2012, Şubatta Kanye West , Fergie & Kid Cudi ile yaptığı All of the Lights şarkısı En İyi Rap / Sung İşbirliği ödülünü kazandı. 2012 BRIT Ödülleri'nde "Uluslararası En İyi Kadın Sanatçısı" kategorisinde en çok oy alan sanatçı oldu. Eylül 2012'de Calvin Harris ile çalıştığı "We Found Love" klibi 2012 MTV Video Müzik Ödülleri Yılın Videosu ödülünü aldı. Altıncı stüdyo albümü Talk That Talk'tan sonra şubat ayında yedinci albüm çalışmaları için stüdyoya giren Rihanna, yoğun çalışmalar içindeydi. Bir yandan Battleship filmi için çekimlerle uğraşırken diğer yandan stüdyoda zaman harcadı. 26 Eylül, 2012'de yeni albümü Unapologetic'ten ilk tekli olan Diamonds'u dinleyiciye sundu. Rihanna'nın yedinci stüdyo albümü Unapologetic 19 Kasım, 2012'de yayınlandı. Unapologetic ilk haftasında 238.000 kopya satarak Bilboard Hot 100 'e 1 numaradan giriş yaptı ve bu Rihanna'nın Amerika'da ilk 1 numara olan albümüydü. Albüm adı ve kapak resmini 11 Ekim, 2012'de twitter hesabı üzerinden yayınladı. Diamonds klibini yayınladıktan sonra katıldığı show programlarında canlı olarak seslendirdi, ardından Stay için performanslar sergiledi. İkinci ve üçüncü teklileri için Stay ve Pour It Up'ı seçti. 2013 Grammy Ödülleri'nde Stay'i Mikky Ekko eşliğinde ilk kez seslendirdi. Albümün ikinci video klibini Stay şarkısına çekti. Bu albümü için 2013'te Diamonds World Tour'a başladı. 20 Mart 2013'te albümdeki Pour It Up'a yapılan resmi remix yayınlandı. Pour It Up remix'te Young Jeezy, Rick Ross, Juicy J ve T.I. vokalleri cesur sözlerle şarkıyı devam ettirdiler. 2012'de İngiltere'de 3,868,000 kopya satarak 2013 BRIT Ödülleri'nde birinci sırada yer aldı. Dördüncü teklisini David Guetta ile yaptığı Right Now şarkısı olarak seçti ve 28 Mayıs 2013'te Amerikan ve İngiliz radyolarına yollayacağını açıkladı. Düzenlediği Diamonds World Tour kapsamında İstanbul'da Beşiktaş İnönü Stadyumu'nda 35.000 kişiye konser verdi. 3 Haziran, 2013 tarihinde Wale ile yaptığı Bad (Remix)'i yayınlamıştır. 1 Ekim 2013 tarihinde albümün beşinci teklisi What Now'u Amerikan radyolarına yollamıştır. Rihanna ayrıca Eminem'in sekizinci stüdyo albümü "The Marshall Mathers LP 2"'daki "The Monster" adlı parçanın nakarat kısmını söylemektedir. Albüm, 5 Kasım 2013'te yayınlanmıştır. 13 Ocak 2014 tarihinde, Shakira'nın 10. stüdyo albümü "Shakira."da yer alan düet Can't Remember To Forget You yayınlanmıştır. Ocak 2014'te sekizinci albüm çalışmalarına başlayan şarkıcı, yeni albümünün 'club' ve 'disko' şarkıları ağırlıklı olmasını istediğini söylemiştir. Loud, Talk That Talk ve Unapologetic albümlerinde çalıştığı DJ Mustard, David Guetta ve Nicky Romero ile yeni albüm çalışmaları yapmaktadır. 25 Şubat 2014'te animasyon şirketi DreamWorks Animation'ın CEO'su Jeffrey Katzenberg, Rihanna'nın Home adlı animasyon filmi için bir albüm konsepti yayınlayacağını ve bu albümde Jennifer Lopez'in de yer alacağını söyledi. Mayıs 2014'te Roc Nation ile tam bir anlaşma imzalamak için 2004'ten beri çalıştığı Def Jam Recordings adlı şirketle bağlantısını koparmıştır. 25 Kasım 2014 tarihinde DJ Skee, Twitter üzerinden 'bir radyo programında Rihanna'nın yeni albümü için bilgi vereceğini' söyleyen bir twit attı. Rihanna da buna karşılık Twitter üzerinden "yeni albümün detayları sadece benden gelecek," diye belirtti ve Instagram'da bir video paylaşarak yeni albümünde olacağı düşünülen 15 saniyelik bir şarkı paylaştı. Bir sene sonra Rihanna, sekizinci albüm çalışmalarına başladı ve "FourFiveSeconds" adlı single'ını yayımladı, parçaya Kanye West ve Paul McCartney eşlik etti. Ardından "Bitch Better Have My Money" ve "American Oxygen" adlı iki single daha yayımladı, ancak hiçbir single sekizinci stüdyo albümünde yer almadı. Albümün oluşturulma sürecinde Rihanna, aynı zamanda Jennifer Lopez ve Jim Parsons'ın da sesleriyle diğer karakterlere hayat verdiği Home adlı animasyon filminde Tip adlı karakteri seslendirdi. Aynı zamanda filmin konsept soundtrack albümünde de yer aldı. 2015'in sonlarında doğru Rihanna, Samsung ile 25 milyon dolarlık bir anlaşma imzalayarak Samsung Galaxy serisinin yeni telefonlarını tanıtmak üzere sözleşti. Bunun karşılığında Samsung da sekizinci stüdyo albümünün tanıtımını ve dünya turnesinin sponsorluğunu yaptı. Kasım 2015'te Anti World Tour duyuruldu, Mart 2016'da başlayan dünya turnesinde Kuzey Amerika ayağına Travis Scott eşlik ederken seçili Avrupa konserlerine de Big Sean eşlik etti. Aynı zamanda şarkıcı The Weeknd de bazı Avrupa konserlerinde bulunacaktı fakat "bazı planlanan projeler" yüzünden katılamadı. 28 Ocak 2016'da Rihanna, sekizinci stüdyo albümü Anti'yi Tidal üzerinden yayımladı. Albüm ABD "Billboard" 200 listesinde 1 numaraya yükselerek Rihanna'nın bu listedeki ikinci 1 numarası oldu. Albüm dört adet single ile desteklendi. Çıkış single'ı "Work"'e Drake eşlik etti ve "Billboard" Hot 100 listesinde zirveye yükseldi. Platin sertifika alan "Needed Me" ve "Love on the Brain" adlı single'lar da ABD Hot 100 listesinde ilk 10 arasında yer aldı. 2016 yılında Rihanna, birçok parçaya eşlik etti. Bunlardan ilk işbirliği Kanye West'in "Famous" adlı parçası oldu ancak parçada bilgileri yer almadı. Ardından Calvin Harris ile birlikte gerçekleştirdiği düet parça olan "This Is What You Came For"'da yer aldı, parça büyük başarı elde etti. Aynı zamanda Drake'in "Too Good" adlı şarkısında ve Mike Will Made It'in "Nothing Is Promised" adlı parçalarında da yer aldı. Haziran 2016'da "Star Trek Beyond" adlı filmin soundtrack albümünde "Sledgehammer" adlı şarkıyı seslendirdi. 28 Ağustos 2016'da Rihanna, 2016 MTV Video Müzik Ödülleri'nde Michael Jackson Video Vanguard Ödülü'nü alarak gecede hit şarkılarından oluşan birçok performans sergiledi. 2017 yılında da birçok işbirliği gerçekleştiren Rihanna, Future'ın altıncı stüdyo albümü "Hndrxx"'in çıkış single'ı "Selfish"'de yer aldı. 2017 yazında ise prodüktör DJ Khaled ile "Wild Thoughts" adlı parçasında düet yaptı ve parçaya Bryson Tiller da eşlik etti. Parça dünya genelinde oldukça başarılı satışlar elde etti. Kendrick Lamar'ın "Loyalty" adlı şarkısında da yer alan Rihanna, bu şarkıyla 60. Grammy Ödülleri'nde dokuzuncu Grammy Ödülü'nü aldı. Kasım 2017'de N.E.R.D.'ün dönüş single'ı "Lemon"'da yer aldı. Ekim 2017'de Shakka, Rihanna ile "çok çılgın" bir albüm için bir araya geldiklerini açıkladı. Aralık 2018'de Rihanna, albümünün 2019'da yayımlanacağını söyledi, ardından albümün reggae tarzında olacağını belirtti. 2019 yılının Ağustos ayında hayranları, Rihanna ve söz yazarları Collin Edwards, Monique Lawrence ile Alexander Ogunmokun'un müzik yayımlama organizasyonu BMI'e "Private Loving" adlı bir parçanın kaydının girildiğini fark etti. Eylül 2019'da Sony/ATV Music Publishing ile anlaşma imzaladı. Aralık 2019'da ise albümün tamamlandığını ve yayımlama tarihinin 2019 olduğunu Instagram'ındaki yorumlardan doğruladı, ancak albüm 2019'da yayımlanmadı. Rihanna'nın sesi 3.2 oktavdır. Türü Mezzo-Soprano'dur ve bir nota üzerinde 8 saniye hiç bozmadan durabilmektedir. Contemporary Black Biography kitabı Rihanna için "Karayiplerden dünyaya çıkan ve nadir bulunan rhythm and blues (R&B) divası" diye yazdı. Rihanna uluslararası Karayip müziği, R&B, Reggae, danchall ve pop müzik yaparak biliniyor. Antrim Times Peter Coulter ise "Rihanna'nın akustik şarkılarda gösterdiği inanılmaz bir sesi var" dedi ve insanlar tarafından "Bubblegum Queen" diye anılıyordu. "Rihanna'nın kötüye gidişi çok iyi oldu" (Good Girl Gone Bad) denildi. Rihanna en çok beğeniyi Good Girl Gone Bad albümünden aldı. Her albümünde farklı bir şekilde karşımıza çıktı. Sesi ve tarzı herkes tarafından beğeni alıyordu. Bunların haricinde Rihanna "LOUD" albümünde sesini farklı tonlarda kullandığı şarkılar yapmıştı. Özellikle "Man Down" şarkısı için "Rihanna bu şarkıda resmen ses şovu yapmış" denildi. Rihanna en büyük etkisini Mariah Carey'den aldığını söylüyor. Bunun yanında Beyoncé'nin Destiny's Child'deki performanslarını televizyonda izlemesi bile kariyerine başlaması konusunda büyük bir etki ettiğini öne sürüyor. Madonna'nında sürekli değişen tarzını ve onun korkusuz halini çok beğendiğini de ekliyor. Bu konuda da Rihanna, "Geleceğin zenci Madonna'sı olmak istiyorum" diyor. Janet Jackson hakkında da şöyle bir yorumda bulunuyor "O benim ilgilendiğim en büyük pop ikonlarından biri oldu. O her zaman çok enerjik, 20 dakika boyunca sahnede duramaz ve her an Arena'yı coşturmayı becerir." Ve tabii ki de Bob Marley. Rihanna, en büyük Bob Marley hayranlarından birisi. Her seferinde bunu çekinmeden söyler ve "Bob Marley aşkı başkadır" diyor. Rihanna; R&B, Reggae, dancehall ve karayip müziğini güçlü bir şekilde söylüyor. "Rude Boy" videosunda karayip köklerinden esinlenildi. "Good Girl Gone Bad Tour" sırasında Rihanna, Bob Marley'in "Is This Love" şarkısını bolca övmüştür. "Hate That I Love You" ve "Rehab"'ın aksine "Disturbia" klibinde bolca ürpertici sahne kullanıldı. Rihanna, bu sahnelerin Michael Jackson'ın "Thriller" videosundan esinlenilerek oluşturulduğunu söyledi. Rihanna 2005 senesinin Ekim ayında Secret Body Spray ile anlaşma imzaladı. Secret Body Spray Tour ile 2006 yılında SOS şarkısını seslendirdi ve Nike spor ile de anlaşma imzaladı. Aynı yıl insanları güzel kokuya teşvik etmek için "Clinique" parfümü ile de anlaştı. Bu mutlu koku anlaşmasında Ne-Yo'da bulunuyordu. Rihanna o dönemler Procter & Gamble's kadın deoderantı ile de anlaşma imzaladı. 2007 yılında ise CoverGirl reklamlarında oynamaya başladı. Aralık 2008'de ise Tattoo Heart Collection özel baskı hattı reklamlarının görünmesi için Gucci reklamında oynadı. Rihanna, "Gucci" reklamında bir çemberin içinde dönerken kolunda beyaz büyük bir "Gucci çantası" ile görülüyordu. Onun başarılı şarkısı Umbrella, "Totes" ile anlaşma yapmasını da sağladı. 8 Nisan 2009 tarihinde Jay-Z'nin firmasından bir parfüm çıkartacağını açıkladı ve "Reb'l Fleur" adını verdiği parfümünü 2011'de piyasaya sürdü. Rihanna, bunların haricinde "Rated R" döneminde çıktığı Last Girl One Earth Tour'un sahne arkasında görülmemiş resimlerden oluşan, kendi adını verdiği bir kitabı 14 Eylül 2010 tarihinde yayınlandı. Nivea'nın da 100. yılı için seçilen kadın oldu. Nivea'nın 100. yılı anısına Rihanna anlaşma imzaladı ve farklı farklı şehirlerde konser verdi. Rihanna, 2006 senesinde ölümcül hastalıklarla uğraşan çocuklar için "Believe Foundation" adını verdiği vakfı kurdu. Vakfı kurma nedenini: "Gençken televizyonda bu acı çeken çocukları görüyorsunuz ve siz de üzülüyorsunuz, aynı şeyleri ben de yaşamıştım ve içimden geçen tek şey: 'Ben büyüdüğümde bu çocuklara yardım etmek istiyorum' olmuştu.." sözleriyle açıkladı. Barbados'lu olduğu için Barbados'un birçok reklamını yaptı ve Eylül 2007 yılında "Barbados Turizmi"nin resmi yüzü oldu. Kendisi şu anda "Barbados'un En Genç Kültür Elçisi" unvanını taşıyor. Barbados'ta, Rihanna'nın doğum gününden bir gün sonrası "Rihanna Günü" olarak kutlanmaktadır ve o gün Barbados'un resmi tatil günüdür. 2008, Şubat ayında Rihanna Umbrella şarkısından Grammy ödülü alırken teşekkür konuşması için sahneye çıktığında ülkesinden onur duyduğunu da belirtti. Rihanna hem ülke tanıtımında yer alıyor hem de Barbados hükûmeti ile çalışıyor. Rihanna hayır işleri ve vakfı için konserler de verdi. New York'ta 6 Şubat 2008 tarihinde Madonna'nında sahne aldığı Raising Malawi'de bağış olayları için sahne aldı. 2008 Kasım Lösemi hastaları için çeşitli tişörtler ve sloganlar hazırladı. Bu tişörtlere Timbaland ve diğer tanınmış müzisyenler, sanatçılarda katkıda bulundu. Lösemi konusunda gençleri bilinçlendirmek için çeşitli etkinlikler yaptı. 2008 Ağustos ayında Rihanna ve diğer Pop, Rock, R&B sanatçıları; Carrie Underwood, Ciara, Beyoncé, Leona Lewis, Mary J. Blige, Mariah Carey, ve Fergie ile birlikte yardım teklisi "Just Stand Up" şarkısını kaydettiler şarkıyı "anti-kanser" temasında yaptılar. Şarkıcılar 5 Eylül 2008 tarihinde bu şarkının canlı performansını sergilediler. Rihanna, Gucci ile birlikte Birleşmiş Milletler Çocuklarına Yardım Fonu reklam kampanyasının sözcüsü seçildi. 19 Kasım 2008 günü Rihanna, New York'ta Birleşmiş Milletler Çocuk Fonu Noel kar tanesi adında Gucci Frida'nın hazırladığı etkinlikte Madonna ile yer aldı. Yine 2008 yılında global temsilcisi olarak Birleşmiş Milletler Çocuk Fonunda Gucci ile 4 yıllık bir anlaşma yaptı ve kampanyanın reklam yüzü oldu. 19 Kasım 2008 tarihinde ise Afrika'daki çocuklara yardım amaçlı dünya çapında başlatılan Tattoo Heart'ın reklamların da ve tanıtımlarında bulundu. Rihanna, kanser olan çocuklar için başlatılan "Hope Rocks" kampanyasına da katıldı. Aynı zamanda dünyanın en büyük "anti-açlık" projesinde de yer aldı. 2 Nisan 2009 tarihinde ise Rihanna, "Jasmina Anema" adındaki genç kızı ziyaret edip ona kemik iliği ve donör bulunmasında yardımcı oldu. Anema'in ilk videosunu Rihanna'nın yakın arkadaşı internette görmüştü ve Rihanna, Şubat 2009'da Anema'in durumunu öğrendi. Anema'in annesi "Karen Detrick" onayıyla Anema için bağış yaptı. 7 Mayıs 2009 tarihinde DKMS Gala'da Rihanna onu kurtarmak için çabalamaya devam etti. "Jasmina Anem"a sonunda 11 Haziran 2009 tarihinde nakil oldu ancak 27 Ocak 2010 tarihinde öldü. Eylül 2009'da, Rihanna 11 Eylül saldırılarında ölen itfaiye ve memurlar için Jay-Z'nin düzenlediği ve "Answer the Call" adını verdiği konserde sahne aldı. Şubat 2011 tarihinde Rihanna Kadın Kanser Araştırma Fonu için yardım konserleri düzenleyecekti fakat bronşit hastalığı nedeniyle son anda konserleri iptal etmek zorunda kaldı. Rihanna, müzik kariyeri dışında yaptığı girişimler için sadece soyadını kullanmıştır. 2017'de Fenty Beauty adında bir kozmetik markası çıkardı. 2018'de ise Savage X Fenty adında bir iç çamaşırı markası çıkardı. Babası Robert Fenty de 2019'da kendi soyadını kullanarak Fenty Entertainment'i kurdu. Buna karşılık olarak Rihanna, babasına dava açtı. Fenty Entertainment, reklamsal olarak Fenty Beauty'nin yanlış anlaşılmasına sebep olmuş ve imajını zedelemiştir. Korkma 07 Ogün Sanlısoy'un Korkma albümüyle birlikte 3 şarkısını(Korkma,Kaybettik Severken ve Anla Dünü) yeniden yorumladığı ve 1999 yılında kayıt sırasında çekilen görüntülerin bonus dvd olarak eklediği son albümüdür. Korkma 07 parçasında Hayko Cepkin ile düet yapmış ve Hayko Cepkinalbümde Kaybettik Severken07 şarkısına klavyesiyle eşlik etmiştir. Çalışılan isimler: Deniz Bijen Rahimi gitarda, Sertan Soğukpınar davulda,Utku Kırca bas gitardadır. İlk klip Kaybettik Severken07 adlı şarkıya çekilmiştir. Varaha Varaha (Sanskritçe: वाराह) Vişnu'nun domuz şeklindeki üçüncü avatarıdır. Rivayete göre Dünyayı (prthivi) alıp "kozmik okyanus" un dibine götüren rakşasa (iblis) Hiranyakşa'yı yenmek için ortaya çıkmıştır. Sonunda galip çıkan "Lord Varaha" ile Hiranyakşa'nın arasındaki savaşın bin yıl sürdüğüne inanılır. Varaha uzun dişlerinin arasında taşıyarak Dünyayı okyanustan çıkarır ve evrendeki yerine geri getirir. Vişnu bu avatarında iken Prithvi (Bhudevi) ile evlenmiştir. Sanat eserlerinde Varaha ya tamamen hayvan olarak ya da insan vücudu üzerinde domuz başıyla tasvir edilmiştir. İnsan vücutlu şeklinde dört kolu vardır, bir eliyle çark, diğer eliyle denizkabuğu tutarken diğer iki elinde gürz, kılıç, lotustan birini tutar ya da kutsama hareketi (mudra) yapar. Dünya, domuzun uzun dişleri arasında durur. Bu avatar Dünya'nın bir tufandan (pralaya) kurtuluşunu ve yeni bir kozmik çevrimin (kalpa) başlamasını temsil eder. Varaha Purana, Varaha'nın anlatıcı olduğu bir Purana tarzıdır. Necdet Ünüvar Prof. Dr. Necdet Ünüvar, (6 Haziran 1960, Ceyhan, Adana), Türk akademisyen, bürokrat ve siyasetçi. İlk ve Orta öğrenimini Erdemli'de tamamladı. 1984 yılında Atatürk Üniversitesi Tıp Fakültesi'nden Tıp Doktoru unvanı aldı. 1985-1986 yılları arasında Mardin SSK Dispanserinde zorunlu hizmetini tamamladı. 1986-1991 yılları arasında Ankara Eğitim ve Araştırma Hastanesi 2. İç Hastalıkları Kliniğinde Başasistanlık yaptı. 1993 yılında Atatürk Üniversitesi Tıp Fakültesi İç Hastalıkları Ana Bilim Dalında Yardımcı Doçent oldu. 1994-1996 yılları arasında Ankara Eğitim ve Araştırma Hastanesinde Endokrinoloji ve Metabolizma Hastalıkları alanında Uzmanlık Eğitimini tamamladı. 1996 yılında Atatürk Üniversitesi Tıp Fakültesi İç Hastalıkları Ana Bilim Dalında Doçent, 1998 yılından itibaren Endokrinoloji ve Metabolizma Hastalıkları Ana Bilim Dalı Başkanı oldu. 2001 yılında Atatürk Üniversitesi Tıp Fakültesi İç Hastalıkları Ana Bilim Dalında Profesör oldu 2002 yılında Sağlık Bakanlığı Müsteşarlığına atandı. TBMM 23., 24., 25. ve 26. dönem AK Parti'den Adana milletvekilidir. Türkiye-Azerbaycan Parlamentolararası Dostluk Grubu Başkanlığı görevini yürütmektedir. Ayrıca 2013 yılı itibarıyla TBMM Sağlık, Aile, Çalışma ve Sosyal İşler Komisyonu Başkanlığına seçilmiştir. Evli ve üç çocuk babasıdır. Tricia Helfer Tricia Helfer, (d: 11 Nisan 1974), Kanadalı süpermodel ve oyuncu. Ününün büyük bölümünü "Altı Numara" ("Number Six") rolüyle "Battlestar Galactica" adlı bilimkurgu dizisiyle kazanmıştır. Helfer, Alberta eyaletindeki Stettler ilinin Donalda kırsalında dünyaya geldi. 17 yaşına kadar ailesiyle birlikte Donalda kırsalındaki buğday tarlalarının içindeki evlerinde yaşamıştır. Helfer, yerel bir dizide oynaması sonucunda bir modellik ajansının çalışanı olan Kelly Streit tarafından keşfedilmiştir. Helfer, bu sayede modelliğe başlamıştır. En büyük çıkışını 2004-2009 arasında yayınlanan "Battlestar Galactica" dizisindeki "Number Six" rolüyle sağlamıştır. "Battlestar Galactica" dışında; "Chuck", "Two and a Half Men", ve "Dark Blue" gibi Türkiye'de de gösterilen dizilerde de rol almıştır. Ayrıca "Criminal Minds" dizisinde de konuk oyuncu olarak rol almıştır. Command and Conquer stratejik video oyununda, 3 serisi özellikle olmak üzere bölümler arası geçiş sinematik videolarda da rol almıştır. 1992 yılında Ford Models şirketinin düzenlediği "Super Model of the World" yarışmasını kazandıktan sonra Elite Model Management şirketiyle çalışmaya başlayan Helfer, halen Trump Model Management modellik şirketiyle çalışmaktadır. Ralph Lauren, Chanel ve Giorgio Armani'nin reklam kampanyalarında göründü. Carolina Herrera, Christian Dior, Claude Montana, Givenchy, John Galliano, ve Dolce & Gabbana'nın moda gösterilerine katıldı. "Flare", "Amica", "Elle", "Cosmopolitan", "Marie Claire" ve "Vogue" gibi birçok dergiye kapak oldu. Ayrıca Şubat 2007'de "Playboy" dergisine poz verdi. [[Kategori:YaÅŸayan insanlar]] [[Kategori:1974 doğumlular]] [[Kategori:Kanadalı kadın modeller]] [[Kategori:Kanadalı kadın sinema oyuncuları]] [[Kategori:Kanadalı kadın dizi oyuncuları]] King of New York King of New York 1990 yapımı, Mary Kanenin yapımcılığını üstlendiği ve Senaryosunu Nicholas St. Johnun yazdığı, Abel Ferrara'nın yönetdiği bir gangster filmidir. Film Frank White (Christopher Walken) isimli bir adamın hapishaneden çıktıktan sonra bir yandan gangsterlik yaparken bir yandanda bir hastanenin yapılmasına yardım eden, özellikle arkadaşı ile (Laurence Fishburne) çalışan bir adamdan bahs etmektedir fakat tabi ona New York'un Kralı diyen polislerse (David Caruso ve Wesley Snipes) onun peşindedirler. Genelde Latin Amerikalılar ve Siyahlarla çalışmakta olan Frankin bazı adamları(özellikle siyah olanlar) onlardan nefret eden polis memuru Thomas Fleniganı(Snipes) hiç sevmemektedirler. Bu arada Frank ile avukatının ilişkiside vardır. Filmin başrollerinde Christopher Walken ve Laurence Fishburne vardır. Yardımcı rollerde David Cruso, Wesley Snipes, Steve Buscemi, Victor Argo, Theresa Randle, Janet Julian, Joey Chin, Giancarlo Esposito ve Paul Calderon vardır. Film 1990'da iyi bir çıkış yapmış ve ünlü hit filmler arasında kendisine yer edinmeyide başarmıştır. Görüntü yönetmeninin Bdian Bazzelli olduğu film cinsellik/çıplaklık, aşırı küfürler, şiddet, uyuşturucu kullanımını ve bazı olumsuz örnek oluşturabilecek davranışlar yüzünden 13 yaş ve üzerinin izlemesi tavsiye olunmaktadır. Filmin süresi toplam 106 dakikadır. 1998 Eurovision Şarkı Yarışması'nda Türkiye 1998 Eurovision Şarkı Yarışması'nda Türkiyeyi temsil eden Tüzmen, "Unutamazsın" adlı şarkıyla 14. olmuştur. 28 Şubat 1998 tarihinde TRT'de yayınlanan elemede 67 şarkı arasından seçilen on şarkı yarıştı. Selmi Andak, Zafer Ası, Yavuz Aydar, Figen Çakmak, Mine Çalışal, Bülent Çarkacı, Melih Kibar, Garo Mafyan, İzzet Öz, Cenan Saltık ve Ümran Sönmezer'in bulunduğu jüride oyların çoğunluğunu alan "Unutamazsın" adlı şarkıyla Tüzmen birinci olarak Türkiye'yi temsil etme hakkını kazandı. 9 Mayıs 1998'de yapılan yarışmada Türkiye beş ülkeden aldığı toplam 25 puanla 14. oldu. İki Kadın Arasında İki Kadın Arasında 1990 yapımı bir müzikal dram/komedi filmidir. Yönetmenliği, senaryosunu ve yapımcılığını Spike Lee'nin üstlendiği filmde Denzel Washington, Wesley Snipes, Samuel L. Jackson, Spike Lee rol almaktadır. Film Bleek Gilliam(Denzel Washington) isimli çoçukluğundan beri annesinin onu zorladığı trompet oğrenmek zoruyla müziğe kendisini vermiştir ve bir grubu vardır. Bu grupda özellikle Shadow Henderson (Wesley Snipes) ile sürekli bir birilerine karşıdırlar. Bleek ise aynı anda iki kadını idare etmektedir, bu arada menajeri Giantınsa (Spike Lee) başı beladan kurtulmamaktadır. 15 yaş ve üzeri ,aşırı sevişme sahneleri ve cinsellik, küfürlü ve argolu konuşmalar,şiddet ve uyuşturucu bağlantılı sahne. Kaptan Tsubasa , 1981'de Yoichi Takahashi tarafından yaratılmış bir manga serisidir. Manga popülerlik kazanınca aynı isimle anime olarak da uyarlanmıştır. Öykü Japon genç takımının yıldız oyuncusu Tsubasa Oozora'nın yaşadıklarını anlatmaktadır. Türkiye'de "Küçük Golcü" olarak da yayınlanmıştır. Manga olarak çıkan serileri; arasında "Captain Tsubasa", "Captain Tsubasa: "World Youth" Saga", 2001-2004 arasında "Captain Tsubasa: Road to 2002" ve 2005'ten 2008'e kadar "Captain Tsubasa: Golden 23" olarak yayınlandı. Şimdi ise "Captain Tsubasa: Kaigai Gekito Hen in Calcio" olarak yayınlanmaktadır. Captain Tsubasa: Golden 23 bitmişdir. 2017’ ci yıl 12 aralıkta Kaptan Tsubasa 2018 fragmanı çıkmışdır. Kaptan Tsubasanın ilk bölümü 2018 ci yıl nisan ayının 2 sinde yayınlanmıştır. Her Yeni bölümleri her hafta sonu planlaşdırılmak üzere yayınlanmaktadır. Bu yeni serisi Rusya’da hazırlanıyor. 2 sezondan oluşan 24 bölüm olmaktadır. Kaptan Tsubasa istikleri iyi olursa bölümler devam edecektir. Daha sonra anime, 1983-1986 arasında "Captain Tsubasa" ismiyle yayınlandı. 1985-1986 arasında dört tane filmi 'da serinin devamı "Shin Captain Tsubasa" adını aldı. Sonradan "Captain Tsubasa J", daha sonra "Captain Tsubasa: Holland Youth" ve arasında "Captain Tsubasa: Road to Dream" isimleriyle yayınlandı. Japonya usulü soyisim isim şeklindedir. (大空 翼)Tsubasa Ozora (日向 小次郎)nubiyo korino, (若林 源三) shakabayashi Genzou, (岬 太郎) yayoyi Taro, (若島津 健) shakashimazzuKen, (三杉 淳) Jun Misugi, (松山 光) Hikaru Matsuyama Ana karakter Oozora Tsubasa, Kojiro Hyuga, kaleci Genzo Wakabayashi ve Taro Misaki'dir. Tsubasa, doğumundan beri topla haşır neşir bir çocuktur. Tek hayali dünyadaki en iyi futbol oyuncusu olmaktır. Bazı sorunları nedeniyle Tsubasa'nın babasını tanıyan Brezilya millî takımının en iyi 10 numaralı orta saha oyuncularından Roberto Hongo, gözündeki rahatsızlık nedeniyle futboldan emekli olur ve Tsubasa'nın çalıştırıcısı olur. Tsubasa'nın artık hayali Brezilya'ya gitmektir... Tsubasa Ozora, FIFA Dünya Kupası'nı Japonya adına kazanmak isteyen ve futbolu çok seven bir ortaokul öğrencisidir. Babası dünyayı dolaşan bir kaptan olduğu için annesiyle yaşar. Aile, Nankatsu'ya taşınır. Nankatsu şehrindeki yerel okul olan Nankatsu İlkokulu ve özel okul olan Şuutetsu arasından bir seçim yapması gereken Tsubasa, Şuutetsu ilkokulundaki yetenekli kaleci Genzo Wakabayashi'ye rakip olmak için Nankatsu okuluna kaydolmaya karar verir. Burada Tsubasa futbol sevdalısı Ryou Ishizaki ve Nankatsu'ya destek veren, futbolu seven bir kız olan Sanae ile tanışır. Tsubasa'nın babasının arkadaşı Brezilyalı futbolcu Roberto Hongo, Tsubasa'yı futbol konusunda geliştirmeye başlar. Yakın zamanda o da Nankatsu ilkokulu takımının koçu olur ve takımı eğitirken, Tsubasa'ya özel vuruş teknikleri öğretir. Bu sırada babasının işi yüzünden hep dolaşmak zorunda kalan Taro Misaki, takıma katılır ve Tsubasa'nın en iyi arkadaşı olur. Tsubasa ve Misaki "Altın İkili" olarak bilinirler ve Nankatsu bölge takımına ulusal turnuvada şampiyonluğu kazandırırlar. Bu sırada Kojiro Hyuga, Ken Wakashimazu, Jun Misugi, Hikaru Matsuyama, Shun Nitta gibi önemli yeteneklerle tanışır ve onlarla karşı karşıya oynarlar. Nankatsu takımı Taro Misaki ve Genzo Wakabayashi'nin ayrılmasına rağmen Tsubasa'nın önderliğinde 3 yıl daha üst üste ulusal şampiyon olur. Ardından Japonya'nın en iyi oyuncularından bir Japonya genç takımı kurulur ve bu takım 16 yaş altındaki oyuncular için dünya şampiyonluğunu kazanırlar. Hikâyenin sonunda Tsubasa mezun olur ve futbol hayatını Brezilya'da devam ettirme kararı alır. Tsubasa, antrenörü Roberto ile São Paulo (Road to 2002 animesinde FC Brancos) takımında oynamaya başlar ve finalde Flamengo (Road to 2002 animesinde FC Domingos) takımını 4-3 yenerek Brezilya şampiyonu olur. Bu dönemde Tsubasa, takımının en önemli oyun kurucularından biri olan Debey ve Flamengo oyun kurucusu Carlos Santana gibi yeteneklerle tanışır. Bir yandan da Tsubasa'nın Japonya'daki eski rakiplerinden biri olan Shingo Aoi, İtalya'da top koşturmak için Japonya'dan ayrılır. İtalya'ya gidince, onu bir İtalyan takımına seçtireceğini söyleyen bir adam tarafından dolandırılır ve beş parasız kalır. Shingo para kazanmak için ayakkabı boyacılığı yapar, bazen de top cambazlığı yaparak fazladan para kazanır. Hikâyenin devamında Inter Milan'ın koçları tarafından keşfedilir ve ofansif ortasaha olarak takıma çağrılır. Japonya Genç Takımı, AFC Asya Genç Kupası'nın 1. turuna yeni çalıştırıcıları Gamo'nun 2. tura kadar takımdan uzaklaştırdığı Misaki, Hyuga, Nitta, Jito, Soda ve Tachibana kardeşlerden eksik bir şekilde katılır. Ama Tsubasa, Wakabayashi ve Shingo'nun takıma girmesiyle 1. turu atlarlar ve takımdan uzaklaştırılan oyuncuların yeniden takıma alınmasıyla kupayı kazanarak FIFA Dünya Gençler Şampiyonasına katılmaya hak kazanırlar. Japonya Genç Takımı oynadığı maçlarda Meksika, Uruguay, İtalya, İsveç, Hollanda gibi takımları yendikten sonra finalde Brezilya'yla karşılaşır. Brezilya'da Natureza'nın, Wakabayashi'ye ceza sahası dışında gol atan üçüncü futbolcu olmasına karşın Tsubasa'nın hat-trick'i ve "Altın Gol"ü sayesinde kupayı Japonya kazanır. Kupadan sonra Tsubasa, uzun süreli aşkı olan Sanae'ye evlenme teklifi eder. Bu başarıdan sonra yeni eşi Sanae ile La Liga'da FC Barcelona (Road to 2002 animesinde FC Catalunya) takımında oynamak için Brezilya'dan ayrılır. Tsubasa'nın FC Barcelona'ya transferi sırasında Kojiro Hyuga da Juventus (Road to 2002 animesinde FC Piemonte) takımına transfer edilir. Tsubasa antrenmanlarda iyi oynasa da koç Van Saal (Road to 2002 animesinde Edward) tarafından Rivaul ile beraber oynayamaz denerek B takımına gönderilir. Hyuga ilk maçında iyi oynayamaz ve oyundan çıkarılır. Onun yerine oyuna giren David Tresaga galibiyet golünü atar. Almanya'da ise Hamburg (Road to 2002 animesinde Grunwald) takımında oynayan Wakabayashi ilk maçında Karl Heinz Schneider'ın yıldızlaştığı Bayern Münih (Road to 2002 animesinde Routburg) karşısında iyi kurtarışlarına rağmen 2 hata yaparak takımının 2-1 yenilmesine neden olur. Tsubasa ise Rivaul önderliğinde Barcelona'nın, arkadaşı Carlos Santana'nın yeni takımı Valencia (Road to 2002 animesinde San Jose) karşısında 2-2 beraber kaldığı maça ikinci yarı dahil olur. Ve muhteşem bir gole imza atar. İtalya'da Hyuga Reggina'ya, Shingo Aoi de Albese takımlarına satılır. Tsubasa ise B takımında 3 maçta 12 gol, 11 asist yapar. Rivaul'un sakatlanması nedeniyle ve takımının dört maçta sadece bir puan kazanması yüzünden Real Madrid maçı kadrosuna çağrılır. Tsubasa'nın eski rakibi Brezilya'lı Natureza'yı alan Read Madrid, Rivaul'un da sonradan girdiği maçta Tsubasa'nın 3 gol ve 3 asistine engel olamaz ve maçı Barcelona 6-5 kazanır. Tsubasa, Barcelona ile oynamaya devam ederken, Kazami ve Furukawa adlı yetenekli iki futsal oyuncusu Japonya'nın 22 yaş altı millî takımına girer ve kadro Altın 23 olarak adlandırılır. Japonya 20 yaş altı millî takımı da AFC Gençler Şampiyonasını kazanır. Bu arada Tsubasa, Sanae'nin hamile olduğu haberini alır. Hoca eski U-20 hocası Minato Gamo ise Vasco da Gama'da oynayan Japon Soga'yı millî takıma çağırır ancak Soga kabul etmez. Wakabayashi teknik direktör Zeeman ile anlaşamamalarından dolayı kadroya giremez ancak onu almak isteyen birçok takım vardır. Kaleci millî takıma da çağrılır. Minato Gamo ise her yerde oynayabilen Igawa'yı millî takıma girmesi için ikna etmeye çalışmaktadır. Tsubasa ise ligdeki başarısına devam etmektedir. Japonya-Nijerya maçı heyecanlı geçer. Ochado ve Shingo Aoi'nin takım arkadaşı Bobang gibi iki şampiyon oyuncuya sahip Nijerya maça iyi başlar. Ancak Wakabayashi bir penaltı kurtarır. Daha sonra kurtardığı bir topu hemen oyunca sokup Wakashimazu'ya bir rövaşatayla gol attırır. Bobang ve Ochado'nun golleriyle durum 2-1 olsa da Misaki'nin son dakikadaki golüyle maç 2-2 biter. Bu sırada Minato Gamo, Gakuto Igawa'yı millî takıma katılmaya kabul ettirir. Japonya U-22 millî takımı Tsubasa , Hyuga , Aoi ve Akai olmadan olimpiyatlara katılma adına Asya Elemelerini zor da olsa 1. tamamlar ve olimpiyatlara katılır. Bu aslında G-23 için yapılmıştır. Hyuga ve Aoi Serie C'ye düşmüştür. Bu mangada bu konu ele alınmıştır. Serie B'ye çıkmak için iki oyuncunun takımı da birbirlerine karşı olan son maçı kazanması gerekmektedir. Hyuga bu maçta 3 gol atar , takımı maçı kazanır. bir diğer rakibin puan kaybetmesiyle iki takım da Serie B'ye yükselir. Kaptan Tsubasa, Nisan 2018'de Japonya'da TV Tokyo tarafından ve Haziran 2018'de Cartoon Network'te ve Nisan 2019'da Disney Channel'da yayınlanmış bir 2018 anime dizisidir. 1983 yılında çıkan "Kaptan Tsubasa" serisinin "remake" hali olarak da söyleyebiliriz. Bu dizide de Ishizaki, Wakabayshi, Misaki gibi futbolcularla tanışması; Nankatsu SC'ye katılmasını; Hyuga ile aralarındaki çekişmeyi ve ülke şampiyonluğunu kazanmalarını anlatılır. İhsan Hamit Tiğrel İhsan Hamit Tigrel (d. 1890, Diyarbakır) - (ö. 4 Nisan 1985), Diyarbakırlı Türk siyasetçi. Mülkiye mektebi mezunudur. Diyarbakır İdadisi Riyaziye öğretmenliği, Diyarbakır Maarif Müdürlüğü başkatipliği, Millî Eğitim Bakanlığı Orta Öğretim İdaresi 3.katipliği, Sivas Kongresi Diyarbakır temsilciliği, Diyarbakır Belediye ve genel meclis üyelikleri, Diyarbakır Millî Eğitim müdürlüğü, Diyarbakır Belediye Reisliği, Maliye Vekaleti Vergiler Temyiz Komisyonu üyeliği, Ziraat Bankası Mersin, Trabzon ve Eskişehir Şubeleri Müdürlükleri, Zirai Donatım Kurumu İdare Heyeti üyeliği, TBMM II. dönem Ergani, VIII.ve X.dönem Diyarbakır milletvekilliği, Cumhuriyet Senatosu Diyarbakır Üyeliği (15 Ekim 1961 - 5 Haziran 1966) ve Cumhuriyet Senatosu başkan vekilliği yapmıştır. İhsan Hamit Tigrel, Demokrat Parti'den koptuktan sonra da Ekrem Alican'la birlikte Hürriyet Partisi'ni kurmuştur. Türkiye Büyük Millet Meclisi (1. Dönem) Diyarbakır milletvekili Mehmet Zülfü Tigrel'in kardeşidir. Loctite Loctite,1953 yılında Amerikalı Profesör Vernon Krieble'ın Hartford-Connecticut'ta bulunan Trinity College'deki kendi laboratuvarında anaerobik vida kilitleme yapıştırıcısını geliştirmesiyle bulunmuştur. Daha sonra Krieble'ın kurduğu American Sealants şirketi tarafından Loctite markası ile piyasaya sürülen yapıştırıcılar Alman kimya şirketi olan Henkel Gmbl tarafından satın alınmış, 1997 yılında Henkel'in lider markası olmuştur. Bugün merkezi Düsseldorf-Almanya'da bulunan Marka, sanayide üretim ve bakımda yaygın olarak kullanılan anaerobik ve epoksi türü yapıştırıcıları ile tanınır. 200,400 ve 600 serisi yapıştırıcıları çok güçlüdür. Tonlarca ağırlığa dayanabilecek performans gösterdiğinden profesyonel kullanımlarda çok tercih edilirler. Yapıştırıcı sertleştiricileri, pas sökücüler, sızdırmazlık elemanları,yağlama ve sürtünmeyi önleyici ürünler ve sıvı contalarda markanın ürün gamında bulunmaktadır. Özellikle yüksek öneme sahip mekanik aksamların birleştirilmesi ve bakımı sırasında somun, vida gibi bağlantı noktalarında kullanılır. Ürünler yüksek sıcaklık, düşük sıcaklık, basınç ve nem altında uzun süre bozulmadan yüksek performanslarını korurlar. Kullanıldığı noktada ilk anda sürtünmeyi önlemesine karşın ilerleyen zamanlarda (15 dakika ve sonrası) yabancı partiküllerin aksam içerisine girmesini engeller. Böylelikle aksamın mekanik ömrü uzamış olur. Mehmet Zülfü Tigrel Zülfü Tigrel (1876 - 29 Ekim 1940), Kürt asıllı Türk siyasetçi. Diyarbakır Askeri Rüştiyesi ve Mülkiye İdadisi mezunudur. Bidayet Mahkemesi Hukuk ve Ceza üyelikleri ve Riyaset vekilliği, Belediye Meclisi azalığı, Meclisi Umumi azalığı ve 2.başkanlığı, İl Genel Meclisi İdare Heyeti Reisliği, Genel Meclisi 2.başkanlığı, Osmanlı Meclis-i Mebusanı II., III.ve IV.dönem Diyarbakır mebusluğu (İngilizler tarafından tutuklanarak Mısır'a daha sonra Malta adasına sürüldüğü için Osmanlı Meclis-i Mebusanı son dönemine katılamamıştır.), TBMM I., II., IV., V. ve VI. Diyarbakır milletvekilliği, Lozan Barış Konferansı Temsil Heyeti danışmanlığı yapmıştır. Kırmızı-yeşil şeritli İstiklal Madalyası sahiplerindendir. Evli ve üç çocuk babasıdır. Diyarbakır XI.dönem milletvekili Hamit Zülfü Tigrel'in babası ve Diyarbakır eski senatörlerinden İhsan Hamit Tiğrel'in ağabeyidir. Decepticons Decepticons, Megatron'un liderliğinde, Autobots'a karşı savaşan kötü robotlardır. Cybertron'daki enerji kaynaklarının tükenmesi ile Dünya'ya gelerek dünyanın enerji kaynaklarını ele geçirmektir. Bu amaçla insanları koruyan Autobotlarla ve Autobotların lideri Optimus Prime'la savaşırlar. Dünyaya gelen deseptikonlar şöyle sıralanabilir. Ayrıca dünyada Amerika'nın askeri sitesini çökertirler. Transformers Decepticons Decepticonlar Megatron'un liderliğinde Autobotların baş düşmanlarıdır. Şu ana kadar neredeyse hiçbir filmde ya da çizgi filmde kazanmasalar da hep daha güçlü şekilde geri dönerler! Özellikle Megatron ölünce çoğunlukla Galvatron olarak geri döner. Starscream her zaman tüm Decepticonların lideri olmak istemiştir. Transformers Generation 1'da Decepticonlar ve Autobotlar büyük bir savaşa girer ve Megatron büyük hasar alır. Sonra Decepticonlar gemiye girer ve Starscream gemide Megatron'un tarafını tutanlar ile Megatron'u uzay boşluğuna fırlatır. Uzaydaki robotlar Unicron'un yanından geçer ve Unicron onları güçlendirir, Megatron Galvatron olur. Starscream taç giyerken Galvatron gelir ve Starscream'i öldürür. Bilinen Decepticonların bazıları bunlardır: Kongo Cumhuriyeti millî futbol takımı Kongo Cumhuriyeti millî futbol takımı, Kongo Cumhuriyeti'ni uluslararası futbol müsabakalarında temsil eden millî futbol takımıdır. Fédération Congolaise de Football tarafından kontrol edilir. 1997 Eurovision Şarkı Yarışması'nda Türkiye 1997 Eurovision Şarkı Yarışması'nda Türkiyeyi ikinci kez temsil eden Şebnem Paker, Grup Etnik eşliğinde yarıştığı "Dinle" adlı şarkıyla üçüncü olmuştur. 1 Mart 1997 tarihinde TRT Arı Stüdyosunda yapılan ulusal finalde sözlerini Mehtap Alnıtemiz'in yazdığı, bestesini ise Levent Çoker yaptığı "Dinle" adlı şarkı ile Şebnem Paker & Grup Etnik birinci oldu. 3 Mayıs 1997 tarihinde Dublin'de yapılan yarışmada Türkiye, 121 puanla Birleşik Krallık ve İrlanda'nın ardından üçüncü olarak ilk kez ilk beş arasına girmiş ve bu, 2003 yılına dek ülkenin en iyi derecesi olmuştur. Günümüzde de şarkı, Türkçe ile alınan en iyi derece olma özelliğini korumaktadır. Üç ülkeden 12 puan alan Türkiye'ye tarihinde ilk kez Yunanistan oy vermiştir. Ahmet TÃ¼rkel Ahmet Türkel (1922, İnegöl, Bursa, Türkiye - 30 Temmuz 2013, İstanbul) Türk siyasetçi. İstanbul Üniversitesi İktisat Fakültesi'ni bitirdi. Fransızca bilmektedir. Tüccarlık, 1.(XII), 2.(XIII), 3.(XIV) ve 4.(XV) Dönem Bursa Milletvekilliği ile Ticaret Bakanlığı yaptı. Evli ve iki çocuk babasıdır. İnegöl'de yeni yapılan çevre yoluna adı verilmiştir. 30 Temmuz 2013 tarihinde 91 yaşında hayatını kaybetti. Honda CBF150 Honda CBF150, Honda'nın çıplak motosiklet kategorisindeki en küçük hacimli olanıdır. İlk olarak 2006 yılı sonunda trafiğe çıkmıştır. 149 cm hacmindeki tek silindirli motoru 7000 devirde 11,28 beygir güç, 5250 devirde 12,7 Nm tork üretir. 5 vites, elektronik ateşlemeli olan ve 130 kg ağırlığındaki motosiklet Türkiye ve benzer ekonomiye sahip ülkelerde ucuz Uzakdoğu üretimlerine bir alternatiftir. Honda CBF 150 doğru şanzıman oranları sayesinde 150cc hacminde olmasına rağmen 100cc hacmindeki motosikletlerle benzer yakıt tüketimi değerlerine sahip. Yeni teknoloji ürünü motoru, düşük devir seviyelerinde dahi yeterli güç üretebiliyor. Stabil krank bağlantıları ve balans mili sayesinde CBF150 beklenenin çok üzerinde yumuşak ve sessiz kullanım özelliklerine de sahip. Büyük boy, hafif ve kolay kontrol edilebilen bir şasesi var. Merkezden uzak konumlanan metal parçalar hafif alüminyumdan imal edilmiş ve prolink süspansiyon uygulanarak ağırlık merkezde toplanmış. İleri teknoloji 4 zamanlı bir motor kullanıyor. Bu motor özellikle ani ve güçlü hızlanma ihtiyacına, hızlı ve başarılı şekilde cevap verebiliyor. Bu performansın böyle bir hacimden sağlanabilmesi ancak yüksek teknoloji ile mümkün olabiliyor. Ara süratlerde ise yüksek torku ve gücü, motosiklete her an hızlanma kabiliyeti veriyor. Ancak bu işlemler esnasında motor ve egzoz sesi 3 parçalı susturucu sayesinde bir hayli düşük. CBF 150’nin yeni ve hafif pistonlarıyla ağırlık mümkün olduğunca merkeze toplanarak motorun çabuk devir arttırabilme kabiliyeti geliştirilmiştir. Soğutma yağlama jeti ile yapılıyor. BBCode BBCode, "Bulletin Board Code"un kısaltmasıdır. (Bulletin Board, Türkçede Mesaj Panosu anlamına gelse de, pratik bilgisayar Türkçesinde "Forum" olarak bilinir) Pratik olarak forum, blog vb.. bir yerde yazının kolayca biçimlenmesini sağlamak amacıyla tasarlanmıştır. Örneğin, normal bir HTML kodunda resim eklemek için "BBCode, kullanıcıların mesajlarını kolaylıkla ve güvenli bir biçimde düzenlemesini sağlamak için geliştirilmiştir. Aynı zamanda getirdiği kısıtlamalar sayesinde site güvenliği açısından sorun oluşturmaz. Site yöneticileri hangi BBCode'un sitelerinde kullanılabileceğini belirleyebilirler veya BBCode kullanımını yasaklayabilirler. Sitede BBCode kullanılmasının yararlarından biri de sitenin JavaScript ve XSS saldırılarına karşı koruma sağlamasıdır. Çünkü bir BBCode, sadece tasarlandığı amaç için kullanılabilir. Örneğin, [i][/i]BBCode'u metni eğik bir şekilde yazmaktan başka bir işe yaramaz. Web tarayıcılar, BBCode'u yorumlayamazlar. Bu nedenle BBCode sunucu tarafında herhangi bir programlama dili (ASP , PHP , C# , Ruby , JAVA ) yardımıyla ayrıştırılmak zorundadır. Bir metinde BBCode kullanıldığında, sayfa kullanıcıya sunulmadan önce semantik algoritmalar yardımıyla kod ayrıştırılıp HTML karşılığına dönüştürülür ve çıktı olarak ziyaretçinin tarayıcısına gönderilir. BBCode, en çok forum sitelerinde ve web günlüklerinde (blog) kullanılmaktadır. Bu kodlar sayesinde kullanıcılar yorumlarını renk, biçim vb.. birçok yönden kolaylıkla biçimlendirebilmektedir. PolitbÃ¼ro Politbüro (Rusça: Политическое бюро; "Politiçeskoye Byuro"), Politik Büro'nun kısaltılmış biçimi. SSCB tarihinde komünist partinin, politikaları belirleyen en üst karar organıydı. Rusya'da 1917 Sovyet Devrimi'nden sonra devlet yönetimi üzerinde uyguladığı sıkı denetim 1991'de SSCB'nin dağılmasıyla sona ermiş, ardından varlığı fiilen sona ermiştir. Rusya'da ilk Politbüro, Ekim 1917 sonlarında Bolşevik Partisi Merkez Komitesi'nce hazırlanan ayaklanma sırasında kesintisiz ve esnek bir yönetim mekanizması sağlamak amacıyla oluşturuldu. Bu politbüro'nun yedi üyesi arasında Vladimir İlyiç Lenin, Lev Troçki ve Josef Stalin de vardı. Bolşevik ayaklanmasının başarıya ulaşmasıyla Politbüro dağıtıldı. Mart 1919'daki VIII. Parti Kongresi, Merkez Komitesi'ne kendi üyeleri arasından beş kişilik yeni bir Politbüro seçme talimatını verdi. Bu organın resmi görevi, Merkez Komitesi'nin olağan oturumlarını bakleyemeyecek kadar acil sorunlar konusunda karara varmaktı. Çok geçmeden parti ve devlet yönetiminde önemli bir konum üstlenen Politbüro, görev açısından Merkez Komitesi'ni gölgede bıraktı. Sovyetler Birliği Komünist Partisi'nde (KPSS) gündemi hazırlayan, tartışılacak konularla ilgili belgeleri sağlayan ve Politbüro kararlarını alt kademelere aktaran organ parti sekreterliğiydi. Dolayısıyla KPSS genel sekreteri Politbüro'nun en etkili üyesi durumuna geldi. Bu makamı elinde tutan Stalin, Lenin'in 1924'te ölümünü izleyen iktidar mücadelesinin ardından Politbüro üzerinde denetleyici bir konum elde etti ve bu organın yanı sıra, bir bütün olarak partiyi de kesin egemenliği altına aldı. Politbüro 1952'de kaldırıldı ve yerine, üye sayısı daha fazla olan Merkez Komitesi Prezidyumu getirildi. Ertesi yıl ölen Stalin'in tiranlığa vuran aşırı uygulamalarının son bulmasıyla bu yeni organ içinde "kolektif yönetim" anlayışına daha büyük önem verildi. Böylece Prezidyum 1964'te Nikita Kruşçev'i parti genel sekreterliğinden uzaklaştıracak ölçüde güç kazandı. Partinin en üst organı için 1966'da yeniden Politbüro adı benimsendi. Politbüro'nun üyeleri görünüşte KPSS Merkez Komitesi'nce seçiliyordu. Ama gerçekte Politbüro varlığını kendi sürdüren bir organdı. Yeni alınacak üyeler ve görevden uzaklaştırılacak üyeler Politbüro'da belirleniyordu. Sovyet tarihinin büyük bölümünde 12-15 arası asıl üye ile 5-8 arasında aday üyeden oluşan Politbüro'nun yapısı 1990'daki değişikliklerle Sovyet cumhuriyetlerinin hepsinden birer temsilciyi kapsayacak biçimde genişletildi. Bazı üst düzey hükûmet yetkilileri Politbüro'dan çıkarıldı; bu düzenlemenin amacı parti üyelikleri süren söz konusu yetkililerin, Devlet Başkanlığı Konseyi üyesi olarak taşıdıkları sorumluluklara ağırlık vermelerini sağlamaktı. Politbüro başkanı konumunda olan KPSS genel sekreteri, uygulamada SSCB'nin de lideriydi. Savunma bakanı, Sovyet gizli polis örgütü KGB'nin şefi, en önemli cumhuriyet ve kentlerin parti örgütü başkanları genellikle Politbüro üyeleri arasında yer alıyordu. Politbüro'nun gedikli üyeleri olan eski Bolşevik ideologların yerini 1980'lerin sonlarına doğru belirli bir teknik eğitim görmüş olan, ayrıca bürokraside uzun ve sadık bir hizmet sicili bulunan parti üyeleri aldı. Doğu Avrupa'daki komünist ülkelerin politbüroları da biçim ve görev bakımından Sovyet modeline benzer bir yapıdaydı. Aynı modeli izleyen Çin'de ise Politbüro'ya bağlı Daimi Komite adlı ayrı bir organ vardır. Genellikle yedi üyeden oluşan Daimi Komite geniş yetkileriyle hem Çin Komünist Partisi, hem de Politbüro içinde belirleyici bir rol oynar. Orhan Kürümoğlu Orhan Kürümoğlu (d. 1927, Adilcevaz, Bitlis), Türk siyasetçi. Ankara Üniversitesi Hukuk Fakültesi'ni bitirdi. Hakkâri Muhabere Memurluğu, Çalışma Bakanlığı Evrak Memurluğu, Serbest Avukatlık, Bitlis Vakıflar Bölge Müdürlüğü Avukatlığı yapmıştır. Cumhuriyet Senatosu Bitlis Üyesi (2 Haziran 1968 – 14 Ekim 1973), Cumhuriyet Senatosu Başkanlık Divânı Kâtip Üyesi ve 36. Hükümet Köyişleri Bakanıdır. Evli ve iki çocuk babasıdır. 10. Cumhurbaşkanı Ahmet Necdet Sezer'in eşi Semra Sezer'in (Kürümoğlu) akrabasıdır. "Sırları Yakalayabilmenin Sırları" adlı bir kitap çıkaran Nevzat Kürüm ve emekli asker Atilla Kürümoğlu ile kardeştirler. Ahmet Nusret Tuna Ahmet Nusret Tuna (1916, Mucur, Kırşehir, Türkiye - 22 Kasım 1988, Ankara), Türk siyasetçi. Kırşehir'in Mucur ilçesinde 1916'da doğan Tuna, İstanbul Üniversitesi Fen Fakültesi ile İstanbul Üniversitesi Hukuk Fakültesi'ni bitirdi. Hakimlik, öğretmenlik, avukatlık, gazetecilik yaptı. 1961'de, Kastamonu'dan Cumhuriyet Senatosu üyesi seçildi (15 Ekim 1961 - 5 Haziran 1977). 15 yıl süreyle Cumhuriyet Senatosu Anayasa Komisyonu Başkanlığı ve üyeliği yaptı. 1973'te kurulan hükûmette Tarım Bakanlığı yaptı. 1983'te kurulan Doğru Yol Partisi'nin ilk genel başkanıdır. Evli ve üç çocuk babasıdır. Mehmet Nebil Oktay Mehmet Nebil Oktay (1930, Siirt - 6 Şubat 1995), Türk siyasetçi. İstanbul Üniversitesi Hukuk Fakültesi'ni bitirdi. Serbest Avukatlık, 3.(XIV), 4.(XV) ve 5.(XVI) Dönem Siirt Milletvekilliği ile İmar ve İskan Bakanlığı yaptı. Evli ve beş çocuk babasıdır. Ali Celalettin Coşkun Ali Celalettin Coşkun (1916, Nazilli, Aydın - 28 Aralık 1976), Türk siyasetçi. Siyasal Bilgiler Fakültesi'ni bitirdi. 1942 yılında Kiraz Bucak Müdürlüğü, 1945–1948 yılları arasınnda Aydın Maiyet Memurluğu, 1948 yılında Karaisalı, 1951 yılında Göle, 1953 yılında Kızılcahamam kaymakamlıkları, 1954 – 1957 yılları arasında Ankara Vali Muavinliği, 1958 yılında Nevşehir valiliği, aynı yıl Ankara Emniyet Müdürlüğü, 1959 yılında Yozgat valiliği, 1960 yılında Teftiş Kurulu Başkanlığı, 1965-1966 yılları arasında Özlük İşleri Genel Müdürlüğü, Cumhuriyet Senatosu Aydın Üyeliği (2 Haziran 1968 - 28 Aralık 1976) ile Gençlik ve Spor Bakanlığı yaptı. Evli ve iki çocuk babasıydı. TÄ±bbiye Tıbbiye, Osmanlı İmparatorluğu'nda tıp dalında öğrenci yetiştirmek ve batılı anlamda bir tıp anlayışına sahip doktorlar yaratmak amacıyla kurulan eğitim kurumlarıydı. Tıbbiye'lerin çoğunluğu özellikle Tanzimat Dönemi'nde kurulmuştur. Bu okullarda yetişen kişiler, ülkenin gelecekteki sağlık sektörünün temellerini atmışlardır. Günümüzde Tıp Fakültesi adını almıştır. Zambiya millî futbol takımı Zambiya millî futbol takımı, Football Association of Zambia tarafından idare edilen, Zambiya'yı temsil eden ekiptir. Bakır Kurşunlar lakabını almalarının nedeni bakır maddesinin ülke civarlarında önemli bir madensel kaynak olmasıdır. Tarihinde iki Afrika Uluslar Kupası finali olan takımın asıl başarısı ise federasyon web sitesinde 1988 Olimpiyat Oyunları'nda İtalya'yı 4-0 mağlup ettikleri grup maçı olarak geçer. 2012 Afrika Uluslar Kupası'nda Fildişi Sahili'ni penaltılar sonucu 8-7 yenerek tarihinde ilk kez Afrika Uluslar Kupası'nı müzesine götürdü. Birçok ulusal takımın yaşamadığı felaketlerden birini Zambiya yaşadı. 27 Nisan 1993 tarihinde Senegal ile yapacağı maç için bölgeye gidecek olan Zambiya millî takım oyuncularını ve teknik ekibini taşıyan uçak Gabon'un Atlantik Okyanusu açıklarında denize çakıldı ve 18'i Zambiya millî takımı oyuncusu olmak üzere içlerinde yolcuların da bulunduğu toplam 30 kişi kayboldu. Olay üzerine tüm Zambiya'da yas ilân edildi. Bu da millî takımın tarihine çok kara bir leke olarak geçecekti. Ayrıca kazada teknik direktör Godfrey Chitalu da hayatını kaybedenler arasındaydı. Uçak kazasından kurtulan tek bir Zambiyalı futbolcu vardı; Kalusha Bwalya. Bwalya o dönemde PSV takımında forma giydiğinden kafileye bir gün sonra katılacaktı. Bwalya’nın etrafında millî takım yeniden oluşturuldu ve takım, 1994 Afrika Uluslar Kupası'nda finale kadar çıktı fakat finalde dönemin altın takımı, Nijerya'ya kaybetti. 18 Kasım 2019 tarihinde Cezayir ve Zimbabve'ye karşı 2021 Afrika Uluslar Kupası eleme maçları için aşağıdaki oyuncular seçildi. Paxton Boys Ayaklanması Paxton Boys Ayaklanması, Pontiac Yerli ayaklanması sırasında Pensilvanya sınır görevlilerince bir Yerli yerleşmesine düzenlenen saldırı (Aralık 1763). Paxton'dan (Pensilvanya) gelen 57 sarhoş korucu Lancaster (Pensilvanya) yakınlarında suçsuz ve savunmasız 20 Suskehanna Yerlisini öldürdü. Bunun üzerine vali John Penn katliamı gerçekleştirenlerin yakalanarak yergılanmasını istedi. Ama Paxton Boys denen korucuların eylemleri sınır bölgesinde oturanlarca desteklendiğinden saldırganlar yargılanamadı. Paxton Boys Ayaklanması sınır görevlilerinin Yerli karşıtı tutumunu açığa çıkarmasının yanı sıra, Pensilvanya'nın iç kesimlerinde yaşayanların Doğu illerinin koloni yasama meclisindeki egemenliğinden duyduğu hoşnutsuzluğu da gösterdi. Ocak 1764'te 600 kadar silahlı sınır görevlisi eyalet meclisini protesto amacıyla Philadelphia'ya yürüdü. Benjamin Franklin'in de aralarında bulunduğu Philadelphia'lı önderler, istemlerinin dikkate alınacağı konusunda söz vererek protestocuların kente girmesini önledi. Ama sonradan mecliste bu yönde ciddi bir adım atılmadı. XAML XAML (IPA /ˈzæməl/), (Extensible Application Markup Language) genişletilebilir uygulama biçimlendirme dili. Microsoft'un uygulama arayüzlerinin oluşturulmasını sağlayan tanımlama dili. XAML, geliştiricilerin XML kullanarak tüm .NET kullanıcı arayüz elemanlarının (button, textbox … gibi) çizimlerini (İng. "layout") kontrol edebilmelerini sağlar. Her XAML etiketi (tag), özellikleri XML attributeleriyle kontrol edilen bir .NET Framework sınıfına birebir karşılık gelir. Örneğin elemanını ele alalım. tag’i doğrudan System.Windows.Controls.Button sınıfına karşılık gelir. Read-only olan özellikler (Properties) XAML tarafından erişilemez; sadece public, get ve set methodları olan özellikler XAML ile erişilerbilirdir. Event’ler ve handler'ler de XAML attributeleri ile belirtilebilir ve event’in gerçekleşmesi sonucu çalışacak kod da code behind tarafına C# ya da tercihe göre VB.NET ile yazılabilir. Nasıl ki ASP.NET’te kodu ister codebehind sayfasına ya da aspx sayfasına yazılıyorsa burada da codebehind ya da XAML dosyasına yazılabilir. XAML sayfasına kodu gömülürse, çalıştırmak için önce uygulama derlenmeli. Fakat XAML sayfasına kod yazılmadıysa XAML dosyasına çift tıklayarak Vista üzerinde HTML'de olduğu gibi doğrudan görülebilir. Windows XP’de ise sonucu görebilmek ya da tarayıcıya yükleyebilmek için XAML sayfalarının önce derlenmesi gerekir. Nasıl ki HTML nesneleri DOM ağaçını oluşturmak için pars edilirse, XAML elemanları da codice_1 ağaçını oluşturmak için de pars edilir. XAML’ın nesneye dayalı methodolojiye dayandığını söylenebilir. Bir XAML elemanından türetilen başka bir eleman ebeveyninin özelliklerini alır. XAML’dan tam anlamıyla faydalanabilmek için kalıtımın doğasını anlaşılmalıdır. Custom controller, alt sınıflar oluşturularak kullanıcı arayüzü tasarımında kullanılmak üzere XAML geliştiricilerine sunulabilir. XAML, WPF tarafında tanımlanan nesnelerin XML görünümü olduğu için, XAML elemenları nesne-tabanlı programlama tekniklerini kullanan geliştiriciler tarafından genişletilebilir. XAML, bir programlama dili değildir. Uygulamaları çalıştırmak için tasarlanmamıştır. XAML dosyaları uygulamalar için kullanıcı arayüz tanımları içerir. Uygulama mantığı ve event handler’ler, codebehind sayfalarında bulunur. Uygulama tanımı (İng. "application definition") kendi dosyası içinde tanımlanır. Ayarlanması gereken iki özelliği vardır: aduzay (İng. "namespace") ve başlama URİ'si (İng. "startup URI"). URI, uygulama çalıştığında yüklenmesi gereken ilk sayfayı belirtir. XAML eleman tanımında ya her eleman için bir aduzaya ya da Avalon aduzayının kök elemanına referans verilmelidir. Herhangi bir XAML dosyasında tanımlanan ilk eleman kök (İng. "root") elemanıdır. Kök elemanı mutlaka tanımlandığı aduzay referansını içermelidir. Kök elemanlar, diğer XAML elemanları içeren konteynerlerdır. Uygulama tanımı için en yaygın kök (root) eleman codice_2’dur. codice_3 elemanıysa oldukça az kullanılmaktadır. Sayfa tanımı (İng. "page definition") için en yaygın kök eleman codice_4 ve onun alt sınıfı olan codice_5 ve codice_6 elemanları ve de codice_7 elemanıdır. İki çeşit XAML uygulaması vardır: doğrudan çalışan (İng. "express") ve yerleştirilmiş (İng. "installed") uyguluma. Doğrudan çalışan uygulama bir Web tarayıcısında koşar. Yerleştirilmiş uygulamalarsa bilinen geleneksel masaüstü uygulamalarıdır. Tüm XAML özellikleri (İng. "attribute") kod tarafında düzenlenebilir. Zaten bu özellikler, CLR sınıf özelliklerinin XML görünümleridir. Başka bir ifâdeyle geleneksel Windows uygulamalarında olduğu gibi bir düğmenin (İng. "button") arka plan rengini, yüksekliğini ya da posizyonunu kod içinden de kolayca değiştirmeyi sağlar. XAML dosyalarında da elemanını belirterek kod barındırılabilir. Yalnız tüm kod elemanı(tag) içine yazılmalıdır. elemanı, derleyici bu eleman içindeki kod satırlarını yorumlamasını engeller. Türkiye adalet bakanları listesi Aşağıdaki liste Türkiye Cumhuriyeti Adalet Bakanları listesidir. Nevzat TandoÄŸan Nevzat Tandoğan (1894 - 9 Temmuz 1946), Türk bürokrat. İstanbul Hukuk Mektebi'nden mezun oldu. Kasımpaşa Erkek Numune Okulu Musahabatı Ahlakiye Öğretmenliği, 1. Ordu Menzil Adli Müşavirliği, Erenköy Numune Okulu, Kasımpaşa Okulu Şube Öğretmenlikleri, Anadolu Feneri Öğretmenliği, İstanbul Polis Umum Müdürlüğü 2.Şube Müdür Muavinliği, Müdürlüğü, 3. Şube ve 1.Şube Müdürlükleri, 1. Şube Başkanlığı Adalar Dairesi Müdürlüğü, Malatya Valiliği, TBMM III. Dönem Konya Milletvekilliği (4 Kasım 1929 tarihinde istifa etmiştir.), Ankara Valiliği ve Şehremaneti Vekilliği yaptı. Evli ve iki çocuk babasıydı. TandoÄŸan, 9 Temmuz 1946 tarihinde intihar etti. Ankara'da bir meydana, Batıkent'te bulunan bir parka ve bir caddeye ismi verildi. Meydanın ismi 2015 yılının Nisan ayında Ankara Büyükşehir Belediye Meclisi tarafından Anadolu Meydanı olarak değiştirildi. 1987 Eurovision Şarkı Yarışması'nda Türkiye Eurovision Şarkı Yarışması Türkiye Finalleri 1987 Eurovision Şarkı Yarışması Türkiye Finali 11. Eurovision Türkiye Finali 21 Şubat'ta TRT Tv Stüdyoları'nda yapılmış ve Bülent Özveren tarafından sunulmuştur. Yarışmada, geçmiş yıllardan farklı olarak, kazanan şarkı 16 kişiden oluşan "uzman" bir jüri tarafından belirlenmiştir. Jüriden 14 kişi Seyyal Taner'e 2 kişi ise Grup Denk'e oy verdiğinden dolayı, yarışmayı Seyyal Taner ve Grup Lokomotif kazanmıştır. 1987'de pek çok yeni ve amatör şarkıcı ilk kez katıldı ve çoğu 80'lerin 2. yarısında ve 90'ların ilk yarısında katılmayı tekrar denedi.Bu da Eurovision'a olan ilginin kaybolmaya başladığının çürütülemez bir kanıtıydı. Pontiac (anlam ayrımı) 1988 Eurovision Şarkı Yarışması'nda Türkiye Eurovision Şarkı Yarışması Türkiye Finalleri 1988 Eurovision Şarkı Yarışması Türkiye Finali TRT, bu yıl 17 tane besteciye sipariş verdi, ama bu 17 besteciden Attila Özdemiroğlu, bilinmeyen bir nedenle finalde yarışmak istemediğini açıkladı. Bunun üzerine bestecilerin sayısı 16'ya düştü. 12. Eurovision Türkiye Finali 13 Şubat'ta TRT Tv Stüdyoları'nda yapıldı ve Canan Kumbasar tarafından sunuldu. Kazanan şarkı "uzman" bir jüri tarafından belirlendi. Sufi ve Onikiden şarkıları arasında kararsız kalan jürinin başkanı Sufi'yi seçti. Kazanan MFÖ üçlüsü oldu. MFÖ 37 puanla 15. oldu. 1992 Eurovision Şarkı Yarışması'nda Türkiye 1992 Eurovision Şarkı Yarışması Türkiye Finali; (16. Eurovision Türkiye Finali) 21 Mart'ta yapıldı ve Bülent Özveren tarafından sunuldu. En çok puanı toplayan Aylin Vatankoş oldu. Şarkıcı Eurovision'da 17 puanla, 19. oldu. Leopold Kunschak Leopold Kunschak (d. 11 Kasım 1871, Viyana - ö. 13 Mart 1953, Viyana) Avusturyalı bir siyâsetçiydi. (ÖVP, daha önce Hristiyan-Sosyal Partisi) Leopold Kunschak antisemitti. 1993 Eurovision Şarkı Yarışması'nda Türkiye 1993 Eurovision Şarkı Yarışması Türkiye Finali (17. Eurovision Türkiye Finali), 13 Mart'ta yapıldı. En çok puanı toplayanBurak Aydos oldu. Şarkıcı Eurovision'da 10 puanla, 21. oldu. Bu sonuç Türkiye'nin sonraki sene yarışmaya katılma hakkını kayb etmesi ile neticelenmiştir. Şöyle ki, Türkiye yalnızca 4 ülkeden puan almış, artan ülke sayısı ile konulan kural gereği son 5'e kaldığından sonraki sene yarışmaya katılma hakkını yitirmiştir. Andrea Kdolsky Andrea Kdolsky (d. 2 Kasım 1962, Viyana) Avusturyalı Avusturya Halk Partisi tarafından siyâsetçidir. 11 Ocak 2007'den 2 Aralık 2008'e dek Sağlık ve Aile Bakanı olarak görev yapmıştır. Nikki Wood İlk defa Fool for Love adlı Buffy The Vampire Slayer bölümünde görülen avcı Nikki Wood, Spike'ın öldürdüğü ikinci avcıdır. İlki, 1900 yılında Boxer Ayaklanması sırasında öldürdüğü Çinli avcı Xin Rong'tur. İkincisi ise, 1970'li yıllarda, New York City'de bir metroda öldürdüğü Nikki Wood adlı siyahî avcıdır. Spike Wood'u öldürdükten sonra deri montunu üzerinden almayı da unutmamıştır. Fool For Love'dan sonra, çizgi romanlarda ise, Nikki Wood'un hayatı anlatılmıştır. II. Petar II. Petar, tam adı Petar Karađorđević (6 Eylül 1923, Belgrad - 3 Kasım 1970, Denver), son Yugoslavya kralı. Fransa'yı ziyareti sırasında bir suikast sonucu öldürülen (9 Ekim 1934) I. Aleksandar'ın oğluydu. On bir yaşındayken kral unvanı aldı, ama henüz reşit olmadığından yönetimi naip sıfatıyla amcası Prens Pavle üstlendi. 27 Mart 1941 tarihinde General Dušan Simović liderliğindeki subayların düzenlediği bir darbeyle Pavle'nin tahttan indirilmesi üzerine fiilen iktidarı üstlendiyse de birkaç hafta sonra Mihver Devletleri Yugoslavya'yı işgal edince ülkeyi terk etmek zorunda kaldı. 29 Kasım 1945 tarihinde Yugoslavya'nın Komünist Kurucu Meclis tarafından devrildi. Londra'da bir sürgün hükûmeti kurdu. 20 Mart 1944 tarihinde Yunanistan ve Danimarka prensesi Aleksandra ile evlendi. 17 Temmuz 1945 tarihinde Alekandar isimli bir oğulları oldu. 1945'te Tito'nun Yugoslavya'da krallık yönetimini devirmesinden sonra ABD'ye yerleşti. Karaciğer sirozu nedeni ile acı dolu yıllar geçirdi ve başarısız bir karaciğer naklinden sonra, 3 Kasım 1970 tarihinde ​​Denver, Colorado'da öldü. Libertyville'de, Illinois'de, Amerikan topraklarında gömülü tek Avrupa hükümdarı olarak Sırp Ortodoks Aziz Sava Manastırı Kilisesi'nde defnedildi. ABD'de sürgünde öldükten 43 yıl sonra, 26 Mayıs 2013 tarihinde düzenlenen törenle Belgrad yakınlarındaki kraliyet mozolesine gömüldü. 1984 Eurovision Şarkı Yarışması'nda Türkiye Eurovision Şarkı Yarışması Türkiye Finalleri 1984 Eurovision Şarkı Yarışması Türkiye Finali 8. Eurovision Türkiye Finali 24 Şubat'ta TRT Tv Stüdyoları'nda yapıldı ve Başak Doğru tarafından sunuldu. Şarkıcılar arasında 1983'ün ikincisi Beş Yıl Önce On Yıl Sonra, 1982'nin şampiyonu Neco ve 1981'in şampiyonu Ayşegül Aldinç de vardı. Kazanan, 2. ve 3. uzman bir jüri tarafından belirlendi. Şampiyon şarkı Beş Yıl Önce On Yıl Sonra grubunun seslendirdiği Halay oldu. Grup Eurovision'da 37 puan alarak 12. oldu. 12.'lik, Türkiye'nin o tarihe kadar aldığı en yüksek dereceydi. TRT nin 2004 yılında Hazırladığı "Eurovision Maceramız" adlı belgeselinden 1984 yılındaki Eurovision Maceramız... http://www.youtube.com/watch?v=2itBDXXOCwU&feature=related 1983 Eurovision Şarkı Yarışması'nda Türkiye Eurovision Şarkı Yarışması Türkiye Finalleri 7. Eurovision Şarkı Yarışması Türkiye Finali 4 Mart'ta TRT TV Stüdyoları'nda yapıldı. Sunucu Başak Doğru'ydu. Kazanan, 2. ve 3. uzman bir jüri tarafından belirlendi. Şampiyon şarkı, Çetin Alp & The Short Waves (Kısa Dalgalar) adlı bir vokal grubunun seslendirdiği Opera oldu. Çetin Alp, Türkiye'ye "0" puanla döndü ve Türkiye İspanya'yla sonunculuğu paylaştı. 1985 Eurovision Şarkı Yarışması'nda Türkiye Eurovision Şarkı Yarışması Türkiye Finalleri 1985 Eurovision Şarkı Yarışması Türkiye Finali 9. Eurovision Türkiye Finali 1 Mart'ta TRT Tv Stüdyoları'nda yapıldı ve Başak Doğru ve Orhan Boran tarafından sunuldu. Önceki yıllara göre bazı değişiklikler vardı. Kazanan, 2. ve 3. uzman bir jüri tarafından belirlendi. Şampiyon şarkı Mazhar-Fuat-Özkan üçlüsünün seslendirdiği Aşık Oldum oldu. MFÖ 36 puanla 14'üncü oldu. Progeria Progeria, halk dilindeki adıyla erken yaşlanma hastalığı, konu hakkında yapılan bilimsel araştırmalar hastalığın çaresini bulmaktan ziyade hastalığa sebep olan faktörleri bulmak ve bu sayede insanlığın ömrünü uzatabilmektir. Diğer adı Hutchinson-Gilford olan bir genetik hastalık, ilk 46 kromozomla birlikte ortaya çıkan bu hastalık telomer zincirin kısalığından kaynaklanmaktadır. Normal somatik hücrelerde her replikasyon sonrası telomerik DNA kısalır. Bu DNA kısalmasını engellemek için vücutta telomeraz enzimi vardır. Telomeraz enzimi kromozomların kısalmasını engeller vücutta bu enzim eksikliği de bu hastalığa sebep olabilir. Telomer kısalması ve sınırlı yaşam süresi potansiyel tümör baskılama mekanizmasıdır. Çünkü insanın yapısındaki kromozomlar sürekli bölündüğü için kısalır bu da hücreleri yaşlandırır. Normalde ortalama 80 yıl yaşayan birey 12-13 yaşlarında yaşamını yitirir. Diğer bir deyişle henüz 10 yaşında 70 yaşındaki bir insan görünümüne sahiptir. 8 milyonda bir görülen bu hastalık için çalışmalar hastalığın sona ermesi yerine hastalıktaki kromozomların uzunluğunun dolayısıyla insanın yaşam süresinin uzatılması yönünde yapılmaktadır. Martin Bartenstein Martin Bartenstein (d. 3 Haziran 1953, Graz) Avusturyalı bir siyâsetçidir. 2007-2008 yılları arasında ÖVP temsilcisi olarak Ekonomi ve Çalışma Bakanı olarak Avusturya hükümetinde görev yapmıştır. Bartenstein 1983'ten beri evlidir. Beş çocuğu bulunmaktadır. Elisabeth Gehrer Elisabeth Gehrer (d.11 Mayıs 1942, Viyana) Avusturyalı siyasetçi. 1949 yılında Viyana'dan Innsbruck'a göçtü. 1961'den 1964'e kadar Hart im Zillertal'da ilkokul öğretmeni olarak çalıştıktan sonra, 1966 yılına kadar Vorarlberg'deki Lochau Beldesi'nde çalıştı. Aynı sene evlendi. Üç çocuğu vardır. 1995'ten 2007'ye kadar Eğitim, Sanat ve Kültür Bakanı olarak görev yapmıştır. Anadolu öğretmen lisesi Anadolu öğretmen lisesi, 29 Şubat 1960 tarih ve 7439 sayılı Kanun'la Türk eğitim sistemine adapte edilen ve Haziran 2014'te kapatılan eski eğitim kurumu. Yeni kanunla "Öğretmen Okulları Genel Müdürlüğü" kurularak, çalışmalar yeni ve geniş bir statüye kavuşturulmuş, 12 Mayıs 1992 tarihinde genel adı Anadolu Öğretmen Liseleri olarak değiştirilmiştir. 2014-2015 eğitim-öğretim döneminden hemen önce ise Anadolu Öğretmen Liseleri, Anadolu Lisesi, Sosyal Bilimler Lisesi veya Fen Lisesi'ne dönüştürülmüştür. Gerald Green Gerald Green, Jr. (d. 26 Ocak 1986 Houston, Texas) NBA takımlarından Boston Celtics'te oynayan Amerikalı profesyonel basketbol oyuncusudur. 2007 yılı All-Star haftasonu smaç şampiyonası şampiyonudur. Kariyer rekorunu OKC'yi 128-122 yendikleri maçta 41 sayı ile kırmıştır. 2007-08 sezonu öncesi Minnesota Timberwolves'a takas olmuştur.Kevin Garnett karşılığında arkadaşları Al Jefferson, Theo Rarliff, Ryan Gomes, Sebastian Telfair ve 2. Sıra draft hakları karşılığında takas edilmişlerdir. Paçalı baykuş Paçalı baykuş ("Aegolius funereus"), baykuşgiller (Strigidae) familyasından bir baykuş türü. 3-6 yumurta bırakırlar. Boyları 22–27 cm, kanat açıklıkları ise 50–62 cm'dir. Vücutlarının üst kısmı kahverengi, beyaz beneklidir. Yüzleri beyazdır. Gözleri sarı renktir. Uçuşları, kuvvetli ve direkttir. Gençleri çikolata renklidir. Çoğunlukla tarla fareleri ve küçük memelilerle beslenirler ama böcek ve diğer omurgasızlara ilaveten kuşlar da besinleri arasındadır. Genellikle gece beslenirler. Dağlık bölgelerde bulunan ormanlarda yaşar. Keskin Nişancı (film, 2005) Keskin Nişancı (özgün adı: "The Marksman"), 2005 yapımı askeri gerilim filmidir. Yönetmenliğini Marcus Adams'ın yaptığı film direkt olarak DVD'ye çıkmıştır. Filmin başrolünde Wesley Snipes, William Hope ve Tim Abell vardır. Filmin senaryosunu Andy Hurst ve J.A. Cardane, Trauis Spangler ve Tyler Splanger'in hikâyesinden yola çıkarak hazırlamıştır. Harry Toyler ise filmin müziklerini hazırlamıştır. Kurgusu ise Masahiro Hirakuba'ya aittir. Tudar Lucanciu filmin görüntü yönetmenidir. Filmin yapımcıları ise Andrew Stevens ve Pierre Spengler'dir. Filmin yardımcı oyuncuları ise Dan Badaru, Serge Soric, Anthony Warren ve Emma Samms vardır. Bir Rus terörist (Dan Badaru) ile ilgilenen ABD bu sefer onun planlarını durdurmak için bir ekip yollar, bir istekle onlara işaretçi olarak son işindeki başarısızlığından dolayı sakin olmayı tercih eden bir işaretçi verirler (Wesley Snipes). Çok keskin bir nişancı olan bu adamınsa ekibiyle giderken bir anda ekibin tuzağa düştüğünü fark eder ve artık Çeçenistan'ın olaya karışmasıyla iki ulusun kaderi bu işaretçiye bağlanır, bu arada işaretçi kimseye ismini söylememektedir. Şimdi teröristler onu ele geçirmeden Çeçenistan'da olan nükleer bir bombayı bu işaretçi durdurmalıdır. Wesley Snipes, ilk defa direkt DVD versiyonunda olan film "Vietnam War Story II" idi. Bu film 2005'te Wesley'in video filmlerine geri döndüğü filmlerden biriydi ve Wesley yine asker kıyafetindeydi. Film zaten direkt DVD versiyonunda olduğundan pek bilinmemektedir ve fazla ünlü olmamıştır, aynen Türkiye'de de direkt olarak piyasaya sürülmüştür (DVD ve VCD formatlarında). Durdurulamayan: Dokuz CanlÄ± Durdurulamayan: Dokuz Canlı, yönetmenliğini David Carson'un yaptığı ve senaryosunu Tom Vaughan'in hazırladığı bir ABD aksiyon filmidir. Birçok ülkede direkt olarak DVD'ye çıkmıştır, sınırı sayıda ABD ve bazı ülkelerde gösterime girmiştir. Fakat Türkiye'de de direkt olarak piyasaya sürülmüştür. Dean Cage (Snipes) yakın arkadaşı Scott'un kardeşine aşıktır ve daha sonra beklenmedik bir savaşta Scott'u kaybeden Cage oldukça sakin bir adam olmaya başlar. Artık konuşmayan, içine kapanık birisi olur. Scott'un ölümünden başka hiçbir şey o hakta konuşmayan Cage psikiyatr tedavisi görmektedir. Aynı yerden çıktığı günlerden birinde sevgilisi onu bir kafeye davet eder. Erkenden Dean oraya giderek onu beklemeye başlar fakat bir anda bir adam önüne oturur ve hakkında Dean'in hiçbir şey bilmediği bir şey hakta sorar. Cage, aynı adamın ona ilaç enjekte ettikten sonra adamı döver ve oradan uzaklaşmaya çalışır fakat sonuç yine onu bulur, sadece talihsizlikten gelmeyen bu beklenmedik olayda Dean 6 veya 8 saat içinde ölebilecektir, ona enjekte edilen uyuşturucu gittikçe onun aklını başından alacaktır. Bir süre sonra kötü adamların yanlış adamı aldıklarını öğrenseler de işler karışmıştır. Bu arada bir polis olan Cage'in sevgilisi Amy Knight onu aramaktadır. Cage ise halüsinasyonlar gördüğü için kendisini savaşta zanneder ve Scott'u kurtarmak için oradan kaçar, tabii bunun sebebi halüsinasyonlardır elbette. Alien Project Alien Project Tel Aviv, Israil'li bir psychedelic trance müzisyenidir. 1994 yılından beri DJ'lik ve prodüktörlük yapmaktadır. Erdoğan İzgi Erdoğan İzgi (d. 1935, Gaziantep, Türkiye), Türk bürokrat. İlk ve orta tahsilini Gaziantep'te tamamladı. 1954-1955 döneminde Ankara Üniversitesi Siyasal Bilgiler Fakültesi'ni kazandı. İlk kaymakamlık görevini Kahramanmaraş'ta yaptı. 1991 yılında Kahramanmaraş valisi olarak atandı. 1992 yılında kurulan Iğdır şehrine kurucu vali olarak 6 Ağustos 1992 tarihinde atandı. 2000 yılında 41,5 yıllık çalışmadan sonra emekli oldu. Evli ve iki çocuk babasıdır. Beyaz Saray'da Cinayet Beyaz Saray'da Cinayet (özgün ad: "Murder at 1600") 1997 yapımı Beyaz Saray'da işlenen bir cinayetten sonra görevi Harlan Regins(Snipes) isimli bir detektifin araştırmasını konu alan bir gerilim filmi. Filmde Wesley Snipes, Diane Lane, Dennis Miller, Ronny Cox, Daniel Benzali,Götz George ve Alan Alda rol almaktadır. Filmin yönetmenliğini Dwight H. Little üstlenmektedir. 1600 Pennsylvania Avenue. Yani Beyaz Saray. Beyaz Saray'da sıradan bir gündü. Başkan ve ailesi şehir dışındaydı fakat daha sonra apar topar gelmek zorunda kalırlar ya da en azından öyle görünür. Sabah kapıcı ve temizlikçiler kendi işlerini yapmaktaydılar. Temizlikçilerden biri tuvaleti temizlerken bir anda kendi süpürgesine kanın bulaştığını görür ve daha sonra gördüğü manzara hiç hoş değildir: Bir kadın acımasız bir cinayete kurban gitmiştir ve tamamen kana bulanmıştır. Bu olay hakkında basına haber verilmese de, yine de dedikodular gezmekteydi ve basın böyle önemli bir haberi öylesine bırakmadı zaten bırakamazdı. Bu olaya özellikle baş güvenlikçi çok üzülse de garip şüpheli hareketleri vardır. Hemen ardından "Kendimi evden atacak bir ülkeye neden hizmet ediyorum" sözünü kendi kendine tekrarlayan başarılı detektif Harlan Regins(Wesley Snipes) oraya gelir. 25 yaşında olan bu kadın bir özel tuvaletlerin birinde öldürülmüştür. Ajan Nina Chance ise (Diane Lane) oda tıpkı güvenlikçi gibi garip hareketleri vardır fakat Harlan Regins onunda bazı garip davranışlarını görse de her ikisinin bu cinayete işlemediğinden emindir. Bazı deliller alıştırılır. Birçok delilden anlaşılır ki, cinayeti işleyen kapıcıdır. Şüpheleri hiç bitmeyen Regins, kapıcıyı sorguya çeker fakat kapıcı cinayeti işlemediğini söyler ve oldukça ilginç bilgi verir hatta ""Bize onun gibi kadınlara bakmak yasak görülürdü, o dokunulmaz gibi bir şeydi ve eminim ki,bu cinayeti ben işlemedim"" der. Olayı araştırınca gittikçe alakasızlaşmaya başlamaktadır ama elbette hepsinin mantıklı bir açıklaması vardır. Başkan Jack Neil (Ronny Cox)'in başı dış politika ile derttedir. Gizli servis ajanı Nina ile çalışmakta olan Harlan Reginsin işi gittikçe ilginçleşmeye başlar. Otopside kadının ölmeden önce cinsel ilişkiyi girdiği öğrenilir. Harlan bir süre sonra araştırmayı daha da ilerletir fakat Nina ile Alvin Jordan (Alan Alda) ona engel olmaya başlayınca Harlan bu olaya sinirlenir fakat daha sonra onların isteğinin başkanı korumak olduğunu anlar. Harlan araştırmalarına devam ederken ilginç bir bilgi daha öğrenir. Öğrenir ki, 25 yaşlı genç kadının ölmeden önce cinsel ilişkiye girdiği adam başkanın oğludur.Bir süre sonra Alvin'in öldürülmesinden sonra Harlan Regins gerçeği anlar çünkü sadece kimin ve neden bunu yapmak istediğini çok iyi anlar. Çünkü,hiç beklenmeyen bir adam bunu yapmıştır ve amacı başkanın işini bitirmektir. Harlan Regins bunu engellemeye çalışır fakat kendisini engelleyenler vardır. Bu arada başkanın ve ailesinin cinayet olduğu zaman orada olduğu anlaşılır. Film sevişme sahnesi ve kaynaklı konuşma, küfürlü konuşmalar ve şiddet sahnelerinden dolayı 15 ve üzerine tavsiye olunmaktadır (TV versiyonunda sansürlenmiş olabiliyor). Sanatolia Sanatolia diğer bir adıyla Ankara Komedi Sahnesi (AKS) adından da anlaşılabileceği gibi Ankara'da yerleşik bir tiyatro topluluğudur. 1993'te Ankara Komedi Sahnesi adıyla Ali Okyar, Hüseyin Gazi İnce ve Turgay Yıldız ve Aynur Aksoy (Okyar) tarafından kurulan oluşum, 2001 yılından sonra "Sanatolia" adını almıştır. Oluşumun kurucularından Aynur Aksoy, o zamanlar eşi olan Ali Okyar ile daha sonra ayrılıdığında eski soyadı Aksoy'u kullanmaya devam etmiştir. Topluluk ayrıca 2000 yılından bu yana; resim, yaratıcı drama, piyano, gitar, ney, ud, tambur, tiyatro ve konuşma kulübü etkinlikleri gösteren "Bahçeli Sanatevi"`ni işletmekte, çeşitli içeriklerde televizyon programları hazırlayıp sunmakta, "Sincap Çocuk Tiyatrosu" adı altında çocuklara yönelik tiyatro oyunları, tiyatro ve yaratıcı drama kursları düzenlemekte ve doğum günü, açılış, fuar, gezi vb. organizasyonlarda animasyon yapmaktadır. Masters of the Martial Arts presented by Wesley Snipes Masters of the Martial Arts presented by Wesley Snipes ABD'de sadece televizyonlarda yayımlanmış Wesley Snipes'in sunuculuğunu ve yapımcılığını yaptığı bazı kısımları gerçek ve bazı kısımları da arşivden sahneler içeren belgesel filmidir. Aynı belgesel filmde Jackie Chan, Don "The Dragon" Wilson, Benny Urquidez gibi dövüşçüler yer almaktadır. Jackie Chan ve Snipes aynı yıl yine bir belgesel olan 'de bir araya gelmişlerdi. Ömer Türk Ömer Türk (d. 1951, Güneysu, Türkiye), Türk bürokrat. 1975 yılında Ankara Üniversitesi Siyasal Bilgiler Fakültesi'nden mezun oldu. Adana, Uşak, Erzurum ve Çanakkale illerinde kaymakamlık görevi yaptı. 1988 yılında mülkiye müfettişi oldu. 7 Eylül 1999 tarihinde Iğdır valiliğine atandı. 4 Ağustos, 2000 tarihinde bu görevdeyken emekli oldu. Evli ve iki çocuk babasıdır. 57 Numaralı Yolcu 57 Numaralı Yolcu ("Passenger 57") bir aksiyon filminin adıdır. (1992, ABD) Film bir teröristin hapishaneden hapishaneye uçakla gönderirken bir anda uçakta terör estirmeye başlamaları ve orada tesadüfen bulunan bir polisin (Snipes) onu engellemeye çalışmasını konu almaktadır. Filmin yönetmenliğini Kevin Hooks yapmaktadır. Filmin başrolünde Wesley Snipes, Tom Sizemore ve Bruce Payne vardır. Wesley Snipesin yaptığı aksiyon filmlerinde ilk hit olmayı başaranıdır 163 uçuş numaralı uçak, dört terörist tarafından kaçırılmıştır. Uçaktaki yolculardan biri olan John Cutter, ünlü bir güvenlik uzmanıdır. Hâlâ ölmüş olan eşinin yasını tutmaktadır. Arkadaşlarının öneri üzerine, uçak güvenliği uzmanı olarak çalışacağı yeni işiyle ilgili görüşmeye gitmektedir. Uçağı kaçıranlar, kısa süreli bir kabus yaşatırlar. 57 numaralı koltukta oturan yolcunun, bu kabusa son verecek tek kişi olduğundan habersizdir. Mustafa Tamer Mustafa Tamer (d. 1958, Şarkışla, Sivas, Türkiye), Türk bürokrat. Ulukışla, Horasan, Yeşilhisar, İncesu, Pınarbaşı ve Reşadiye ilçelerinde kaymakamlık yaptı. 10'a yakın şehirde vali yardımcılığı görevinde bulundu. 8 Haziran, 2000 tarihinde Iğdır valisi olarak atandı. 5 Ağustos, 2002 tarihine kadar bu görevi yürüttü. Evli ve iki çocuk babasıdır. To Wong Foo, Thanks for Everything! Julie Newmar To Wong Foo, Thanks for Everything! Julie Newmar 1995 yapımı Hollywood komedi filmi. Filmin başrolünde Wesley Snipes,Patrick Swayze ve John Leguizamo vardır.Stockard Channing, Blythe Danner, Arliss Howard, Jason London, ve Chris Penn ise filmde yardımcı rollerde gözükmektedirler. İki erkek travesti olan Noxeema "Noxzee" Jackson (Wesley Snipes) ve Vida Bohemme (Patrick Swayze), bir travesti yarışmasını kazanarak Hollywood'a gitme şansı yakalarlar fakat yarışmayı kaybeden genç Chi-Chi Rodrguiez'i (Leguizamo) ağlarken görürler ve onun bu durumuna üzülen Vida onu da yanlarına almak ister. Bu yüzden uçakla gitmekten vazgeçip yerine bir Cadillac kiralarlar, ancak yolda bir şerif (Chris Penn) Vida'yı kadın zannedip ona tecavüz etmeye kalkar fakat Vida bir vuruşuyla onu yere serer. Ancak ertesi gün herkes şerife bir kızdan dayak yediği için güler ve o da Vida'yı aramaya başlar. Bu arada Noxeema, Chi Chi ve Vida arabada giderken bir anda arabaları bozulur ve bir kasabaya düşerler. Kasabada gerekenleri bulmak için pazartesine kadar beklemelidirler ve o gün cumartesidir. Şimdi bu üç gün içinde herkes onları gerçek kadın zanneder ve kasabalılar eşcinselleri sevmeyen insanlar oldukları için, üçlü, kasabalıdan travesti olduklarını gizlemeye karar verir. Ancak çok kısa bir sürede herkes birbirine alışsa da birçok olay olur. Kendisine şehirden Carol Ann'ın kızının aşık olduğu Bobby Ray Chi Chiye aşık olur, ve Chi-Chi de buna dayanamaz ancak Noxeema ve Vida ona karşıdırlar. Noxeema ise kasabadaki kadınları sürekli takip eden erkekleri döverken, hayata küsmüş ve pek konuşup/dinlemeyen yaşlı bir kadını hayata döndürmeye çalışacaktır. Ayrıca Vida Bohemme, Carol Ann'ın kocasından şiddet gördüğünü anlayınca bu olayı engellemeye çalışır. Ancak Dullard ile Carol Ann'ın kocası Virgil bir barda karşılaşınca olaylar gelişir.Bu arada Vida, büyük bir Julie Newmar hayranıdır. Musa Küçükkurt Musa Küçükkurt (d. 11 Nisan,1962, Pınarkaya, Ergani, Diyarbakır), Türk bürokrat. Aydın Ortaklar Kurtuluş İlkokulunu, 1979 yılında Ortaklar Öğretmen Lisesini bitirdi. 1985 yılında Ankara Üniversitesi Hukuk Fakültesi'ni birtirdi. Aydın İlinde Kaymakam Adayı olarak göreve başladı. Salıpazarı, Hamur, Pervari, Araç, Kiraz ve Amasra Kaymakamlıklarında görev yaptı. İçişleri Bakanlığı tarafından 1 yıl süre ile A.B.D.'ne gönderildi. M.G.K. Genel Sekreterliğinin açtığı "Kamu Diplomasisi" kursuna katıldı. Gölbaşı kaymakamı iken 8 Mart 2002 tarihinde Iğdır Valiliğine ataması yapıldı. Daha sonra Bayburt valiliğine atandı. 30 Kasım 2007 tarihli Valiler kararnamesi ile Merkez valisi olmuştur. Evli ve üç çocuk babasıdır. Halil Ulusoy Halil Ulusoy (d. 1955, Çamlıdere, Türkiye), Türk bürokrat. 1976 yılında Ankara Üniversitesi Siyasal Bilgiler Fakültesi'nden mezun oldu. 6 ilçede kaymakamlık yaptı. 1987-1997 arasında mülkiye başmüfettişliği yaptı. 1997 yılında Şırnak Valiliği'ne atandı. 1999 yılında Çankırı valisiyken 18 Haziran 2004 tarihinde Iğdır Valiliği'ne atandı. Evli ve üç çocuk babasıdır. Cankurtaran, AkÅŸehir Cankurtaran, Konya'nın Akşehir ilçesine bağlı bir köydür. Akşehir ilçesine 13 km, Konya iline 150 km mesafededir. 2010 yılı nüfus sayımına göre köyün nüfusu 124 kişidir. Zig Zag (film, 2002) Zig Zag, Landon J. Napoleon'un hikâyesinden yola çıkararak David Goyer'in yönettiği bir dram filmidir. Louis Fletcher (Sam Jones III) ruhsal sorunları olduğundan biraz geri kafalı olan 15 yaşında bir çocuktur. Ama herkes ona Zig Zag der. Kendisinin deyimiyle ""İki büyük Z, iki küçük g"". Annesi Zig Zag'ı doğururken ölmüştür. Kendisine gönüllü bir abi olan Singer (John Leguizamo) çıkmıştır ve Singer bazı hayatla ilgili şeyleri Louise anlatmaya çalışır. Louis Toad Whastler denen bir adamın(Oliver Platt) restoranında bulaşıkçı olarak çalışmaktadır. Zig Zag'ın ev hayatına gelirsek kendisi 200 dolarlık kirası olan ve zaten agresif olan babası David Fletcher (Wesley