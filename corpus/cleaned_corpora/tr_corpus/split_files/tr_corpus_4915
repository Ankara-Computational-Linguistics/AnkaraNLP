ile gösterilmiştir. Fakat başka bir çalışma, az oranda olsa da çok küçük yaştaki bebeklerin bile dikkatlerini paylaştırma kontrolünü uygulama kapasiteleri olduğunu öne sürdü. Frontal lob geliştikçe çocuğun dikkat kontrolünü uygulama kapasitesi artar, gerçi dikkat kontrolü yetenekleri çocuklarda yetişkinlere göre daha zayıftır. Bazı çocuklar dikkat kontrolü becerilerinde zayıf gelişim gösterirler, bunun beynin ön bölümlerindeki göreceli yavaş gelişimden olduğu düşünülür ve bazen Dikkat eksikliği ve hiperaktivite bozukluğu (DEHB) tanısıyla sonuçlanır. Bazı yaşlanma ve biliş üzerine çalışmalar, çalışma belleği süreçleri ve dikkat kontrolünde düşüş üzerine odaklanır. FMRI ölçümleri kullanılarak yapılan bir çalışmada, genç (20 ile 27 yaş arası) ile yaşlı (60 ile 75 yaş arası) katılımcıların bir Stroop görevi sırasında dikkat kontrollerinin nöral aktivitesi kıyaslanmıştır. Koşullar artan rekabet ve artan çatışma içeriyordu. Sonuçlar, yaşlı grup için dikkat kontrolü ile ilişkilendirilen beyin bölgelerindeki karşılığın azaldığını kanıtlar nitelikteydi. Bu sonuç, yaşlı insanların günlük yaşamlarında dikkat kontrolünden faydalanma kabiliyetlerinin azalmış olabileceğini ileri sürüyor. Bozuk dikkat kontrolü, sadece DEHB gibi öz eksikliğin dikkate bağlı olduğu erken gelişim koşullarında değil, otizm ve kaygı koşullarında da not edilmiştir. Bozuk dikkat kontrolü, aynı zamanda Down sendromu ve Williams sendromu gibi genetik bozukluğu olan bebeklerde olduğu gibi erken doğan bebeklerde de rapor edilmiştir. Düşük sosyoekonomik seviyedeki ailelerden gelen çocukların da erken gelişim dönemlerinde zayıflamış dikkat kontrolü olduğu birçok grup tarafından bildirilmiştir. Bozuk dikkat kontrolünün şablonları, geniş sayıda farklı hastalığa sahip grupların çalışma belleği gibi yönetici işlev görevlerindeki bozulmuş performanslara dair bulgular üzerinedir. Bu kadar geniş sayıda farklı hastalık grubunda yönetici işlevlerin neden bozuk göründüğü sorusu ise iyi bir şekilde anlaşılamamıştır. Çalışmalar, düşük dikkat kontrolüne sahip kişilerin başka bir zihinsel soruna sahip olma olasılığının yüksek olduğunu göstermiştir. Düşük dikkat kontrolü daha çok Dikkat eksikliği ve hiperaktivite bozukluğuna (DEHB), “başlıca yaşam aktivitelerinde bozulmaya neden olmak için yeterli olan, yaşına uygun olmayan dikkatsizlik, hiperaktivite ve dürtüsellik semptomlarının kalıcı olduğu bir rahatsızlık” sahip kişiler arasında yaygındır. Aynı zamanda düşük dikkat kontrolü ve hastaları, sosyal kaygısı, sürekli kaygısı ve depresyonu olanlarda ve inmeyi takiben dikkat güçlüğü çeken bireylerde daha yaygındır. Kişiler aynı şekilde, düşük kaygı ve depresyon seviyelerine sahip olduklarında daha çabuk yanıt vermekte ve daha iyi genel yönetici kontrole sahip olmaktadırlar. Düşük seviyelerdeki dikkat kontrolünün ayrıca kişilerde psikopatoloji geliştirme şansını arttırdığı düşünülmektedir, çünkü odağı tehdit içeren bilgiden uzağa kaydırma yetisi duyguları işlemede önemlidir. Daha fazla araştırmacı da, katılımcılar tarafından Attentional Control Scale (ACS) veya Cognitive Attentional Syndrome-1 (CAS1), ikisi de dikkatin odaklanması ve dikkat kaymasını ölçen öz değerlendirme anketleri, doldurarak dikkate odaklanmanın gerekmediği çalışmaları hesaba katıyorlar. Araştırmacılar ayrıca, sahadaki diğer kişilere ACS, duygusal işleyiş, CAS ve tehdite dikkat arasındaki ilişkilere değinen deneysel ve boylamsal desenleri kullanmalarını öneriyorlar. Bunun nedeni, uzmanların sahada dikkat kontrolünün akıl hastalıklarıyla ilişkisine değinen sorunlu vakalarda artış görmesi. Dikkat problemleri aynı zamanda Travma sonrası stres bozukluğu (TSSB) gibi kaygı bozukluklarının da tipik bir özelliğidir. Dikkat yanlılığı, kişinin olumsuz duygusal bilgiyi olumlu olanın işlenmesine tercih etmesine neden olur. TSSB, kaygıya yatkınlık, dikkat kontrolü ve dikkat yanlılığı ölçeklerine göre puanlandıktan sonra katılımcılar seçilmiştir. Sonuçlar dikkat kontrolünün dikkat yanlılığına göre ters ilişkilendirildiğini göstermiştir. Yüksek dikkat kontrolüne sahip TSSB hastaları daha az dikkat yanlılığı sergilemiştir. Dikkat kontrolündeki kişisel farklılıkların TSSB’deki kaygı sorunlarında etkisi olmuştur. Dikkatli kontrol teorisi kaygıya ve bilişsel performansa odaklanır. Bu teorinin varsayımına göre kaygının dikkat kontrolü üzerindeki etkileri, performans ve kaygı arasındaki ilişkiyi anlamada kilit rol oynar. Genel olarak, kaygı, işleme verimliliğini azaltarak belirli bir görev üzerindeki dikkat kontrolünü engeller. Bu teori ile ilişkili üç işlev vardır. İnhibisyon fonksiyonu, bir görevle ilgisiz uyaranların ve tepkilerin performansı aksatmasını önler. Değişkenlik fonksiyonu, dikkati görevle en alakalı uyarana dağıtmak için kullanılır. Güncelleme fonksiyonu, çalışma belleğindeki bilgileri güncellemek ve izlemek için kullanılır. Dikkat kontrolü teorisi ile alakalı üç ana hipotez vardır. Birincisi, kaygı, merkezi yürütmenin verimliliğine azaltır. İkincisi, kaygı inhibisyon fonksiyonunu bozar ve üçüncüsü de kaygı değişkenlik fonksiyonunu zayıflatır. Dikkat kontrolü ve performans ile ilgili çalışmalar iki farklı yaklaşım izlemektedirler. Özellikle, dikkatin çekilmesi ile ilgili araştırmaların iki tane modu vardır: gönüllü ve refleksif. Gönüllü mod, dikkatin üst düzey bilişsel süreçlere göre değiştiği yukarıdan aşağıya bir yaklaşımdır. Refleksif mod ise dikkatin istemsiz olarak bir uyaranın dikkat çekici özelliklerine göre değiştiği aşağıdan yukarıya bir yaklaşımdır. Bu modlar, dikkat kontrolünün nasıl çalıştığını anlamak adına önemlidirler. Dört günlük farkındalık meditasyon eğitimi bile görsel-mekansal işleme, çalışma belleği ve yürütme işlevini önemli ölçüde geliştirebilir. Ancak, araştırmalar farkındalığın doğrudan dikkat kontrolünü etkileyip etkilemediğine dair karışık sonuçlar göstermiştir. Katılımcılar sürekli dikkat, engelleme, anahtarlama ve nesne tespiti görevlerinde bulundular. Bu görevler 8 haftalık farkındalık temelli stres azaltma kursundan (MBSR) önce ve sonra yapıldı ve bir kontrol grubuyla karşılaştırıldı. Gruplar arasında anlamlı fark yoktu, yani MBSR kursu dikkat kontrolünü etkilemedi. Ancak, aktif randomize kontrollü bir çalışma, kapsamlı öz değerlendirme özelliklerine sahip mobil tabanlı bir farkındalık uygulamasının sağlıklı katılımcılarda dikkat kontrolü için uzun vadeli faydaları olabileceğini göstermiştir. Dikkat, yönlendirilmemiş dikkat ve duygusal refah gibi diğer şeyleri etkiler. Modüler yaklaşımlar, bilişsel gelişimi mozaik benzeri bir süreç olarak görür, buna göre bilişsel fakülteler genetik olarak önceden belirlenmiş olgunlaşma çizelgelerine göre ayrı ayrı gelişir. Bilişsel gelişime modüler bir yaklaşım benimseyen tanınmış yazarlar arasında Jerry Fodor, Elizabeth Spelke ve Steven Pinker sayılabilir. Aksine, Annette Karmiloff-Smith, Mark Johnson ve Linda Smith gibi diğer yazarlar bunun yerine bilişsel gelişime daha interaktif veya dinamik bir sistem yaklaşımını benimsemişlerdir. Nörokonstrüktivist yaklaşımlar olarak bilinen bu yaklaşımlara göre, bilişsel sistemler gelişimsel süre içinde etkileşime girer, çünkü diğer bilişsel fakültelerin diğer alanlarda daha sonra edinilmesi için belirli bilişsel fakülteler gereklidir. Gelişime nörkonstrüktivist yaklaşımlar alan yazarlar arasında, diğer alanlardaki diğer becerilerin daha sonra kazanılmasını etkileyebilecek alan-genel bir süreç olduğu düşünüldüğünden, dikkat kontrolüne özel bir önem verilmiştir. Dikkati düzenleme ve yönlendirme yeteneği, çocuğu yalnızca çevresel olaylara yanıt verme kısıtlamalarından kurtarır ve bu demektir ki dikkatlerini öğrenme açısından zengin bilgi alanlarına doğru yönlendirebilirler. Örneğin, bazı yazarlar bir bebeğin dikkatini kontrol etme kapasitesi ile dil edinimi sırasında daha sonraki performansı arasındaki ilişkiye bakmışlardır. Hafızanın nasıl çalıştığını anlamak için çalışma belleği kapasitesi incelenmiştir. Birinin çalışma belleği kapasitesinin etkinliğini öngörme yeteneği, dikkat kontrolü mekanizmalarından gelir. Bu mekanizmaların hepsi etkili öğrenme için önemli olan amaçların, davranışların ve dışsal dikkat dağınıklıklarının düzenlenmesine yardımcı olur. Beynimiz, zaman içinde evrimleşirken farklı dikkat sistemlerinden sorumlu bölümlere ayrışmıştır. Bunlardan biri olan görsel dikkat sistemi, üç temel algıdan sorumludur: konum , özellik ve nesne algısı. İki nesne arasındaki uzamsal farklılıklar, dikkati yönlendirir. Mesela insanlar, aynı yerde duran iki nesneden birine daha çok dikkat edebilirler. Hareket gibi uyarılara dikkat ederken, beyinde hareketi algılayan özel alanlarda nöronların aktivitelerinin arttığı, yapılan araştırmalarda ortaya çıkmıştır. Beyin bir görseli algılamaya çalışırken, dikkati algılanması gereken özelliği algılamaya harcar. Örneğin insanlara baktıkları yerde hareket aramaları söylendiğinde, hareket dikkatlerini çekecektir. Fakat aynı görselde herhangi bir renk aramaları söylenirse, harekete dikkat etmeyeceklerdir. Beyin üzerinde yürütülen fMRI çalışmalarına göre, görsel dikkat göz hareketlerinden bağımsız olarak, beyin tarafından da kontrol edilebilir. Çalışmaların birinde, katılımcılara gözlerini merkezi bir noktaya sabitlemeleri söylenir ve odak noktasının dışında görsel uyaranlar sunulur. Bu sırada katılımcıların beyin aktiviteleri ölçülür. fMRI sonuçları, katılımcıların beyin aktivitesindeki değişikliklerin, dikkatin odak dışında gösterilen uyarılara çekilmesiyle ile ilişkili olduğunu göstermektedir. Davranış üzerine kurulu çalışmalara göre, bir kişinin bir görsel uyaranın nerede belireceğini bildiğinde, dikkatinin uyarıya daha hızlı çekilebileceğini ve uyaranı daha iyi işleyebileceğini göstermiştir. Ayrıca yürütülen diğer çalışmalar, algısal ve bilişsel dikkatin mekânsal odaklanmayı da etkilediğini göstermiştir. Bu iki mekanizma karşıt etkileşime girer, böylece bilişsel uyaranlar azaldığında, algısal dikkat artarak mekânsal algı kapasitesini arttırır. Kokteyl partisi etkisi, bir kişinin konuşmaya katılmasa, konuşanı tam anlamıyla dinlemese bile kendi adı geçtiğinde onu algılaması durumudur. Bu fenomen üzerine yürütülen çalışmalardan birinde, katılımcılarından bir yandan matematik problemleri çözerken öte yandan belirli bir sıra ile verilmiş kelimeleri takip etmeye çalışmaları istenmiştir. Katılımcılar, bir kısmı uzun bir liste dinlerken, bir kısmı nispeten kısa bir listeyi dinlemek üzere iki gruba ayrılmıştır. Gruplara birer erkek ve birer kadın sesi tarafından aynı anda okunan kelime listelerini dinletilir ve erkek sesini duymazdan gelmeleri söylenir. İki gruba da kelimelerin arasında aniden katılımcıların kendi isimleri, erkek sesi tarafından okunur. Kısa listeyi dinlemekten sorumlu katılımcıların, uzun listeyi dinleyenlere kıyasla isimlerini duyma oranları daha yüksek çıkmıştır. Bu sonuç aynı zamanda, dikkatlerini uzun süre kontrol altında tutabilen kişilerin çevreden gelen uyarıları engellemede daha başarılı olduğunu da ortaya çıkarmıştır. Beril Albayrak Beril Albayrak (d. 6 Nisan 1997, İstanbul, Türkiye), Türk basketbolcu. 1,80 m boyunda ve forvet pozisyonunda oynayan Beril Albayrak, Kadınlar Basketbol Süper Ligi (KBSL) ekiplerinden Kayseri Basketbol SK'da forma giymektedir. = Dış bağlantılar = Ceg Ceg (28 Haziran 1993, Eskişehir) ya da gerçek adıyla Volkan Ayvazoğlu, Türk rapçi ve söz yazarı. Ceg, 28 Haziran 1993 tarihinde Eskişehir, Türkiye'de doğmuştur. Rap müzik ile küçük yaşlarda tanışmıştır. Rap müziğe duyduğu ilgisi ve sevgisi küçük yaşlarında rap yapmaya yönlendirmiştir. Rap müzik ile kendini ifade ederek yaşadığı zorluklardan, nefretinden, olumsuzluklardan ve hüzününden bahseden Ceg; kendisine bir dinleyici kitlesi kazanmıştır. Ceg şarkılarında insan hayatının sadece "aşk" ve "mutluluk" unsurlarından ibaret olmadığını da söylemiştir. Ceg, rapi arkadaşından aldığı Sagopa Kajmer CD'si ile tanımıştır. Bir süre sonra Amerikan rap müziğini dinlemeye başlamıştır. 2006 yılında on kişilik "K.H. Crew" isimli bir tayfa kurduktan sonra tayfa dört kişiye düşmüştür. 2007 yılında amatör olarak demo kayıtlarını almaya başlamıştır. Sonra ""K.H. Crew"" isimli tayfanın adını ""Sfenx"" olarak değiştirmiştir. Ardından ""Distribütör"" adlı müzik albümünü çıkarmıştır. Bir sene sonra Ceg, "Optimus Prime E.P." isminde bir müzik albümü yayınlamıştır. Bu müzik albümünden sonra kurduğu tayfası ""Sfenx""'e ""MassaCrew"" adını da ekleyerek grubun yeni adını ""Sfenx MassaCrew"" olarak değiştirmiştir. Bir süre sonra şarkılar ve albümler çıkarmaya devam eden Ceg günümüzde Trap müzik'e yönelmiştir. 2018 yılında çıkardığı ""Trapanasyon"" adlı müzik albümü ile ivme yakalayan Ceg, albümdeki ""Bu Gece "" adlı şarkıdaki yazdığı sözlerden dolayı "uyuşturuya özendirme" suçuyla kendisine hapis cezası verilmiştir. 2019 yılında ""Şampanya"" adlı şarkısını yayınladı. YouTube'da yaklaşık 10 milyon görüntülemeye kadar ulaştı. Ardından ""Sokaklar"", ""Tam Gaz"" gibi single'lar çıkardı. ""YEŞİLLENDİR"" adlı şarkıda Anıl Piyancı ile ilk ortak çalışmasını çıkardı. Ayrıca Metth'in albümünde ""Her Gece"" adlı şarkıda Khontkar ile birlikte yer aldı. Son olarak, Tankurt Manas ve Grogi ile birlikte yaptıkları ""Bu Gece Bizim"" adlı şarkısını yayınladı. Attapeu BÃ¶lgesi Attapeu Bölgesi (Laoca: ອັດຕະປື), Güneydoğu Asya ülkesi Laos'un güneydoğusunda bulunan bir bölgedir. Başkenti kendi ismini taşıyan Attapeu'dur. 10.320 km²lik (3.980 sq mi) alana yayılan bu bölgenin nüfusu 127.285'tir. Ho Chi Minh Yolu'nun bir kısmı buradan geçmektedir. 10.320 km²lik (3,980 sq mi) alana yayılan bölge kuzeyde Sekong Bölgesi, doğuda Vietnam, güneyde Kamboçya ve batıda Çampasak Bölgesi ile komşudur. Önemli yerleşim birimleri arasında Attapeu, Ban Nonghin, Ban Xoutouat, Ban Nong Songhong, Ban Renthuk, Ban Phiahom, Ban Choim, Ban Pakha, Ban Onglouang, Ban Het, Muang May, Ban kong Han, Ban Xakhe ve Ban Dakkrong yer almaktadır. Ayrıca bölgeden Sekong, Sekaman ve Sesou nehirleri geçmektedir. Attapeu birçok azınlığın bulunduğu bir bölgedir. Attapeu'da bulunan en büyük topluluklar: Alak, Katang, Kaleum, Katou, Suay, Nge, Lave, Tahoy ve Nyajeung'dur. Başkent Samakkisay, dağlarla ve akarsularla çevrili engebeli bir vadide kurulmuştur. Birçok farklı azınlık grubundan insanlar sabahın erken saatlerinde bu bölgede pazar kurmaktadırlar. Bölge, 2017 yılı itibarıyla toplamda 0,559 puan ile Laos'un insani gelişmişlik bakımından en gelişmiş 12. bölgesidir. Bölgenin tarihi Lansang Krallığı'na kadar dayanmaktadır. Yakın tarihte bölge Fransızlara karşı güçlü rolü nedeniyle yerel halk tarafından “Kahramanlık Ülkesi” olarak adlandırılır. Assassin's Creed: Origins Assassin's Creed: Origins, Assassin's Creed serisinin 10. oyunudur. Assassin's Creed: Origins, Ubisoft Montreal tarafından geliştirilen ve Ubisoft tarafından yayınlanan bir aksiyon-macera video oyunudur. Assassin's Creed serisinin onuncu büyük taksiti ve 2015 'in halefi. 27 Ekim 2017'de Microsoft Windows , PlayStation 4 ve Xbox One için dünya çapında piyasaya sürüldü. Oyun, Ptolemaic döneminin (M.Ö. 49-47) sonuna yakın Antik Mısır'da geçiyor ve gerçek dünyanın gizli kurgusal tarihini anlatıyor. Yağmur Bul Yağmur Bul (d. 8 Eylül 1996, İstanbul, Türkiye), Türk basketbolcu. 1,65 m boyunda ve oyun kurucu pozisyonunda oynayan Yağmur Bul, Türkiye Kadınlar Basketbol Ligi (TKBL) ekiplerinden İstanbul Üniversitesi'nde forma giymektedir. = Dış bağlantılar = Phon Hong Phon Hong (Laoca: ໂພນໂຮງ), Güneydoğu Asya ülkesi Laos'ta bulunan Vientiane Bölgesi'nin başkentidir. Timurlengia Timurlengia (Timur), Geç Kretase Döneminde (92-90 milyon yıl önce) bugünkü Özbekistan sınırlarında yer alan Kızılkum çölünde yaşayan erken Tyrannosaurid cinsi. "Timurlengia euotica"'nın cins ismi 14. asrın ünlü Türk komutanı Emir Timur'a ithafen latinize edilip verilmiş olup, tür adı da duyu organlarının yapısına işaret eden iyi kulaklı anlamında euotica'dır. ZIN PH 1146/16 olarak adlandırılan fosil numune parçası iyi korunmuş bir kafatası parçasıdır ve sadece parabasisphenoid ve paroccipital kısımları eksiktir. ZIN PH 854/16 isimli numune de parçalı kafatasının sağ kısmıydı ve bunlara ek olarak paleontologlar Averianov ve Sue tarafından tanımlanan çene parçaları da Timurlengia'nın parçaları olarak kayıt altına alınmıştır. Bu kemik kalıntıları tyrannosaurid özellikler taşıyor ve Timurlengia holotipi ile aynı katmanda bulunmuşlardır. Numunelerden elde edilen önemli bir bilgi de yanal beyin katmanına açılan derin konik işitme olukları kulak bölgesine açılırlar. İşitme alanı büyük iç kulak bölgesi ve sağlam yarım daire kanalları yapılarıyla biter. Tüm bir fosili ele geçirilmediği için doğrudan fiziksel büyüklüğü ve ağırlığı ortaya konamasa da Timurlengia'nın kafatası, akraba tür olan Xionggualong baimoensis'in kafatası fizyolojisine benzediği için fiziksel olarak ona benzer bir durumda olduğu düşünülmektedir. Özellikle foramen magnum açıklığının üstündeki supraoccipital ve occipital yapıları eşit genişliktedir. Bu iki cins arası yakınlık üzerinden giderek 170–270 kg ağırlıkta olduğu düşünülmektedir. Mevcut numunenin kafatası parçalarındaki kemik dokunun tam kaynamamış olması sonucu bu canlının kemiksel olarak olgun olmadığı anlaşılmaktadır ve tam yetişkin bir Timurlengia cinsi dinozorun biraz daha büyük olabileceği anlaşılabilir. Geç Kretase dönemine damga vuran theropod ailesi olan tyrannosauridler büyük, güçlü ve duyuları görece gelişmiş ve evrimsel olarak ilerlemiş bir durumdalardı, ancak evrimsel gelişimde kayıp bir bağ bulunuyordu. Erken tyrannosauridler ufak, hızlı ve gelişmiş duyulara sahipken nasıl oldu da geç Kretase'deki tiran kuzenlerine dönüşebildiler. Bu evrimsel hattın 20 milyon yıllık kayıp kısmı Özbekistan'ın Kızılkum çölünde bulunan bir dinozor fosiliyle doldurulabilir. Kabaca ufak bir tay kadar olan erken tyrannosauridlerin son üyesi 100 milyon yıl önceye tarihlenirken, bu zaman boşluğundan sonraki ilk tyrannosauridler 9 metrelik devlerdi. Bu son Özbekistan fosilinin önemli sorulara cevap verebileceği düşünülüyor. Brusatte başkanlığındaki paleontoloji ekibinin Kızılkum çölünde bulduğu kafatası parçalarının radyometrik yaş ölçümlerine göre 90 milyon yıl civarına tarihlenmiştir. Bu fosil boşluğuna denk gelen Timurlengia da kabaca büyük bir at boyutundaydı hala maastrichtian dönemi torunlarına göre hala oldukça ufaktı; ancak bu dinozorun fosillerinde en dikkat çekici nokta gelişkin bir iç kulak ve kohlea organıdır, hassas duyma hissine işaret eden bir yapıdır. Timurlengia, Brusatte'a göre T-rex'in beyin ve kulak yapısının minyatürü bir kafatası ve kulak yapısına sahipti. Bu açık ve güçlü sinirsel yapı evrimsel süreçte tyrannosauridlerin boyutlarını büyütmelerine yardımcı olmuş olabilir. Muhtemelen besin zincirinde onları avantajlı bir konuma taşıyıp daha fazla kalori almalarını ve rekabette öne geçmelerini sağlayarak boyutlarının diğer dinozorlara nazaran nesiller boyunca daha fazla büyümesini sağlamış olabilir. Mikser (karıştırıcı) Mikser, bileşenleri karıştırarak homojen bir kütle oluşturmak bir cihazdır. Mikser ile yumurta, krema, hamur, kokteyl, mus, omlet, hamur, patates püresi, soslar ve diğer ürünler karıştırılır. Kastilya TacÄ± Kastilya Tacı (Kastilya dilinde: "Corona de Castilla"), İber Yarımadası'nda bulunan üç tahtın (Leon Krallığı, Kastilya Krallığı ve Aragon Krallığı) kesin birleşmesi sonucu kurulan bir ortaçağ devleti idi. Birkaç on yıl sonra, o zamanki Kastilya kralı III.Ferdinand'ın boş Leon tahtına oturması ile Kastilya ve León krallıklarının parlamentoları birleşti. Katolik Hükümdar'ların Şahsi birliği sonucu Aragon ve Kastilya hanedanları birleştiğinde, Nueva Planta kararları'nın 1715'te V. Felipe tarafından ilan edilmesine kadar ayrı bir taht olarak varlığını sürdürdü. "Kastilya Kralı" unvanı, 16. ve 17. yüzyıllarda Habsburg yöneticileri tarafından kullanılmaya devam etti. I. Charles, Aragon, Mayorka, Valensiya ve Sicilya Kralı ve Barcelona Kontu, Roussillon ve Cerdagne'nin yanı sıra Kastilya ve Leon Kralıydı, 1516–1556. 18. yüzyılın başlarında Bourbonlu Philip, İspanya Veraset Savaşı'nı kazandı ve düşmanlarının destekçileri olan Aragon Tacı üzerinde birleşme politikaları uyguladı. Bu Aragon Tacı ve Kastilya Tacı'nı İspanya krallığı altında birleştirdi. Nueva Planta kararları Kastilya Tacını resmi olarak ortadan kaldırmasa da, Kastilya ve Aragon birleşmesine hem dönemin çağdaşları hem de tarihçiler tarafından "İspanya" adı verildi. 1978 İspanyol anayasasına göre İspanya'nın şu anki kralı VI. Felipe hala "Kastilya Kralı" unvanını taşıyor. SaÃ§ kurutma makinesi Saç kurutma makinesi veya fön makinesi, elektromekanik bir kurutma makinesi türüdür. Saçı kurutmak için suyun buharlaşmasını hızlandırmak için nemli saça sıcak hava üfler. Fön kurutucular, her bir tel içinde geçici hidrojen bağı oluşumunu hızlandırarak ve kontrol ederek saçın şekli ve tarzı üzerinde daha iyi kontrol sağlar. Bu bağlar güçlüdür ancak geçicidir ve neme karşı son derece hassastır. Fön kurutucular 19. yüzyılın sonlarında icat edildi. İlk, sabit model, Alexander F. Godefroy tarafından Fransa'daki salonunda yaratıldı. Elde taşınan ev tipi saç kurutma makinesi ilk olarak 1920'de ortaya çıktı. Fön kurutucular, güzellik salonlarında profesyonel stilistler tarafından ve evde tüketiciler tarafından kullanılmaktadır. Laos'un bölgeleri Laos, resmî adı ile "Laos Demokratik Halk Cumhuriyeti," 17 bölgeye ("khoueng") ve başkent Vientiane'yi ("Nakhon Louang Viangchan") kapsayan 1 özel bölgeye ("kampheng nakhon") bölünmüştür. 13 Aralık 2013'te yeni bir bölge olan Saisombun kurulmuştur. Bölgeler şehir ("muang") ve köy ("ban") gibi yerleşim birimlerine bölünmüştür. Mutfak robotu Mutfak robotu, yiyeceklerin hazırlanmasında tekrarlanan görevleri kolaylaştırmak için kullanılan bir mutfak aletidir. Bugün, terim hemen hemen her zaman elektrikli motorlu bir cihaza atıfta bulunsa da, "gıda işlemcileri" olarak da adlandırılan bazı manuel cihazlar da vardır. Mutfak robotları birçok formda blender karıştırıcılara benzer. Bir mutfak robotu, kullanım sırasında bıçağın yiyeceği düzgün bir şekilde karıştırması için tipik olarak çok az veya hiç sıvı gerektirmez. Mutfak robotları, daha hızlı yemek hazırlamaya izin vermek için karıştırmak, doğramak, ezmek ve dilimlemek için kullanılır. Kırbaçlı Yosma Kırbaçlı Yosma, senaristliğini ve yönetmeliğini Semih Evin'ın yaptığı 1972 yapımı Türk filmi. İnsani Gelişme Endeksi'ne göre Kamboçya bölgeleri Bu listede başkent ve en büyük şehir olan Phnom Penh dahil 17 adet Kamboçya bölgesi 2017 İnsani Gelişme Endeksi'ne göre sıralanmıştır. Sihanoukville "Sihanoukville", aşağıdaki şeylerle ilgili olabilir: Kamboçya'nın bölgeleri Bir Güneydoğu Asya ülkesi olan Kamboçya 25 bölgeye "(khaet)" bölünmüştür. Başkent Phnom Penh bir bölge değil, hükûmete bağlı diğer bölgelerle aynı yetkilere sahip bir otonom bölge olarak kabul edilmektedir. Her bölge bakanlık tarafından atanan Valiler tarafından yönetilir. Kristian Golomeev Kamu düzeni Kamu düzeni, toplum düzenin korunması için, siyasi, ekonomik ve sosyal anlamda değişen düzenin kamuya yararlı olacak şekilde şekillendirilmesini ifade eder. Bir ülkede insanların birbirleriyle uyum içinde yaşamalarını, devletin iç ve dış ilişkilerinde güveni ve huzuru ve düzeni sağlamasını sağlayan kurallar bütünüdür. Kamu düzeni; kanun koyucuya, idareye ve hâkimlere özgürlükleri kısıtlama ve yürürlükteki kurallara istisna kurallar koyma yetkisi verir. Temel hak ve özgürlükler; basın özgürlüğü, Dernek kurma özgürlüğü, güvenliğin sağlanması gibi kavramlar kamu düzen kapsamındadır. Yasaların kamu yararını korumak amacıyla, yapılmasını buyurduğu işlemlerin hiç yapılmaması ya da aynı amaçla konulmuş hükümlerin ağır biçimde çiğnenmesi durumlarında, yapılan işlemler kamu düzenine aykırı sayılırlar. Kamu düzeni yurttaşlar için, yurttaşlık bilincine erişebilmiş insanlar ve toplumlar içindir. Kamu düzeni kavramını kesin bir şekilde tanımlamak mümkün olmamakla birlikte her toplumda farklılıklar gösteren, zamana mekana göre değişiklik gösteren, sürekli değişmekte ve gelişmekte olan bir düzendir. Yeoryos Diamandidis Yeoryos Diamandidis (; d. 3 Ocak 1984), uzun mesafe serbest stilde uzmanlaşmış eski Yunan yüzücüdür. Bölünmüş beyin Bölünmüş beyin ya da bilinen adıyla kallosal sendrom, beynin iki yarı küresini birbirine bağlayan korpus kallosum kesildiğinde ortaya çıkan bir tür kopukluk sendromu. Bu sendrom beynin yarı küreleri arasındaki bağlantıyı bozarak veya bu bağlantıya müdahale ederek meydana gelen semptomların bir birleşimidir. Bu duruma sebep olan cerrahi operasyon (korpus kallosotomy) korpus kallosumun enlemesine kesilmesini içerir ve genellikle dirençli epilepsiyi tedavi etmek için son çaredir. Başlangıçta kısmi kallosotomi yapılır. Bu operasyon başarılı olmazsa, epileptik nöbetlerin yarattığı şiddeti ve nöbetlerin şiddetli seyretmesini azaltarak kazayla fiziksel yaralanma riskini hafifletmek için tam kallosotomi yapılır. Kallosotomileri yapılmadan önce epilepsi farmasötik yollarla tedavi edilir, ameliyattan sonra ise nöropsikolojik değerlendirmeler sıklıkla yapılır. Sağ ve sol beyin ayrıldıktan sonra, her bir yarı kürenin kendi ayrı algısı, kavramları ve harekete geçmek için dürtüleri olacaktır. Bir bedende iki "beyin" bulunması bazı ilginç ikilemler yaratabilir. Bir ayrık beyin hastası giyinirken bazen beyninin giyinmek isteyen tarafı pantolonunu bir eliyle yukarı çekerken istemeyen tarafı ise diğer eliyle aşağı çekti. Aynı hasta ayrıca karısını sol eliyle tutup şiddetle salladığını, sağ elinin yardımına geldiğini ve agresif sol elini tuttuğunu bildirdi. Ancak, bu tür çatışmalar çok nadirdir. Bir çelişki ortaya çıkarsa, bir yarı küre genellikle diğerine baskın gelir. Bölünmüş beyin hastalarına her gözün görme alanının sadece sol yarısında bir görüntü gösterildiğinde, gördüklerini sesli olarak söyleyemezler. Bunun nedeni, sol görme alanında görülen görüntünün beynin sadece sağ tarafına gönderilmesidir (bkz. optik yol) ama İki taraf arasındaki iletişim engellendiği için hasta beyninin sağ tarafının gördüğünü yüksek sesle söyleyemez. Bölünmüş bir beyin hastası, sağ görme alanında hiçbir görsel işaret bulunmazken sadece sol elle bir nesneye dokunursa benzer bir etki ortaya çıkar. Beynin her serebral yarım küresindeki birincil somatosensoriyel sistem, sadece vücudun karşı tarafının dokunsal bir temsilini içerdiğinden, hasta nesneyi adlandıramaz. Eğer konuşma kontrol merkezi beynin sağ tarafında olsaydı, aynı etki, görüntüyü veya nesneyi sadece sağ görme alanına veya sağ ele sunarak da elde edilebilirdi. Aynı etki görsel çiftler ve muhakeme için de geçerlidir. Örneğin, bölünmüş beyni olan bir hastaya ayrı görsel alanlarda bir tavuk ayağı ve karlı bir alan resmi gösterilir ve resimlerden en iyi ilişkiyi içeren bir kelime listesinden seçim yapması istenir. Hasta tavuk ayağı ile ilişkilendirmek için bir tavuk ve karla ilişkilendirmek için bir kürek seçecek; ancak, hastanın kürek neden seçtiğini sorduğunda, yanıt tavukla ilgilidir (Örnek: "kürek tavuk kümesini temizlemek içindir"). 1950'lerde, belirli beyin yaralanmaları olan insanlar üzerinde yapılan araştırmalar, beyindeki "dil merkezinin" çoğunlukla sol yarım kürede bulunduğundan şüphelenmeyi mümkün kıldı. Örneğin, sol yarım küredeki iki spesifik bölgede lezyonu olan kişilerin konuşma yeteneklerini kaybettikleri gözlemlenmiştir. Roger Sperry ve meslektaşı bu tarz araştırmalara öncülük etmiştir. Hayvan denekleri üzerinde yaptığı ilk çalışmalarında, Sperry kayda değer birçok keşifte bulundu. Daha sonra otuz yıl boyunca devam eden bu çalışmaların sonuçları, Roger Sperry'nin 1981'de Nobel Fizyoloji veya Tıp Ödülü'nü almasına yol açtı. Sperry bu ödülü, serebral hemisferlerin fonksiyonel uzmanlaşmasıyla ilgili keşiflerinden dolayı aldı. "Ayrık beyin" hastaları diye anılan kişilerin yardımıyla deneyler yaparak, tarihte ilk kez sağ ve sol hemisferler hakkındaki bilgileri ortaya çıkardı. 1960'larda, Caltech'te psikobiyoloji doktora öğrencisi olan Michael Gazzaniga da Sperry'e katıldı. Her ne kadar Sperry ayrık beyin araştırmalarının kurucusu olarak görülse de, Gazzaniga'nın birlikte yaptıkları çalışmalara ilişkin yazdığı açık özetler, psikoloji metinlerinde sıkça alıntılanmaktadır. Sperry ve Gazzaniga, 1967'de "Scientific American'da" yayımlanan "İnsandaki Ayrık Beyin" deneyinde, insan beyninin iki yarısının ne derecede bağımsız olarak işlev gösterebildiğini ve bu iki yarım kürenin birbirinden ayrı ve benzersiz yeteneklerinin olup olmadığını araştırmaya çalıştılar. Ayrık beyni olan bir kişide algısal ve entelektüel becerilerin nasıl etkilendiğini incelemek istediler. Gazzaniga, Caltech'te Sperry ile beraber ayrık beyin ameliyatının algı, görme ve diğer beyin fonksiyonları üzerindeki etkileri üzerine çalıştı. Şiddetli epilepsi için tedavi olarak uygulanan bu ameliyat, konuşma ve analitik kapasitenin merkezi olan sol beyin yarım küresi ile görsel kalıpları tanımaya yardımcı olan sağ beyin yarımküresinin arasındaki sinyalleri taşıyan korpus kallozumun kesilmesini içeriyordu. Bu makale yazılırken, sadece 10 hasta korpus kallozumunu (korpus kallosotomi) ayırmak için ameliyat geçirmişti. Bu hastaların dördü Sperry ve Gazzaniga'nın araştırmasına katılmayı kabul etmişti. Korpus kallozumun kesilmesinden sonra, bu dört katılımcının kişilik, zeka ve duygularının hiçbiri etkilenmemiş gibi görünüyordu. Ancak, Sperry ve Gazzaniga tarafından yapılan testler, deneklerin olağan dışı zihinsel yetenekler sergilediğini gösterdi. Araştırmacılar, ayrık beyin deneklerinin bilişsel yeteneklerinin boyutunu analiz etmek için üç tür test oluşturdular. Birinci test görsel uyarılma yeteneklerini ölçmek için, ikinci test dokunsal uyarılma durumlarını ölçmek için ve üçüncü test de işitsel yeteneklerini ölçmek içindi. İlk test, yatay bir sıra boyunca ışıklar bulunduran bir tahta ile başladı. Katılımcıya tahtanın önünde oturması ve ışıkların ortasında bir noktaya bakması söylendi, daha sonra da hem sağ hem de sol görsel alanlarına düşen ampuller yanıp söndürüldü. Hastalardan daha sonra gördüklerini açıklamaları istendiğinde, sadece tahtanın sağ tarafındaki ışıkların yandığını söylediler. Daha sonra Sperry ve Gazzaniga tahtanın sağ tarafındaki ışıkları yaktığında, görüntü katılımcıların görsel alanlarının sol tarafına düştü ve katılımcılar ışık görmediklerini rapor ettiler. Deneyciler testi tekrar yaptığında, deneklerden yanan ışıkları göstermelerini istediler. Her ne kadar denekler sadece ışıkların sağda yanıp söndüğünü rapor etseler de, aslında her iki görsel alandaki tüm ışıkları da işaret ettiler. Bu, her iki beyin yarı küresinin ışıkları gördüğünü ve görsel algı konusunda eşit derecede yetkin olduğunu gösterdi. Katılımcılar görsel alanlarının sol tarafına düşen ışıkların yandığını görmelerine rağmen gördüklerini söyleyemediler çünkü beynin konuşma merkezi sol yarım kürede bulunuyordu. Bu test, birinin bir şeyi gördüğünü söyleyebilmesi için beynin konuşma ile ilişkili bölgesinin görsel bilgileri işleyen beynin alanları ile iletişim kurabilmesi gerektiği fikrini desteklemektedir. İkinci bir deneyde Sperry ve Gazzaniga, katılımcıların görmesine (veya duymasına) izin vermeden, sağ veya sol ellerine küçük bir nesne yerleştirdi. Sağ tarafa yerleştirildiğinde, izole edilmiş sol yarım küre nesneyi algıladı ve kolayca tanımlayıp adlandırabildi. Bununla birlikte, sol ele yerleştirildiğinde, izole edilmiş sağ yarım küre, nesneyi adlandıramadı veya tanımlayamadı. Bu sonucu sorgulayan araştırmacılar, deneklerin daha sonra benzer nesneleri "eşleştirebildiğini" buldular; sağ yarım kürede kalan dokunsal duyumlar doğru bir şekilde algılanıyordu, ancak sözlü olarak ifade edilemiyordu. Bu sonuç ayrıca dil fonksiyonlarının bariz bir şekilde sol yarım kürede konumlandığını (veya dil lateralizasyonunu) gösterdi. Son testte deneyciler hem dokunsal hem de görsel testi birleştirdiler. Katılımcıların sadece sağ yarım kürelerine bir nesne resmi sundular ve denekler onu adlandıramadılar veya tarif edemediler. Resme hiçbir sözlü yanıt gelmedi. Ancak, katılımcılar, ekranın altından sol elleriyle çeşitli nesnelere dokunabildiği zaman, daha önce resimde kendilerine gösterilen nesneyi seçebiliyorlardı. Ayrıca, gösterilen nesnenin ekranın altında bulunmaması durumunda, katılımcıların sunulan resim ile ilgili nesneleri seçebildikleri bildirilmiştir. Sperry ve Gazzaniga, sağ yarım kürenin dil işleme yeteneklerinin yanı sıra işitsel ve duygusal tepkilerine de ışık tutmak için başka testler yapmaya devam etti. Sperry ve Gazzaniga tarafından yapılan bu testlerin bulgularının anlamı, psikoloji dünyası için son derece etkili ve önemliydi. Bulguları, beynin iki yarısının çok sayıda fonksiyona ve özelleşmiş yeteneklere sahip olduğunu göstermiştir. Her yarım kürenin gerçekten kendi işlevlerine sahip olduğu sonucuna vardılar. Beynin sol yarım küresinin; yazma, konuşma, matematiksel hesaplama ve okumada daha iyi olduğu düşünülmekle beraber aynı zamanda burası dil için de birincil alandır. Sağ yarım kürenin ise problem çözme, yüzleri tanıma, sembolik akıl yürütme, sanat ve mekansal ilişkiler gibi yeteneklere sahip olduğu görülmektedir. Roger Sperry bu araştırma çizgisini 1994 yılında ölümüne kadar sürdürdü. Michael Gazzaniga ise ayrık beyni araştırmaya devam ediyor. Onların bulguları nadiren eleştirildi ve tartışıldı, ancak bazı insanların daha "sağ beyinli" veya "sol beyinli" olduğuna dair yaygın bir inanç gelişti. 1980'lerin ortalarında, Chicago Üniversitesi'nde bir psikobiyolog olan Jarre Levy işe koyuldu ve iki işlevsel beynimiz olduğu fikrini ortadan kaldırmak isteyen bilim insanlarının ön saflarında yer aldı. Levy, her yarım kürenin farklı fonksiyonları olduğu için, yeteneklerini birbirinden ayırmak yerine entegre etmeleri gerektiğine inanmaktadır. Ayrıca hiçbir insan aktivitesinin beynin sadece bir tarafını kullanmadığını iddia eder. 1998'de Hommet ve Billiard tarafından yayımlanan bir Fransız çalışması, Sperry ve Gazzaniga'nın çalışmasında korpus kallozumu kesmenin gerçekten beynin yarım kürelerini bölüp bölmediğini sorguluyordu. Korpus kallozum olmadan doğan çocukların hemisferler arasında bilgi aktarabildiğini gösterdiler ve bu nadir beyin malformasyonu olan bu çocuklarda subkortikal bağlantıların olması gerektiği sonucuna vardılar. Ancak bu bağlantıların bölünmüş beyin hastalarında var olup olmadığı konusunda net değiller. Parsons, Gabrieli, Phelps ve Gazzaniga tarafından 1998'de yapılan bir başka araştırma, ayrık beyin hastalarının dünyayı diğerlerinden farklı algılayabildiğini gösterdi. Çalışmaları, beyin yarım küreleri arasındaki iletişimin, zihninizde başkalarının hareketlerini görüntülemek veya simüle etmek için gerekli olduğunu ileri sürdü. Morin'in 2001'de iç konuşma üzerine yaptığı araştırma, [./Https://en.wikipedia.org/wiki/Commissurotomy komisürotominin] yorumlanmasına yönelik ayrık beyin hastalarına dayanarak bir alternatif olarak, iki eşit olmayan öz farkındalık akışı sergilendiğini önerdi: sol yarım kürede "tam" ve sağ yarım kürede "ilkel". Serebral korteksin iki yarım küresi, eylemleri ve kararları ilettikleri ve koordine ettikleri korpus kallosum ile bağlantılıdır. İki yarı küre arasındaki iletişim ve koordinasyon önemlidir, çünkü her yarı kürenin farklı bazı işlevleri vardır. Korteksin sağ yarı küresi sözsüz ve mekansal görevlerde üstünken sol yarı küre ise konuşma ve yazma gibi sözlü görevlerde daha baskındır. Sağ yarı küre vücudun sol tarafının birincil duyusal fonksiyonlarını kontrol eder. Sağ yarı küre bilişsel anlamda nesneleri ve zamanlamayı tanımaktan sorumludur ve duygusal anlamda ise empati, mizah ve depresyondan sorumludur. Diğer yandan, sol yarı küre vücudun sağ tarafının birincil duyusal fonksiyonlarını kontrol eder ve bilimsel ve matematik becerilerden ve mantıktan sorumludur. Bir alandaki uzmanlaşmış beyin fonksiyonunun kapsamı araştırılma hâlindedir. İddia edilen şey, iki yarı küre arsındaki farkın, sol yarı küre "analitik" veya "mantıksal" ken, sağ yarı kürenin ise "bütünsel" veya "sezgisel" olmasıdır. Birçok basit görev, özellikle girdilerin kavranması, hem sağ hem de sol yarı kürelere özgü işlevler gerektirir ve iki yarı küre arasında oluşan iletişim ve koordinasyon sayesinde birlikte bir çıktı oluşturmanın tek yönlü sistematik bir yolunu kurarlar. Korpus kallozum beyinde iki yarı küre arasındaki iletişimin çoğunu kolaylaştıran boylamsal fissür boyunca bir yapıdır ve ana işlevi beynin sağ ve sol yarı küreleri arasındaki iletişime izin vermektir. Bu yapı hem sağ hem de sol yarı kürede çıkıntı yapan dendritleri ve terminal düğmeleri olan milyonlarca aksonda olan beyaz maddeden oluşur. Bununla birlikte, korpus kallozumun bazı inhibitör fonksiyonlara sahip olabileceğine dair kanıtlar vardır. İnsan ve maymun beyinleri üzerinde ölüm sonrası yapılan araştırmalar, korpus kallosumun işlevsel olarak organize olduğunu göstermektedir. Araştırmalar sağ yarı kürenin yüzleri tespit etmede daha üstün olduğunu kanıtlar. Bu organizasyon farklı türdeki bilgilerin aktarılmasından sorumlu olan korpus kallozumun modaliteye özgü bölgeleriyle sonuçlanır. Araştırmalar, ön orta gövdenin motor bilgisini, arka orta gövdenin somatosensoriyel bilgiyi, isthmusun işitsel bilgiyi ve spleniumun görsel bilgiyi aktardığını göstermiştir. Yarı kürelerarası aktarımın çoğu korpus kallosumda meydana gelmesine rağmen, korteksaltı yollar ile de eser miktarda aktarım vardır. Ayrık beyin hastalarında görsel yolun etkilerin araştırılması, basit reaksiyon süresinde fazlalık kazanımın (hedef tespitin hedefin birden fazla kopyasından yararlanma yeteneği) olduğunu ortaya koymuştur. Ayrık beyin hastaları görsel uyaranlara basit bir tepkide iki taraflı uyaranlara modelde tahmin edilenden daha hızlı reaksiyon süresi yaşarlar. Iacoboni ve ark., ayrık beyin hastalarının daha güçlü bir sinyale ve dolayısıyla reaksiyon süresinin azalmasına neden olan uyumsuz aktivite yaşadıklarını öne sürmektedirler. Ayrıca Iacoboni her serebral yarı kürenin kendi dikkat sistemine sahip olduğunun işareti olarak ayrık beyin hastalarında çift dikkat olduğunu ileri sürer. Reuter-Lorenz ve ark., ayrık beyindeki gelişmiş fazlalık kazanımının sebebini iki taraflı uyaranlara verilen yanıtların hızlanmasından ziyade esas olarak tek taraflı uyaranlara verilen yanıtların yavaşlaması olduğunu ileri sürmektedir. Bölünmüş beyin hastalarında fazlalık kazanımı artmış olmasına rağmen basit reaksiyon süresinin normal yetişkinlerin reaksiyon süresinden daha yavaş olduğuna dikkat etmek önemlidir. Felç veya beyindeki diğer yaralanmaların ardından, fonksiyonel eksiklikler yaygındır. Eksikliklerin beynin hasar gören kısmı ile bağlantılı alanlarda olması beklenir; eğer motor kortekste bir felç meydana gelmişse eksiklikler felç, anormal duruş veya anormal hareket sinerjilerini kapsayabilir. Yaralanmadan sonraki ilk birkaç hafta boyunca önemli iyileşme meydana gelir. Bununla birlikte genellikle iyileşmenin 6 ayı geçmeyeceği düşünülmektedir. Beynin belirli bir bölgesi yaralanır veya tahrip olursa, o bölgenin işlevleri bazen komşu bir bölge tarafından aktarılabilir ve devralınabilir. Kısmi ve tam kallosotomilerde çok az fonksiyonel esneklik gözlenir ama hemisferektomi ona bebek hastalarda çok daha fazla esneklik görülebilir. Bu da öteki yarı kürenin genel olarak karşı çifti tarafından gerçekleştirilen bazı fonksiyonları uyarlayabildiğini gösterir. Anderson tarafından yapılan bir çalışmada, yaralanmanın ciddiyeti, bireyin yaşı ve bilişsel performansı arasında bir korelasyon olduğu kanıtlandı. Büyük çocukların yaralanmaları çok şiddetli olsa bile orta derecede beyin hasarı çeken bebeklerden daha fazla nöral esneklik olduğu açıktı. Bazı orta ila şiddetli beyin hasarı olan vakalarda hasar çoğunlukla gelişimsel bozukluklara neden olur ve en ağır yaralanmaların bazılarında, hasar gelişim üzerinde uzun süreli bilişsel etkilere yol açabilecek derin bir etkiye neden olabilir. Nörol esnekliğin meydana gelmesi yaşlanan beyinde son derece nadirdir; "koku alma ampulü ve hipokampus memeli beyninin yetişkin nörojenezini önleyen mutasyonların hiçbir zaman yararlı olmadığı veya hiç gerçekleşmediği iki bölgesidir" (Anderson, 2005). Korpus kallosotomi, korpus kallosumu kesen ve iki hemisfer arasında kısmi veya tam kopukluğa yol açan cerrahi bir prosedürdür. Genel olarak dirençli epilepsi tedavisinde başvurulacak son çare olarak kullanılır. Modern prosedür tipik olarak korpus kallozumun anterior kısmının üçte birinin alınmasını içerirken, bununla birlikte epileptik nöbetler devam ederse ikinci ve daha sonra da üçüncü bölümü alınabilir. Bu yarı küreler arasındaki bilgi aktarımının çoğunun kaybolduğu tam bir kallosotomi ile sonuçlanır. Korpus kallozumun fonksiyonel haritalamasından dolayı kısmi kallosotominin zararlı etkileri daha azdır çünkü bu işlem korpus kallozumun bazı parçalarını sağlam bırakır. Yetişkinlerde kısmi ve tam kallosotomilerde çok az fonksiyonel esneklik gözlenir, en fazla nörol esneklik küçük çocuklarda görülür ancak bebeklerde görülmez. Korpus kallozum deneysel bir prosedür sırasında kesildiğinde,deney yapanın beynin her iki yarı küresine de aynı soruyu sorduğu ve farklı cevaplar alabildiği bilinen bir şeydir. Deney yapan, katılımcılara sol yarı küre tarafından kontrol edilen sağ görme alanında ne gördüklerini sorduğunda katılımcılar gördüklerini sözlü olarak ifade ederlerken, deney yapan, katılımcılara sağ yarı küre tarafından kontrol edilen sol görme alanında ne gördüklerini sorduğunda katılımcılar sözlü olarak cevap veremezler ancak uygun olan nesneyi sol elleriyle alabilirler. Hafıza söz konusu olduğunda sağ ve sol yarı kürenin farklı fonksiyonlara sahip olduğu bilinmektedir. Sağ yarı küre nesneleri ve yüzleri tanımada, bireyin önceden öğrendiği bilgiyi hatırlamada veya daha önce görülen görüntüleri hatırlamada daha iyidir. Sol yarı küre zihinsel manipülasyon, dil üretimi ve semantik hazırlıkta daha iyidir ancak bellek yanılsamasına sağ yarı küreden daha duyarlıdır. Kallosotomi geçirmiş bireyler için ana sorun, hafıza fonksiyonu iki ana sisteme ayrıldığı için, bireyin önceden bildiği bilgiler ile sadece çıkarımdan oluşan bilgiler arasında kafa karışıklığı yaşaması daha olasıdır. Testlere göre ayrık beyin hastalarının her iki yarı küresinde de hafıza genellikle normalden daha kötüdür ancak amnezi olan hastalardan daha iyidir. Bu da ön beyin komissürlerinin bazı bellek türlerinin oluşumu için önemli olduğunu düşündürmektedir. Ayrıca hipokampal komissürleri içeren posterior kallosal bölümlerinin tanımayı içeren hafif bir hafıza eksikliğine (standart serbest alan testinde) neden olduğunu düşündürmektedir. Genel olarak,ayrık beyin hastaları çevreden gelen aynı bilgileri birbirinden ayrılmış iki yarım küre tarafından bağımsız, paralel, genellikle farklı ve bazen birbiriyle çelişen şekilde işlemesine rağmen, koordineli, amaçlı ve tutarlı bir şekilde davranırlar. İki yarı küre aynı anda zıt uyaranlar aldığında, yanıt modu hangi yarı kürenin davranışı kontrol ettiğini belirlemeye yardımcı olur. Genellikle, ayrık beyin hastaları normal yetişkinlerden ayırt edilemez. Bu telafi edici fenomenlerden kaynaklanmaktadır; ayrık beyin hastaları yarı küreler arası aktarımın açıklarını kapatmak için devamlı olarak çeşitli stratejiler geliştirirler. Intermanual etki ise vücut kontrolünde meydana gelebilecek bir sorun nedeniyle vücudun bir tarafının diğer tarafının tersini yapmasıdır. Posner paradigmasını kullanılarak yapılan mekansal dikkatin gizli yönelimi ile ilgili deneyler, iki yarı kürede iki farklı dikkat sisteminin varlığını doğrulamaktadır. Sağ yarı kürenin mekansal ilişki testlerinin değiştirilmiş versiyonlarında ve konum testlerinde sol yarı küreden daha üstün olduğu bulunmuştur, oysa sol yarı küre daha nesne tabanlıdır. Zihinsel görüntülerin bileşenleri farklı şekilde özelleşmiştir: sağ yarı kürenin zihinsel rotasyon için daha üstün olduğu, sol yarı kürenin görüntü üretimi için daha üstün olduğu bulunmuştur. Ayrıca, sağ yarı küre işaretlere ve sahnelere daha fazla dikkat ederken, sol yarı kürenin kategorilerin örneklerine daha fazla dikkat ettiği bulunmuştur. Hasta W.J., 15 yıl boyunca büyük epilepsi nöbetlerinden kaynaklanan havaleler yaşadıktan sonra, 1962 yılında tam korpus kallosotomi geçiren ilk hastaydı. W.J. 30 yaşındayken Hollanda'ya bombalı saldırı baskısı sırasında ilk defa yaralanmasının ardından tekrar bir hapishane kampında yaralanan II. Dünya Savaşı paraşütçüsüydü. Eve döndükten sonra sonrasında ne yaptığını, nerede, nasıl ve ne zaman oraya geldiğini hatırlamadığı bayılmalardan muzdarip olmaya başladı. 37 yaşında ilk genel konvülsiyonunu geçirdi. En kötü nöbetlerinden biri, 1953'te, günlerce süren bir dizi konvülsiyondu. Bu konvülsiyonlar sırasında, sık sık sol tarafı uyuştu ve çabucak iyileşti, ancak bir dizi konvülsiyondan sonra, sol tarafında asla tam his kazanamadı. W.J.'nin ameliyatından önce beyninin her iki yarım küresi de normal işlev görüyordu ve etkileşime giriyordu, duyusal ve motor işlevleri hafif hipoestezinin yanı sıra normaldi ve görsel alanının her iki tarafına sunulan görsel uyaranları da doğru bir şekilde tanımlayıp anlayabiliyordu. 1962'deki ameliyatı sırasında cerrahları hiçbir massa intermedia geliştirmediğini fakat sağ frontal lobun işleme maruz kalan bölgesinde bir zayıflama gerçekleştiği belirtildi. Operasyonu başarılı oldu, çünkü nöbetlerinin sıklığında ve yoğunluğunda azalmayla sonuçlandı. Funnel ve diğerleri (2007), J.W.’yi 2006 yılından önce bazı testlere tabi tutmuşlardı. J.W.’yi şu şekilde tanımlamışlardı: "Araştırmalara dâhil edildiğinde 47 yaşında sağ elini kullanan bir erkekti. Liseyi başarıyla tamamlamıştı ve teşhisi konmuş bir öğrenme bozukluğu yoktu. İlk nöbetini 16 yaşında geçirmiş ve 25 yaşında durdurulamaz epilepsi nöbetlerinden kurtulmak amacıyla iki aşamalı corpus callosum kesilmesi ameliyatı geçirmiştir. Corpus callosum'un tamamen kesildiği MRG ile görüntülenmiştir. Ameliyat sonrası çekilen MRG ise herhangi bir nörolojik hasar göstermemiştir. Funnell ve arkadaşlarının 2007'de gerçekleştirdiği araştırmaların amacı JW'nin beyninin iki yarım küresinin de basit toplama, çıkarma, çarpma ve bölme yapabilme yeteneğini belirlemekti. Örneğin, bir deneyde, her denemede, ekranın merkezinde 1 saniye boyunca aritmetik bir problem sundular ve hemen ardından, JW'nin bakması gereken bir retikül gösterildi. 1 saniye sonra Funnell ve diğerleri 150 ms boyunca iki yarım küreden birine, ya da görüş alanlarının birine, bir sayı sundular. Bu süre JW'nin gözlerini hareket ettirmesi için fazla hızlıydı. Denemelerin yarısında rastgele sunulan sayı doğru cevaptı; denemelerin diğer yarısında ise yanlış cevaptı. Eli sayı ile aynı taraftayken, numara doğruysa JW bir tuşa ve numara yanlışsa başka bir tuşa basıyordu. Funnell ve diğerleri, JW'nin beyninin sol yarım küresinin performansının, doğru çıkarma, çarpma ve bölme başarısı sadece şans oranında olan sağ yarım kürenin performansından çok daha iyi (yaklaşık % 95) olduğunu belirledi. Bununla birlikte, sağ yarımküre, toplama için şans performansından daha yüksek bir performans gösterdi gösterdi (yaklaşık % 58). Turk ve ark. 2002 yılında, JW'nin kendini ve tanıdık yüzleri tanımasındaki yarım küresel farklılıkları test ettiler. Araştırmada JW'nin ve Dr. Michael Gazzaniga'nın yüzünün karışımı olan yüzler kullanıldı. Bu yüzler tamamen JW, % 50 JW ve % 50 Gazzaniga ya da tamamen Gazzaniga arasında değişmekteydi. JW'nin görevi, sunulan bir yüzün kendisine mi yoksa Gazzaniga'ya mı benzediğini söylemek için tuşlara basmaktı. Turk ve ark., bu araştırmanın sonucunda, sol yarım kürede kendini tanımada önemli rol oynayan kortikal ağlar olduğu sonucuna vardılar. Hasta VP 1979 yılında henüz 27 yaşında iken iki aşamalı kallosotomi geçiren bir kadındır. Kallosotominin eksiksiz olduğu bildirilmesine rağmen, 1984'te çekilen bir MRG'de beyninin rostrum ve splenium bölgelerinde korunmuş lifler bulunduğu saptandı. Korunmuş rostral lifler, korpus kallozumun toplam enine kesit alanının yaklaşık % 1.8'ini ve korunmuş splenial lifler, bu alanın yaklaşık % 1'ini oluşturuyordu. VP'nin ameliyat sonrası zeka ve hafıza skorları normal sınırlardaydı. VP'yi içeren deneylerden biri, VP'nin yedeklenmiş splenial lifleri yoluyla aktarılabilecek görsel bilgi türlerini sistematik olarak araştırmaya çalıştı. İlk deney, VP'nin eşzamanlı olarak sunulan uyaran çiftleri hakkında alanlar arası algısal yargıda bulunma yeteneğini değerlendirmek için tasarlanmıştır. Uyaranlar VP'nin merkezi bir artı işaretine sabitlenmiş yatay ve dikey orta çizgisine göre değişen pozisyonlarda sunuldu. Kararlar renk, şekil veya boyut farklılıklarına dayanıyordu. Test prosedürü her üç uyaran türü için de aynıydı; her bir çiftin sunumundan sonra, VP çiftteki iki madde özdeş ise sözlü olarak "evet" ve değilse "hayır" şeklinde yanıt verdi. Sonuçlar, VP'nin doğruluğunun şanstan daha büyük olmadığını gösteren binom testleriyle renk, boyut veya şekil için algısal bir aktarım olmadığını göstermektedir. VP'yi içeren ikinci bir deney, kelimelerin hangi özelliklerinin iki yarım küre arasında aktarıldığını araştırmaya odakladı. Deneyin düzeneği önceki deneye benzerdi, VP'nin vizyonu bir retiküle sabitlendi ve retikülün her iki yanında 150 ms boyunca bir kelime çifti sunuldu. Sunulan kelimeler dört kategoriye ayrılmıştı: tekerleme benzeyen ve kafiyeli kelimeler, kafiyeli gibi gözüken fakat kafiyeli olmayan kelimeler, kafiyeli gözükmeyen fakat kafiyeli kelimeler, ve kafiyeli gibi görünmeyen ve kafiyeli olmayan kelimeler. Her bir kelime çiftinin sunumundan sonra, iki kelime kafiyeli ise VP "evet" yanıtı, değil ise "hayır" yanıtını verdi. VP'nin performansı şans yüzdesinin üzerindeydi ve farklı koşulları ayırt edebiliyordu. Kelime çiftleri kafiyeli olmadığında, VP kelimeleri kafiyeli gözüküp gözükmediğine bakmaksızın kafiyesiz doğru bir şekilde belirtebiliyordu. Kelimeler kafiye yaptığında, VP'nin kafiyeli olduklarını söyleme olasılığı daha yüksekti, özellikle de sözler kafiyeli gibi görünüyorsa. VP kelimelerin renk, şekil veya boyut bilgilerinin aktarımı için herhangi bir kanıt göstermese de, kelime bilgilerinin aktarımı için kanıt vardı. Bu bulgular, kelime bilgisinin transferinin, spleniumun ventroposterior bölgesindeki lifler ile sağlandığı addiası ile tutarlıdır çünkü bu bölge VP'nin kallosal bütünlüğününün korunduğu tek bölge idi. VP, her iki görsel alana sunulan kelimeleri birleştirerek, her iki kelime tarafından önerilmeyen bir kavram oluşturabilmekteydi. Örneğin, "kafa" ve "taş" kavramları sunulduğunda, bunları birleştirerek "mezar taşı" kavramını oluşturabiliyordu. Kim Peek, tartışmasız en tanınmış savant sendromlu bireylerden biriydi. 11 Kasım 1951'de genişlemiş bir kafa, beynin keseye benzer çıkıntıları ve kafatasındaki açıklıklar, yanlış şekillendirilmiş bir beyincik ve ayrıca bir korpus kallozumu, bir ön komissürü veya bir arka komisürü olmadan doğdu. Hayatı boyunca 9.000'den fazla kitabı ve yaklaşık 15 farklı konu alanından gelen bilgileri ezberleyebildi. Bunlar arasında Dünya ve Amerikan tarihi, spor dalları, filmler, coğrafya, aktörler ve aktrisler, İncil ve kilise tarihi, edebiyat, klasik müzik, Amerika Birleşik Devletleri'nin alan ve posta kodları, bu bölgelere hizmet veren televizyon istasyonları ve büyük ABD şehirlerinin adım adım yol tarifleri yer almaktadır. Bütün bu yeteneklerine rağmen, IQ'su 87 idi, otistik teşhisi kondu, ve gömleğininin düğmelerini kapatmak gibi günlük görevleri yerine getirmekte zorlanmaktaydı. Beyninin eksik yapıları ile üstün yeteneklerinin arasında henüz bir bağlantı bulunmamıştır, ancak bir kitabın sayfalarını 8-10 saniyede okuma yeteneğine beyninin yapısı ile ilişkilendirilebilir. Bir kitabın sol sayfasını sol görsel alanı ile ve bir kitabın sağ sayfasını sağ görsel alanları ile görüntüleyebildiğinden, her iki sayfayı aynı anda okuyabilmektedi. Ayrıca beyninin her iki yarım küresinde de dil bölgeleri geliştirmişti; Dil normalde sol temporal lobun çeşitli alanlarında işlenir ve beyin okunan şeyi işleyebilmesi için kontralateral bilgi aktarımını içerir. Peek'in durumunda, hiçbir aktarım yeteneği olmadığından beyninin her bir yarım küresinde dil merkezlerinin gelişmişti. Birçok bilim insanı bunun son derece hızlı okuma yeteneklerinin arkasındaki neden olduğuna inanıyor. Peek, korpus kallosotomisi geçirmemesine rağmen, doğuştan ve doğal bir bölünmüş beyin hastası olarak kabul edilir ve korpus kallozumun önemini anlamak için kritik öneme sahip olmuştur. Kim Peek 2009 yılında vefat etti. 2019-20 Türkiye Bayanlar İkinci Voleybol Ligi Türkiye Deplasmanlı Bayanlar İkinci Voleybol Ligi 2019-20 sezonu, 36 şehirden 80 takımın 8 grupta katıldığı lig deplasmanlı normal lig + Play-Off usulüne göre oynandı. Play-Off maçları sonunda Vakıfbank B, Kayseri Atletikspor, Sakarya Voleybol ve Numune Gençlik kulüpleri Türkiye Bayanlar Birinci Voleybol Ligi'ne yükselirken, Arnavutköy Belediyesi, Bahçelievler Voleybol, Yeşil Bayramiç, Ayvalıkgücü Belediyesi, Marmaris Akademi, İzmir Forzaspor, Maliye Okulları, Başkent Beşiktaşlılar, Adana Voleybol, Adıyaman Sporder, Cumhuriyet Üniversitesi, Turhal Kocakavak Anadolu Sportif ve Prof. Dr. Vahit Özmen Ortaokulu kulüpleri ise bölgesel lige düşmüşlerdir. Normal Sezon : Gruplardaki takımlar iki devreli deplasmanlı lig usulüne göre karşılaşırlar. Müsabakalar sonunda ilk 8 grubun 1 ve 2.’leri 16 takım YARI FİNALE yükselir. 11 ve 12’li takımlı gruplarda son iki sırayı alan takımlar, diğer gruplardan da son sırayı alan takımlar mahalli lige düşerler. Bir üst ligde aynı isimle yarışan takımlar Yarı Final de yer alamaz. Onun yerine sıradaki takım katılır. Yarı Final : Federasyonca 4’erli 4 gruba ayrılan takımlar, Federasyonca belirlenecek illerde 3 günlük tek devreli lig usulü turnuva maçları sonunda gruplarda 1 ve 2. olan 8 takım Finale kalır. Yarı Final gruplarından A GRUBU 1. ve 8. grup 1.'si, 4. ve 5. grup 2.'lerinden, B GRUBU 2. ve 7. grup 1.'si, 3. ve 6. grup 2.'lerinden, C GRUBU 3. ve 6. grup 1.'si, 2. ve 7. grup 2.'lerinden, D GRUBU 4. ve 5. grup 1.'si, 1. ve 8. grup 2.'lerinden oluşur. Final : Federasyonca 4’erli 2 gruba ayrılan takımlar, Federasyonca belirlenecek ilde tek devreli lig usulü turnuva maçları sonunda her iki grubun 1 ve 2.’leri toplam 4 takım 1.Lige terfi eder. Final gruplarından 1. Grup A ve C grubu 1.'si ve B ve D grubu 2.'lerinden, 2. Grup B ve D grubu 1.'si ve A ve C grubu 2.'lerinden oluşur. Puanlama Sistemi; Bir veya birden fazla takımın katıldığı müsabakalarda sıralama şu şekilde belirlenir: Çatışma teorisi Çatışma Teorisi, toplumu içindeki farklı gruplar arasındaki eşitsizliklere odaklanarak inceler. Toplumu oluşturan gruplar arasındaki rekabetten kaynaklanan çıkar çelişkisini ele alan, çatışmanın toplumun gelişimi açısından önemli bir yeri olduğunu dile getiren teori. Toplumların genel yapısını çözümleyen bir yaklaşım olarak, işlevselciliğe karşı oluşturulmuştur. İçinde üç kabulü bulundurur: Çatışma teorisi temel olarak sosyal ve ekonomik gücün suça etkileri, kişi ve grupların davranışlarını belirleme ve kontrol etme yeteneğini tanımlamaktır. Gücün eşit olmayan dağılımı çatışmayı yaratır. Çatışma güç için rekabete yerleşmiştir. Çatışma kuramına göre, suç kavramı güçlüler tarafından tanımlanmıştır, yasalar kültürel olarak görelidirler ve doğru ile yanlışın kesin bir standardı ile bağlanmamışlardır. Çatışma teorisinin temellerini ilk sosyologlardan "Karl Marx" ve "Max Weber" atmıştır. Sosyolojide çatışma teorisi "Karl Marx" tarafından 19. yy başlarında yaratılmıştır. Çatışma teorisinin temel ögeleri "Marx"'ın eserlerinde açık bir şekilde bulunmaktadır. İlk olarak insanların belli bir tabiata ve önceden belirlenmiş çıkar duygularına sahip olduklarına inanır. İkinci olarak tarihsel ve çağdaş toplumu, farklı çıkarlara sahip toplumsal kümeler arasındaki çatışmalar açısından incelenir Zamanda sonlu farklar yÃ¶ntemi Zamanda sonlu farklar yöntemi veya FDTD (finite-difference time-domain), hesaplamalı elektromanyetizmada sıkça kullanılan bir sonlu farklar tekniğidir. Zaman düzleminde çalışan bir yöntem olduğunu için FDTD elektromanyetik spektrumun mikrodalga veya görünür ışık gibi farklı bölgelerinde anten veya fotonik aygıt tasarımı gibi çeşitli problemlerin çözümünde kullanılmaktadır. Aynı zamanda bu özellik, simülasyonu yapılan sistemin geniş bir frekans yelpazesine tepkisinin gözlenebilmesini sağlamaktadır. Yöntem matris tersinmesi gerektirmemektedir. FDTD, 1966 yılında matematikçi ve elektrik mühendisi Kane S. Yee tarafından keşfedilmiştir ve Yee yöntemi olarak da bilinmektedir. Yönteme FDTD ismi Northwestern Üniversitesi'nde elektrik mühendisliği bölümü profesörü olan Allen Taflove tarafından 1980 senesinde verilmiştir. FDTD'de zamana bağlı Maxwell denklemleri merkezi sonlu fark yaklaşımı ile zaman ve uzayda ayrıklaştırılır. Daha sonra ayrıklaştırılan uzayda zamana bağlı olarak sırayla elektrik ve manyetik alan vektörleri iterasyon ile çözülür. FDTD'yi diğer sonlu farklarından ayıran ana özellik, bu yöntemdeki uzay ayrıklaştırmasında "Yee kafesi" (Yee lattice ya da Yee grid) adı verilen spesifik bir şemanın kullanılmasıdır: bu şemaya göre Kartezyen koordinat sisteminde üç boyutlu uzay kutu şeklinde kafeslere bölünür. Bu kafeslerin kenarlarına elektrik alan vektörleri, yüzey normallerine ise manyetik alan vektörleri yerleştirilir. Kafes, uzayda kafesin yarı boyu kadar hareket ettirilir. Uzaydaki her harekette rotasyonel operatör kullanılan Maxwell denklemleri çözülür. Simülasyon alanını oluşturan her noktalardaki elektrik alanları her bir koordinat ekseninde kendinden önceki ve sonraki manyetik alan vektörleri ile adım adım güncellenir; aynısı her zaman adımı için sırasıyla elektrik ve manyetik alanlar için yapılır. Bu algoritma simetrinin olduğu durumlarda simülasyonu hızlandırmak için bir ve iki boyutlu uzaya da uygulanabilmektedir. FDTD simülasyonunun stabil olması ve sonsuz değerler sapmaması için bazı stabilite koşullarına uyması gerekmektedir. Bunlardan biri Courant–Friedrichs–Lewy koşuludur: bu koşul, ayrık noktalarda ilerleyen bir dalganın simülasyonunda kullanılan zaman adımı süresinin dalganın bir yandaki noktaya ilerleme süresinden daha kısa olması gerektiğini belirtir. Üç boyutlu bir küp şeması için bu koşul şu şekilde ifade edilebilir: Burada formula_2 ışık hızı, formula_3 birim zaman adımı süresi ve formula_4 de birim uzay adımı uzunluğudur. Yee'nin orijinal makalesinde stabilite koşulu hatalı verilmiş ve Taflove ile Brodwin'in 1975 yılındaki makalesinde düzeltilmiştir. Von Neumann stabilite analizi diğer sonlu farklar metotlarında olduğu gibi FDTD için de geçerlidir. FDTD algoritması farklı dalga boyları için yapay dağılmalara ve faz hatalarına yol açabilmektedir; bu duruma nümerik dağılma (numerical dispersion) adı verilir. Bu durum, dalganın vakuma çok yakın özelliklere sahip ama tam da vakum olmayan bir ortamda ilerlemesine benzetilebilir. Nümerik dağılmada vakumda ilerleyen bir dalga dürtüsünü oluşturan frekans elemanları hareket sırasında hiçbir fiziksel faktör olmamasına rağmen bozunma veya dağılma yaşayabilir. FDTD modellemesinde nümerik dağılmanın ve hata limitlerinin göz önünde bulundurulması gerekir; bu durumu telafi etmek için farklı metot ve algoritmalar mevcuttur. FDTD'nin zaman bazlı bir algoritma olmasından dolayı da malzemelerin farklı frekans tepkilerini modellemek için konvolüsyon algoritmalarının kullanılması gerekebilir. Maxwell denklemlerinin sınırsız ve açık uzayda çözümü ilgili sınır koşullarının belirlenmesini gerektirir: FDTD iterasyonları her ne kadar teknik olarak açık uzayda sonsuza kadar devam ettirilebilir olsa da hiçbir bilgisayarın sınırsız veriyi saklaması etkili ve mümkün değildir. Bu nedenle çözümün arandığı alanı izole eden sınır koşulları belirlenmiştir. Bazı elektromanyetik analiz yöntemlerinde kullanılan mükemmel elektrik iletken (perfect electrical conductor ya da PEC) sınır koşulları birçok FDTD uygulamalarında fiziksel olarak anlamlı olmayan sonuçlar vermeyebilir. Bu nedenle yöntem için soğuran sınır koşulları (absorbing boundary condition ya da ABC) geliştirilmiştir. Soğuran sınır koşullarında simülasyon sınırlarının dışına çıkan dalgaların geri yansıma yapmadan soğurulması hedeflenir. Bu sınır koşulları, simülasyon alanlarının kaplayan ve içinde hareket eden dalgaların yansımadan soğurulduğu bir katman olarak düşünülebilir. İlk soğuran sınır koşullu modelleri farklı frekanslar için dağılmasız çalışsa da soğuran yüzeylere dik gelmeyen düzlem dalgalarda yapay yansımalara yol açmaktaydı. 1994'te J. Berenger tarafından icat edilen mükemmel eşlenmiş katman (perfectly-matched layer ya da PML) sınır koşulu yaygın olarak kullanılmaktadır. Bu yöntemde katmana farklı açılardan gelen dalgalar yapay bileşenlerine ayrılır ve bu bileşenlerin yeni ortamda dalga empedansları eşlenir. Bu sırada dalga üssel bir operatör ile soğurulur. Daha sonraki araştırmalarda PML'lerin etkinliği koordinate dönüşümü ile geliştirilmiştir. Aslında fiziksel olmayan PML yöntemi az da olsa yapay yansımalara ve negatif indisli metamalzeme gibi ortamlarda stabilite sorunlarına yol açabilmektedir. Palmer Toprakları Palmer Toprakları (), Antarktika'daki Antarktika Yarımadası'nda, Cape Jeremy ve Cape Agassiz burunlarının güneyinde yer alan kısmıdır. Bu bölge adını 1820 yılının Kasım ayında Antarktika Yarımadası'nın güneyindeki Deception Adası'nı Hero adlı şalopası ile araştıran Kaptan Nathaniel B. Palmer'den almıştır. İnsani Gelişme Endeksi'ne göre Arjantin eyaletleri Bu listede başkent ve en büyük şehir olan Buenos Aires ve 23 adet Arjantin eyaleti, 2017 İnsani Gelişme Endeksi raporuna göre sıralanmıştır. Add Violence Add Violence, Nine Inch Nails'in altıncı EP'si. 19 Temmuz 2017 tarihinde The Null Corporation ve Capitol aracılığıyla yayımlanan EP, Nine Inch Nails'in "Not The Actual Events" (2016) ile başlattığı EP üçlemesinin ikinci halkasıdır. Yapımcılığını Trent Reznor ile Atticus Ross'un üstlendiği EP'nin devamı olan "Bad Witch" 2018'de yayımlanmıştır. Nine Inch Nails "Add Violence"da "Not The Actual Events"deki agresif tarzdan bir nebze uzaklaşmış ve atmosferik ve sakin elektronik müzik öğelerine yer vermiştir. EP, "Billboard 200" listesinde 17. sıraya yükselmiştir. Tüm şarkılar Trent Reznor ve Atticus Ross tarafından yazılmıştır. "Add Violence" albüm personeli: Juliusz KÃ¼hl Juliusz Kühl (24 Haziran 1913, Sanok – 19 Şubat 1985, Florida), Polonyalı konsolosluk memuru, ekonomist ve Yahudi diasporası aktivisti, 1941–1943 yıllarında, Yahudileri Holokost'tan kurtarmak için topluca yasadışı Latin Amerika pasaportları düzenleyen Aleksander Ładoś önderliğindeki “Bern grubu” da denilen „Ładoś Grubu”nun etkin üyesi. Yahudi ve İsrail gazeteciliğinde, sıklıkla grup lideri olarak bahsedilir. Juliusz Kühl, Sanok'ta ortodoks Yahudi bir ailede doğdu. Babasını erken yaşta kaybettikten sonra 1929'da annesinin gösterdiği çabalar sayesinde, Bern Üniversitesi'nde okumak üzere, İsviçre'deki akrabalarının yanına taşındı. 1939'da Polonya-İsviçre ticaret ilişkileri üzerine doktora tezini başarı ile savundu. Bu tez Polonya Elçiliği’nin dikkatini çekti, bu sayede II.Dünya Savaşı'nın patlak vermesinden sonra Polonya diplomatik misyonunda çalıştı. 1943'te Kühl, ona üç kız evlat veren Yvonne Weill ile evlendi. Kızlarından biri olan Evelyn Kühl, daha sonra Dünya Yahudi Kongresi'nin Genel Sekreteri olan (1986–2001 yıllarında) Israel Singer’ın eşi oldu. Juliusz Kühl 1940–1945 yıllarında, İsviçre'nin kendisinin diplomat statüsünü tanımamış olmasına rağmen, Polonya Cumhuriyeti Elçiliği’nin Konsolosluk Bölümü Muavini idi. 1941–1943 yıllarında Konsolos Konstanty Rokicki ile Elçi Aleksander Ładoś ve yardımcısı Stefan Ryniewicz'in desteğiyle Kühl, Yahudi örgütler aracılığıyla işgal altındaki Polonya'ya kaçak yollardan gönderilmek üzere birkaç bin Latin Amerika pasaportunun üretimine katıldı. İsviçre polisinin raporlarına göre, Kühl, Paraguay'ın yolsuzluk yapan Fahri Konsolosundan rüşvet karşılığı satın alınan boş pasaport defterlerinin getirilmesinden, Konstanty Rokicki ise bu formları doldurmak ve onlara yasal görünüm vermekten sorumluydu. Aynı zamanda Kühl'ün ek bir rolü de, Elçilik ile işbirliği yapan Yahudi örgütlerle, özellikle etkin rol oynayan Montreux'dan Isaak ve Recha Sternbuch'un ailesi, Yahudi Savaş Mağdurlarına Yardım Komitesi (RELICO) ve ultra-ortodoksları bünyesinde barındıran uluslararası bir örgüt olan Agudat Israel ile sürekli temas halinde bulunmaktı. Pasaportlar, Yahudi gettolarını imha kamplarına götürülmekten kurtarmak için kullanıldı. Pasaport sahipleri, Alman müttefiki devletlerin enterneleri ile takas edilecekleri Fransa'daki gözaltı kamplarına yönlendirildi. Gözaltında tutulanların bulunduğu ana toplanma merkezi Vittel ve Bergen-Belsen'deki kamplardı. Tarihçilere ve gazetecilere göre, en az yüzlerce insan Holokost’tan bu şekilde kurtuldu. Faaliyetleri sırasında Kühl, İsviçre polisi tarafından iki kez sorguya çekildi ve sınır dışı edilme tehditleriyle karşı karşıya kaldı. İşten çıkartılması veya görevlerinden azledilmesi talepleri Elçi Ładoś tarafından defalarca reddedildi. Savaşın sonuna kadar, 1944'te Polonya Dışişleri Bakanlığı tarafından resmi olarak istihdam edilmiş olmasına rağmen, İsviçre Julius Kühl'ün diplomatik statüsünü tanımadı. Kühl, Ładoś, Ryniewicz ve Rokicki ile birlikte Temmuz 1945'te Geçici Ulusal Birlik Hükümeti’nin iktidarı devralmasıyla diplomatik hizmetten ayrıldı. Juliusz Kühl, 1945'ten sonra İsviçre'de kaldı ve burada ticari faaliyetlerde bulundu ve Ładoś ile birlikte Stanisław Mikołajczyk’ın Polonya Halk Partisi ile işbirliği yaptı. 1949'da Kanada'ya gitti. İlk başta saat ticareti ile uğraştı ve sonunda inşaat sektöründe başarılı bir girişimci oldu. 1980'de Amerika Birleşik Devletleri'ne taşındı ve burada Florida’nın Dade kentinde öldü. Juliusz Kühl, ölümünden sonra ABD Holokost Anma Müzesi'ne ve Los Angeles Holokost Müzesi'ne iletilen, pasaport operasyonuna ilişkin yayımlanmamış bir biyografik not ve bir dizi seçilmiş belge bıraktı. Juliusz Kühl'un faaliyetleri İsviçre ile ilgilenen bazı Holokost tarihçileri tarafından kapsamlı bir şekilde yazılmıştır. Genellikle “Ładoś grubu”nun kurucusu veya anahtar figürü olarak sunulmaktadır. Kühl kendisini Polonya devlet mekanizmasının bir görevlisi olarak gördü ve pasaportlama işleminin Polonya hükümetinin genel talimatlarını yerine getirmekle yükümlü Ładoś’un emriyle gerçekleştirildiğini iddia etti. Eylemin yeraltı yapısı ve Kühl'ün İsviçre Yahudi cemaati ile çok iyi temasları nedeniyle, Kühl'un operasyonun yaratıcısı ve lideri olduğu yaygın görüşü ortaya çıktı. Bu miti Mark MacKinnon Kühl'u 'Kanadalı Schindler' olarak göstererek doğrulamış oldu. Ancak Zbigniew Parafianowicz ve Michał Potocki, Kühl’un bu operasyonda yer alan dört diplomattan biri olduğu ve operasyonunun başında Ładoś’un bulunduğu yönünde onunla polemiğe giriyorlar. Ładoś ve Kühl'un birlikte hareket ettiklerini iddia eden Dr. Agnieszka Haska ortada bir görüş sergiliyor, ancak Ryniewicz ve Rokicki'nin rolünü ve pasaport oluşturma mekanizmasını es geçiyor. 2019 yılına kadar Kühl, faaliyetlerinden ötürü hiçbir şekilde ödüllendirilmedi ancak Agudat Israel’in sürgündeki Polonya hükümetine yazdığı mektubunda, Ładoś, Ryniewicz ve Rokicki ile birlikte, yüzlerce Yahudiyi kurtaranlardan biri olarak bahsedildi. Tahir Büyükakın Tahir Büyükakın (1969) Türk siyasetçi, akademisyen. 2019 yılında yapılan yerel seçimlerde Kocaeli Büyükşehir Belediye Başkanı olarak seçilmiştir. İnsani Gelişme Endeksi'ne göre Kuzey Makedonya istatiksel bölgeleri Bu listede 8 adet Kuzey Makedonya istatiksel bölgesi 2017 İnsani Gelişme Endeksi'ne göre sıralanmıştır. Abs Abs (Arapça: بنو عبس ), Necid kökenli Arap kabilesi. 626 (HS 4) yılında Medine'ye gelerek İslam'ı kabul etmişlerdir. Muhammed'in ölümünden sonra bir kısmı irtidat etmiş fakat daha sonra tekrar dine girmişlerdir. Halifeler devrinde fetih seferlerine katılmışlar bazı mensupları Irak, Kuzey Afrika ve Mısır'a yerleşmişlerdir. EinstÃ¼rzende Neubauten Einstürzende Neubauten, Alman deneysel müzik grubu. 1980 yılında Batı Berlin'de bir sanat kolektifi kurulan grubun kurucu üyeleri Blixa Bargeld (vokaller, gitar, klavye), N.U. Unruh (deneysel müzik aletleri, perküsyon), Beate Bartel (bas gitar) ve Gudrun Gut'tur (klavye). Grubun günümüzdeki üyeleri arasında Bargeld ve Unruh ile birlikte Alexander Hacke (bas gitar), Jochen Arbeit (gitar) ve Rudolf Moser (deneysel müzik aletleri, perküsyon) bulunmaktadır. Luigi Russolo ve Fütürist Bildirge etkilenmiş olan grup, endüstriyel müziğin öncü gruplarından biri kabul edilmektedir. Özellikle deneysel enstrümanları ve hurda metal gibi objeleri müzik yapımında kullanması ile ünlenen grup, 1980'lerin ortalarından itibaren serbest doğaçlama ve noise tarzlarından bir nebze uzaklaşmış ve müziklerine farklı tarzlardan öğeler eklemiştir. Einstürzende Neubauten'in yıkım ve hasarla sonuçlanan konserleri ve kayıtları her ne kadar tartışmaya neden olmuş olsa da, grup birçok farklı müzisyene ilham kaynağı olmuştur. Grubun ismi genelde "yıkılan yeni binalar" olarak çevrilmektedir. Leyla Atakan Leyla Atakan (22 Ağustos 1925 - 10 Şubat 1971), Türk siyasetçi; 1968 -1971 yılları arasında Kocaeli'de belediye başkanlığı yapmıştır. Tek dereceli seçim sistemiyle seçilen ilk kadın belediye başkanı olmuştur. Leyla Atakan, İstiklal Savaşı kahramanlarından Orgeneral Hasan Atakan'ın kızı olarak 1925 yılında dünyaya gelmiştir. Trabzon Lisesi'nden mezun olmuştur. Kocaeli'de çeşitli sivil toplum örgütlerinde çalışmaları olan Leyla Atakan, 1955 yılında Cumhuriyet Halk Partisi'nin Maşukiye Köyü'nde ocak başkanı olarak siyaset hayatına başlamıştır. 1963 yılında CHP Kocaeli il başkanı olmuştur. 1968 yılı yerel seçimlerinde İzmit Belediye Başkanlığı'na Cumhuriyet Halk Partisi'nden aday olmuş ve belediye başkanı seçilmiştir.Bu başarısıyla Türkiye'de doğrudan seçilen İlk kadın belediye başkanı olmuştur. Belediye başkanlığı döneminde İzmit'te altyapı, imar, şehircilik ve sosyal hizmet alanında bir çok sorunu çözmüştür.Günümüzde hala kullanılmaya devam eden Kocaeli Fuarı'nı İzmit Körfezi'nin bataklık olan kısmında gerekli çalışmalar yaparak kurmuş ve 28 Haziran 1969 yılında Kocaeli Sanayi sergisi olarak açılmıştır. 10 Şubat 1971 yılında Değirmendere'den İzmit'e dönerken içinde bulunduğu araç bir kamyona çarparak trafik kazası yapmıştır. Bu kazada kendisiyle beraber; İsmail Kolaylı, Abdurrahman Yüksel ve Feridun Özbay yaşamını yitirmiştir. Görme sürekliliği Görme sürekliliği, geleneksel olarak, bir nesnenin görsel algısı o nesneden çıkan ışık ışınlarının göze girmesinden sonra kesilmezse ortaya çıkan optik yanılsama. Bu yanılsama, "retinal süreklilik, izlenimlerin sürekliliği, basitçe süreklilik ve diğer varyasyonlar" olarak tanımlanmıştır. Bu tanıma göre, yanılsama olumlu görüntü ile aynı veya çok benzer olacaktır. Görme sürekliliği, aynı zamanda "titreşim füzyonu" ile aynı anlamda anlaşılabilir, göze giren ışık kısa ve düzenli aralıklarla kesintiye uğradığında görüşün sürekli olarak devam ettiği görülmektedir. Tanıtılışından bu yana, "görme sürekliliği" teriminin fenakistiskop ve zoetrope gibi optik oyuncaklarda ve daha sonra sinemada hareket algısının açıklaması olduğuna inanıldı. Bununla birlikte, bu teori 1895’te sinema tanıtılmadan önce bile tartışılmıştır. Eğer "görme sürekliliği", "titreşim füzyonu" olarak açıklanırsa, sinemada ve ilgili optik oyuncaklarda hareketli resimlerin illüzyonunda bir faktör olarak görülebilir ancak bunun tek prensibi olarak görülemez. İllüzyonun önceki tanımları genellikle etkiyi sadece gözün, özellikle retinanın kusurlarına bağladı. Sinirler ve beynin bölümleri daha sonra açıklamaların bir parçası hâline geldi. Duyusal hafıza bir sebep olarak belirtilmiştir. Bazı doğal fenomenler ve bazı optik oyuncakların prensipleri görme sürekliliğinin etkisine bağlanmıştır. Patrick d'Arcy bu etkinin varlığını "hızlıca bir meşale çevirerek gördüğümüz aydınlık halka, havai fişeklerde ateş tekerlekleri, titreşimli bir kabloda gördüğümüz düzleştirilmiş mil şekli, hızla dönüş yapan bir dişli çarkta gördüğümüz sürekli daire" örnekleri üzerinden fark etmiş ve onaylamıştır. Temel olarak, hızlı hareket eden nesnelerde görülen hareket bulanıklığına benzeyen her şey "görme sürekliliği" olarak kabul edilebilir. Parlayan bir kömürün hızlı bir şekilde hareket ettirildiğinde bir ışık çizgisi olarak ortaya çıkması, genellikle görme sürekliliği fikrini göstermek için kullanılmıştır. Bu durum “maytap izi etkisi” olarak bilinir ve bir maytap hızla döndürüldüğünde ortaya çıkan izden sonra adlandırılmıştır. Etki, uzun pozlama süresi olan bir kamera tarafından kaydedilen bir ışık kaynağı ile yazı veya çizilerek sanatta uygulanmıştır. Topaçlardaki veya dönen tekerleklerdeki renkler, hareket ayrıntıları kaydetmek için çok hızlıysa birbirine karışır. Renkli bir nokta daha sonra daire olarak görünür ve bir çizgi tüm yüzeyin tek bir renk tonunda görünmesini sağlayabilir. Newton diski, hızlı bir şekilde döndüğünde Isaac Newton'un ana renklerinin karmasını bir (kirli beyaz) beyaz yüzeye optik olarak karıştırır. Nisan 1825'te ilk "Thaumatrope" W. Phillips tarafından yayımlandı (John Ayrton Paris ile anonim ortaklık içinde). Dönen diskin her iki tarafındaki resimlerin tek bir görüntüde birbirine karıştığı görülmesi, görme sürekliliği kavramını göstermek için sıklıkla kullanılmıştır. Nisan 1858'de John Gorham "Kaleydoskopik renk üstünü" patentledi. Bu, genellikle biri renkli ve diğeri kesik desenli siyah iki küçük diskin yerleştirildiği bir üst kısımdır. Diskler döndüğünde ve üst diskin düzenli sarsıntılı hareketlerele hızı kesildiğinde, oyuncak " kaleydoskopinkine benzeyen güzel formlar " ile çoğaltılmış renkler sergiler. Gorham, renklerin dönen diskte nasıl karışmış göründüğünü "retinada art arda gösterim süresinden" açıkladı. Gorham, bu prensibi "bilinen bir deney olan bir ucu yanan bir sopayı döndürmek deneyi" (maytap izi etkisi olarak da bilinir) üzerinden oluşturdu. Bir kalem veya başka bir sert düz çizgi, parmaklar arasında yeterince hızlı hareket ettiğinde veya başka bir şekilde sert hareket hâlindeyken bükülüyor şekilde ve lastik gibi görülebilir. Görme sürekliliği, illüzyonun tek nedeni olarak kabul edilmiştir. Gözlemcinin göz hareketlerinin, nesnenin özelliklerinin hareketlerini takip edemediği düşünülmüştür. Bu etki çocuklar için eğlenceli bir "sihir" numarası olarak bilinir. "Görme sürekliliği ekranı" veya "GS ekranı" terimi, hızlı bir şekilde arka arkaya bir uzamsal bölüm görüntüleyerek görüntü oluşturan LED ekran cihazları için kullanılmıştır (örneğin, birkaç milisaniyede bir piksel sütunu). İki boyutlu bir GS ekranı genellikle tek bir LED sırasını doğrusal veya dairesel bir yol boyunca hızla hareket ettirmek yoluyla gerçekleştirilir. Sonuç, insan gözünün görsel süreklilik süresi boyunca tüm yol tamamlandığı sürece görüntünün izleyici tarafından bir bütün olarak algılanmasıdır. Bir başka etki ise havada yüzen görüntü izlenimi vermektir. Üç boyutlu bir GS ekranı genellikle hacim boyunca kaydırılan veya döndürülen iki boyutlu bir LED ızgarası kullanarak oluşturulur. GS ekranı aygıtları, ışık yazımı üretmek için uzun kamera pozlamaları ile birlikte kullanılabilir. Bunun yaygın bir örneği, desen üreten bisiklet tekerleği ışıklarının kullanımında görülebilir. Görme sürekliliği teorisi, filmi hareket olarak gördüğümüz ana neden olarak 1912'den beri çürütülmüş olsa da, film tarihçileri ardışık görüntülere ve benzer yanılsamalara birçok tarihsel atıfta bulunmaya devam ettiler. Aşağıdaki gelişmeler bu hikaye ile ilgilidir. Aristoteles (MÖ 384-322), güneşin görüntüsünün, ona bakmayı bıraktıktan sonra vizyonunda kaldığını belirtti. Yalnızca bir rüyada görülen benzer görüntülerle ilgili bir şeylerden bahsetse de, görme sürekliliğinin keşfi bazen Romalı şair Lucretius'a (yaklaşık MÖ 15 Ekim 99 MÖ - MÖ 55) atfedilir. Yaklaşık 165 yılınca Ptolemy, "Optik" kitabında üzerinde farklı renklere sahip dönen bir çömlekçi çarkı tanımladı. Bölümlerin farklı renklerinin tek bir renge nasıl karıştığını ve tekerlek çok hızlı döndüğünde noktaların daire olarak nasıl göründüğünü kaydetti. Diskin ekseni boyunca çizgiler çizildiğinde, tüm yüzeyin aynı renkte görünmesini sağlarlar. "İlk devrimde yaratılan görsel izlenimi, müteakip olarak özdeş bir izlenim yaratan tekrarlanan örnekler izler. Bu aynı zamanda, ışığı hareket hızından dolayı dağılmış görünen ve görsel yetenekle ortaya çıkan mantıklı izlenime göre geçtiği geçtiği algılanabilir mesafe miktarına göre görünen kayan yıldızlar durumunda da olur." Porfir (243-305 dolaylarında) Ptolemy "Harmonikleri hakkındaki" yorumunda, duyuların nasıl kararlı değil, şaşkın ve yanlış olduğunu açıklar. Tekrarlanan gösterimler arasında belirli aralıklar algılanmaz. Bir eğirme konisindeki (veya üstündeki) beyaz veya siyah bir nokta bu rengin dairesi olarak görünür ve üstteki bir çizgi tüm yüzeyin bu renkte görünmesini sağlar. Hareketin hızlılığından dolayı, çizgi hareket ettikçe çizginin koninin her parçası üzerindeki izlenimini algılarız." 11. yüzyılda Ptolemy'nin yazılarına aşina olan İbnü'l-Haytham, bir topaçtaki renkli çizgilerin nasıl farklı renkler olarak ayırt edilemediğini ancak tüm çizgilerin renklerinden oluşan yeni bir renk olarak göründüğünü açıkladı. Görmenin bir rengi ayırt etmek için biraz zaman gerektirdiği sonucuna vardı. El-Haytam ayrıca, "noktalarının hiçbiri algılanabilir herhangi bir süre boyunca aynı noktada sabit kalmadığı için" son derece hızlı döndürüldüğünde tepenin hareketsiz göründüğünü belirtti. Leonardo da Vinci bir not defterinde şöyle yazdı: "Hızla hareket eden her beden, tonunun izlenimi ile yolunu renklendiriyor gibi görünüyor. Bu önermenin gerçeği deneyimlerden anlaşılabilir; böylece yıldırım kara bulutlar arasında hareket ettiğinde kıvrımlı uçuş hızı tüm rotasını aydınlık bir yılana benzetiyor. Yani ışıklı bir kızgın demiri sallarsanız, tüm rotası bir alev halkası gibi görünecektir. Bunun nedeni, algı organının yargı organından daha hızlı davranmasıdır." Isaac Newton (1642-1726 / 27), beyaz ışığın farklı renklerin kombinasyonu oluşunu farklı renk bölümleri olan dönen bir diskle gösterdiğini iddia etti. Disk hızlı döndüğünde renkler karışıyor ve beyaz gibi görünüyor (ya da daha çok kirli beyaz bir ışık tonu). 1704 tarihli "Opticks" kitabında prizmalı bir makine, bir mercek ve dişlerin yer aldığı büyük hareketli bir tarağın, alternatif renklerin art arda yansıtılmasına neden oluşunu açıkladı. Bu yeterince hızlı yapılırsa, alternatif renkler artık ayrı ayrı algılanamaz ancak beyaz olarak algılanabilir. Newton, prensibini maytap izi etkisiyle karşılaştırdı: Dönen bir yanan kömür bir ateş çemberi olarak görünebilir; çünkü "o çemberin çeşitli yerlerindeki kömür hissi, kömür tekrar aynı yere dönene kadar algı merkezinde etkili olmaya devam eder." 1768'de Patrick d'Arcy (1725-1779), yanan bir kömürün bir tam dönüşü için süren 0,13 saniyelik bir sürede tam bir ışık çemberi olarak görüldüğünü bildirdi. Bahçesinde özel amaçlı bir makine ve daha iyi görme yeteneği olan bir gözlemcinin iş