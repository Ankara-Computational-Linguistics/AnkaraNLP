makale ve kitaplar yayınladı. Kitap ciltleri konusundaki araştırmalarını tebliğler halinde uluslararası toplantılara sundu ve yayınladı. Anadolu'da uzun araştırma gezileri ve incelemelerine her kademede öğrencilerini de alarak onların çeşitli alanlarda yetişmelerini sağladı. Çok sayıda lisans ve doktora öğrencisi yetiştirdi ve tezlerini yönetti. Uluslararası kongre ve toplantılara tebliğlerle katıldı. Enstitü Müdürü olarak "Yıllık Seminer" toplantıları geleneğini kurdu ve "Sanat Tarihi Yıllığı" adlı derginin Edebiyat Fakültesi yayınları arasında düzenli olarak yayınlanmasına önayak oldu. Alman Arkeoloji Enstitüsü, Türk Kültürü Araştırma Enstitüsü ve mesleki kuruluşlar ile vakıfların üyesidir. Türk Kültür Tarihi ve Atatürk'ün Kültür Politikası derslerini veren Prof. Dr. Oktay Aslanapa İstanbul Üniversitesi Atatürk İlkeleri ve İnkılap Tarihi Enstitüsü'nde öğretim üyesiydi. Tedavi gördüğü Darülaceze'de 01.04.2013 tarihinde 98 yaşında vefat etmiştir. Ä°yimserlik İyimserlik ya da Optimizm, Pesimizmin (kötümserlik) tam karşıtı olan bir kavramdır. Her olaya ve düşünceye iyi bakabilme fikridir. Etem Ruhi Üngör Etem Ruhi Üngör (d. 21 Şubat 1922- ö. 10 Ağustos 2009), Türk etnomüzikolog, organolog (çalgı bilimci), koleksiyoner ve araştırmacı-yazar. Türk çalgıları konusundaki uzmanlığıyla tanınmaktadır. Dünyanın en zengin Türk Müziği çalgıları koleksiyonunun sahibidir. Hüseyin Saadettin Arel'in 1948 yılında kurduğu "Musiki Mecmuası"'nı (Türkiye'nin 59 yıl boyunca kesintisiz yayınlanan tek dergisi, dünyanın en uzun süreyle yayınlanan iki dergisinden biri olma niteliğini taşıyan dergidir) 177. sayısından başlayarak 41 yıl boyunca Etem Ruhi Üngör yayımlamıştır. Üngör, 2007 yılında Atatürk Kültür Dil ve Tarih Yüksek Kurumu tarafından belirlenen 101 Türk büyüğü arasında yer almaya hak kazanmış ve 2008 yılında TBMM tarafından verilen Üstün Hizmet Ödülü'nü almıştır. 1922 yılında İstanbul'da doğdu. Babası, Niğde'nin Hacıabdullah Kasabası'ndan Çanakkale Gazisi Ahmet Halit Bey'dir. Etem Ruhi Bey'e, Çanakkale şehidi olan amcası Muallim İbrahim Etem'in adı verilmiştir. 1955 yılında İstanbul Belediye Konservatuvarı'ndaki eğitimini tamamladıktan sonra, 1955-1968 yılları arasında konservatuvarlarda, müzik derneklerinde ve özel okullarda öğretmenlik yaptı. 1967-1976 yılları arasında 20.796 kilometre kat ederek tüm Türkiye'yi kapsayan bir çalgı inceleme gezisi yaptı ve bu gezinin ardından kendisini bütünüyle müzikolojik araştırmalara adadı. Batı müziğine de ilgi duyan Üngör, koro şefi Hulusi Öktem'in çoksesli korosunda uzun yıllar görev alan Üngör, bu toplulukla Fransa'nın Poitiers ve Rpoen Uluslararası Festivallerine katıldı. 176. sayısından sorumluluğunu üstlendiği Musiki Mecmuası'ını yayımlamayı ömrü boyunca sürdürerek dünyanın en uzun ömürlü ikinci müzik dergisi olmasını sağladı. Üngör, katıldığı uluslararası müzik kongreleri, forum ve sempozyumlarında 24 bildiri sundu. Türk Askeri Müziği alanındaki uzmanlığı dolayısıyla birçok batı ülkesinin radyo ve televizyonunda bu müziği tanıtan programlar yaptı. Bu etkinliklerden biri olan 1979'da Belçika Radyo-Televizyonu'nda sunduğu ""La Musique Mehter"" adlı açıklamalı program geniş ilgi uyandırdı. Etem Ruhi Üngör, 10 Ağustos 2009 günü İstanbul'daki evinin önünde kalp krizi geçirerek 87 yaşında hayata gözlerini yumdu. Üngör'ün cenazesi, vasiyeti üzerine, şehit amcası Ethem Bey'in yattığı topraklara, Gelibolu Yarımadası Tarihi Millî Parkı sınırları içerisindeki Alçıtepeköyü Mezarlığı'na gömülmüştür. 700'den fazla çalgıdan oluşan bu koleksiyon, Tamburi Cemil Bey'in tamburu, Şeyh Nasır Abdülbakî Dede'nin, Kazasker Mustafa İzzet'in neyleri, Neyzen Tevfik'in hastanede alkol tedavisi gördüğü sırada diğer diğer hastaların kıramaması için karyola demirinden yaptığı metal ney, Sultan Abdülaziz'in lavtası ve Anadolu ile yurtdışından birçok nadide enstrüman bu koleksiyonun parçalarındandır. Üngör, bu koleksiyonu Kadiköy'deki 100 metrekarelik evinde bulundurmuştur. Koleksiyonunu bir müzede sergileme arzusunu gerçekleştiremeden hayatını yitirdi. Koleksiyon şu an kızı Zerrin Ergül ve ailesi tarafından korunmaktadır. Etkileri arasında 11 Zamanlı Usul İlişkileri (Tebliğ/1983). Pathfinder Uzay MekiÄŸi Uzay Mekiği Pathfinder, hiç uzaya gitmemiş hatta hiç insanlı ve insansız uçuş yapmamıştır. Aslında simülatör olarak kullanılmıştır. Enterprise gibi uçamamıştır. Restore edilip uzay mekiği görünümü verilmiştir. USA Roket müzesinde sergilenmektedir. Dünyayı Kurtaran Adam'ın Oğlu Dünyayı Kurtaran Adam'ın Oğlu, "Dünyayı Kurtaran Adam" adlı filmin devamı olarak çekilmiş 2006 yapımı film. Oyuncular arasında Mehmet Ali Erbil, Cüneyt Arkın, Şebnem Schaefer, Sinem Kobal, Burcu Kara, Burak Hakkı, İsmail İncekara, Ali Erkazan, Haldun Boysan, Didem Erol yer almaktadır. Film uzay'da geçmektedir. Film IMDb tarafından 2006 yılının en kötü filmleri arasında gösterilmiştir. Yıl 2055... Dünyayı Kurtaran Adam'a yenilen Uga (Burak Sergen), intikamını almak için dünyaya gelir ve bir zamanlar onu alt eden adamın oğlu Zaldabar'ı (Mehmet Ali Erbil) kaçırır. Uga, Zaldabar'ın bir ikiz kardeşi olduğunu bilmemektedir. Dünyayı Kurtaran Adam (Cüneyt Arkın) da kaçırılan oğlunun ardından uzaya çıkmış, yollara düşmüş, uzayın derinliklerinde kaybolmuştur. Aradan yıllar geçer, bu arada uzaya giden ilk Türk Gökmen (Burak Hakkı) uzayda kaybolmuştur ve ondan haber alınamamaktadır. Dünyada kalan ve astronot olarak yetiştirilen Dünyayı Kurtaran Adam'ın diğer oğlu Kartal (Mehmet Ali Erbil) Gökmen'i bulmak için görevlendirilir ve onu bulmak için uzaya gider. Gökmen'i arayan Kartal, uzun aramalardan sonra tesadüfen Lunatika adlı gezegende babası Dünyayı Kurtaran Adam'ı ve Gökmen'i bulur.Gökmen ve arkadaşları bu gezegende saklanmaktadır. Lunatika denen gezegende hem uzayda kaybolmuş olan Gökmen'i hem de babası Dünyayı Kurtaran Adam'ı bulan Kartal'ı sıra dışı olaylar ve maceralar beklemektedir. Kötü ve acımasız bir uzaylı olan Uga tarafından kaçırılan ve kötü bir adam olarak yetiştirilen Zaldabar ile dünyada kalan ve astronot olarak yetiştirilen ikiz kardeşi Kartal uzayda karşılaşacaktır. Seriyye Seriyye (Arapça: سریه), İslam peygamberi Muhammed döneminde, Muhammed'in bizzat katılmadığı askeri harekatlardır. Seriyyelerin sayısı konusunda 35 ila 66 arasında rakam verilmektedir. Bunun sebebi, harekatların nitelendirilmesindeki farklılıklardır. Seriyyelerden olmasına karşın Mute Savaşı, gazve olarak anılır. Erdal Öz Edebiyat Ödülü Erdal Öz Edebiyat Ödülü, Erdal Öz’ün anısını yaşatmak için ailesi ve Can Yayınları tarafından her yıl bir şair ya da yazara verilen edebiyat ödülü. İlk ödül 2008 yılında Gülten Akın'a verilmiştir. Ödül, 15.000 TL tutarında maddi destek ve bir heykelcikten oluşur. Ödül heykelciği Handan Börüteçene tarafından tasarlanmıştır. Ödül her yıl, seçici kurulun öykü, şiir ya da deneme alanındaki tüm eserleri değerlendirmesi sonucunda, yaşamakta olan ve son üç sene içinde bir yapıtı yayınlanmış olan bir şair ya da yazara verilir. Ödülü bir kez alan kişiye tekrar ödül verilmez. Seçici kurul altı üye ile Can Yayınları'nın temsilcisinden oluşur. Her sene kurula başkanlık eden üye kuruldan ayrılır ve yerine yeni bir kişi seçilir. Kuruldan ayrılan üye altı yıl içinde yeniden seçici kurulda yer almaz, böylece kurulun 6 yılın sonunda yenilenmesi sağlanmış olur. 2008 yılındaki kurucu seçici kurul, Tahsin Yücel, Doğan Hızlan, Cevat Çapan, Jale Parla, Nüket Esen, Semih Gümüş ve Can Yayınları temsilcisi olarak Celal Üster'den oluşmuştur. 2009 yılındaki kurucu seçici kurul, Doğan Hızlan, Cevat Çapan, Jale Parla, Nüket Esen, Semih Gümüş, Enis Batur ve Can Yayınları temsilcisi olarak Faruk Duman'dan oluşmuştur. 2010 yılındaki kurucu seçici kurul, Cevat Çapan, Jale Parla, Nüket Esen, Semih Gümüş, Enis Batur, Feride Çiçekoğlu ve Can Yayınları temsilcisi olarak Zeynep Çağlıyor'dan oluşmuştur. 2011 yılındaki kurucu seçici kurul, Jale Parla, Nüket Esen, Semih Gümüş, Enis Batur, Feride Çiçekoğlu, Turgay Fişekçi ve Can Yayınları adına Zeynep Çağlıyor'dan oluşmuştur. 2012 seçici kurulu: Nüket Esen, Semih Gümüş, Enis Batur, Feride Çiçekoğlu, Turgay Fişekçi, Kaya Genç ve Zeynep Çağlıyor. 2013 seçici kurulu: Semih Gümüş, Enis Batur, Feride Çiçekoğlu, Turgay Fişekçi, Handan İnci, Kaya Genç ve Zeynep Çağlıyor. 2014 yılındaki kurucu seçici kurul, Enis Batur, Feride Çiçekoğlu, Turgay Fişekçi, Handan İnci, Kaya Genç, Asuman Kafaoğlu Büke ve Can yayınları adına Sırma Köksal'dan oluşmuştur. Ödül Küçük İskender'e verilmiştir. 2015 yılının seçici kurul üyeleri: Feride Çiçekoğlu (başkan), Turgay Fişekçi, Handan İnci, Kaya Genç, Asuman Kafaoğlu Büke, Oğuz Demiralp ve Can yayınları adına Sırma Köksal. 2016 yılındaki seçici kurul: Turgay Fişekçi (başkan), Kaya Genç, Handan İnci, Asuman Kafaoğlu Büke, Oğuz Demiralp, Sibel Irzık ve Can Yayınları adına Sırma Köksal 2017 yılındaki seçici kurul: Kaya Genç(başkan), Handan İnci, Asuman Kafaoğlu Büke, Oğuz Demiralp, Sibel Irzık, Cemil Kavukçu ve Can Yayınları adına Sırma Köksal'dan oluşmuştur. 2018 yılındaki seçici kurul: Handan İnci (başkan), Asuman Kafaoğlu Büke, Oğuz Demiralp, Sibel Irzık, Cemil Kavukçu, Ömer Türkeş ve Can Yayınları adına Faruk Duman'dan oluşmuştur. 2019 yılındaki seçici kurul: Asuman Kafaoğlu Büke (başkan), Oğuz Demiralp, Sibel Irzık, Cemil Kavukçu, Ömer Türkeş, Metin Celal ve Can Yayınları adına Faruk Duman'dan oluşmuştur. Her yılın 17 Mart gününde, seçici kurul tarafından belirlenen ödül sahibi basına açıklanır. Ödül, Erdal Öz'ün doğum günü olan 26 Mart günü Pera Müzesi'nde yapılan törenle sahibine verilir. Gazve Gazve (Arapça:غزوة), İslam peygamberi Muhammed'in İslam Ordusu'nun başında bizzat katıldığı askeri harekatlardır. 27 tane gazve gerçekleştirilmiştir. “Gazvat” kelimesinin müfredi olan “Gazve” (غَزْوَه ilk harfi fethe ve ikinci harfi sükun) kelimesi “ga- ze - ve” kökünden türemiştir. Lügatte savaşmak manasına gelen bu kelimenin ismi faili “Gazi” ve cem’ide “Guzat” ve “Guzza”dır ve düşmana karşı savaşmaya ve onu talan etmeye gitmek anlamına gelmektedir. Istılahta ise Muhammed’in bizzat ve şahsen katıldığı her savaşa “gazve” denir. Polat Bilgin Polat Bilgin (d. 28 Haziran 1976, Samsun) TÃ¼rk tiyatro, sinema ve dizi oyuncusu. Mezun olduktan sonra Tiyatro Anadolu’ya kadrolu oyuncu olarak dahil oldu. Hayalet Tiyatro’yu kurdu ve üç oyun sergiledi. İletişim Fakültesi’nde yüksek lisans programına girdi. Tiyatro Anadolu’da Genel Sanat Yönetmen Yardımcılığı görevine başladı. Devlet Konservatuvarı ve Besyo’da tiyatro dersleri vermeye başladı. "Tiyatro Anadolu" 'da çeşitli oyunlarda rol almakla birlikte yönetmen yardımcılığı ve yönetmenlikte yaptı. 2007 yılında "Tiyatro Anadolu" 'daki görevinden istifa ederek İstanbul'a yerleşti ve ilk televizyon projesi olan "Affedilmeyen" 'de başrol oynamaya başladı. Dizi 5. bölüm sonunda veda etti. Hemen ardından Gaziantep'te çekilen Karayılan dizisinden "Margos" karakterini canlandırmaya başladı. 2008 yılında Özge Özberk ile başrolünü paylaştığı Yol Arkadaşım dizisinde "Suat" karakterini canlandırdı. Bu dizi 41 bölümle oyuncunun en uzun soluklu projesi oldu. "Yol Arkadaşım" 'dan sonra Bursa'da "Koleksiyoncu" isimli tiyatro oyununda rol almaya başladı. Askere gitmeden önceki son projesi ise "Saffet" rolüyle Kalp Ağrısı oldu. Askerliği sonrası Karakol adlı dizide konuk oyuncu olarak yer almıştır. 2011'de "Molla Kabız" rolüyle Muhteşem Yüzyıl dizisine konuk oyuncu olarak katılmıştır. Danny Blind Dirk Franciscus "Danny" Blind (d. 1 Ağustos 1961, Oost-Souburg), teknik direktör ve eski Hollanda millî futbolcusu. RCS, Sparta Rotterdam, AFC Ajax ve Hollanda millî futbol takımı formalarında defans pozisyonunda oynadı. Ayrıca şu an Manchester United forması giyen Daley Blind'ın babasıdır. Ajax ile üç Avrupa Kupası kazandı. Bunlar 1986-87 sezonunda UEFA Kupa Galipleri Kupası, 1991-92 sezonunda UEFA Kupası ve 1994-95 sezonunda UEFA Şampiyonlar Ligi'dir. 1995 yılında Brezilya kulübü Grêmio'ya karşı oynanan Kıtalararası Kupa final maçının sonunda penaltı atışlarında son penaltıyı gole çevirerek kupanın alınmasında rol sahibi olmuştur. 14 Mart 2005'te Ronald Koeman'ın yerine Ajax'ın başına teknik direktör olarak getirilmiş ve 10 Mayıs 2006 tarihine kadar bu görevde kalmıştır. Ajax ile KNVB beker ve Johan Cruijff Schaal şampiyonlukları kazanmıştır. Aralık 2006'da aracıyla park halindeki başka bir araca çarpmış ve 48 yaşındaki bir kadını sakatlamıştır. Ayrıca iki yaşındaki bir çocuk da kazadan etkilenmiştir. Yapılan araştırma sonucunda Blind'in kanında limitlerin üç katı üzerinde alkole çıkmıştır. 2007-08 sezonunda eski takımı Sparta'ya teknik direktör olarak göreve gelmiştir. Fitne Fitne, "geçimsizlik, karışıklık, kargaşa, kaos" anlamlarına gelir. Fitne sözcüğü ile şunlardan biri kastedilmiş olabilir: Karabedirler, Ã‡ivril Karabedirler, Denizli'nin Çivril ilçesine bağlı bir mahalle. Christiania Christiania veya resmî adıyla Özgürşehir Christiania (Danca: "Fristaden Christiania"), Danimarka'nın başkenti Kopenhag'ın Christianshavn ilçesinde bulunan özerkliğini ilan etmiş 850 kişi nüfuslu ve 34 hektar alan kaplayan bir mahalledir. Sofiya Rotaru Sofia Rotaru [] (Rus: София Ротару, Ukrayna: Софiя Ротару, 7 Ağustos 1947, Marshintsy), Sovyet/Rus şarkıcı, müzisyen, dansçı, aktris, prodüktör, yazar ve moda ikonu'dur. Sofia Rotaru, Pop Müziğin Kraliçesi olarak bilinmektedir. One Sweet Day "One Sweet Day ", Amerikalı şarkıcı Mariah Carey ve R&B grubu Boyz II Men'in bir şarkısı. Şarkı 'te Carey'nin beşinci stüdyo albümü "Daydream"'den ikinci single olarak yayımlandı. Sanatçılar şarkıyı Walter Afanasieff ile birlikte yazdılar. Hem Carey hem de Boyz II Men, o zamanlar küresel olarak yaygın olan AIDS salgınından muzdarip olanlardan esinlenerek, hayatlarındaki belirli insanlar hakkında şarkıyı yazdı. DÃ¼nya geneli kaset CD single Japonya CD maxi-single Birleşik Krallık CD maxi-single #1 Birleşik Krallık CD maxi-single #2 ABD CD maxi-single Şarkıda görev alan isimler ve görevleri albüm kitapçığından alınmıştır. Mark van Bommel Mark Peter Gertruda Andreas van Bommel (d. 22 Nisan 1977, Maasbracht), Hollandalı eski futbolcudur. Bert van Marwijk'in damadıdır. 25 Ocak 2011 tarihinde, İtalya'nın büyük kulüplerinden Milan'a transfer olmuştur. Ertesi sezon ise ülkesine dönerek PSV takımıyla anlaşmıştır. 20 Temmuz 2013'te PSV takımında futbolu jübilesini yaparak bırakmıştır. Ben Ruhi Bey Nasılım Ben Ruhi Bey Nasılım, Edip Cansever'in aynı adlı ırmak şiir'lerinden yola çıkarak, seyirlik oyun haline getirilmiş şeklidir. Şair Edip Cansever'in yayımlanan "Şairin Seyir Defteri" (1976) adlı kitabından alınan "Ben Ruhi Bey Nasılım" şiiri, Cüneyt Çalışkur yönetiminde, İstanbul Devlet Tiyatrosu tarafından sahnelendi. Sanatçının, bu uzun şiirin sahnelendiğini ölmeden önce görmek, en büyük isteklerinden biriydi. Ancak oyun, ilk kez 19 Ekim 2001 tarihinde, Cansever'in ölümünden 18 yıl sonra oynanabildi. Bir saat 30 dakika süren oyunu oluşturan şiirler bir monolog şeklinde işlenmiş. Başrolü oynayan Uğur Polat güçlü sahnesiyle oyunda dikkatlerin dağılmasını önlüyor. Ölüm ve yaşam ikilemini sorgulayan ve bunu giderek bir oyun şekline dönüştüren Ruhi Bey'in yaşamı; çevresindeki insanları oluşturan "çiçek sergicisi, kürkçü Yorgo, patron, genelev kadını, meyhane garsonu, otel katibi ve cenaze kaldırıcısı Adem"'in gözünden ele alınmakta, olayların gelişimi kurgusal açıdan ayrıntılı ve bütünlüklü olarak değerlendirilmektedir. Fitne (kÄ±sa film) Fitne (Hollanda'daki adlandırılışı: "Fitna"), Hollanda parlamentosundaki aşırı sağcı siyasi partilerden Özgürlük Partisi (Felemenkçe: Partij van de Vrijheid) milletvekili Geert Wilders tarafından hazırlattırılan İslam aleyhtarı film. 16 dakika olarak hazırlanan film adını Arapça "fitna" sözcüğünden alır. Türkçeye fitne olarak geçmiş olan bu sözcük ""anlaşmazlık ve bölünme"" anlamına gelir. Film ilk kez, 27 Mart 2008 tarihinde, Hollanda yerel saati ile 19:00'da Liveleak sitesinde yayınlandı. Wilders filmin önce TV'de gösterilmesi için bir dizi görüşme yaptı. Hiçbir medya kuruluşu düzenlemeden yayınlamaya yanaşmadığı için internette tam olarak yayınlamaya karar verdi. Film gelen tepkiler ve tehditler nedeniyle internet sitelerinde yayından kaldırıldı. Film, Danimarka'da yayınlanan ve İslam peygamberi Muhammed'i başının üzerinde bir bombayla resmeden karikatür ile açılış yapar. Film boyunca Kur'an'dan ayetler eşliğinde başta Amerika'daki 11 Eylül saldırıları olmak üzere, İspanya'daki ve İngiltere'deki saldırılara, gazete makalelerine yer verilir. Çocuk mücahidlerin görüntüleri, Müslüman bir kadının sünnet edilişi, İslami liderlerin ve bazı din adamlarının konuşmaları ile Kuran'da kadın, terörizm ve eşcinsellik ile ilgili ayetlere yer verilir. Hollanda polisinin camilere girerken ayakkabılarını çıkarttıkları gösterilir. Filmde özellikle İslam'ın antisemitik olduğu ve eşcinsel karşıtı olduğu vurgulanır. İran'da asılan eşcinseller olduğu iddia edilen fotoğraflara yer verilir. Üç buçuk yaşındaki başörtülü, İngilizce konuşan bir kız çocuğunun "Yahudiler domuzdur" deyişine yer verilir. Radikal gruplar tarafından başı kesilen bir adamın görüntülerine yer verilir. Kesilmiş bir başörtülü kadın başı gösterilir. Geert Wilders, Türkiye'nin AB üyeliğine kesinlikle karşı olduğunu dile getiren milletvekillerindendir. Filmde Türkçe konuşan genç bir adam, "namussuzluk yaparlarsa annesini ya da kız kardeşini öldüreceğini" söyler. Hollanda'daki bir cami ve önünde dalgalanan Türk bayrağı gösterilir. Filmin sonunda bu resim, "Hollanda'dan sevgiler" yazan bir kartpostal olarak gösterilir. Türkiye'nin Hollanda'daki bazı okullarda Türkçe eğitim istediğine dair bir gazete haberine yer verilir. Film AB ve NATO'dan tepkiler aldı, film yayınlanırsa radikal İslami grupların saldırılarını artıracakları, Afganistan'daki NATO askerlerinin durumunun daha da zorlaşacağı vurgulandı. Fransa, Hollanda'da karşı oluşacak herhangi bir İslami baskı ortamında, Hollanda'ya her türlü yardımı yapacaklarını açıkladı. YouTube'un yayınları, filmden kesintiler içeren bir klip nedeniyle Pakistan'da durduruldu. Klibin çıkarılması sonucu YouTube tekrar yayına başladı. Bu arada oluşan bir hata nedeniyle 2 saat boyunca tüm dünyadan YouTube'a erişim engellendi. Irmak ÅŸiir Irmak Şiir, Şair Hasan Hüseyin Korkmazgil'in isim babalığını yaptığı, uzun şiir türüdür. Edip Cansever, Blaga Dimitrova, Küçük İskender, Nâzım Hikmet, Ruhi Su, Jacques Prévert gibi şairler bu türde eserler vermişlerdir. Karlsruher SC Karlsruher SC, Almanya'nın Baden-Württemberg eyaletinin Karlsruhe kentinde bulunan Alman spor kulübü. Kulüpten, adının baş harfleri olan "KSC" diye de bahsedilir. "11 Temmuz 2016." MSV Duisburg MSV Duisburg, Almanya'nın Kuzey Ren-Vestfalya eyaletinin Duisburg kentinde bulunan ve 2. Bundesliga'da mücadele eden kulübüdür. Lakabı "Zebralar" olan kulüp, 1963'te kurulan Bundesliga'nın kurucu üyelerinden biridir. "4 Temmuz 2016" itibarıyla 2. Bundesliga 2. Bundesliga, Almanya'nın Bundesliga'dan sonra ikinci düzey futbol ligi. 1974'te kurulmuştur. Altın Göz (film) Altın Göz, asıl adı ile "GoldenEye", James Bond serisinin 17. filmidir. Martin Campbell'ın yönettiği 1995 yapımı filmde Bond rolünü Pierce Brosnan oynamıştır. İngiliz Gizli Servis Ajanı olan James Bond kaçırılan üst düzey teknolojide bir görünmez uçağın peşine düşer ve bu arada yaşanan gizemli ve aksiyonlu olaylar dizisi ile tam bir Bond filmi olan "Altın Göz" filmi ismini ise filmin içindeki görünmez uçağın adından yani Goldeneye'dan almaktadır. Arabesk (sanat) Arabesk (Fransızca: "arabesque"), "Arap etkinliği" anlamına gelmektedir. Endülüs başta olmak üzere Arap mimarisinde rastlanan ince taş girişik işleme ve bezemeleri sanatıdır. Genelde birbiri içine geçiş karmaşık geometrik ve bitkisel şekillerden oluşur. Arap sanatının diğer unsurlarına da zaman zaman arabesk denebilmektedir. Örneğin; Arap kaligrafisi de bir tür arabesktir. Angelo Di Livio Angelo Di Livio (d. 26 Haziran 1966, Roma, İtalya), emekli İtalyan Millî futbolcudur. İtalya millî takımı'yla birlikte dünya çapında 1998 ve 2002 Dünya Kupalarına, Avrupa çapında da 1996 ve 2000 Avrupa Futbol Şampiyonalarına gitmiştir. İtalya millî takımında forma giydiği 40 maçta hiç gol atamamıştır. Şu anda AS Roma'nın genç takımında antrenörlük yapmaktadır. AS Roma'da genç takım antrenörüdür ve oğlu Giallorossi'de alt yapıda oynamaktadır. Juventus Fiorentina Perugia Calcio Ä°talya Jordan Grand Prix Jordan Grand Prix,1991 yılında Eddie Jordan tarafından kurulmuş F1 takımıdır. İlk sezonunda ünlü F1 pilotu Michael Schumacher yer almıştır. En parlak dönemi ise 1998-2000 yılları arasında olmuştur. Önemli pilotları Ralf Schumacher, Heinz-Harald Frentzen ve Damon Hill takımlarını sırtladılar. Daha sonra zayıf bir takım duruma düşen Jordan, 2006'da yerini Midland F1 Racing'e bıraktı. = Önemli Pilotları = Kaşmir Kaşmir aşağıdaki anlamlara gelebilir: Anna Ternheim Anna Ternheim (d. 31 Mayıs 1978, İsveç), İngilizce şarkı sözü yazan/söyleyen İsveçli şarkıcı ve şarkı yazarı. İlk albümü "Somebody Outside"'ı 2004 yılında çıkardı. İsveçli Grammy jürisi Ternheim'i yılın en iyi çıkış yapan sanatçısı ödülüne layık gördü. Aynı sene en iyi kadın solist, en iyi söz yazarı, en iyi besteci dallarında da aday gösterildi. Yine 2004 yılında P3 Gold Ödülleri'nde en iyi çıkış yapan sanatçı ödülünü kazandı. İkinci albümü "Seperation Road" 27 Eylül 2006'da yayınlandı. Bu albümün ardından, İsveç Grammy Jürisi o senenin en iyi kadın sanatçı ve en iyi söz yazarı ödüllerini kendisine verdi. Bu ödül töreninde en iyi albüm ve en iyi besteci dallarında da aday olmuştu. Aynı sene P3 Gold Ödülleri'nde ise en iyi kadın sanatçı seçildi. "To Be Gone", "My Secret", "Girl Laying Down", "Today is A Good Day" ve "Shoreline" (bir Broder Daniel uyarlaması) en popüler şarkıları arasındadır. Arthur Seyss-Inquart Arthur Seyß-Inquart (22 Haziran 1892, Stannern - 16 Ekim 1946, Nürnberg), Avusturyalı nasyonal sosyalist siyasetçi. Ailesi 1907 yılında Viyana'ya taşındı. Seyss-Inquart'ın beş büyük kardeşleri vardı. Daha sonra Viyana Üniversitesi'ne hukuk okumaya gitti. 1914'ün Ağustos ayında, I. Dünya Savaşı'nın başında, Avusturya ordusunda askerlik hizmetine gönüllü olarak katıldı ve daha sonra Rusya, Romanya ve İtalya'ya gönderildi. İsonzo Muharebeleri'nde savaştı. 1916'da Teğmen oldu. 1917'de hukuk doktorasını verdi. Savaştan sonra 1919'da stajyerlik yaptı. 1921 yılında kendi hukuk bürosunu kurdu. 1923'te serbest avukatlık yapmaya başladı. Alman Milliyetçi Derneklerin üyesi oldu. 1932'de Deustschen Klüb'ün başkanı ve Avusturya Alman Milliyetçi Dernekleri Birliği Başkanı oldu. Başarılı bir avukat olarak, 1933 yılında Şansölye Engelbert Dollfuss'un kabinesine katılmaya davet edildi. 1934 yılında Dollfuss cinayetinin ardından, 1937'de Kurt Schuschnigg'in Devlet Danışmanı oldu. Onların görüş ve eylemleri çok sempatik olmasına rağmen başlangıçta Avusturya Millî Sosyalist Parti üyesi değildi. 1937'de müsteşar oldu. Ancak 1938'de siyasi rüzgarlar esiyordu ve Seyss-Inquart hangi yolu seçeceğini biliyordu ve Avusturya Millî Sosyalistleri için saygın bir isim oldu. Adolf Hitler, kendisine karşı gelme durumunda Avusturya'ya karşı askeri eylemlere girişeceği gerekçesiyle Schuschnigg'i tehdit ettikten sonra 16 Şubat 1938'de, Seyss-Inquart, Schuschnigg tarafından zorla ve baskıyla İçişleri Bakanı olarak atandı. 1938 yılında Nasyonal Sosyalist Alman İşçi Partisine katıldı. 11 Mart 1938'den 13 Mart'a kadar Avusturya sansölyesiydi. 13 Mart tarihinde, Avusturya cumhurbaşkanı Wilhelm Miklas'ın Nazi Almanyası'nın baskıları sonucunda görevinden istifa etmesinden sonra Cumhurbaşkanı Vekili oldu. Anschluss ilhak kanununu "Avusturya Cumhurbaşkanı Vekili" sıfatıyla imzaladı ve Nazi Almanyası ile Avusturya birleşmiş oldu. Fahri SS-Gruppenführer rütbesi aldı ve Mayıs 1939 yılında Hitler'in kabinesine Reich Bakanı olarak atandı. Polonya Seferinin ardından, Güney Polonya idari şefi oldu ancak Genel Yönetim Oluşturulmadan önce bu görevi almadı. Kendisinin Genel Vali Hans Frank'ın yardımcısı oldu. 1940 yılının Mayıs ayında Hollanda'nın İşgali sonrası bu ülkeye Reichskommissar olarak atandı. Diğer siyasi partiler 1941 yılında yasaklandı ve birçok eski hükûmet yetkilileri Sint-Michielsgestel'de hapse atıldı. Ülkenin idaresi Seyss-Inquart'ın kendisi tarafından kontrol edilerek Hitler'e direkt olarak rapor verildi. Seyss-Inquart'ın yetkilerinin çoğunluğu Temmuz 1944'te Gestapo'ya geçmesine edilmesine rağmen kendisi dikkate alınması gereken bir güç olarak kaldı. Seyss-Inquart savaşı kaybettiklerini bilmesine rağmen teslim olmak istemiyordu. 7 Mayıs 1945 yılına kadar Reichskommissar olarak kaldı. Galler Kraliyet Piyadelerinin iki üyesi tarafından Hamburg'daki Elbe Köprüsü'nde tutuklandı. Nürnberg Davaları sırasında, "savaşı planlama ile savaşın başlatılması ve insanlığa karşı saldırganlık, savaş suçları, barışa karşı suç işlemek için komplo kurmak" ile suçlandı. Yargılamalar sırasında Gustave M. Gilbert adlı bir Amerikan ordu psikoloğunun savaş suçlusu Nazi liderlerini incelemesi isteğine izin verildi. Yaptığı testler arasında, IQ testinin bir Almanca versiyonunu uyguladı. Arthur Seyss-Inquart, 141 puan ile Hjalmar Schacht arkasında Nazi liderleri arasında en yüksek ikinci oldu. Bütün suçlamalardan suçlu bulundu. Diğer Nürnberg sanıkları ile birlikte, 54 yaşında 16 Ekim 1946 tarihinde idam edildi. Sanıklar içerisinde en son kendisi infaz edilmiş olup, idamından önce Katolikliğe dönerek Peder Bruno Spitzer'in ayini ile günah çıkarttı. Vücudu, Münih'teki Ostfriedhof'da (Doğu mezarlığı) yakıldı ve külleri Isar Nehrine dağıtıldı. Aydınlar, Kaman Aydınlar, Kırşehir'in Kaman ilçesine bağlı bir köydür. Eski ismi Sofular'dır. Devrim Cenk Ulusoy Devrim Cenk Ulusoy (2 Ocak 1973, Niğde) Serbest Dalış'ın Dünya ve Avrupa şampiyonu ve rekortmeni. Spor hayatına 5.5 yaşında, İstanbul Kuruçeşme’deki Galatasaray Spor Kulübü’ne başladı. İlk 2 yıl, üst üste birincilik alınca Yılmaz Özüak'ın dikkatini çekti ve lisanslı olarak Galatasaray Kalamış Tesisleri’nde resmi spor hayatına adım attı. Yeteneği ve başarısı sayesinde 9 yaşında Milli Takıma seçildi. 1983 – 1986 yıllarında Ortaköy Gazi Osman Paşa Ortaokul'unu bitirdi. 1986 – 1990 yıllarında Ortaköy Kabataş Erkek Lisesi'ni bitirdi. Üniversite yıllarına kadar sürdürdüğü yüzme sporunda yurt içi ve yurt dışı müsabakalarında 600'den fazla madalya kazandı. 1991 – 1997 yıllarında Doğu Akdeniz Üniversitesi Makine Müh. 3. sınıftayken eğitimini bıraktı. 3 yıl ara verdiği spor yaşantısına, Mono Palet Branşı ile geri döndü. Başarıları bu branşda devam etti.. Serbest Dalış Branşına 2003 yılında başladı. Bu branşdaki 8 yıllık kariyerinde 40'nin üzerinde Türkiye Rekoru, 8 resmi Dünya Rekoru ve 2 resmi Avrupa Rekoruna sahip oldu. Bunlarla birlikte 2 Dünya Şampiyonluğu, 1 Avrupa Şampiyonluğu, 1 Dünya İkinciliği ve çok sayıda Türkiye şampiyonlukları bulunuyor. 1991 – 1997 yılları arasında; Yüzme ihtisas'da Yeşilköy Spor'da ve Bakırköy Sporda Yüzme antrenörlüğü, Kıbrıs'ta da Tenis antrenörlüğü yapmıştır. Sporcu 21 Haziran 2015 tarihinde, 2012 yılından itibaren kendi elinde bulunan paletsiz değişken ağırlıklı dünya rekorunu kırmak için yaptığı girişimde rahatsızlanarak başarısız olmuştur. 81 m olan kendi rekorunu 120 m'ye çıkarmaya çalışan sporcu, yüzeye yakın "sığ su bayılması" yaşayarak, hastaneye kaldırıldı. From Wishes to Eternity From Wishes to Eternity, Nightwish'in 2000 yılında çıkan konser albümü/DVD'si dir. Mute Muharebesi Mute Muharebesi, Doğu Roma İmparatorluğu ile Müslümanlar arasındaki ilk muharebedir. Muhammed, büyük devletlerin hükümdarlarına elçiler göndererek İslam'a davet etti. Bu elçilerden biri de (Haris bin Umeyr) Bizans İmparatorluğu'na bağlı Busra (Havran) valisine gönderildi. Ancak Busra valisi Şürahbil, elçiyi öldürdü. Bunu haber alan Muhammed, Şürahbil'in üzerine ordu gönderilmesine karar verdi. Müslümanlar 3.000 kişilik bir ordu oluşturdular. Ordunun komuta edilmesi konusunda Muhammed, şu şekilde talimat verdi: ""Zeyd bin Harise’yi kumandan tayin ettim. Zeyd bin Harise şehit olursa yerine Cafer bin Ebu Talib geçsin. Cafer bin Ebu Talib şehit olursa, Abdullah bin Revaha geçsin. Abdullah bin Revaha da şehit olursa, Müslümanlar aralarından münasip birini seçip onu kendilerine kumandan yapsın."" Daha sonra Muhammed orduya, kadın ve çocukları, yaşlıları öldürmemeleri; ağaçları, evleri ve kiliseleri yıkmamaları konusunda telkinlerde bulundu. İslam Ordusu'nun Medine'den hareket ettiğini duyan Şürahbil, Bizans İmparatoru Herakleios'a haber gönderir. Bu arada kardeşi Sedus komutasındaki bir birliği de Müslümanları karşılamak üzere Vadi'l Kura'ya gönderir. Burada yapılan çarpışmada Sedus öldürüldü ve ordusu bozguna uğratıldı. İlerleyen İslam Ordusu Şam'ı geçti. Bu sırada Bizans İmparatoru Herakleios'un 100.000 kişilik bir orduyla üzerlerine geldiğini haber alan Müslümanlar, nasıl davranacakları konusunda değerlendirme yapmaya karar verdiler. Müslümanların çoğu, Muhammed'e haber gönderilmesi ve gelecek olan cevaba göre hareket edilmesini söyledi. Ancak bu savaşta ölecek olan Abdullah bin Revaha'nın şu konuşması, herkesin fikrini değiştirdi ve savaşa karar verildi: ""Arkadaşlar, çekindiğimiz şey, ele geçirmek için yola çıktığımız şeydir, yani şehid olmaktır. Dinimizi yüceltmek için savaşalım. Ya şehid, ya gazi olacağız. Bunun ikisi de güzel değil mi?"" Mute Meydanı'nda yapılan çarpışmada, Muhammed'in ismini saydığı üç sahabe de öldü. Bunun üzerine komutayı Halid bin Velid eline aldı. Halid bin Velid'in yaptığı şaşırtıcı bir taktikle Bizans ordusunda bir anlık panik havası yaratıldı. Müslümanlar, bundan yararlanarak sert bir taarruzla Bizans ordusunu kısmen de olsa bozmayı başardı. Ancak Bizans ordusunun 30 kata varan sayı üstünlüğünü göz önünde bulunduran Halid bin Velid, savaşa daha fazla devam edilmesini mantıklı bulmayıp Medine'ye dönme kararı aldı ve o gece geri çekildi. Bizans ordusu da çok fazla kayıp verdiğinden dolayı İslam ordusuna yönelik herhangi bir takip girişiminde bulunmadı. İsahocalı, Kaman İsahocalı, Kırşehir ilinin Kaman ilçesine bağlı bir köydür. Kırşehir’in Akpınar ilçesine 5 Kaman ilçesine 20 km uzaklıktadır. Almanya'da nüfusu 100.000'in üzerindeki şehirler listesi Bu nüfusu 100.000'in üzerindeki Almanya'daki şehirler listesidir. * 2006 NÃ¼fusu Almanya'daki ÅŸehirler listesi List of cities in Germany with more than 100,000 inhabitants Belh Belh "(Darice ve Farsça:"بلخ, ")", Afganistan'ın kuzeyinde yer alan eski bir yerleşim yeridir. Eski Belh şehri (bugünkü Afganistan’ın en eski şehridir) Veda’lı ismi Bhakri’yle ilişkilidir ki sonradan Yunanlar Bactra demiştir ve ismini Bactra’ya vermiştir. Takharistan veya Bactria’nın merkezi ve başkenti olarak bilinirdi. 365 metre rakıma sahip, mevsimlik akan Belkh Nehri’nin sağ kıyısından 12 km ileride olan eski Belh, bugün çoğunlukla bir enkaz yığınıdır. Belh, bir zamanlar Horasan’ın önemli şehirlerinden birisiydi. Afganistan'da Türk halkları'nın ve Türk kültürünün görüldüğü bir bölgedir. Bir zamanlar dünyanın önemli bir şehriyken Moğollar tarafından tamamen yok edilmiştir. Bugün Afganistan’ın kuzeyinde merkeze bağlı küçük bir şehirdir ve başkent Mezar-ı Şerif’in 20 km kuzeybatısında, Amu Derya’nın yaklaşık 74 km güneyindedir. Mevlânâ Celâleddîn-i Rûmî'nin doğduğu şehirdir. Ayrıca islam dünyasında "Kubbet-ül islam" olarak da bilinir. Andi dilleri Andi dilleri, Kuzeydoğu Kafkas dilleri öbeğine bağlı dil topluluğu. Yaygın olarak Avar ve Dido dilleriyle birlikte anılır. Avar-Andi dilleri veya Avar-Andi-Dido dilleri, Kuzeydoğu Kafkas dillerinin alt öbeği olarak kabul edilir. Erdal DemirkÄ±ran Erdal Demirkıran, Türk yazar. 1995'te Marmara Üniversitesi İşletme Bölümü'nden mezun oldu. Üniversite yıllarında içe kapanık biri olan Demirkıran, bunu aşmak için Kashna felsefesini ortaya koyarak ayrıca programcılık yapıp, yazılar yazdı. Noter'den Dünyanın En Akıllı İnsanı olduğuna dair yazıyı onaylattı. 1995-1997 yılları arasında Radyo Mega'da program ve sahnede stand-up yaptı. Askerlikten sonra bir cam fabrikasında Ticaret Müdürü olarak görev yaptı. Ancak sonra istifa ederek seminerler vermeye başladı. Seminerlerinde Kashna adını verdiği özgüveni ön planda tutan felsefi davranış şeklini anlatır. Kashna felsefesinin nihai amacı 15 Mart 2030 tarihinde dünya barışını ilan etmektir. O... Çocukları O... Çocukları, yönetmenliğini Murat Saraçoğlu'nun yaptığı,başrollerinde Altan Erkekli, Demet Akbağ, Özgü Namal, İpek Tuzcuoğlu, Sarp Apak ve Sezin Akbaşoğulları gibi Türk film ve dizilerinde de rol alan oyuncuların oynadığı dramatik/psikolojik bir filmdir. Haydar BaÅŸ Haydar Baş (28 Ocak 1947; Trabzon - 14 Nisan 2020; Trabzon), Türk siyasetçi ve iş insanı. Bağımsız Türkiye Partisinin kurucularındandı ve ölümüne kadar bu partinin genel başkanlık görevini yaptı. Kadiri tarikatının icmal kolunun da lideriydi. Aynı zamanda Meltem TV, Mesaj TV ve "Öğüt", "Mesaj", "İcmal" dergisi ile "Yeni Mesaj" gazetesi gibi medya kuruluşlarının da sahibiydi. Trabzon'da COVID-19 hastalığı nedeniyle tedavi gördüğü hastanede 14 Nisan 2020'de hayatını kaybetti. İlk, orta ve lise öğrenimini Trabzon'da tamamladı. 1970 senesinde Kayseri Yüksek İslam Enstitüsünü bitirdi. "Yeni Mesaj" gazetesinde belirtilene göre "Veda Hutbesinde İnsan Hakları" adlı tezi ile "Doktor" unvanını ve "Din Sosyolojisi", "Din Psikolojisi", "İslam ve Hz. Mevlana" ve "Tasavvuf Tarihi" adlı tezleriyle de "Profesör" unvanını Bakü Devlet Üniversitesinden aldı. Bakü Devlet Üniversitesi Doğu Dilleri ve Edebiyat Araştırmaları Fakültesinde öğretim üyesi olarak çalıştı. Haydar Baş, siyasetle, 1970'te Millî Selamet Partisi ile tanıştı ancak genel olarak onların düşüncelerine katılmadığı için partiden ayrıldı. Sonraki yıllarda da Erbakan'ın liderliğindeki partilerden uzak durdu. Siyasetle ilişkisi hep sürdü ve 1994 seçimlerinde Doğru Yol Partisini destekledi. Baş, 25 Eylül 2001'de, ölene kadar liderliğini üstlendiği Bağımsız Türkiye Partisini kurdu. Siyasette ismen tanınırlığını ise 2007'deki seçim sloganı artırdı. Ankara Tandoğan meydanında yaptığı bir mitingde, bir çiftçinin "İş istiyoruz, aş istiyoruz, bu seçimlerde Ankara'ya Haydar Baş'ı istiyoruz" pankartından ilham alınarak "İş, aş, bu defa Haydar Baş" sloganı hem kendisinin hem partisinin tanınırlığını artırdı. 2011 genel seçimlerinde Demokrat Parti'den milletvekili adayı oldu. 2015 seçimlerinde "Milli ekonomi modeli ile 500 trilyon lira para basıp, herkese 500 lira maaş" vaadinde bulundu. 2017 Anayasa değişikliği oylamasında tabanını serbest bıraktı ve partisi BTP 24 Haziran 2018 seçimlerine katılmadı. 2018 yılında doktor çift Mustafa Eraslan ve Meral Eraslan'ın şikayeti üzerine "Başkasına ait mal varlığını zorla üzerine geçirme, yağmaya azmettirme, resmi evrakta sahtecilik" suçlamasıyla dava açıldı, malvarlıklarına da el kondu. Bakırköy 15. Ağır Ceza Mahkemesi, 16 Ekim 2019 tarihli kararında, Baş'ı "açığa atılan imzanın kötüye kullanılması suretiyle resmi belgede sahtecilik suçuna azmettirmek"ten ilk derece mahkemesi tarafından 2 yıl 6 ay hapis cezası verilirken, diğer suçlardan beraat etti. İstinaf mahkemesine giden bu karar bozularak Haydar Baş beraat etti ve mal varlıklarına konulan tedbir kararı kaldırıldı. Kamuoyunda Cübbeli Ahmet olarak bilinen Ahmet Mahmut Ünlü, Haydar Baş'ın artık Sünnilerden değil Şiilerden yana konuştuğu iddiasıyla onu tenkit etti. Baş'ın Aşere-i Mübeşşere'den ikinci halife Ömer bin Hattab'ın Muhammed bin Abdullah'ın kızı Fatıma bint Muhammed'e saldırdığını, onun çocuğunu düşürmesine sebep olduğunu iddia ettiğini, bu konuyla ilgili Şii kaynaklara dayandığını öne sürdü. Memleketi Trabzon'da, ailesinden 8 kişi ile COVID-19 testleri pozitif çıktı. 9 Nisan'da Akçaabat ilçesinde özel bir hastanede koronavirüs tedavisine alındı. Özel hastanede 4 gün tedavi gördükten sonra, solunum desteğine ihtiyaç duyunca yoğun bakım servisine alındı. Kanuni Eğitim ve Araştırma Hastanesine 13 Nisan'da sevk edildi. 14 Nisan 2020 tarihinde koronavirüs pandemisinden kaynaklı COVID-19 hastalığı dolayısıyla vefat etti. Cenaze namazı 15 Nisan'da Trabzon'un Ortahisar ilçesi Yenimahalle'deki Trabzon Sahil Yolu Kenarı Yeni Mahalle Fuar Alanı'nda kılındı. Oğlu Osman Baş cenaze namazını kıldırdı. Akçaabat ilçesindeki Şehitlik Tepesi'ne defnedildi. Cenaze namazına Trabzon Valisi İsmail Ustaoğlu, Trabzon Emniyet Müdürü Metin Alper, Trabzon Büyükşehir Belediye Başkanı Murat Zorluoğlu, Akçabat Belediye Başkanı Osman Nuri Ekim ve Ortahisar Belediye Başkanı Ahmet Metin Genç katıldı. 7. denizaltı filotillası 7. Alman denizaltı filotillası, (Almanca: 7. Unterseebootflottille, 7. U-Flottille), Wegener filotillası (savaş filotillası), hizmeti boyunca 111 U-boat bu filotillaya atanmış ve savaşmıştır. Haziran 1938-Eylül 1940 tarihlerinde Kiel, Eylül 1940-Mayıs 1945 tarihleri arasında da St. Nazaire'da üstlenmişlerdir. Eliseo Salazar Eliseo Salazar Valenzuela (d. 14 Kasım 1955 Santiago, Şili) Şili'li otomobil yarışcısı. Ülkesinde Formula 1 yarışlarına katılan tek pilottur. İlki 15 Mart 1981'de olmak üzere 37 kez Formula 1 yarışlarına katılmış ve 3 puan toplamıştır. Halen Şili Ulusal Ralli Şampiyonası'na katılmaktadır. Formula 1 dışında Indy 500, 24 saat süren Le Mans yarışları gibi pek çok farklı yarışlara katılmıştır. Edie Sedgwick Edith Minturn "Edie" Sedgwick (d. 20 Nisan 1943 - ö. 16 Kasım 1971) Amerikalı oyuncu. Soyu İngiltere Kraliyet Ailesi’ne kadar uzanan varlıklı bir ailenin kızı olan ve dönemin sosyetesinin önde gelen isimlerinden olan oyuncu 1960'larda Andy Warhol'un kısa filmlerinde oynayarak ünlendi. Factory Girl filminde hayatı anlatılmaktadır. Demenhur Demenhur (Arapça: دمنهور; Eski Mısırca: "Dmỉ-n-Ḥr.w", "Horus'un şehri"), kuzey Mısır'da Nil Deltası'nın batısında bulunan bir kenttir. Kahire'nin 160 km kuzeybatısındadır. Aynı zamanda Mısır'ın Buheyre ilinin idari merkezidir. Nüfusu 2006 sayımına göre 242,000 kadardır. Eski Mısır döneminde kent Aşağı Mısır'ın yedinci Nome'si olan A-ment'in başkentiydi. Nil ırmağının en batı kolu ile Mareotis gölünü birbirine bağlayan bir kanalın kıyısında kuruluydu. Kent Yunan egemenliği döneminde Hermopolis Mikra, Roma döneminde ise Hermopolis Parva olarak adlandırılmıştı. Columbia Records Columbia Records, tarihte birçok yeniliğe öncülük etmiş, tarih süreçleri boyunca yeni çalışmalar üzerinde durmuş bir müzik şirketidir. Sony BMG de ayrıca bu firmanın altında yer alır. Columbia Records, tarihin ilk manyetik ortama kaydedilmiş şirket adıdır. (1888) El-Minye El-Minye ya da kısaca Minye (Arapça: منيا "al-Minyā", Eski Mısırca: "Men'at Khufu") , orta Mısır'da Nil ırmağının batı kıyısında bulunan bir kenttir. Kahire'nin takriben 250 km güneyinde yer almaktadır. Aynı zamanda Mısır'ın Minye ilinin idari merkezidir. Nüfusu 2006 sayımına göre 240.000 kadardır. Kent Yahuda'nın İncili'nin bulunduğu yerdir. Nüfusunun yaklaşık olarak yarısı Hristiyan Kıpti kökenlidir. Eski Mısır döneminde kentin adı Men'at Khufu idi. Bu ad kentin şimdiki adının da kökenidir. Kent Mısır'ın dördüncü hanedanı'nın (MÖ 2613 - MÖ 2494) firavunlarının yurduydu. Boyz II Men Boyz II Men, Grammy ödülü sahibi Amerikan R&B grubudur. Philadelphia, Pennsylvania'da 1988 yılında kurulan grup aslen beş üyeye sahip olup Marc Nelson, Nathan Morris, Michael McCary, Shawn Stockman ve Wanya Morris'i içermekteydi. Doksanların başında Motown Records ile anlaşan grup, kısa süre sonra ilk albümlerinin kayıtlarına başladı. Ancak Nelson, kayıtlardan önce kendi başına albüm yayımlamak üzere grubu terk etti. İlk başta new jack swing türünde müzik icra eden grup, kısa süre sonra R&B müziğe geçti. Satışlara bakıldığında Boyz II Men, tüm zamanların en çok satan erkek R&B grubudur. 1992 ile 1997 yılları arasında beş kez Amerikan R&B listelerinin zirvesine çıkan grup, altmış milyondan fazla albüm satışı elde etti. Grubun Mariah Carey ile beraber seslendirdiği "One Sweet Day" adlı şarkısı, Amerikan müzik listesinde on altı hafta boyunca bir numarada kalarak bu listede hâlen kırılamayan bir rekora imza atmasıyla bilinmektedir. Ayrıca 1994 yılında ardışık olarak bir numaraya yükselen "I'll Make Love to You" ve "On Bended Knee" adlı iki şarkı sayesinde grup, The Beatles ve Elvis Presley'nin ardından bu listede kendi şarkısını geçme başarısını gösteren üçüncü sanatçı olma başarısını elde etti. Boyz II Men, 1990 ve 2000 yılları arasında Motown Records ile çalıştı. Grup daha sonra da Universal Records ile anlaşma imzalasa da, 2000 yılındaki "Nathan Michael Shawn Wanya" albümünden hemen sonra Arista Records'a geçti. 2003 yılında Michael McCary, skolyoz hastalığından kaynaklanan bel sorunları yüzünden grubu terk etti. 2009 yılı itibarıyla grup üyeleri Wanya Morris, Shawn Stockman ve Nathan Morris'i kapsamaktaydı. Bu üçlü günümüzde hâlen çeşitli ülkelerde konserler vermektedir. Bunun dışında grubun dört adet Grammy Ödülü bulunmaktadır. Ayrıca Billboard dergisine göre Boyz II Men, 1990'ların en başarılı grubu ve en başarılı dördüncü müzik oluşumudur. AkÅŸemseddin Camii Akşemseddin Camii, İstanbul'un Fatih ilçesinde Keçeciler caddesi ile Yamak sokağının kesiştiği noktada, Hırka-i Şerif Camii'ne 200 m uzaklıktadır. Akşemseddin, Sultan II. Mehmed'in hocası, Hacı Bayram Veli'nin halifesidir. Eyüp Sultan'ın kabrini bir rüya ile bulmuş ve İstanbul'un fethini öngörmüştür (1389-1458). Türbesi Bolu Göynük'tedir. İki caddenin tam köşesinde bulunan Akşemseddin Camii'nin alt katı Akşemseddin Kültür Merkezi, yan tarafı Dervişoğlu Vakfı Şemseddin Kültür Merkezi'dir. Üç büyük çınar ağacı, parmaklıklı dış duvarlar içindeki avludadır. Caddelerin kesiştiği köşede bir avlu kapısı olduğu gibi, diğer iki yönde de iki kapısı daha vardır. Avlu kapısından girildiğinde sağ taraftaki hazirenin önünde Akşemseddin'in hayatını anlatan bir kitabe, solda duvarda da bir kitabe vardır. Burada iki çeşme bulunur. Kapının sol tarafı da haziredir. Beyaz şerefeli minaresi klasik usulün dışında olarak caminin giriş kapısının solunda yer almaktadır. Kargir duvarlı, ahşap çatılı caminin giriş kapısı camlı bölmelerle çevrilmiş ve bir camlı kapıdan son cemaat yeri olan sundurmaya girilir. Buradan ana sahına yine camlı kapıdan girilir. 50 metrekarelik sahında kürsü bulunmaz, onun yerine enine uzanan bir büyük rahme konmuştur. Kürsü yerinde tam köşede gömülü bir kitaplık vardır. Tavan düz olmayıp, beşik çatının içe yansımış bir halidir. Beyaz boyalı duvarda ayet ve hadisler, Veda Hutbesi levhası asılıdır. Üç taraftaki açılır pencerelerin üzerinde cam üzerine boya ile yazılmış Allah, Muhammed, Ebubekir, Ömer, Osman, Ali hatları vardır. Mihrap ve minber mermerdir. Minber, diğer cami minberlerinden farklı olarak 4 basamaklı mini bir minberdir. Camekanlı sundurmanın üstü yine camekanlı bir kadınlar katıdır. Hicri 859 (1455)'te inşa edilen caminin iki caddenin kesiştiği köşede bir küçük kulübe vardır ve mermer döşemeli avluya demir kapıdan girilir. Cami son olarak 1994'te Akşemseddin Vakfı ve Derneği'nce tamir edilmiştir. Avlu kapısının solunda kadınlar kısmına çıkan kapı, bu kapının yanında imam odası bulunmaktadır. Caminin sağına uzanan avlunun bu kısmı musalla taşının olduğu bölümdür. Dış duvarlar beyaz boyalıdır. Kıble yönünde ön tarafta, solda ve avlu girişinde 3 yerde hazire vardır. Cezeri Kasım Paşa Camii Cezeri Kasım Paşa Camii İstanbul'un Fatih ilçesinin Cağaloğlu semtinde Cezeri Kasım Paşa tarafından yaptırılan cami 1860 yılında yanan camiyi Sultan Abdülaziz tekrar yaptırdı. 1957'de İstanbul Belediyesi tarafından yıktırılan caminin arsası uzun süre otopark olarak kullanıldı. Türkiye Diyanet Vakfı tarafından yeniden inşa edilen cami Ramazan ayının son günü olan 29 Nisan 1989'da tekrar ibadete açıldı. Camiyi yaptıran Kasım Paşa kıraat alimi Cezerinin torunu olduğu için bu adı almıştır. Cezeri Kasım Paşa'nın aynı adı taşıyan bir camisi daha Eyüpsultan semtindedir. Mermer giriş kapısından alt kata giden bölümde tuvaletler ve abdestlikler bulunur. Alt kat Türkiye Diyanet Vakfı Yayınevi'dir. Minaresi kıbleye göre sağ köşededir. Dış kapıdan yüksek merdivenlerle mihraplı son cemaat yerine çıkılır, ana kapı buranın sağındadır. Yaklaşık 200 metrekarelik bu ana bölümde mihrap ve yan duvarlar tarihi çinilerle kaplıdır. Üst kat hanımlar bölümüdür. Kubbeli bu bölümde, kubbe ve çevresi hatlı ve süslemelidir. Küçük bir mermer kürsüsü vardır. Ortada büyük bir avize ve yanlarda daha küçükleri bulunmaktadır. Meydandan bakıldığında 10 penceresi yan yana sıralıdır. Yayınevi cam vitrinlidir. 30. U-bot Filotillası 30. denizaltı filotillası (Almanca: 30. Unterseebootflottille, 30. U-Flottille), II. Dünya Savaşı sırasında Alman donanmasının Barbarossa Harekâtı kapsamında Sovyet kıyılarını Karadeniz'de abluka altına almak amacıyla kurulmuş denizaltı filotillası. Type II- B sınıfı boyu 42.7 m , genişliği 4,1 m ağırlığı 270 ton olan gemilerdir. U-9, U-18, U-19, U-20, U-23 ve U-24 olmak üzere 6 denizaltı göreve atanmıştır. Denizaltılardan U-9, U-18 ve U-24 Sovyet Donanması tarafından, diğerleri de kendi mürettabatları tarafından batırılmışlardır. Sovyetler Birliği'nin yıldırım hızıyla işgalini hedefleyen Barbarossa Harekâtı'nın başarılı olması için Sovyet kıyılarının da ablukada tutulması gerekiyordu. Bu etkinliği Atlas Okyanusu kıyılarında sağlamak kolay görünse de Sovyetlerin Karadeniz kıyılarının da ablukada tutulması önemli bir sorundu. Savaşta Türkiye'nin tarafsız olması ve boğazların Montrö Antlaşması gereğince Türkiye'nin kontrolü altında olmasından denizaltıların boğazlar yoluyla Karadeniz'e geçememe anlamına geliyordu. İlk önce Türkiye'ye satmış olduğu "Atılay", "Saldıray" ve henüz inşası bitmemiş "Yıldıray" denizaltıları satın alınmak istenmiş fakat Türkiye hükûmeti kabul etmemiştir. Adolf Hitler'in bu konudaki kararını bilmeden önce Amiral Erich Raeder, o sırada Kuzey Denizi'nde konuşlanan Tip II sınıfı denizaltıları Karadeniz'e geçirmenin yollarını arıyordu. Bu amaçla U-9, U-18, U-19, U-20, U-23 ve U-24 olmak üzere 6 denizaltı seçilmiştir. Raeder bu nakliye işleminin dört aylık bir süre içinde gerçekleşeceğini öngörmekteydi. Nakliye işlemleri üç aşamada gerçekleştirilmiştir. Denizaltılar ilk olarak Hamburg'dan Dresden'e Kaiser-Wilhelm kanalı ve Elbe Nehri üzerinden getirmiş, buradan Ingolstadt'a otoyol kullanarak taşınmış buradan Graz ve Köstence'ye Tuna Nehri üzerinden geçirilerek Karadeniz'e indirilmiştir. 1942 Sonu ve 1943 başında tüm denizaltılar nakledildi ve 30. Denizaltı Filotillası kumutası altında Karadeniz'de operasyonlara başladı. Denizaltılar 27 Ekim 1942'den 25 Ağustos 1944'e kadar Sovyet donanmasına karşı 56 operasyon gerçekleştirmiş ve toplam brüt 45 bin 426 grostonluk gemi batırdılar. 25 Ağustos 1944'te Romanya'nın Almanya'ya savaş açmasıyla denizaltıların 3'ü Sovyetlerce batırılmış, geriye kalan 3 gemiyi Alman hükûmeti Türkiye'ye satmayı teklif etti. Ancak Türkiye bu teklifi de reddetti. 1944 Yazı sonunda Amiral Karl Dönitz denizalıtların Sovyetler'in eline geçmeden Karadeniz'den çıkışlarının mümkün olmadığını gördü. U-23 Ağva, U-20 Karasu ve U-19 da Karadeniz Ereğlisi açıklarında Türk karasularında batırılmıştır. Mürettebatlarını fark edilmeden -o tarihte Alman işgalinde bulunan Yunanistan üzerinden- Almanya'ya geçirmeye çalışmaları emrini verdi. Verilen emre uygun olarak denizaltılar komutanları tarafından batırıldıysa da mürettabatları Türkiye tarafından yakalanarak 1945 yılı sonuna kadar Beyşehir'de özel bir kampta tutuldular. U-20'ye ait batık, 1994 yılında Türk Deniz Kuvvetleri'nce, Karasu civarında yapılan bir tatbikat sırasında Sakarya Nehrinin Karadeniz'e döküldüğü noktanın yaklaşık 40 mil açığında tespit edildi. Nermin Abadan Unat Nermin Abadan Unat (d. 18 Eylül 1921, Viyana), Türk yazar, çevirmen, hukukçu, sosyolog, siyaset ve iletişim bilimci. Türkiye'de iletişim bilimlerinin oluşumuna katkı veren öncü isimlerdendir. Public Opinion sözcüğünün Türkçe karşılığı olan Kamuoyu sözcüğünü Türkçeye kazandırmıştır. Ayrıca Public Relations teriminin Türkçe karşılığı Halkla Münasebetler (sonra Halkla İlişkiler olmuştur) sözcüğünü literatürde ilk kez kullanan kişi olarak bilinir. İzmir Kız Lisesi'nin ardından İstanbul Üniversitesi Hukuk Fakültesi'nden mezun olan Nermin Abadan Unat, 1944 yılında girdiği "Ulus" gazetesinde 1950 yılına kadar çalıştı. Kazandığı bir bursla Amerika'ya giden Unat, Minnesota Üniversitesi'nde aldığı lisansüstü eğitimden sonra 1953 yılında Ankara Üniversitesi Siyasal Bilgiler Fakültesi'nde asistan olarak göreve başladı. Beş yıl sonra doçent, 1966 yılında da profesör oldu. Aynı fakültede "Siyasal davranış Enstitüsü"nü kuran Unat, yurt dışında birçok yerde çalışmalar yaptı. Yurt dışındaki göçmen Türk işçiler ve kadın sorunları konularıyla ağırlıklı olarak ilgilendi. "Türk Toplumunda Kadın" adlı kitabı, Almanca ve İngilizce dillerinde de yayımlandı. Uluslararası Siyasi İlimler Derneği (IPSA) Başkan Yardımcılığı, Türk Sosyal Bilimler Derneği Başkanlığı, ve 1978’den itibaren Avrupa Konseyi’nin Kadın-Erkek Eşitlik Komisyonu Başkan Yardımcılığı gibi görevlerde bulundu. 1978 - 1980 yılları arasında CHP'den kontenjan senatörü olarak meclise girdi. 1989 yılında SBF'den emekli oldu. Eğitim alanına kattığı değer ile 2012 yılında Vehbi Koç Ödülü'ne layık görüldü. Nermin Abadan Unat, Boğaziçi Üniversitesi ile İstanbul Üniversitesi’nin Kadın Araştırma Merkezi’nde ders vermektedir. Yurt dışındaki Türk işçiler konusunda yaptığı çalışmalar nedeniyle Almanya Devlet Başkanı’ndan liyakat nişanı alan Abadan Unat’ın; Almanca, İngilizce, Fransızca kitap ve makaleleri bulunmaktadır. Gabby Agbonlahor Gabriel Imuetinyan "Gabby" Agbonlahor (d. 13 Ekim 1986, İngiltere), İngiliz futbolcudur. Premier League ekiplerinden Aston Villa'da oynamaktadır. Aston Villa ile ilk maçına 18 Mart 2006'da çıkmıştır. Büyü (film) Büyü, İpek Tuzcuoğlu, Özgü Namal, Okan Yalabık, Ece Uslu gibi oyuncuların rol aldığı 2004 yapımı ilk Türk korku filmlerindendir. Filmin senaryo yazarlığını Şafak Güçlü ve Servet Aksoy, yönetmenliğini ise Orhan Oğuz yapmıştır. Filmin konusu Kur'an'da yer alan cin ve doğaüstü varlıkların oyunculara bulaşmasıyla başlar ve devam eder. Film adıyla olduğu gibi galasıyla da ses getirmiş, filmin galasında yangın felaketi olmuş ve çoğu insan zarar görmüştür. Filmin çekimleri Mardin'in Savur ilçesi ve Diyarbakır'ın Çınar ilçesi arasındaki "Dangıza - Dengesa" Türkçe ismi olarak ise Serenli köyünde gerçekleştirildi. Yaz aylarında Köyde kimse yaşamaz. Filmde'de göründüğü gibi boş bir köydür. Lanetli olduğuna inanılan bir köye araştırma yapmak için bir grup arkeolog gelir. Lanetin sebebi bundan tam yedi yüz yıl öncesine dayanmaktadır. Kız çocuklarının uğursuzluğuna inanan köy halkı hepsini öldürür. Sadece bir baba kızına kıyamaz ve yaşlı bir kadın ona büyü yapar. Ayşe ve ekibi Artuklu Kralı Sultan Salih’ e ait bir kitabı aramaya başlarlar. Chris de Burgh Chris de Burgh, gerçek adı: Christopher John Davison (d. 15 Ekim 1948, Pergamino - Buenos Aires), Arjantin asıllı İrlandalı pop - rock şarkıcısı. 1986 yılının "hit" şarkısı "The Lady in Red"'in yaratıcısı Chris de Burgh, romantik müziğin önde gelen isimlerindendir. Babası askeri diplomat, annesi sekreter olan de Burgh'ün çocukluğu, babasının işleri nedeniyle Malta, Nijerya ve Zaire'de geçti. Marlborough College'de başlayan eğitimini Dublin'de Trinity College'de sürdürdü. Fransızca ve İngilizce sanat tarihi eğitimi aldı. 2003 yılında Miss World (dünya güzeli) seçilen Rosanna Davison'un babası olan Chris de Burgh, profesyonel müzik hayatına 1974 yılında başladı. Birçok albüme imzasını attı. 2007 yılında İran'da 1979 İslam Devriminden bu yana olan ilk konseri gerçekleştiren sanatçının “Lady in Red” ve “The Traveller” şarkıları, İngiltere başta olmak üzere 24 ülkede uzun süre bir numarada kalan ve satış rekorları kırdı. 200’ün üstünde platin ve altın plak ödülü kazanan de Burgh'ün şarkıları dünya listelerinde defalarca bir numaraya yükseldi ve 1990'lı yıllarda radyolarda en çok çalınan şarkılar haline geldi. Birleşmiş Milletler Ekonomik ve Sosyal Konseyi'nin "beslenme kampanyası"na destek veren ve şarkı sözü yazarlığı da yapan, daha önce bir dünya turuna çıkan sanatçı, 2008 yılında Avrupa turnesine çıkarak, Mayıs ayında Türkiye'de konser vermiştir. Benny Benassi Benny Benassi (Marco Benassi, d. 13 Temmuz 1967, Milano), Grammy ödüllü İtalyan diskjokey ve house müzik prodüktörü. DJ List'in yaptığı sıralamada 13. seçilmiş ve 2008 yılında DJ Mag yılında yapılan sıralamada 39. seçilmiştir.2010 yılında yapılan DJ Mag listesinde 26. olmuştur. Saygı Öztürk Saygı Öztürk (d. 1955, Sarıkaya, Yozgat), Türk araştırmacı gazeteci ve yazar. Öztürk, Yozgat'ın Sarıkaya ilçesine bağlı olan Akbucak Köyü'nde dünyaya gelmiştir. 13 çocuklu ailenin 12. çocuğudur. Asıl mesleği öğretmenliktir. 1978-1994 yılları arasında Hürriyet gazetesinde çalışan yazar, 1994-1999 yılları arasında Sabah gazetesinde görev yaptı. Star, Gözcü ve Hürriyet gazetelerinde de çalışan Öztürk, halen Sözcü gazetesi Ankara Temsilcisi ve aynı gazetede köşe yazarlığı yapmaktadır. Yazar, Sedat Simavi Gazetecilik Ödülü, Türkiye Gazeteciler Cemiyeti, Çağdaş Gazeteciler Derneği, Ankara Gazeteciler Cemiyeti ile diğer meslek örgüt ve kuruluşlarından ödüller almıştır. Öztürk'ün Saadet Öztürk'ten de Emre ve Esim isimli iki çocuğu bulunmaktadır. Gökçe Yörükler Gökçe Yörükler, Balıkesir çevresindeki eski bir Yörük boyudur. Gökçe Yörükler, Oğuzların, Üç Oklar kolunun Teke Türkmenleri grubuna bağlıdır. Gökçe Yörükler bugünkü Gökköy köyünü kurarak yerleşik hayata geçmişlerdir. Gökköy köyünü kuran Gökçe Yörük aileleri Derviş Ali Ailesi, Kır Oğlan Ailesi, Hacı Osman Ailesi, Kara Ailesi'dir. Bugün Gökköy halkının soyu bu ailelerden gelmektedir. Yerleşik hayata geçen Gökçe Yörükler zamanla Manavlaşmışlardır. Deli YÃ¼rek Deli Yürek, yönetmenliğini Osman Sınav'ın yaptığı Türk aksiyon, dram ve politik televizyon dizisi. 5 Ekim 1998'te Show TV'de başlayan dizi, son sezonu olan 4. sezonda atv'de yayınlandı. 4 sezon yayınlanan ve toplam 113 bölümden oluşan "Deli Yürek", 24 Haziran 2002 tarihinde sona erdi. Askerden izne geldiği sırada kan kardeşi Ali, kız kardeşi Nazlı, arkadaşı Gülçin ile parkta gezmek için durdukları sırada, terör örgütü tarafından pusuya düşürülen askeri araca ateş açıldığı sırada Yusuf Miroğlu, teröristler ile çatışmış ve çatışma sonrasında medya tarafından kahraman ilan edilmiştir. Askerden geldikten sonrasında çocukluğundan beri ilgi duyduğu Kara Hamit'in karşısına çıkar ancak Kara Hamit, Yusuf'u tanımaz. Aynı gün Kara Hamit silahlı saldırıdan Yusuf Miroğlu tarafından kurtulduğu için, Yusuf Miroğlu bir anda tüm gözleri üzerine çevirmiştir. Askerlik arkadaşı olan Yılmaz ile bu sırada karşılaşmıştır. Yılmaz, Kesik Recep'in adamı olduğu için Yusuf'u Recep'in yanına götürmüştür ama Recep'in Kara Hamit'e düzenlemiş olduğu suikastın Yusuf Miroğlu tarafından önlendiğini bildiği için, ters davranmıştır. Böylelikle Yusuf Miroğlu, Kara Hamit'in yanında olmuş ve burada mafya alemine nam salmıştır. Yusuf Miroğlu, Feraye'yi ilk olarak oto tamircinde görmüş ve burada Ayşe'nin öğretmeni olduğunu öğrenmesi sonrasında, ardı ardına gelen tesadüfler ile Feraye'ye aşık olmuştur. Feraya ünlü iş adamı Gürkan Uluhan'ın kızıdır. Ayrıca Gürkan Uluhan ve Savaş Doğan nişancıdüzü arazilerini alarak Plaza kurmak istemektedirler. Kara Hamit'inde aynı araziyi istemesi ile birlikte, Yusuf Miroğlu'na sevdiğin kızı bırak denmesinin ardından, Miroğlu Kara Hamit'ten ayrılarak, tekrar oto tamirhanesine geri dönmüştür. Feraye'nin ve Gürkan Uluhan'ın Kara Hamit tarafından suikast ile öldürülmesinin ardından, Yusuf Miroğlu Kara Hamit'i kaçırıp 2 milyon dolar ceza kesmiştir. Burada Kara Hamit, sağ kolu Sabri tarafından yanlışlıkla vurulmuştur. Sonrasında ise Ağabey ile tanışması ile birlikte Yusuf Miroğlu artık, mafya ve siyaset arasındaki en önemli isimlerden olmuştur. Bundan sonraki süregelen olaylarda, sürekli olarak kötüler ve görevini kötüye kullananlar ile düşman olmuştur. 2001 yılında 5 bölümden oluşan Deli Yürek Tarihi yayınlanmıştır. Dizinin tekrar bölümleri 2 Temmuz - 9 Eylül 2013 arası Show TV'de yayınlanmıştır. Chur Chur veya Coire (Fransızca: "Coire"; İtalyanca: "Coira"; Romanşça: "Cuira" ; Alemannik Almanca: "Khûr"; Latince: "CVRIA, CVRIA RHAETORVM ve CVRIA RAETORVM"), İsviçre'nin genellikle Almanca konuşulan doğu kısmında bir kent. Graubünden (veya Grissons) kantonunun başkenti ve Pleussur İlçesi (Bezirk, District)'in de merkezi sehridir. Zürih'in güneydoğusunda bulunur. Chur, Almanya'nın en ünlü su yollarından biri olan Ren Nehri ile Plessur Çayı'nın birleştiği yerdedir. Milattan 5.000 yıl önce kurulmuş olup, İsviçre'nin en eski kentlerindendir. Belediye sınırları içindeki Chur şehri nüfusunun değişik konuşma dilleri; bağlı oldukları din ile mezhep ve İsviçreli olup olmadıkları itibarıyla sınıflandırılmasının tarihsel gelişmesi şu "Tarihî Nüfus Verileri" tablosunda incelenebilir: Chur şehrinin şu şehirlerle kardeş şehir resmi bağlantıları vardır: Frédéric Beigbeder Frédéric Beigbeder (d. 21 Eylül 1965) Fransız yazar ve eleştirmen. Neuilly-sur-Seine'de doğan yazarın "Windows on the World" adlı romanı Max Pugh tarafından sinemaya uyarlandı. 2002 yılında Fransız televizyonu Canal +'da Jonathan Lambert ile birlikte "Hypershow" adlı talk şovu hazırladı. 2008'de toplum içinde kokain kullanmaktan tutuklandı. Kirby Chambliss Kirby Chambliss (d. 18 Ekim 1959 Corpus Christi, Teksas) Amerikalı ticari pilot, akrobasi pilotu, Red Bull Air Race World Series yarışmacısı. Çocukluk yıllarından itibaren pilotluk hayali kurdu. Babası tarafından paraşüt eğitimine gönderildi. Okul yıllarında, para kazanmak için uçaklara yakıt doldurdu. 1979 yılında 20 yaşında iken, ilk yalnız uçuşunu gerçekleştirdi ve Mart ayında PPL olarak adlandırılan hususi pilot lisansını aldı. İlk pilotluk yıllarında uçuş hocalığı ve kargo uçağı pilotluğu yapmıştır. Daha sonra özel jetlerde bir süre uçmuş ve 1985 yılında akrobasi uçağı ve eğitimi alarak hava akrobasisi uçuşlarına başlamıştır. Daha ilk gösterilerde ve yarışlarda önemli başarılar kazanmıştır. 1997'de ABD Hava Akrobasi Takımı'nın önce üyesi sonra da kaptanı olmuştur. 4 kez ABD Ulusal Şampiyonluğu kazanmış ve uluslararası yarışmalarda pek çok madalya kazanmıştır. 2000 Erkekler Serbest stil Dünya Şampiyonası'nda şampiyon olmuştur. İlk başladığı 2003 yılından itibaren Red Bull Air Race World Series yarışmalarında yarışmış, ünlü Macar pilot Péter Besenyei ile Red Bull takımında takım arkadaşı olarak yarıştı. 2004 ve 2006 yıllarında Zivko Edge 540 uçağı ile birinci olarak sezonu tamamlamıştır. Blagoevgrad Blagoevgrad, (, trl: "Blagoevgrad", eski adı: Gorna Djumaya -Yukarı Cuma), güneybatı Bulgaristan'da, Yukarı Cuma iline bağlı, 76.000 nüfuslu bir şehirdir. Adı, 1950'de, Bulgar Komünist Partisi'nin kurucusu Dimitar Blagoev'in anısına değiştirilmiştir. 14. yüzyılın sonlarında Osmanlı egemenliğine geçmiş ve 1. Balkan Savaşı'nın sonuna kadar Osmanlı egemenliğinde kalmıştır. 19. yüzyılın sonlarına doğru Selanik vilayetinin Serez (Siroz) sancağına bağlı bir kazaydı. Osmanlı Devletinde Makedonya veya Rumeli Vilayet-i Celilesinin parçası idi. Daha sonra II. Balkan Harbinde parçalanan Makedonya'nın Bulgaristan kısmında kalmıştır. Blagoevgra ilinin idari merkezi ve güney batı Bulgaristan'ın ekonomik ve kültürel merkezidir. Struma Nehri'nin vadisine kurulmuştur. Sofya'nın 100 kilometre güneyinde olup, Yunanistan ve Makedonya sınırındadır. Şehirde bir de Amerikan Üniversitesi kurulmuştur (American University in Bulgaria). Güney Afrika kürklü foku Güney Afrika kürklü foku, ya da Avustralya kürklü foku ("Arctocephalus pusillus"), bir fok türüdür. Kürklü fokların erkekleri boz veya koyu kahverengi olup, başının çevresinde bir yelesi bulunmaktadır. Erkeği 2,2 metre boyunda ve 200–360 kg ağırlığındadır. Dişileri gri veya açık kahve olup, alt kısmı koyu, gerdanı açık renktedir. Dişisi 1,7 metre boyunda ve 120 kg ağırlığındadır. Yavruları siyah bir kürkle doğsalar da tüylerini döktükten postları griye, gerdan kısmıdakiler boza döner. Başlıca düşmanları büyük beyaz köpekbalığıdır. Ama onları şaşırmtak için birkaç farklı yöntem bulmuşlardır. Büyük gruplar halinde yüzmek, saldırı sırasında faklı yönlere ayrılmak bunlardan sadece birkaçıdır. Nicola Larini Nicola Larini (19 Mart 1964,Camaiore) Ä°talyan eski Formula 1 pilotu. Kariyerine 1987'de başladı. 1990'da Ligier takımında 19. olarak en iyi F1 derecesini elde etti. Ancak buna rağmen puan alamadı. 1992'de en iyi takımlardan Ferrari'ye geçti. 1994 San Marino Grand Prix'inde 2.olarak ilk ve tek podyumunu kazandı. Sezon sonunda 14. oldu. 1997'de, Sauber takımıyla F1'den ayrıldı. Şu an WTCC'de Chevrolet adına yarışmaktadır. Reversi Reversi ya da Othello 8x8 karelik tek renkli bir tahtada iki oyuncuyla oynanan oyun. Oyunda karşılıklı rakiplerin taşları siyah ve beyazdır. Başlangıçta oyun tahtasının ortasındaki dört kareye sırasıyla beyaz ve siyah dört taş koyulur. Oyunun kuralları oldukça basit olmasına rağmen oynarken çok fazla uğraş gerektirir. Oyunda kazanmak için yapılması gereken en önemli hamle köşelere taşlarınızı yerleştirmektir. Ne kadar çok köşeniz varsa kazanma şansınız o kadar yükselir. Ancak bu dört köşeyi alan oyunu mutlaka kazanır anlamına gelmez. Usta bir oyuncu köşeleri almadan da oyunu kazanabilir. Köşeye taş yerleştirmek için ilk hamleden itibaren hazırlık hamlelerini dikkatli bir şekilde yapmak gerekir. Hazırlık hamleleri her oyuncu için farklı tekniklerle yapılsa da genel olarak ortadaki 16 kareyi taşırmadan taş yerleştirmeye başlanır. Bu karelere taş yerleştirdikten sonra köşeleri rakibe vermemek için yapılması gereken en önemli şey köşe karelerin komşu karelerine mümkün olduğu kadar taş koymamaktır. Köşe karelerin komşu karelerinin dışındaki karelere taş koyarak oyun devam ettirilir. Zekayı geliştiren bir oyundur. Bu oyunun çeşitli turnuvalarında daha az taş alan oyunu kazanır. Genel olarak ise daha fazla taş alan oyunu kazanır. Oyunda amaç rakibin taşlarını bitirmektir. Oyuna taş rengini seçerek başlanır ve en çok taşı olan kazanır. Dobriç (il) Dobriç ili ( trl: Oblast Dobrič), Bulgaristan'ın kuzey doğusunda yer alan ve Karadeniz'e kıyısı olan bir ildir. İlin merkezi Dobriç şehridir. 4.719,7 km² yüzölçümüne sahip ilin nüfusu 213.325 kişidir. Dobriç ilinin 8 belediyesi vardır. Bu il, 1913-1916 ve 1918-1940 arası Kaliakra adıyla Romanya'nın bir parçasıydı. Dobriç, 16. yüzyılda kurulmuş bir köydü. 1882 yılına kadir tacir Hacıoğlu Pazarcik adlı kişinin adını taşımıştır. 17. yüzyıl-19. yüzyıl arasında ticaret,tarım ve zanaatçılık şehriydi. Abacılık, bakırcılık, dericilik gibi uğraşlar yapılırdı. Tarımsal ürünler tahıl, keten tohumu ürünlerdi. Ayrıca yün, kaşar, peynir üretimi de yapılırdır. Bulgar pop-folk sanatçısı Preslava da Dobriç'te doğmuştur. Scream/Childhood Scream/Childhood, 1995 çıkışlı bir Michael Jackson şarkısıdır, şarkıda Janet Jackson, ağabeyine eşlik etmektedir. Şarkı ayrıca tarihte videosu için en çok bütçe ayrılan şarkıdır. Video bir uzay gemisinde geçer. Bu dekorlar, Scream'i birçok video ödülü sahibi yapmıştır. Şarkı, Michael Jackson ve kız kardeşi Janet Jackson tarafından söylenmiştir. Şarkının yapımı için her iki Jackson ve yapım ekibi Jimmy Jam ve Terry Lewis görev almıştır. Şarkının haberi yapılır yapılmaz her iki sanatçının hayranları da büyük bir heyecan içine girdi. Sonuç olarak her iki Jackson da, Jackson kardeşler içinde hem en tanınan ve en yetenekli iki kardeşti. Şarkının bu özelliği nedeniyle, şarkının oldukça profesyonel olup hayranlarını tatmin etmesi gerekiyordu. Şarkı, gerek müzik, gerekse video bakımından eleştirmenlerden tam not almıştır. Ayrıca şarkı, ABD listeleri olan Billboard Hot 100'de tarihin ilk "ilk haftasında ilk ona giren şarkısı" oldu. Ancak tüm bunlara rağmen, şarkı beklenilen zirveye ulaşamamıştır. Şarkı 5 numaradan yukarı çıkamamıştır. Bununla beraber şarkı diğer birçok ülkede ilk 10 numaraya girmeyi başararak uluslararası bir başarı kazanmıştır. Şarkının video-klibi ise başlı başına bir şaheser olarak görülmekteydi. Şarkı, özellikle videosu için kazandığı "Grammy" ve MTV Video Müzik Ödülleri ile tanınmaktadır. Paul Bonhomme Paul Bonhomme (d. 22 Eylül 1964), İngiliz ticari pilot, akrobasi pilotu ve Red Bull Air Race World Series yarışçısı. Paul Bonhomme, havacı bir ailenin oğlu olarak dünyaya geldi. Babası havayollarında çalışan bir pilot, annesi uçak kabin görevlisi, abisi de ticari pilottu. 1980'de havacılığa başlayan Bonhomme'nin uğraşıları arasında motorculuk, dağ bisikletçiliği ve golf vardır. Meteor Avı Meteor avı Jules Verne tarafından 1901 yılında yazılmıştır. Bu kitabın içeriği ise Dean Forsyth ve Sydenlen Hudelson adlı kahramanların zaman zaman bir çıkar çatışması haline gelen bilimsel çekişmelerin alaycı bir dilde anlatılmasıdır. Pleven Twenty Foreplay Twenty Foreplay, Amerikan R&B şarkıcısı Janet Jackson'ın 1996 çıkışlı ballad şarkısıdır. Ocak 1996'da, Jackson'ın "Design of a Decade 1986/1996" adlı toplama albümünden çıkan ikinci ve son teklidir. Şarkı, iki farklı müzik türünün sentezidir. Başta duygulu bir ballad şarkıya hakimken, sonradan şarkı hızlanır ve bir R&B groove'a döner. Şarkının ismi; "Twenty Four Hours A Day" ve "Foreplay" öbeklerinin birleşiminden türemiş yeni bir öbektir. Şarkının videosunda, Janet Jackson, 1950'lerde Amerika'nın ilk siyahi seks sembolü olan "Dorothy Dandridge"in hayatından esinlenilmiştir. Ancak video resmi olarak yayınlanmamıştır. Özgür Bayer Özgür Bayer (d. 4 Nisan 1979, Saribeyler), Türk futbolcu ve futbol antrenörü. Futbolculuk kariyerini sonlandırmış olup, Mersin İdman Yurdu'nda U-15 takımı antrenörü olarak görev yapmaktadır. Futbol hayatina Soma'da, Soma Sotesspor'da başlamış ardından 15 yaşında Soma Linyitspor'a geçmiştir. 1998 yılında Beylerbeyi'da oynamış 1 sene sonra Soma Linyitspor'a geri dönmüştür. Ardından Yimpaş Yozgatspor'a transfer olmuş Süper Lig'e adım atmıştır, 2 sezon burada kalmış daha sonra büyük çıkış yaptığı Denizlispor'a transfer olmuştur. Denizlispor 'da 2,5 sezon oynadıktan sonra adından çokça söz ettirmiş, büyük takımlarin hedefi haline gelmiş ve Trabzonspor'a transfer olmustur. Ankaraspor ve ardından Kayseri Erciyesspor'da forma giymiştir. Stoper olarak görev alan tecrübeli savunma oyuncusu, 2007-2008 sezonunda Gaziantepspor'da futbol hayatına devam etmiştir. 2008'in Temmuz ayında, Kocaelispor'la anlaşmıştır. 2009 yılının ilk ayında, futbolcu MKE Ankaragücü ile sezon sonuna kadar anlaşmaya varmıştır. 2009-2010 sezonu için 1. Lig takımlarından Giresunspor'a imza atmıştır. Giresunspor'da çok başarılı bir sene geçiren Özgür Bayer, 2010 yılı haziran ayında tecrübeli hoca Levent Eriş'in çalıştıracağı Boluspor'la 2010-2011 sezonu için 1 yıllık anlaşmaya varmıştır. 2011-12 sezonu içinse Karşıyaka ile anlaşmıştır. 2012-13 sezonunda ise eski takımı Denizlispor ile 1 yıllığına anlaşmıştır. 3 kez Türkiye A2 millî takımına çağrılan Özgür Bayer, 3 kez Türkiye A2 millî takımı formasını giymiştir. Çok katlı Çok katlı, topolojide soyut topolojik bir uzay. Bu uzayın her noktasının çevresi Öklit uzayına benzer. Bununla birlikte, birçok katlı bir Öklit uzayı olmak zorunda değildir. Genel yapısı, bu basit yerel yapısından çok daha karmaşık olabilir. Çok katlının boyutu, yerel olarak benzediği Öklit uzayının boyutu olarak tanımlanır. Herhangi bir topolojik uzay içinse boyut kavramından söz etmek genelde olası değildir. "n" boyutlu Öklit uzayı (R), "n" boyutlu birçok katlıdır. Birkaç nokta, 0 boyutlu birçok katlıdır. Düzlemde bir doğru 1 boyutlu birçok katlıdır; her noktasının çevresi R'e benzer. R'te bir düzlem ya da bir küre, 2 boyutlu çok katlı örneğidir; her bir noktasının küme içinde çevresi R'ye benzer. Çok katlı kelimesinin Almanca karşılığı "tir ("çokyönlülük, çeşitlilik" vs.). Bu terim, ilk kez Riemann'ın doçentlik tezinde ("Habilitation", 1854) kullanmıştır. Yerel olarak "n" boyutlu uzaya benzeyen, ama her noktasında farklı eğriliklere sahip olabilecek bir uzay tasarlamış ve bu tür bir uzaya ' adını vermiştir. Doçentlik tezinde şu satırlar dikkat çekmektedir: Görüldüğü gibi Riemann, bu terimi tanımlarken daha sonra Riemann Geometrisi diye anılacak geometriyi kuruyordu. Kullandığı "" eki, "kat kat" hissinden çok eğriliğin değişmesi yüzünden uzamın bükülüp kırışmasına işaret ediyordu. William Kingdon Clifford 1873'te "Nature"da yayımlanan tercümesinde bu kelime "" olarak karşılamıştır. Türkçeye çeviri bu kelime üzerinden yapılmıştır. Fransızca ' terimi ise (İngilizcedeki ' terimi gibi) cebirsel geometride analitik çok katlılara işaret eder. (Kenarı olmayan) "n" boyutlu çok katlı, aşağıdaki koşulları sağlayan bir topolojik uzaydır: Yukarıdaki tanımda ikinci koşulda R yerine, üst yarı Öklit uzayını (yani R'de sonuncu koordinatı negatif olmayan noktaların kümesi) temsil etmek üzere H konduğunda, bu tanım, kenarı olan (kenarlı) topolojik birçok katlı tanımına dönüşür. Bu durumda ikinci koşulda homeomorfizma kelimesinin anlamlı olabilmesi için H üzerinde bir topoloji bulunması gerekir. Bu topoloji standart olarak R'den tetiklenen topolojidir. M çok katlısının bir noktası "x", H'de açık "V" kümesine homeomorfik "x" 'in açık komşuluğu "U" olsun. Bu homeomorfizma altında "x", "V" 'nin kenarına gönderiliyorsa, "x" noktasına çok katlının kenar noktası, tüm kenar noktaların kümesine çok katlının kenarı denir. Örneğin, düzlemde başnoktaya uzaklıkları 1'den büyük olmayan kümeyi ele alalım. Bu kümeye (kapalı) disk denir ve 2 boyutlu birçok katlıdır. Kenarı bir çemberdir. Çember 1 boyutlu birçok katlıdır. Kenarı yoktur. "n" boyutlu, kenarlı birçok katlının kenarı, "n-1" boyutlu birçok katlıdır. Birçok katlının kenarının kenarı yoktur (boşkümedir). Birçok katlının içinde bir topolojik altuzay aynı zamanda birçok katlıysa, bu altuzaya altçok katlı denir. Yukarıda birçok katlının içinde verilen tüm çok katlılar altçok katlı örnekleridir. Vanessa Angel Vanessa Madeline Angel (d. 10 Kasım 1966) İngiliz model ve aktris. Televizyon dizisi Çılgın Bilim'deki ("Weird Science") Lisa rolüyle tanınmaktadır. Londra'da doğup büyüyen sanatçı genç yaşta bir kafede model ajansı tarafından keşfedildi. 16 yaşında iken kontrat imzalayarak New York'a yerleşti. Angel, Vogue ve Cosmopolitan dergisinin kapak kızı oldu. Angel'in ilk filmi 1985 yapımı "Spies Like Us" (Bizim Gibi Casuslar) adlı Amerikan filmi oldu. Bu filmde nükleer bir füzeyi koruyan Sovyet askeri rolündeydi. 1990 yılında küçük bir rolle King of New York filminde gözüktü. 1990'lı yılların başlarında birçok filmde küçük roller almaya başladı. 1994 yılında televizyon dizisi Çılgın Bilim'de ("Weird Science") Lisa rolünü 1998 yılına kadar oynadı. 1995 yılında Zeyna ("Xena") dizisinde başrol oynaması düşünülürken, rol Lucy Lawless'ın oldu. Çılgın Bilim dizisi devam ederken Kingpin adlı filmde oynadı. Çılgın Bilim'in sona ermesinden sonra "Kissing a Fool" adlı filmde David Schwimmer ile birlikte oynadı, daha sonra 1999 filmi "Made Men" ve 2004 filmi "Superbabies: Baby Geniuses 2" filmlerinde gözüktü. Daha sonra "Sabretooth" ve "The Perfect Score" filmlerinde rol aldı. 2000 yılında TRT'de de yayınlanan "Stargate SG-1" dizisinde arkeolog Tok'ra Freya/Konukçu :Anise rolünü aldı. 2005 yılında "Entourage" dizisinde, 2007 yılında televizyon filmi "Blind Ambition" 'da rol aldı. 1996 yılında, aktör Rick Otto ile evlendi. Çiftin bir kız çocuğu oldu. Eşref Üren Eşref Üren (d. 1897 Nişantaşı İstanbul ö. 1984 Ankara) Türk ressam, yazar Eşref Üren 1897 de Nişantaşı İstanbul doğdu. İlk ve orta öğrenimini İstanbul ve Bursa'da tamamladı. Bir süre Galatasaray Lisesi'ne devam etti. Ailesinin Bursa'ya taşınmasıyla Galatasaray Lisesi'ni bırakarak Bursa Tarım Okulu'na kayıt yaptırdı. I. Dünya Savaşı'nın başlamasıyla Yedek Teğmen olarak askere alındı. Bir yıl sonra terhis oldu. Bursa'ya döndü. Ressam olmaya Bursa'da İbrahim Çallı'nın Yeşil Türbe peyzajını yaptığı bir anda karar verdi. Bu anı Şöyle aktarır: ""Birinci Umumi Harb"ten Mülazim-i Sani (Yedek Teğmen) olarak terhis edildim. Bursa'ya annemin yanına geldim. O günlerde edebiyata heves etmiştim. Bir şeyler yazmıyordum ama, üç dört edebiyat dergisi okuyordum. Akşam üzeri de canım sıkılınca bir gezinti yeri vardı Bursa'da oraya gidip hava alıyordum. Bir gün yine gittim baktım bir kalabalık var. Bir adam oturmuş resim yapıyor. Yırtık çorapları papucundan çıkmış. İyice yaklaştım. Yeşil Türbe'ye doğru oturmuş peyzaj çalışıyordu. Resme baktım Yeşil Türbe'den daha güzeldi. Orada ressam olmaya karar verdim. Sabaha kadar sağımdan soluma dönüp durdum. Sabah kalktım anneme:" "-Ben Ä°stanbul'a gidiyorum." Dedim. "-Ne yapacaksın?" Dedi. "-Sanayi-i Nefise'ye gideceÄŸim. Dedim." Sanayi-i Nefise'ye "Yaşı Büyük" diye alınmayan Eşref Üren, 1919'dan 1922'ye kadar "Misafir Öğrenci"" olarak devam etti. Okulda Hikmet Onat ve İbrahim Çallı'nın öğrencisi oldu ise de, okuldaki eğitimi "Tekdüze" bularak, ayrıldı. Feyhaman Duran, İbrahim Çallı ve Muazzez Bey'den özel resim dersleri aldı. 1925 yılında yeniden Sanayi-i Nefise'ye dönerek asil öğrenci olarak kaydoldu. Atölye hocası İbrahim Çallı'nın "Olmuyor Eşref olmuyor" sözleri O'nu her ne kadar üzdü ise de, daha çok çalışması gerektiği yönünde de hırslandırdı. Daha sonraları aynı hocası "Eşref'in şu peyzajı Mozart kadar duygulu" sözleri ile "Onure" ettiği anlar da oldu. 1928'de kendisini geliştirmek üzere Paris'e gitti. André Lhote Atölyesi'nde çalıştı. Paris Modern Sanat Müzesi'nde İzlenimci ve Sembolist'lerin yapıtlarını inceleme ve gözleme olanağı buldu. 1929 yılında yurda döndü. 1930-1938 yılları arasında Erzurum ve Sivas Öğretmen Okullarında resim öğretmeni olarak çalıştı. 1938'de eşi ile birlikte tekrar gittiği Paris'ten dönüşünde Ankara Atatürk Lisesi'ne atandı. D Grubu'nun Devlet Güzel Sanatlar Akademisi'ndeki sergisine katıldı ve gruba üye olup, grupla ilgili yazılar yazdı. Halkevleri'nin düzenlediği "Yurt Gezileri"'ne katıldı. 1940 yılında Yozgat'a 1943'te ise Ağrı'ya gitti. Yurt Gezileri'nde yaptığı eserleri ile sergilere katıldı. 1955 yılında devlet memurluğundan emekli oldu ama, 1956'dan 1968 yılına kadar TED Ankara Koleji'nde ve Ankara Atatürk Lisesinde resim öğretmenliğini sürdüren Eşref Üren, aynı zamanda 1932 yılında Milliyet Gazetesi'inde başladığı yazılarını dönemin çeşitli yayın organlarında 1984 yılına devam ettirdi. Eşref Üren İzlenimci olduğu ile ilgili yorumlara; ""Benimle izlenimciler arasındaki bağ;yalnızca uyum, yani renklerin birbirlerini kabul etmesi ve uyuşması yönündedir. Kısaca yakınlık varsayılır. Fakat bu beni bir "İzlenimci" yapmak için yeterli değildir. Havada perspektif ve güneş ile işiğin ele alınışı beni başka bir yere koyar ve beni bana yaklaştırır""sözleri ile açıklık getirir. Eşref Üren 1984 yılında ardında yüzlerce eser bırakarak yaşama gözlerini yumdu. Donna Dixon Donna Dixon (d. 20 Temmuz 1957), Amerikalı sinema oyuncusu. Virjinya'nın Alexandria kentinde doğan oyuncunun babası "Hillbilly Heaven" adlı bir gece kulübü işletmecisi idi. Groveton Baptist Kilisesi üyesi olan Dixon, 1975 yılında Groveton Lisesi'ni bitirdi. Kariyerine model olarak başlayan oyuncu, 1976'da "Miss Virjinya" güzeli ve 1977'de "Miss World" güzeli seçildi. Dixon 1980'lerin başında Tom Hanks ile birlikte televizyon komedi dizisi "Bosom Buddies" 'de rol aldı. 1983 yılı yapımı "Doctor Detroit" adlı filmde oynarlarken oyuncu Dan Aykroyd ile tanıştı ve evlendi. 1985'te Dan Aykroyd ve Chevy Chase ile "Spies Like Us" ("Bizim Gibi Casuslar") filminde rol aldı. 1988'de yine Aykroyd ile "The Couch Trip" filminde oynadı. Dixon ve Aykroyd'un Danielle (d. 1989), Kingston Belle (d. 1993) ve Stella Irene August (d. 1998) adlarında üç kızı oldu. William Hamilton (matematikçi) William Rowan Hamilton (4 Ağustos 1805 - 2 Eylül 1865), optik, dinamik ve cebirin gelişmesinde önemli katkılarda