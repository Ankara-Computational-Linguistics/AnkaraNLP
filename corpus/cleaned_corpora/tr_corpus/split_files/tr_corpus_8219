fazladır . Amerikalı Justin McCarthy, sürülen Çerkes ve diğer Kafkas topluluklarının sayısının 1.200.000 dolayında olabileceğini, bunun ancak 800 bin kadarının hayatta kalabildiğini belirtiyor. Sağ kalan nüfusun 600 bini 1856-64 arasında, 200 bini de 1864 sonrasında göç etmiştir . Şu durumda Allen ve McCarthy'nin 1864'te Türkiye'ye yerleşebilen nüfusa ilişkin tahminleri uyuşmaktadır. General İsmail Berkok'a göre ise, sayı 1 milyon kadardır. Bütün bunlar, kuşkusuz tahmini sayılardır. Sayıyı daha az ya da daha çok olarak gösteren kaynaklar da vardır. Ancak, Adıge-Çerkes kaynakları, genellikle 1.500.000 sayısı üzerinde birleşmektedirler. Sürgüne katılan nüfusun en az dörtte birinin yolculuk, kamp yaşamı ve yeni yerleşim yeri sırasında öldüğü kabul edilmektedir. Rusların doğrudan öldürdüğü Adıge sayısı ise 500 binden fazla olarak tahmin edilmektedir. W.E.D.Allen'e göre, 1864 Çerkes sürgünü sırasında birkaç bin Abhaz da, Abhazya'dan bir "kaçış" biçiminde ayrılıp Osmanlı'ya sığınmıştır. Sürgün olayının bindirme limanları kuzeyden güneye Taman, Anapa, Novorossiysk, Gelencik, Tuapse, Soçi, Kosta, Adler, Gagra, Sohum, gibi Karadeniz limanlarıdır. Çerkesya'yı boşaltma işi 1864 yılı Haziran ayı ortalarında tamamlanmış, kuzeyde Kuban Irmağı ağzından güneyde Bzıb (Psıbe) Irmağı ağzına (şimdi Abhazya'da) değin uzanan Karadeniz kıyıları ile hinterlandında tek bir Çerkes bile bırakılmamış, ülke ıssız ve korkulası bir cangıla dönüştürülmüş, bütün Çerkes yerleşim birimleri istisnasız ateşe verilip yakılmış,tarlalar atlara çiğnetilmiş ve meyve ağaçları bile askerlerce bir bir kesilmiştir.Amaç,olası bir Adıge dönüşüne fırsat ya da dağlarda direnenlere,yani Hak'uçlara (Хьак1уцу),vb yararlanacakları hiçbir şey bırakmamak idi. Orta Kuban ve Orta Laba ırmakları solundaki bataklık ovalara yerleştirilenlerle birlikte,bu yerlerde toplanmış olarak,geride sadece 80 bin kadar bir Adıge nüfusu kalmıştır.Bu 80 bin sayısı Adıge tarihçisi Samir Hatko'ya (Хьаткъо Самир) göre ertesi yıl,1865'de 51 bine düşmüştü. Adıge sürgünü sırasındaki Rus politikası, Çerkes nüfusu bir an önce Rusya sınırları dışına göndermek ve onlardan ebedi kurtulmak biçiminde uygulanmıştır. Karadeniz kıyısına yığılan sivil nüfus, nine ve dedelerce de doğrulandığı gibi, Rus askerlerinin süngü ve dipçik darbeleriyle de zorlanarak, bazı durumlarda oturmaya bile yer kalmayacak biçimde ve yığınlar halinde gemilere doldurulmuştur. Bu yüzden zayiat da büyük olmuştur. Osmanlı yönetimi ile koordineli olarak, Batum, Trabzon, Giresun, Ordu, Samsun, Sinop, kefken şimdiki Akçakoca, Burgaz, Varna ve Köstence'de göçmen kampları kurulmuştur. Bu yerler açlık ve salgın hastalıklar nedeniyle, kısa sürede ölüm kamplarına dönüşmüştür.1864'te Türk yönetiminde olan Batum'a 70 bin, Trabzon'a ilk posta 24.700 (19 bini öldü), ardından 63.900 Çerkes (günde 180-250 kişi ölüyordu), Samsun'a da 110 bin Çerkes (günde ortalama 200 kişi ölüyordu) çıkarılmıştır. Kısa bir süre içinde kampların çevreleri yer yer toplu Çerkes mezarlıklarına dönüşmüştür. 1863'te daha çok Natuhay ve Abadzehler ile yarı feodal topluluklar,1864'te ise Şapsığ, Hak'uç, Ubıh ve Cigetler göç etmişlerdir. Bu arada salgın hastalıklar nedeniyle İstanbul'a göçmen sokulması yasaklanmış, sevkiyat Balkanlar'a yönlendirilmiştir. Kuzey Anadolu limanlarına çıkarılan göçmenler şimdiki Ordu, Samsun, Tokat, Amasya, Sinop, Yozgat, Düzce, Adapazarı, Kocaeli, gibi, o zamanlar boş durumda olan yerlere yerleştirilmiştir. Çerkeslere küçük ölçekli ve dağınık yerler tahsis edilmiş, belli yerlerde öbeklenmelerine, özellikle toplulaşmalarına fırsat tanınmamıştır. Çünkü "Çerkeslerin kötü ve saldırgan kişiler oldukları" biçiminde etkili bir Rus dezenformasyonu vardı. Osmanlı yönetimi de Çerkeslerin toplu bir etnik güç olmasını istemiyordu. Toplu yerleşim, sadece İç Doğu'daki Uzunyayla yöresinde (Kabartay, Hatukay, vb) küçük ölçekte gerçekleşebilmiştir. Sonuç olarak Kuzey Anadolu'ya yüzbinlerce Çerkes yerleştirilmiştir. Bunlara toprak ve hayvan verilmiş, parasal yardım da yapılmıştır. Balkanlar'da özellikle Tuna Irmağının güney boylarında şerit gibi uzayan ve yer yer toplulaşan Adıge yerleşmeleri oluşmuştur. Köstence, Varna, Silistre, Rusçuk, Plevne, Vidin, Niş, Burgaz, Kazanlık, Eski Zağra, Filibe, vb yörelerde, şimdiki Kosova, Makedonya, Arnavutluk ve Trakya gibi yerlerde irili ufaklı Çerkes yerleşim birimleri oluşmuştur. Adıgeler çoğunca köy köy ya da öbek öbek, dağınık halde yeni yerlerine yerleştirilmişlerdir. Şapsığ ve Abadzehler, daha çok etnik Adıge köyleri oluştururken, Ubıhlar başka etnik kökenli köylere de yerleşmişlerdir.Şapsığ ve Abadzehler Gümüşhane,Bingöl ve Bitlis gibi ücra yerler de dahil şimdiki Türkiye'nin 50 kadar iline, Irak, Ürdün, Suriye, Lübnan, İsrail, Kıbrıs, Mısır, Libya (Mısrata kenti ve çevresinde ),Tunus vb yerlere, Ubıhlar da daha az sayıda olmak üzere onların içlerine ya da yakınlarına yerleşmişlerdir. Kabartay, Bjeduğ, K'emguy, Besleney, Abaza ve Nogay gibi, daha önceleri Rus yönetimine girmiş olan yarı feodal toplulukların göçleri daha derli toplu olmuştur. Bunların soyluları mallarını elden çıkarıp köle ve taraftarlarını da yanlarına alıp, öncesinden belirledikleri yerlere göç etmişlerdir. Kabartaylar , daha çok Kayseri (Pınarbaşı), Tokat, Sivas Yıldızeli, Kahramanmaraş, Adana, İçel,Eskişehir,Balıkesir Bandırma,vd illere,Besleneyler Amasya,Çorum,Ankara,Düzce,Sakarya Hendek,vd illere,Barakaylar Bilecik,Sakarya,vd illere,Abazalar Kayseri (Pınarbaşı),Adana,Sivas Yıldızeli,Sivas Şarkışla,Yozgat, Eskişehir,Bilecik,Bursa İnegöl,Kütahya, vd illere,Hatukaylar Kayseri Pınarbaşı,Bolu,vd illere, Bjeduğlar Çanakkale Biga'ya, sonraları Balkanlar'dan Suriye'ye, K'emguylar Bilecik Bozüyük'e,Kocaeli ve Düzce'ye,Mahoşlar Samsun'a,Nogaylar Adana ve Osmaniye taraflarına yerleşmişlerdir. Balkanlar'daki Çerkes yerleştirmeleri sırasında, Osmanlı yönetimi Sırp ve Bulgar nüfusu rahatsız edici (toprağı Hristiyan köylülerden alıp Çerkeslere verme,Hristiyan nüfusa Çerkesler için ev yapımına yardım etme yükümlülüğü yükleme, angarya işleri, vb) davranışlarda bulunmuştur. Bu da, yönetimi aşıp Çerkeslerin aleyhine dönüşen tepkilere yol açmıştır. Ayrıca Sırp ve Bulgar ayaklanmalarını bastırma işinde Çerkes milislerin de görev almış olması, tepkileri giderek düşmanlığa dönüştürmüştür. 1878 Berlin Antlaşması gereğince, Türkler ve diğer Müslüman topluluklar ayrı tutularak, sadece Balkanlar'daki Çerkes nüfusa, bütünüyle Osmanlı Devleti'nin Asya ve Afrika'daki topraklarına sürülme cezası verilmiştir. Bugün Anadolu'nun Marmara, Ege, Akdeniz, İç,Doğu ve Güneydoğu Anadolu bölgelerindeki ana Çerkes nüfusu, daha çok bu Balkan muhacirlerinin torunlarından oluşmaktadır. Balkanlar'dan sürülenler, ayrıca şimdiki Suriye, Lübnan, Filistin (şimdi İsrail), Ürdün, Irak, Mısır, Kıbrıs, Tunus, vb yerlere de götürülerek yerleştirilmiştir. Balkanlar'dan sürülenlerin sayısı üzerine 200 binden başlayıp 600 bine ulaşan tahminler yürütülmektedir. Şimdi Balkanlar'da Bulgaristan'da 4 köy (Varna, 1.300) olduğu bilinmekte, ayrıca Romanya, Kosova ve Makedonya'da da küçük Adıge kalıntıları bulunmaktadır. Türkiye Trakyası'nda Kırklareli'nin Vize ilçesinde, Tekirdağ'da ve İstanbul'un Silivri ilçesinde, vb yerlerde varlığını korumuş bazı köy ve köy kalıntıları ile perakende gruplar da vardır. Osmanlı'ya gönderilmeyen ya da dağlarda saklandığı için gönderilemeyen çok küçük bir Çerkes nüfusu da (Şapsığ,Hak'uç, Ubıh, Ciget, Abadzeh vb) Orta Laba ve Orta Kuban ırmakları soluna götürülüp yerleştirilmiştir. Bu arada dağlara sığınmış olup saklanmaktan vazgeçenler de fırsat buldukça Kuban boyundaki Çerkeslere katılmıştır. Buralarda stanitsalarda (Kazak köyü) yaşayan ve çoğunlukta olan Rus Kazakları tarafından denetlenen yarı feodal Adıge topluluklarının bazı kalıntıları (Bjeduğ,K'emguy,Kuban Kabartayları,vb) barınıyorlardı. Bu nüfusa iç sürgün yoluyla, özellikle Abadzeh ve Şapsığ nüfusu da eklendi. Bu yeni nüfusa Byelaya (Şhaguaşe) Irmağı ile Laba Irmağı arasındaki yerlere yerleşme, ama Laba'nın doğusuna (Base Ovasına) geçmeme talimatları verilmişti. Bu yerler o zamanlar için yer yer bataklık, sivrisinek ve sıtma yatağı ölüm tarlaları halindeydi. Dönemine göre ileri bir tarım ve çalışma tekniğine sahip olan Adıgeler, en uygun gördükleri yerlerde, gözetim altında köylerini kurdular. Ama her taraftan silahlı Rus Kazaklarının sıkı denetimi altındaydılar; ayrıca Rus topları da yıllarca Adıge köylerine çevrili tutulmuşlardı. Bu yerlerdeki Adıgelerin toplam sayısı 1864'te 80 bin kadardı . Adıgelerce, imece usulüyle su tahliye arkları kazılarak bataklıklar kurutuldu, bentler ve sulama kanalları oluşturularak tarlalara su götürüldü. Rusya'daki sanayileşme hareketine koşut olarak, buğday ve mısır dışında, sanayi ürünleri olarak, özellikle tütün ve şeker pancarı ekimi önem kazandı. Hayvancılık, arıcılık, avcılık ve balıkçılıkta da becerikli olan Adıgeler hızla toparlanmaya ve zenginleşmeye başladılar. Altın ve gümüş işlemesinde de, geleneksel olarak ileri ve çok usta kişiler olan Adıgelerin içinden kuyumcu, sarraf ve deri tüccarları zümresi oluştu (Adıge ataları Sind ve Meotlar'ın da altın işleme ve sanat alanlarında çok usta ve yetenekli oldukları arkeolojik kazılarla da kanıtlanmaktadır,bk.Vikipedi-Adigey,Ekonomi bölümü). Zenginleşme sonucu birçok Adıge Türkiye'ye gidip gelmeye ve akrabalarını aramaya başladı. Ayrıca "Geguak'o-Vısak'o kup" (Джэгуак1о-усак1о куп) denilen şarkıcı ve oyuncu grupları da Türkiye'ye giderek,Türkiye'deki yakınlarını ve sanatçıları da Kafkasya'ya davet ederek ilişkileri ve kültürel bağları canlı tutuyorlardı.Adıge nüfusu da, yaralarını sarıp hızla çoğalmaya başlamıştı. Ama Rus makamları durumu kavramakta gecikmediler.1877-78 Osmanlı-Rus Savaşı, Kuzey Kafkasya halklarına ilişkin Rus kaygılarını daha da arttırdı.Müslüman Abhaz, Adıge, Çeçen ve Dağıstanlılar arasında Türk yanlısı ayaklanma ve hareketlenmeler görüldü. Osmanlıların nostaljik yayılmacı özlemleri tükenmemişti. Bu doğrultuda Adıgeler ve diğer Kuzey Kafkasya toplulukları da Türklerin doğal müttefikleri sayılıyor ve bunlar Osmanlı ajanları tarafından sürekli kışkırtılıyorlardı. Bu arada önlem alınmadığı takdirde, Karadeniz kıyısında ya da yakınında yaşadıkları için, en tehlikeli topluluklar konumunda olan Adıge ve Müslüman Abhaz nüfusu 100 yıl gibi bir süre içinde milyona ulaşabilecek ve Rusya açısından 1864 öncesi duruma yeniden dönülmüş olacaktı. Kuzey Kafkasya'daki hızlı Müslüman nüfus artışı da Rus yöneticileri kaygılandırıyor ve azaltma çareleri aranıyordu. Ama, sonunda, Türkiye'ye yönelik göç ettirme programının,konjonktür gereği (Rus sanayici ve tüccarların muhalefeti sonucu) Kuzey Kafkasya ölçeğinde geniş tutulmayarak, sadece Orta Kuban ve Orta Laba solundaki, yani şimdiki Adigey Adıgeleri ile sınırlı tutulmasına karar verildi. Yeni sürgünlere gerekçe olması için de, sözgelişi şimdiki Karaçay-Çerkes Cumhuriyeti yerindeki Adıgeler (Kabartay ve Besleneyler) çalışkan,üretici,sadık ve yerini benimsemiş kişiler sayılırken, şimdiki Adigey Adıgeleri "tembel, Türkiye'de akrabaları olan,yerini benimsemeyen ve Türkiye'ye gitmek için can atan" kişiler olarak tanımlandılar. Nitekim Kasım 1889'da Orta Kuban ve Orta Laba solunda yaşayan "Adıgelere ait 230 bin desyatin (250 bin hektar) tutarındaki verimli arazilerin alınıp 24 bin Adıge'nin Türkiye'ye göç ettirilmesine,onlardan alınacak toprakların da Kazak ve emekli askerlerden oluşacak 20 bin Rus erkeğine tahsis edilmesine" ilişkin bir hükûmet kararı yürürlüğe sokuldu.Bu tür sürülmeler sonucu olarak, Adıge nüfusu da son derece azaltılmış oldu. Örneğin 1865'te Adıge nüfusu, şimdiki Adıgey ve Karaçay-Çerkes yörelerini de kapsamak üzere,Kuban oblastı toplam nüfusunun üçte biri kadardı (107 bin). Oran 1890'larda onda birin altına düştü:1897'de,şimdilerde Adıge ve Çerkes (Kabartay ve Besleney) denilenlerin toplam nüfusu 43 bin olarak belirlendi.Bu nüfusun 30 bin kadarı şimdiki Adigey ve Şapsığ bölgelerinde,kalanı da şimdiki Karaçay-Çerkes Cumhuriyeti yöresinde bulunuyordu (1864 sonrası dönemde Adıgelere uygulanan baskılar için ayrıca bk.Tamara V.Polovinkina,Çerkesya, Gönül Yaram,Ankara,2007). Sürgüne tabi tutulan Adıgeler bugün Türkiye,Irak,Suriye,Lübnan,Ürdün,İsrail,Mısır, Kıbrıs,Libya,Tunus,Kosova,vd ülkelerde;buralardan göç etmiş olarak da AB ülkeleri (Almanya,Fransa,Hollanda,Belçika,Avusturya,Bulgaristan,vb),İsviçre,ABD (New Jersey,NewYork City,California,vb),Kanada,Avustralya ve toplam 40 kadar ülkede yaşamaktadırlar. Günümüzde,2002'de Adigey Cumhuriyeti ile Şapsığ yöresindeki ya da Rusya Federasyonu'ndaki (RF) Adige sayısı 131.769,Çerkes sayısı 60.517,Kabartay sayısı 519.958,Abaza (Abazin) sayısı 37.942,Gürcistan'dan tek yanlı ayrılan Abhazya'daki Abhaz sayısı da 100 bin dolayındadır.Diğer Kuzey Kafkas halklarının nüfusları da,RF'de ve 2002'de şöyleydi:Çeçen 1.360.253;Avar 814.473;Oset 514.875;Kumuk 422.409;İnguş 413.016;Lezgi 511.535;Dargi 510.156;Karaçay 192.182;Lak 156.545;Tabasaran 131.785;Balkar 108.426;Nogay 90.666;Rutul 29.929;Agul 28.297;Abhaz 11.367;Tsahur 10.366.RF içindeki toplam Kuzey Kafkasya yerli nüfusu 6 milyona,Gürcistan ve Azerbaycan'dakilerle 7 milyona yaklaşmakta,Diaspora (Türkiye,vb) ile birlikte,sayı,muhtemelen 10 milyonu aşmaktadır. Rus makamları Adıgeler ile diğer Kuzey Kafkas halklarına uyguladıkları sürgünü ya da etnik temizliği,aradan 140 yılı aşkın bir süre geçmiş olmasına karşın,itiraf etmiş ve Adıgelerden özür dilemiş değildirler.Olayı gizledikleri gibi,sürülen bu insanların Diaspora'daki torunlarının,Ata topraklarına dönüş isteklerini de kabul etmemekte, engellemelerde bulunmaktadırlar.1864 sürgünü,Rus yönetimlerince,Rus ve dünya kamuoyundan halen gizlenmekte,konuya bir tür sansür uygulanmaktadır.Rus makamları tarihi bir ülke olan Çerkesya'yı yok ettikleri gerçeği konusunda da derin bir sessizlik içindedirler. 21 Mayıs 1864'te Rusların Kbaada yaylasında düzenlemiş oldukları askeri tören ve dini ayin olayını,Rus milliyetçileri "Kafkas Savaşı"nın sona erdiği bir fetih günü olarak halen her yıl 21 Mayıs'ta Kbaada (şimdi Krasnaya Polyana)'ya da gidip anmaya ve kutlamaya devam etmektedirler.Bunu kınayan Çerkesler de,alternatif olarak "21 Mayıs"ı Kuzey Kafkasya halklarının sürüldüğü ve Çerkeslerin soykırıma uğratıldığı bir "Yas Günü" olarak her yıl anmaktadırlar. Abhazya, İmereti Krallığı ile birlikte Osmanlı korumasında iken, 1810'da kendi isteğiyle feodal prenslik halinde Rusya korumasını benimsemiş ve Rusya'ya bağlanmış,bu bağlanma durumu 1812 Bükreş Antlaşmasıyla Osmanlı Devleti tarafından da tanınmıştı. Abhaz yazarı Hayri Ersoy'un naklettiğine göre, Abhaz Prensliği'nin nüfusu 1858'de 94.023 idi.Rus korumasındaki bu Abhazya Prensliği, Çerkesya'nın Ruslarca işgal edilmesinin ardından, 1864'te,Rusya'daki genel demokratik reform programı gereğince lağvedildi ve Abhazya Prensliği arazisi "Sohum okrugu"na dönüştürüldü; 1861 reform programı çerçevesinde,üç yıllık bir gecikmeyle de olsa,1864'te,Abhazya'daki derebeyliği (feodal ayrıcalıklar) ve kölelik de kaldırıldı. Bu gelişmeler üzerine Abhazya'da bir ayaklanma oldu ve binlerce Abhaz Türkiye'ye sığındı. 1866'daki toprak reformu sırasında da Türkiye'ye sığınmalar oldu. Mayıs 1877'de Abhazya kıyılarına, şaşırtma amaçlı Osmanlı çıkartmaları yapıldı. Türkler ve destekleyicileri olan Abhazlar, Abhazya'nın kıyı bölümünü 4 aya yakın bir süre ellerinde tuttular. Toprak sahibi bir bölüm Abhaz ise, iç kesimde, eski prens ailesi (Şervaşidze) önderliğinde Rusları destekledi. Savaşı Rusların kazanması üzerine, Osmanlılarla işbirliği içindeki Abhazların önayak olmasıyla 30 bin ile 50 bin arasında değişen sayılarda bildirilen ve 1864-78 yılları arasında da,toplamı 100 bin ile 125 bin arasında tahmin edilen bir Müslüman Abhaz nüfusunun Osmanlı Devleti'ne sığındığı yazılmaktadır. Bunlar şimdiki Düzce, Sakarya, Kocaeli, İstanbul, vd illere yerleştirildiler. Feodal hiyerarşi,halen ve en çok Abhazlar arasında varlığını korumaktadır: Geleneksel Abhaz toplantılarında,toplum içi kan davaları ve yargısal konular,vb sorunlar görüşülmekte ve sorunların çözümlenmesine çalışılmaktadır.Bu toplantılar soyluların ve önde gelen asil kişilerin yönetiminde yapılmakta,alınan kararlar uygulanmaktadır.Bu arada 2005 yılında RF'nin Soçi (Saçe) kentinde Abhaz Prens ailesinden (Şervaşidze ya da Çaçba ailesi) Denis Çaçkhalia'nın (Денис Чачхалиа) katılımı ile "II.Abhaz-Abazin Soyluları (ya da "Asiller") Kongresi" de (Abaza Duney.ru/nobles Congress) yapılmıştır (Ayrıca bk."Nart" dergisi,sayı 41-42,s.47;sayı 44,s.36-37). 1877 ayaklanması sonucu,Abhazya büyük ölçüde Müslüman Abhazlardan boşaldı ve Ortodoks Hıristiyan Abhazlar Abhaz nüfusunun çoğunluğu haline geldiler. 1886'da Sohum okrugu'nda (Abhazya), Fahrettin Çiloğlu'na göre 68.773 olan genel nüfus içinde 28.320, Hayri Ersoy (Siuktar)'a göre de 58.960 Abhaz kalmıştı.Bu 30 bin dolayındaki fark,30 bin kadar Samurzakan'ın,Ersoy tarafından Abhaz olarak,Çiloğlu tarafından da farklı değerlendirilmiş olmasından kaynaklanıyor olabilir. Her iki yazara göre 1926'da Abhazya'da 55.918 Abhaz bulunuyordu. Oset sığınmacılar; Kars, Erzurum, Sivas, Yozgat, vd illere; Karaçaylılar Eskişehir, Afyon, Konya, Tokat (Reşadiye), Kayseri (Pınarbaşı),Sivas Yıldızeli,vd illere; Çeçenler; Sivas Yıldızeli, Konya (Beyşehir), Kahramanmaraş (Göksun), Mardin (Kızıltepe), vd illere; Dağıstanlılar; İstanbul, Yalova, Balıkesir, Sivas, Kahramanmaraş, Muş, Kars, Erzurum, Tokat, İzmir, Denizli, Çanakkale, Samsun, Trabzon, Kayseri , Sinop, Hatay vd. yerlere yerleştiler. 1877'deki Abhaz sığınmacılara ait bir mezarlık Kocaeli'nin Kandıra ilçesi Kefken mevkiinde, deniz kıyısında bulunmaktadır. Her yıl 21 Mayıs günü, bir Anıt Mezarlık haline getirilen bu yerde,Türkiye'deki Abhaz ve Kafkas (Adıge, vd) sivil toplum kuruluşları öncülüğünde toplanılmakta, dua edilmekte, gece ateş yakılarak ve denize çelenkler bırakılarak geçmişin üzücü anıları yaşatılmakta, ayrıca aynı gün İstanbul'da Üsküdar Kız Kulesi önünde toplanılıp sürgünde ölenler anısına Boğaz'a çelenkler bırakılmakta, daha başka yerlerde de benzeri etkinlikler düzenlenmekte, Çerkeslerin bulunduğu birçok ülkede de 21 Mayıs bir "Yas Günü" olarak anılmaktadır. Adıge/Çerkesler,2010 ve 2011 yılları 21 Mayıs günlerinde,21 Mayıs 1864'ü,yaniYas Günü'nü,İstanbul Taksim Meydanı'ndan başlayan,İstiklâl Caddesi boyunca sloganlar eşliğinde süren ve Galatasaray'daki Rusya Federasyonu (RF) Başkonsolosluğu önünde sona eren yürüyüşlerle anmış ve soykırımı inkâr eden Rusya Federasyonu yönetimini kınamışlardır.Çerkesya yurtseverleri adlı bir Çerkes grubu da RF Başkonsolosluğu önüne soykırımı ve RF politikalarını kınayan bir siyah çelenk bırakmıştır. Rusya Federasyonu ise,Çerkeslere soykırım uygulandığı iddialarını kabul etmemektedir. Bu anmalar her yıl düzenlenen bölgesel etkinlikler olan Kafkas İlkbahar Şenlikleri'nde de sürdürülmektedir. Buralarda da günün anlamına ilişkin konuşmalar yapılmakta,müzik,dans ve tiyatral gösteriler sunulmaktadır.Ayrıca her yıl,sürgünde ölenler ve Anayurt şehitleri adına Çanakkale'nin Biga ilçesinin Hacıköy ve Kocaeli Merkez ilçesinin Uzuntarla köylerinde anma toplantıları yapılmakta, İstanbul'un tanınmış eski mevlithanlarından, Adıge folkloru derlemecisi ve Adıgece mevlidi Adıge makamı dışında, Türkçe makama uyarlayıp kayda geçiren ve çoğaltan Adıge-Şapsığ asıllı Hafız Fahrettin Abatay (Guser)'in (doğ.1934) sesi ve daha başka hafızların, ayrıca her yıl Adigey'den gelen hafız ve konukların katılımı ile törenler yapılmakta ve Adıgece Mevlid okunmaktadır (Abhazlar, Adigey, Krasnodar Kray,Şapsığ Ulusal Rayonu,Şapsığlar). 21 Mayıs 1864; 300 yıl süren Kafkas - Rus savaşlarının sona ermesi ve Kuzey Kafkas halklarının sürgüne zorlanmasının başlangıç tarihidir. Bu tarihten sonra Çerkes toplulukları dünyanın çeşitli ülkelerine dağılmışlardır. Sürgün süreci içerisinde birçok insan hayatını kaybetmiş, sürüldükleri topraklarda ise hastalık, açlık ve yoksulluk gibi problemlerle karşı karşıya kalmışlardır. Sürgün yolunda çekilen çileler, yolda telef olanların feci durumları Trabzon'daki Rus konsolosunun, tehcir işlerini idare etmekte olan General Katraçef'e yazdığı raporda şöyle anlatılır: "Türkiye'ye gitmek üzere Batum'a 70,000 Çerkes geldi. Bunlardan vasati olarak günde 7 kişi ölüyor. Trabzon'a çıkarılan 24,700 kişiden şimdiye kadar 19,000 kişi ölmüştür. Şimdi orada bulunan 63,900 kişiden her gün 180-250 kişi ölmektedir. Samsun civarındaki 110'000 kişi arasında her gün vasati 200 kişi can veriyor. Trabzon, Varna ve İstanbul'a götürülen 4650 kişiden de günde 40-60 kişinin öldüğünü haber aldım." İşte bu suretle peş peşe sürüp gelen felaketlerin ve musibetlerin darbeleri altında inleyen ve eriyen bu kahraman ve faziletkar milletin bedbaht bakiyesi de Dobruca, Bulgaristan, Sırbistan, Arnavutluk, Suriye, Irak gibi daima tehlikeye maruz bulunan ve daima emniyetsizliğin hükümran olduğu yerlere iskan edilmiştir. Modern tarihin en büyük kitlesel nüfus hareketlerinden biri olan Çerkes sürgünü (Henze, 1986: 247) esnasında deniz gibi kan akıtıldı. Gemiye binmek için aç bîilaç kıyıda yağmur çamur içinde, ölüm iniltileriyle bekleşenler, yanaşan gemiye üşüşüp taşıma kapasitesinin çok üzerinde biniyorlardı. Gemiler de daha fazla para alabilmek için çok yolcu alıyor, bu yüzden fazla yol almadan batan gemilere sık rastlanıyordu. 1864 Mayısında, Trabzon'daki Rus konsolosunun yazdığına göre 30 bin kişi açlık ve hastalıktan kırıldı. Gemilerde hastalık alameti gösteren olursa derhal denize atılırdı. Çerkes Soykırımı 20 Mayıs 2011 tarihinde Gürcistan parlamentosunun oybirliğiyle aldığı bir kararla Gürcistan tarafından resmen tanındı. Böylece Çerkes soykırımı,bağımsız bir devlet tarafından resmen uluslararası gündeme taşınmış oldu. 13 Mayıs'tan 25 Mayıs'a kadar (Kaffed Çerkes Soykırımının anmasını 25 mayısta samsun'da yapmıştı) Çerkes Aktivistler tarafından Soykırım eylemi düzenlenmiş. Antalya-Burdur-Afyon-Eskişehir-Ankara-Bolu-Düzce-Sakarya-İzmit-İstanbul-İzmit-Sakarya-Düzce-Bolu-Çankırı-Çorum ve Samsun istikametinde otostop çekerek 2 ekip halinde soykırımı bindikleri tüm araçlara ve indikleri yerde gördükleri herkese anlatmışlardı. 13 Mayıs'ta Canberk, Kadir, Gizem ve Gökhan'ın eylemiyle başlayan süreç devamlılık oluşturarak 3 ekim de başlayan ve Türkiye Büyük Millet Meclisi'ne yönelen Soykırımı Tanıyın hareketini doğurmuştu. Bu hareket kendini büyüterek çalışma gruplarına bölünmüş ve ilk olarak Antalya'da açılan stanttan sonra Sakarya'da 3 günlük ve 5 günlük toplam 8 gün süren Çerkes Soykırımı Tanınsın Stantları açıldı daha sonra İstanbul Avrupa yakasında Galatasaray Lisesi önünde ve İstanbul Anadolu Yakasında Kadıköy - Bahariye caddesinde stantlar açılarak imza toplanmıştı Gelişen süreçte Sochi Olimpiyatlarının da etkisiyle canlanan Çerkes aktivizmi kendine yeni dinamikler kazanıyor. Kafkas Dernekleri Federasyonu Tökeli İmre Tökeli İmre (d. 25 Nisan 1657 Késmárk - ö. 13 Eylül 1705 İzmit), (Macarca: Thököly Imre) Erdel Prensi, Osmanlı yanlısı ve Habsburg karşıtı bir Macar devlet adamı. Tökeli İmre 1657'de Kesmark'da doğdu. Avusturya yönetimindeki Protestan Macarların şefiydi. Protestan Macarlar Avusturya İmparatoru'nun Katolik mezhebine geçmeleri için yaptığı teklifi kabul etmediler ve Tökeli İmre başkanlığında İmparatora karşı ayaklandılar. Tökeli İmre, Sadrazam Köprülü Fazıl Ahmed Paşa'ya başvurarak, Osmanlı himayesine girmek istediğini bildirdi. Avusturya ile barışı bozmak istemeyen Sadrazam Köprülü Fazıl Ahmed Paşa, olumlu karşılık vermedi. Buna rağmen savaşa devam eden Tökeli İmre, yukarı Macaristan'ı ele geçirdi. Fakat taraftarlarından çoğu kendisini terk edince Fazıl Ahmed Paşa'ya yaptığı teklifi, 1681 yılında Merzifonlu Kara Mustafa Paşa'ya tekrarladı ve ona hediyeler göndererek yakınlık kurdu. Tökeli İmre'ye Orta Macaristan kralı unvanı verildi. Türklerden aldığı kuvvetlerle birçok Avusturya kalesini ele geçirdi. Ancak İkinci Viyana bozgunundan sonra önceden aldığı kaleleri kaybetti. 1688 yılında Avusturyalılara teslim oldu ve Viyana'ya götürüldü. Serbest kaldıktan sonra Osmanlı-Kutsal İttifak Savaşları boyunca Osmanlı Ordusunda görev aldı. Türk ve Tatar kuvvetlerinin başında Transilvanya'ya girdi ve Germen Ordusu'nu yenilgiye uğrattı. Bu başarısından dolayı Tökeli İmre'ye Transilvanya prensliği verildi. Zenta yenilgisinden sonra İzmit'e çekildi. Karlofça barış görüşmelerinde Avusturyalılar, Tökeli İmre'nin kendilerine teslim edilmesini istedilerse de Osmanlı Devleti bunu kabul etmedi. Tökeli İmre 1705 yılında İzmit'te öldü. Mührünün üzerine "Kral-ı Orta Macar'ım ki namım Tökeli İmre, Mûin-i Âli Osman'ım daim hâzırım emre" yazdırmıştır. Balear Denizi Balear Denizi Akdeniz'de İspanya'nın doğu kıyılarıyla Balear Adaları arasında kalan bölgedir. İspanya'nın Barselona ve Valensiya şehirleri Balear Denizi kıyısındadırlar. Ebro Nehri bu denize dökülür. Alboran Denizi Alboran Denizi Akdeniz'in en batısında İspanya'nın güney kıyılarıyla Fas'ın kuzey kıyıları arasında kalan bölgedir. Cebelitarık Boğazı üzerinden Atlantik Okyanusu'na açılır. Bölgedeki Alboran Adası İspanya'nın kontrolündedir. Messina Boğazı Messina Boğazı Sicilya adasını İtalya'nın güneyindeki Calabria bölgesinden ayıran boğazdır. En dar noktasında genişliği 3,3 kilometredir. Messina Boğazı üzerinde bulunan önemli liman şehirleri Sicilya adasındaki Messina ve ana kıtada bulunan Reggio di Calabria'dır. Telegram & Gazette Telegram & Gazette (ve Sunday Telegram) Worcester, Massachusetts'deki tek yerel gazetedir. Gazete aynı zamanda yerel olarak the Telegram veya the T and G, olarak da anılmaktadır. "Worcester Telegram & Gazette Corp.," şirketine ait olan gazetede The New York Times ve The Boston Globe gazetelerinin sahibi The New York Times Company'nin de hissesi vardır. Nagazaki Nagasaki ( "Nagasaki-shi"), Japonya'nın Nagasaki prefektörlüğünün merkezi ve en büyük şehridir. Yüzölçümü 406.35 km² olan şehrin nüfusu 1 Ocak 2009 tarihi itibarı ile 446,007'dir. Nagasaki, tarihte nükleer saldırıya maruz kalan ikinci ve son şehir olmuştur. Nagasaki, günümüzden beş yüz yıl önce kurulmuştur. Japonya'nın Sakoku (dışarıya kapalılık) politikasını izlediği dönemde, Dejima (Çıkıntı Adası) adlı yapay ada inşa edilmiş ve 1641-1859 yıllar arasında ülkenin tek açık limanı olarak Hollanda ile ticaret yapılmıştı. 1567'de Katolikliği yaymış ve günümüzde de Katolik cemaatiyle meşhurdur. Amerika Birleşik Devletleri Hiroşima'ya dünyanın ilk atom bombası "Little Boy" (Küçük Çocuk)'u atarak 140.000'den fazla insanı katlettikten yalnızca üç gün sonra, 9 Ağustos 1945'te dünyanın ikinci ve öncekine göre 1,5 kat daha yıkıcı Atom bombası Fat Man (Şişman Adam)'i atarak ilk anda 74.000'den fazla insanı katletmişti. Nagasaki genel olarak dağlık bir bölgeden oluşup yerleşim yerleri ise dağlar arasındaki derelerdedir. Nagasaki'nin bu coğrafik yapısı Hiroşima'ya nazaran ölü sayısının daha az olmasının en önemli nedeni olmuştur. Nagasaki, aşağıdaki şehirler ile kardeş şehir anlaşması bulunmaktadır. Bonifacio Boğazı Bonifacio Boğazı Akdeniz'de Korsika ve Sardunya adaları arasından geçen boğazdır. Genişliği 11 kilometre kadardır ve doğuda Tiren Denizi'ne açılır. Pilonidal kist Pilonidal kist (Latincede 'kıl yuvası'anlamına gelir) kuyruk sokumundaki deri enfeksiyonları için kullanılan genel bir terimdir. Genelde oldukça acılıdırlar, erkeklerde daha çok olur ve genç yetişkinlerde (otuz yaşa kadar) görülür. Çoğunlukla kuyruk sokumunda görülmekle beraber bu durum ender olarak göbek ve koltuk altında da görülebilir. Genelde obezite, iltihaplanan bölgenin kıllı olması ve hareketsiz bir hayat tarzı ile beraber görülür. Stres, varolan bir kistin yangısına yol açabilir. Halk arasında pilonidal sinüs "kıl dönmesi" olarak bilinse de bu terim genel olarak deri içine doğru büyüyen kıllar için kullanılmalıdır, pilonidal kist yukarıda belirtildiği gibi daha özel bir anlam taşır. Pilonidal kistin nasıl oluştuğu kesinlikle bilinmemektedir. Eski bir teori, doğuştan varolan küçük ve zararsız bir kistin bir şekilde irite olup acılı bir iltihaba dönüştüğüdür. Bir diğer açıklama, bir kıl dönmesinin iltihaplanması olduğudur. Kistin içinde kıl köklerinin olması çok enderdir ama iltihabı akıtılan kistlerin içinin kıl dolu olması sıkça görülür. Gerçek neden muhtemelen kasıklar tarafından derinin gerilmesi sonucunda küçük yangı bölgelerinin oluşmasıdır. Tahmin edilen, kistlerin içinde bulundan kılların sırt veya baştan dökülmüş olduğu, bunların kasık arasına takılıp sonra da bu yangılı bölgelerde deriye saplandıkları, sürtünmeyle deri içine doğru itildikleridir. Ancak kıl deri içine girmeden de bir enfeksiyona neden olabilir, ameliyatla içi boşaltılan kistlerin sadece %50-75'inin içinde kıl bulunur. Bu hastalık ilk defa 1830'da Herbert Mayo tarafından tanımlanmıştır. 1880'de R.M. Hodge pilonidal kist terimini kullanmıştır. Latince "pilus", kıl, ve "nidal", yuva sözcüklerinden türetilmiştir. Günümüzde bu durum pilonidal sinüs hastalığı olarak da adlandırılır. Pilonidal kist bir enfeksiyon olarak tedavi edilir. Doktor genelde antibiyotik, sıcak kompres ve sırtın alt bölgesi ve kasık arası için kıl dökücü krem önerir. Kist delinerek içindeki irin boşaltılır. Bu şekilde iyileşmeyen kistler ameliyatla alınabilir. Kist ameliyatında bölgedeki deri ve kist kesilip çıkarılır. Doktorun takdirine göre ameliyat yarası ya pansumanla örtülür veya dikilir. Pansuman durumunda 4-8 hafta boyunca gazlı bezin günde bir değişmesi gerekir. Tam vücudun orta çizgisinde olan yaranın dikilmesi durumunda enfeksiyonun geri gelme olasılığı daha yüksektir, çünkü enfeksiyonu neden olan deri gerilmesi bu bölgede daha fazla olur. Dünya'da uygulanan ameliyatlı ve ameliyatsız teknikler şöyle sıralanabilir: A- Akut Apse Tedavisi Küretaj (apsenin boşaltılması), Kesim (insizyon), Açık Tutma B- Korumaya Yönelik Cerrahi Yöntemler B.1- Lord-Millar YÃ¶ntemi B.2- Bascom C- Klasik Cerrahi YÃ¶ntemler C.1- Geniş Lokal Kesim (eksizyon) C.2- Primer Kapama C.3- Marsupiyalizasyon D- Kronik Apse Tedavileri D.1- Karydakis YÃ¶ntemi D.2- D kesimi D.3- Deri grefti (yaması) D.4- Flap YÃ¶ntemleri D.4.1- Limberg Flap D.4.2- Modifiye Limberg Flap D.4.3- Z Plasti D.4.4- W Plasti D.4.5- V-Y Plasti D.4.6- Rhomboid Flap D.4.7- Rotasyonal Flapler D.4.8- Gluteus Maksimus Myokutonöz Flap E- AmeliyatsÄ±z Teknikler E.1- Gümüş Nitrat E.2- Fenol E.3- Fibrin Doku Yapıştırıcısı E.4- Polifenol yÃ¶ntemi E.5- PRP (platelet rich plasma) yöntemi Sicilya Boğazı Sicilya Boğazı Akdeniz'de Sicilya ile Tunus arasındaki boğaza verilen addır. Genişliği yaklaşık 160 kilometredir. Boğazın derinlerinde akıntı doğudan batıya doğrudur. Yüzeye yakın seviyelerde ise ters yöndedir. Taranto KÃ¶rfezi Taranto Körfezi İtalya'nın güneyinde Yanya Denizi'ne açılan bir körfezdir. Neredeyse kare biçimindedir. Genişliği ve uzunluğu 140 kilometredir. Körfezdeki başlıca şehirler Taranto ve Gallipoli'dir. Rocky Mount, Kuzey Karolina Rocky Mount, ABD'nin Kuzey Karolina eyâletinde yer alan Nash ilçesinde bulunan bir şehirdir. Şehirde ilk yerleşimler 19. yüzyıl'ın başlarında başlamıştır. Şehrin nüfusu 26 Kasım 2009 tarihinde yapılan bir nüfus sayımına göre 57,685 olup metropol nüfusunun da 152,392 olduğu tespit edilmiştir. 15 Mart 2010 tarihinde yapılan bir nüfus sayımına göre şehirde 57,477 kişi, 23,097 ev ve 14,639 aile bulunmaktadır. Şehrin nüfus dağılımı ise 79.0% Beyaz, 11.3% Afrikan Amerikan, 0.3% Yerli Amerikan, 5.2% Asyalı, 0.1% Pasifik Islander, 1.1%'i ise diğer gruplardandır. Rocky Mount Rocky Mount, ABD'de farklı yerleşim merkezlerine verilen isimdir:: Antalya KÃ¶rfezi Antalya Körfezi Türkiye'nin güneyinde Akdeniz kıyısındaki bir körfezdir. Körfeze adını veren Antalya şehri en önemli merkezdir. Bullwinkle Platformu Bullwinkle Platformu, 529,1 metre uzunluğundaki petrol platformu Meksika Körfezinde bulunmaktadır. Bullwinkle Platformu su seviyesinden 412,1 metre yüksekliktedir. Bullwinkle Platformu Shell Petrol'e aittir. İnşaası 500 milyon amerikan dolarına mal oldu. 2003 Dünya Üniversiteler Kış Oyunları 2003 Kış Üniversite Oyunları, 21. Kış Üniversite Oyunları'ydı ve İtalya'nın Tarvisio şehrinde düzenlendi. James Edward Sullivan James Edward Sullivan (d. 18 Kasım 1862 New York - ö. 16 Eylül 1914) Amerikalı spor adamı. Amatör Atletizm Birliği (AAU)'nin kurucularından biridir ve 1906'dan 1908'e kadar başkanlığını yapmıştır. Sullivan ayrıca, Modern Olimpiyat Oyunları'nın düzenleyicisi ve IOC Başkanı Pierre de Coubertin ile arasının gergin olmasına rağmen, Olimpiyatlar'ın ilk dönemlerinde en çok söz sahibi kişilerden biridir. Bunun dışında pek çok spor organizasyonunun da düzenleyicisi olmuştur. 1908-1912 yılları arasında "New York Eğitim Yönetim Kurulu"'nda almıştır. 1930 yılında, AAU onuruna James E. Sullivan Ödülü düzenlemiştir. Bu ödül her sene en başarılı amatör atlete verilmektedir. Alfred Sisley Alfred Sisley, (d. 30 Ekim 1839 - ö. 29 Ocak 1899), Fransız okuluna bağlı Britanyalı ressam. Paris'e yerleşmiş bir tüccarın oğluydu. Babası onu 13 yıl Londra'ya göndererek ticaret işlerine ilgi duymasını sağlamaya çalıştı. Ancak Sisley 1862‘de Gleyre'nin atölyesine girdi. Orada Bazile, Monet, Renoir ile tanıştı. Bu sanatçılarla birlikte çalıştı. Artık yaşamını resimleriyle kazanmak zorunda olan Sisley‘i Monet Durand Royal ile tanıştırdı. Birkaç istisnanın dışında Sisley‘in yapıtlarının tümü manzara resmidir. Sanatçı izlenimcili akımının en katkısız öncüsü sayılır. Üslubu hemen hemen hiç değişmemiştir. Sanatı yaşadığı yerlere göre çeşitli dönemlere ayrılır. George Petit bir Sisley Retrospektifi düzenledi; ancak Tavernier'in coşkulu makalelerine rağmen sergi tam bir başarısızlıkla sonuçlandı. Bununla birlikte 1899'da atölyesini sattıktan sonra sanatçının tablolarının fiyatı yükselmeye başladı ve ertesi yıl Camondo Su Baskını'nı alarak Louvre'a hibe etti. Gullfaks C Gullfaks C, Statoil'e ait bir deniz platformudur, Norveç'te Kuzey Denizi'nde 34/10 Bloğunda yer almaktadır. Statoil tarafında inşa edilen Gullfaks C, deniz seviyesinden 217 metre yüksektedir. Deniz yüzeyinden toplam yüksekliği ise 380 metredir. Gurgum Gurgum Krallığı coğrafi olarak Akdeniz, Doğu Anadolu, İç Anadolu ve Güneydoğu Anadolu’nun kesişim noktasında kurulmuş bir Neo-Hitit kent devletidir. Krallığın merkezi genellikle bugünkü Maraş Kalesi ve çevresi olarak görülür. Burada Gurgum ve Marqasti tanımları arasındaki fark, birinin bir bölgeyi diğerinin ise kent merkezini ifade etmesidir. Gurgum Kent Devleti’nden ilk defa Gurgumite adıyla II. Assurnasirpal Dönemi Assur kaynaklarında söz edilmekte, sonraları ise daha detaylı olarak II. Salmanassar’a ait belgelerde karşımıza çıkmaktadır.Daha sonraları III. Salmanassar (858-824), yaptığı seferlerden söz ederken Assur’a vergi veren ülkelerin isimleri içerisinde Gurgum’dan da söz etmektedir. Yine Assur krallarından III. Tiglath- Pileser (MÖ 744-727) zamanında başlayıp, II. Sargon zamanına (MÖ 721-705) kadar süren ve kralların her yıl Anadolu’ya yaptığı seferleri anlatan yıllıklarda da Gurgum kentinden söz edilmektedir. MÖ 711 yılında Assur kralı II. Sargon zamanında Gurgum'un artık tamamen bir Assur şehri haline getirildiği anlaşılır. Marqasi isminin de bölgeye ilk kez yine Assurlar tarafından verildiği kabul edilir. Hawkins, II. Sargon döneminde Marqasi isminin başkent için kullanıldığını belirtmektedir. Kent muhtemelen Marqasi ismiyle Assur’a dahil edilmiştir. Marqasi ve Gurgum isimleri arasındaki bağlantı ise Sargon yazıtları sayesinde sağlanmıştır. Sargon, çağdaşı olan Gurgum Kralı Tarhulara’yı tanımlamak için “Gurgumlu” Kurkumawani- (URBS), ya da “Marqasili” terimlerini dönüşümlü olarak kullanmıştır. II. Sargon’un, “Bit-Pa'alla Toprağı” terimini de Gurgum için kullandığı, yine Hawkins tarafından belirtilmektedir. Ancak “Bit-Pa’alla” terimi, II. Sagon’un yazıtlarının yapılan tercümesinde farklı bir biçimde Gurgumlu aile ismi olarak da görülmektedir.Son yıllarda Maraş Kalesi'nin çok yakın çevresinde bulunan Assurca tabletler, bölgenin tam isminin Marqasti olduğunu göstermekle birlikte, Gurgum'un başkenti olarak buraya lokalize edilmesini de sağlamıştır. Marqasti, isminin Demir Çağı’ndan itibaren kullanılan diğer versiyonları ise, Marqas, Markaji/ şi/ si, Maraj, Marasin, Marassa, Marasion, Maraş olarak günümüze kadar ulaşmıştır. Grayson'a göre Assur kaynaklarında adı geçen ilk Gurgum kralı (MÖ 858) Mutallu’dur. Ancak Bryce, transkripsiyonu yapılan MARAŞ 8 stelinde yer alan metne dayanarak, ondan daha önceki krallar olan Astuwaramanza, Larama ve Muwatalli isimlerine ulaşılmaktadır. Kral Larama'dan sonra Gurgum tahtına MARAŞ 4 Stelinden öğrendiğimize göre büyük olasılıkla oğlu Kral Muwizi geçmiştir. Kral Muwizi den sonra Gurgum tahtına Oğlu Halparuntiya I. oturur. Tahta I. Halparuntiya'dan sonra II. Muwatalli’nin oturduğu, oğlu II. Halparuntiya'nın aynı steldeki: "Ben Muwizi’nin torunu, Kral Muwatalli’nin oğlu Gurgum Kralı Halparuntiya’yım" sözlerinden anlaşılmaktadır. Hakkında en geniş bilgi edindiğimiz bir diğer kral ise Larama II/Palalam oğlu II. Qalparunda/ II. Halparuntiyas’tır. III. Salmanasar’in seferlerinin anlatıldığı “Kurkh Anıtı”nda, Fırat’ın batı yakasında gümüş, altın, kalay ve bronzun haraç olarak alındığı kişiler arasında Gurgum Kralı III. Halparuntiyas/Qalparunda'dan söz edilir. 1906 yılında Pastor Brunnemann tarafından Maraş’ta bulunan ve aynı yıl İstanbul müzesine götürülen imzalı heykel parçasında ise Halparuntiyas bu sefer kendisini tanıtmaktadır: "Ben hükümdar Muwattalli’nin oğlu, Gurgum Kralı Halparuntiyas, Hirika kentini yıktığım yıl Upatıtasis Tarhunzas’ta oturdum… ". Sargon ve III. Tiglatpileser’in hükümranlık yıllarında (MÖ 744-727) Gurgum Kralı Tarhulara’dır. Assur karşıtı bir politika sürdüren kral, Urartu Kralı II. Sarduri’nin başını çektiği Milid (Malatya) ve Kummukh (Adıyaman) krallıklarının içinde yer aldığı bir ittifaka katılmıştır. MÖ 743 yılında söz konusu ittifak yenilgiye uğratılmış ve Assur tarafından dağıtılmıştır. Daha sonra Tarhulara’nın oğlu Mutallu babasını öldürerek Gurgum tahtına geçmiş ve bilinen son Gurgum Kralı olmuştu. Mutallu’nun çağdaşı Assur Kralı II. Sargon MÖ 721–705 yılları arasında Neo-Hitit Kent Devletleri üzerine seferler düzenlemiş ve Gurgum’u da diğer devletler gibi bir Assur eyaleti olarak Marqas/Marqasti ismiyle doğrudan imparatorluğa katmıştır. Böylece bilinen ilk kral Astuwaramanza ile muhtemelen en geç MÖ 11. yüzyılın sonlarında başlayan Gurgum taht soyu, MÖ 8. yüzyılın sonunda Mutallu ile sona ermiştir. SeferÃ®ler Seferîler veya Saffârîler (Farsça: سلسله صفاریان), İran'ın güneydoğusu ile Afganistan'ın güneybatısında yer alan Sistan'da kurulmuş ve 861-1003 yılları arasında faaliyet göstermiş kısa ömürlü bir Fars hanedandır. Seferîler'in merkezi bugün Afganistan sınırları içinde kalan Zaranc şehridir. Hanedan geçmişi hakkında pek bilgi bulunmayan fakat doğu İran'da bakırcılık yapan Yakup bin Lait es-Sefer tarafından kurulmuş ve adını ondan almıştır. Es-Sefer topladığı güç sayesinde kumandan olmuş ve Sistan bölgesini, daha sonra da günümüz İran ve Afganistan topraklarının büyük bir kısmını fethetmiştir. Es-Sefer ölümünden önce Tahirîler'in elinde bulunan Horasan'ı ele geçirerek, onlara son vermiş ve Bağdat yakınlarına kadar ulaşmıştır. Saffarî İmparatorluğu kurucusu Yakub'un ölümünden sonra pek fazla yaşamadı. Kendinden sonra tahta geçen kardeşi Amr bin Lait 900 yılında Samanîler'e bir savaşta yenildi. Daha sonra Horasan'ı teslim etmek zorunda bırakıldı. Geçen yıllar içinde iyice zayıflayan devlete 1003 yılında Gazneliler tarafından son verildi. 1029'da hanedanın Nasri kolu, Seferîleri yeniden kurmuş ve Sistan valisi sıfatıyla sırasıyla Gaznelilere, Selçuklulara, Gurlulara, Harezmşahlara, Moğollara ve İlhanlılara bağlı yaşamıştır. 13. yüzyılın başında hanedanın Mihrabani kolu Sistan'da yönetimi ele geçirmiştir. Seferiler İlhanlıların çöküşüyle yarım yüzyıl bağımsız yaşadıktan sonra sırasıyla Timurlulara, Özbeklere ve Safevîlere bağlı olarak Sistan'ı yönetmiştir. 1537'de Seferilere kesin olarak Safevîler son vermiş ve bölgeyi kendilerinin atadığı valilerce yönetmeye başlamıştır. Baldpate Platformu Baldpate Platformu, Lousiana kıyılarında bulunan deniz platformu 579,7 metre yüksekliğindedir. Baldpate Platformu "Hudson Engineering" tarafından inşa edilmiştir. Vincent-Marie ViÃ©not de Vaublanc Vincent-Marie Viénot, Vaublanc Kontu (Doğumu: 2 Mart 1756, Fort Dauphin, Saint-Domingue bugünkü Fort Liberté, Haiti. Ölümü: 21 Ağustos 1845, Paris). Katolik, kralcı eğilimli (Royalism), Fransız yazar ve siyaset adamı. Siyasal kariyeri Viénot’nun XVI. Louis, Paul Barras, Napoléon Bonaparte, Artois Kontu, X. Charles ve sonunda XVIII. Louis ile omuz omuza olmasını sağladı. Değişen siyasal rejimlerin sonucunda dört defa sürgüne yollanıp, her seferinde bağışlanarak geri çağrıldı. Uzun ve çalkantılı meslek hayatı boyunca, Devrim ve Directoire yönetimleri altında ardı ardına monarşist milletvekilliği görevini üstlendi. Terör döneminde sürülen, Napoléon’un gözdesi olan, XVIII. Louis döneminde İçişleri Bakanlığı yapan Viénot, siyasal dönemini ultra kralcı milletvekili olarak bitirdi. Konuşmalarının sert ve ateşli dili ve 1816’da İçişleri Bakanı görevindeyken Académie Française’deki tartışmalı yeniden yapılandırmasıyla hatırlanır. Öne çıkan karakter özelliği “"düzen adamı"” olması ile, Liège Devrimi’nin (1789) ılımlı bir değişim yanlısı idi ve siyasal kariyerini Fransız Restorasyonu (1814-1830) döneminin radikal anti-devrimcisi olarak tamamladı. Bourgogne’un asil bir ailesinden gelmekte olan, Fort-Dauphin’deki Saint-Louis Kalesi komutanı Binbaşı Vivant-François Viénot de Vaublanc’ın büyük oğlu olarak dünyaya geldi. Babasının garnizonu olan Saint-Domingue (Haiti)’de doğdu ve büyüdü. Fransa’ya ilk olarak yedi yaşında ayak bastı. La Flèche’teki l’Ecole de Cadets ve Paris’teki l’Ecole Militaire’de 1770’ten 1774’e kadar aldığı askeri eğitimin sonrasında, henüz okuldan mezun olmamasına rağmen Provence Kontu ve geleceğin XVIII. Louis’si tarafından Saint-Lazare Nişanı'na layık görüldü. Amcası Charles’ın yarbayı olduğu ve Liancourt Dükü’nün kontrolünde olan La Sarre Alayı’nda 1776’dan 1782’ye kadar teğmenlik yaptı. Sırasıyla Metz, Rouen ve Lille garnizonlarında görev aldıktan sonra Saint-Domingue’e çağrıldı. Orada evlendiği bayan De Fontenelle’den bir kız çocuğu dünyaya geldi ve 1782’de Fransa’ya geri döndü. "Tribunal des Maréchaux de France" olarak bilinen Fransız Mareşal Mahkemesi’nin Melun’deki Dammaire-les-Lys bürosunu ve aynı zamanda bölgeden de bir ev satın aldı. Buradaki görevi bölgedeki aristokratların aralarında çıkan anlaşmazlıkları çözmek olduğundan soylular arasında çok geniş bir çevre elde etti. Bu iş kendisine tarım, edebiyat ve sanatla uğraşabilecek zamanı da tanıdı. İlk zamanlarda Fransız Devrimi'nin yeni fikirleri tarafından cezbedilerek siyaset mesleğine atıldı ve 1789'da Melun derebeyliğinin "(baillage de Melun)" üyesi oldu ve Louis-Marthe de Gouy D'arsy başkanlığındaki bu birliğe sekreter seçildi. Birlik, krala cahier de dolérance denilen bir rapor hazırlamak ve Genel Konsey'e (Etats Généraux) bir delege göndermekle mükellefti. Delege olarak, sonrasında Kurucu Meclis üyesi olan, Melun derebeyliğinin üyesi Fréteau de Saint Just'ün adaylığını destekledi ve seçilmesini sağladı. 1790'da, daha sonra başkanlığını yapacağı Seine-et-Marne genel konseyine üye olarak çağrıldı. Bu göreviyle, bu departmanın idari yönetimine başkanlık etme hakkı elde etti. Kurucu meclisin feshinden sonra derebeyliklerdeki seçici kurullar yeni delege seçimi için bir araya geldiler. Vaublanc, Seine-et-Marne'daki kurulun başkanı seçildi. 1 Eylül 1791'de yapılan oylamada, on bir kişilik bir listede, 345 oyun 273'ünü alarak 8. sıradan, Yasama Meclisi'ne delege seçildi. Yeminlerine sadık kalarak, hiçbir Kurucu Meclis üyesi yeni mecliste yer almadığından, deneyimsiz delegelerden kurulan meclis içinde, Antil kolonilerinde siyasal tecrübesi olan birkaç kişiden biri oldu. Meclisin ilk mesai gününden itibaren, XVI. Louis'nin meclis tarafından düşürüleceği zor durumu anlatan konuşmalar yaparak dikkat çekti. Bunun üzerine 92'ye karşı 104 oyla (bu 92 oyu Girondins Liderlerinden Brissot almıştı), çoğunluğu kralcılardan oluşan (royalist) meclise ikinci başkan seçildi (3-15 Kasım 1791). 15-28 Kasım 1791 tarihleri arasında da başkanlık görevini yürüttü. Vaublanc 29 Kasım'da, krala; tamamen din adamları ve soylular tarafından teşvik edilen yoğun göçün engellenmesini amaçlayan ve Fransız soylularının (Artois Kontu, Condé Prensi, vb.) ordularına sığınak sağladığı için Alman prenslerini misilleme ile tehdit eden, meclisin 9 Kasım tarihli kararnamesine verdiği vetoyu geri almasını isteyen bir mesaj hazırlamakla görevlendirildi. Meclis Vaublanc'nın hazırladığı mesajdan o kadar tatmin oldu ki; seçilmiş 24 kişilik bir delege heyetinin başında kralın huzuruna çıkarak, bu mesajı şahsen okumasını istedi. XVI. Louis, meclisin mesajını titizlikle değerlendireceğini söyledi ve birkaç gün sonra konuyla ilgili kararını Vaublanc'a şahsen iletti. Bu sayede Vaublanc, (bir ilk olma şartıyla krala boyun eğdirmesiyle), mecliste büyük sükse yaptı. Bu anekdot meşruti erkin değişimini de haber veriyordu: Meclis, yasama gücünü temsil etmiş, yürütmenin nüfuzunu XVI. Louis'nin elinden almıştı; XVI. Louis artık sadece ""Fransızlar'ın Kralı""ydı. 745 meclis üyesinden, 263 kişi ile birlikte Vaublanc, anayasal monarşist parti bünyesinde yer alarak, ""Club des Feuillants""a üye oldu. "Barnave" ve "Lameth"'nin gidişiyle, Jacques Claude Beugnot, Mathieu Dumas ve François Jaucourt ile beraber, liderlik pozisyonuna yükseldi. Devrimci hükümetlere sert muhalefet sergileyerek krala bağlılığı ile dikkatleri üzerine topladı. Sert muhalefeti; inatçı din adamları, göçmenlerin mallarına el koyan kanunlar, Avignon Katliamı'na (Maasacre d'Avignon) kadar varıyordu. Tartışmalar giderek sertleşiyordu. Tartışmalara katılan kalabalık, Charles de Lacretelle gibi meslektaşlarına olduğu gibi Vaublanc'na da sıklıkla "" A la lanterne!"" diye bağırıyorlardı. Kendisine düşman olan Yasama Meclisi'nden meslektaşı Nicholas de Condorcet Vaublanc için; «"Bütün meclislerde böyle gereksiz saçmalıklarla etki yaratan boş kafalı, çığırtkan konuşmacılar oluyor"» diyordu. Brissot da ona « "Çiftmeclisçilerin şefi" » lâkabını takmıştı. 1792'de meclis önünde Rochambeau Kontu'nu savunarak beraatini sağlayanlardan biriydi. Antiller'de köleliği kaldırmaya çalışan meclis çoğunluğunu izleyerek, kolonilerdeki yaşama dair az bilgisi olan Brissot, Saint Dominigue'de etnik ve sosyal ayrımdan kaynaklanabilecek olası bir iç savaşa karşı, 20 Mart konuşmasıyla uyardı. Diğer yandan bütün « renkli (beyaz ırktan olmayan) ve özgür zencilere » vatandaşlık hakkı tanıyan 4 Naisan 1792 yasasını da savundu. Danimarka ve Büyük Britanya örneklerini izleyerek, 10 Nisan toplantısında kolonilerde giderek artan köle ticaretinin yürürlükten kaldırılması taraftarı olduğunu açıkladı. 3 Mayıs 1792'de Jean-Paul Marat'nın (Fransız gazeteci ve siyaset adamı. 24 Mayıs 1743, 13 Temmuz 1793) ve başrahip Thomas-Marie Royou'nun (1743-1792) ihamı için kanun hükmünde kararnamesini, radikallere hitaben şu cümlelerle desteklemiştir: « Sizler baylar, anayasayı kurtarmak istiyorsunuz; fakat bunu komploları ve komplocuları alt etmeden başaramazsınız; sadece kanun için savaşarak; onunla ve onun için ölerek, ve size beyan ediyorum ki; ben, kanunun infazı için sizinle ölen son kişi olmayacağım; buna inanın baylar... » 18 Haziran'da, Marant önerisinin sonucunda kurulan, Fransa'nın durumunu incelemek ve anayasanın, özgürlüğün ve imparatorluğun kurtuluşu için olanaklar önermekle yükümlü "Onikiler Komisyonu"na üye olarak seçildi. 30 Temmuz'da istifasını sundu. 20 Haziran 1792 olaylarını müteakiben La Fayette (6 Eylül 1757 - 20 Mayıs 1834), kralı Paris'i terkederek kuzeyde toplanan ordularının başına geçmeye ikna etmek için 28 Haziran'da Paris'e geldi. Ulusal muhafızların başı olarak siyasi parti ve kulüpleri kapatmayı denediyse de, bu girişimi mahkemenin kendisine destek vermemesi sebebiyle başarısız oldu. Bu girişime sert bir tepki olarak meclisin sol kanadı La Fayette hakkında vatana ihanet kararnamesi teklifi verme kararı aldı. Gelişmeler karşısında dehşete kapılan Vaublanc endişe içindeydi. Halk tarafından kabul gören ve mecliste çoğunluk olan radikallerin ateşli muhalefetine rağmen, 8 Ağustos'ta meclis önünde anayasayı çiğnemekle suçlanan general La Fayette'i vargücüyle ve cesaretle savunan bir konuşma yaptı. Kendi deyişiyle; Antoine Chrysostome Quatremère de Quincy'nin de yardımıyla 200 kararsız delegeyi kendi fikri altına toplamayı başardı. Böylece La Fayette, kullanılan 630 oyun 406'sını toplayarak beraat etti. Meclis oturumunun çıkışında Vublanc, yaklaşık 30 delegeyle birlikte, duruşmalara katılan halk tarafından tehdit, hakaret ve tartaklamalara maruz kaldılar. Öyle ki; bazı delegeler pencerelerden kaçarak Kraliyet Sarayı'nın korumalarına sığınmak zorunda kaldılar. Hippolyte Taine'in anlatımına göre: « La Fayette'in baş savunucusu olarak Vaublanc üç defa saldırıya uğradı, evine gitmeyerek tedbir almak zorunda kaldı; fakat evini kuşatan kızgın kalabalık seksen kişiyi linç edeceklerini ve Vaublanc'ın ilk sırada olacağını haykırıyordu; on iki kişi evine tırmandılar. Evinde bulamadıkları Vaublanc'ı arkadaşlarının evlerinde aramayı sürdürdüler fakat bulamadılar. Vaublanc'ı "Evine gidersen linç edileceksin" diyerek uyarmıştık. » Sonuç olarak Vaublanc, 9 Ağustos'ta «federallerin» ve «Marseylilerin» uzaklaştırılmasını talep etti. Fakat talebi mecliste çoğunluk tarafından reddedildi. Rejimin ve yasama meclisinin Paris komünü tarafından devrildiği 10 Ağustos 1792 olayları sırasında Vaublanc, arabasıyla bugünkü Vendôme Meydanı'ndan geçerken XIV. Louis heykelinin yıkılışına tanık olur. Meclise, devrimci baskıdan kurtulmak için, Paris'i terk ederek kraliyetçi olan Rouen'e gitmek için talepte bulunur. Baskılar, o dereceye gelmiştir ki; gelecekte general olacak istihkam yüzbaşısı Louis Bertrand de Sivray'ın kılıcıyla canına kastından son anda kurtulur. Daha sonra hatıralarında yazacağı gibi; kraliyet ailesinin Les Tuileries'nin kuşatılmasından sonra yasama meclisine sığınmasının görgü tanıklarından birisi olur. 10 Ağustos akşamı, Ulusal Meclis aktivisti Armand-Gaston Camus'nün evine sığınmak zorunda kaldı. Birkaç gün sonra, Neuve Saint Eustache sokağındaki Strasbourg oteline sığındı. 3 Eylül 1972'de, otelin avlusunda bağrışmalar duydu ve ihbar edildiğini düşündü. Oysa gerçekte, prenses Lamballe'in kafasını bir mızrağın uçuna geçiren kalabalık oradan geçmekteydi! Konvansiyon'un yeni göreve gelen Kamu Selameti ve Gözetimi Kometeleri, Vaublanc'ın da yurtdışı edileceklerin listesinde yer aldığı ve yasa dışı ilan edildiği bir emir yayınladılar. Bu emirname onu şehri terk etmeye ve önce Normandiya'ya (orada ailesine kavuşacaktı) sonra da Melun yakınlarındaki Bélombres'deki köy evine sığınmaya zorladı. Orada köşesine çekilmiş olarak birçok ay boyunca yaşadı. Orada Gorsas gazetesinin diğer şeyler yanında onu "Kraliçe'den Provence bölgesinde karşı-devrimi organize etmek için 300.000 frank almakla" suçladığını öğrendi. Şüpheliler yasası 17 Eylül 1793'te oylandı. Vaublanc'ın ismi orada yer aldı. Bir devrimci birlik evini aramaya geldi, bunun üzerine "uzun yollar boyunca" yalınayak olarak kaçmak zorunda kaldı, rastgele gelişigüzel yol aldı. Barınaktan barınağa seğirtti, bir şehre vardığında ihbar edilmemiş olmak için içinden nasıl yalvardığını ve pasaportunu yerel izleme komitesine onaylatmak zorunda olmaktan dolayı duyduğu ızdırabı özellikle betimlemiştir. 14 ve 16 Ekim 1793'teki, Kraliçe Marie Antoinette'in yargılanması sırasında, ismi François Jaucourt'unkiyle birlikte bir suçlama kağıdında yer aldı. Güney Fransa'ya ve Bordeaux'ye gitmeye yeltendiyse de, Konvansiyon temsilcisi Tallien'in orada acımasız bir baskı uyguladığını öğrendikten sonra, riskleri göz önünde bulundurarak yönünü değiştirdi. Poitiers'den ve orada bir ay geçireceği La Rochelle'den geçti. Ulusal Muhafız Ordusuna alınma ve orada tanınacağı korkusuyla, kendisini hasta olarak gösterdi ve Gers'teki Castéra-Verduzan'da bulunan bir termal tedaviye kendisini sevk ettirdi. Hastalık numarasıyla ilgili kuşku uyandırmamak için, "tedavi edilemez iskorbüt" hastalığı semptomlarına benzer bir durum yaratmak için düzenli olarak dişetlerini deldi. 9 Thermidor'da (27 Temmuz 1794) Robespierre'in iktidardan düşürüldüğünü yine bu şehirde haber aldı. Yine de Paris'e geri dönmesi için gerekli olan sürgün hükmünün ailesi tarafından kaldırtılması için dört ay daha beklemesi gerekti. 10,5 cm FlaK 38 10,5 cm FlaK 38 ve FlaK 39 Nazi Almanyası ordusu Wehrmacht tarafından II. Dünya Savaşı sırasında kullanılan bir uçaksavar silahıydı. Bu top aslında Alman deniz kuvvetleri Kriegsmarine için üretilmişti. Küçük uçan hedeflere karşı tekli olarak kullanılmıştı 1933 yılında başlanmasına rağmen çok fazla üretilmedi. Hiçbir zaman mobil olmadı ve 88 modelinin başarısına ulaşamadı. FlaK 38 ilk modellenin elektrikli nişanlama sistemi vardı. Ancak bu sistem çoğu zaman büyük sorunlara sebep veriyordu. FlaK 39 yeniden dizayn edilerek daha kullanışlı mekanik sistemine geri dönüldü. Music from the OC: Mix 2 Music from the OC: Mix 2 televizyon dizisi The O.C.'nin müziklerinden oluşturulmuş karma bir albümdür. Amatör Atletizm Birliği Amatör Atletizm Birliği (İngilizce "Amateur Athletic Union" - AAU) 1888 yılında ABD'de amatör sporları desteklemek için sporcuları ve spor organizasyonlarını desteklemek için kurulmuş bir birliktir. Birliğin amacı sporculara iyi bir eğitim ve çevre sağlayarak yardım etmektir. Her yıl geleneksel olarak AAU Gençler Olimpiyat Oyunları düzenler. Birlik her yıl en başarılı gördüğü amatör sporcuya James E. Sullivan Ödülü verir. Petronius Platformu Petronius Platform'u derin su platformudur ve Chevron Corporation ve Marathon Oil tarafından işletilmektedir. Platform New Orleans'ın 210 km güneydoğusunda Meksika Körfezinde bulunmaktadır. Nancy Nancy [] (Almanca: Nanzig, Lüksemburgca: Nanzeg), Fransa'nın Grand Est bölgesinin ve Meurthe-et-Moselle département'inin merkezi, Meurthe'in kıyısındadır. Üniversiteler şehri olarak da bilinen Nancy Strazburg ile Paris'in bağlantı yolundadır. Nancy 2007 sayımı ile merkez nüfusu 105.349, genel nüfus itibarıyla da 415.765'dir. Nancy şehri 1960'tan 1980'e şehircilik olarak bir değişim süresi yaşamıştır. Nancy Nancy şehrinin, aşağıdaki şehirlerle kardeş şehir bağları vardır: Michael Curtiz Michael Curtiz, (d. 24 Aralık 1886 - ö. 10 Nisan 1962) Macar asıllı Amerikalı yönetmen. Avrupa'da 50'den fazla film yönetmiştir. Daha sonra gittiği ABD'de de 100'den fazla filmi vardır. En bilinen filmleri The Adventures of Robin Hood, Angels with Dirty Faces, Kazablanka, Yankee Doodle Dandy ve White Christmas'dır. Casablanca'dan önce 4 kez Oscar'a aday gösterilmiştir. Son olarak 1943 yılında bu filmi ile En İyi Yönetmen Ödülü'ne kavuşmuştur. Birinci Türk Coğrafya Kongresi Birinci Türk Coğrafya Kongresi, Türkiye'de coğrafya derslerinin müfredatı, coğrafya ders kitaplarının hazırlanması, coğrafi terimlerin belirlenmesi, Türkiye coğrafyasının ana hatları ve engebeli alanların adlandırılması konularında çalışmak üzere 6-21 Haziran 1941 tarihinde Ankara'da yapılan kongredir. Ankara Üniversitesi Dil ve Tarih-Coğrafya Fakültesi'nde cumhurbaşkanı İsmet İnönü himayesinde ve Milli Eğitim Bakanı Hasan Ali Yücel başkanlığında, çeşitli bilim dalları ve devlet kurumlarından uzmanların katılımı ile gerçekleşmiştir. Esas amacı coğrafya eğitimi olsa da bu kongre çoğunlukla Türkiye'de bugün kullanılan coğrafi bölgelerin belirlenmesi ile anılır. Kongrede Türkiye'de 7 ana coğrafi bölgeye ve 21 coğrafi bölüme ayrılmıştır. Ana coğrafi bölgeler şunlardır; Music from the OC: Mix 3 Music from the OC: Mix 3 - Have a Very Merry Chrismukkah televizyon dizisi The O.C.'nin müziklerinden oluşturulmuş karma bir albümdür. ile aynı gün piyasaya sürülmüştür. Troll A platformu Troll A platformu gaz üretimi için çok büyük bir platformdur ve en büyükler arasındadır ve tarihin en karmaşık mühendislik projeleri arasında gösterilir. "Norske Shell" şirketi için "Norwegian Contractors" tarafından inşa edilmiştir. Platform, 1996 yılında Kuzey Denizi'ndeki yerine götürülürken televizyondan da gösterilmiştir. Platform, Equinor (ex "Statoil") tarafından işletilmektedir. Troll A'nın toplam yüksekliği 472 metre ve ağırlığı 656,000 tondur. İnsanoğlunun şu ana kadar yaptığı hareketli yüksek yapılardan ayrı tutulmalıdır. Platform deniz seviyesinden 303 metre aşağıdaki yüzeyin üzerine yerleştirilmiştir. Troll A'nın duvarlarını oluşturan ayakları 1 m kalınlığındadır. Temel ve güverte bölümleri ayrı ayrı inşa edilmiştir (başlangıç 1991-1992). Birleştirilme işlemi temel kısmı kısmen batırıldıktan sonra gerçekleştirildi. Troll platformu Rogaland'a bağlı Vats'dan 200 km uzak, Bergen'nin 80 km kuzey-batısında bulunan Troll petrol sahasına taşındı. Taşıma işlemi yedi gün sürdü. Platform derin kazık teknolojisiyle güçlendirilmiş beton tekniği kullanılarak inşa edildi. 40 kuyudan doğal gaz üretimi yapılmaktadır ve birkaç boru hattı ile nakledilmektedir. 2006 yılında Statoil'in Troll gaz üretiminde işletmenliğinin 10. yıl kutlamalarında Katie Melua Troll A platformu üzerinde bir konser vermiştir. Çalışanları eğlendirilmesinin yanı sıra konser sahnesinin deniz tabanın 303 metre yukarısında bulunması sebebiyle dünya rekoru kırılmıştır. Celâyir Sultanlığı Celâyirîler, 1330'larda bugünkü Irak ve İran topraklarında İlhanlılar Devletinde önemli mevkiye sahip olan Moğol Celayir boyunun önderi Büyük Hasan tarafından kurulmuş devlet. İlhanlılar Devleti'nin dağılmasının ardından Büyük Hasan, Tebriz başta olmak üzere Azerbaycan bölgesinin hakimiyeti için Küçük Hasan ile savaşmış fakat yenilerek Irak istikametine çekilmek zorunda kalmış ve orada devletini kurmuştur. Celayirîlerler Timur'un Beş Yıl Seferi karşısında Karakoyunlular ile birlikte Timur İmparatorluğuna karşı direnmiş ancak yenilerek Bağdad'ı kaybetmiştir. Ahmed, önce Osmanlı Devleti'ne ve sonra Mısır'a Memlûk Devleti'nin yanına sığınmıştır. Ahmed, Timur'un ölümünün ardından 1405'te tekrar devleti kurmuş ve Tebriz'i geri almaya çalışmıştır. Fakat 1410'da Karakoyunlu sultanı Kara Yusuf tarafından yenilerek idam edilmiştir. Music from the OC: Mix 4 Music from the OC: Mix 4 televizyon dizisi The O.C'nin müziklerinden oluşturulmuş karma bir albümdür. Çok eşlilik Çok eşlilik veya poligami, bir kimsenin aynı esnada birden fazla kişiyle evli ya da birlikte olmasıdır. Terim çok karılılık (polijini), çok kocalılık (poliandri), eşcinsel çok eşlilik ve grup evliliği durumlarını kapsamakla birlikte -yaygın olması nedeniyle- genellikle polijini ile eşanlamlı olarak kullanılır. Bazı din ve kültürlerde kabul edilen bir durum olan poligami, pek çok ülkede kanunen suçtur. Poligaminin serbest veya yaygın olduğu ülkelerde ekseriyetle polijini (çok karılılık) görülür. Birleşmiş Milletler; insan haysiyetine ve eşitliğine aykırı olduğu gerekçesiyle, poligaminin engellenmesi için devletler nezdinde çağrıda bulunur. Sosyobiyoloji ve zooloji terimi olarak çok eşlilik, birden fazla eş ile çiftleşme davranışları için kullanılan genel bir terimdir. Türkçeye Fransızca "polygamie"den geçen kavramın kökeni Yunanca "polus" (çok) ve "gamos" (evlilik) sözcükleridir. -jini eki Yunanca "gunê" (kadın) ve -andri ise "andr" (erkek) sözcüklerinden gelir. 1980 basımı "Ethnographic Atlas" kitabının listelediği 1,231 toplumdan, 186'sının tek eşli, 453'ünün nadiren polianjik, 588'inin sıkça polianjik ve 4'ünün poliandrik toplumlar olduğunu ortaya koymuştur. Poliandri sadece Himalayalarda bulunan dağ toplumlarında gözlemlenmiştir. XVIII. Louis XVIII. Louis (d. 17 Kasım 1755 - ö. 16 Eylül 1824), 1795'ten sonra Fransa kralı unvanını taşıyan ve Napolyon'un yeniden imparatorluğunu ilan ettiği Yüz Gün (1815) dışında, 1814-1824 arasında tahtta kalan hükümdar. XV. Louis'nin torunu ve Veliaht (Döfen) Louis'nin dördüncü oğluydu. İki ağabeyinin genç yaşta ölmesi, üçüncüsünün de 1774'te XVI. Louis adıyla tahta çıkması üzerine veliaht (Döfen) oldu. Ama XVI. Louis'nin iki oğlunun doğmasıyla tahta çıkma umudunu yitirdi. 1789 Fransız Devrimi'nin patlak vermesinin ardından, olayların akışını kendi lehine çevirebilme umuduyla Paris'te kaldıysa da Haziran 1791'de ülkeden kaçtı. Yurtdışında bulunduğu sırada, Paris'te tutsak olan XVI. Louis'yle Marie Antoinette'in can güvenliğini umursamadan, uzlaşmaz bir dille kaleme alınmış karşı devrimci manifestolar yayımladı, sürgündeki soyluları bir araya getiren örgütler kurdu ve devrime karşı yürütülen mücadele başka devletlerin hükümdarlarının desteğini sağlamaya çalıştı. Kral ve kraliçenin 1793'te idam edilmesinin ardından, veliaht olan yeğeni XVII. Louis'nin Haziran 1795'te ölmesi üzerine de kendisini XVIII. Louis adıyla (sürgünde) Fransa kralı ilan etti. 1795-1814 arasında bütün Avrupa'yı dolaşan Louis, bir süre Prusya, İngiltere ve Rusya'da yaşadı. Bu arada, Napolyon'un 1804'te imparatorluğunu ilan etmesiyle iyice zayıflayan tahta çıkma umudunu gerçekleştirebilmek için yürüttüğü mücadeleyi yoğunlaştırdı. Mali açıdan zor durumda olmasına karşın, tahttan feragat etmesi karşılığında Bonapart'ın kendisini maaşa bağlama önerisini reddetti. Napolyon'un 1813'teki yenilgilerinin ardından bir manifesto yayımlayarak, Bourbon'ların yeniden iktidara gelmesi durumunda devrimin bazı sonuçlarını kabulleneceğini açıkladı. Parlak bir diplomat olan Charles Maurice de Talleyrand-Périgord'un, Müttefik orduların Mart 1814'te Paris'e girmesinden sonra başlattığı görüşmeler sonucunda Bourbon hanedanının yeniden tahta çıkması ve monarşi yönetimine dönülmesi kabul edildi.Louis 3 Mayıs 1814'te törenlerle karşılandığı Paris'te tahta çıktı. 2 Mayıs'ta meşruti monarşiye geçileceğine ilişkin resmi bir açıklama yapan XVIII. Louis, meşruti bir krallık kralı olarak hüküm sürüp iki meclisli bir parlamentonun toplanacağına, dinsel hoşgörünün sağlanacağına ve bütün yurttaşlara anayasal haklar tanınacağına söz verdi. Hazırlanan meşruti krallık anayasası 4 Haziran 1814'te halk oyu ile onaylandı. Ama Napolyon'un sürgüne gönderildiği Elba Adasından geri dönüşü, Louis'nin meşruti monarşi yönetimine geçme girişimlerinin kesintiye uğramasına yol açtı. Mareşal Ney'in 17 Mart 1815'te Napolyon'a yenilmesi üzerine Gent'e kaçan Louis, Paris'e ancak Waterloo Savaşı sonrasında dönebildi (8 Temmuz). XVIII. Louis'nin hükümdarlığı sırasında Fransa'da devrimden sonraki ilk parlamenter yönetim deneyimi yaşandı. Yürütme yetkisi ve yasama inisiyatifi krala, yasaları ve bütçeyi onaylama yetkisi ise danışma meclisi niteliği ağır basan parlamentoya tanınmıştı. Ama yasama meclisinde sağcılar ve kralcılar çoğunluğu oluşturuyordu. 1819'da başbakan olan Elie Decazes'in etkisiyle, devrimin bütün izlerini yok etmeyi amaçlayan aşırı kralcı "Ultralara" karşı çıkan Louis Eylül 1816'da meclisi dağıttı. 1820'den sonra gitgide güçlenen "Ultralar" kralın devrimin açtığı yaraları sarmaya yönelik girişimlerinin çoğunu engellediler. 1823'te Fransa İspanya'da Kral VII. Ferdinand aleyhinde ortaya çıkan ciddi bir ayaklanmaya karşı askeri destek vermeye karar verdi ve Angloueme Dükü komutasındaki bir Fransız destek ordusu bu ayaklanmayı bastırmayı başardı. XVIII. Louis 1824'te Paris'te öldü. Cesedi Fransa Krallarının geleneksel olarak gömüldüğü Saint-Denis Bazilikasi, Paris'e defnedildi. Yerine Artois kontu olan kardeşi X. Charles geçti. I. Valentinianus Flavius Valentinianus (d. 321 - ö. 17 Kasım 375) 364 yılından ölümüne kadar Roma İmparatoruydu. Kendisinden genellikle son büyük "Batı İmparatoru" olarak bahsedilir. Başarılı bir general olan Yaşlı Gratianus'un oğlu olarak dünyaya gelmiştir. Valentinianus, Julianus ve Jovian dönemlerinde subaydı ve imparatorluk kademelerinde yukarılara yükselmişti. Sağlam yapısı ve dikkat çeken görünümüyle büyük cesaret ve askerî yeteneğe sahipti. Jovian'ın ölümünden sonra 26 Şubat 364'te Bitinya'da Nicaea'da (bugünkü İznik) kırk dört yaşında ordudaki subaylar tarafından imparator seçildi. Valentinianus kısa bir süre sonra kardeşi Valens'i de imparator yaptı. İki kardeş yukarı Moesia'da Niş şehrinde imparatorluğu paylaştılar. Batı Roma imparatoru olarak Valentinius İtalya, İllirya, Hispania, Galya, Büyük Britanya ve Afrika'yı aldı. Valens ise Balkan yarımadasının doğusunu, Yunanistan, Mısır, Suriye ve Anadolu'yu aldı. Çok geçmeden Julianus'un soyundan Procopius'un ayaklanmasıyla karşı karşıya kaldılar. Valens 366'da Procopius'un ordusunu Lidya'da yenilgiye uğrattı ve Procopius hemen idam edildi. Valentinianus'un kısa süreli hükümdarlığı sırasında Afrika, Almanya ve Britanya'da savaşlar vardı. Roma barbarlarla, özellikle de Burgundiler ve Saksonlar ile çatışma içindeydi. Valentinianus'un başlıca çalışması sınırların korunmasıydı. Başlangıçta Milano kuzey İtalya'nın meselelerini çözmek için seçtiği karargâhtı. Ertesi yıl (365) Valentinianus Alamanlara karşı generallerinin seferlerini idare etmek için önce Paris sonra da Reims'teydi. Jovian'ın yenilgiye uğrattığı Alamanlar Ren'in öteki yakasına çekilmişlerdi. Ancak 367'nin sonlarından aniden Ren'i geçip Moguntiacum (Mainz)'a saldırdılar ve şehri yağmaladılar. Valentinianus, Solicinum'da büyük bir orduyla Alamanlara saldırdı ve büyük bir katliam yaparak yendi. Ancak kendisi de büyük kayıplar verdiği için başarısının arkasını getirmedi. Daha sonra 374'te Valentinianus, Alamanlar'ın kralı Macrianus ile barış yaptı ve o noktadan sonra Macrianus gerçek anlamda Romalıların dostu oldu. Sonraki üç yılı Valentinianus Ren sınırının savunmasını düzenlemek için karargâh olarak seçtiği Trier'de geçirdi ve sayısız miktarda kalenin inşasını bizzat idare etti. Döneminde Galya kıyıları Sakson korsanların saldırılarına uğruyordu. Piktler ve İskoçlarla iş birliği yapan korsanlar Antoninus Duvarından Kent kıyılarına kadar Britanya'yı yakıp yıkmışlardı. 368 yılında istilacıları püskürtmek için Kont Theodosius gönderildi ve başarı sağlandı. Ardından adada imparatorun onuruna Valentia adında yeni bir eyalet kuruldu. Afrika'da Firmus askerî vali Comes Romanus'un zalimliği ve zorbalığından çaresiz düşmüş köylülerin desteğiyle isyan çıkardı. Yine Theodosius ufak çaplı bir gazi ordusuyla Afrika'ya gönderildi. Firmus esir düşmemek için intihar etti. 374'te bugünkü Moravya ve Slovakya'nın olduğu bölgedeki bir Germen kabilesi Quadi kendi toprakları kabul ettikleri Tuna'nın kuzeyindeki Roma kalelerinden rahatsız oldular ve kralları Gabinius'un haince öldürülmesiyle iyicene çileden çıktılar ve nehrini öteki yakasına geçerek Panonya eyaletini yakıp yıktılar. İmparator 375'in Nisan ayında güçlü bir ordu ile İlliryum'a girdi. Ancak Quadi elçileriyle yapılan bir resmî görüşmede öfkeli bir şekilde bağırırken kafatasındaki damarlarda bir çatlama oldu. Bu yara 17 Kasım 375'te ölümüne yolaçtı. A.H.M. Jones'un yazdığına göre "Ammianus sert ve gaddar olmasının yanında kendisi görgüsüz olduğu gibi görgülü kişilere de düşman olduğunu anlatır. İyi giyimlilerden, eğitimlilerden, zenginlerden ve iyi şartlarda doğmuş olanlardan nefret ederdi. Ancak yetenekli bir asker ve vicdan sahibi bir yöneticiydi. Kendi babasının da geldiği alt sınıflarının refahına ilgi gösterirdi. Ne yazık ki, iyi niyetli girişimleri seçtiği yanlış bakanlar ve tüm kanıtlara rağmen onların erdemine olan inatçı inancı yüzünden çoğu zaman boşa giderdi." Valentinianus Hristiyandı ancak tüm tebaalarına dinî özgürlük tanırdı. Türkiye millî futsal takımı Türkiye Futbol Millî Futsal Takımı, Türkiye'yi, salonlarda yapılan futbol maçları futsalda temsil etmektedir. 2005 yılında dönemin Araştırma Planlama Eğitim ve Geliştirme (ARPEG) Koordinatörü Gündüz Tekin Onay talimatıyla, Teknik Direktör Ömer Kaner ve İdari Menajer Cüneyt Yalınkılıç'ın çalışmalarıyla kurulmuştur. İlk aşamada Türkiye'de yeterli sayıda bu sporu yapan oyuncu olmadığı için özellikle BENELUX ülkelerindeki gurbetçi futbolcularımızdan yararlanılmıştır. Kafile Başkanlığını Galatasaray'ın efsane eski futbolcusu Candemir Berkman'ın yaptığı Ömer Kaner yönetimindeki Millî Takımı, tarihteki ilk millî maçını Romanya ile yapmıştır. A Millî Futsal Takımı ilk maçında Romanya'a 7-3 yenilmiştir. Türkiye'in tarihteki ilk golünü Belçika'a oynayan Murat Düzgün atmıştır. İLK KADRODA YER ALAN FUTBOLCULAR: Ümit Davala (Galatasaray) Hüseyin Yıldız (G.D.L) Gökhan Karagöz (Z.V.K.Kösem) Murat Düzgün (Hiladas Beringen) İlhami Kodalcı (Z.V.K.Wezel) Cihan Özcan (Futsal Hajselt) Aziz Sağlam (Onu Seraing) Yener Kılıç (Inter Wezel) Yasin Erdal (L.Z.V.Marku Bouw) Kemal Eryiğit (Brüksel United) Kemal Gezer (AORC / Paestra) Okan Soykan (FC. SEDAP) Abdullah İçel Ecaussine (AB.F.S Fed.) Cemil Hacıkerimoğlu (Brüssel United) Burçak İncedemir (Ege Üniversitesi) Eser Erdağlı (Adnan Menderes Üniversitesi) İdari görevli: Cem Pamiroğlu Teknik direktÃ¶r Sercan Görgülü Yardımcı antrenör: Murat Kaya Kaleci antrenörü: Özden Öngün, Emrah Karakovan Türkiye Millî Futsal Takım'ı mevcut kadrosudur. Ömer Kaner yönetiminde katıldığı ilk resmi turnuvada grup birincisi olarak Avrupa Şampiyonası Elemelerine katılma hakkı elde etmesi, UEFA tarafından manşetlere taşınmıştır. 14.Aralık 2015 tarihi itibarıyla Teknik direktörlüğünü Sercan Görgülü yapmaktadır. Ömer Kaner yönetimindeki Futsal A millî takımı Finlandiya’da düzenlenen Avrupa Şampiyonası Elemeleri’nde 18 Ocak 2007'de ilk resmî maçında Arnavutluk’u 6-3 mağlup etti. Millîler maça Hüseyin, Yener, Murat, Cihan ve Aziz beşiyle çıktılar. Futsal A millî takımı 11. dakikada Yener’in golüyle 1-0 öne geçti, ancak 15.dakikada Arnavutluk'tan Begaj Gentian’ın golüne engel olmadık. Erit Samarεxhi 18.dakikada Arnavutluk’u 2-1 öne geçirdi. 20. dakikada Abdullah kırmızı kart gördü ve Millîler iki dakika eksik mücadele ettiler. Bu fırsatı iyi değerlendiren Arnavutluk, Artan Gopekaj ile skoru 3-1’e taşıdı. 23. dakikada Murat’ın golüyle skoru 3-2 yapan Futsal A millî takımı 31.de Cihan, 44.de Aziz, 46. ve 47. dakikada yine Cihan’ın kaydettiği gollerle müsabakadan 6-3’lük galibiyetle ayrıldı. Böylece Futsal A millî takımı kurulduğundan bu yana ilk galibiyetini aldı. 19 Ocak tarihinde ev sahibi Finlandiya ile karşılaşan Futsal A millî takımı 5-5 berabere kaldı. Hüseyin, Yener, Murat, Cihan ve Aziz beşiyle sahaya çıkan millî takım, 2. dakikada Sıhvoenen’nin golüyle 1-0 mağlup duruma düştü. 5. ve 9. dakikada Cihan’ın golleriyle Millîler 3-1 öne geçti. Bu gollere 16 dakikada Laurikinen cevap verse de hemen ardından Murat’ın golü ilk yarının neticesini belirledi:4-2 İkinci yarıya golle başlayan Finlandiya oldu, Terho skoru 4-3’e taşıdı. Cihan bu gole 1 dakika sonra cevap verdi:5-3. 33. dakikada Adutio skoru 5-4’e taşırken bu golden bir dakika sonra Murat kırmızı kart gördü ve Ermenistan maçında cezalı duruma düştü. Maçın son golü ise 37. dakikada yine Adutio’dan geldi: 5-5. Futsal A millî takımı 21 Ocak'ta gruptaki son maçında Ermenistan’ı 5-2 mağlup etti. Bu sonuçla grubunu namağlup ve lider tamamlayan Futsal A millî takımı, bir üst tura yükseldi. Katıldığı ilk resmi turnuvada önemli bir başarıya imza atan Futsal A millî takımı, Ermenistan karşısına Hüseyin, Yener, Kemal, Cihan ve Aziz beşiyle çıktı. Futsal millî takımı, 7. dakikada Kemal’in golüyle öne geçti. Ardından Eser bir penaltı vuruşundan yararlanamadı. 15. dakikada Cihan’ın golüyle 2-0’lık üstünlük geldi. Cihan’la bir penaltı atışından daha yararlanamayan Millîler, Niazyan’ın ayağından gelen golle ilk yarıyı 2-1 önde tamamladı. İkinci yarıya hızlı giren Ermenistan, Gylabayan’la bulduğu golle beraberliği yakaladı. Bu dakikadan sonra oyuna ağırlığını tamamen koyan Millîler 33. dakikada Cihan, 34. dakikada Aziz ve 37. dakikada tekrar Aziz’le bulduğu gollerle sahadan 5-2 galibiyetle ayrıldı. Futsal A millî takımı bir üst turdaki maçlarını 23-26 Şubat tarihleri arasında İtalya'da, İtalya, Belarus ve Fransa'nın da yer aldıkları grupta oynayacak. Bu maçlar sonunda grup birinciliğini elde edecek takım, kasım ayında Portekiz'de düzenlenecek Futsal Avrupa Şampiyonası finallerine katılacak. 2012 yılında Hırvatistan'da yapılan Avrupa Şampiyonası Finallerine katılma hakkı kazanan takımımız futsal camiasında büyük ses getirdi. 23-27 Şubat 2011 tarihlerinde Ukrayna'da oynadığı Main Round maçlarında grubu ev sahibi Ukrayna'nın arkasından 2.sırada bitiren Ay-Yıldızlı ekibimiz tarihinde ilk kez Avrupa Şampiyonası Finallerine katılma hakkı elde etti. Futsal millî takımımız 2012 Avrupa Şampiyonası Finallerinde C grubunda İtalya ve Rusya ile mücadele etti. İtalya'ya 3-1, Rusya'ya da 5-0 mağlup olan takımımız şampiyonaya veda etti. Finalde Rusya'yı 3-1 yenen İspanya Avrupa Şampiyonu oldu. http://www.tff.org/default.aspx?pageID=331&ftxtID=30711 TFF.org - Futsal Millî Takımı’nın 2020 Dünya Kupası ön eleme grubu maçları aday kadrosu PMHT PMHT ("İng." Probabilistic Multiple Hypothesis Tracking) hedef izleme kuramında hedef izleme yöntemlerinden bir tanesidir. Gürültülü (İng. clutter) ortamda hedef takibi oldukça zordur. Geleneksel yöntemler, kapılama (İng. gating) ve en yakın komşu ilişkisinin (İng. Nearest neighbour association) bir kombinasyonunundan oluşan basit tekniklerle doğru ölçümlerin ne olduğunu bulmaya çalışırlar. Gürültü yoğunlukları arttıkça bu geleneksel algoritmalar çalışmaz hale gelirler. Bu problemin çözümü için MHT (İng. Multi Hypothesis Tracking) önerilmiştir. Bu yaklaşım hemen hemen bütün olası ölçüm kombinasyonlarını en uygun olanı bulmak için değerlendirir. Bu yöntem kısa bir sürede çok karmaşık hale gelir ve tüm olası izleri saklayabilmek için oldukça büyük bir belleğe ihtiyaç duyar. Bu karmaşıklıktan kurtulmak için PMHT algoritması geliştirilmiştir. PMHT algoritmasında veriler gruplar halinde işlenir. PDAF’da olduğu gibi PMHT zor atamalar yazmaz ve tüm kombinasyonları değerlendirmez. Bunun yerine her ölçümü her iz ile ilişki olasılığına bağlı olarak ilişkilendirir. PMHT algoritması haricindeki algoritmalar her bir tarama zamanında bir hedef birden fazla ölçüm ile ilişkilendirlemez kuralına bağlı olması sebebiyle yarı-optimaldir (İng. Sub-optimal). PMHT algoritmasında böyle bir sınırlamanın olmaması, yani bir hedef için birden fazla ölçüm alınabilir olması, bu algoritmayı hem optimal hem de çoklu sensör durumunda doğal bir bileştirici (İng. fusion) yapmaktadır. PMHT diğer algoritmalar ile karşılaştırıldığında PMHT’nin işlem yükü lineer olarak artmaktadır. PMHT de ölçümlerden hedeflere ilişkiler bağımsız olaylardır. Ademir Ademir Marques de Menezes (d. 8 Kasım 1922 - ö. 11 Mayıs 1996), Brezilya doğumlu futbolcuydu. Daha çok Ademir olarak tanınırdı. 1950 FIFA Dünya Kupası'nda Zizinho ve Jair ile beraber oluşturdukları forvet üçlüsü ile attığı 9 golle turnuvanın gol kralı oldu ve Altın Ayakkabı ödülünü kazandı. Çeşitli futbol ototritelerine göre Brezilya millî futbol takımında oynamış en önemli santraforlardan biri sayılır. Kulüp kariyeri, Sport Club do Recife ile başlamış, daha sonra Vasco da Gama takımına gitmiştir. Vasco da Gama takımı için 1942-1945 ve 1948-1956 yılları arası olmak üzere iki ayrı dönem oynamıştır. Aradaki süreyi Fluminense takımında geçirmiştir. Toplamda, Vasco takımında oynadığı 429 karşılaşmada 301 gol atmış, 5 kez "Rio Eyalet Ligi" şampiyonluğu (1945, 1949, 1950, 1952, 1956) kazanmıştır. Ayrıca 1946 yılında "Fluminense" ile de şampiyonluk kazanmıştır. Bu ligde 1949 yılında 30 gol ve 1950 yılında 25 gol atarak, gol kralı olmuştur. "Ademir", 1956 yılında futbolu bırakmıştır. Daha sonra yorumculuk, antrenörlük de yapmıştır. DoÄŸal kaynak Doğal kaynaklar, oluşumunda insanların etkisinin olmadığı ve doğal ortam içerisindeki belirli şartlara bağlı olarak oluşan doğal zenginliklerdir. Hava, su, toprak, bitki örtüsü, hayvanlar ve madenler Dünya'nın doğal kaynaklarını oluşturur. Doğal Hayatı Koruma Derneği'nin açıklamalarına göre; insanlık tarihinde hiç olmadığı kadar hızlı ve büyük miktarlarda tüketilen doğal kaynaklar, son 40 yılda birkaç kat daha artarak tahribata uğramıştır. Özellikle oksijen, su, bitki örtüsü, petrol gibi kaynakların büyük bir hızla azalması, canlıların yaşam alanlarını kısıtlamakta, çevresel felaketlere yol açabilecek iklim değişiklikleri yaratmaktadır ("küresel ısınma"). Örneğin içilebilir su, hayatın ana maddesi olmakla kalmayıp; insanların can damarlarından biri olan elektrik enerjisi üretiminde ilk sırada gelmektedir. S. Robson Walton Samuel Robson Walton (d. 1945, Tulsa, Oklahoma), Amerikalı iş adamı. Walmart'ın kurucusu Sam Walton'un en büyük oğlu. Columbia Üniversitesi'nden 1969 yılında mezun oldu. Babasının ölümünden 2 gün sonra Walmart'ın başkanlık koltuğuna oturdu. Forbes'a göre net değeri 19,7 milyar Amerikan dolarıdır. James "Bud" Walton James Lawrence "Bud" Walton (d. 20 Aralık 1921 - ö. 20 Mart 1995), Walton ailesinin en genci ve Sam Walton'un kardeşidir. Walmart'ın kurucu başkanları arasındadır. Bu zincirin ilk mağazasını Versailles, Missouri'de açmıştır. Walton gençlik yıllarında bir çiftlikte çalışmıştır. Saint Lawrence Nehri Saint Lawrence Nehri ya da Aziz Lawrence Nehri (İngilizce: "Saint Lawrence River"; Fransızca: "fleuve Saint-Laurent"), güneybatı-kuzeydoğu istikameti yönünde akan ve Kuzey Amerika kıtasının orta bölgelerinden geçen büyük bir nehirdir. Nehir, Büyük Göller'i Atlas Okyanusu'na bağlar. Kanada'nın eyaletleri olan Québec ve Ontario boyunca ilerleyen nehir, aynı zamanda iki eyaletin sınırının bir bölümünü de oluşturur. Nehir, güneyde Ontario (Kanada) ile New York (ABD) arasında doğal uluslararası sınırı da belirler. Rahmi PehlivanlÄ± Rahmi Pehlivanlı, (d. 1926, Kırıkkale; ö. 24 Ağustos 1992) Türk ressamdır. ‘Kralların Ressamı’ olarak bilinen Pehlivanlı, pek çok ulusal ve uluslararası sergi açmıştır. Sanatçıya ödül kazandırmış eserlerinin bir bölümü Avrupa, Ortadoğu ve Türkiye dahil olmak üzere toplam on yedi farklı müzede sergilenmektedir. Kendisine birçok takdirname ve nişan verilmiştir. 1926 yılında günümüzde Kırıkkale sınırlarına eklenen Keskin- Kırıkkale'da Gülşen Hanım ve Hacı Ömer Efendi'nin çocukları olarak dünyaya gelmiştir. İlkokulu Keskin'de, ortaokulu Kırıkkale Askeri Ortaokulu'nda 1932 yılında bitirmiştir. 1941-1944 yılları arasında Ankara Süvari Alayı'nda yaptığı askerliğinin ardından Ankara'ya yerleşmiştir. 1940-1950 yılları arasında hem Ankara hem de Kırıkkale'de ticaret yaparak geçimini sağlamıştır. Ankara'da Bahçelievler Ortaokulu'nda öğretmenlik yaparken bir yandan da dönemin ünlü yöneticilerinin portlerini yapmıştır. Yine bu dönemde yaptığı Aziziye kahramanı Nene Hatun portresi 1952'de Milli Savunma Bakanlığı'nın davetiyle Harbiye Askeri Müzesi'ne alınmıştır. Kısa bir süre Ankara Emniyet Müdürlüğü'nde de hizmet eden Pehlivanlı dönemin Cumhurbaşkanı Celâl Bayar tarafından görevlendirilerek 1953 yılında Selanik'e Atatürk'ün doğduğu evin resmini yapması için gönderilmştir. "Atatürk'ün doğduğu ev" isimli eser Başbakanlık koleksiyonundadır. Yurtdışına ilk kez Selanik gezisinde çıkan ressamın yurt dışına ikinci çıkışı ise elindeki rahatsızlığı tedavi ettirmek ve resim hayatını profesyonelce sürdürmek amacıyla İngiltere'ye olmuştur. Buraya kısa zamanda uyum sağlayıp birçok Avrupa ülkesinde, müze ve stüdyolarda resim etüdleri yapmıştır. 1953-1990 yılları arasında yirmi beşden fazla kral, kraliçe ve devlet adamı portrelerini çizmesi için Pehlivanı ülkelerine davet etmişlerdir. Zaman zaman Kıbrıs, Lübnan, Irak, ve Libya gibi Ortadoğu ülkelerine de giderek sergiler açmış ve portreler yapmıştır. En ünlü tablolarından biri olan Zina, 1967 yılında Vatikan tarafından çok beğenilmiş ve dönemin Papası IV. Paul tarafından madalya ile ödüllendirilmiştir. Bu tablo Vatikan tarafından Roma'daki Dal Vaticano Floransa Müzesi'ne alınmıştır. Bu dönemde İtalya'da yakaladığı şöhreti değerlendirmiş ve Castel Franco'da bir stüdyo kurarak çalışmalarına devam