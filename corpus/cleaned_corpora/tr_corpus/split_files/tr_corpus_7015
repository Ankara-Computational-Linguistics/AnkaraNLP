alır. AbdÃ¼lkadir Demirhindi Abdülkadir Demirhindi (d. 3 Eylül 1966, Şebinkarahisar), Türk karikatürist. Henüz çok küçük yaşlarda geldiği İstanbul’un Şişli semtinde çocukluğunu ve ilk gençliğini geçirdi. Öğrencilik yıllarından itibaren sanata büyük ilgi duyan Demirhindi, özellikle sinema ve karikatüre bağlandı. İlk çizimlerine de bu yıllarda başlayan sanatçı, karikatürün duayeni sayılan Oğuz Aral’ın kurduğu ve dönemin yüksek tirajlı mizah dergisi olan Gırgır’ın, “Çiçeği Burnunda” sayfalarında kendine yer buldu. Daha sonra Semih Balcıoğlu ve Raşit Yakalı’nın yönetimindeki “Çarşaf” dergisinin, bugünün usta çizerlerini yetiştiren “Karikatür Okulu”na giderek, sanatını bir meslek haline getirdi. 1996 yılında Karikatürcüler Derneği’ne üye olan Demirhindi, zamanla kendi tarzını yaratarak çeşitli ulusal ve uluslararası yarışmalarda da boy göstermeye başladı ve eserleri uluslararası müzelerde sergilenerek, karma albümlerde de birçok karikatürü yayımlandı. İlk sergisi olan “RENKLER ve DUYARLILIKLAR”ı 2000 yılında açan sanatçı, özgün mizah dilini ve çizgilerinin gücünü kullanarak adını duyurmaya başladı. Bu sergisindeki eserlerinde özellikle insan hayatının her alanında var olan karmaşıklıkları ve yaşamın absürt yanlarını işleyen Demirhindi, 36 karikatürlük bu kişisel sergisinin ardından, farklı karma sergilerde de yer aldı. Demirhindi, "Anadolu Karikatürcüler Derneği" üyesidir. Karikatür dışında sinema alanında da uzun yıllar emek veren sanatçı, halen İstanbul’da sinema makine teknisyeni olarak görev yapmaktadır. Haliç işi Haliç işi, 15. yüzyıl sonuyla 16. yüzyıl başlarında daha çok vazo, kase, tabak, kandil gibi biçimlerde üretilmiş, mavi beyaz Osmanlı seramiği. Haliç işi seramik, diğer Osmanlı mavi veyaz seramiklerinden spiral dallar üzerindeki küçük çiçek ve yaprak örgelerinden oluşan mavi, sonra turkuaz ve siyah renkler de kullanılmıştır. Evliya Çelebi, Eremya Çelebi Kömürciyan gibi yazarlar Bizans döneminden beri Haliç kıyısındaki Hasköy'de Keramitya olarak adlandırılan yerde kiremit imalathanelerininin olduğunu ve Ayvansaray'da kaliteli seramik üretildiğini belirtmektedir. İznik ve Kütahya'da yapılan kazılarda da çok sayıda Haliç işi seramik çıkarılmıştır. Konuyla ilgili eldeki belgelerde açıklık da yoktur. Bu nedenle Hakiç işi seramiğin gerçekten Haliç'temi yoksa İznik ya da Kütahya'da üretildiği halde yanlış olarak mi haliç işi ismi takıldığı bilinmemektedir. Halon Halon, yangın söndürmede kullanılan bir kimyasal bileşiktir. Çoğunlukla metan ya da etandan hazırlanan alifatik hidrokarbonlardaki hidrojen atomlarının birkaçının ya da tümünün flüor, brom, klor ve iyot gibi halojenlerle donatılmasıyla elde edilen halojenürlenmiş alifatik hidrokarbonlar halon olarak adlandırılır. Halonlar, yanma sürecinin sürmesini sağlayan zincirleme tepkimeleri durdurur ve bu nedenle de yangınların söndürülmesinde kullanılır. Ayrıca, elektriği iletmezler ve elektrikli aygıtların yapımında kullanılan tututaşabilen maddelerin ve kolayca alev alabilen sıvıların yanmasına karşı koruyucu madde olarak da kullanılır. Salland Salland, Hollanda'da Overijssel Eyaleti'nin kuzey ve batısını kaplayan tarihi bir bölgedir. Büyük ihtimalle ismini bu bölgede yaşamış olan Sallian Frankları'ndan almaktadır. Salland'ın tarihi bölgenin Utrecht Psikoposluğu tarafından yönetildiği Ortaçağ'a kadar gitmektedir. Psikoposluk bu toprakları Kutsal Roma İmparatoru V. Karl'a satınca, Overijssel Eyaleti'nin kurucu bölgelerinden biri oldu. Salland batıda ve güneyde Gelderland, kuzeyde Drenthe, doğuda Aşağı Saksonya ile komşudur. Eyaletin 3 önemli kenti olan Deventer, başkent Zwolle ve Kampen bu bölgededir. Ancak büyük şehirlerde yaşayanlar kendilerini bölge ile özdeşleştirmediklerinden, bölgenin başkenti Raalte olarak kabul edilmektedir. Bölgenin büyük bölümü deniz sevisyesi altında kalan topraklardan oluşur. Bu topraklar bölgede sıkça rastlanan dere ve ırmakların getirdiği alüvyon nedeniyle oldukça verimlidir. Hitman Canzoniere Canzoniere, Francesco Petrarca'nın İtalyanca yazdığı iki yapıtından biridir (öteki Triumphi). Öncelikle, "Canzoniere" adının yapıta sonradan verildiği belirtilmelidir. Petrarca'nın yapıtı için kullandığı başlık, Rerum vulgarium fragmenta ya da tam adıyla Francisci Petrarche laureati poete Rerum vulgarium fragmenta'dır. Bu başlığı aşağı yukarı şöyle çevirebiliriz: Defne Taçlı Şair (yani, Başşair; defne tacı Petrarca'ya verilen başşairlik unvanının simgesidir) Francesco Petrarca'nın İtalyanca Dağınık (Parça Parça, Fragmanlar Halindeki) Şiirleri. Petrarca'nın Avrupa şiiri üzerindeki etkisi, Petrarca "tarzıyla", yani sone geleneği, olağandışı benzetmeler, söz oyunlarıyla sınırlı tutulamaz. Petrarca'nın şiiri, Avrupa'nın önde gelen edebiyatları için Ortaçağ biçimlerinin bir yana bırakılması; sone ve öteki İtalyan biçimlerinin benimsenmesi; şiirde on, hatta on bir heceli dizenin egemenlik kazanması anlamına geliyordu. Bunun yanı sıra, şiirde müziğe nasıl ulaşılabileceğine ilişkin yeni bir anlayış; Vergilius ile Ovidius'u okumanın, yorumlamanın yeni yolları demekti. Petrarca, aristokratik uzaklık ve zarifliği, zekâyı, anıştırmalı üslubu, Vergilius'a özgü çağrışım ve duygu zenginliğini, simgesel karmaşıklığı klasik edebiyatta gördüğümüz dengeli, kusursuz biçim içinde birleştirebilen yeni bir duyarlığın temsilcisiydi. Avrupa'da Rönesans üslubunun doğuşu, Petrarca'nın etkisinden bağımsız düşünülemez. Avrupa şiiri üzerinde Petrarca dışında belki yalnızca Vergilius ile Ovidius'un bu kadar geniş çaplı bir etkisi olmuştur. Petrarca, İtalyanca yazılmış (daha doğru bir deyişle, Latince yazılmamış) şiiri küçümsemekle birlikte, kendi İtalyanca şiirleri üzerinde, aralıklarla da olsa kırk yıl boyunca büyük bir özenle durmuştur. İki İtalyanca yapıtı ("Canzoniere" ile Utku Şiirleri), yüzlerce sayfayı bulan Latince yapıtlarının yanında görece küçük bir yüzdeyi oluşturmakla birlikte, en büyük başarısı kabul edilir. Yapılan araştırmaların verilerine göre, Petrarca "Canzoniere"'yi 1330'lu yılların başlarında yazmaya başlamış, büyük bir olasılıkla 1335 yılında bunları bir derleme içinde bir araya getirmeye karar vermiş, 1350'li yılların ortalarına gelindiğinde de, 366 şiirin büyük bir bölümünü yazmıştı. "Canzoniere", iki temel kısma ayrılır: Birinci kısım, "in vita" (Laura yaşarken yazılmış şiirler), ikinci kısım ise "in morte" (Laura'nın ölümünden yazılmış şiirler olarak bilinir. "Canzoniere", "sestina" ve "canzone" gibi öteki koşuk biçimlerini de içermekle birlikte, yapıtın büyük bölümünü soneler oluşturur. Sone biçim olarak İtalyan "canzone" kıtasının biçimini temel alır. İtalyan sonesi iki kısımdan (sekiz dizelik kıta ile altı dizelik kıza) oluşur; kuramsal olarak bu iki kısmın "melodi"leri farklı olmalıdır (Ortaçağ şiirinde bestelenebilirlik özelliği önemli bir yer tutar). Sonenin iki kısmı arasındaki ayrışmayı uyak belirler ve iki kısmın uyakları örtüşmez. Kısımlar arasındaki ritim ve biçim karşıtlığı, ikili-dörtlü yapı (2 x 4 dize, iki uyaktan her birinin dört kez belirmesi) ile ikili-üçlü yapı (2 x 3) dize, üç uyaktan her birinin iki kez belirmesi) arasındaki karşıtlıktan oluşur. Genellikle sonenin sekiz dizelik kıtasında bir durum, bir olay, bir imge, altı dizelik kıtasında ise bir düşünce, bir sonuç ya da bir uygulama dile getirlir. Laura'yı ölümsüzleştirme, hem Canzoniere' ve Utku Şiirleri'nin, hem Petrarca'nın Latince yazdığı birçok koşuk mektup ve ekloganın açık amaçlarından biridir. Laura'nın kim olduğu, yaşayıp yaşamadığı bilinmiyor. Şiirler dışında elimizde bir veri olmadığı için, bu konuda olumlu ya da olumsuz bir yargıya varabilmek son derece güç. Petrarca, Secretum Meum'da (İç Dünyam) okura ilginç bir ipucu verir. Francesco ile ruhani rehberi Aziz Augustinus arasında geçen ve Hakikat'in tanıklık ettiği bu hayali söyleşide, Augustinus yazarı günahkâr olmakla suçlar ve bunu iki nedene bağlar: Biri, Laura'ya duyduğu aşk, öteki ölçüsüz ün arzusudur. Francesco, Augustinus'un eleştirisine karşı kendini savunmakla birlikte, onun bir savını kabul etmek zorunda kalır: Laura'ya duyduğu aşkın tensel bir yönü olması gerektiğini, onun kadar erdemli olup, çirkin bir kadın söz konusu olsa, ona âşık olmayacağını itiraf eder. Gene Secretum Meum'da Aziz Augustinus, "sık sık çocuk doğurduğu için yıpranmış" bir kadının fazla uzun ömürlü olamayacağını belirtir. Petrarca'nın Secretum Meum'u yayımlamayı (dolaşıma sokmayı) düşünmediği göz önünde bulundurulursa, bu sözler Laura'nın kesin varlığının delili olarak görülebilir (Petrarca'nın öteki yapıtlarında Laura'nın evli olduğuna ya da çocuğu olduğuna dair herhangi bir gönderme yoktur). Canzoniere "gerçekler"i doğrudan aktarmaz; Laura'nın gerçek yaşamına ilişkin hiçbir ayrıntı vermez. Her şey, anımsama ve düşünme düzlemine aktarılır; gerçek, yanılsama ve kurmacayı birbirinden ayırmanın güç olduğu bir alana taşınır. Laura'yla ilgili hiçbir olay doğrudan, somut olarak anlatılmaz. Bu nedenle, Petrarca'nın onu Sorgue Irmağı'nda çıplak yüzerken görüp görmediğini, ilk kez Avignon'da görüp Vaucluse'de âşık olup olmadığını kesin olarak bilemeyiz. Bu arada, kitabın odak noktasını sevgilinin (sevilen kadının) değil, âşığın (seven erkeğin) oluşturduğunu göz önünde bulundurmak gerekir. Canzoniere'nin temel izleklerinden biri dönüşüm / başkalaşımdır. Bu nedenle, Ovidius'un Dönüşümler'i "Canzoniere"'nin dayandığı temel metinlerden biridir. Bilindiği gibi, Ovidius yapıtında bir durumdan ötekine geçişleri, başkalaşımları anlatır; bunlardan biri -Daphne'nin, peşindeki Apollon'dan kurtulmak için defne ağacına dönüşmesi- Petrarca için temel bir önem kazanır. Şair, sevgilisine ("Laura") kavuşamayacak olsa da, onun defneye ("lauro") dönüşmesi, dolaylı yoldan bir kavuşma demektir. Defne yapraklarından taç, şairliğin bir simgesidir. Üstelik, metinde kesme imi kullanılmadığı için "Laura" ile "l'aura" (meltem; esinti) ya da "lauro" (defne) ile "l'auro" (altın) kolaylıkla birbirine dönüşür. Petrarca'nın Canzoniere'sinden tek tek şiirler, çeşitli dönemlerde, genellikle ikinci dilden Türkçeye çevrilmiş olmakla birlikte, İtalyanca aslından yapılmış iki tam çevirisi vardır: Felipe CalderÃ³n Felipe de Jesús Calderón Hinojosa (d. 18 Ağustos 1962), Meksika eski Devlet Başkanı. Makamını 1 Aralık 2006 tarihinden 2012'ye kadar, bir daha seçilememek üzere devraldı. Serbest ekonomi fikirleri ile bilinen muhafazakâr National Action Party (PAN)(Milli Hareket Partisi)'sine bağlıdır. Resmî ikameti Los Pinos'tur. Calderón, 2006 yılındaki çekişmeli başkanlık seçimi sonucunda görevi devraldı. 5 Eylül 2006 tarihinde Federal Seçmen Mahkemesi tarafından onaylanan, rakibi Andrés Manuel López Obrador'a karşı aldığı sonuçlar hayli tartışmalı ve çekişmeli oldu. Ne şekilde olursa olsun, Grupo Reforma'nın yönettiği seçim bürosuna göre, Meksikalıların %36'sı hala seçimin hileli ya da ciddi düzensizliklerin olduğu bir seçim olduğuna inanıyor. 2012 yılında yapılan Devlet Başkanlığı seçimlerinde görevini Enrique Peña Nieto'ya devretti. Südoküre Südoküre, yalancı küre, Gauss eğriliği her tarafında negatif olan hiperbolik geometri yüzeyidir. Eğriliği sabit ama pozitif olan yüzeye küre denildiği için bu eğriliği sabit ama negatif olan yüzeye görünüm olarak hiç küreye benzememesine rağmen "ters küre" anlamında südoküre denir. Aynı zamanda "tractroid", "tractricoid", "antisphere", ya da "tractrisoid" olarak da bilinir. Tractrix diye bilinen eğrinin asimtotu etrafında döndürülmesinden oluşan yüzeydir. Südoküre Eugenio Beltrami tarafından 1868'de bulunan ilk hiperbolik geometri modelidir. Dini yüzeyi Dini yüzeyi hiperbolik geometri yüzeylerinden biridir. Eğriliği sabit ama negatiftir. Südoküre'nin burulmasıyla oluşur. Batı Trakya Bağımsız Hükûmeti Batı Trakya Bağımsız Hükûmeti (Osmanlı Türkçesi: önce غربی تراقیا حكومت موقته‌سی; Garbî Trakya Hükûmet-i Muvakkatesi / Batı Trakya Geçici Hükûmeti, sonra غربی تراقیا حكومت مستقله‌سی; Garbî Trakya Hükûmet-i Müstakilesi / Batı Trakya Bağımsız Hükûmeti; günümüzde Batı Trakya Türk Cumhuriyeti olarak adlandırılmaktadır), 31 Ağustos 1913 tarihinde Batı Trakya’da kurulmuştur. Balkan Savaşları sonrasında Batı Trakya'da Türkler ve Pomaklar başta olmak üzere çoğunluğu Müslüman ahali tarafından kurulan 3 ay yaşamış bir devletti. Kuva-yi Milliye tabiri ilk defa Batı Trakya mücadelesinde kullanılır. Bu hükûmet Osmanlı Devleti tarafından tanınmamıştı. Batı Trakya bölgesi henüz kendisine ait olmayan Yunanistan siyasi sebeplerden dolayı böyle bir devlete sıcak bakıyordu, hatta kendi iradesi ile Dedeağaç'ı bu devlete teslim etmişti. Bulgaristan ve Osmanlı Devleti ise yine siyasi sebeplerden dolayı bu devletin sonunu istediler. Tüm Batı Trakya (Doğuda Meriç, batıda Makedonya, Kuzeyde Bulgaristan - Rodopların karlık dağları ve güneyde Ege Denizi (Ortaköy köprüsü - Kırcaali – Eğridere - Darıdere, Eşekkulağı geçidi - Makas - Mesta Karasu ve İskeçe üzerinden Akdeniz’e, Enez’den Gümülcine - İskeçe - Dedeağaç - Karaağaç - Fere’ye- Koşukavak- Mestanlı ile çevrilidir.) Osmanlı Devleti, Balkan Savaşı ile ilgili olarak son antlaşmayı da 13 Mart 1913'te Sırbistan ile yapmıştı. İki devletin ortak sınırı kalmadığından, bu antlaşmada daha çok Sırbistan'da kalan Türkler'in durumu konusuna yer verildi ve "Batı Trakya Geçici Hükûmeti" kuruldu. Ancak 3 ay sürebildi. Hükûmet 31 Ağustos 1913 tarihinde kuruldu. Hükûmetin Enver Paşa'nın emri ile Teşkilât-ı Mahsusa tarafından bölgenin Bulgarların eline geçmesini önlemek amacıyla kurulduğunu belirten kaynaklar mevcuttur. Arada geçen sürede devletin içinde yaşanan gelişmeler devlet yapısı bölümünde belirtilmiştir. 29 Eylül 1913'te Osmanlı Devleti ile Bulgaristan arasında yapılan İstanbul Antlaşması ile Edirne dahil Doğu Trakya'nın Osmanlı Devleti'ne verilmesine karşılık Batı Trakya Bulgaristan'a bırakılmıştı. "Batı Trakya Geçici Hükûmeti" bu duruma karşı çıktı ve antlaşmayı tanımadığını ileri sürdü. Bu gelişmeler üzerine Bulgaristan, bölgede yığınak yapmaya başladı. Ancak o dönemde Osmanlı Devleti, yeni kurulan bu devlete dış baskıların da etkisiyle olumlu bakmıyordu. Buna ilaveten İstanbul’daki siyasi iktidar kavgası ve kargaşası Batı Trakya’da böyle bir bağımsız devletiyle ilgilenme olanağını ortadan kaldırmıştı. Bunun üzerine Sadrazam Sait Halim Paşa hükûmeti, "Batı Trakya Geçici Hükûmeti" üzerine baskı yaparak bölgenin boşaltılmasını sağladı. Nitekim 29 Ekim 1913 tarihinde imzalanan İstanbul Antlaşması'yla Osmanlı hükûmeti, Batı Trakya'yı bütünüyle Bulgaristan’a bırakmıştır. 14 Kasım 1913'te Osmanlı Devleti ile Yunanistan arasında imzalanan Atina Antlaşması, Batı Trakya'da yaşayan Müslüman Türk azınlık açısından Yunanistan'a en fazla sorumluluk getiren antlaşmadır. Buna göre Yunanistan'a bırakılan topraklarda kalanların yaşam, mal, din ve gelenekleri güvence altına alınacak ve bu insanlar Yunan kökenli vatandaşlarla aynı haklara sahip olacaktır. Ayrıca dinlerinin gereklerini de açık bir şekilde yerine getirebileceklerdir. Ayrıca 1913 Atina Antlaşması Yunanistan topraklarının hepsinde Müslüman cemaatlerin tüzel kişiliğinin tanınması açısından büyük önem taşımaktadır. Ekim 1913 başlarında Osmanlı Devleti Batı Trakya Bağımsız Hükûmeti'nin Bulgarlara direnişi bırakması için Miralay Cemal Bey'i bölgeye gönderdi. "Batı Trakya Bağımsız Hükûmeti"'nin toprakları, General Lazarof komutasındaki Bulgar kuvvetlerince 30 Ekim 1913 tarihine kadar tamamen işgal edilir ve bu devlet sona erer. Böylece Ağustos 1913'ün ilk günlerinde, Batı Trakya'da büyük ümitlerle başlayan bu kurtuluş mücadelesi de üç ay sonra Ekim sonlarında acı bir düşkırıklığı ile sona erdi. Bölgede bir yoğunluk oluşturan Türkler ve yüzyıllardır Türk hakimiyeti altında kalan bu topraklar da Makedonya gibi hudutlar dışında bırakıldı. 1912 Ekiminde başlayan, sonradan Romanya'nın da katılmasıyla bütün Balkanları kapsayan büyük kavga, Ağustos 1913'te yani 10 ay gibi kısa bir süre sonunda bitti. Bu büyük kavga neticesinde mirastan en büyük payı Yunanistan aldı. Osmanlı Devletinin Balkanlardaki 5 vilayeti, Selanik, Manastır, Kosova, Yanya ve İşkodra'nın paylaşılması sonucunda; Ayrıca Arnavutluk bağımsızlığını ilan etti ve İşkodra'yı da topraklarına kattı. Balkanlı diğer uluslar, büyük mirası aralarında pay ederken ve Makedonya'yı adeta yutarlarken, buranın asıl sahibi olan Makedon halkından hiç bahsedilmedi. Ege adaları hakkında, büyük devletler Londra'da Şubat 1914'te şu esasları tespit ettiler: Meis hariç İtalya'nın işgal ettiği adalar onda; Gökçeada, Bozcaada hariç diğerleri Yunanistan'da kalacaktı. Ancak bu karar hukuki bir neticeye bağlanamadan I. Dünya Savaşı başladı. 1923 Lozan Antlaşması'yla sınırları yeniden çizilen Batı Trakya ise bugün tamamen Yunanistan'ın idaresinde bulunan bölgedir. Batı Trakya, Doğu Trakya ile Batı Rumeli'yi birleştiren bir köprü olarak kabul edildiğinden, Avrupa devletlerinin politikalarında önemli bir yer tutmuştur. Bayraktaki siyah Balkanlardaki zulmü temsil etmektedir. Yeşil İslamı, Ay Yıldız Türklüğü temsil etmektedir. Batı Trakya Bağımsız Hükûmeti'nin ulusal marşını Süleyman Askeri Bey, Dedeağaç'ta yazmıştır. Devlet Yunan ve Bulgar posta pullarını geçersiz sayarak kendininkilerini basmıştır. Aradan geçen süre içinde Geçici Hükûmet bütün bölgede teşkilatını kurdu ve 30000 kişilik bir de savunma gücü oluşturdu. Bağımsızlığını ilan eden yeni yönetim, ilk olarak ülkenin sınırlarını belirlemiş, bağımsız devletin sembolü olan ay yıldızlı, yeşil, beyaz bayrağı resmi binalara çekmiş, 29.170 kişilik ordusunu kurup, bütçesini hazırlamış, pul bastırarak, pasaport uygulamasına geçmiştir. Bu arada Osmanlı yasa ve tüzükleri aynen kabul edilerek davalara da Garbi Trakya Adliyesi bakmaya başlamıştır. Selanik doğumlu bir Yahudi olan Emanuel Karasu (Carasso) tarafından resmi bir haber ajansı kurulmuş; Fransızca ve Türkçe olarak "Müstakil-Indépendant" adında bir gazete çıkarılmıştır. Devletin nüfus yapısı şöyleydi: Ã‰lie Ducommun Élie Ducommun (19 Şubat 1833 - 7 Aralık 1906), İsviçreli yazar ve barış gönüllüsüdür. 1902 yılında Charles Albert Gobat ile birlikte Uluslararası Barış Konseyi'nde yaptığı yöneticilikten dolayı Nobel Barış Ödülüne layık görülmüştür. Cenevre'de doğmuştur. Asistanlık, dil öğretmenliği, gazetecilik, editörlük gibi birçok meslekte bulunmuştur. Ayrıca İsviçre Federal idaresinde tercümanlık yapmıştır. 1906'da ölene kadar Uluslararası Barış Konseyi'nde yöneticilik görevi sürdürmüştür. ManÃ§ukuo Mançukuo (basit: 满洲国, geleneksel: 滿洲國; pinyin: "Mǎnzhōuguó", Japonca: "Manshūkoku"; İngilizce: Manchukuo, "Mançurya Devleti", diğer Mihver dillerinde: İtalyanca: "Manciukuò ve" Almanca: "Mandschukuo; Mandschureich"), 1 Mart 1932 ile 18 Ağustos 1945 tarihler arasında, Mançurya'da hüküm sürmüş Japon İmparatorluğu himayesindeki kukla devlettir. EÄŸrilik Geometri'de iki çeşit eğrilik tanımlanır. Eğrilik ve özeğrilik. Tarihte ilk olarak 2-boyutlu ve 3-boyutlu uzayda parametrik eğrilerin eğriliği incelendi. Daha sonraki aşamada 2-boyutlu ve 3-boyutlu yüzeylerin eğriliği incelendi ve ortalama eğrilik, Gaussian eğrilik gibi kavramlar ortaya çıktı. "Eğrilik" kavramı daha birçok uygulama buldu ve bölümsel eğrilik, sayıl eğrilik, Riemann tensör, Ricci eğrilik tensörü gibi kavramlar üretildi. 3-boyutlu Öklit uzayında bir eğri düşünelim. Koordinat merkezinden eğri üzerindeki bir noktaya ulaşan konum vektörü formula_1 bir parametreye (örnegin formula_2 ile gösterilen zamana) bağlı olsun. Konum vektörünün gösterdiği noktadaki eğrilik şu şekilde hesaplanır: Bu formülde formula_4 hız vektörü, formula_5 ise ivme vektörüdür. Vektörler arasındaki bağıntılar. formula_9 burulma derecesidir. Daire yarıçapını formula_10 simgesiyle gösterirsek Albany, New York Albany, Amerika Birleşik Devletleri'nin doğusunda New York eyaletinin başkenti ve "Albany Kontluğu (County)" merkezi olan şehir. Albany'nin resmen 7 tane kardeş şehri vardır: Max Noether teoremi Matematikte cebirsel uzam bilgisinde Max Noether'in teoremi, Max Noether'in en az altı kuramına işâret edebilir. Noether'in teoremi'yle genelde kızı Emmy Noether'in bir çalışmasıyla bulduğu sonuç adlandırılmaktadır. Max Noether'in artık kesişim teoremi ("Fundamentalsatz" veya "temel teorem", izdüşümsel düzlemde cebirsel eğriler üzerinde artık kümelerin kesişiminden elde edilmiş bir sonuçtur. Cebirsel yüzeyler için bulunan Max Noether theoremi, aşırıyüzeylerde "P"'de bulunan ya da daha genel olarak tam kesişmeler yapan eğrileri konu alır. Bir "Max Noether'in kuramsal eğriler üzerine teoremi"' vardır. Noether'in yüzeylerin rasyonelliği üzerine teoremi bulunmaktadır. Kremona grubu'nu ikincil dönüştürmelerle oluşturma üzerine bir Max Noether teoremi mevcuttur. İkincil diferansiyellerin bir eğri üzerinde oluşturulması üzerine bir Max Noether teoremi vardır ki bu teorem, Abelian diferensiyelleri, genus'ları > 2 olan ve aşırıeliptik eğri olmayan eğriler için kullanır. FA Ararat FA Ararat () ya da tam adıyla Futbolayin akumb Ararat (), 1973 yılında Sovyetler Birliği'nin şampiyonu olmuş Ermeni futbol takımıdır. Bugün Bardzraguyn humb'ın takımlarındandır ve Ermenistan'ın en popüler futbol takımlarından birisidir. Kulübün başkanı İsviçre uyruklu Hıraç Kapriyelyan, takımın teknik direktörü ise Sırp antrenör Dusan Mihic'dir. Maçlarına 5,500 kişi kapasiteli Abovyan Şehir Stadyumu evsahipliği yapmaktadır. Ararat Yerevan Futbol Kulübü, 1935 yılında Erivan'da "Spartak Yerevan" adıyla kurulmuştur. 1938 yılında ismini "Dinamo Yerevan" olarak değitirmiştir. 1954 yılında ismini yeniden "Spartak Yerevan" olarak değiştirmiştir. 1963 yılında ise bugünkü ismi olan "Ararat Yerevan" ismini almıştır. 1949 yılında takımın SSCB Ligi'ne terfi ettiği Ermenistan SSC Kupası'nda Dinamo Yerevan takımı (bugünkü adıyla: Ararat Yerevan) 1945-1947 yılları arasında ilerleme kaydetmişti. 1949-1950 sezonunda ve 1960-1963, 1965-1991 yılları arasında SSCB Ligi'nde oynamıştır. 1971 yılında Ararat Yerevan takımı ligi ikinci olarak tamamlamıştı. 1973 yılında ise Sovyetler Birliği'nin şampiyonu olup, finalde FK Dinamo Kyiv takımını yenerek SSCB Kupası'nı da kazanmıştı. 1975 yılında bu başarısını yineleyerek yeniden SSCB Kupası'nı kazanmıştı. 1976 yılının baharında (o yıl içerisinde ilkbaharda ve sonbaharda olmak üzere SSCB Ligi iki kez düzenlenmişti) yine ligin ikincisi olmuştu. 1974-1975 sezonunda, SSCB Ligi'ndeki şampiyonluğundan sonra, Ararat Yerevan takımı Avrupa Şampiyon Kulüpler Kupası'nda çeyrek finale kadar mücadele etti. Çeyrek finalde Batı Almanya'nın FC Bayern München takımına deplasmanda 2-0 yenilerek ve evinde ise 1-0 yenerek elenmişti. 1991 yılında Ermenistan'ın SSCB'den bağımsızlığını ilan etmesinden beri takım Bardzraguyn humb'da oynamaktadır. 1993 ve 1995 yıllarında olmak üzere 2 şampiyonluğu var. 1997, 1999, 2000 ve 2008 yıllarında ligde ikinci ve 1994 yılında ise üçüncü olmuştur. 1993, 1994, 1995, 1997 ve 2008 yıllarında olmak üzere Ermenistan Kupası'nı 5 kere kazanmıştır, 2001 ve 2007 yıllarında ise sadece finale kalabilmiştir. Fotofosforilasyon Fotofosforilasyon ("Yun. phôs, phōt φῶς, φωτ" ışık, "phōsphóros φωσφόρος" ışık getiren) Yaşayan canlılar sadece iki kaynaktan enerji elde edebilirler: güneş ışığı ve redoks tepkimeleri. Bütün canlılar yaşamları için gerekli değişmez ürün ATP'yi üretirler. Fosforilasyonda yüksek enerjili elektron vericisi ve düşük enerjili elektron alıcısı oluşturmak için ışık enerjisi kullanılır. Elektronlar spontan olarak vericiden alıcıya doğru elektron taşıma zinciriyle hareket ederler. Kloroplastta CO indirgenmesi ve fotosentez ürünlerinin yapılabilmesi için bazı enzimlerin yanında ATP sentezi de gereklidir. Arnn ve arkadaşları izole kloroplastların ışık altında ATP oluşturabildiklerini göstermişler ve bu olaya "fotofosforilasyon" adını vermişlerdir. Burada ışık enerjisi ATP haline yani kimyasal enerjiye dönüştürülmektedir. Ancak CO'in karbonhidratlara indirgenebilmesi için ATP yanında bu indirgeme için gerekli H'leri veya elektronları sağlayan indirgeyici bir maddenin de olması gerekmektedir. Kloroplastlarda bu görevi yapan maddenin bir pirimidin nükleotid olan NADP olduğu saptanmıştır. Ortamda HO, ADP ve inorganik fosfat olduğunda izole kloroplastlarda NADP indirgenmektedir. Reaksiyonun denklemi şöyledir: 2ADP + 2Pi + 2NADP+ 4HO â†’ 2 ATP + O + 2NADPH + 2HO ATP, NADPH ile birlikte CO asimilasyonu için enerji gereksinimini karşılamaktadır. Yani kloroplastlarda ışık altında bu iki ürün asimilasyon gücünü oluşturmaktadır. PSI'in (fotosistem I) elektron yakalayıcısı olan ferrodoksin ışıkla uyarılmış bir P molekülünün verdiği e indirgenir. Elektron yitiren P ise oksitlenir yani yükseltgenir, oysa ferrodoksine sürekli bir e akımı olması için P'ünde sürekli şekilde indirgenmiş durumda olması yani kendisine elektron sağlaması gereklidir. Bu durumda PSI'e e veren diğer bir sistem yani PSII işler halde olmak zorundadır. Işıkta oksitlenen P' e elektron veren maddenin sitokrombf veya bakır içeren bir protein olan plastosiyanin olduğu bilinmektedir. Son görüşlere göre e'nun sitokrombf'den plastosiyanin ile aktarıldığı ortaya konmuştur. Sitokrombf'nin plastosiyonine verdiği elektron PSII'de oksitlenen (Hill reaksiyonunda) sudan gelmektedir. PSII'de HO'dan koparılan ilk elektronların yakalayıcısı henüz tanımlanmamış, kinon yapısında bir maddedir. Elektronların bu ilk yakalayıcısından plastokinona taşındığı sitokrombf ve plastosiyanin aracılığıyla PSI'e aktarıldığı anlaşılmıştır. Böylece oksitlenen klorofil molekülleri sudan yeniden elektron kazanıp suyun parçalanmasında Mn ve Cl iyonlarının rol oynadıkları bulunmuştur. Böylece PSI ve PSII'yi birleştiren elektron taşıyıcıları devresi tamamlanmış olur. MÃ¼cadele Tepesi Mücadele Tepesi, 1959 ABD yapımı bir savaş filmdir. Özgün adı Pork Chop Hill olan film Türkiye'de 29 Aralık 1960'ta gösterime giriştir. Senaryosunu James R. Webb'in Tuğgeneral S.L.A. Marshall'ın aynı adlı anı kitabından uyarlayarak yazdığı filmin yönetmeni Lewis Milestone'dur. Önemli rollerinde Gregory Peck, Rip Torn, George Peppard, Robert Blake ve Martin Landau oynamışlardır. Film 1953 yılının Nisan ayında, Kore Savaşı 'nın son zamanlarında geçer.Amerikan 7.ci Piyade Tümeni 'ne ait bir bölük Amerikan askeri ile Çinli askeri birlikler arasında hiçbir stratejik veya taktik değeri olmayan Pork Chop adlı bir tepenin alınması ve elde tutulması için yapılan kıyasıya mücadele anlatılmaktadır.Bu mücadele her iki taraf için de tartışmalı ve gereksiz kabul edilir.Zira ateşkes çok yakındır ve tepenin herhangi bir önemi yoktur.Yakında başlayacak olan ateşkes görüşmelerinde masada bir koz olarak kullanılmak üzere onca askerin gereksiz yere feda edildiği ileri sürülmüştür. Ferrero Ferrero, 1946 yılında Alba, Piyemonte, İtalya'da kurulmuş olan çikolata ürünleri şirketidir. Kurucusu Pietro Ferrero'dur. Daha sonra şirket oğlu Michele Ferrero tarafından büyütülmüştür. Mars şirketinden sonra dünyanın en büyük ikinci çikolata üreticisi ve şekerleme şirketidir. Dünya çapında CEO Giovanni Ferrero başkanlığındaki Ferrero Grubu, 38 ticaret şirketi, 18 fabrika, yaklaşık 40.000 çalışanı içeriyor. Şirketin markaları arasında Kinder, Ferrero Rocher, Nutella bulunmaktadır. Laurel Aitken Daha çok Laurel Aitken olarak bilinen Lorenzo Aitken (22 Nisan 1927 – 17 Temmuz 2005) Jamaika kökenli Ska müzik türünün öncülerinden birisidir. Eliza Binemeciyan Eliza Binemeciyan (d. 1890, İstanbul - ö. 1981, Toronto, Kanada) Osmanlı tiyatrosunun önemli sanatçılarından Ermeni oyuncu. Sanatçı Rupen ve Agavni Zabel Binemeciyan' ın kızı. Mınakyan topluluğunun oyuncularından olan anne ve babasıyla birlikte o da tiyatrolarda büyümüş ve küçük yaşta kız ve oğlan çocuk rollerinde sahneye çıkmıştı. Notre Dame de Sion Fransız Okulu' nda eğitim gördü. 1908' de "Serbest Sahne"de başladığı profesyonel oyunculuk hayatına Mınakyan topluluğunda devam etti. Sonraları sırasıyla Osmanlı Donanma Cemiyeti Heyet-i Temsiliyesi, Yeni Sahne ve Darülbedayi' de sahne aldı. 1924' te Paris' e giden Binemeciyan 1926' da Türkiye' ye gelerek bir süre burada sahne aldı ancak daha sonra tekrar Fransa' ya gitti. Bir daha Türkiye' ye hiç dönmeyen Binemeciyan Osmanlı tiyatrosunun en yetenekli ve en ünlü oyuncularından biri oldu. Rol aldığı bazı oyunlar : 1964 Yaz OlimpiyatlarÄ±'nda voleybol 1964 Yaz Olimpiyatları, voleybolun ilk kez olimpiyat programına girdiği olimpiyat oldu. Erkeklerde 10, bayanlarda 6 ülke madalya için mücadele etti. Maçlar 11-23 Ekim 1964 tarihlerinde yapıldı. Erkeklerde ve bayanlarda karşılaşmalar tek grupta ve tek devreli lig usulü oynandı. Erkeklerde Sovyetler Birliği ve Çekoslovakya dokuz maçın sekizini kazandılar. Ancak Sovyetler Birliği’nin averajı daha iyi olduğu için voleybolda verilen ilk altın madalyayı kazandı. Çekoslovakya gümüş madalyada kaldı. Japonya ise şampiyon olan Sovyetler Birliği’ni yenmesine karşın iki yenilgiyle bronz madalyanın sahibi oldu. Bayanlarda ev sahibi Japonya tüm rakiplerini yenerek ilk olimpiyat altın madalyasının sahibi oldu. Sadece şampiyon olan Japonya’ya yenilen Sovyetler Birliği gümüş madalyayı kazandı. Japonya ve Sovyetler Birliği olmak üzere iki yenilgi, üç galibiyet alan diğer Avrupa takımı Polonya bronz madalyaya ulaştı. Devresel fotofosforilasyon Devresel fotofosforilasyon, fotofosforilasyonda görülen aşamalardan biridir. 680 nm'den daha uzun dalga boyları ile ışıklandırlan kloroplastlar yalnızca PSI etkin duruma geçer ve sudan elektron sağlamaz. Bu durumda fotosentezin ışık reaksiyonları sırasında O oluşmamaktadır. HO'dan ferrodoksine elektron akımı durumnda devresel olmayan fosforilasyon da durur ve karanlık reaksiyon evresinde CO asimilasyonu engellenir. PSI'in 680 nm uzun dalga boylu ışık kuantumu ile uyarılmasıyla elektronlar P700'den ferrodoksine geçemeden sitokromb6f ğzerinden plastokinona dönerler. Bu arada sitokromf ve plastokinon aracığıyla elektron yeniden P700'e geri döner. P700'den koparılarak tekrar P700 geri dönen bu devresel elektron taşınmı sırasında ATP sentesiz yapılması ise devresel fosforilasyon olarak adlandırılır. Devreel elektron taşınımı sırasında ATP sentez edilebilecek iki bölge vardır. Bunlardan biri P430 ile sitokromb6 arasında diğeri ise plastokinon ile sitokromf arasında fotosentezin ışık reaksiyonları evresinde ATP ve NADH+ oluşumu ile bitki artık CO2'i karbonhidrat biçimine indirgemeye hazır duruma gelmiştir. Bobber Bobber, motosiklet modeli. "Bobber" ""Chopper" motorun atası" adlandırılıyor. II. Dünya Savaşından dönen askerler Avrupalıların hafif ve kıvrak motosikletlerini beğenip kendi motorlarını Avrupa motorlarına benzetmeye çalışmışlardır. O zaman hafifletmek için yapılan yegane işlem motor amortisörlerinin kısaltılması veya tamamen çıkarılması () idi. Bu motorlara o zaman "Bobber" adı veriliyordu. Yani bir "Chopper" hatta "Bobber Chopper"'den önce basitçe bir "Bobber" vardı. Edebiyat-ı Umumiye Mecmuası Edebiyat-ı Umumiye Mecmuası, 1916 yılında Celal Nuri (İleri) tarafından İstanbul' da yayınlanan haftalık siyasi ve edebi dergi. Giridli Ahmed' in müdürlüğünü yaptığı gazete 4 Kasım 1916 - 8 Mart 1919 tarihleri arasında 110 sayı çıkmıştır. Türkçülük ve İslamcılık politikası çerçevesinde yayın yapan dergi, pek çok yazarın tarih, askeri tarih, siyaset, edebiyat ve eğitim konularındaki yazılarından ve çevirilerinden oluşmaktaydı. Dergide yazan yazarlar arasında Cemal Nuri İleri, Mehmet Emin Yurdakul, Faik Ali Ozansoy, İsmail Hami Danişmend, Samipaşazade Sezai, Abdülhak Hamit Tarhan, Ahmet Refik Altınay, Cenap Şahabettin, Süleyman Nesib, Vedat Örfi Bengü, Süleyman Nafiz, Ali Ekrem Bolayır, Müftüoğlu Ahmed Hikmet, Faruk Nafiz Çamlıbel, Şükufe Nihal Başar, Rıza Tevfik Bölükbaşı ve Hasan Enver Paşa bulunmuştur. O Kadın (film, 2007) O Kadın, Korhan Bozkurt’un yönettiği, başrollerini Selin Demiratar, Tardu Flordun, Burak Hakkı, Şebnem Dönmez, Nefise Karatay, Burhan Öçal ve Erol Günaydının paylaştığı 2007 romantik dram filmi. Filmin müziklerinde on yedi Sezen Aksu şarkısı yer alıyor. Bir romanın kahramanları Yeşim (Selin Demiratar) ile Okan (Tardu Flordun) farklı hayat tarzlarına rağmen birbirlerinden etkilenmişler ve aşık olmuşlardır. Okan'ın tipi, hayat tarzı, yaşadığı hayat ve içinde bulunduğu durumu babası ile özdeşleştiren Yeşim, bu imkansız aşkı başlamadan bitirir. Ancak sevdiği adam Okan ölür. Sevdiği adam Okan öldüğünde de cenazesine gider. Cenazede üç kadın vardır. Okan'ın eşi, kızı ve Yeşim yani "o kadın". Babasının cenazesinde gördüğü "o kadın" şimdi ona daha tanıdık gelmeye başlamıştır. Guaj Guaj, suyla inceltilerek kullanılan ama saydam olmayan bir tür resim boyası ve bu boyayla resim yapma tekniği. Guaj boyada pigment zamkla karıştırıldığı için boya kağıdın dokusuna işlemez, yüzeyinde bir kat oluşturur ve ışığın geçmesini engeller. Eski Mısır'dan beri uygulanan bir tekniktir. Saint Lucia ötleğeni Saint Lucia ötleğeni ("Dendroica delicata"), orman ötleğenigiller (Parulidae) familyasından bir kuş türü. Saint Lucia'ya endemiktirler. Have Some Fun Have Some Fun (), Tereza Kerndlová tarafından seslendirilen, 2008 Eurovision Şarkı Yarışması'nda Çek Cumhuriyeti'ni temsil etmiş olan şarkı. Şarkı 2. yarı finalde 9 puan alarak 18. olmuştur. Morena Camilleri Margherita Camilleri bilinen adıyla Morena, Maltalı şarkıcı. 2008 Eurovision Şarkı Yarışması'nda Malta'yı Vodka adlı şarkı ile temsil etmiş fakat yarı finali geçememiştir. Kurşuni ötleğen Kurşuni ötleğen ("Dendroica plumbea"), orman ötleğenigiller (Parulidae) familyasından bir kuş türü. Sadece Dominika ve Guadeloupe'de bulunurlar. Doğal habitatları astropikal veya tropikal yağmursuz ormanlar ve astropikal veya tropikal nemli ova ormanlarıdır. Ok başlı ötleğen Ok başlı ötleğen ("Dendroica pharetra"), orman ötleğenigiller (Parulidae) familyasından bir kuş türü. Cayman Adaları ve Jamaika'da görülürler. Doğal habitatları astropikal veya tropikal nemli dağlardır. 1968 Yaz OlimpiyatlarÄ±'nda voleybol 1968 Yaz Olimpiyatları voleybolda erkeklerde on, bayanlarda sekiz ülke mücadele etti. Maçlar 13-26 Ekim 1968 tarihlerinde oynandı. Erkeklerde ve bayanlarda karşılaşmalar tek grupta ve tek devreli lig usulü yapıldı. Erkeklerde SSCB, yaptığı dokuz maçta tek yenilgiyle olimpiyat altın madalyasına ulaştı. İkişer yenilgi alan ve averajla sıralanan Japonya gümüş, Çekoslovakya bronz madalya kazandı. Bayanlarda yedi maçını da kazanan SSCB şampiyon oldu. Sadece SSCB'ye kaybeden Japonya gümüş madalyaya, SSCB ve Japonya olmak üzere iki yenilgi alan Polonya bronz madalyaya ulaştı. Hafik Gölü Hafik Gölü, (Büyük Göl-Koçhisar Gölü), İç Anadolu Bölgesi'nde Sivas'a bağlı Hafik ilçesinin kuzeyinde bulunan küçük karstik göl. 1100 m uzunluğunda, 1000 m genişliğinde, rakımı 1295 m, alanı yaklaşık 80 ha, derinliği 2–6 m kadardır. Göl, resmi haritalarda Büyük Göl adıyla anılırken, Osmanlı'nın son zamanlarında Hafik'in Koçhisar adıyla ilçe olması nedeniyle Koçhisar Gölü de denilmektedir. Fakat yörede ve bilimsel yayınlarda Hafik Gölü adı yaygındır. Göl ilçeye 1,5 km, Kızılırmak'a 2,7 km uzaklıktadır. Gölün yüz ölçümü yaklaşık 80 ha'dır. Küçük olmasına karşın Türkiye'nin çok az yerinde rastlanan jips karstı göllerinden olması nedeniyle önem taşır. Kalker gibi kolay eriyen bir kayaç türü olan ve göl çevresinde yaygın olarak bulunan jipsli arazide oyulan çukurda birikirken sularda oluşmuştur. Göl çevresi alçak tepelerle çevrili bir karst çanağında yer alır. Türkiye'de jips karstının en yaygın görüldüğü alan Sivas–İmranlı arasıdır. Yörenin hakim litolojisi Oligosen-miyosen yaşlı jips tabakalarıdır. Açık gri, alacalı ve beyaz renkli kumtaşı ile silttaşı ve konglomera tabakaları görülür. Jips–kumtaşı tabakalarında dalga izlerinin görülmesi arazinin sığ sulu ortamda oluştuğu anlaşılır. Jipsli tabakalar Kuaterner zamanlı alüvyonlar ile örtülüdür. Çevre rölyefini basık sırtlar ve Hafik Ovası oluşturur. Tortulanma alanındaki jips tabakaları içinde oluşan dolinlerin aralarında erime bakiyesi sırtlar bulunur. Sırtların batısında Hafik Ovası batı-doğu uzanımlı fay hattı ile ikiye bölünmüştür. Alanda jips hidratlaşarak hacmi genişlemiş, yöreye özgü jips tektoniği gelişmiştir. Jips tabakaları fay boyunca eski tabakaların üzerine çıkmış, bazen 90°'lik eğimler oluşturmuştur. Akarsu aşındırması ve yükselmeye bağlı karstik şekiller oluşmuştur. Jips üzerinde karstlaşma, kalkerden daha hızlı gelişmektedir. Bu durum yörede fazla sayıda karstik şeklin oluşmasına neden olmuştur. Birkaç metre ile yüzlerce metre çapa sahip "erime dolinleri" dikkat çeker. İçinde su bulunanlar, örneğin Doğu Lota Gölü ve Batı Lota Gölü tipik bir "dolin gölü"dür. Kızılırmak havzası içinde yer alan göl, ırmak ile aynı seviyededir. Göl; yağış, kaynaklar ve yeraltı suları ile beslenir. Gölün KD'sunda bulunan Sultanpınarı karstik kaynağı gölün beslendiği kaynaklardan biridir. Sulamada kullanılan suları artık göle ulaşmamaktadır. Bu durum gölün hidrolojik dengesini bozmuştur. Mağaraönü mağarasın suları düden vasıtası ile göle geldiği düşünülmektedir. Gölü besleyen başka bir kaynak da Sıtmapınarı'dır. Hafik Gölü'nün gideğeni Kızılırmak'a dökülür, bu nedenle suları tatlıdır. Gölde kuraklığa bağlı seviye düşmeleri olmaktadır. Gölde; aynalı, sarı, kanbur ve kara sazan türleri, kadife balığı, kefal ve gümüş balığı gibi tatlısu balıkları bulunur. Erzincan'ı Sivas'a bağlayan E 88 uluslararası karayolu 2 km yakından geçer. Hafik'in 3 km kuzeyindedir. Göle 2006'da 80 bin sazan aşılanmıştır. Türkiye'nin 135 sulak alanından biri olan gölde; sakarmeke, turna, angut ve yaban kazı görülmektedir. Çevrede çatalbaş, kılkuyruk, bozördek ve yeşilbaş gibi yaban ördekleri avlanmaktadır. Gölün batısında bulunan küçük adada tarihi bir yerleşim yeri Pılır Höyük bulunur. Höyükte kazıklar üzerinde "göl evleri" bulunmuş, İlk Tunç Çağı, Kalkolotik ve Neolitik zamana ait olduğu belirlenmiştir. Zürih Gölü ve diğer Alp göllerinde görülen Paralif adlı göl evlerinin Türkiye'deki tek örneği bu göldedir. Ticari balıkçılığın yapıldığı Hafik gölü yakın çevrenin balık ihtiyacını karşılamaktadır. 1972 Yaz OlimpiyatlarÄ±'nda voleybol 1972 Yaz Olimpiyatları voleybol dalında erkeklerde 12, bayanlarda 8 takım mücadele etti. Maçlar 27 Ağustos-9 Eylül 1972 tarihlerinde yapıldı. Erkeklerde altışarlı iki grup oluşturuldu. Bu gruplarda takımlar tek devreli lig usulü karşılaştılar. A Grubunda Sovyetler Birliği yenilgisiz, Bulgaristan tek yenilgiyle yarı finale yükseldi. B Grubunda tüm maçlarını kazanan Japonya ve tek yenilgi alan Doğu Almanya yarı finale yükseldi. Yarı final maçlarında B grubu birincisi Japonya, A grubu ikincisi Bulgaristan’ı yenerken, B grubu ikincisi Doğu Almanya da A grubu birincisi Sovyetler Birliği’ni mağlup etti. Bronz madalya maçında Sovyetler Birliği Bulgaristan’ı yendi ve üçüncü sırayı aldı. Şampiyonluk maçında Japonya, Doğu Almanya’yı da yenerek turnuvayı yenilgisiz olarak altın madalya ile kapattı. Bayanlarda dörderli iki grup oluşturuldu. Takımlar tek devreli lig usulü karşılaştılar. A Grubunda Sovyetler Birliği yenilgisiz, Güney Kore tek yenilgiyle yarı finale yükseldi. B Grubunda Japonya yenilgisiz, Kuzey Kore tek yengiyle yarı finale yükseldi. Yarı finalde Japonya Güney Kore’yi, Sovyetler Birliği Kuzey Kore’yi yenerek finale çıktı. Kuzey Kore ve Güney Kore arasındaki üçüncülük maçını kazanan Kuzey Kore, bronz madalyanın sahibi oldu. Final maçında Japonya’yı zorlu bir maçtan sonra 3-2 yenen Sovyetler Birliği Mexico’dan sonra ikinci kez olimpiyat altın madalyasını kazandı. 1964 Tokyo’da altın madalyayı kazanan Japonya ise gümüş madalyada kaldı. Haganah Haganah (İbranice: ההגנה / HaHagana, anlam: "Savunma"), Birleşik Krallık Filistin Mandası'ndaki Yahudi yerleşimlerini korumak amacıyla kurulan ve 1920–47 yılları arasında faaliyeti gösteren Yahudi paramiliter örgüttür. 1907'de kurulan Bar-Giora örgütünün ardından 1909 yılında kurulan Hashomer (השומר, "Muhafız Birliği") örgütünün uzantısıdır. Hashomer, Yahudi göçmenlerinin yıllık aidat karşılığında yerleşim birimlerini korumak amacıyla kurulmuş bir örgütken üye sayıları kısa zamanda 100'e ulaştı. Yahudi liderler, 1920 Arap Ayaklanması ve 1921 Yafo Ayaklanması'nın ardınan İngiliz Mandası'nın yerel Arap çetelerinin saldırılarına karşı Filistinli Yahudileri korumasındaki isteksizliği görünce İngiliz yönetimine güvenmez duruma geldi. Çiftlik ve kibbutzlarını korumak için Haganah örgütünü kurdu. Haganah'ın ana görevi Filistinli Arapların saldırılarını sivil halka bildirmekti. 1920-1929 yılları arasında merkezi yönetim ve koordinasyondan yoksun olarak çalışan örgüt yerel olarak ve eski silahlarla görevini sürdürdü. "Birlik"ler Kibbutz ve çiftliklerde dönüşümlü olarak nöbet tutan çiftçilerden ibaretti. 1929 Filistin Ayaklanması'yla kendini geliştirme ihtiyacı duyan Haganah'a Yahudi yerleşim birimlerinden gençler ve büyük şehirlerden binlerce üye katıldı. Yurtdışından silah tedarik eden Haganah, kendi el bombalarını ve basit askeri ekipmanlar üretmeye başladı. 1936'da 40 bini rezerve (yedek) olmak üzere asker sayısını 50 bine çıkaran Haganah, 1936-1939 Filistin Arap Ayaklanması'nda İngiliz askerlerine yardım etti. Her ne kadar İngiliz yönetimi Haganah'ı resmi olarak tanımadıysa da kendilerinin kurduğu Yahudi Yerleşim Polisleri, Yahudi Yedek Güçleri ve Özel Gece Mangası gruplarına İngiliz Albay Orde Wingate önderliğinde askeri eğitim verildi. Yahudi politik liderlerin koyduğu kural gereği Haganah cemaatlerini korumakla yükümlüydü; fakat karşı saldırı düzenlemeye hakları yoktu. Bu durum bazı Haganah savaşçılarının tepkisine sebep oluyordu, bu sebeple örgütten ayrılan milisler Irgun Tsva'i-Leumi örgütünü kurdu. 1940'ta II. Dünya Savaşı sırasında İngilizlere karşı savaşıp bağımsız devlet kurma amacı güden bir grup Irgun'dan ayrılıp Lehi örgütünü kurdu. 1939'da İngilizler, Yahudilerin Filistin'e göçünü büyük ölçüde engelleyip Orta Doğu'nun diğer bölgelerinden Arap işçi getirttiler. Haganah buna cevap olarak "Darbe Kuvveti" anlamına gelen elit askerlerden oluşmuş Palmah kolunu kurdu. Palmah aynı zamanda yasal olmamasına rağmen Yahudilerin Filistin'e getirilmesinden sorumluydu. 100'den fazla gemiyle 100,000 Yahudiyi Filistin'e getirmeyi başardı. Haganah aynı zamanda İngilizlerin göç sınırlamalarına karşı gösterilerde bulundu. Orta Doğu'dan sorumlu İngiliz bakan Lord Moyne'nın öldürülmesinden sonra Haganah ile ittifak kuran İngiliz aslerleri "av mevsimi" anlamına gelen Saison'a başlayıp Irgun üyelerini kaçırıp, sorguladılar ve bazen de sınır dışı ettiler. Irgun'un liderliğini yapan Menahem Begin, kendi üyelerine, olası bir iç savaşı engellemek için Haganah üyelerine karşı savaş açmamayı emretti. "Av mevsimi" sona erdikten sonra Haganah, Irgun ve Lehi birleşip İbrani Direnç Hareketi'ni kurdular. Her örgütün sorumlulukları farklı olmasına rağmen ana gaye İngilizleri bu topraklardan çıkarıp bir Yahudi devleti kurmaktı. Kuzey Afrika'nın Alman ittifakına katılmasından korkan İngilizler Haganah'tan yardım istedi. Bu yardımlarla Mısır'da Erwin Rommel'in ordularını yenen İngilizler Haganah'a olan desteklerini geri çekti. 1943'te uzun süre devam eden görüşmeler sonunda İngiliz ordusu bir Yahudi Tugayları grubu kurdu. Yahudilerden oluşan ve 5,000 askeri bulunan tugay 1944'te İtalya'ya savaşmaya gönderildi, sonunda bu tugay 1946'da terhis edildi. İkinci Dünya Savaşı'nın ardından İngilizleri bölgeden çıkarmak için uğraş veren Haganah bir yandan da Yahudilerin yasal olmayan yollarla Filistin'e getirilmesinde büyük rol oynadı. İsrail devleti kurulduktan iki hafta sonra 28 Mayıs'ta Haganah'ın devamı olarak kabul edilen İsrail Savunma Kuvvetleri kuruldu. Ünlü Haganah üyeleri arasında İzak Rabin, Ariel Şaron, Rehavam Ze'evi, Dov Hoz, Moşe Dayan, Yigal Allon ve Dr.Ruth Westheimer bulunur Petrarca'nın Latince Yapıtları Francesco Petrarca (1304 - 1374), İtalyanca yazdığı Canzoniere ("Canzoniere" ya da "Dîvan") ile Triumphi ("Utku Şiirleri") dışında, yapıtlarının hepsini Latince yazmıştır. Aşağıda Latince yapıtlarının içeriği ile ilgili kısa bilgiler verilmektedir. Petrarca, "Posteritati" (Gelecek Kuşaklara) olarak bilinen mektubunda, bu yapıta 1338 ya da 1339'da başladığını belirtir. 1343'te kapsamlı olarak gözden geçirdiği, eklemeler yaptığı eser üzerinde neredeyse ölünceye kadar çalışmaya devam etmiştir. "Africa"'nın çıkış noktası, Roma'nın Kartaca karşısında Publius Scipio sayesinde elde ettiği zaferdir. Ama bu ana konu çevresinde, geriye dönüşler ve kehanetler yoluyla, Roma'nın geçmişteki ve gelecekteki bütün önemli olaylarına değinilir. Petrarca, yapıtını kurarken hem Livius'un Roma tarihinden, hem Cicero'nun "Somnium Scipionis"'inden yararlanmıştır. 1346-1348 yılları arasında yazılmış, 1364 yılına kadar gözden geçirilip içeriği zenginleştirilmiş 12 eklogadan oluşan bir derleme. Petrarca ve genel olarak Avrupa edebiyatı için bu türün temel modeli, Vergilius'un Bucolica'sıdır. Pastoral biçim, şaire alegorik yoldan gerçek olaylara ve kişilere gönderme yapma olanağı verir: Sözgelimi, 6. Ekloga papalık sarayına, 12. Ekloga Fransa'yla İngiltere arasındaki savaşa bu tür göndermeler içerir. Bazı eklogalar ise özyaşamöyküsel niteliktedir: Sözgelimi, Parthenias başlıklı 1. Ekloga, Silvius ("Orman Sevdalısı", şairin kendisi) ile Monicus (şairin erkek kardeşi Gherardo) arasındaki bir söyleşi olup; klasik şiir (özellikle Vergilius şiiri) ile dini şiir (özellikle Kutsal Kitap'taki Mezmurlar) arasındaki karşıtlığı ele alır. Tamamlanması uzun süre alan (yak. 1331'den 1354'e) ve Petrarca'nın 1350'de tek bir başlık altında bir araya getirmeye karar verdiği bu derleme, 66 Latince koşuk mektuptan oluşur. Yapıt, üç kitaba (bölüme) ayrılır: Birinci Kitap 14 mektubu, İkinci Kitap 18 mektubu, Üçüncü Kitap ise 34 mektubu içerir. Petrarca derlemenin ilk mektubunda, yapıtın amacının, yüreğinin derinlerinde gizli sırları açığa vurmak, geçmiş yaşamının ve gençliğindeki hatalarının anılarını kaleme almak olduğunu belirtir. Büyük bir olasılıkla 1342/1343 ya da 1348'de yazılan bu metinler, adından da anlaşılacağı gibi, şairin gençlik hatalarından ötürü bağışlanmak için Tanrı'ya yakarılarıdır. Mezmur, doğrudan Kutsal Kitap'ı çağrıştırır; nitekim, Petrarca'nın bu yedi mezmurda başlıca esin kaynağı, Kutsal Kitap ile Aziz Augustinus'un "Confessiones"'idir ("İtiraflar"). Petrarca'nın 1338'de yazmaya başladığı bu yapıt bir tür portreler galerisidir. 1341-1343'te, Roma tarihinden yirmi üç kişinin biyografisini içeriyordu; 1351-1353 yıllarında, Kutsal Kitap ile Yunan mitolojisinden on iki kişinin biyografisinin eklenmesiyle kapsamı genişletilmiştir. Yazar, 1343'te Provence'da yazmaya başladığı, 1343-1345 yılları arasında üzerinde çalışmayı sürdürdüğü bu yapıtını, tamamlamadan yarım bırakmıştır. "Rerum Memorandarum"'un başlığı gibi genel tasarımı da, Valerius Maximus'un "Factorum et Dictorum Memorabilium Libri" (Unutulmaz Olaylar ve Sözler) adlı yapıtından alınmış; ayrıca, yapıtın kurgusunda Cicero'nun "De Inventione" (Buluş Üzerine) adlı yapıtındaki bir görüşünden yararlanılnmıştır. Kitabın amacı, dört ana erdem çevresinde, tarihte iz bırakmış ünlü kişi ve olayları bir araya getirmekti. "Itinerarium Syriacum" olarak da bilinen ve 1358'de yazılan bu yapıt, Kudüs'e kutsal bir yolculuğa çıkmaya hazırlanan Giovanni di Mandello için bir tür "rehber" olarak yazılmıştır. Mandello'nun birlikte gitme önerisini kabul etmeyen Petrarca, bir tür zihinsel yolculuğa çıkmış ve onun geçeceği yerleri coğrafi, tarihsel ve arkeolojik verileri de dikkate alarak kitabında anlatmıştır. Yapıt, coğrafya araştırmalarına yönelik ilginin canlanmasına tanıklık ettiği için önemlidir. Petrarca'nın Ekim ya da Kasım 1342'de başlayıp Nisan 1343'te tamamladığı ilk biçiminden sonra, 1353-1358 yılları arasında gözden geçirip tamamladığı yapıtı. "Secretum", "Franciscus" (şairin kendisi; Franciscus, Francesco adının Latince biçimidir) ile "Augustinus"'un (Aziz Augustinus) üç güne yayılan diyaloğunu konu alır. İkilinin konuşmalarına tanıklık eden sessiz, çok güzel bir kadın vardır: Hakikat. Aziz Augustinus, şairin eylemlerini, düşüncelerini, ruhunun derinliklerindeki gizleri sorgular, eleştirir; şair de, bu sorgulamalara, eleştirilere karşı kendini savunmaya çalışır. Kitap bir önsöz ile üç bölümden oluşur. Petrarca, 1346'da başladığı, büyük bölümünü yazdığı ve arkadaşı Philippe de Cabassoles'e adamayı düşündüğü bu kitabı üzerinde yaklaşık on yıl daha çalışılmış ve arkadaşına ancak yirmi yıl sonra (1366) göndermiştir. Ama daha sonra da metni düzeltmeye, işlemeye, yeni eklerle zenginleştirmeye devam etmiştir. Kitap, iki Kısımdan oluşur; ilk Kısımda sekiz, ikincisinde on beş bölüm yer alır. Kitap, yalnızlığa, özellikle yaratıcılığı besleyen, özgürlük ve huzur kaynağı yalnızlığa bir övgüdür. Petrarca, büyük bir olasılıkla 1347'de başladığı bu yapıtını on yıl sonra, 1357'de tamamlamıştır. Kitabı keşiş kardeşi Gherardo'yu Montrieux manastırındaki ziyaret ettikten sonra yazmaya karar verir; yalnızlığı övdüğü "De Vita Solitaria"'nın aksine, bu yapıtta manastır yaşamı idealini savunur. 1366'da tamamlanan yapıt, iki kısımdan oluşur: 122 diyaloğun yer aldığı Birinci Kısım ile 131 diyaloğun yer aldığı İkinci Kısım. Birinci Kısımda konuşucular Neşe ile Umut olup, Akıl onlara talihleri iyi giderken ölçülü olmalarını önerir. İkinci Kısımda ise, konuşucular Korku ile Acı olup, Akıl onlara talihsizliklerin yükü altında direnebilmenin, ruhen çökmemenin yollarını öğretir. Petrarca'nın polemik yazıları olarak bilinen metinleri arasında en ünlüsü olup, Mayıs 1367'de şairin Venedik'ten Pavia'ya yolculuğu sırasında yazılmış; 1371'de son biçimini alıncaya kadar elden geçirilmiştir. Yazılma nedeni, 1366'da dört gencin şairi "iyi bir insan, ama kör cahil" sözüyle cahillikle suçmalarıdır. Dört ana bölümden oluşan polemikte, şair suçlamayı tersine çevirerek, dört gencin cahilliğini gözler önüne serer. 1366'da son biçimini alan derleme, 350 mektuptan oluşur. 24 kitap ya da bölüme ayrılmış olup, şairin dostu Sokrates'e (Petrarca'nın dostu Ludwig van Kempen'e taktığı lakap) adanmıştır. 1361'de şair elli yedi yaşından sonra yazdığı mektupları içeren bir derleme oluşturmaya karar verir. On yedi kitap ya da bölüme ayrılmış olan derleme, Simonides'e (Petrarca'nın dostu Francesco Nelli'ye taktığı lakap) adanmıştır. Petrarca, on sekizinci son bir bölüme tek bir mektubunu koymayı düşünüyordu: Önce "Ad Posteros", sonra "Posteritati" (her ikisi de, Türkçeye "Gelecek Kuşaklara" şeklinde çevrilebilir) adını verdiği bu mektubu 1367'de yazmış, 1370-1371'de gözden geçirmiş, ama tamamlayamadan ölmüştür (mektup, yaşamının 1351'e kadar olan öyküsünü içerir). 1342 ile 1358 yılları arasında yazılmış on dokuz mektuptan oluşan bu derleme, mektupların kimlere hitaben yazıldığı belirtilmediği için "Sine Nomine" (Adsız) başlığını alır. Petrarca'nın siyasal amaçlarla ve polemikçi bir tutumla kaleme aldığı bu mektupların ana hedefi, Avignon'daki papalık merkezinin, özellikle üst düzey kilise görevlilerinin ahlaki yozlaşmışlığı ve Fransız siyasetinin papalık sarayına müdahaleleridir. A.R.O.G A.R.O.G (tam adıyla A.R.O.G: Bir Yontma Taş Filmi) Cem Yılmaz'ın yazıp Ali Taner Baltacı ile birlikte yönettiği 2008 yapımı bilimkurgu ve fantastik komedi filmidir. Film, G.O.R.A. filminin ana karakteri Arif'in Yontma Taş Devri'nde geçen yeni macerasını konu almaktadır. 5 Aralık 2008 tarihinde Türkiye'deki sinemalarda gösterime girmiştir. Film G.O.R.A filminin devamı olarak tanımlansa da Cem Yılmaz bu filmin G.O.R.A.'nın devamı olmadığını, başlı başına ayrı bir film olarak çekildiğini dile getirmektedir. A.R.O.G ismiyse G.O.R.A.'nın tersten yazımıdır. Halı satıcısı Arif, kahramanlıklarıyla G.O.R.A. gezegeninde yalnızca dost edinmekle kalmaz, bol bol düşman da edinir.Yaptıkları yüzünden düşmanlarının gazabını hissetme zamanı gelmiştir. Komutan Logar Arif’i bir zaman makinesiyle 1 Milyon yıl geriye, taş devrine ışınlar. Burada Arif, kendine olan sonsuz güveni sayesinde halkın arasına karışır. Elbette mağara adamları için bu karşılaşmanın etkisi büyük olur ve yaşamlarında açık büfe, fıskiye gibi yeniliklerle medeniyetle biraz erken tanışırlar. Arif, taş devrinde çabuk arkadaş edinse de tek isteği bir an önce şimdiki zamana, hamile karısı Ceku’nun yanına dönmektir. Bunun için bir zaman makinası yapmak üzere baş döndürücü hızda bir teknolojik ilerlemeden başka bir şeye seçeneği yoktur. Artık tek amacı ilkel çağdaşlarını çağlar arasında bir bir atlatarak en kısa sürede bugünün hatta yarının teknolojisine getirmektir. Arif’in hızlandırılmış evrim süreci, gelişme konusunda farklı fikirleri olan bazı taş devri insanını kızdırmaya başlar. Medeniyetler arası çatışma nedeniyle Arif kısa sürede kendi hayalindeki gelecek projesine uymayan bir dizi toplumsal zorlukla karşı karşıya gelir. Cem Yılmaz’ın 2004 yılında gösterime giren G.O.R.A.’dan dört yıl sonra, bu kült filmin devamı niteliğindeki film, 4 Aralık 2008 tarihinde Avrupa sinemalarında gösterime girdi. Cem Yılmaz filminde toplumsal eleştiriyi esprili bir dille birleştirerek dönemin ve günümüzün birçok sorununa göndermeler yapıyor. G.O.R.A. uzayın derinliklerinde geçen bir komedi filmi iken, A.R.O.G taş devrini konu alıyor. 8 milyon Euro’yu aşan bütçesi ile A.R.O.G., Türk sinemasında şimdiye kadar çekilmiş en pahalı filmlerden biri olmuştur. Avrupa’da birçok ülkede alt yazılı olarak vizyona girmiştir. Cem Yılmaz, 17 Mayıs 2016 tarihinde Instagram hesabından 2018 yılında G.O.R.A. ve A.R.O.G'un devam filmi olacak Arif V 216 filminin çekileceğini duyurmuştur. 12 Kasım 2004 tarihinde vizyona giren, A.R.O.G'un önceli olan G.O.R.A'nın senaryosunu Cem Yılmaz yazıp, yönetmenliğini Ömer Faruk Sorak üstlenmişti. Cem Yılmaz, 2006 yılında Ali Taner Baltacı ile çektiği "Hokkabaz" adlı film nispeten G.O.R.A filmine göre daha az başarılı olmasına rağmen, G.O.R.A'nın devamı niteliğinde çekilmesi planlanan "A.R.O.G" filminin yönetmenliğini Ali Taner Baltacı ile birlikte üstlenmeye karar vermiştir. Filmin yapım şirketi Fida Film ve CMYLMZ Fikir Sanat'tır. Filme Türk Telekom, Avea, TTNET ve Adidas sponsorluk yapmıştır. Film için sponsorlardan çok destek alınmıştır. A.R.O.G'un hazırlık çalışmalarına Ekim 2007 tarihinde başlanmıştır. Film için 3 dakikalık tanıtım filmi çekilmiştir. Tanıtım filminin ardından filmin çekimi için uygun yer arayışına girilmiş, İç Anadolu Bölgesi ve Akdeniz Bölgesi'nin geneline yapılan geziler ve araştırmaların sonucu olarak Antalya'ya bağlı Kurşunlu köyü ve Afyonkarahisar'ın İhsaniye ilçesine bağlı Döğer beldesi filmin başlıca çekim yeri olarak belirlenmiştir. Bu mekanlara Ocak 2008 tarihinden itibaren 40 kişilik bir dekor grubu, yoğun kış koşullarına rağmen filmin senaryosunda geçen belirli tasarım ve uygulamaları inşa etmiştir. "Arog Köyü" ve "Arogan Kalesi", Frig Vadisi olarak bilinen yaylaya inşa edilmiştir. Yeşilçam Ödülleri; Cem Yılmaz Yeşilçam'dan eli boş dönmesinin normal olduğunu ve aday gösterilmenin diğer filmlere göre farklı format da bir film olarak zaten bir başarı olduğunu ödül alan kişilerin hakkıyla aldığını söylemiştir. Siyad Ödülleri; Vodka (şarkı) "Vodka" (), Morena tarafından seslendirilen 2008 Eurovision Şarkı Yarışması'nda Belçika'yı temsil eden şarkı. Şarkı İngilizce dilinde seslendirilmiştir. Şarkı Gerard James Borg tarafından yazılmıştır. Actel Actel Corporation () dünyanın önde gelen FPGA (Field Programmable Gate Array) üreticilerinden biridir. Actel özellikle anti-fuse ve flaş bellek tabanlı FPGA ürünleriyle tanınır. Merkezi ABD'de Mountain View, Kaliforniya'dadır ve New Jersey, Fransa, İrlanda ve Almanya'da da ofisleri bulunmaktadır. Pazarda rekabet ettiği başlıca şirketler Xilinx, Lattice Semiconductor ve Altera'dır. Ã–nder Somer Önder Somer (asıl adı Önder Döşer; 7 Mart 1937, İstanbul - 16 Mayıs 1997), Türk sinema oyuncusu. Yakışıklı kötü adam tiplemeleriyle tanınmıştır. Geçirdiği bir trafik kazası sonucu hayatını kaybetti. Oyunculuğu 1960-1975 yılları arasındadır. Bu dönemde 100'ü aşkın filmde rol aldı. Seks filmlerinin Türk sinemasına hakim olduğu 1975-1980 döneminde oyunculuğu bıraktı. 7 Mart 1937'de İstanbul'da Önder Döşer adıyla dünyaya geldi. Döşer soyadı, baba mesleği olan döşemecilikten gelmekteydi. Zaten kendisi de sinemaya başlamadan önce Kapalıçarşı'da bir mobilya mağazası işletiyordu. Sinemadaki ilk filmi, Türker İnanoğlu'nun yönettiği 1960 tarihli "Senden Ayrı Yaşayamam" olmuştur. Bu romantik dramda baş rolde oynuyordu. 1962 yılında çevrilen "İnsan Doğarken Ağlar", "Harmandalı Efem Geliyor" ve "Dikmen Yıldızı" adlı filmlerde de baş rollerde oynadıktan sonra yavaş yavaş jön rollerinden, yakışıklı kötü adam tiplemelerine kaydırıldı. Sinema kariyerine bu şekilde ikinci derece rollerle devam etti ve 100'ün üzerinde filmde oynadı. 1970'li yıllarda Türk sinemasında ekonomik koşulların da zorlamasıyla bir seks filmleri furyası başlayınca sinemadan elini eteğini çekti. Bu dönemde Suadiye'de Kuaför dükkânı işletmeciliği yaptı. 16 yıl boyunca SODER'de Yönetim Kurulu Üyeliği yaptı. Sinema dışında Kapalıçarşı Esnafları Derneği Başkanlığını da yapmıştır. 16 Mayıs 1997 tarihinde geçirdiği trafik kazası sonucu yaşamını yitiren oyuncu, Topkapı Mezarlığına defnedildi. Yeşilçam'ın Avrupai tipli bu aktörü, yakışıklı yüzü, briyantinli saçları, ince kaytan bıyıkları, renkli gözleri, soğuk bakışları, belli belirsiz sinsi gülümsemesiyle, bir de filmlerinde neredeyse alâmet-i fârikası haline gelmiş 'ilaçlı gazozu'yla (kadınları uyutmak, onlara kötülük yapmak için kullandığı silahlarından biri) kendine has özel bir tipleme yaratmıştı. Önder Somer, Zeki Alasya'nın 2002 yılında yönettiği (aynı zamanda da oynadığı), eski Türk filmlerine bir selam duruşu niteliğinde olan parodi filmi Ömerçip'te de anılmıştır. Bu filmde Önder Somer'i Bekir Aksoy canlandırıyordu. Çevre Koruma ve Ambalaj Atıkları Değerlendirme Vakfı Çevre Koruma Ve Ambalaj Atıkları Değerlendirme Vakfı - ÇEVKO, İstanbul'da yerleşik bir sivil toplum kuruluşudur. 1 Kasım 1992 tarihinde kurulan vakıf; ambalaj atıklarının geri kazanımında Türkiye'nin önde gelen yetkilendirilmiş kuruluşu olarak kalmak vizyonunu öngörmektedir. Çevre ve Orman Bakanlığı’nın 31.03.2005 tarihli kararı ile, her çeşit ambalaj atığının geri kazanımı konusunda yetkilendirilmiş Kuruluştur. Çevko; cam, metal, plastik, ve kâğıt/karton türü evsel nitelikli ambalaj atıklarının değerlendirilmesi için sağlıklı, temiz ve ülke gerçeklerine uygun bir geri kazanım sistemi oluşturulmasında temel unsurların bu atıkların kaynağında ayrı toplanması, geri dönüşüm sanayi ve kapasitesinin yaratılması ve tüketici eğitimi ve katılımının sağlanması gerekliliğine inanarak bu doğrultuda etkinlikler hedefliyor. Malzeme tipine göre ÇEVKO’nun üstlendiği geri kazanım yükümlülüğü ve belgelendirdiği geri kazanım miktarları, yönetmeliğin gösterdiği hedeflerin üzerinde gerçekleştirilmiş, 190 bin ton’a ulaşan ambalaj geri kazandırılmıştır. Champ de Mars Champ de Mars "(Okunuşu: ʃɑ̃ də maʁs)" "(Mars alanı)", Fransa'nın başkenti Paris'te halka açık, büyük ve yeşil alanın adıdır. Kuzeybatısında Tour Eiffel "(Eyfel Kulesi)", güneydoğusunda École Militaire "(Askeri Akademi)" yer alır. Champ de Mars 'Mars Alanı' anlamına gelmektedir. Sözü edilen Mars, Antik Roma'nın savaş tanrısıdır. Bugün Champ de Mars'ın bulunduğu alan 16. Yüzyılda üzüm ve sebze üretimi için kullanılıyordu. 18. Yüzyıla gelindiğinde, aynı anda 10,000 askerin birlikte hareket edebilmesi için gereken özelliklere sahip olduğundan, daha ziyade askeri amaçlarla kullanılmış; pek çok eğitim ve hazırlık tatbikatına ev sahipliği yapmıştır. Parka Antik Roma'nın savaş tanrısı Mars'ın adının verilmiş olmasının sebebi budur. Bugün Champ de Mars, çeşitli bitkilerin bulunduğu, geniş yürüyüş patikalarının bulunduğu, ağaçlarla çevrelenmiş büyük bir alandır. 17 Temmuz 1791'de Kral XVI. Louis'nin yetkilerinin elinde alınmasına yönelik imza kampanyası başlatan kalabalık bir grubun üzerine, belediye başkanı Jean-Sylvain Baillythen'in emriyle Fransız askerleri tarafından açılan ateş sonucu elliye yakın kişi hayatını kaybetmiş, bu olay tarihe Champ de Mars katliamı olarak geçmiştir. La leggenda del pianista sull'oceano La leggenda del pianista sull'oceano, Fransa ve ABD sinemalarında gösterime girmiş, Giuseppe Tornatore'nin yönettiği ve 1998 yapımı olan film. Virginian adındaki Avrupa ve Amerika arasında sürekli sefer yapan lüks bir yolcu gemisinde 1900 yılının ilk ayının ilk haftasının salı günü geminin filipinli zenci ateşcisi Danny Boodman 1. sınıfların balo salonundaki piyanonun üstünde T.D. Lemons yazan bir kutunun içinde yeni doğmuş bir bebek bulur ve onu evladı olarak benimser. Ona kendi adını bulduğu kutunun üstünde yazanları ve bulduğu yıl olan 1900 (İtalyanca:Novecento) yu koyar ve bebeğin adı Danny Boodman T.D. Lemons Novecento olur. Onu yasal sebebplerle elinden alırlar korkusuyla Novecento'yu asla gemiden indirmez. Novecento 8 yaşındakyen makine dairesindeki bir kaza yüzünden babası Danny Boodman ölür ve yine yetim kalır. Gemide herkesin sevdiği Novecento birden bir gece piyano çalmaya başlar ve herkesi hayran bırakır çünkü müthiş çalmaktadır. O günden sonra hep gemide yaşayan ve efsanesi yayılan Novecento asla karaya ayak basmaz. Ününü duyan Caz ve Ragtime piyanisti Jelly Roll Morton ona bir piyano düellosunda meydan okumak için gemiye biner. Fakat 1900, Morton'un onunla karşılaşamayacağı kadar iyi bir piyanisttir ve onu yener. 17 yaşından beri gemide trompet çalan Max'ın (Kitapta: Tim Tooney) tüm ısrarlarına rağmen gemiden asla inmeyen Novecento 2. dünya savaşı boyunca hastane gemisi olarak kullanıldığı için çok eskiyen ve okyanusun ortasında tonlarca dinamitle patlatılmasına karar verilen gemiden inmeyi yine de kabul etmez ve patlamada ölür. Kuyumculuk Kuyumculuk, altın başta olmak üzere değerli metal ve taşların işlenerek takı ve yatırım aracı olarak kullanılan (devlet altınları gibi) eserlere (kuyum) dönüştürülmesi sanatıdır. Bu eserlerin ticareti de kuyumculuk olarak adlandırılır. Richard Olney Richard Olney (15 Eylül 1835 - 8 Nisan 1917), ABD dışişleri bakanı (1895-1897). Massachusetts Yasama Meclisi'nde bir dönem (1873-1874) görev yaptı. Başkan Grover Cleveland tarafından 1893'te ABD başsavcılığına atandı. Demiryolu işçilerinin Pullman Grevi (1894) sırasında federal savcılara grevcilerin şiddete başvurmalarını önlemek için mahkeme kararı alma talimatını vererek "mahkeme kararıyla yönetim" uygulamasını başlattı. Dışişleri bakanlığına atanmasından kısa süre sonra, Venezuela - İngiliz Guyanası sınır anlaşmazlığı sorunu ortaya çıktı. Venezuela'nın ABD'den destek alması üzerine, 20 Temmuz'da ağır bir notayla İngiltere'ye savaştan kaçınmaya ve anlaşmazlığa uzlaşma yoluyla çözmeye çağırdı. Bu nota, Amerika Birleşik Devletleri'nin Monroe Doktrini uyarınca Batı Yarıküre'deki uluslararası uyuşmazlıklara müdahale edebileceği görüşünü yansıtıyordu. Hub (bilgisayar) Hub: Yıldız yapısındaki ağlarda merkezi bağlantıyı sağlayan cihazdır. Üzerindeki port sayısına göre isimlendirilir ve bu portlara makineler takılır. Hub aslında içerisinde tüm portları birbirine bağlayan kablolardan oluşmuş bir cihazdır ve kablolardan taşınan bilgiyi anlama kapasitesine sahip değildir. Yalnızca bir porttan gelen paketleri diğer bütün portlara yayın (boardcast) şeklinde iletir. Bu yüzden fiziksel katmana dahildir. Dağıtımlarda eşit paylaşım yapılır. Lazarus Çocuğu (film) Lazarus Çocuğu, 2004 yapımı bir Amerika Birleşik Devletleri filmidir. Yönetmenliğini Graham Theakston'un üstlendiği ve orijinal adı "Lazarus Child" olan film, Türkiye'de de sinema ve tv kanallarında gösterime girmiştir. Yedi yaşındaki kızları Frankie'nin bir trafik kazası geçirerek komaya girmesiyle, yolunda gitmeyen evliliklerinin ortaya çıkardığı kavgaları bir yana bırkarak, çocuklarını yaşama döndürme savaşımına giren Jack ve Allison Heywood ile oğulları Ben'in öyküsünü anlatan filmde "sıradışı bir tedavi" konu alınıyor. Himba Himba veya Kırmızı Kadınlar Kabilesi, kuzey Namibya'da Kunene (eski Kaokoland) yöresinde yaşayan 20.000 ila 50.000 nüfuslu bir etnik grup. Göçebe bir topluluktur. Hererolara akrabadırlar ve benzer bir dil konuşurlar. Hikâyelere göre; Himbalar, Hererolarla birlikte 15. ve 16. yy.larda Botsvana'dan geldiler. Kuzeybatı Namibya'ya yerleşerek avcılık ve toplayıcılıkla geçindiler. Alman misyonlerlerin Hereroların yaşam tarzı üzerindeki etkileri ve Namaslarla olan çatışmaları nedeniyle, Hererolardan farklılaştılar. Aslında Hereroların batılılar benzeri giysi giymesine, kocalarının Herero kadınlarının göğüslerini görerek onları arzulamasından korkan Alman kadınları da önayak olmuştu. Böylece Hererolar, kısa süre içinde "Hererotracht" adı verilen, Viktorya modası uzun elbiseler giymeye başladılar. Ayrıca Hristiyanlaştırılan Hererolar, animist kalan Himbaları hakir görmeye başladılar. Himba tarihi felaketlerle doludur: Ciddi kuraklıklar ve çatışmalar, özellikle Namibya'nın bağımsızlık savaşı döneminde ve komşu Angola'daki içsavaşta. 1904'te Lothar von Trotha başkanlığındaki Alman sömürge idaresinin soykırım politikasından komşuları Herero ve Namalarla birlikte paylarını aldılar. Bu dönemde, pek çok Himba komşu Angola'ya sığındı. Burada Portekiz sömürge idaresinin emrinde yağmacılık yapmaya başladılar. 1920'lerde Namibya'yı yetmiş yıl boyunca denetimi altına alacak olan Güney Afrika Cumhuriyeti, Himbalara bir koruma alanı ayırdı. 1980'lerde Himbaların yaşam tarzı yok oluş noktasına geldi. Ciddi bir kuraklık keçi sürülerinin % 90'ını öldürdü. Çoğu Himba, sürülerini bırakıp Opuwo kentine göç etti, gecekondularda yaşamaya başladı. 1990 lardan itibaren Himbalar geleneksel topraklarına dönmeye başladılar. Çoğu Himba, günümüzde doğal koruma alanlarında yaşar. Burada doğal yaşam ve turizm etkinlikleri üzerinde kendi idarelerini uygularlar. Uluslararası eylemcilerle birlikte Kunene Nehri üzerinde inşa edilmesi düşünülen Epupa Barajı'nı (böylece geleneksel topraklarının su altında kalmasını) önlemişlerdir. Himbalar keçi ve inek yetiştirir. Emek isteyen işlerin çoğunu kadınlar yapar: İnekleri sağmak, köye su taşımak, ev inşa etmek, çocuklara bakmak gibi. Bu sonuncu konuda kendi aralarında yardımlaşırlar, bir annenin çocuklarına diğer anneler de bakar. Himbalar çok az giysi giyerler, ancak kadınlar güneşten korunmak için tereyağı, aşı boyası ve bitkilerden bir tür güneş kremi yaparak vücutlarına sürerler. Bu karışım, ciltlerine kırmızımsı bir renk verir. Bu renk, toprağın bereketinin ve insan kanının yaşamsallığının da simgesidir. Kadınlar birbirlerinin saçlarını örer ve aşıboyası karşımıyla boyarlar. Modern giyecekler çevrelerinde az bulunur, ancak bulunduğunda erkekler tarafından kullanılır. Namibya Hükûmeti, Himba çocukları için seyyar okullar açımıştır. 50 yaşlarındaki bir Himba büyükannesi Vengapi Tijvinda'nın sözleriyle: "Yaşamımız hâlâ aynı; ama artık çocuklar okuma yazma biliyor. Ben bir koruma bölgesinin üyesiyim ve yine av eti yiyebiliyoruz." Yaşadıkları yörenin çetin çöl şartları ve dış dünyadan kopuklukları sayesinde Himbalar geleneksel yaşam tarzlarını büyük ölçüde koruyabilmiştir. Kabile üyeleri hem anne hem de baba tarafının ailelerine dâhil olur. Bu çift aileli düzen, zor iklim koşullarına karşı savaşmalarını sağlar. Bu düzende her kabile üyesi anne ve baba tarafından olmak üzere iki klana üyedir. Himba klanları, en yaşlı erkek üye tarafından idare edilir. Erkek çocuklar babalarının klanında yaşar, kızlar evlenince erkek tarafının klanına geçer. Ancak veraset, baba tarafının değil, anne tarafının neslini izler. Mesela bir erkek, babasının değil, dayısının keçilerini miras alır. Bu çift aile üyeliği, dünya üzerinde sadece Batı Afrika, Hindistan, Avustralya, Melanezya ve Polinezya'daki sınırlı sayıda toplulukta görülür. Antropologlar bu sistemin zor iklim koşullarında avantajlı olduğunu söylerler, zira üyelerin iki aile tarafından desteklenmesini, risklerin bölüşülmesini sağlamaktadır. Himbalar hojdir. İngilizce ve Fransızca Vikipedi'lerin Himba maddeleri. Om Om, Hinduizm ve çoğu Hindistan'a özgü inanç sistemlerinde dinsel ya da mistik etkisi olduğuna inanılan sözcüklerin ("mantra") en kutsalı sayılan hece. Sanskrit dilinde birlikte "o" sesini veren "a" ve "u" ünlüleriyle "m" sesinden oluşur. Bu üç ses yeryüzü, gökyüzü ve gök katlarından oluşan üç dünyayı; Brahma, Vişnu ve Şiva'dan oluşan üç büyük Hindu tanrısını; "Rig", "Yacur" ve "Sama" adlı üç kutsal veda metnini simgeler. Böylece "Om" hecesi gizemli biçimde bütün evrenin özünü temsil eder. Hindu ayinlerinde dua, ilahi ve meditasyonların başında ve sonunda söylenir. Belli bir kurala bağlı olmaksızın Budacı ve Caynacı ayinlerinde de kullanılır. "Om" hecesinin yazılı biçimi, 6. yy.dan sonraki yazma ve yazıt metinlerinin başını belirtmek için kullanılmıştır. "Om" hecesi, felsefi veda metinleri olan "Upanishad"ların birçoğunda ele alınır; bunlardan "Mandukya" tümüyle bir heceye ayrılmıştır. Yoga uygulamalarında da kullanılan "Om" sözlü meditasyon teknikleriyle ilişkilidir. Puranalarda (Eski Bilge) ise mezhepçi amaçlarla kullanılır; Şivacıların Om'u linga'nın (Şiva'nın simgesi erkeklik organı) simgesi olarak yorumlamasına karşılık, Vişnucular bu üç sesi Tanrı Vişnu, karısı Şri ve ibadet edenden oluşan üçleme biçiminde tanımlar. Mehmet Oktav Mehmet Oktav (1917-1996), 1948 Londra Olimpiyat Oyunlarında şampiyon olan Türk güreşçi. 1935'te Kasımpaşa Kulübü'nde futbol oynamaya, daha sonra aynı kulüpte güreşe başladı. 1938'de 62 kg'da grekoromen stilde Türkiye şampiyonu oldu. Millî formayı 13 kez giydi. Döneminin uluslararası alanda ünlü güreşçilerini kendine özgü kafakol oyunuyla yendi. En önemli başarısını 1948 Londra Olimpiyatları'nda elde ederek altın madalya kazandı. 1953'te güreşi bırakarak antrenörlüğe başladı. Epigraf Epigraf, Bir eserin veya bir bölümün başlangıcında yer alan cümle, alıntı ya da şiirdir. Epigraf; ön söz, özet ya da aynı alandaki başka metinlere gönderme amacıyla kullanılabilir. Kurgu eserlerde, eserin içeriğine uyumlu kurgulanmış epigraflar kullanılabilir. Örneğin, Isaac Asimov, Frank Herbert başta olmak üzere bazı bilimkurgu yazarları kurgulanmış bir geleceğe ait sözleri "alıntı" olarak kullanmışlardır. Mahmuzlu incir kuÅŸu Mahmuzlu incir kuşu ("Anthus novaeseelandiae"), Avustralya, Yeni Zelanda ve Yeni Gine'de açık ülkenin oldukça küçük ötücü kuşlara ait bir kuşudur. Kuyruksallayangiller (Motacillidae) familyasından İncir kuşu "Anthus" cinsine ait orta büyüklükte bir incir kuşu türüdür. Önceleri bu tür, mahmuzlu incir kuşu, "Anthus cinnamomeus", "Anthus hoeschi", "Anthus rufulus" türlerinin ortak tek bir türü olarak düşünülürdü ve bu türe mahmuzlu incir kuşu ("Anthus novaeseelandiae") adı verilmişti. Bazı yazarlar ise bu türü ikiye ayırır; Avustralya ve Yeni Gine'de yaşayan Avustralya incir kuşu ("Anthus australis") ile Yeni Zelanda'da yaşayan Yeni Zelanda incir kuşu ("Anthus novaeseelandiae"). Bu zarif kuşlar, 16–19 cm uzunluğunda ve yaklaşık 40 gram ağırlığındadırlar. Kuş tüyü, yukarda koyu çizgilerle soluk kahverengidir. Alt parçalar, göğüste çizgilerle soluktur. Uzun kuyruğun, beyaz dış-tüyleri vardır ve çoğunlukla kuyruk yukarı aşağı sallanır. Gaga, ince ve kahverengimsi olurken bacaklar uzun ve pembemsi-kahverengidir. Çiftlik, yol kenarları, kuru nehir yatakları, kumullar ve açık ormanlık bölge, otlak gibi açık habitatların kuşudur. Kanatlı böcekler, örümcekler ve böcek larvaları gibi küçük omurgasız hayvanları yerde ararlar. Hem de, otlardan tohumları yerler. Üreme mevsimleri Ağustos'ta başlar. Fincan-şekilli yuva, bitki yaşamının veya bir taşın korunağına yerleştirilir. Yuva ottan yapılır ve dişi tarafından inşa edilir. 2-5 yumurta bırakılır (en çok 3 veya 4). Yumurtalar kahverengi büyük lekeli, sarımsı kahverengi-beyazdır ve 14-15 kuluçkaya yatırılır. Yavru kuşlar, her iki ebeveyn tarafından beslenir, ve 14-16 gün geçtikten sonra uçabilirler. Birkaç alt tür tanınır, bunlar: Ön deyiş Ön deyiş veya prolog, tıpkı ön söz gibi, bir edebi eserin baş tarafında bulunan ve eserle ilgili açıklamalar içeren bölümdür. Ön sözden farkı, eserin kendisiyle aynı ağızdan yazılmış olması, ve eserin ana metniyle doğrudan ilgili olmasıdır. Tarihi, Antik Yunan tiyatrolarında, oyun başlamadan önce oyundaki bir karakterin (çoğu zaman bir Tanrı) sahneye çıkıp oyunla ilgili konuşmasına dayanır. Bu sayede tiyatro izleyicisi oyunun konusundan önce yaşananlar hakkında bilgi sahibi olacak ve oyunu daha iyi değerlendirebilecektir. Henry Fairfield Osborn Henry Fairfield Osborn (Fairfield, Connecticut, 8 Ağustos 1857-6 Kasım 1935), ABD'de ve İngiltere'de müzecilik biliminin ve paleontoloji öğretiminin gelişmesine katkılarıyla tanınan Amerikalı paleontolog ve müze yöneticisi. Princeton Üniversitesi'nde 1881-1883 arasında doğa bilimleri asistanlığı, 1883-1890 arasında da karşılaştırmalı anatomi profesörlüğü yapan Osborn, bu dönemdeki çalışmalarını beyin anatomisi üzerinde yoğunlaştırdı. Daha sonra New York'a geçerek Columbia Üniversitesi'nde 1891-1896 arasında biyoloji, 1896-1935 arasında da zooloji profesörlüğü yaptı. Ama zamanının büyük bölümünü Amerika Doğa Tarihi Müzesi'ndeki çalışmalarına ayırdı.1891-1910 arasında, müzede bir memeliler (daha sonra omurgalılar) bölümü kurdu, 1908-1935 arasında da müzenin yöneticiliğini yaptı. Bu dönemde müzede dünyanın en geniş omurgalılar fosilleri koleksiyonunu oluşturdu. Ayrıca paleontolojiyi halka tanıtmaya yönelik çeşitli çalışmalar yaptı. C4 karbon tutulumu mekanizması C4 karbon tutulumu mekanizması ya da C4 bitkileri kara bitkilerinin fotosentezinde karbondioksiti bağlayan ve şeker oluşturan C3 karbon tutulumu mekanizması ve CAM bitkileri mekanizmaları gibi işleyen biyokimyasal mekanizmalardan biridir. CAM fotosenteziyle birlikte C4 fiksasyonun, bitkilerin çoğunda görülen ve daha basit olan C3 mekanizmasından farklı olduğu anlaşılmıştır. Her iki mekanizmada (Kalvin döngüsünde oluşan ilk enzim) olan RuBisCO'nun fotorespirasyonu veya karbon bileşiklerinden CO'in oksijen kullanılarak kırılması oluşan enerjiyi harcamak içindir. Yine de C4 fiksasyonu ATP formundaki enerji girişine C3'den daha çok ihtiyaç duyar. C4 bitkilerinde, rubisco mezofil hücrelerinde karbonu bağlayarak, oksaloasetatı ve malatı kullanarak atmosferik oksijenden ayırılır, bağlanmış karbonu rubiscoya taşınır ve Kalvin döngüsü enzimleri demet kını hücrelerinde izole edilir. Orta seviyeli bileşiklerin her ikisi de 4 karbon atomu içerir, bu yüzden de C4 olarak isimlendirilirler. C4 mekanizmasının işleyişi iki Avustralyalı araştırmacı M. D. Hatch ve C. R. Slack tarafından 1966'da bulunmuştur, mekanizma bu yüzden bazen Hatch-Slack yolu olarak adlandırılır. C3 bitkilerinde fotosentezin karanlık devre reaksiyonları sırasında ilk adım olarak RuBisCo enzimiyle 3-fosfogliserat içinde CO fiksasyonu yapılır. RuBisCo'nun karboksilaz / oksigenaz aktivitesiyle substrat miktarı enerji yok olması ve substrat ziyanıyla sonuçlanan ve fotorespirasyon olarak bilinen yola, karboksillenme oksitlenmeye tercih edilir. Fotorespirasyonu atlayan yolla C4 bitkileri CO'i RuBisCo enzimine etkileyici şekilde dağıtma yolunu geliştirmişlerdir. C4 bitkilerinde iki fotosentez yolu birlikte çallıştığı için bu bitkilerin fotosentez kapasitesi fazladır. Oldukça düşük CO yoğunluklarında ve stomaların kapalı olduğu durumlarda bile iyi fotosentez yapabilirler. C4 bitkilerinde CO'i yakalayan iki enzim bulunur. Metabolik yolunda; C4 bitkilerinde çok yüksek aktiviteye sahip olarak bulunan PEP karboksilaz enzimi CO'e çok duyarlıdır. Bu enzim substat olarak bikarbonat kullanır. PEP-karboksilazın bikarbonatla ilgisi RuBisCo enziminin CO'e olan ilgisinden çok fazladır. Bu yüzden bu enzim düşük CO konsantrasyonlarında bile yüksek reaksiyon yapar. İşte bu yüzden C4 bitkilerinde çok düşük CO derişimlerinde bile fotosentez hızı yüksektir. Bu tür bitkilere örnek olarak; mısır, şeker kamışı, semiz otu, "Sorghum" ve "Cyperus" gösterilebilir. Tim Roth Timothy Simon Smith (d. 14 Mayıs 1961, Dulwich), İngiliz oyuncu ve yönetmen. Tim Roth, 14 Mayıs 1961 tarihinde, Londra’da, ressam bir anne ve gazeteci bir babanın oğlu olarak dünyaya geldi. Önceleri heykeltıraş olmak isteyen Roth, Londra’da Camberwell Sanat Okulu’na gitti. Bir süre sonra aktörlüğü denemeye karar vererek ilk deneyimini, “Made in Britain” adlı bir televizyon filminde ırkçı bir dazlak rolüyle 18 yaşında kazandı. Sonrasında, adı ve görünümü dolayısıyla Yahudi rollerine uygun görüldü. 1984 yılında, Stephen Frears’ın “The Hit”inde, bir katil çırağı rolüyle dikkatleri çekti. Bu filmin ardından, 80’lerde birçok filmde daha boy gösterdi. 1990’lara gelindiğinde, Roth, Robert Altman’ın “Vincent and Theo” adlı filminde Vincent Van Gogh rolüyle ve Tom Stoppard’ın “Rosencrantz & Guildenstern Are Dead” adlı filmindeki rolüyle uluslararası bir üne kavuştu. Roth, Quentin Tarantino’yu etkilemeyi başararak, 1992 yılında “rezervuar köpekleri” adlı filmde, Mr.Orange rolünü kaptı. Bu film kendisine Hollywood’a giden yolu da açmış oldu. 1994 yılında Tarantino, “Ucuz Roman” filminde Roth’a yine bir rol verdi. 1995 yılında “Four Rooms”’ta tekrar beraber çalıştılar. Ancak Roth’a asıl başarıyı getiren, “Rob Roy” adlı filmdeki rolüydü. Bu rol ile, o yıl, En İyi Yardımcı Erkek dalında Oscar adaylığı, bir Golden Globe adaylığı ve bir de İngiliz Akademi Ödülü adaylığı kazandı. 1996 yılında farklı bir yol seçerek, Woody Allen’ın “Everyone Says I love You” adlı müzikal komedisinde Drew Barrymore ile sahneyi paylaşarak, izleyiciyi komik tavırları ve kendi sesiyle seslendirdiği şarkılarla eğlendirmeyi başardı. Roth, ayrıca, “The Legend of 1900” adlı filmde, Danny T. D. Lemons 1900 olarak karşımıza çıktı. Sonrasında farklı tarzlarda birçok filmde kendisini göstermeye devam etti. 1999 yılında, Alexander Stuart romanından uyarlama “The War Zone” adlı filmde yönetmen sandalyesine oturarak, oldukça olumlu eleştiriler aldı. 2001 yılında ise, Tim Burton’ın “Planet of Apes”inde “General Thade”’i portreleyerek önemli bir adım daha atmış oldu. harry-potter serisindeki Severus Snape rolünü reddetti. Tim Roth 21 Ocak 2009 Tarihinde Lie To Me Dizisinde Dr. Cal Lightman Rolünü canlandırmıştır. Şu an birçok proje üzerinde çalışan Tim Roth 2015'te vizyona girmesi beklenen Bay Doğru(Mr.Right) filminin çekimlerini sürdürmektedir. Pedro de OÃ±a Pedro de Oña (1570?-1643?), Şili'nin bilinen ilk şairi. Lima'daki San Marcos Üniversitesi'nde öğrenim görükten sonra orduya girerek Yerlilerle yapılan çeşitli çarpışmalara katıldı. en ünlü yapıtı, uyaklı beyitlerden oluşan manzum destanı "Primera parte de Arauco domado" (Arokan Fethinin İlk Bölümü). 1556-1560 arasında Peru genel valisi olan Canete markisinin