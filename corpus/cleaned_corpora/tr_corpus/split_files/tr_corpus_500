dosyalarında saklıydı. Genç Nicky, faillerinin bilerek başkalarının arabalarına çarptıktan sonra, saçma sapan miktarda ve hemen her seferinde sigorta şirketlerinin ödediği bir dolu sahte tedavi masrafı beyan etmesine dayanan bir dolandırıcılık işinde ufak çaplı bir rol oynamıştı. Stripling kazayı yapan şofördü ve direksiyonda, sahnelediği kazalarda kendisi veya suç ortaklarının dayak yemesine yol açmayacak ölçüde mahirdi. Gözde sahte hasarları, bolca fatura ve kolay kâr getiren beyin sarsıntıları ve boyun incinmeleriydi. Suça iştirak eden tıbbi tayfa arasında ayyaş bir masör, bunak bir ortopedist, lisanssız bir radyolog ve bir araba sahte fizik tedavi uzmanı vardı. Nicky'nin rolü sahiden fazla değildi haliyle enselendiklerinde savcılığın baştanıklığını kolayca üstlenmişti. Doksan gün hapis yatmış, bir de beş yıllık gözetim cezası almıştı. Böylesi kuşkuya açık bir başlangıcın ardından Nicky Stripling, nasıl becerdiyse kırklarında emekliye ayrılabilmişti. Yancy adamın gizemli talihinin kaynağını merak ediyordu. Sıcağın yemyeşil çimleri ütülercesine yaktığı yaz günü ortasındaki cenazeye elli kadar kişi gelmişti. Yancy, terinin takım elbisesinden bile belli olacağından çekiniyordu. Eve Stripling siyah bir elbise giymiş, siyah peçe takmıştı. Çelenklerle bezeli tabutun karşısında, ağaç gölgesinde oturuyordu. Yancy, naaş mumyalama işiyle uğraşan kişinin fiyatta ne kadar indirim yaptığını merak etti. Alt tarafı bir koldu sonuçta. Gene siyahlara bürünmüş ama daha genç, sarışın bir hanım ön sıranın diğer ucuna oturmuştu. Yancy kızın, Nicky'nin önceki evliliğinden kızı Caitlin Cox olduğunu varsaydı. Cici annesinden pek hazzetmediği, vücut dilinden anlaşılır gibiydi. Çay tabağı büyüklüğünde güneş gözlükleri takmıştı ve yelpazesini sallayarak, tornadan çıkmış dok işçisi ızbandutluğundaki kocasına bir şeyler fısıldıyordu. Yancy grubun epey uzağında durdu ve oturmadı. Elini gözüne siper ettiğinde, yalnız olmadığını gördü iki adam daha mesafeyi koruyordu ve takım elbiseleri siyah değil, koyu griydi. Kanun tayfasından herhalde, diye düşündü Yancy. Onlar da ter içindeydi. Bu şehirde Ağustos, adamı kuru yaprağa çevirebilirdi. Alışılagelmiş aklıktaki saçlarıyla bir vaiz geldi ve tabut indirilmeden önce Nick Stripling hakkında azizlere layık laflar sıraladı. Ardından Eve Stripling, kalkarak herkese gelmelerinden dolayı teşekkürlerini sundu. Tabuta Nick'in çocukluğundan kalma İncil'iyle en sevdiği zıpkınını koydurttuğunu ilave etti. Bayan Stripling'in, kocasının kopuk kolunu almaya geldiğinde tarif ettiği üzere orta karar yüzebilen birinin zıpkınla avlanmayı hobi edinmesi Yancy'ye fazla cesurca geldi. Kalabalık ufak gruplara ayrılıp arabalarına ilerlemeye başlayınca, Yancy polis kılıklı iki adama yanaşıp, Müteveffanın arkadaşları mıydınız. dedi. Baraküdalara has bakışlar haricinde yanıt gelmedi adamlardan. İkisi de kestane saçlı, ince kaşlı ve betonarme çeneliydi. Federallerdensiniz herhalde, dedi. Götlük etme, dedi adamlardan biri. Mezarlıkta küfretmek uğursuzluk getirir. Çingene laneti misali. Adamlar gitmeye davrandılar. Mezarlıkta saksafon çekmek miydi yoksa. dedi Yancy. Hangisiydi unutmuşum. Eve Stripling'e görünmemeye çalıştı ya, kadının kendisini takım elbiseyle tanıyabileceği kuşkuluydu. Taze dul gitmek için limuzinini beklerken, Yancy mezar taşları arasında dolanmaya koyuldu ve elbette hemen kendisiyle aynı doğum gününe sahip birinin mezarına denk geldi. Nefesi sıklaştı, avuçlarından ter boşandı üzerinde çıyanlar yürümeye başlamıştı sanki. Sendeleye tökezleye uzaklaşarak nihayet, çabuk bir hesapla hayata doksan dokuzunda veda ettiğini kestirdiği, bu saatten sonra rezilliklere aldırmayacağı kesin Marlene Suzanne Moody'nin mezarına kustu. Ağzını ve yanaklarını iyice silip pantolonunu düzelttikten sonra geri döndü. Mezarın başında sadece Caitlin Cox ile kocası kalmıştı. Omuz omuza dikiliyor, konuşmuyorlardı. Yancy yanlarına gidip baş sağlığı diledi. Babamın arkadaşı mıydınız. dedi kız. Keys'ten Müfettiş Yancy… Babanızdan kalanlar benim sorumluluğumdaydı. Eski dedektif kartvizitlerinden birini uzattı. Ne fark eder, diye düşünmüştü cep numarası aynıydı sonuçta. Caitlin'in kocası neden cenazeye geldiğini sordu. Bu tür vakalarda bazen ailelerin soracağı şeyler çıkar. Gelmemin fayda edeceğini düşündüm. Şefkatli ama aynı zamanda profesyonelce bir cevap vermişti. Cümleyi daha cenazeyi beklerken kurmuştu. Caitlin kartviziti küçük çantasına koydu. Ağaçlıkların ilerisinde iki adet mezarlık görevlisi bekliyordu. Herkes gidene kadar mezarı kapatmamaları emredilmişti. Benim bir sorum var, Müfettiş, dedi Caitlin. Yeni unvanındaki Scotland-Yard havası Yancy'nin hoşuna gitmişti. Buyrun, lütfen, dedi. Cenaze evinde bakmıştık… Babamın koluna. Oy, dedi Yancy içinden, sakın parmakla ilgilenmediklerini söylemesin şimdi. Şey… Rigor mortis yüzünden… Caitlin Stripling Cox bomboş baktı. Pardon. Nikah yüzüğünü kastediyor, dedi kocası. Anlatsana, sevgilim. Eve yüzüğü değiştirmiş. Babanızın parmağında gördüğüm yüzük platine benziyordu, dedi Yancy. Öyleydi zaten. Ama şimdiki altın. On dört ayar görünüyor hem de. Kalitedeki düşüşü pek acıklı bir aşağılamayla vurgulamıştı Caitlin. Eve'in duygusal nedenlerle yüzüğü saklamak istemesi mümkün değil mi. Çok şey mümkün. Caitlin kaş çatarak tabuta baktı. Yancy kızın atlayıp tabutu açmasını ve değişen yüzüğe bakmasını beklemediğini umuyordu. Neden Eve'e sormuyorsunuz meseleyi. Birbirimizden nefret ettiğimiz için. Alçak amcığın tekidir. Sevgilim, lütfen, dedi kocası. Adamın yakası sırılsıklamdı ve kulak memesindeki damla düşüşe geçmek üzereydi. Yancy bakmamaya çalıştı. Stripling'in kızı, Açgözlü, alçak, yalancı amcık, diyerek önceki beyanatını ayrıntılandırdı. Herkes için zor zamanlar, diyebildi Yancy. Yasal mı. Yüzüğü alması yani. Karısı sonuçta. Hakkı var. Saatini de araklamış herhalde. Caitlin Cox yirmilerinin başlarında görünüyordu. Babası sigorta şirketlerini dolandırmak için sahte kazalar düzenlerken bebekti herhalde. Babanızın kolu bulunduğunda saat yoktu, dedi Yancy. Dosya kapandı mı yani. Kolu teslim görevi bendeydi. Yeni bir bilgiye erişilmediği sürece yapacak fazla bir şey yok. Caitlin dokunaklı bir kahkaha attı. Dedim sana, Simon, diye mırıldandı. Kimse soruşturmak istemeyecek. Neyi soruşturmaktan bahsediyorsunuz. dedi Yancy merakla. Eve'i, Müfettiş. Babamı Eve öldürdü. Simon Cox eşine sarılarak, Tamam, tamam, dedi, haplar yüzünden böyle diyorsun. Evimize dönelim, aşkım. Yancy daha sonra özel görüşme teklif etti. Caitlin boşa vakit kaybı, dedi. Anlamıyor musunuz. Yanına kâr kaldı bile. Simon karısını mezarlıktan uzaklaştırdı. Yancy peşlerine düştü. Neden babanı Eve'in öldürdüğünü düşünüyorsun, Caitlin. Yok artık. Baban, Eve hakkında bir şey mi söylemişti. Evliliği mutsuz muydu. Caitlin kocasının kollarından kurtularak haykırdı Ne bileyim ben mutlu muydu. Yıllardır konuşmuyordu benle puşt. Anam Ağlar IV'ün kaptanı, dört göbekten deniz kurdu Keith Fitzpatrick'ti. Babası Jamaika'dan, dedesi Havana'dan kaçak rom getirmiş büyük dedesiyse sinsice yerleştirilmiş meşaleler yüzünden Key West'in gaddar mercanlarında batan gemileri yağmalamıştı. Fitzpatrick nam salmış bir balıkçıydı teknesine yıllar önceden rezervasyonlar yapılırdı ve dolayısıyla yasalara uymakta sakınca görmüyordu. Tek tayfayla çalıştığından, sağlam para kazanıyordu. Yancy kaptanla limandaki Yarım Çiğ Kabuk Barı'nda buluştu. Mekanın sloganı Çiğ Götür. idi ve tişörtleri turistler arasında pek meşhurdu. Andrew, dedi kaptan, duyduğuma göre Sonny sepetlemiş seni. Geçici o. Fena. Keith Fitzpatrick'in yüzü, güneş gözlüklerinin yerindeki beyazlık haricinde meşin misali kararmıştı. Kolları cilalı birer lobut, elleriyse çatlaklı ve kabukluydu. Lokanta teftişi yaptırıyorlar, dedi Yancy. Daha neler. Stoney'yi kapattıran sen misin yoksa. Adamın mutfağında bir senle ben yoktuk. İğrençti. Valla ben severim orayı, dedi Fitzpatrick. Yancy ufak ve gri köpekbalığı dişini masaya koydu. Fitzpatrick dişi aldı ve ışığa doğru kaldırıp inceledi. Sıradan, dedi. Hangi tür. Çekiç burun… Belki yavru camgöz. Kaplan falan değil ama değil mi. Kafa salladı kaptan. Yok, bu ufaklık onlardan çıkmaz. Ben de öyle düşünmüştüm, dedi Yancy. Çekiç burunlar, çekiç kafa ailesinin en ufak üyeleriydi. Boyları bir metreyi bulmazdı. O kadar ufak bir köpekbalığının açıklara gidip, adam yemek uğruna babalarla kapışması akla yakın değildi. Nereden çıktı bu diş, Andrew. Bulduğunuz koldan. Hayda. Fitzpatrick dişi bir daha inceledi. Adamın teknesi sığlık yerde batmadıysa mümkün değil… Ki duyduğuma göre Sombrero Feneri'nin açıklarında batmış. Tekne açıkta batmış, ceset sığlığa sürüklenmiş desek. Hangi sığlığa. Mesela diyorum. Kolun öyle kopmasını açıklamaz dediğin, dedi Fitzpatrick. Böylesini yapabilecek bir çekiç burun görmedim ben. Sen gördün mü. Yok. Mümkün değil bence. E, ne oldu diyorsun. Söylesene. Emin değilim. Sonny vakayı senden almadı, öyle mi. Göz kırptı Yancy. Aramızda kalsın şimdilik. Bir bira daha. Gidip iki bira daha aldı. Patrick başka uzuvlar bulunup bulunmadığını merak ediyordu. Kafa, bacak falan. Koldan başkası çıkmadı. Fitzpatrick'i bir web sitesinden öğrendiğini ve ertesi gün voliyi vurmaya çıkmak istediğini söyleyen münasebetsizin teki sohbetlerini böldü. Kaptan, tekne rezervasyonlarının İsa'nın İkinci Gelişi'ne kadar kapandığını söyleyip, başka kaptanların adlarını verdi adama. Adam uzaklaşınca Yancy'ye döndü. Böcek devriyesi nasıl gidiyor. Farklıdır herhalde. Sen söyle. Yancy yakasını çekiştirerek süzülmüş boynunu gösterdi. Her girdiğim lokantada aklıma mutfakta aşçının pizza hamurunu kıçına sürdüğü fikri geliyor. Yeminle söylüyorum, var öyle manyaklar. Yemek görmeye dayanamaz oldum resmen. Yemen lazım, kardeş. Gel, midye tava götürelim. Sen al. Tokum ben. Oğlum, bak, burayı da kapatmaya kalkma ha. Senin yüzünden ayaklanacak esnaf. Randolph Nilsson'ı tanırdın, değil mi. dedi Yancy. Benden önceki eleman. Hı-hı… İkinci karımın küçük teyzesinin kızıyla evliydi. Küllerini denize ben serptim ayrıca. Daha elli üçündeydi. Hayat adil değil işte, ne yapacaksın. Haklısın, Keith. Değil. Bar tezgahında, ilave iki birayla bir sepet dolusu çiğ istiridye belirdi. Fitzpatrick dönerek yerli ahali ve ıstakoz meraklılarıyla dolu mekana bakındı. Derken bakışları, yanında yollu görünen bir sarışınla bir masada oturan kara saçlı, zayıf bir oğlanda sabitlendi. Oğlanın pek dar, kara bir tişörtü ve kasıktan nakledilmişi andıran top sakalı vardı. Dudaklarının arasına yanmayan bir sigara sıkıştırmıştı ve kolları deniz tanrısı desenleriyle bezeliydi. Fitzpatrick, oğlanın sırıtık selamını sert bir baş hareketiyle karşıladı. Kim bu çakma Tommy Lee. dedi Yancy. Benim eski tayfa, dedi kaptan. İki hafta önce ayrıldı. Hangi teknede şimdi. Alemlerin Kralıyım'da. Ha, anladım. Bay Charles Phinney. Artık işe ihtiyacı yokmuş beyefendinin. En azından istifasını bastığı gece öyle söylemişti. Güverteyi adam gibi paspaslamaması üzerine fırçayı kaymamdan sonra… ‘Siktir, moruk,' çekmişti. İşimi alıp götüme sokacakmışım. Şimdiyse sana bira ve istiridye ısmarlıyor, dedi Yancy. Bir de orospularla takılıyor. Gösteriş yapıyor aklınca. Ciddi para vurdum demişti ya, kazı kazandan seksen beş dolar tuttursa öyle derdi zaten. Şuna bak Donald Trump kesilmiş mübarek. Yancy istiridyeye bayılıyordu ama sepete bakamıyordu bile. Yeni işi yüzünden başına gelenler acıklıydı sahiden. Kopuk kolu bulduğunuzda Anam Ağlar'da mıydı bu oğlan. Hı-hı, dedi Fitzpatrick. Beceriksiz velet, kancadan çıkaramamıştı kolu. Yancy dönüp baktığında, oğlanın yanındaki sarışınla kapıdan çıktığını gördü. Fitzpatrick bir midye lüpleterek, Salağa yem bağlamayı bir ayda anca öğretebilmiştim, dedi. Düşer gene eline. Aman, kalsın. Para suyunu çekince Anam'a gelip yalvarmaya başlar nasılsa. Dışardan önce iki el silah sesi, ardından Phinney'nin adını haykıran kadının çığlıkları geldi. Ya da belki gelmez, dedi Yancy. Altı Borç, uyuşturucu yahut kadın konularından çıkan sarhoş kavgaları, Key West'in tipik cinayet sebepleriydi. Taammüden işlenen cinayetlere ender rastlanırdı çünkü bu tip eylemler, adanın üşengeç suçluları arasında pek rastlanmayan planlama ve ayık kafa gerektirirdi. Yancy yanına vardığında, Charles Phinney çoktan mortu çekmişti. Gözleri camlaşmıştı her yanı kana bulanmıştı ve siyah kotunun cepleri dışardaydı. Fahişe çıkmayan sarışın hanım arkadaşı, katilin mavi bir mobiletle geldiğini ve Phinney'ye iki kurşun sıktıktan sonra parasını alıp kaçtığını söyledi. Dediğine göre, katil yüzünü kamuflaj desenli bir bezle örtmüştü ve Cuma geceleri Margaret Sokağı haricinde hemen her yerde dikkat çekecek turuncu veya kırmızı bir panço giymişti. Cinayeti, işlendiği yer nedeniyle şerifin ekibi değil, şehir polisi soruşturacaktı. Üniformalı memurlar Caroline kavşağını tümden şerit altına alıp kalabalığı uzaklaştırırken, ambulansla gelen sağlık görevlisi sırf gösteriş uğruna Phinney'nin göğsüne yüklendi. Meşin karası suratı bembeyaz kesilen Kaptan Fitzpatrick, oğlanın cesedi ambulansa konana kadar olay yerinden ayrılmadı. Ardından eve gidip sızana dek içeceğini söyledi. Yancy, Phinney'nin kız arkadaşıyla olay yerinde kaldı. Kızın adı Madeline'dı ve Duval tarafındaki bir tişörtçüde tezgahtardı. Dediğine bakılırsa, dükkan Rus mafyasına aitti ve Phinney'yi onlar öldürmüştü. Para konusunda böbürlendiğini duymuşlardır, dedi. Yancy oğlanın üzerinde ne kadar nakit taşıdığını sordu. Bin dolar falan. Nereden bulmuş parayı. Bir işten işte. Madeline burnunu çekerek limana çevirdi bakışlarını. Gözyaşları koyu makyajını mahvetmişti. Yancy, Ne işi. dedi, Kokain, metamfetamin. Madeline'ın bakışları kısılarak Yancy'ye döndü. Polis falan mısın sen. İzindeyim. Doğru sayılabilirdi. Gözlerini sildi kız. Kimsenin vurulduğunu görmemiştim hiç. Tanrım… Phinney'yle bir aydır falan çıkıyorlardı. Ot satıyordu, dedi. Kızın, vereceği tepkiyi görmeye, söylediğine inanıp inanmadığını kestirmeye çalıştığını fark etti Yancy. Ha, dedi, yani voliyi vurunca Anam'daki işinden ayrıldı diyorsun. Aynen. Ve senin patronlar bin papel uğruna oğlanı nalladı diyorsun, öyle mi. Madeline teorisini tekrar düşünüyordu anlaşılan. Mahkemeye falan çıkmam gerekecek mi. Mahkeme olursa. Yani… Charlie her yerde cırcır konuşuyordu işte. Parasını bilenler tek Ruslar değildi. Omuz silkti. Herkes olabilir… Şehir polisi dedektiflerinden birinin, mavi mobiletin kiralık çıktığını söylediği çalınmıştı az evvel Yancy'nin kulağına. Mobilet, Southard tarafındaki bir ara sokakta bulunmuştu bile. İşimi kaybedemem, dedi Madeline. Platin rengine açılmış saçları diken dikendi. Elleri kaba, bakışları ihtiyardı kızın. Yancy, kızın Phinney'den rahat on beş yaş büyük olduğunu tahmin etti. Sigaran var mı. dedi Madeline. Fenayım valla. Bırakalı çok oldu. Kusura kalma. Ha… Onlardansın demek. Yancy kaldırımda yanmamış bir sigara gördü. Phinney'nin bardan ayrılırken ağzında taşıdığı, mobiletli katil gelip vurmadan hemen önce yakmak için durduğu sigaraydı bu. Madeline müteveffanın sigarasını Yancy'nin elinden aldı. Neyse ne, dedi. Aynı gece, dört yüz yirmi beş kilometre uzakta, Andros Adası'nın 11 doğu kıyısında bir adam, Ejder Kraliçe adıyla maruf bir kadının kapısını tıklattı. Kadın kapıyı açınca, Neville adındaki bu adam içeri girerek, Bi' beyaz adam için vudu lağzım bana, dedi. Ejder Kraliçe hasır koltuğuna oturdu. Senin o'llanın nesi var ö'lle. İyi görünmüyo'. Benim o'llan diyil o, dedi Neville. O bi' maymun. Fresh Creek'te bir süngerciyle giriştiği domino oyununda kazanmıştı maymunu. Süngerci, Exumas yakınlarında çekilen Johnny Depp'li korsan filmlerindeki maymun budur, demişti. Neville hayvana Driggs adını koymuş ve tıka basa balık ve kabuklu kızartmasıyla beslemişti. Çok geçmeden hayvancağızın yüzü kırışmaya, tüyleri dökülmeye başlamıştı. Dışarı çıkmayı her daim reddettiğinden, Neville sonunda hayvana, özenle kuyruk deliği açtığı bebek bezlerinden bağlamaya başlamıştı. Tüysüz gariban, Neville'in bacağına sarılmış, büyücü kadına korkuyla bakıyordu şimdi. Kraliçe öne eğildi. Seni se'mmediği belli. Sen hanımla bi' konuş bak, kimlerle düşüp kalkmış. Boş verdi Neville. Ejder Kraliçe ya miyop ya da ciddi sarhoştu. Kimmiş kurtulmak istedi'in beyaz şeytan, ha. Krissofır diye biri. Neville, limanda demirli bir yatın kaptanından bir miktar istiridye ve iki balık karşılığı aldığı Bacardi 8 şişesini çıkardı. Ejder Kraliçe'nin rom sevdası herkesin malumuydu. Va' mı yanında adama ayit bi'şi'. Göynek parçası. Balıkçılık meraklısı Amerikalıların giydiği türden gömleklerden yırtılma bir parça uzattı büyücüye. Neville yırtık parçayı Christopher'ın çöp kutusundan almıştı. Bela oku istiyo'm ona. Ejder Kraliçe'nin başında pembe bir batik eşarp, boynundaysa bir dizi cilalı deniz kabuğundan yapılma bir kolye vardı. Beyaz adamın gömleğinin parçasını alıp kokladı. Yaparsam ölebili' ama adam, dedi. Neville biraz düşündü. Tanrı nası' isterse. Ner'de bu beyaz adam. Bannister Point. Dedile' ki dün or'daki ıstakozcuda yimek yimiş. Kadınıyla. Sevmiş mi orayı. Ejder Kraliçe rom şişesini açtı, yanında duran kahve kupasını doldurdu. Neville'e ikram etmedi ki dert değildi. Neville kadının evinde bulunmaktan feci korkuyordu çünkü kraliçenin karadullara layık bir şöhreti vardı. Kendinden fazlasıyla genç üç sevgilisi pek kuşkulu biçimlerde ölmüş, dördüncüsüyse adadan, dediklerine göre Küba'ya kaçmıştı. Neville tüm dikkatini Ejder Kraliçe'yle göz göze gelmemeye harcıyordu şimdi. Erkekleri sadece bakışlarıyla büyüleyebildiği söyleniyordu. Christopher'ın kadınını sordu kraliçe. Beyaz mı. He, dedi Neville. Gelip gidiyo' ö'lle. Adı. Bilmiyo'm. Kimseyle konuşmaz. Adam da. Gülümsüyordu Ejder Kraliçe. Burnu yassı, üst dudağıysa yaşlı kaplumbağalarınki gibi fazla çıkıktı. Adadan gitsin, nas'sı gide'se gitsin işte, dedi Neville. Olu'. Kraliçenin nasırlı parmağı, kucağında çöreklenmiş yılan misali duran bezde gezindi. O beyaz şeytan Bahamalı diyil, diğ mi. Diyil. ‘Merikan. Ha, öl'leyse çok güçlü vudu yapmak lağzım… Daha pa'alıya geli' ama. Ossun. Bi' şişe da'a rom getir. Neville başıyla olur verdi. Olu'. O zaman gitmeyip benle kalaca'n bi' de. Bu gece gerek yok. Kapıyı işaret ediyordu kraliçe. Bisikletine atlayıp eğri büğrü mercan patikasında pedal basarken kalbi gümbürdüyordu Neville'in. Altı bezli maymunsa kafasına oturmuş, kulaklarına sımsıkı yapışmıştı. Mini minnacık parmakları nemli, tırnaklarıysa keskindi. Neville önünü görmesine yardım ettiği için ay ışığına müteşekkirdi. Büyücü kadına çaresizlik sürüklemişti Neville'i. Christopher adlı beyaz adam, Neville'in ve kendinden önce babasının ve ondan önce dedesinin oturduğu sahile, zengin turistlere hitap edecek bir tatil köyü kondurma niyetindeydi. Birkaç gün önce taşınma emri gelmişti. Mektuba göre, Kanada'da yaşayan üvey ablası Andros'taki aile arazisini satmıştı ve Neville'e payına düşeni alıp tası tarağı toplamak kalıyordu ki öyle bir şeye hiç niyeti yoktu. Tek istediği, sahilinde, ağaçlarının gölgesinde yaşayıp ölmekti. Durumu Lizard Cay'deki hükümet yetkilileri hatta Nassau 12 bile düzeltemeyince, naçar kraliçeye başvurmak zorunda kalmıştı. Neville sorununun kraliçenin doğaüstü güçlerinin sökemeyeceği ölçüde büyük olduğunun, çok uzaklardaki Florida Keys'teki, aralarında aynı gece gerçekleşen zevzek tayfa Charles Phinney cinayetinin de bulunduğu bir takım suçlara bağlandığının farkında değildi elbette. Bisikleti bir taşın üzerinden şiddetle sektiği anda kafasında şiddetli bir acı duyarak haykırdı Pis Maymun. Pis Maymun. Ama korkmuş hayvan, Neville evine varana dek dişlerini adamcağızın kafasından çekmedi. Yancy eve gece yarısına doğru döndü, oturdu ve bir cıgaralık sardı. Sardığı mala piyasada Yıkım diyorlardı ya, Yancy'yi uygun ölçüde gevşetmeye bile yetmedi. Vurulmuş çok adam görmüştü ama Charles Phinney'nin gözlerindeki bomboşluk bir şekilde içine dokunmuştu. Cep telefonuna baktığında üç ayrı kadından gelmiş üç ayrı mesaj görünce şaşırdı. Böylesi harika bir şey başına gelmeyeli asırlar geçmişti. İlk mesaj, geçmişte Plover Chase adıyla tanınan Bonnie Witt'tendi. Sarasota'dan aramıştı ve mesajı şöyleydi Alo, benim. Hiç zahmete girip azma ama deminden beri senle ilgi ahlaksızlıklar var aklımda. Cliff epeydir bana el sürmüyor. Bu aralar oto-erotik boğulma deneyleriyle meşgul. Yalandan kendi boğazlarını falan sıkıp geliyorlar ya hani… Neyse işte, bildiğin üzere sakarın tekidir deneylerinden birinin sonunda asacak kendini herhalde. İki defa yerde mosmor baygın buldum zaten. Dün de bana defibirilatör13 kullanmayı öğretti. Neme lazım diye. Yani, diyeceğim Andrew, öyle fazla heveslenme ama yakında dul kalma ihtimalim elliye elli gibi. Neyse, ara beni. İkinci mesaj, Yancy'nin olay yerinde, dedektifler Phinney'nin kız arkadaşını sorgularken bulduğu bir fırsatta mesaj çektiği Doktor Rosa Campesino'dandı. Patolog, kopuk koldan çıkardığı dişin ufak, muhtemelen sığlıklarda yaşayan bir türe ait çıkmasıyla pek ilgilenmiş gibiydi Bu durum kesinlikle cinayet ihtimalini güçlendiriyor. Konuştuğun kaptan için uzmandır diyebiliyor musun. Kesinleştirmek için, dişi Miami'deki Rosenstiel Okulu'na yollamalısın. Sonrasında çıkanları bana haber verirsin, olur mu. Bir de… Eh, geldiğin gün uydurduğum ufak yalan için özür dilemek istiyorum. Uyuz davrandığım için özür dilerim. Yemeğe çıkma havamda değildim. Son mesajsa, müteveffa Nicky Stripling'in kızı Caitlin Cox'tandı Sizi hafta sonu rahatsız ettiğim için özür dilerim, Müfettiş ama cenazede söylediğimi hatırlıyor musunuz. Hani üvey anam olacak kadının açgözlülüğünden bahsetmiştim… Hah, şimdi kanıtım da var. Ciddiyim. Hemen arayın beni. Yani kahraman falan olmak istiyorsanız arayın. Kafası tütsülü biri için haddinden fazla bilgiydi bunlar. Yancy terliklerini fırlattı, kalkıp mutfak tezgahına uzanarak tavana bakmaya başladı. Dr. Witt'in boynunda ilmik, gözler pörtlek boşalmasının görüntüsü zihninde canlanınca Yancy, adamın, işine mal olan elektrikli süpürge hortumu saldırısından aslında hoşlanmış olabileceğini düşündü. Telefon mesajı Yancy'ye Bonnie'nin, Clifford'ın pençesinden kurtulsa bile, koşarak Keys'e geleceğinden çok, romantizmi mümkün mertebe koruyup, daha önce geçmişteki sabıkasına dair yaptığı ve pişmanlık duyduğu itirafın başka kulaklara erişmesini engellemek adına yol yaptığı izlenimini vermişti. Rosa Campesino'nun mesajı, gelecekte daha fazla görüşmeye ve belki çıkmaya kapı açtığından çok daha ilgi çekiciydi. En azından, Yancy söylediklerinden bunları çıkarmıştı. Şimdiye dek hiçbir Adli Tıp uzmanına asılmamıştı ve kadının yolladığı işaretleri doğru yorumladığından emin değildi. Yarın sabah mesajı ayık kafayla bir daha dinleyecekti. Caitlin Cox… Yancy kızın cinayete dair kesin delil bulduğundan kuşkuluydu ama görmeye değecek bir şeye denk gelmiş olabilirdi. Sırf böcek devriyesinden iyice sıkıldığından değil, bu yüzden kızla buluşmaya karar verdi. Yancy, kopuk kolu kimsenin istemediği süre boyunca buzdolabının başkonukluğunu yapmış Nicky Stripling'in ölümüne dair gerçekleri ortaya çıkarmaya yönelik, polislere has türden bir sorumluluk duyuyordu. Ötesi, Eve Stripling'in kocasını öldürüp olaya tekne kazası süsü verdiğini ortaya çıkarmasının, kurtuluşuna giden yolu açacağını kafasındaki onca dumanın arasından görebiliyordu Yancy. Tek başına kadını enseleyebilirse, Şerif Summers'ın görevini iade etmekten başka ne çaresi kalabilirdi. Mutfak tezgahı üzerinde sızıp sabaha bir çığlıkla uyanmadan önce, aklından en son bunlar geçti. 11 Bahamalar'daki meskun adaların en büyüğü. (ç.n.) 12 Halen İngiliz Milletler Topluluğu çatısı altında bulunan, toplam yedi yüz ada ve adacıktan kurulu Bahamalar'ın başkenti. (ç.n.) 13 Durmuş kalbi elektrik şokuyla canlandırmaya yarayan cihaz. (ç.n.) Yedi Woodrow ile Ipolene Spillwright üç eve sahiptiler. Birincisi, Woodrow'un RJ Reynolds'taki yöneticilik görevinden emekliye ayrıldığı Kuzey Carolina'nın başkenti Raleigh'deki tütün çiftliği tarzı malikaneydi. İkincisi, havası, çalıştığı şirketin ürünlerini hiç düşünmeden, sadakatle tüketmiş Woodrow'un akciğer sorunlarına iyi gelen, Arizona'nın Tempe kenti yakınlarındaki sığır çiftliği tarzı evdi. Spillwright çiftinin üçüncü eviyse, Ipolene'in (ya da Raleigh sosyal çevrelerindeki adıyla Ippy'nin) sabah posta kutusuna yürürken çorap giymek zorunda kalacağı denli aç sivrisineklerle dolu Maine'deki bir göl eviydi. Ipolene Spillwright'a göre üç ev, yetmişine merdiven dayamış bir çift için gerekenden iki fazlaydı. Ancak kocası geçenlerde şehir kulübünden arkadaşlarıyla Florida'ya gitmiş ve orada, anlaşıldığı kadarıyla sağduyuya dair nesi kalmışsa hepsini birden elinden alıveren sekiz kiloluk bir balık tutmuştu. Kuzey Carolina'ya döner dönmez, olta becerisini iyice geliştireceği Keys'te bir kışlık ev almak istediğini beyan etmişti. Bayan Spillwright kocasına herhalde kafayı yediğini söylemişti ama berikinin inadı inattı. Tartışmaları genelde kısa sürerdi (adamın nefesi çabuk kesiliyordu) ama şiddetli olurdu. Nihayetinde Woodrow, Maine'deki evi satmaya ve Arizona'dakini kiraya vermeye razı gelince, Ipolene denize nazır bir ev için kocasıyla Hemingway'in Memleketi ne gitmeyi kabul etmişti. Key West'te emlak fiyatları akla ziyan noktalara vardığından, Woodrow, Google'da epey zaman harcadıktan sonra Big Pine adlı adadaki nefes kesici manzaraya sahip bir evin ilanına ulaşmıştı. Umarım asansörü vardır, demişti Ipolene Spillwright, merdiven çıkacak mecalin yok çünkü. Hem altı yüz elli metrekarelik yerde ne yapacağız biz. Kocasının ise hayalinde günbatımına karşı sundurmada, sallanan sandalyesinde oturuşu ve bol kıvrımlı Latin hizmetçinin elinden içkisini alışı türü sahneler vardı. Bir bakalım işte, Ippy. Ne zararı var. demişti. Havaalanında uçaktan çıktıklarında Ippy'nin dikkatini ilkin, kiralık oto bayiine ulaşamadan ikisini birden canından edecek gibi görünen yapışkan, boğucu sıcak çekti. Woodrow beyaz bir Cadillac kiraladı ve karısına yazları burada geçirmeyeceklerini, üstelik Ağustos'ta Raleigh'nin de buradan aşağı kalmadığını söyledi. Yolları epey uzundu ve Ipolene'in dört yana uzanan masmavi parıltılı manzarayli ilgili olarak gönülsüzce yorum yaptığı Seven Mile Köprüsü'ne14 kadar hiç konuşmadılar. Woodrow Spillwright zevkten dört köşeydi. Doğrudan Key West'e gidip, Duval Sokağı'ndaki bir pansiyona yerleştiler. Woodrow, yorgunluğuna rağmen taşınabilir oksijenini alıp eşini gezmeye çıkardı gezileri karşıdan karşıya geçmek için adım attıkları anda köşeden fırlayıveren bir ambulans yüzünden az daha felaketle sonuçlanacaktı. Ipolene kocasını pansiyona geri götürürken, her yandan siren sesleri yükselmeye başladı. Bir başka turist çiftten dok tarafındaki pek gözde bir barın önünde birinin öldürülüp soyulduğunu öğrendiklerinde, Ipolene kocasına bir kat daha azarlarcasına baktı. Ertesi sabah şafakla kalkıp bir telaş yola koyularak Big Pine'a ulaştılar. Bir ara önlerine herhalde sakat doğmuş diyecekleri kadar küçük bir geyik çıktı. Ipolene hayvanın halini bölgedeki zehirli atık yoğunluğuna işaret saydı ve adada yaşayanların da benzer yapıda çıkmalarına hiç şaşmayacağını beyan etti. Çifti, aradıkları evin kapısında, boyu haricinde sirklere layık denemeyecek görünüşlü ev sahibi Evan Shook karşıladı. Bayan Spillwright, Shook'un yanından geçerek, Ev daha bitmemiş bile. dedi. Planları yanımda. Bayılacaksınız. Woodrow derhal balık işine daldı. Kılıçbalığında ustayımdır. Evan Shook sırıtarak göz kırptı. O zaman öldünüz ve cennete geldiniz, Beyefendi. Tedbir babında erken gelip evi taramıştı. Texaslı alıcılarla işini mahveden tesadüflerden birini daha yaşamak istemiyordu. Bu sinekler resmen yiyor beni. dedi Ipolene. İçeri girebilir miyiz artık. Evin gezilmesi, Woody'nin düşük akciğer kapasitesi ve Ippy'nin bitmek tükenmek bilmez soruları yüzünden epey uzun sürdü. Türlü inşaat malzemesi arasında atlaya seke dolaşan Evan Shook neşesini kaybetmemeyi başardı ve hatta bir ara fiyat konusunda esnek davranabileceğini bile ima etti. Spillwright çiftinin özellikle yatak odası manzarasını bir an önce görmeleri arzusundaydı. Yemyeşile karışan masmavilikler, inci tepeli dalgalar vesaire. Ve hepsinin ötesinde, Meksika Körfezi… Evan Shook, bol hırıltılı ve balgam yüklü nefesi en üst kata çıkmasına yeterse Woodrow Spillwright'ın manzaraya vurulacağına ve oracıkta teklif yapacağına inanıyordu. Son basamaklarda kadının epey omuz vermesi sayesinde üst kata ulaşmayı başardılar. Biraz nefeslendikten sonra yatak odasına, aylar süren yolculuğun bitiminde karaya çıkan ilk göçmenler gibi daldılar. Bitmemiş pencerenin önünde, tuzlu meltem yanaklarını okşarken, Bayan Spillwright bile manzaraya hayran kaldı. Eh, dedi, bu sahiden güzel işte. Evan Shook'un yüzüne baraküdalara layık bir gülümseme yayıldı. Dememiş miydim. Cennet resmen, dedi Woodrow Spillwright. Martı çığlıklarına hülyalı bakışlarla kulak kabarttı. Ne zaman biter inşaat. Duruma göre. Umutla Ipolene Spillwright'a baktı. Özel yapım mutfak ister misiniz. Yanımda çizimler var… Daha sonrasında, Spillwright çifti Marathon'daki acil servise yattıktan sonra, Evan Shook yatak odasının doğu duvarındaki arı kovanını daha önce nasıl fark edemediğini merak etti. Epey büyüktü oysa. Ama en azından odaya girdiklerinde arıların sakin olduklarından emindi. Duymaz mıydı yoksa vızıltılarını. Ne kadar çoktular hem. Yüzlerce miydi. Binlerce mi. Arıları Ipolene'in çürük orkide kokan parfümü coşturmuş olmalı, diye düşündü Shook. Ya da belki doğan güneşin sıcaklığı… Artık her niyeyse sapıtmıştı piç sürüsü… Bu sefer yerçekimin, desteğini alan Woodrow, peşinde saçına doluşanları haykırarak kovmaya çalışan karısıyla arı bulutu eşliğinde koşarak inmişti merdivenleri. Shook geride kalmış, kızgın minikleri beyhude dağıtmaya çabalamıştı. Üst kata en son geçen hafta çıkmıştı ama bu kadar süre, minik iğneci tayfasına Vegas gazinoları ölçeğinde bir kovan kurmaya yetmişti anlaşılan. Kendi inşaatçılarım arıların yarısı kadar hızlı çalışsa, evi bir yıl önce bitirirlerdi, diye düşünüyordu acıyla. On üç yerinden sokulmuştu ya, acısı, müşteri kaybetmenin sıkıntısı yanında önemli değildi. Carolina yerlisi çift evden koşarak çıkmıştı. Evan Shook nihayet yetişebildiğinde, kendilerini çoktan kiralık arabalarına kilitlemişler, anahtarsız marşı panikle çalıştırmaya uğraşıyorlardı. Motor hayata döndüğünde Evan Shook umutsuzca cama vuruyordu ve Woodrow gazı köklediğinde, çaresiz vazgeçmek zorunda kalmıştı. Yan camdan Ipolene'in şişikle dolu yumruğunu sallayışını görmüştü en son. Yandaki evin bahçesindeyse, koltuğunun altına gazetesini sıkıştırmış Andrew Yancy dikiliyordu. Hızla uzaklaşan yaşlı çiftin ardından sevgiyle el sallamıştı. Haydi, ye, dedi Lombardo. Yancy tabağı kuşkuyla süzdü. Brennan yanlarına dikilmiş, bekliyordu. Sarıkuyruk, dedi. Ona lafım yok. Yancy bir lokma aldı. Balık Küba tarzı, iyice gevreyene dek kızartılmıştı. Fena değildi tadı. Brennan kollarını kavuşturdu. Nasıl. En iyisi değil mi bu şimdi. Bize iki dakika müsaade et, dedi Lombardo. Yalnız kaldıklarında Yancy, Pek taze değil, dedi. Öyle ama bozuk da değil, değil mi. Son geldiğimde bu denyo rüşvet vermeye kalktı bana. Of be, Andrew. Keys burası. Ye işte. Yancy'nin resmî unvanı sağlık ve emniyet uzmanı ydı. Tommy Lombardo, amiriydi. Aşağı yukarı. Lombardo Sağlık Bakanlığı sertifikasına sahipti ama aynı zamanda adanın yerlisiydi. İhlal bahanesiyle lokanta kapamak, eh, hiç şık değildi. Böcek devriyesinde geçirdiği kariyeri boyunca Lombardo, bir tane bile acil kapatma emri vermemişti. Yancy'nin lokantayı bu öğlen açtırmasını istiyordu. Şu vurulan çocuk için bir şeyler düzenlemişler. Phinney miydi. Hah, işte. Cenazesi için para toplayacaklar. Country grubu falan var, dedi Lombardo. Azıcık anlayış göster yahu. Mutfakta larvalar festival yapıyor. Yok, temizlediler hepsini. Niye Cumartesi günü ta buraya getirttim seni sanıyorsun. Brennan köpek gibi çalıştı valla. Muhtemelen meze diye köpek eti veriyordur, dedi Yancy. Bezmişti Lombardo. Ettiğin lafa bak, dedi. Polistin yahu sen. Bunlar emekçi… Suçlu muamelesi yapamazsın adamlara. Yasalar mutfakta kemirgen bulunmayacak, diyor. Yasalar diyor, öyle mi. Andrew, yasalar senin de eyalet itfaiye müdürlüğünden sertifika almanı söylüyor. Aldın mı. Yok. Yasalar ayrıca gıda müfettişliğine başlamadan önce bakanlık sınavını vermen gerektiğini söylüyor. Girdin mi sınava peki. Girmedin. Bu işe alındın çünkü şerif rica etti ki başımızla elbette ama sana ne diyorum ben. Yasalara falan o kadar bakma işte. Brennan evine ekmek götürme derdinde, iyi bir adam. Hepsi o. Yancy tabağı iteledi. Kazanda kullanılmış prezervatif buldum. Hı-hı. Okudum raporunu. Nasıl yani, demedin mi. Kabahat Brennan'da değil, dedi Lombardo. Buralardaki işçi kalitesi belli. Polissin, biliyorsun vaziyetleri. Yancy kalktı. E, iyi, dedi. Gidip bir bakalım öyleyse. Mutfak çok daha temizdi, kabul etmek zorundaydı. Görünürde ne çürümüş istiridye ne de fare ölüsü vardı. Yiyecek hazırlanan yüzeyleri ve buzdolaplarıyla salatalığın ısılarını kontrol etti. Yengeç kabuklarıyla uğraşan Brennan yeni bonesini gururla gösterdi. Yancy eğildi ve fenerini, görünüşe göre Brennan'ın iki üç kutu Raid sıktığı tezgah altına çevirdi. Avucunda birkaç hamamböceği ve bir kene ölüsüyle doğrulunca, Lombardo omuz silkti. Kahvaltılık gevreklerde de var bunlar, dedi. Hükümet mesele değil, diyor. Brennan, Nilsson bayılırdı yemeklerime benim. dedi. Yemeklerinden öldü adam, dedi Yancy. Kafa salladı Lombardo. Yok, başka şeydendi. Otopsi raporunu okudum, Tommy. Hepatit A. Öyleyse Cudjoe'daki Japon lokantasından kapmıştır, dedi Brennan. Fecidir orası. Yancy başıyla tezgaha yığılı bekleyen kaya yengeçlerini işaret etti. Pek güzeller. Değil mi ama. dedi Brennan. Ekim'e kadar toplanma mevsimlerinin gelmemesi ne fena. Bir dakika. dedi Brennan telaşla. Meksika Körfezi'nden değil, ta Panama'dan geldi bunlar. Bu kadar yeter bence, dedi Lombardo. Dur, bir, dedi Yancy. Büyük buzdolaplarından birinin yanına gitti, ayağının ucuyla işaret etti. Kuyruk mu şu. Has… dedi Brennan. Biri, tam girecekken farenin üzerine kapamıştı buzdolabının kapısını. En azından ölü, dedi Lombardo. Bardağın hep dolu yanını gören kamu görevlilerindendi. Haydi, Andrew… Azıcık merhamet. Homurdandı Yancy. Koli-bakteri kovalamak adrenalin salgılatmıyordu. Nicholas Stripling'in servete nasıl kavuştuğunu ve ölümünden karısının ne çıkar sağladığını ortaya çıkarmak çok daha ilgisini çekiyordu. Lombardo'nun verdiği belgelere imzayı basınca lokanta açıldı. Brennan, Lombardo'ya sarıldı ve eldivensiz elini Yancy'ye uzattı. Yancy adamla hevessiz el sıkıştıktan sonra bulaşan yengeç parçalarını temizlemek için tuvalete koşturdu. Geri döndüğünde Lombardo'yu masaya kurulmuş, kızarmış sarıkuyruğun son lokmalarını şarapla götürürken buldu. Brennan bar tarafında, Phinney'nin anısına düzenlenecek kızartmalı törene gelmiş bahtsız kız arkadaşıyla konuşuyordu. Lombardo'ya, İki dakikaya gelirim, dedi. Keyfine bak. Madeline, Yancy'nin geldiğini görür görmez dönüp yangın çıkışından kaçtı. Yancy hemen atıldı ama kız çoktan bisikletine atlamış, var gücüyle uzaklaşıyordu. Lombardo peşlerinden dışarı çıkarak gözlerini kıstı. Ne yaptın yahu kızcağıza. Bilmiyordu Yancy. Cebinden bir onluk çıkarıp Lombardo'nun eline tutuşturdu. Oğlanın cenazesine katkı, dedi. E, nereye şimdi. dedi Lombardo. Brennan balık çorbasını tatmanı istiyordu. Aşısı bulunana kadar hayatta tatmam. Hah, işte bunu diyorum. diye seslendi Lombardo arkasından. Vatandaşa anlayış göstereceksin böyle. Caitlin Cox, Key West'te uçaktan kocasız indi. Otele varana dek Yancy kızdan, Miami Uluslararası Havaalanı'nın abartılı güvenlik kontrolleri, sarsıntılı uçuş ve yanında oturup sürekli terleyen Kanadalıdan başka bir laf alamadı. Caitlin giriş yaparken Yancy otelin barında bekledi. Yirmi dakika geçti, yarım saat geçti… Kendini yine polis gibi hissetmeye başlamıştı. Kim bilir, kız belki masaj yaptırmaya karar vermişti. Artık gidip kapısına dayanması gerektiğine karar verdiği anda göründü Caitlin. Üstünü değiştirmiş, askısız bir bluzla siyah bir şort giymişti. Gözünde cenazede taktığı güneş gözlüğü irisi vardı. Barda Yancy'nin yanına oturdu, Hazır mısınız. dedi. Not defteriniz falan yok mu. Ne bulduğunu söyle sen hele. Babamın iki milyon dolarlık hayat sigortasından gelecek paranın kime kaldığını. Babanı öldürdüğü anlamına gelmez o. Caitlin hiç memnun görünmüyordu. Bok gibi para, Müfettiş, dedi ve bir martini ısmarladı. Yancy kıza, babasıyla neden uzun süredir konuşmadıklarını sordu. Ne fark edecek konuşmamamız. Eve yüzünden miydi. Babama uyuşturucu kullandığımı söylemiş ki kullanıyordum. Geçmişte kaldı. Parasını tırtıkladığımı da söylemiş ki tırtıklamıyordum. İçmeyecek misiniz bir şey. Buzlu çay alayım. Kaç yaşındasın, Caitlin. Güldü beriki. Yirmi dördüme basmak üzereyim. Aklınızdan geçeni biliyorum. Ne zamandır temizsin. İki sene… Tamam, on dokuz ay. Menüyü aldı Caitlin. Kılıçbalığı nasıldır burada. Bilmiyorum, dedi Yancy. İlerleyen günlerde otelin mutfağını teftişe gelecekti. Baban gibilerin çoğu kalın poliçeler alır. Sıradan bir durum. Eve babama eroin çektiğimi söylemiş. Ona ne. Modellik yapıyordum bir kere. Her yan eroin doluydu. Ama babamdan kuruş araklamadım ben. Ha, kredi kartı borcum falan çıkmadı mı hiç. Çıktı tabii ama zimmete para geçirme falan sayılmaz ki öylesi… Neyse işte, babam harçlığımı kesince ben de canın cehenneme çektim. O beni bir daha aramadı, ben de onu. Pişman falan mıyım. Evet ama pişmanlık fayda etmiyor. Barmen uzun bardakta buzlu çayla atıştırmalık çerez getirdi. Yancy tam uzanırken fıstıklardan birinin kımıldadığını gördü. Elini çekti ve pipetle çerez tabağını kurcaladı. Böcek falan yoktu. Son zamanlarda her yerde bunlardan görmesi mesleğin sinir bozucu cilvelerindendi. Sağlık manyaklarından falan mısınız. dedi Caitlin. Yancy kımıldamayacağı umuduyla bir başka fıstığı seçip ağzına attı. Alsana, dedi. Yok, almayayım. Neme lazım gibilerinden fıstığı azı dişleri arasında iyice öğüttü. Caitlin telefonundan mesajlarını kontrol ediyordu. Modellik yaptığım günlerde Avusturyalı bir kız vardı… Doğal sarışın falan. Onda da sizinki gibi sağlık takıntısı vardı. Her gece küveti Pürel'le doldurup bir saat yıkanırdı. Ciddiyim. Babanın emekliye ayrıldığından haberin var mıydı. dedi Yancy. Öyle mi dedi size. Yalancı amcık… Hayatta emekli olmazdı babam. Asla. Ne biliyorsun. Yıllardır konuşmuyordunuz… Ters baktı bu sefer kız. Kimden yanasınız siz. Kimseden. Ne iş yapardı baban. Söylemedi mi Eve. Yürüme zorluğu çeken ihtiyarlar için elektrikli skuter-sandalyeler var ya, onlardan satardı işte. Hani evde mutfağa, banyoya falan gidebilsinler diye. Hiç görmediniz mi reklamlarını. Caitlin bir martini daha ısmarladı ve barmen kimliğini göstermesini talep edince pek sevindi. Çok hızlıdır o skuterler, diye devam etti. Babam da voliyi vurmuştu yani. Florida diyorum… Bunak kaynıyor buralar. Yancy söz konusu reklamları televizyonda görmüştü. Sandalyelerin müthiş manevra kabiliyetine ilaveten bir diğer çekicilikleri ceplerde delik açmamalarıydı genel sağlık sigortası kapsamındaydılar. Nick Stripling sahiden alın teriyle emekliye ayrılmış olabilirdi ama Yancy'ye bir dümen çevirdiği ve federaller ensesine binmeden tezgahı topladığı fikri daha yakın geliyordu. Böylesi, cenazeye gelen iki sivil ajanı açıklayabilirdi. Babanın tası tarağı toplayıp bundan sonra balık tutacağım, demediğini ne biliyorsun. Gayet tatlı bir emeklilik gibi geliyor bana. Israrcıydı Caitlin. Asla. Babam yapmazdı öyle bir şey. Cenazede federal ajanlara benzeyen iki tip vardı, dedi Yancy. Babanın başı yasalarla dertte miydi. Yok canım. Aslında… Bence tabii. Eve'e sorun. Hah. İyi şanslar size. Hiçbir hükümet ajanı konuşmadı mı senle. Caitlin huzursuzca, Seneler önce, dedi, babamla aramız iyiyken IRS'le15 bir iki sıkıntı yaşamıştı. Kim yaşamıyor zaten. Düzeltmişti hepsini ama. Yancy kocasıyla nasıl tanıştığını sorunca, Caitlin konuyu değiştirmesinden hoşlanmamış göründü. Simon bazı çekimlerimde güvenlik görevlisiydi. Eroinden sayesinde kurtuldum. Askerde inzibatmış Irak'ta görev yapmış. Ha, Eve'e dönersek başka bir şey daha var Miami'de mahkemeye başvurdu babamın yasal anlamda ölü ilan edilmesine uğraşıyor. Sigorta parasını bir an önce pis ellerine almak istiyor yani. Ama Simon diyor ki kayıp şahıs vakalarının kapatılması için beş yıl geçmesi lazımmış. Bir şey bulurlarsa öyle olmuyor, dedi Yancy. Kol yetiyor mu yani. Ölümü kabul ettirecek her türlü kanıt olur. Uçak kazalarında mesela, bazen kurbanların sadece cüzdanları yahut pabuç teki, deri parçası falan bulunur. Çoğu yargıç o kadarını yeterli sayar. Bütün aileyi beş sene bekletmek istemezler genelde. Caitlin bozuldukça bozuluyordu. Ne biçim müfettişsiniz siz. Ne desem alaşağı ediyorsunuz. Kaç para ödedi size o karı. Arabama yeni lastik almasına fit oldum. O amcık iki milyon dolara konmak için babamı öldürdü, tamam mı. Herhangi bir salak rahatça görebilir bu kadarını. Sesini alçalt biraz. Hafifçe geri çekilen barmene sorun yok gibisinden bir baş işareti yaptı. Yanılıyorsun demiyorum, Caitlin. Polislerin işe girişmesini istiyorsan daha sağlam kanıt lazım, diyorum. Kız yakarırcasına kaldırdı ellerini. Polis sizsiniz sanıyordum ben. Yancy hemen emir komuta zinciriyle ilgili bir şeyler uydurdu. Müfettişliğinin lokantalarla ilgisini bilse, Caitlin ilk uçakla dönerdi. Ya teknesinin batması. dedi kız. Süper palavra. Nick Stripling'in teknesi bir hafta kadar önce Marathon açıklarında, ilk çıkan döküntülerin bulunduğu bölgede, yirmi beş metre derinlikte tespit edilmişti. Sahil Güvenlik bütçesinde, soruşturma gerektirse bile Yaz Akşamı 'nı çıkartacak para yoktu. Resmî rapora göre, tekne muhtemelen alabora olmuştu. Babamı öldürdükten sonra, dedi Caitlin, biri fişi çekivermiştir. Kurtarma şirketlerinden birine başvur, dedi Yancy. Kaça patlar. Çok tutar. Büyük iş çünkü. Of ya. Yancy, Nick Stripling'in kolundan çıkan ufak dişten henüz bahsetmemesi gerektiğine karar vermişti. Eve, babanın iyi yüzemediğini söyledi bana. Caitlin hızla bardağını bar tezgahına indirdi. Dalga mı geçiyorsunuz. Ama zıpkınını alıp tabutuna koydurdu, dedi Yancy. Tanıdığım zıpkıncıların hemen hepsi balık kadar yüzer. Babam yunus gibiydi ciddiyim. Su altında nefesini öyle tutardı ki görseniz şaşardınız. İnandınız mı artık Eve için dediklerime. Kesin, tekne devrildikten sonra gücünün kesilip pes ettiğini düşünün diye öyle söylemiştir. Mümkün değil halbuki. Sigorta parası dışında, öldürmek için başka nedeni var mı babanı sence. Caitlin öne eğilerek, Yakışıklı bir sevgiliye ne dersiniz. dedi. Devam et, dedi Yancy. Bahamalar'da. Emin misin. Daha ücra bir köşeye geçelim önce. 14 Florida yarımadasının en güneyindeki Keys adalarını birbirlerine ve anakaraya bağlayan ünlü köprü. (ç.n.) 15 ABD'de gelir vergilerinin toplanmasından sorumlu kurum. (ç.n.) Sekiz Ford bayiindeki satıcı, Eve Stripling'e Bahamalar'da yeni bir 4x4'ün yüzde yetmiş beş gümrük vergisine tabi tutulduğunu söyledikten sonra yüzdeyi tekrar etmek zorunda kaldı. Eve, hesabı kafadan yaptıktan sonra göz koyduğu 4x4'ün altmış beş bin dolara patlayacağını fark etti. Soygun bu. gözleminde bulundu hemen. Satıcı üzgün bir sesle, Maalesef yasalar böyle, dedi. Sevgilim hayatta ödemez o kadar. Eve bayiden çıkarken dudaklarından dökülen sevgilim tanımının hem tuhaf hem heyecan verici geldiğini düşünüyordu. Taksiye atladı ve yol boyunca şoföre taksi tarifelerinin gülünç ölçüde pahalı olduğundan şikayet etti. Şoför, altındaki elden düşme araca elli iki bin dolar saydığını söyleyince, Eve tüm samimiyetiyle öfkeye kapıldı. Bir barda indi ve turistlere hazırlanan rengarenk kokteyllerden ısmarladı. Karşı kaldırımda tavanı brandalı sarı bir cip duruyordu ve ön camına satılık yazısı yapıştırılmıştı. Eve dikkatle süzdü aracı kaportasındaki bir parmak toz haricinde sağlam görünüyordu. Bir kokteyl daha yuvarlayıp barmenden UB40 çalmasını istedi. Ardından parmak patates ısmarladı ve dikkatsizliğinden üzerine sos döktü. Normalde feci kızardı ama içki iyiden iyiye çarpmaya başlamıştı. Kucağına bir kağıt peçete yerleştirip karides tava ısmarladı. Karidesleri yalayıp yutarken, cipin sahibi eli kolu öteberiyle dolu geldi. Eve, peçetesini sallayarak koşar adım sokağa fırladı. Ne kadar istiyorsun buna. diye seslendi karşı kaldırıma. Kadın elindeki poşetleri arka koltuğa yerleştiriyordu. Yanına gelen Eve'e, Otus bin, dedi. Olmaz. Yirmi beş. Ney. Ayrıca Andros'a naklini isteriz, dedi Eve. Nakit ver, yirmi sekis olur. Nakil senin pro'llemin. Eve en yeni yakın arkadaşına, Bay Street'teki bankada çalışan bankacıya gitti, cipin parasını çekti ve araca atladığı gibi kıyıya sürdü. Kıyıda beyaz derili bir Bahamalıyla, cipin Victoria Creek'e bin dolara nakledilmesi için anlaştı. Fazla pazarlığa girmedi görevi bir araç edinmekti ve işte, edinmişti. Havaalanına dönerken Miami'ye telefon açtı. Bayılacaksın, dedi, süper spor bir şey. O ne demek şimdi. Parlak sarı, tatlım. Adını Sarı Kuş koydum. Şarkıdaki gibi. Ha, taze dul dediğin öylesini kullanır mı diyorsun yani. Süper spor. İç çekti Eve. Gittiğimiz yerde kim tanıyacak ki bizi. Yepyeni bir hayat demiştin hani. Amaç o değil miydi. Amaç iki salak gringo gibi göze batmamak. Anladın mı. Sarı ciple kasabaya ineceğine, her gelişinde çan çalsınlar daha iyi. Gergindi anlaşılan. Onca baskıdan sonra Eve kızamazdı adama. Aslında kendisi de epey baskı altına girmişti ama rom sağ olsun, şu anda kendini tüy misali hafif hissediyordu. Sorun çıkmayacak, aşkım, dedi. Derin bir nefes al, bak. Ne kadar geçirdiler. Yirmi sekiz. Düz mü, otomatik mi. Amma soru soruyorsun ha. Beyaz hatta siyah daha akıllıca olurdu. Sı-kı-cı. Adalıyız artık biz. Turuncu panço giyen ben miydim hem. Ne zaman geliyorsun. Claspers depoyu doldurur doldurmaz. Söyle, acele etsin. Beni özledin mi demek oluyor bu. Buradan bir an önce topuklamak istiyorum demek oluyor. Eve bezgince güldü. Görüşürüz yakında. Ta Nassau'dan gelen resmî görevli, Neville'e artık taşınması gerektiğini söylemişti. Aile arazisinin Christopher adlı beyaz Amerikalıya satışı resmîleşmiş, ilgili belgeler imzalanmıştı. Neville'in konuya itirazı mümkün değildi çünkü arazinin kağıt üzerindeki yasal mutemedi, akupunkturcu nişanlısıyla Kanada'da yaşayıp memlekete nadiren uğrayan üvey kız kardeşi Diana'ydı. Hükümet görevlisi, Neville'e yakında eline 302.000 Bahama Doları ederinde bir çek geçeceğini söylemişti. Bu miktar, emlakçı komisyonu, banka masrafları, avukatlar ve falan filanın ücretleri düşüldükten sonra kalanın yarısıydı. Parayla hiç işinin olmadığını söyleyince, hükümet görevlisi Neville'in şaka yaptığını sanmıştı. Neville evli değildi ama yakında paraya kavuşacağını duyan üç sevgilisi derhal harekete geçmişti. Kurtuluşu kayığına atlayıp birkaç günlüğüne Mars Koyu'nda balığa çıkmakta bulmuştu. Yanına sadece, sedefe yakalanmış çocuk suçluları andıran görünüşü dost ve yabancıları uzak tutmaya yarayan tüysüz maymunu Driggs'i almıştı. Mercanlar her cinsten balıkla kaynıyordu ama Neville'in neşelenmesine yetmemişlerdi. Ejder Kraliçe'nin büyüsünün Christopher adlı beyazla kadın arkadaşını kovmayı başaramaması büyük hayal kırıklığıydı. Çift şu anda Bannister Point'te bir ev kiralamakla meşguldü. Neville, parlak renkte bir panço giyip silahlı dolaştığı söylenen adamı henüz görmemişti. Kadına gelince… Neville kadını ilk seferinde Rocky Town'da, özel bir uçaktan inerken görmüştü. Azıcık topluydu ama güzeldi. Kızıla çalan koyu kahve saçlar, pembe ten ve tarçın çiller… Sinekler tüm açlıklarıyla üzerine üşüşmüşlerdi ve arabaya ulaştığında iki bacağından birden kan süzülüyordu. Neville, kadının adını bilen kimseyi tanımıyordu. Kendi de bilmiyordu. Christopher'ın araziye ne yapacağına dair bir sürü dedikodu vardı ama hükümet görevlisi Neville'e süper lüks, devremülk tipi bir tatil köyü planlandığını söylemişti. Hedef kitle zengin Amerikalı, İngiliz ve Asyalılardı. Geyşa tarzı bir spa, iki havuz, bar ve en âlâsından bir Karayip lokantası bulunacaktı tatil köyünde. Ayrıca kanolar, tekneler, sörfler ve hatta ve hatta tenis kortları bile. Hükümet görevlisi, Adını Kıvrık Kuyruk koy'caklar, demişti. Kıvrık kuyruklu kertenkeleler Andros adasının meşhur sakinlerindendi. Pek hızlı ve pek cesurdular ayrıca çiftleşme dansları her daim çocuklarla turistlerin büyük ilgisini çekerdi. Neville'in kertenkelelere herhangi bir garezi yoktu ama Christopher'ın projesine verdiği adı çok salakça bulmuştu. Benim dede bur'lara hep Yeşil Kıyı derdi. Bi' zamanla' ö'lleydi belki. demişti hükümet görevlisi. Yalan dolan bu işler, demişti Neville. Şu hasta maymun için iznin va' mıydı senin. Defol arazimden, demişti Neville. Rüzgar doğudan sert patlayınca, Driggs'i deniz tuttuğu için Mars Koyu'nda fazladan iki gün kalmıştı. Buzluğundaki buzlar erimiş, haliyle balıklarını kıyıdaki bir aşçıyla bir şişe rom karşılığı, Ejder Kraliçe'nin yeniden gücünü toplaması umuduyla takas etmek zorunda kalmıştı. Ancak evine döndüğünde, Christopher'ın ekibinin, tahta iskelesini çoktan yıktığını gördü. Teknesini komşusunun iskelesine yanaştırdı, Driggs'i iskeleye bağladı ve delik deşik taşlı yola yalınayak koştu. Arazisinin etrafını, asma kilitli kapısı ve Girilmez levhasıyla bütünlenen yepyeni dikenli teller çevirmişti. Tel boyunca koştu ve sonunda baba ocağının yıkıntılarına vardı. Manzara karşısında dizleri çözüldü, çöktü ve etrafta kimse bulunmadığından, gönlünce ağladı. Ardından toparlandı, Christopher'ın buldozerine gitti ve çaktırmadan benzin deposuna işedi. Yancy'nin babası, park koruculuğundan emekliye ayrılmasına rağmen hâlâ Montana'da, Yellowstone'un kuzey girişine yakın Gardiner'da oturuyordu. Yancy her yaz o taraflara gider, derede balık tutar, kanyonda kano sürerdi. Bu tatilleri genelde iple çekerdi ama bu sene gidemeyecekti. Çok önemli bir davaya bakıyorum, dedi telefonda babasına. Cinayet çıkacak gibi görünüyor. E, iyi. Anlıyorum. Kusura bakma, baba. Belki ben Keys'e gelir, kılıca çıkarım. Ayakaltında dolanmam. Pek zamanı değil, dedi Yancy. Dedektif rozetini yitirip böcek devriyesine sürüldüğünü itiraf edecek cesareti yoktu. Annesinin kanserden hayatını kaybetmesinin üzerinden çok geçmeden Miami Polisi'nden şutlandığı haberine verdiği tepkiyi hatırlıyordu. Babasının sesinde aynı hayal kırıklığını bir daha duymaya dayanamazdı. Sonbaharda çıkarız belki balığa. Kuzeye, alabalığa gideceğim. Zoka getirmen gerekecek. Tamam. Yaz beni deftere. Biri kapıyı tıklatıyordu. Arıcı Miguel… Telli başlığı dahil, baştan aşağı arıcı kıyafetindeydi. Kapı telinin ardından, Kusura bakmayın, Beyefendi, diye seslendi. Bu akşam komşu inşaattan kocaman bir kovan çıkaracağız. Içerde kalmanız hayrınıza. Biri arıları fena kızdırmış. Uyarıya teşekkürler. Miguel göz kırparak başıyla inşaatı işaret etti. Evan Shook, acımasız sürüye karşı, tedbir babında tüm camlarını kapamış, 4x4'ünden bakıyordu. Çok tehlikeli bir durum, dedi Miguel. Ama biz son derece profesyoneliz. Görüyorum. Komşunuz Senyor Shook'u defalarca sokmuşlar. Şansına alerjisi yokmuş. Bende de yok, dedi Yancy. Gene de tedbirli davranmam gerekiyor, Beyefendi. Ev hayvanınız var mı. Küçük çocuklarınız peki. Kusura bakmayın, sormam gerekiyor. Kalp piliniz var mı. Yancy oyuna memnuniyetle katılıyordu. Hayır, Beyefendi. Hiçbiri yok yalnız yaşıyorum. Çok güzel. Gece yarısına kadar işimiz biter. Miguel, Yancy'ye kartvizitini uzattı. Başınız arılarla derde girerse lütfen arayın. Gece gündüz açığız. Skype'm de var. İyi şanslar size. Vaya con dios. Abartmasan... Gülümsedi Miguel. Kapa pencerelerini, Andrew. Yancy evin her tarafını sımsıkı kapayıp Key West'e gitti. Flagler Sokağı'ndaki dehşetli bir Küba lokantasında, vaktinde Sınır Devriyesi'nde görev yapmış ve halen İç Güvenlik'te çalışan bir ajanla randevusu vardı. Adamın Yancy'ye bir kıyak borcu vardı ve borcunu, Eve Stripling'in yakın dönemde yaptığı yurtdışı seyahatlerinin tam dökümünü getirerek fazlasıyla ödedi. Caitlin Cox, babasının teknesi Marathon açıklarında battığında üvey annesinin Paris'te değil, Bahamalar'da olduğunu söylemişti. Caitlin'in kanıtı, Eve'in, Nassau sunucusu üzerinden geçtiği görülen konuşmalarla dolu telefon faturasıydı. Caitlin, dediğine göre, Eve'in gizli sevgilisinin kimliğini ortaya çıkarmak üzere babasının posta kutusunu kurcalarken bulmuştu faturayı. Caitlin bir sevgilinin varlığından emindi çünkü babasının cenazesinden iki gün önce, siyah elbise almaya gittiğinde limandaki mağazalardan birinde Eve'i yeni plaj terlikleri ve mayo alırken görmüştü. Babasının parasına ulaşma niyetini bilmekle birlikte Yancy, kızın anlattıklarını dikkate değer bulmuştu. İç Güvenlik'teki tanıdığının getirdiği belgeler, Caitlin'in kuşkularını kısmen doğrular nitelikteydi Eve Stripling sahiden Paris'e gitmiş ama orada sadece bir hafta kalmıştı. On dokuz gün sonraysa özel bir uçakla Florida'ya Watson Adası'ndan giriş yapmıştı. Adada, gümrük beyannamesinde iddia ettiği üzere feci tuzluya patlamış üç bin dört yüz dolarlık kadın giysisi ve on ayarlık bir nikah yüzüğünün vergisini ödemişti. Yancy, beyannamede belirtilen yüzüğün, Eve'in kocasından kalanı gömmeden önce platin yüzükle değiştirdiği yüzük olduğunu varsayıyordu. İlgi çekici tarafı, söz konusu yüzüğü Bahamalar'dan satın alıp Florida'ya döndükten sonra kocasının kaybolduğunu bildirmesiydi. Nick'in öldüğünü ve yüzüğünün parmağıyla birlikte bulunduğunu bilmese, ucuz yüzüğü alması anlam taşımazdı. Yancy keşfinde öyle heyecanlanmıştı ki kuşkulu görünüşü yüzünden dokunmamasına rağmen yemeğin tüm masrafını üstlendi. Son zamanlarda neredeyse tamamen buzlu çubuklar ve pek sağlıklı otomatlardan alınabilen, midesine tuğla misali oturmalarına rağmen hesapta enerji veren gofretlerle besleniyordu. İç Güvenlik'ten arkadaşı kalkarken, Yemek için sağ ol, Andrew, dedi. Yalnız, soran çıkarsa hiç konuşmadık. Sırıttı Yancy. Adını bile bilmiyorum senin. Sert esintili yağmur patlayınca, dinmesini bekleyerek kentte dolandı. Fleming Sokağı'nda Fausto'nun bakkalının önünden geçerken aklına Plover Chase adıyla da maruf Bonnie düştü. Akla ziyan bir başarıyla telefona sarılma dürtüsünü bastırdı. Belki kırk ikisinde nihayet büyümeye başlıyordu. Arabasını Eaton Sokağı'nda bırakıp Duval'e yürüdü. Her yan, yaz ortası sıcağına rağmen, Yancy'nin kıymetli limana girmelerini felaket saydığı lüks seyahat gemileri sayesinde aşırı beslenmiş turist kaynıyordu. Bir caféde bira yuvarladıktan sonra kalkıp müteveffa Charles Phinney'nin kız arkadaşı Madeline'ı bulmak için tişörtçüleri taramaya koyuldu. Kızı, striptizciler, travestiler ve çeşitli seks manyaklarına hizmet veren, Şeker Kavanozu adlı bir dükkanda buldu. Madeline, Yancy'yi görünce yine korktu ya, bu sefer kaçabileceği bir yer yoktu. Dükkan sorumlusuna seslendi ve Pestov adlı, soluk benizli adam, Yancy'nin göçmen statüsünü sormasıyla sırra kadem bastı. Yancy dükkanın kapısını kilitleyip Madeline'i köşeye sıkıştırarak derdini sordu. Avukatım var, ona göre. Ne yapacaksın avukatı şimdi. Polis değilim demiştin. İzindeyim demiştim. Siyah çorapla terlik giymiş bir dallama kapıyı zorluyordu Yancy toz olmasını söyledi. Ne oluyor, anlat. Polis, Charlie'yi tufaya getirdiğimi sanıyor. Kim demiş onu. Üç defa sorguya aldılar beni… Ne söyledin onlara. Uf… Bir sigara lazım bana. Polis bana tek soru bile sormadı, dedi Yancy. Sigarasını yakarken elleri titriyordu kızın. İşimi kaybedeceğim polis yüzünden. İyilik etmiş olurlar sana. Charlie'ye kötülük yapmam ben, dedi Madeline. Hep iyi davranmıştı bana. İnanıyorum, Madeline. Ama gerçekleri söylemezsen sana yardım edemem. Şimdi, en baştan başlayalım mı. Kız arkaya kaçamak bir bakış atarak, Burada olmaz, diye fısıldadı. Rus bunlar yahu. Yemişim Rusları. Yancy gidip, dükkanı arka tarafından ayıran siyah perdeden içeri kafa uzattı. Madeline öğleden sonra izinli, dedi. Pestov, Olur, diye mırıldandı. Eyvallah, yoldaş. Tanrı Amerika'yı korusun. Yancy, Madeline'ı, kızın Phinney'yle elbette en sevdiğimiz lokantaydı dediği Stoney'nin mekanına götürdü. Kuytu bir köşeye oturdular ve Yancy, saçı başı dağınık, üstü başı leş garsondan Brennan'ın, muhtemelen dönüşünde kılıçbalığı statüsüne terfi ettireceği dondurulmuş tilapialardan 16 almak üzere Homestead'e gittiğini öğrendi. Madeline votka tonik, Yancy kola ısmarladı. Yalan attım demin, dedi Madeline. Avukatım yok. Para ister genelde onlar. Ki bende hepi topu kırk dolar var. Ne dedi sana polis. Sabıkam var benim, mesele o. İşte araba, mağaza hırsızlığı falan. Çok eskide kaldı. Bir de kiramla kredi kartı borcumu ödeyemediğimi bulunca, birileriyle anlaşıp parasına çökmek için Charlie'yi harcattığımı düşünmüşler. Yapmadım ama öyle bir şey. Yancy, cinayet soruşturmasına dair çok daha fazlasını bildiğinden kıza inandı. Şehir polisinde birlikte balığa çıktığı bir arkadaşı vardı ve adam, soygun/cinayette kullanılan mobiletin benzin tapasına kadar tertemiz silindiğini anlatmıştı ki böylesine, yerel ucuz pislik tayfasında pek rastlanmazdı. Cinayet silahı bulunamamıştı ama cesetten, düşük seviye sokak suçlarında kullanılmayacak denli pahalı, .357'lik kesik uçlu Winchester mermileri çıkmıştı. Phinney'nin üzerinde ne kadar vardı, söylesene bir daha, dedi Yancy. Madeline durakladı. Bin iki yüz falan. Bin demiştin geçen sefer. E, cüzdanını açıp saymadım ya. İri bir yudum aldı votkasından. Paranın ot satışından geldiğini de söylemiştin. Yancy kızın, kendininkilerden başka her yöne kaçışan gözlerine bakıyordu. Kime satıyordu, Madeline. Hiç görmedim herifi. Ne fark edecek hem. Belki adama kazık atmıştır Charlie. Ya da belki ot, sıradan ot çıkınca bozulmuştur herif. Yok, yok, öyle değil, dedi Madeline. Charlie'nin üzerindeki paradan herkesin haberi vardı. Hiç susmuyordu ki… Herhalde bizi takip edip, dışarda çıkmamızı beklemişlerdir. Yancy onca sene içinde, yan çizenini kestirecek denli çok tanık sorgulamıştı. Böylelerinin genelde derdi kendi postlarını kurtarmak olurdu ve aynısını, Yancy nasıl yapılacağını bir türlü kavrayamamakla birlikte, polisler de yapardı. Madeline'a, gerçeği anlatması için iki dakika verdiğini söyleyince, beriki sarsılarak ağlamaya başladı. Yancy iskemlesini yanaştırdı ve kolunu kızın omzuna doladı. Para dışında polislere söylediğim her şey gerçekti, Madeline. Charlie parayı ottan vurmamıştı. Çalmış mıydı. Hayır, asla. Kızın nefesi feciydi ve saçı, kül tablası gibi kokuyordu. Nereden buldu peki, Madeline. Kız kokteylin peçetesiyle gözlerini kuruladı. Berbat bir şey, dedi. Yardım etmem için bilmem lazım. Sahici polis bile değilsin ama sen. Başka bir bölüme geçici yollandım, o kadar, dedi Yancy. Anlat şimdi. Haklıydı Madeline berbat bir şeydi. Güney Florida limanlarında, bir avuç vicdansız kaptan arasında filizlenip gelişmiş bir müşteri kazıklama yöntemi vardı. Dümenin ana malzemesi genellikle, daha önce yakalanıp teknenin kıç tarafında, müşterilerin erişimine kapalı bir bölmede buza yatırılmış bir kılıçbalığıydı. Tekne denize açıldıktan sonra tayfalardan biri önce salmaları yemler, ardından, teknenin peşi sıra sürüklenecek, genelde plastik zoka eklenmiş oltaları atardı. Her şeyden habersiz balık meraklılarının spor günü böylece başlardı. Zamanı gelince, tayfalardan biri, büyük bir çekiç kafa yahut benzeri bir balığı gördüğünü bağırarak turistlerin dikkatini dağıtırdı. Turistlerse genellikle acemi çaylak görünmemek uğruna, söz konusu balığı görmüş gibi yaparlardı. Hemen dürbünler dağıtılır ve turistler daha iyi görebilecekleri bahanesiyle burun tarafına doğru toplanırdı. Fırsatı bulan bir diğer tayfa gidip kıç tarafındaki bölmeden ölü kılıçbalığını çıkarır ve oltalardan birinin ucuna takıverirdi. Balık suya bırakılınca, teknenin hızıyla geriye savrulur ve köpükler arasında bağlandığı oltayı gererdi. Ardından tayfa, Balık vurdu. diye bağırır ve garibim turistlerden biri, genelde akşamdan kalma bir koca, sallana tökezleye gelir, oltayı tayfanın elinden alır ve delicesine çekmeye koyulurdu. Teknenin ölü balığı çekişinin yarattığı kuvvet, çoğu aceminin antrenmansız kasları için yeterli zorluğu yaratırdı. Çoğu, sonrasında memleketlerinde, balığı beş dakikada çektiklerini anlatarak böbürlenirdi. İnsana has dangalaklığın bir başka kanıtıysa, akrobatik sıçramalarıyla meşhur bir balığın onca mücadelede bir defacık bile sudan neden sıçramadığını kimsenin sormamasıydı. Önceden seçilmiş tayfa, gösteriyi iyice inanılır kılmak için güverteye alınır alınmaz balığın üstüne atlar, hayvancağızı debeleniyormuş gibi gösterecek uyduruk bir boğuşmanın ardından buzluğa tıkardı. Esas darbeyse, limana dönüşte kaptanın muzaffer acemiyi, yakaladığı müthiş balığı mutlaka ofis veya evinin duvarına asılacak şekilde hazırlatmaya ikna etmesiydi. Sağlam bir depozito alınır, kaptanla tayfalar arasında bölüşülür ve müşteri birkaç ay sonra kargodan kobalt mavisiyle rötuşlanıp birkaç yerine gümüşi parıltılar serpiştirilmiş, kaidesiyle duvara asılmaya hazır son derece şık balığını alırdı. Elbette, sıçrama pozunda, kılıcı göğe doğrulmuş, neredeyse canlıymış gibi görünen balığın bir taksidermi uzmanı tarafından alelade alçıdan yapıldığını kimse anlamazdı. Gerçek balıksa beş altı kârlı seferin ardından artık dağılmaya başlayınca denize atılıverirdi. Dümen özellikle en saf turistleri hedef alırdı ya, belli bir takım vicdansızlar arasında nesilden nesle geçecek denli fazla işe yaramıştı. Charles Phinney numarayı Kaptan Fitzpatrick'ten değil, bir akşam marinada Anam Ağlar IV'ü temizlerken yanına gelen bir yabancıdan öğrenmişti. Ama işin bir numarası daha vardı. Oltanın ucuna takması istenen kılıçbalığı değildi, dedi Madeline. Ölü birinin kopuk koluydu. Yuh. Charlie'ye hayatımda daha iğrenç bir şey duymadım, yaparsan manyaksın, dedim. Ama ucunda üç bin dolar vardı. Üç mü. Dalga geçmiyorum, dedi Madeline. Olur dedi sonunda. Parasını da aldı, öyle mi. Hem de aynı gün. Yüzlükler halinde. Kimseye söylememeye yemin ettirdi bana. Önemli bir şey değilmiş, şaka yapacaklarmış. Kol bir tıp fakültesinden mi ne alınmışmış. Madeline üçüncü votkasını götürüyordu. Yancy'nin canı çekmişti ama anlatılan her şeyi hafızasına kazımak istiyordu. Eve gider gitmez hepsini yazıya dökecekti. İşte, dedi Madeline, balık öncesi gece, Charlie'nin evindeydik… Öyle gergindik ki kafayı bulduk… Ciddi tütsüledik yani. İşte… Kocaman bir buz kutusu vardı… Tamam mı. Bir dakika, Madeline… Kolu kim vermiş. İşte, o gece biri limana getirmiş. Charlie teknede yalnızken. İşte… Charlie görmek ister misin dedi, ben de, manyak mısın, nesin, istemem, dedim, tamam mı. Ama işte, çıkardı o şeyi yani. Hiç sahici görünmüyordu ama sahte denmeyecek denli iğrençti öte yandan… İşte, niye bilmem, başladık gülmeye… İşte, Charlie başladı kolu beysbol sopası gibi savurmaya… İşte, benim bir kedim var, tüyleri falan dökülüyor. Charlie ona takılınca birlikte yere yuvarlandık. Komikti işte… Şimdi manyakça geliyor ama biz de kalkıp filmini çekerek Youtube'a falan koymadık yani… Ot iyiymiş demek, dedi Yancy. Bonnie Witt'in kola verdiği tepki pek hoş değildi birlikte kahkahalara boğulmamışlardı. Bir daha sordu Kolu kim getirmişti. Dur, daha en beteri var, dedi Madeline. Kafamız öyle iyiydi ki Charlie tutup orta parmağı kaldırdı, tamam mı. Hani, işte, hareket çeker gibi yani… Altıma kaçırıyordum resmen. Sonra kolu buzluğa koydu sabaha parmak öylece donmuştu yani… Kırılır falan korkusuyla düzeltemedi. Ana'ya öyle götürdü işte. Kaptan Fitzpatrick'in bunlardan haberi yoktu, değil mi. Dalga mı geçiyorsun. Bilse eşek sudan gelene dek döverdi Charlie'yi. Madeline bir sigara yakmak isteyince dışarı çıktılar. Yancy tuzlu meltemi ciğerlerine çekti. Lokantanın içi, kızarmış spor çorabı gibi kokuyordu. Charlie koldan, başka kime bahsetti. Kimseye, dedi Madeline. Ayılınca biraz paranoyaklaştı zaten. Ama para… Tatlıydı işte. Parayı alınca beni yemeğe çıkardı ve lokantadaki herkese içki ısmarladı. İki yüz dolar… Derin bir nefes çekip izmariti bir su birikintisine fırlattı. Alvin Einstein değildi sonuçta. Yancy, Madeline ile Phinney'nin gen havuzlarını bir araya getirmeye kalkmamalarını şansa yordu. Kim yaptırmış peki bu işi Charlie'ye. dedi. Adını söylemedi mi hiç adamın. Adam değil, dedi Madeline. Charlie demişti ki kolu bir kadın getirmiş. Adını bilmiyormuş ama parayı da aynı kadın ödemiş. Beyaz bir kadın işte. Beyaz, dar kot mu ne giyiyormuş. Nasıl ama. Sanki alışverişe gider gibiymiş. Yancy kızın elini tuttu. Buralardan hemen ayrılman gerekecek, Madeline. 16 Afrika kökenli bir tatlı su balığı. (ç.n.) Dokuz Haber vermeden, akşam vakti kapıya dikildiler. Köpekbalığı grisi takım elbiseler, ifadesiz yüzler… Simon Cox'a, Caitlin'le yalnız görüşmek istediklerini söylediler. Federal ajan rozetlerini gördüğü anda neredeyse tahrik olan Simon uysalca, mini spor salonuna çevirdiği konuk yatak odasına gitti. Görüşme sadece yirmi dakika sürdü. Ajanlar Caitlin'in, bırak bir Kardashian, yeni vefat etmiş zengin bir tıbbi malzeme tüccarının kızı kadar bile refah içinde yaşamadığını görmüşlerdi. Caitlin'in ürkmesinin sebebi, ajanların utanç verici ekonomik durumlarını kuruşuna kadar bilmeleriydi. Simon'ın arabasının taksitlerinin bittiğini ama kendisininkini ödeyemediklerini biliyorlardı mesela. Kredi kartı borcundan da haberdarlardı. Hatta uyuşturucu için girdiği tedaviyi bile biliyorlardı. Artık evini de biliyorlardı. LeBron James'in elbise dolabından küçüktü. Siz ne peşindesiniz peki. diye sordu Caitlin sonunda. Paranın, dedi ajanlardan biri. Gene mi ödememiş vergisini babam. Şaşırmadım. Öyle bir şey değil. İşinden bahsetmiş miydi size hiç. Epeydir konuşmuyorduk. Yani, hayır. Diğer ajan, Ölümü halinde yerine getirmeniz için, dedi, bir takım talimatlar vermiş miydi. E, ne dedim şimdi ben. Konuşmuyorduk diyorum. Duyduğuma göre vasiyetine bile almamış beni. Birinci ajan, Her şey karısına kalmış görünüyor, dedi. On iki bin doların hepsi. Caitlin inanamayarak güldü. On iki mi. İkinci ajan, Neyle ilgilendiğimizi anlamışsınızdır artık, dedi. Bok gibi para vardı babamda. Bize ulaşan bilgi de o yönde. Ama adına açılmış tek hesaptaki toplam para on iki bin küsur dolar. Aşağı yukarı cenaze masrafı yani. Kalanının akıbetini sizden öğrenebileceğimizi umuyorduk. Caitlin ajanlara dimdik baktı. Para işini Eve'le konuşmanız lazım. Hazır gitmişken, babamı öldürüp öldürmediğini de sorun. Öldürdü çünkü. Cinayetlere bakmıyor musunuz siz. Somut delil varsa hemen polisi aramalısınız. Çoktan aradım, dedi Caitlin. Keys'te bir dedektif var vakayı soruşturuyor. Yancy adı. FBI ajanları ne tepki ne de ilgi gösterdiler. Ajanlardan biri, Babanızın, hayat sigortası dahil tüm finansal durumu konusunda Bayan Stripling'le görüşmek istedik, dedi. Rahat bırakılmak istediğini söyledi. Caitlin inanamazcasına, Rahat mı bıraktınız siz de. dedi. Adına çıkarılmış bir soruşturma emri yok, Hanımefendi. Ne güzel. Beni de rahat bırakın o zaman. Ajanlar gider gitmez, Simon ortaya çıktı ve ne istediklerini sordu. Caitlin, anlaşıldığı kadarıyla Eve'in babasının paralarını ceplediğini söyledi. Şok, değil mi. dedi. Babamın tüm parası toz… Ne kadardı, kim bilir. Bulurlar, dedi Simon güvenle. Federallerden iyisi yoktu gözünde. Açgözlü orospuyla evlenerek aptallık etti. Caitlin hâlâ heyecanlıydı. Ömür boyu hapse tıkarlar inşallah. Telefon çalınca açtı arayanın sesini duyunca şaşırdı. Arkasını dönüp alçak sesle konuşması, Simon'ın hiç hoşuna gitmedi. Caitlin telefonu kapar kapamaz Simon, Kimdi, aşkım. dedi. Hayatta inanmazsın… Üvey annemdi arayan. Pek sevimli, pek şeker konuştu. Eve mi. Yeminle, dedi Caitlin. Baş başa görüşelim istiyormuş. Kız kıza bir gün geçirelim, dedi. Hayda… E, sen ne dedin. Ismarlıyorsan gelirim, dedim. Yancy ilk defa ta Miami'ye gitmeyi takmıyordu. Dr. Rosa Campesino, öğle yemeği teklifini kabul etmişti. Gaza bassana. Alo. diye bağırıyor, kornaya abanıyordu. Dinsel inançların araba çıkartmalarından duyurulması umurunda değildi ama böyleleri her daim ödlek ve yavaş araç sürerdi. Tuhaf bir durumdu ve trafik polislerinin hepsinin malumuydu. Bir defasında Burton'a, yardımcı şoförlüğümü Tanrı üstlenseydi, garajdan çıktığım dakika gazı köklerdim, demişti. Rosa kararlaştırdıkları lokantaya laboratuvar önlüğüyle geldi güzeller güzeliydi sahiden. Bu ne hal. dedi hemen, Kadidin çıkmış. Yemeği ben ısmarlayayım bari. Coral Gables tarafında bir lokantadaydılar. Menü hiç fena görünmüyordu ya, Yancy gece rüyasında Stoney'nin yerindeki fare leşlerini görmüştü. Midemi üşütmüşüm biraz, dedi. Rosa tınmadan biftek ısmarladı. Hafif ruj dışında makyajsız gelmesi, Yancy'yi fena etkilemişti. İlgilenme başlangıcı sayıyordu böylesini. Kovuldun mu. Yalan söyleme, dedi Rosa birden. Ter basmıştı. Ceza aldım gibi bir şey, dedi. Cık, kontrol ettim, dedi doktor. Pek başıbozukmuşsun, Andrew. Çok şükür, gülümsüyordu. Mendez meselesini de duydum ayrıca. Kötü biriymiş. Doğuştan dalavereci, dedi Yancy. Teşkilatın yüz karası vesaire. Dikkat etmeliymişsin bence. E, ne oldu bakalım Keys'te. Hiç girmesek oralara... Ne fena… Yaşam koçum, geçmişi karanlıklarla yatma demişti. Bugünü karanlıklarla peki. Yaşam koçum falan yok, Andrew. Ama tam açıklığa inanırım. Yancy her şeyi, yalandan pişman pozlarda anlattı. Dr. Clifford Witt'e yaptığı hunhar saldırı Rosa'yı etkilememiş görünüyordu ya, kadın sonuçta cephede doktorluk yapıyordu. Geçen hafta ta barsağına kadar bir klarnet sokulmuş birine otopsi yaptım, dedi. Ölüm sebebi de o değildi. Kıskanç bir sevgiliden kafaya tek kurşun… Kadın obuacıymış. Shakespeare, vaktinden önce dünyaya gelmiş demek ki. E, dedektifliği kaybettin ve şimdi lokantalarda fare kakası ve bakteri kovalıyorsun… Yükselişte bir kariyer diyemeyeceğim. Şu an bile, dedi Yancy, işleri düzeltiyorum. Yemek geldi. Pek lezzetliydi ama Yancy birkaç lokmadan sonra bıraktı. Rosa kopuk kolu sorunca, bulduklarını anlattı. Ölü kılıçbalığı dümeni ilgisini çekmişti. Klasikmiş resmen, dedi. Stripling'i karısıyla sevgilisinin öldürdüğünü düşünüyorum, dedi Yancy. Tekneyi batırmadan önce mi, sonra mı. Fark etmez. Bence adamın kolunu kesip pahalı kol saatini aldılar ama sonradan Eve hesapta kocasının kolunu tanıyabilsin diye platin yüzüğü bıraktılar. Sonra kolu tenha kumsallardan birine götürüp ufaklıklar dişlesin, görüntü olsun diye sığ sulara attılar. Peki, kolu tekneye sokmak için Phinney'yi nasıl seçmiş kadın. dedi Rosa. Valla limanda yeterince dolanırsan üç bin dolara anasını satacak adam bulursun. Turistin, kolu Anam'a çektiği dakika Eve'in işi hallolacaktı. Phinney sağda solda paradan bahsedene kadar. Yancy başıyla evetledi. O yüzden öldürüldü. Soygun değildi paranın çoğunu yemişti zaten. Öldüren tip mobiletle geldi, değil mi. Eski günlerin Bogota'sı mübarek. Key West'te mobilet çok. Çalıntı bir ehliyet gösterilip nakitle kiralanmıştı. Herhalde Eve birini tutmuştur. Ya da belki sevgilisiydi. Adını bilmediğin sevgili. E, daha yeni başladık. Yemeğini yesene, dedi Rosa. Bu kadar güzelini bırakmak günah resmen. Dulun aşk meleği Bahamalar'da dememiş miydin sen. Bana öyle söylendi. Florida'ya uçuş bir şey değil oradan. Gümrükten geçmiştir. Kaydı olmalı. Yasalara saygılı vatandaşlardansa, dedi Yancy. Deniz uçakları alçaktan gidip her yere konabilir. Risklidir tabii ama cinayet de riskli sonuçta. Stripling'in kolunun kötü durumu yüzünden, ölüm zamanını kesin saptamak mümkün değildi. Suç, muhtemelen gümrük kayıtlarının Eve'i Nassau'da gösterdiği sırada işlenmişti. Ancak bir deniz uçağı ve yasadışı bir pilotla sabahtan Keys'e uçmak, kocayı öldürüp tekne kazasını düzenlemek ve aynı akşam Bahamalar'a dönmek işten bile değildi. Fazla cüretkar, dedi Rosa. Yancy, daha ilk yudumda gözlerini yaşartacak denli koyu bir kahve ısmarladı. Rosa tiramisu yiyecekti. Yani boş vaktinde bu soruşturmayla uğraşıyorsun, öyle mi. dedi Rosa. Neşeli, yarım ağız gülerek azarlıyordu. Rozetimi geri almak istiyorum, Rosa. Davayı çözersem... Dalga mı geçiyorsun sen. Öyle olmuyor o işler. Miami'de belki… Ama Key West ufak yer. Hem şerifle de aram iyi. Of ya, Andrew. Daha önce hiç çözülmemiş bir cinayetle uğraşmadığını söylemedi Yancy. Miami'deyken gasp ve hırsızlıklara, bir de kırk yılda bir silahlı soygunlara bakardı. Keys'teyse hepsi aile içi şiddete dayalı üç cinayete gitmiş, üçünde de failler itiraflarını olay yerinde yapmışlardı. Sıra sende, Doktor, dedi. Seni adli tıbbın neşeyle dolu dünyasına sürükleyen neydi. Ya buna ya travma birimine girecektim. Debelenmeyen hastaları tercih ettim. Üstüne bir de polisçilik oynamak var tabii. Güldü Rosa. Bazen oluyor öyle. Ardından hayatını özetledi New Jersey'de doğup büyümüştü ebeveyni Küba göçmeniydi. Miami Üniversitesi'nden mezundu. Boşanmıştı çocuğu yoktu ve bir akvaryum dolusu tropik balıkla oturuyordu. Sonbaharda otuz dokuzunu dolduracaktı doğum gününü masaj ve bakımla geçirecekti. En karanlık sırrın peki. dedi Yancy. Rosa biraz düşündü. Hah, dedi sonunda, bu karanlık bak. Bir defasında morgda, otopsi masasında seks yaptım. Yancy aklında canlanan sahneye bayılmıştı. Bunun üstüne ne söylenir. dedi. Gece yarısı. Çıktığım biri vardı. Acayip soğuktu içerisi. Fikir kimden çıkmıştı. Benden, dedi Rosa kızararak. Mark… Biraz ürkmüştü. Sonrasında görüşmedik zaten. Hiç aramadı. Terapisi bir gün biter nasılsa. Eh, işte. İşimi seviyorum ama bana kafayı yedirdiği kesin. Bir de bana sor, dedi Yancy. Beni böcek devriyesine verdiklerinden beri kaç kilo verdim, sayamıyorum artık. Kabuslarımda hep küflü, yağlı mutfaklar koşturan böcekler, fare leşleri falan var. Rosa kaş çatarak önündeki tiramisuyu bıraktı. Yancy hesabı ödeyip, Rosa'yı arabasına kadar geçirdi. Stripling'in kol saatinin markasını buldun, dedi, teşekkür ederim. Etkileyiciydi sahiden. Numara çok bende. Hafif bir dirsek atarak arabasına bindi doktor. Şu kocasına… saldırdığın kadın birlikte misiniz hâlâ. Sınav sorusu, ona göre. Sarasota'ya taşındı. Yanıt bekliyorum. Hayır. Hayatımın o sayfası kapandı. Format atma sürecimdeyim. Umutla gülümsedi. Bakarsın bir gece kalkıp gelir, yemek yaparım sana, dedi Rosa. Seni acıktırabileceğime eminim. Bu lafın ardından çekip gitti. Ortabatı Mobil Medikal Sistemleri, Miami Havaalanı'nın batısında bulunan Doral'da, yavan görünüşlü bir iş merkezindeydi. İş merkezinin doluluk oranı yüzde yirmiydi ve kalan yüzde seksen, başkanı Nicholas Stripling'in emekliye ayrılmasının ardından kapanan Ortabatı Medikal'i de kapsıyordu. Caitlin şirketin adı ve eski yerini Yancy'ye bir heves söylemişti. Kapının kilidi kalitesizdi Yancy'nin tornavidasıyla ilk zorlayışında pes etti. Stripling veya çalışanları ne kadar dosya, bilgisayar ve yazıcı varsa götürmüşlerdi ve her yanda görülen konfetilere bakılırsa işin içine kağıt kıyıcılar da karışmıştı. Yancy masalardan birinde, elektrikli tekerlekli sandalyenin kıvraklığı ve rahatlığıyla oturaklı çim biçicilerin dayanıklılığı ve çekiş gücünü vaat eden Süper Teker e ait bir broşür buldu. Süper Teker Mobil Sandalyelerin saatte on dört kilometre hıza ulaşabilen üç ve dört tekerlekli modelleri vardı. Ayrıca isteğe göre sandalyeye far, dokunmatik ses sistemi ve yüz seksen derece dönebilen kaptan koltuğu eklenebiliyordu. Fiyatları sekiz yüz dolarlık temel paketten başlayıp dört bin dolarlık glikoz ölçerli, elma şekeri kırmızısı modele kadar çıkıyordu. Sosyal Sigortalılara bedava yahut çok az bir ödeme karşılığı edinme garantisi veriliyordu. İstenenler, doktor reçetesi ve Ortabatı Medikal Mobil'in müşteri adına memnuniyetle doldurduğu CMS-849 kodlu, Oturmalı Mobil Mekanizma İhtiyaç Sertifikası başlıklı federal belgeydi. Süper Tekerimizle bir gezin, diyordu broşür, bağımsızlığınızı kazanacaksınız. Yancy kendini Süper Teker'de, kucağında Rosa Campesino'yla Seven Mile Köprüsü'nü geçerken hayal etti. Gerdanı dolgun bir güvenlik görevlisi, açık kapıdan kafasını uzattı Burayla işiniz bitti zannediyordum. Son bir bakıyoruz, dedi Yancy. Rosa'yla yemeğinin ardından, daha polis görünebilmek için kravat takıp uyduruk bir keten ceket giymişti. Tutuklayacak mısınız birini sonunda. Yancy başparmağıyla tamamdır işareti yaparak, Hiç merak etme, kardeş dedi. Aramaya devam etmek için güvenlik görevlisinin gitmesini bekledi. Herhalde, ondan önce federal ajanlar kurcalamıştı etrafı. Maalesef Nicholas Stripling, celbi çıkarılamadan dünya değiştirmişti. El yazısıyla bırakılmış bir nottu bu Nicky, Dr. O'Peele geçen ay parasını alamadığını söylüyor. Arasın, dedi. Yancy akıllı telefonundan sağlık bakanlığının sitesine girdi. Miami-Dade bölgesinde lisanslı tek bir Dr. O'Peele vardı. Çevrimiçinden erişilebilen kayıtlara ikamet adresi de dahildi Dr. Gomez O'Peele, Kuzey Miami sahilinde üç oda bir salon bir dairede oturuyordu. Yancy bir saat sonra, gökdelenin girişinde, doktorun kapı düğmesine basıyordu. Diyafondan yorgun bir ses yükseldi