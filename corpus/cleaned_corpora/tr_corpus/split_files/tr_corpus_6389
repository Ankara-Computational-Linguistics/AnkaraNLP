geçirmek olarak olarak özetlemektedir. Ankara metrosu Ankara metrosu, Türkiye'nin başkenti Ankara'da hizmet veren metro sistemidir. Ankara Büyükşehir Belediyesi EGO Genel Müdürlüğü tarafından işletilmektedir. İlk olarak 28 Aralık 1997'de Kızılay ↔ Batıkent güzergâhında faaliyete geçti. 12 Şubat 2014 tarihinde Batıkent ↔ OSB-Törekent hattı, 13 Mart 2014 tarihinde Kızılay ↔ Koru hattı, 5 Ocak 2017 tarihinde ise AKM ↔ Şehitler hattı hizmete açıldı. Sistemde toplam 42 istasyon bulunmaktadır. M1 hattı 16,6 km, M2 hattı 16,5 km, M3 hattı 15,3 km, M4 hattı ise 9,2 km uzunluğundadır. M5 hattının ise yapımı planlanmaktadır. Ankara'nın ilk metro hattı olan M1'in yapım çalışmalarına 29 Mart 1993 tarihinde başlandı. Kızılay-Batıkent güzergâhında yer alan metro hattı 28 Aralık 1997 tarihinde tamamlanarak hizmete açıldı. Kızılay-Koru güzergâhında yer alan M2 hattının yapım çalışmalarına 27 Eylül 2002 tarihinde başlandı. Ankara Büyükşehir Belediyesi tamamlayamayınca, yapımı Türkiye Cumhuriyeti Ulaştırma ve Altyapı Bakanlığı devraldı ve 13 Mart 2014 tarihinde bitirdi. Batıkent-OSB Törekent güzergâhında yer alan M3 hattının yapım çalışmalarına 19 Şubat 2001 tarihinde başlandı. Bu hattı da belediye tamamlayamayınca bakanlık devraldı ve 12 Şubat 2014 tarihinde bitirdi. Ankara metrosunda kırk iki istasyon bulunmaktadır. Kızılay istasyonu, aktif olarak en çok hat geçen istasyondur. Atatürk Kültür Merkezi'nden sonra, Hızlı Tren Garı - Sıhhiye - Kızılay olarak üç istasyon daha yapılmaktadır. Bu uzatma 3,3 km'dir. İnşaatın 2021 yılında bitmesi beklenmektedir. Kuyubaşı (M4) - Esenboğa Havalimanı - Yıldırım Beyazıt Üniversitesi arasında yapılması planlanan M5 hattının yapımı Türkiye Cumhuriyeti Ulaştırma ve Altyapı Bakanlığı tarafından gerçekleştirilecektir. Uzunluğu 27 km olacaktır. Hattın ikinci etabı ile Esenboğa Havalimanı yolcularının Kuyubaşı istasyonundan aktarma yapmadan kesintisiz olarak Tren Garı'na ulaşımı sağlanacaktır. Yıldırım Beyazıt Üniversitesi – Çubuk Raylı Sistem Bağlantısı Projesi'nin hat uzunluğu 15.835 metre olup mevcut karayolu güzergâhını takip edecektir. Proje kapsamında beş adet istasyon yer almaktadır. Yüksek Hızlı Tren Garı'ndan başlayarak Etlik Şehir Hastanesi'nden geçen hat, Ovacık'ta son bulacaktır. Projesi hazırlanmakta olup Şehir Hastanesi'nin ulaşım ve Etlik semtinin trafik yoğunluğu azaltılacaktır. AnkaraKart: Metro biletleri aynı zamanda Ankaray ve EGO otobüslerinde de kullanılabilir. Ankara metrosu 108 vagonla hizmet vermektedir. Vagonların uzunluğu 22,8 metredir. Makivara Çeşitli geleneksel karate stillerinde kullanılan antrenman aleti. Vuruş Tahtası. Kökeninin Okinava adası olduğuna inanılmaktadır. Japon Karate ustası Nakayama "Makivara ile talim yapmak karatenin ruhudur ve bir gün bile ihmal edilmemelidir" demiştir. Boksörlerin yumruk tekniklerini geliştirmekte kullandıkları kum torbası gibi geleneksel olarak karate çalışmalarında da karatecinin yumruk, tekme ve diğer vuruşlarını geliştirmesi için makivara kullanılmaktadır. Modern karatenin kurucusu ve aslında Karate'nin bir savaş sanatından çok olimpik bir spor olmaya yönelmesi ve savaş sanatı olarak etkinliğinin gittikçe azalmasının da sorumlularından olan Gichin Funokashi bile Türkçeye "Yaşam Yolum Karate-Do" adıyla çevirilen kitabında Makivara çalışmasının Karate'yi ciddi manada çalışmak ve el, dirsek, kılıç el gibi vuruş noktalarını geliştirmek isteyen kimseler için elzem olduğunu ifade etmekte ve "Sanırım makivara çalışmasının güçlü silahların geliştirilmesinde köşetaşı olduğunu söylediğimde hiçbir şekilde mübalağa yapmıyorum" demektedir. Çoğu kaynak her gün her bir el için makivaraya 50 ila 100 vuruş yapılmasını önermektedir. Vuruşların güçlenmesi, tekniğin akıcılıkla hedefe yönlendirilebilmesi ve gerçek bir karşılaşmada vuruş yapılan yerlerin hasar görmemesi için makivara çalışmasının gerekliliği üzerinde durulmuştur. Makivara çalışmasına ilkin dikkatli başlamak gerekmektedir. Çünkü yanlış çalışma iç kanamaya, kramplara ve acıya yol açar ancak doğru çalışma ile vuruş yapılan noktalarda sertleşme, nasırlaşma sağlanır. Batı ülkelerinde ve Türkiye'deki genel temassız ve olimpik Karate çalışmalarında makivara ihmal edilen bir alettir. Bazıları makivara çalışmasıyla elin zamanla deforme olacağına inandıklarından -hatalı çalışmaların buna yol açacağı bilinmektedir- bazıları da "spor" maksatlı karate çalışmalarının yaygınlaştığından dolayı eğitimlerde Karatenin pratik yönü üzerinde durulmadığından makivara çalışması yapmamaktadırlar. 18 yaşın altındaki kişilere ise el kemikleri tam gelişmediğinden makivara çalışması yapması önerilmemektedir. Makivara ile sadece vuruş yapılan noktalar edğil aynı zamanda kalçalar, bacaklar ve omuzların vuruş sırasında doğru pozisyonu almaları da sağlanmaktadır. Yaklaşık 1-1.50 metre boyunda ve 20 cm. kalınlığında kenarlarının keskinliği alınmış bir kalasın, darbelelerin yapılacağı noktaya hasır bir bez veya iple sarılarak ve darbelerle yerinden çıkmayacak şekilde toprağa dikilmesiyle elde edilir. Günümüzde bahçesi olmayan kişiler için de evlerinde portatif olarak ya da duvara sabitleyerek kullanabilecekleri her tür ve ebatta makivaralar da geliştirilmiştir. Murathan Mungan Murathan Mungan (d. 21 Nisan 1955, İstanbul), Türk yazar, oyun yazarı ve şair. 21 Nisan 1955 tarihinde İstanbul'da dünyaya geldi. Mardinli bir ailenin çocuğudur. Babası avukat İsmail Mungan, annesi Habibe Mungan'dır. İlk, orta ve lise yılları Mardin'de geçti. Mardin Lisesi'nden mezun oldu. Mardin, eserlerinde sıkça kullandığı mekanlardan birisi oldu. Bu çevrenin taşıdığı farklı kültürel yapıyı, insan olgusunu eserlerine başarılı bir şekilde yansıttı. Yazar, 1972'de Ankara'ya yerleşti. Lisans ve yüksek lisansını Ankara Üniversitesi Dil ve Tarih-Coğrafya Fakültesi Tiyatro Bölümü’nde tamamladıktan sonra başladığı doktora çalışmasını yarım bıraktı. Ankara Devlet Tiyatroları’nda altı yıl, İstanbul Şehir Tiyatroları’nda üç yıl dramaturg olarak çalıştı. Gazete ve dergilerdeki ilk yazılarını 1975’te yayımlayan Mungan; yazı hayatı boyunca şiir, öykü, roman, deneme, tiyatro oyunu, sinema yazısı, senaryo, masal ve şarkı sözü gibi farklı türlere ait eserler verdi. İlk kitabı, "Mezopotamya Üçlemesi" adlı oyun üçlemesinin ilki olan "Mahmut ile Yezida" idi (1980). Bu oyun, Türkiye İş Bankası'nın açtığı yarışmada ikincilik ödülü aldı. Sahnelenen ilk oyunu Orhan Veli'nin şiirlerinden kurgulayarak oyunlaştırdığı "Bir Garip Orhan Veli" oldu. 1981'de ilk defa sahnelenen bu oyun, 1993'te kitap olarak da basıldı. "Sahtiyan" adlı şiiri ile de ""Gösteri"" dergisinin 1981 Şiir Yarışması'nda birincilik ödülü alan Mungan, özellikle ""Metal"" (1994) adlı kitabındaki şiirleriyle 1980 kuşağının en çok okunan, tanınan şairleri arasında ilk sıralarda yer aldı. "Mezopotamya Üçlemesi"'nin ikinci kitabı olan "Taziye" adlı oyunun 1984'te sahnelemesi nedeniyle Ankara Sanat Kurumu'nca Mehmet Baydın ile birlikte en iyi oyun yazarı seçildi. 1987’de günlük gazete olarak yayımlanan "Söz" gazetesinde, “Kültür-Sanat Sayfası” editörlüğü yaptı. Aynı yıl, "Hedda Golder Dile Bir Kadın" öyküsü ile, Haldun Taner Öykü Ödülü'nü Nedim Gürsel ile birlikte aldı. 40. yaşı nedeniyle 1995 yılında "Murathan’95" adlı kitapta çeşitli ürünlerinden bir derlemeyi yayımladı. 2005 yılındaki 50. yaşı nedeniyle de "50 Parça" adlı kitapta üzerinde çalıştığı kitaplardan hikâye, şiir, deneme, oyun gibi farklı edebi türden parçaları bir araya getirdi. Sadece 2005 yılı için yapılıp baskısı yenilenmeyecek bir kitap oluşturdu. Yazıları, şiirleri ve kimi kitapları bugüne değin İngilizce, Almanca, Fransızca, İtalyanca, İsveççe, Norveççe, Yunanca, Fince, Boşnakça, Bulgarca, Farsça, Kürtçe ve Flamancaya çevrilerek çeşitli dergi, gazete ve antolojilerde yayımlandı. 2012 Erdal Öz Edebiyat Ödülü'nü kazandı. Türk edebiyatında eşcinsel söylemin önde gelenlerindendir. Mungan, 1985'ten beri yaşadığı İstanbul’da 1988’ten beri serbest yazar olarak çalışmaktadır. Şarkı sözlerini, genellikle Yeni Türkü grubu besteleyerek seslendirdi. Yazarın şarkı sözlerinden, çeşitli dönemlerde çeşitli sanatçılar tarafından bestelenerek seslendirilmiş şarkılar, "Söz Vermiş Şarkılar" adlı albümde toplanarak, yeni düzenlemelerle Sezen Aksu, Ajda Pekkan, Nükhet Duru, Mor ve Ötesi, Aylin Aslım, Hümeyra gibi farklı sanatçılarca yorumlanmıştır. "Söz Vermiş Şarkılar" adlı kitapta bestelenmiş ve bestelenmemiş tüm şarkı sözlerini bir araya getirdi. Şarkı sözlerinin çeşitli sanatçılarca seslendirilmesiyle oluşturulmuş ikinci albüm "2020 Model" Pasaj Müzik etiketiyle 7 Şubat 2020 tarihinde raflardaki ve dijital platformlardaki yerini aldı. Bir tanesi filme alınan üç tane de film senaryosu yazdı. "Dağınık Yatak" adlı senaryosu, 1984’te Atıf Yılmaz tarafından filme alındı. Henüz filme alınmamış senaryoları, "Dört Kişilik Bahçe" ve "Başkasının Hayatı" adlarını taşıyor. Bu üç senaryosu 1997’de üç ayrı kitap olarak yayımlandı. Mungan’ın şehir tiyatrolarında çalıştığı dönemde Ankara İl Radyosu’nca seslendirilen iki tane radyo oyunu vardır: "Dört Kişilik Bahçe" ve "Ölümburnu". Yabancı yazarların öykülerinden ve yazılarından oluşan çeşitli seçkiler yayımlayan Mungan'ın ilk öykü seçkisi "Ressamın Sözleşmesi" (1996)'dir. Daha sonra "Çocuklar ve Büyükleri" (2001), "Yazıhane" (2003), "Yabancı Hayvanlar", "Erkeklerin Hikâyeleri" (2004), "Kadınlığın 21 Hikâyesi" (2004), "Büyümenin Türkçe Tarihi" (2007), "Doğu Sarayı" (2012), "Kadınlar Arasında" (2014) ve "Merhaba Asker" (2014) adlı öykü ve yazı seçkileri hazırladı. Mungan 2016 yılında ise, 1991'den beri biriktirdiği şiirlerini "Solak Defterler" adıyla yayınladı. Lebedos 1. Antik çağda İon birliğini oluşturan on iki Yunan şehir devletinden biri olan Lebedos'un kuruluş tarihi MÖ 7. yüzyıl olarak tahmin edilmektedir. Ancak 2004 yılında sur duvarlarının bulunduğu yarımada üzerinde yapılan bazı yüzey araştırmalarında, işlenmiş küçük bir obsidyen yonganın bulunmuş olması buranın Koloniler Öncesi döneme ait ve muhtemelen Neolitik Çağda yerleşilmiş bir yer olduğunu akla getirmektedir. Önümüzdeki yıllarda bu şehirde yapılacak kapsamlı bir araştırma ile bütün bu soruların cevaplanacağı aşikardır.. 2. İonia bölgesi antik kentlerinden Lebedos, bugün Seferihisar ile Selçuk arasındaki kıyıda Ürkmez Köyü’nün (Kısık Köyü) yanı başındaki küçük bir tepenin üzerinde kurulmuştur. Kolophon’un kuzeyinde, Kral Kodros’un oğullarından Andropompos tarafından kurulan Lebedos, İon göçü sırasında Helenlerin eline geçen ilk Anadolu kentlerindendir. İonia Birliği’nin on iki üyesinden biri olmasına karşılık komşusu Myus ile birlikte diğerlerinden sönük kalmıştır. Lebedos antik kenti 175 m uzunluğunda, alçak ve kayalık bir yarımada üzerinde kurulmuştur. Burası 201 m genişliğindeki bir kara parçası ile ana karaya bağlanmıştır. Akropol 61 m yüksekliğindeki bir tepededir. Kentin coğrafi konumu, iyi bir limanı olmayışı, çevresinde Kolophon ve Tlos gibi gelişmiş kentlerin oluşu Lebedos’u engellemiştir. Bu yüzden deniz ticaretinden pay alamamış, diğer İon kentlerinin yaptığı gibi dış topraklarda koloni kuramamış, sanatçı ve bilim adamı yetiştirememiştir. MÖ 5. yüzyılda Atina delos Deniz Birliği’ne önceleri üç talent vergi ödemiş, sonra da bu vergi bir talente düşürülmüştür. Horatius’un “Tekedilmiş Köy” olarak tanımladığı Lebedos, Klasik dönemde sikke basmayan tek İon kenti olmuştur. Helenistik dönemde isminden hiç söz edilmemiş, Kral Antigonos bu kenti Teos topraklarına katmayı düşünmüştür. Lysimakhos’un buradaki halkı Ephesos’a yerleştirdiği ve lebedos’u tamamen ortadan kaldırdığından söz etmiştir. Buna rağmen kent varlığını sürdürmüş, MÖ 226'da Mısır kralı II. Ptolomaios’un egemenliğini kabul etmek zorunda kalmıştır. Bundan dolayı da 60 yıllık bir süre “Ptolemais” ismi ile anılmıştır. MÖ 2. yüzyılda Teos, Ephesos ve Myonnesos’dan kovulan dionysos sanatçıları buraya yerleşmiş ve kentin kalkınmasında biraz da olsa katkıları olmuştur. Lebedos’ta arkeolojik araştırma yapılmadığından geçmiş tarihi ile ilgili bilgi oldukça yetersizdir. Günümüze ulaşabilen kalıntıları yok denecek kadar azdır. Yalnızca yarımadayı çepeçevre kuşatan surların kalıntıları günümüze gelebilmiştir. Lebedos’un karşısındaki ana karanın yamaçlarında, yüzeyde çok sayıda çanak çömlek parçaları ve duvar izlerine rastlanmıştır. Ayrıca buradaki düz bir tepenin üzerinde de oldukça büyük bir yapının temellerine rastlanmıştır. Maurice Merleau-Ponty Maurice Merleau-Ponty, (d. 14 Mart 1908, Rochefort-sur-Mer - ö. 3 Mayıs 1961, Paris) Fransız felsefeci ve fenomenolog. Hem Fenomenoloji hem de Varoluşçuluk içinde önde gelen isimlerden biri olarak anılır. Bilinç ve ahlakla ilgili problemler üzerinde duran Merleau-Ponty, bilinçle dünya arasındaki ilişkiyi ele almıştır. Ona göre, algı alanımız, duyumlardan oluşmaz, fakat aralarındaki mekânlarla birlikte, şeylerden meydana gelir. Merleau-Ponty, "Varoluşçu fenomenoloji" olarak bilinen eğilimin yetkin bir temsilcisidir. Merleau-Ponty, esas itibarıyla annesi tarafından, katolik anlam dünyasına bağlı olarak yetiştirilmiştir. 1924'te olgunluk sınavını, Fransa'da belli bir akademik derece olan "baccalauréat" ile vermiştir. 1926 yılından itibaren Jean-Paul Sartre, Simone de Beauvoir ve Jean Hyppolite ile tanışmıştır. Merleau-Ponty, Paris’te Yüksek Öğretmen Okulu’nda öğrenim gördü. 1930 yılında felsefe ögretmenligi sınavını verdi. Onda ilk olarak Leon Brunschvicgs ve Henri Bergson'un yazılarının etkisi görülür. Ardından Emilie Bréher ve Jean Laporte'nin etkilerinden sözedilebilir. Ancak düşüncelerinin şekillenmesinde Fenomenolojinin ve özellikle Edmund Husserl'in belirgin etkileri olduğu açık olarak vurgulanması gereken bir noktadır. 1931-1935 yıllarında Beauvais ve Chartre'de ögretmenlik yapmıştır. 1935-1937'de Esprit adlı bir dergide çalışmıştır. 1935'ten itibaren, Alexandre Kojéve'nin Hegel okumalarına dahil oldu.Üniversitede Karl Marx okudu. 1939'dan sonra Paris'te çeşitli okullarda felsefe ögretmenliği yapmış, 1945 yılında doktorasını gercekleştirmiştir ve Lyon Üniversitesi'nde profesör olmuştur. 1945-1952 arasında Les Temps Modernes’nin yayın yönetmenliğini Jean-Paul Sartre ile birlikte paylaştı. 1949-1954 yıllarında, Sarborn'de profesör olarak Çocuk psikolojisi ve Pedagoji üzerine çalıştı. 1952 yılında da ünlü College de France'da "felsefe profesörü" oldu. 1955 yılından itibaren Sarte ve Boauvoir ile arası açılmaya başladı. 1959 yılında etkileyici ve onun çok yönlü fenomenolojisini gösteren "Görünür ile Görünmez" yazmaya başladı, ancak kitabı tamamlayamadı. 3 Mayıs 1961'de beklemedik bir şekilde erken öldü. Merleau-Ponty'nin varoluşçu felsefesini fenomenolojik bir yönde geliştirmiş olduğu bilinir. Merleau-Ponty Edmund Husserl'ın Fenomenolojisinden hareket eder ancak onu çeşitli dönüşümlere uğratarak değerlendirir. Husserl'ın fenomenolojik yönteminin başlangıc kavramlarından olan "yönelmişlik" kavramının, özellikle Merleau-Ponty'de belirgin bir şekilde etkili olduğu söylenebilir. Merleau-Ponty'de "kesin bir bilgi aramaktan" daha ziyade, asıl olarak belirli bir "apaçıklığa ulaşmak" ister. Bu apaçıklık soyut formülasyonlarda degil, deneyimlerimizde, yani "düşünen ben"in deneyimlerinde ortaya çıkar. 20.yüzyıl düşüncesi genelde deneyim ve duyum gibi kavramların yoğun eleştirilerle dışlandığı, önemsizleştirildiği bir dönem olmuştur Felsefe Tarihinde, ancak Merleau-Ponty aksi bir yönde deneyim ve duyum kavramlarını yeniden itibarlandırır. Bu nedenle Merleau-Ponty, Husserl'in "varlıklara yönelmişlik"ten söz etmesi gibi bir yönelimden söz eder. Merleau-Pont için insan demek, "dünyayı kendi gözleriyle gören bir varlık" demektir. Yaşayan, kendi gözleriyle gören ve anlayan bir varlık. Merleau-Ponty'nin bu yönelmişlik kavramını kullanmasının ardında izini sürdüğü felsefi problematik, yani bir anlamda onun düşünsel etkinliğinin ana teması, Sartre ve diğer Varoluşçularda da görülen, Deskartes'çi felsefenin doğal ögeleri olan Özne-nesne ikiliğidir. Tam bu noktada, Merleau-Ponty'nin temel kavramlarından olan Beden kavramı devreye girer. Beden, burada salt bir biyolojik konu olmaktan çıkarılıp felsefi tartışmanın merkezine yerleştirilir. Başkasının varlığı, düşünceyi mümkün kılan fakat nesnel düşünceyi zora sokan bir öğedir. Merleau-Ponty bu zorluğu, Beden ve Ten gibi algıyla, duyumla, deneyimle bağlantılı kavramları felsefi alana taşıyarak aşmaya çalışır. Felsefi düşüncede bütün her şeyin karşısında algıya verilen öncelikli rolün sonucu olarak Merleau-Ponty, beden'i değerlendirir; "Beden" kavramı üzerinden özne-nesne ikiliğini yeniden değerlendirmeye sokar. Bedenler hem özne hem de nesnedir. Çünkü, Başkasının bedeni, benim için herhangi bir nesne değil, bir kültür nesnesidir. Tıpkı benim bedenimin başkası için olduğu gibi. Başkalarıyla her şeyden önce bu anlamda bir beden olarak karşılaşırız. Bu anlamda beden, okuyup anlamlandırılması gereken bir kitap gibidir. Buna göre, "Başkası, başka bir bedene sahip olan bir ben" 'dir. Merleau-Ponty ile Sartre, siyasal meselelerden önce, felsefi olarak bu noktada bir ayrılığa düşerler. Sartre'ın bakışında ben-başkası meselesi genelde olumsuz bir değerlendirmeye sahiptir. "Cehennem Başkalarıdır" anlamında bir değerlendirmeye sahiptir Sartre, oysa Merleau-Ponty olumlu bir konum alır bu noktada, başkasının bedenini kendi bedeni gibi bir özne-nesne olarak düşünür. Başkası, bir başka olarak benimle aynı bedene sahiptir. Her birimiz bedenlere sahip olarak bir anlam dünyasında yaşamaktayız. Bununla birlikte her birimizin deneyimi tikel ve ayrıcalıklıdır. Merleau-Ponty, buna ve algıya verilen önceliğe bağlı olarak bir yanda "Algının Fenomenoljisi"ni çıkarmaya çalışır; öte yandan aynı yaklaşımın bir sonucu olarak "Göz ve Tin" ile, bedenin dünya ile ilişkileri resmetmeye yönelir. 1942 yılında ilk kitabı Davranışın Yapısı yayımlanır.Burada dönemin psikanaliz ve fizyoloji düşüncesi fenomenolojik bir temelde sorgulanmaktadır. Algının her şeyden karşısındaki önceliği fikri ilk olarak burada belirtilir. Merleau-Ponty analitik felsefenin tamamen dışındadır. Algının Fenomenolojisi Merleau-Ponty'nin başyapıtı sayılır ve 1945 yılında yayımlanmıştır.Burada algıya verilen öncelik iyice netleştirilmiştir. Beden kavramı devreye girmiştir. Bu andan itibaren Merleau-Ponty özgün bir "beden felsefecisi" olarak anılacaktır. İnsancılık ve Şiddet 1947 yılında yayımlanır.Marksist bir gözle kaleme alınmış bir çalışmadır bu kitap. Anlam ve Anlamsızlık ise hem yazı hem de resim üzerine yazılarının toplandığı bir kitap olarak 1948'de yayımlanır. Diyalektiğin Serüvenleri 1955 yılında yayımlanmıştır. Burada, Marksist bir bakışla toplanmış yazılar söz konusudur. 1960 yılında Göstergeler yayımlanmıştır. Merleau-Ponty, burada Sausseurcu Dilbilim ile ilişkilenmektedir ve algoritmik bir dil arayışı içindedir. 1961 yılında bir başka bilinen çalışması Göz ve Tin yayımlanır.Burada, algıya verilen öncelikle, beden ile dünya ilişkileri resmedilmeye çalışılmaksı söz konusudur. Merleau-Ponty'nin girişimleri, felsefenin bir soyutluk olmaktan çıkarılıp yaşam dünyasına/yaşanan dünyaya dönmek yönündedir. 1964 yılında bitmemiş bir çalışma olarak Görünen ile Görünmeyen yayımlanır. Burada Merleau-Ponty, fenomenolojinin izlerini sürmekte ve yeniden değerlendirmeye çalışmaktadır ancak kitabı bitiremez. 1969'da Dünya Yazısı adlı, fenomenolojik dil arayışının ürünü olan ve bu yönde Sausseur ile ilişkilenmesini getiren kitabı yayımlanır. Joseph Jackson Joseph Walter Jackson (26 Temmuz 1928; Fountain Hill, Arkansas - 27 Haziran 2018), Amerikalı müzisyen. Janet Jackson ve Michael Jackson da dahil olmak üzere 9 çocuğu, 28 tane de torunu vardır. Oğlu Michael'in dansa ve müziğe olan ilgisini görünce Joseph Jackson onu bu konularda yetiştirdi. 27 Haziran 2018'de 89 yaşında öldü. Saporta KupasÄ± Saporta Kupası 1966-2002 arası düzenlenmiş, tüm Avrupa ülkelerinin millî kupa galiplerinin birbirleriyle mücadele ettikleri, dönemin Avrupa basketbolunun en üst düzey ikinci kupası. Kupa FIBA Avrupa tarafından düzenleniyordu. Kupanın ismi Real Madrid eski başkanı Raimundo Saporta'dan gelmektedir. Turnuva ilk kez 1966'da Avrupa Kupa Galipleri Kupası olarak düzenlendi, ancak 2002 yılında kaldırılana kadar değişik isimlerle anıldı. Son Saporta Kupası 2001-02 sezonunda düzenlendi. Bundan sonra Koraç Kupası ile birlikte kaldırıldı. Bu kupanın yerine Eurocup olarak bilinen ULEB Kupası düzenlenmeye başlandı. Bu kupada 1993 yılında Efes Pilsen final oynadı ama Yunan Aris'e 50-48 yenilerek 2. oldu. Kupa Galipleri KupasÄ±: 1966-67 Pallacanestro Varèse : Stan McKenzie, Sauro Bufalini, Dino Meneghin, Giambattista Cescutti, Ottorino Flaborea, Massimo Villetti, Paolo Vittori, Enrico Bovone, Pierangelo Gergati, R.Gergati (Head Coach: Vittorio Tracuzzi) 1967-68 AEK Atina: Georgios Amerikanos, Georgios Trontzos, Christos Zoupas, Stelios Vasiliadis, Eas Larentzakis, Antonis Christeas, Lakis Tsavas, Petros Petrakis, Nikos Nesiadis, Andreas Dimitriadis, Georgios Tronazos (Head Coach: Nikos Milas) 1968-69 Slavia Prag: Jiří Zídek Sr., Jiri Ruzicka, Robert Mifka, Jiri Ammer, Bohumil Tomasek, Karel Baroch, Jaroslav Krivy, Jiri Konopasek (Head Coach: Jaroslav Sip) 1969-70 Partenope Napoli : Miles Aiken, Jim Williams, Sauro Bufalini, Carlos d'Aquila, Remo Maggetti, Giovanni Gavagnin, Francesco Ovi, Antonio Errico, Vincenzo Errico, Manfredo Fucile, Renato Abbate, Leonardo Coen (Head Coach: Antonio Zorzi) 1970-71 Olimpia Milano : Art Kenney, Massimo Masini, Renzo Bariviera, Giulio Iellini, Giorgio Giomo, Giuseppe Brumatti, Paolo Bianchi, Giorgio Papetti, Mauro Cerioni, Roberto Paleari, Gaggiotti (Head Coach: Cesare Rubini) 1971-72 Olimpia Milano : Art Kenney, Massimo Masini, Renzo Bariviera, Giulio Iellini, Giuseppe Brumatti, Mauro Cerioni, Paolo Bianchi, Giorgio Giomo, Doriano Iacuzzo, Sergio Borlenghi, Ferrari (Head Coach: Cesare Rubini) 1972-73 Spartak Leningrad: Alexander Belov, Yuri Pavlov, Alexander Bolshakov, Yuri Shtukin, Andrei Makeev, Vladimir Yakovlev, Sergei Kuznetsov, Leonid Ivanov, Valeri Fjodorov, Dvornij, Volkov, Rozhin (Head Coach: Vladimir Kondrashin) 1973-74 Crvena zvezda: Zoran Slavnić, Ljubodrag Simonović, Dragan Kapičić, Dragiša Vučinić, Radivoje Živković, Ivan Sarjanović, Zoran Lazarević, Dragoje Jovašević, Goran Rakočević, Ljubomir Žugić (Head Coach: Nemanja Đurić) 1974-75 Spartak Leningrad: Alexander Belov, Yuri Pavlov, Alexander Bolshakov, Vladimir Arzamaskov, Yuri Shtukin, Andrei Makeev, Vladimir Yakovlev, Sergei Kuznetsov, Mikhail Silantev, Leonid Ivanov, Valeri Fjodorov (Head Coach: Vladimir Kondrashin) 1975-76 Olimpia Milano : Mike Sylvester, Austin "Red" Robbins, Giuseppe Brumatti, Paolo Bianchi, Antonio Fransascatto, Sergio Borlenghi, Vittorio Ferracini, Franco Boselli, Maurizio Borghese, Maurizio Benatti, Dino Boselli, Paolo Friz (Head Coach: Filippo Faina) 1976-77 Pallacanestro Cantù : Bob Lienhard, Hart Wingo, Pierluigi Marzorati, Carlo Recalcati, Fabrizio Della Fiori, Renzo Tombolato, Franco Meneghel, Giorgio Cattini, Roberto Natalini, Umberto Cappelletti, Non Prezzati, Bruno Carapacchi, Giampiero Cortinovis (Head Coach: Arnaldo Taurisano) 1977-78 Pallacanestro Cantù : Bob Lienhard, Hart Wingo, Pierluigi Marzorati, Carlo Recalcati, Fabrizio Della Fiori, Fausto Bargna, Renzo Tombolato, Franco Meneghel, Giuseppe Gergati, Denis Innocentin, Umberto Cappelletti, Davide Bertazzini, Fabio Brambilla (Head Coach: Arnaldo Taurisano) 1978-79 Pallacanestro Cantù : Johnny Neumann, Dave Batton, Pierluigi Marzorati, Carlo Recalcati, Fabrizio Della Fiori, Renzo Bariviera, Renzo Tombolato, Denis Innocentin, Umberto Cappelletti, Antonello Riva, Non Porro, Giorgio Panzini (Head Coach: Arnaldo Taurisano) 1979-80 Pallacanestro Varèse : Bob Morse, Dino Meneghin, Bruce Seals, Aldo Ossola, Alberto Mottini, Maurizio Gualco, Enzo Carraria, Fabio Colombo, Mauro Salvaneschi, Antonio Campiglio, Riccardo Caneva, Marco Bergonzoni (Head Coach: Edoardo Rusconi) 1980-81 Pallacanestro Cantù : Pierluigi Marzorati, Antonello Riva, Bruce Flowers, Tom Boswell, Renzo Bariviera, Renzo Tombolato, Denis Innocentin, Giorgio Cattini, Terry Stotts, Umberto Cappelletti, Eugenio Masolo, Antonio Sala, Valerio Fumagalli, Giuseppe Bosa (Head Coach: Valerio Bianchini) 1981-82 KK Cibona: Krešimir Ćosić, Aleksandar Petrović, Andro Knego, Zoran Čutura, Mihovil Nakić, Sven Ušić, Damir Pavličević, Adnan Bečić, Rajko Gospodnetić, Mlađan Cetinja, Toni Bevanda, Srđan Savović (Head Coach: Mirko Novosel) 1982-83 Victoria Libertas Pesaro : Dragan Kićanović, Željko Jerkov, Walter Magnifico, Mike Sylvester, Domenico Zampolini, Giuseppe Ponzoni, Amos Benevelli, Alessandro Boni, Massimo Bini, Gianluca Del Monte, Fabio Mancini, Antonio Sassanelli (Head Coach: Petar Skansi) 1983-84 Real Madrid: Juan Antonio Corbalán, Brian Jackson, Fernando Martín, Wayne Robinson, Rafael Rullan, Fernando Romay, Juan Manuel López Iturriaga, Antonio Martín, Francisco Jose Velasco, Juan Antonio Orenga, Wilson Simon (Head Coach: Lolo Sainz) 1984-85 Barcelona: Juan Antonio San Epifanio, Chicho Sibilio, Ignacio Solozabal, Mike Davis, Otis Howard, Juan Domingo De la Cruz, Xavi Crespo, Pedro Ansa, Arturo Seara, Julian Ortiz, Angel Heredero (Head Coach: Antoni Serra / Manuel Flores) 1985-86 Barcelona: Juan Antonio San Epifanio, Chicho Sibilio, Ignacio Solozabal, Greg Wiltjer, Mark Smith, Juan Domingo De la Cruz, Xavi Crespo, Arturo Seara, Julian Ortiz, Steve Trumbo, Ferran Martínez, Angel Heredero, Jordi Soler (Head Coach: Aíto García Reneses) 1986-87 KK Cibona: Dražen Petrović, Aleksandar Petrović, Danko Cvjetičanin, Andro Knego, Zoran Čutura, Mihovil Nakić, Franjo Arapović, Sven Ušić, Branko Vukićević, Adnan Bečić, Nebojša Razić (Head Coach: Janez Drvarič / Mirko Novosel) 1987-88 Limoges CSP: Richard Dacoury, Clarence Kea, StÃ©phane Ostrowski, Greg Beugnot, Don Collins, Jacques Monclar, Hugues Occansey, Georges Vestris, Alain Forestier, Frederic Guinot, Jean-Luc Hribersek, Laurent Vinsou, Franck Maquaire (Head Coach: Michel Gomez) 1988-89 Real Madrid: Dražen Petrović, Johnny Rogers, Fernando Martín, Jose Biriukov, Antonio Martín, Pep Cargol, Fernando Romay, José Luis Llorente, Enrique Villalobos, Javier Pérez, Miguel Angel Cabral, Carlos Garcia (Head Coach: Lolo Sainz) 1989-90 Virtus Bologna : Micheal Ray Richardson, Roberto Brunamonti, Mike Sylvester, Clemon Johnson, Augusto Binelli, Lauro Bon, Claudio Coldebella, Vittorio Gallinari, Massimiliano Romboli, Clivo Massimo Righi, Tommaso Tasso, Davide Bonora, Andrea Cempini (Head Coach: Ettore Messina) 1990-91 PAOK Selanik: Branislav Prelević, Ken Barlow, John Korfas, Panagiotis Fasoulas, Nikos Boudouris, Nikos Stavropoulos, Georgios Makaras, Panagiotis Papachronis, Memos Ioannou, Achilleas Mamatsiolas, Lazaros Tsakiris, Georgios Valavanidis (Head Coach: Dragan Šakota) Avrupa KupasÄ±: 1991-92 Real Madrid: Rickey Brown, Mark Simpson, Jose Biriukov, Antonio Martín, Fernando Romay, José Miguel Antúnez, Pep Cargol, José Luis Llorente, Enrique Villalobos, Jonatan Angel Ojeda, José María Silva, Tomás González (Head Coach: Clifford Luyk) 1992-93 Aris Selanik: Roy Tarpley, Panagiotis Giannakis, Mitchell Anderson, Michail Misounof, Dinos Angelidis, Vagelis Vourtzoumis, Georgios Gasparis, Vasilis Lipiridis, Memos Ioannou, Igor Moraitov, Theodosios Paralikas (Head Coach: Zvi Sherf) 1993-94 KK Union Olimpija : Dušan Hauptman, Roman Horvat, Boris Gorenc, Žarko Đurišić, Marko Tušek, Nebojša Razić, Marijan Kraljević, Jaka Daneu, Vitali Nosov, Klemen Zaletel (Head Coach: Zmago Sagadin) 1994-95 Pallacanestro Treviso : Petar Naumoski, Orlando Woolridge, Ken Barlow, Stefano Rusconi, Riccardo Pittis, Massimo Iacopini, Andrea Gracis, Denis Marconato, Alberto Vianini, Riccardo Esposito, Maurizio Ragazzi, Federico Peruzzo, Paolo Casonato (Head Coach: Mike D'Antoni) 1995-96 Baskonia : Velimir Perasović, Kenny Green, Ramón Rivas, Marcelo Nicola, Jordi Millera, Miguel Angel Reyes, Ferran Lopez, Jorge Garbajosa, Juan Pedro Cazorla, Carlos Cazorla, Carlos Dicenta, Pedro Rodriguez, Juan Ignacio Gomez (Head Coach: Manel Comas) EuroCup: 1996-97 Real Madrid: Dejan Bodiroga, Joe Arlauckas, Alberto Herreros, Mike Smith, Juan Antonio Morales, Juan Antonio Orenga, Alberto Angulo, José Miguel Antúnez, Ismael Santos, Roberto Nunez, Pablo Laso, Lorenzo Sanz (Head Coach: Željko Obradović) 1997-98 Å½algiris Kaunas: Saulius Štombergas, Ennis Whatley, Franjo Arapović, Dainius Adomaitis, Tomas Masiulis, Virginijus Praškevičius, Darius Maskoliūnas, Kęstutis Šeštokas, Mindaugas Žukauskas, Eurelijus Žukauskas, Darius Sirtautas, Tauras Stumbrys, Danya Abrams (Head Coach: Jonas Kazlauskas) Saporta KupasÄ±: 1998-99 Pallacanestro Treviso : Henry Williams, Željko Rebrača, Marcelo Nicola, Glenn Sekunda, William Di Spalatro, Tomas Jofresa, Denis Marconato, Casey Schmidt, Davide Bonora, Riccardo Pittis, Oliver Narr, Stjepan Stazić, Matteo Maestrello (Head Coach: Željko Obradović) 1999-2000 AEK Atina: Anthony Bowie, Martin Müürsepp, Michalis Kakiouzis, Aggelos Koronios, Nikos Chatzis, Dimos Dikoudis, Iakovos "Jake" Tsakalidis, Dan O'Sullivan, Steve Hansell, Vassilis Kikilias, Nikos Papanikolopoulos, Miltos Moschou (Head Coach: Dusan Ivković) 2000-01 Maroussi: Ashraf Amaya, Jimmy Oliver, Vasco Evtimov, Georgios Maslarinos, Alexis Falekas, Sotirios Nikolaidis, Vagelis Vourtzoumis, Dimitris Marmarinos, Dimitris Karaplis, Vangelis Logothetis, Sotirios Manolopoulos, Charalampos Charalampidis, Kostas Anagnostou (Head Coach: Vangelis Alexandris) 2001-02 Mens Sana Basket Siena : Petar Naumoski, Vrbica Stefanov, Brian Tolbert, Boris Gorenc, Milenko Topić, Roberto Chiacig, Mindaugas Žukauskas, Nikola Bulatović, Alpay Öztaş, Marco Rossetti, German Scarone, Andrea Pilotti (Head Coach: Ergin Ataman) Efe Aydan Efe Aydan (d. 4 Mayıs 1955, Ankara), Türk millî basketbolcudur. Opera sanatçısı ve oyuncu Sevda Aydan'ın oğlu; oyuncu Ege Aydan'ın abisidir. Basketbola 16 yaşında Galatasaray'da başladı. Sırasıyla Karşıyaka, Eczacıbaşı, Fenerbahçe, Beşiktaş, Paşabahçe ve Tofaş takımlarında oynadı. 1981 yılında Avrupa Karması'na seçildi ve böylece ancak Avrupa'nın en seçkin basketbolcularının katılabildiği Avrupa Karmasında yer alan ikinci Türk basketbolcu oldu. Kamuoyunda bilinenin aksine Avrupa Karması'na seçilen ilk basketbolcu değil, Avrupa Karması'nda oynayan ilk basketbolcudur. Avrupa Karması'na seçilen ilk Türk basketbolcusu 1960 ve 1964 yıllarında seçilen Nedret Uyguç'tur. Aydan, bu arada Ispanya'nın Juventut Badalona Takımına karşı oynayan karmada başarılı oyunuyla dikkat çekti. Türkiye millî basketbol takımında en fazla oynayan (259) ve en fazla (124 kez) kaptanlık yapan sporcu unvanına sahiptir. 1983 yılında Fas'ın Kazablanka kentinde düzenlenen Akdeniz Oyunları'nda bronz, 1987 yılında Suriye'nin Lazkiye kentinde düzenlenen Akdeniz Oyunları'nda altın madalya kazanan takımlarda yer aldı. Emily BrontÃ« Emily Jane Brontë (d. 30 Temmuz 1818 - ö. 19 Aralık 1848), İngiliz roman yazarı ve şair. Kaleme almış olduğu tek roman, "Uğultulu Tepeler" ("Wuthering Heights") bugün İngiliz edebiyatının en önemli eserlerinden biri olarak anılmaktadır. Emily Bronte 1818 yılında Thornton, Yorkshire'da doğdu. 6 çocuğun beşincisi olan Emily, Charlotte Brontë'nin küçük kız kardeşi idi. 1820'de aile Haworth'a taşındı. Çocukluk yıllarında, annelerinin ölümünün ardından, üç kız kardeş (Charlotte, Emily ve Anne) ve erkek kardeşleri Branwell Brontë hayalî yerler düşlemişlerdir ki bunların isimlerine hikâyelerinde rastlanmaktadır. Emily'nin o dönemde kaleme aldığı çalışmalarından çok azı bugüne ulaşabilmiştir. Emily 1838'de Halifax yakınlarındaki Mis Patchett'in Kızlar Akademisinde ("Miss Patchett's Ladies Academy") çalıştı. Daha sonra kardeşi Charlotte ile birlikte Brüksel'deki özel bir okula devam etmiştir. Emily'nin şiirdeki yeteneğinin ailesi tarafından keşfedilmesiyle, kız kardeşleri Charlotte ve Anne ile birlikte, 1846'da ortak bir şiir kitabı yayımlamışlardır. Eseri, dönemin kadın yazarlara karşı önyargılı tavrından sıyrılabilmek amacıyla, hem erkek hem de kadın ismi olarak kullanılan mahlaslarla basmışlardır. Kullandıkları mahlaslar gerçek isimlerinin baş harfleriyle aynı baş harfe sahipti: Charlotte için Currer Bell, Emily için Ellis Bell ve Anne için Acton Bell. 1847'de tek romanı olan "Uğultulu Tepeler"'i yayımlamıştır ki bu roman üç ciltlik bir setin ilk iki cildini oluşturmaktaydı. Son cilt kız kardeşi Anne tarafından yazılan "Agnes Grey" isimli romandır. Romanın yenilikçi yapısı eleştirmenleri bir anlamda şaşırtmıştır. Her ne kadar ilk çıktığında hem iyi hem de kötü yorumlar alsa da, roman zamanla bir İngiliz edebiyatı klasiği haline gelmiştir. 1850'de Charlotte romanı yayına hazırlayıp, düzenlemiş ve Emily'nin gerçek ismiyle, tek başına bir eser olarak "Uğultulu Tepeler" ismiyle yayımlamıştır. Kız kardeşleri gibi Emily'nin sağlığı da evde ve okuldaki zor şartlar sebebiyle zayıflamış, kötüleşmiştir. Erkek kardeşinin Eylül'deki cenazesi sırasında soğuk algınlığı kapmış, ve her türlü tıbbî müdahaleyi reddettikten sonra 19 Aralık 1848'de tüberküloz sebebiyle vefat etmiştir. Haworth, West Yorkshire ("Batı Yorkshire"), İngiltere'de defnedilmiştir. Metroland Metroland Julian Barnes'ın ilk romanıdır. 1980'de İngilizce olarak yayınlanan bu roman ile Barnes 1981 yılında "Somerset Maugham ödülü"nü kazanmıştır. Roman, baş karakteri olan Christopher Lloyd'un Londra'nın banliyölerinde geçirdiği ergenlik günlerini (bu sebeple Metroland ismini almıştır.), Paris'teki üniversite yıllarını ve evliliğinin ilk zamanlarını konu almaktadır. Üç bölümden oluşan romanın ilk bölümünde Christopher ve çocukluk arkadaşı Toni'nin Londra'nın bir banliyösünde burjuvaziden tiksinerek geçirdikleri ilk gençlikleri anlatılır. İkinci bölümde ise, Christopher'ın, 1968 olayları sırasında, olaylardan çok uzak bir şekilde geçirdiği Paris'teki üniversite yılları konu edilir. Son bölümde Christopher ülkesine döner, sabit bir iş bulur, evlenir ve çocuk sahibi olur. Evliliğinin ve hayatının mükemmel olmadığını düşünen Christopher Paris günlerini ve oradaki sevgilisi Annick'i özlemektedir. Fakat yine de karısı ve çocuklarını çok sevmektedir. Metroland 1997 yılında, Phillip Saville tarafından filme çekildi. Filmde başrolü Christian Bale oynadı. Hollandaca Almanca Ä°spanyolca Türkçe Kanatlardan kuÅŸatma Kanatlardan kuşatma, hemen hemen her çarpışmada kullanılan temel askerî manevradır. Birliklerin yüz yüze, yakın çatışmalarında kullanılan, askeri taktiklerin en temel uygulamalarından biridir. Hareket karşı tarafın merkezden taarruz etmesinin hemen ardından kanatlardan başlatılacak eş zamanlı taarruzla düşman kuvvetlerinin merkezde toplanmasını sağlamak ve kıskaç hareketinin sürdürülmesi ile düşmanın gerisine sarkarak çepeçevre kuşatmaktan oluşmaktadır. Bu hareket esnasında en uç kanatlardan da uygulanan ikinci bir kıskaç hareketiyle, etrafı çevrilen birliğe olası desteklerin de gelmesi engellenir. Piyade çarpışmalarının çoğu genellikle bu askerî taktik üzerine kuruludur ve yaygın olarak hava çarpışmalarında da kullanılmaktadır. Bu manevra şeklinden kabaca Sun Tzu'nun Savaş Sanatı eserinde de bahsedilir. Ancak Sun Tzu, düşmana bir kaçış yolu bırakmanın en iyi yöntem olduğunu tartışmaktadır. Ona göre, tamamiyle etrafı çevrilmiş bir ordu kapana kısılmanın verdiği korkuyla daha dirençli savaşacaktır Temel olarak uygulanan bu manevrada etrafı çevrilen düşman kuvvetinin gücü daha az ya da denk ise kaçış yolu bırakmadan yok etmek ya da düşman gücü daha kuvvetli ise kaçış yolu bırakarak artçı kuvvetlerin kaçan düşmanı temizlemesini sağlamak gibi değişik tamamlama tarzları bulunmaktadır. Ayrıca, kanatlarda ve merkezde çatışmanın sürdüğü bir sırada, merkezdeki kuvvetlerin ricat izlenimi verecek şekilde geri çekilmesiyle de kendiliğinden sağlanmış olunur. Hafif süvari birliklerinden oluşan Orta Asya kökenli askeri birliklerin sıklıkla ve başarılı bir biçimde uyguladıkları bir taktik olarak tarihte pek çok kez uygulanmıştır. Cannae savaşında Hannibal, bu taktiği daha ustalıkla kullanmış, merkezdeki kuvvetlerine uygun zaman geldiğinde geri çekilme emri vermek yerine, merkezi zaten kısa sürede geri çekilmek zorunda kalacak biçimde düzenlemiştir. Kimani Ffriend Kimani Ffriend (d. 29 Temmuz 1977, Kingston) Jamaikalı basketbolcudur. 2005/2006 sezonunda Beşiktaş'ta oynamıştır. 2,11 m. boyunda, forvet pozisyonunda oynayan Ffriend, Beşiktaş'a gelmeden önce İsrail'in Hapoel Yeruşalayim takımında forma giyiyordu. 2011 yılı itibarıyla Bornova Belediyespor takımında oynamaktadır. Güneş pili Güneş hücresi () ışığı doğrudan elektrik akımına dönüştüren (fotovoltaik) bir araçtır. Yarı iletken bir diyot olarak çalışan güneş hücresi, güneş ışığının taşıdığı enerjiyi iç fotoelektrik reaksiyondan faydalanarak doğrudan elektrik enerjisine dönüştürür. Türkiye Cumhuriyetinde 5346 No.lu kanunun kabulunden sonra yenilenebilir enerjiler daha çok önem kazanmıştır. Belgeli yenilenebilir enerji üreticilere satış garantisi veren bu kanunun benzerleri, çeşitli Avrupa Birliği ülkelerinde de uygulanmaktadır. Güneş enerjisi kullanımının önemi her geçen yıl biraz daha artmaktadır. Yirminci yüzyılda, dünya nüfusu 4 kat artarken enerji talebi 16 kat artmıştır. Günümüzde 6,5 milyar insanın şu anki yaşam tarzını sürdürebilmesi için gerekli olan enerji miktarı, yaklaşık olarak 13 terawatt (TW) tır. Yapılan ileriye dönük projeksiyonlara göre 2050 yılına gelindiğinde, insanoğlunun enerji talebi günümüze nazaran 10 terawatt daha fazla olacaktır. Bu ise şu anlama gelir; eğer küresel ısınmaya sebep olmaksızın enerji elde edilmek istenirse, 2050'ye kadar her gün 1 gigawatt'lık nükleer enerji santrali kurmak gerekecektir. Dünya üzerindeki toplam rüzgâr enerjisi potansiyeli 2-4 TW civarında, hidroelektrik enerji kaynağı 0,5TW, jeotermal enerji kaynağı 12TW, gelgit ve okyanus akıntılarından üretilebilecek enerji miktarı 2TW ve dünya üzerinde kullanılabilecek güneş enerjisi miktarı ise 120.000 TW dır. Bu veriler, güneş enerjisi kullanımının önemini somut bir şekilde ortaya koymaktadır. Günümüzde bu hususta, bilimsel olarak yapılan çalışmalar, inorganik ve organik bazlı olmak üzere ikiye ayrılmış durumdadır. Silikon içerikli olan güneş pilleri inorganik, organik menşeili güneş pilleri ise organik güneş pilleri olarak adlandırılır. Organik güneş pilleri üzerinde çalışılıyor olmasının sebebi, maliyet olarak daha ucuz olmaları ve kolay uygulanabiliyor olmalarıdır. Bu son derece çekici iki özelliğe rağmen günümüzde organik güneş pillerinde, uygulama aşamasına geçilememiştir. bunun sebebi hava ile kolayca oksitleniyor olması ve güneş ışığını enerjiye dönüştürme yüzdesinin (~%11), silikon bazlı güneş pillerine kıyasla çok daha düşük olmasıdır. Güneş pili en basit anlamda eskiden beri kullandığımız hesap makineları içerisinde de bulunabilen ve güneşten enerjisini elektrik enerjisine çeviren pillerdir. Düşük ve yüksek voltajlı birçok uygulama için farklı güneş pilleri elektrik ihtiyacı bulunan her alanda kullanılabilme özelliğine sahiptir. Güneş ışığındaki fotonlar, elektronları yarı iletken metalik bir yonga plakasının bir katmanından bir diğer katmanına hareket ettiren enerjiyi sağlar. Elektronların bu hareketi bir akım yaratır. İki tür güneş hücresi kullanılmaktadır: silikon ve gallium arsenid. Uydular gallium arsenidi kullanırlarken silikonlar ise genellikle yerküredeki uygulamalarda kullanılmaktadır. Hücrenin üst tabakaları yansımayı önleyici kaplama ve korumalardan oluşur. Güneş hücreleri son derece kırılgan olduklarından böyle bir koruma çatlama ve kırılmaları önlemek açısından gereklidir. Aksi halde hücrenin çalışması sekteye uğrar ve bu da enerji kaybına sebep olur. Işık bu katmanlara nüfuz ettiğinde silikon veya gallium arsenid'e çarpar. P ve N tabakaları arasındaki bölümlerin farklılıkları sebebiyle güneşten gelen enerji bunlara çarptığında elektronların N tabakasından P tabakasına akışı sağlanmış olur. P ve N tabakaları arasına tel çekilmek(?) suretiyle güneş hücresi artı ve eksi kutuplara sahip bir pil halini alır ve böylelikle bir araca güç sağlamak için kullanılabilir. Depolama özelliği gösteren araçlarda piyasada bulunabilen yerküre bazında kullanılan silikon piller kullanılır. Tek tek sayısız hücreler “Güneş Panelini” oluşturmak için bir araya getirilir. Kullanılan motora bağlı olarak bu paneller 12 ila 1000 volt arasında gerilimde ve sonsuz watta kadar güç sağlayabilirler. Güneş ışığının yoğunluğu, havanın bulutu olması ve hava sıcaklığı güneş panelinin ürettiği gücü etkiler. Diğer tip güneş arabalarında ise herhangi bir tip güneş hücresi kullanılabilir. Bu esneklik sebebiyle birçok güneş arabası takımı uzayda kullanılan gallium arsenid güneş hücrelerini kullanırlar. Bu piller geleneksel silikon pillere oranla genellikle daha ufak ve çok daha pahalıdırlar. Ancak bunlardan çok daha verimlidirler. Bu iki hücre arasındaki güç farkı 1000 watt a kadar çıkabilirken maliyet en az 10 kat daha fazladır. Güneş pilleri (fotovoltaik piller), yüzeylerine gelen güneş ışığını doğrudan elektrik enerjisine dönüştüren yarı iletken maddelerdir. Yüzeyleri kare, dikdörtgen, daire şeklinde biçimlendirilen güneş pillerinin alanları genellikle 60 cm² ile 160 cm² civarında, kalınlıkları ise 0,2-0,4 mm arasındadır... Güneş pilleri fotovoltaik ilkeye dayalı olarak çalışırlar, yani üzerlerine ışık düştüğü zaman uçlarında elektrik gerilimi oluşur. Pilin verdiği elektrik enerjisinin kaynağı, yüzeyine gelen güneş enerjisidir. (Güneş pillerinin yapısı ve çalışması) Güneş enerjisi, güneş pilinin yapısına bağlı olarak % 5 ile % 20 arasında bir verimle elektrik enerjisine çevrilebilir. Güç çıkışını artırmak amacıyla çok sayıda güneş pili birbirine paralel ya da seri bağlanarak bir yüzey üzerine monte edilir, bu yapıya güneş pili modülü ya da fotovoltaik modül (güneş paneli) adı verilir. Güç talebine bağlı olarak modüller birbirlerine seri ya da paralel bağlanarak birkaç Watt’tan megaWatt’lara kadar sistem oluşturulur. Günümüz elektronik ürünlerinde kullanılan transistörler, doğrultucu diyotlar gibi güneş pilleri de, yarı-iletken maddelerden yapılırlar. Yarı-iletken özellik gösteren birçok madde arasında güneş pili yapmak için en elverişli olanlar, silisyum, galyum arsenit, kadmiyum tellür gibi maddelerdir. Yarı-iletken maddelerin güneş pili olarak kullanılabilmeleri için n ya da p tipi katkılanmaları gereklidir. Katkılama, saf yarı iletken eriyik içerisine istenilen katkı maddelerinin kontrollü olarak eklenmesiyle yapılır. Elde edilen yarı-iletkenin n ya da p tipi olması katkı maddesine bağlıdır. En yaygın güneş pili maddesi olarak kullanılan silisyumdan n tipi silisyum elde etmek için silisyum eriyiğine periyodik cetvelin 5. grubundan bir element, örneğin fosfor eklenir. Silisyum’un dış yörüngesinde 4, fosforun dış yörüngesinde 5 elektron olduğu için, fosforun fazla olan tek elektronu kristal yapıya bir elektron verir. Bu nedenle V. grup elementlerine "verici" ya da "n tipi" katkı maddesi denir. P tipi silisyum elde etmek için ise, eriyiğe 3. gruptan bir element (alüminyum, indiyum, bor gibi) eklenir. Bu elementlerin son yörüngesinde 3 elektron olduğu için kristalde bir elektron eksikliği oluşur, bu elektron yokluğuna hol ya da boşluk denir ve pozitif yük taşıdığı varsayılır. Bu tür maddelere de "p tipi" ya da "alıcı" katkı maddeleri denir. P ya da n tipi ana malzemenin içerisine gerekli katkı maddelerinin katılması ile yarı iletken eklemler oluşturulur. N tipi yarı iletkende elektronlar, p tipi yarı iletkende holler çoğunluk taşıyıcısıdır. P ve n tipi yarı iletkenler bir araya gelmeden önce, her iki madde de elektriksel bakımdan nötrdür. Yani p tipinde negatif enerji seviyeleri ile hol sayıları eşit, n tipinde pozitif enerji seviyeleri ile elektron sayıları eşittir. PN eklem oluştuğunda, n tipindeki çoğunluk taşıyıcısı olan elektronlar, p tipine doğru akım oluştururlar. Bu olay her iki tarafta da yük dengesi oluşana kadar devam eder. PN tipi maddenin ara yüzeyinde, yani eklem bölgesinde, P bölgesi tarafında negatif, N bölgesi tarafında pozitif yük birikir. Bu eklem bölgesine "geçiş bölgesi" ya da "yükten arındırılmış bölge" denir. Bu bölgede oluşan elektrik alan "yapısal elektrik alan" olarak adlandırılır. Yarı iletken eklemin güneş pili olarak çalışması için eklem bölgesinde fotovoltaik dönüşümün sağlanması gerekir. Bu dönüşüm iki aşamada olur, ilk olarak, eklem bölgesine ışık düşürülerek elektron-hol çiftleri oluşturulur, ikinci olarak ise, bunlar bölgedeki elektrik alan yardımıyla birbirlerinden ayrılır. Yarı iletkenler, bir yasak enerji aralığı tarafından ayrılan iki enerji bandından oluşur. Bu bandlar valans bandı ve iletkenlik bandı adını alırlar. Bu yasak enerji aralığına eşit veya daha büyük enerjili bir foton, yarı iletken tarafından soğurulduğu zaman, enerjisini valans banddaki bir elektrona vererek, elektronun iletkenlik bandına çıkmasını sağlar. Böylece, elektron-hol çifti oluşur. Bu olay, pn eklem güneş pilinin ara yüzeyinde meydana gelmiş ise elektron-hol çiftleri buradaki elektrik alan tarafından birbirlerinden ayrılır. Bu şekilde güneş pili, elektronları n bölgesine, holleri de p bölgesine iten bir pompa gibi çalışır. Birbirlerinden ayrılan elektron-hol çiftleri, güneş pilinin uçlarında yararlı bir güç çıkışı oluştururlar. Bu süreç yeniden bir fotonun pil yüzeyine çarpmasıyla aynı şekilde devam eder. Yarı iletkenin iç kısımlarında da, gelen fotonlar tarafından elektron-hol çiftleri oluşturulmaktadır. Fakat gerekli elektrik alan olmadığı için tekrar birleşerek kaybolmaktadırlar. Güneş pilleri pek çok farklı maddeden yararlanarak üretilebilir. Günümüzde en çok kullanılan maddeler şunlardır: Kristal Silisyum: Önce büyütülüp daha sonra 200 mikron kalınlıkta ince tabakalar halinde dilimlenen Tekkristal Silisyum bloklardan üretilen güneş pillerinde laboratuvar şartlarında %24, ticari modüllerde ise %15’in üzerinde verim elde edilmektedir. Dökme silisyum bloklardan dilimlenerek elde edilen Çokkristal Silisyum güneş pilleri ise daha ucuza üretilmekte, ancak verim de daha düşük olmaktadır. Verim, laboratuvar şartlarında %18, ticari modüllerde ise %14 civarındadır. Galyum Arsenit (GaAs): Bu malzemeyle laboratuvar şartlarında %25 ve %28 (optik yoğunlaştırıcılı) verim elde edilmektedir. Diğer yarı iletkenlerle birlikte oluşturulan çok eklemli GaAs pillerde %30 verim elde edilmiştir. GaAs güneş pilleri uzay uygulamalarında ve optik yoğunlaştırıcılı sistemlerde kullanılmaktadır. Amorf silisyum: Kristal yapı özelliği göstermeyen bu Si pillerden elde edilen verim %10 dolayında, ticari modüllerde ise %5-7 mertebesindedir. Günümüzde daha çok küçük elektronik cihazların güç kaynağı olarak kullanılan amorf silisyum güneş pilinin bir başka önemli uygulama sahasının, binalara entegre yarısaydam cam yüzeyler olarak, bina dış koruyucusu ve enerji üreteci olarak kullanılabileceği tahmin edilmektedir. Kadmiyum Tellürid (CdTe): Çok kristal yapıda bir malzeme olan CdTe ile güneş pili maliyetinin çok aşağılara çekileceği tahmin edilmektedir. Laboratuvar tipi küçük hücrelerde %16, ticari tip modüllerde ise %7 civarında verim elde edilmektedir. Bakır İndiyum Diselenid (CuInSe2): Bu çokkristal pilde laboratuvar şartlarında %17,7 ve enerji üretimi amaçlı geliştirilmiş olan prototip bir modülde ise %10,2 verim elde edilmiştir. Optik Yoğunlaştırıcılı Hücreler: Gelen ışığı 10-500 kat oranlarda yoğunlaştıran mercekli veya yansıtıcılı araçlarla modül verimi %17’nin, pil verimi ise %30’un üzerine çıkılabilmektedir. Yoğunlaştırıcılar basit ve ucuz plastik malzemeden elde edilir. Cannae Muharebesi Cannae Muharebesi, Kartaca ile Roma arasında yapılan II. Pön Savaşı'nın başlıca üç çatışmasından biridir. Bu muharebe, MÖ 2 Ağustos 216 tarihinde, güneydoğu İtalya'nın Cannae kasabası yakınlarında gerçekleşmiştir. Muharebe sonunda konsül Lucius Aemilius Paullus ve Gaius Terentius Varro komutasındaki Roma ordusu, Hannibal komutasındaki Kartaca ordusu tarafından imha edilmiş ve başta Capua olmak üzere birkaç şehir devletinin Roma ile bağları kopmuştur. Daha önceki Trebia ve Trasimene yenilgilerinin acısını çıkartmak isteyen Roma, Kartaca ordusunun Güney İtalya yönündeki ilerleyişini Cannae’de karşılamak amacıyla harekete geçmiştir. Roma ve müttefiklerinin oluşturduğu yaklaşık 87 bin kişilik bir ordu, sağ kanadını Adriyatik denizine dökülen Ofanto ırmağına dayayarak düzen almıştır. Roma ordusu, süvari birliklerini kanatlara alarak ağır piyadelerini merkeze yığacak biçimde yerleşmiştir. Roma ordusunun bu pozisyonu, Hannibal’in kanatlardan kuşatma taktiğini uygulaması için büyük bir fırsat yaratmıştır. Hannibal, en zayıf piyade birliklerini merkeze, süvarisini ise kanatlara yerleştirmiştir. Roma ordusunun merkezden saldırısında bu merkez kuvvetler kısa sürede çökmüş, Roma ordusu hızla merkezde oluşan boşluğa yığılmıştır. Trebbia ve Trasimene yenilgilerinin ardından Roma Senatosu Fabius Maksimus’u, İtalya topraklarındaki Kartaca askerî varlığını sona erdirmek üzere diktatör olarak atamıştı. Fabius Maksimus, Roma ordusunda yeni düzenlemelere geçtiği gibi, Roma’nın Hannibal karşısındaki konseptini de (askeri literatürde konsept, bir karar merciinin, mücadelenin sürdürülüş biçimine ilişkin tüm düşünce ve tasarılarını kapsayan bir kavramdır) tümden değiştirmiştir. Fabius Maksimus’un uyguladığı strateji, bugün Fabian Strateji olarak bilinen ve tarihte pek çok olayda izlenen ya da izlenmeye çalışılan bir stratejidir. Bu strateji, kabaca yıpratma savaşı ya da oyalama savaşı olarak da bilinir. Fabius Maksimus, sürekli olarak bir meydan savaşından kaçınmış, çeşitli vur-kaç taktikleriyle, erzak tedariki için hareket halindeki ikmal birliklerine, yayılmış kuvvetlerine saldırarak Hannibal’i yıpratmaya çalışmıştır. Hannibal ordusundaki süvari birliklerini etkisiz hale getirebilmek için dağlık bölgelerde harekâtı tercih etmiş, Hannibal kuvvetlerine sürekli saldırılar düzenlemiştir. Ne var ki yıpratma savaşı, uzun sürede sonuç alınabilecek bir stratejidir ve bu yüzden de iki yanı keskin bir kılıçtır. Fabius Maksimus’un bu tutumu, Roma’da kısa bir süre sonra sorgulanmaya, eleştirilmeye başlanmıştır. Roma senatosu ve halkı, onun izlediği bu stratejinin, İtalya kent ve köylerinin Hannibal tarafından yağmalanmasını önleyemediğinden yakınmaya başlamışlardır. Daha da kötüsü, Roma askerî gücünün Hannibal ordusunu İtalya topraklarında yenilgiye uğratamamasının, Roma’nın müttefiklerinin güvenini sarsacağını ve desteklerini çekerek Hannibal tarafına geçecekleri endişesinin yaygınlaşmasıydı. Sonuç olarak Roma Senatosu Fabius Maksimus’un görev süresi dolunca, onu yeniden göreve getirmedi. MÖ 216 yılında Caius Terentius Varro ve Lucius Aemilius Paullus Konsül seçildiler. MÖ 216 yılının baharında, Hannibal inisiyatifi tümüyle ele geçirmişti ve Cannae dolaylarında çok miktarda erzağa el koymuştu. Hannibal’in bu manevrası Roma Senatosunda genel bir hezeyana yol açmıştır. Kriz katlanılmazlığı, sadece Kartaca ordusunun Roma topraklarından bir bölümü istila etmesi değil, aynı zamanda bu bölgenin sağladığı çok önemli kaynakların da Roma elinden çıkmasından kaynaklanmaktadır. Roma, bu duruma seyirci kalamazdı. Roma ordusunun Cannae’ye ilerleyerek Kartaca ordusuyla çatışmasına karar verilmiştir. Roma siyasi geleneklerine göre, savaş sırasında her iki Konsül de ordunun kendi sorumlulukları altındaki bölümlerine komuta edeceklerdir ama, savaşa kadar tüm orduya dönüşümlü olarak birinin komuta etmesi gerekmektedir. Cannae yönündeki yürüyüş sırasında, bir Kartaca birliği Roma ordusuna saldırısını, Varro’nun başarılı bir şekilde geri püskürtmesi Roma ordusunda belirgin bir güven duygusu oluşturmuştur. Varro’ya göre daha soğukkanlı ve ihtiyatlı bir komutan olan Paullus, Varro’nun tersine Kartaca ordusuyla, Roma ordusunun sayı üstünlüğüne karşın açık arazide çatışmanın tehlikeli olacağına inanmaktadır. Paullus’un bu düşüncesi, Kartaca ordusunun süvari unsurları yönünden sayı ve hareketlilik yönünden avantajlarına dayanmaktadır. Bu düşüncesine karşın son başarının Roma üzerindeki etkisi yüzünden Paullus kaçınık bir tutuma girememiş, nehir kıyısında orduya kamp kurdurmuştur. Roma ordusunun komutasına ertesi gün Varro’nun geçeceğini haber alan Hannibal, rakibinin kişilik yapısını bilmektedir. Onun bu atılganlığından yararlanmak için süvari birliklerinden bir müfrezeyi nehirle Roma ordusu kampı arasına baskınlar düzenlemekle görevlendirir. Ertesi gün komutayı alan Varro, kampın su gereksiniminin tehdit altında olmasını kabullenemeyecek ve orduyu Hannibal üzerine harekete kaldıracaktır. Roma ordusu, 70.000 Roma piyadesi ve 2.400 Roma süvarisiyle müttefiklerin göndermiş olduğu 4.000 süvari, 2.600 hafif ve 7.400 ağır piyade olmak üzere yaklaşık 86.400 kişilik bir kuvvettir. Kartaca ordusu ise 40.000 ağır piyade, 6.000 hafif piyade ve 8.000 süvariden oluşmaktadır. Dönemin geleneksel meydan savaşlarında orduların pozisyon alışları, piyadenin merkezde, süvarilerin ise kanatlarda yer alması sistemine dayanmaktadır. Roma ordusu da bu geleneksel pozisyon alışı benimsemiş, ancak piyade hatlarını alışılmışın üstünde bir derinlikte düzenlemiştir. Varro’nun amacı bu derinliğin sayesinde Kartaca ordusunun merkez bölümünü kısa sürede dağıtmaktır. Trebia Savaşı’nda Roma piyadesinin Kartaca kuvvetlerinin merkezini yarışının daha geniş ölçekli bir uyarlamasını planlamaktadır. Birliklerini daha sıkışık düzende yerleştirerek daha sık saflar oluşturmuştur. Varro, Kartaca ordusu ile nehri konumunun kendisine avantaj sağladığını düşünmektedir. Ona göre Kartacalıların gerisinde rahatlıkla manevra yapabilecekleri bir alan yoktur. Roma ordusu yeterince güçlü yüklendiğinde nehre kadar sürüp sıkıştırabilecek, böylece Kartaca ordusunda panik çıkabilecektir. Varro, Hannibal’in önceki iki zaferinin de hile ve aldatmaya dayandığını düşünmektedir. Oysa Cannae’deki savaş alanı bütünüyle düz bir alandır, birliklerin gizlenebileceği, tuzak kurulabilecek engebeler yoktur. Hannibal’in savaş düzeni ise yine geleneksel düzenleniştir. Fakat Hannibal, elindeki savaşçı unsurların savaş gücü ve yeteneği yönünden ayrım yaparak bir yerleşim seçmiştir. Savaşta daha disiplinsiz, daha gevşek davranacağını bildiği İspanyol ve Kelt savaşçıları tam merkeze yerleştirmiş, Kartaca piyadelerini de onların her iki yanına ve gerisine yerleştirmişti. Süvariler ise iki kanattadır. Hannibal sol kanadının nehre dayanıyor olmasından endişe duymamaktadır. Tersine nehir, onun sol kanat açığını bir bakıma örtmektedir. Öte yandan Hannibal’e göre Roma ordusunun Cannae’ya hakim bir tepenin önünde ve sağ kanatlarını nehre dayalı olarak tertiplenişleri onlar açısından sıkışık bir durum yaratmaktadır, çekilme yapabilecekleri sadece sol kanatları yönü bulunmaktadır. Hannibal’in seçtiği düzenlenişin iki avantajı daha vardır. Yüzünü doğuya dönük olarak dizilmiş olan Roma ordusu, sabah güneşinin gözkamaştırıcı etkisini karşısına almıştır ve güney doğudan esen rüzgâr, savaş alanından kalkan tozu Roma ordusu üzerine sürecekdir. İki ordu birbirine doğru ilerlerken Hanibal, merkezindeki İspanyol ve Kelt savaşçıları yavaşça ileri sürmüştür. Böylece hatları dış bükey bir şekil almıştır. İlerleyen Roma piyadesi ise ister istemez bu çıkıntının iki yanında kıvrılmış ve böylece iç bükey bir durum almıştır. İspanyol ve Kelt savaşçılar, ağır baskı altında gerilemeye başladığında Roma piyadesi de, giderek daha sıkışık bir durum alarak ilerlemiştir. Karşılarından esen rüzgârın getirdiği toz bulutlarının bunda etkisi olmuştur, Romalıların görüş alanı iyice daralmıştır. Bu sırada kanatlarda, süvari birlikleri arasındaki çatışmalar da başlamıştı. Kartaca sağ kanadında sert çatışmalar olurken sol kanattaki İspanyol ve Kelt süvariler, Roma süvarisinin kanatlarını yararak onları kuşatmış ve kısa sürede saf dışı bırakmıştır. Bu süvari, geniş bir yay çizerek diğer kanada akmış, diğer kanattaki Roma süvarisine saldırmıştır. Bunun üzerine bu kanattaki Roma süvarisi dağılmıştır. Roma ordusunun süvari unsurlarının böylece saf dışı bırakılmasının ardından Kartaca süvarisi bu kez merkezde yığılmış olan piyadeye saldırmıştır. Bu arada Kartaca piyadesinin kanatlardaki birlikleri, açılan boşluktan ileri hareket ederek Roma ordusunun kanatlarını sarmıştır. Roma piyadesi açısından tam bir kuşatma durumu böylece ortaya çıkmıştır. Savaşın bundan sonraki olayları, silahlarını kullanamayacak kadar bir araya yığılan Roma piyadesinin sistemli olarak kılıçtan geçirilmesi olmuştur. Yunan tarihçi Polybius, (MÖ 203-120) Roma ordusunun piyade olarak 70.000 kayıp, 10.000 tutsak verdiğini, muhtemelen 3.000 piyadenin sağ olarak kurtulabildiğini yazmaktadır. Polybius’a göre Roma ordusunun süvari kaybı ise 6.000 kadardır. Sadece 370 süvari kurtulabilmiştir. Romalı tarihçi Titus Livius (MÖ 59 – MS 17) ise, Roma ordusu kayıplarını 45.500 piyade ve 2.700 süvari olarak verir. Tutsakların sayısı ise 3.000 piyade, 1.500 süvaridir. Livius Kartaca kayıplarının ise 8.000 olduğunu yazmaktadır. Cannae Muharebesi yenilgisi Roma açısından tam bir yıkım olmuştur. Trebia ve Trasimene Gölü Muharebelerinin kayıpları da eklenince Roma'nın savaşta kullanılabilir insan kaynaklarının neredeyse yüzde yirmisi erimişti. Daha önemlisi bu yenilgi üzerine, askeri ve siyasi baskıyla Roma “müttefiki” durumundaki Yunan siteleri, taraf değiştirdiler. Sicilya’daki ve Güney İtalya’daki Yunan siteleri, Roma’yla köprüleri attılar. Makedonya kralı 5. Philip, Hannibal’a destek sözü vermiştir. Böylece Cannae yenilgisi, Birinci Makedonya Savaşı’na giden sürecin ilk adımına yol açmıştı. Sarakuze sitesine bir kral atayan Hannibal, bu adada bir politik üstünlük elde etmiştir. Hannibal’in süvari komutanı Maharbal, doğrudan Roma üzerine saldırmak görüşündedir. Ancak Hannibal, elinde etkili kuşatma silahı olmaması nedeniyle, Roma’yı kuşatmanın, kısa dönemde bir başarı getirmeyeceği görüşündedir. Bu durumda Roma’nın, eski müttefiklerinin desteğini yeniden kazanması olasıdır. Gerçekte Hannibal’in stratejisi, Roma ordularını İtalya’da yenilgiye uğratarak onu politik ve askeri bakımdan yalıtmak, yalnız bırakmaktır. Zar (anlam ayrımı) Zar birkaç anlamda kullanılır: Mursallı, Ödemiş Mursallı, İzmir'in Ödemiş ilçesine bağlı bir mahalle. AEL (futbol takımı) AEL 1964'te Larissa'da kurulmuş Yunan spor kulübü AEL'in futbol takımı. Tam adı 'Athlitiki Enosi Larisa' (Yenişehir Atletik Birliği)dir. Kulübün iflasından sonra 2003'ten beri AEL 1964 adıyla sportif etkinliklerini sürdürmektedir. Kulüp 1964 yılında dört yerel kulübün birleşmesi ile kuruldu: Iraklis (Larisa), Aris (Larisa), Toxotis Larisas ve Larisaikos. Çabucak birinci lige yükseldi. 1988 yılında şampiyon olsa da, her nasılsa kulüp zayıflamaya başladı ve 2000 yılında iflas ederek üçüncü lige düşürüldü. Yine de, 2004-2005 mevsimini çok verimli geçiren kulüp, ikinci ligde şampiyon olurken ayrıca Yunanistan kupasında çeyrek finallere kadar yükseldi. 2005-2006 mevsiminden beri Yunan birinci futbol ligi Alpha Ethniki'de yarışmaktadır. Alpha Ethniki şampiyonluğunu alan tek kırsal bölgenin takımı (örneğin Atina ve Selanik gibi şehrin takımı değildir ) A.E.L.'dir. Ä°deoloji teorisi İdeoloji kuramı ya da teorisi, bir bilinç formasyonu olarak ideolojinin yapısı, işleyiş mekanizmaları, ideolojinin fonksiyonları ve öteki (toplumsal) bilinç biçimleriyle (bilim, felsefe, din vs.) ilişkileri ve ayrımlarını konu edinen ve kuramsal olarak bu alanı açıklamaya çalışan teorik çabaların toplamını ifade eder. Tek tek "ideolojilerle" ilgilenmektense, genel olarak "ideoloji" denilen şey ile ilgilenmektedir. Birçok farklı ideoloji teorisi söz konusu olmakla birlikte, genel olarak bu alanda iki temel/ana eğilim olduğunu söyleyebiliriz. Destutt de Tracy'den itibaren ideoloji teorisi bu iki ana yönde önemli gelişmeler kaydetmiş ve her iki eğilim de önemli argümalar geliştirmişlerdir. Bunlarda biri, ideolojiye "pozitif" yaklaşımdır, ki buna göre ideoloji "toplumsal bir bilinç biçimi olarak" zorunlu bir yapıdır ve doğruluk-yanlışlık meselesiyle ilgili degildir. Bu yaklaşım doğruluk-yanlışlık, ideoloji-bilim vs. noktasında ideolojiyi değerlendirmenin olanaklı olmadığını ileri sürer. İkinci yaklaşım bunun tam tersi olarak, meseleye epistemoloji düzleminde yaklaşmaktadır.Buna göre, ideoloji bir "yanlış biliş" meselesidir, yani yanlış bilinçtir. Dogal olarak bu yanılsamalı bilincin karşısına, hakikatın temsilcisi olan başka bir düşünce yapısı çıkarılır.Bilim-ideoloji ayrımının temeli de bir anlamda budur. İdeoloji adlı kitabıyla,hem ideolojinin açıklanması hem de ideoloji teorisinin kapsam ve niteliğinin ortaya konulmasında önemli bir çalışma ortaya koyan Terry Eagleton'da, epistemolojik ideoloji anlayışı ve sosyolojik ideoloji anlayışı olarak iki ana geleneğin tarihini ortaya koymaktadır. İlki, doğru-yanlış meselesine odaklanır, ideolojiyi yanılsama, yanlış biliş ve mistifikasyon bağlamında değerlendirir.İkinci yaklaşım ise, ideolojinin toplumsal rolü ya da işlevini ele alır ve değerlendirir. Eagleton, her iki yaklaşımın güçlü ve zayıf oldukları yanları, etkileşimlerini ve içerdikleri kuramsal sorunlarını en ince detaylarına kadar göstermektedir bu çalışmasında. Marksist ideoloji teorisinin belirgin bir şekilde (özellikle Marks'ın başlangıç metinlerinde ve buna dayanan Marksizm yorumlarında) ideolojiye yaklaşımın bu bağlamda durduğu söylenebilir. Marx'ın kuramsal çalışmasında farklı yönelimler gösterir ideoloji teorisi.Bunlar farklı Marksizmlerde ya da Marksizm-dışı değerlendirilmelerinde kendilerine belli bir alan bulurlar. Antonio Gramsci ve Louis Althusser gibi isimler, Marksist ideoloji teorisini ortodoks olmayan bir yönde gelişmeye zorlamışlardır ve önemli açılımlar (özellikle 20. yüzyılın ikinci yarısında önemli olmak üzere) ortaya koymuşlardır. İdeolojinin epistemeoloji-dışı değerlendirilmesinde bu iki isim oldukça belirgin bir yer tutarlar. Ama yine de temel tez, yani ideolojinin yanlışlıkla ilgi olduğu tezi devam etmektedir.Bu açıdan, ideoloji teorisinin özellikle Marx'a ve Marksizme çok şey borçlu olduğu görülür. Karl Mannheim'ın İdeoloji ve Ütopya çalışması, ideoloji teorisi açısından öncü çalışmalardan birisidir. Hem konunun derlenip toparlanması hem de meselelere ışık tutulması bakımından bir temel kaynak sayılabilir. Epistemolojik ve epistemoloji-dışı ideoloji değerlendirmesinin izini süren ve bu eğilimlerin yürüttüğü tartışmalar doğrultusunda ideoloji teorisini belirgin bir çerçeveye oturtan, ilk olarak Karl Mannheim olmuştur.Bahsedilen bu iki ana eğilim, Marx'tan Foucault'ya gelindiğinde, yani bir anlamda Modernizm'den Postmodernizm'e ulaşıldığında birkaç yön değiştirmiş, başka bağlamlarda yeniden değerlendirilmiş ve her zaman önemini korumuştur. Psikanaliz, antropoloji ve dilbilim disiplerinin gelişiminden sonra ise, ideoloji teorisi, çok daha derinlikli bir yer edinmiştir. İdeoloji teorisinin önemi, onun çok yönlü içerimleriyle ilgilidir esas olarak. Her zaman "disiplinlerarasılığı" şart koşan bir içeriktir bu. Ayrıca farklı "düşünce yapılarının" kesişim noktasında duran bir "kuramsal alana" tekabül etmektedir ideoloji teorisi ve gerçek önemi de buradan gelmektedir.Bilim-felsefe-ideoloji ve bunların alt-başlıkları olabilecek meselelerin tamamı, neredeyse, ideoloji teorisi başlığı altında değerlendirilmesi gereken meselelere dönüşmektedir. Değer yargıları, inançlar, bilgi, bilim, kimlik, Özne'lik, Din, Felsefe, Bakış açısı, Dünya görüşü, vb.türde kavram ve kategorilerin tamamı bir şekilde ideoloji ile ilişkilidir ve bu nedenle de "ideoloji teorisinin" içinde değerlendirilmeye tabi tutulurlar. Ayrıca, hem ideoloji teorisinin bütün bir tarihi seyrini ve tartışmalarını kavramak ve hem de özgün bir ideoloji teorisi ile karşılaşmak üzere bakınız: Bad (albüm) Bad, Amerikalı sanatçı Michael Jackson'ın yedinci stüdyo albümüdür. Albüm, Jackson'ın önceki stüdyo albümü ve dünyanın en çok satan albümü unvanına sahip "Thriller"dan beş yıl sonra, 31 Ağustos 1987'de Epic/CBS Records etiketiyle yayımlandı. "Bad" tüm dünyada otuz milyondan fazla sattı ve bu miktarın sekiz milyon kadarı yalnızca Amerika Birleşik Devletleri'nde satıldı. Dünyada tüm zamanların en çok satan albümlerinden biri olan "Bad", Amerikan müzik tarihinde beş single'ı Amerikan müzik listesinin bir numarasına yerleşen ilk ve tek albümdür. Jackson'ın önceki çalışmalarına benzer şekilde bu albüm de R&B, pop ve rock unsurları içermektedir. "Bad" 1987 yılında kaydedildi. Sözler genellikle paranoya, aşk ve kendini geliştirmek hakkındadır. "Bad", Jackson'ın en iyi müzik projelerinden biri olması ve solo kariyerinde yükseliş sağlamasının yanı sıra, Jackson'ın 1980'lerin en başarılı sanatçılarından biri olma unvanını sağlamlaştırıldı. Albümün ticari başarısına rağmen, "Thriller" ile karşılaştırıldığında daha az başarılı olarak görülebilir. "Bad" albümündeki on bir şarkıdan onu single olarak yayımlandı. Biri promo single oldu ve bir diğeri Kuzey Amerika dışında yayımlandı. Albümde Jackson'ın Epic'ten çıkan önceki iki albümüne ("Off the Wall" ve "Thriller") göre sanatsal anlamda daha özgür olduğu gözlemlenmektedir. "Bad"de yer alan on bir parçadan dokuzunu Jackson besteledi ve tüm albümün ikinci prodüktörü olarak görev yaptı. Albüm, 80'lerin sonlarında Jackson'ın ticari başarısını devam ettirdi ve aday olarak gösterildiği altı Grammy'den ikisini kazandı. Ticari başarısının yanı sıra dönemin eleştirmenlerinden de olumlu yorumlar aldı. "Bad" albümü 2009'da VH1'ın düzenlediği "MTV Neslinde Tüm Zamanların En Büyük 100 Albümü" listesinde kırk üçüncü sırada yer aldı. Ayrıca "Rolling Stone" dergisinin Tüm Zamanların En Büyük 500 Albümü Listesi'nde 202. sıradaydı. Albüm, Jackson ile yapımcı Quincy Jones arasındaki son iş birliğidir. Jackson, kariyerinin büyük bölümünde The Jackson 5'ın bir üyesiydi. Bu dönemde ona ve kardeşlerine kendi projeleri için şarkı yazmalarına izin verilmiyordu. Jackson, grubun hâlen üyesi olduğu dönemde solo projelere yöneldi ve "Off the Wall" (1979) ve "Thriller" (1982) gibi başarılı stüdyo albümlerinde yaratıcılık anlamında daha özgür oldu. Bu durum "Bad" albümünün müziğine de yansıdı. Jackson'ın önceki albümlerinden "Off the Wall", eleştirmenlerden olumlu yorumlar aldı. Ticari anlamda da başarı yakalayan albüm, tüm dünyada yirmi milyon sattı. Jackson'ın sonraki stüdyo albümü "Thriller", selefi gibi eleştirel ve ticari alanda başarılı oldu. "Thriller" albümünün dünya çapında yüz milyon kopya sattığı bilinmektedir ve 1980'lerde piyasaya çıktığından bu yana en çok satan albüm unvanına sahiptir. "Bad", Jackson'ın The Jackson 5'tan ayrıldıktan ve "Thriller"dan beş yıl sonra yayımladığı ilk stüdyo albümüdür. "Bad", Jackson ile Quincy Jones'ın üçüncü ve son iş birliğidir. Albümün prodüksiyonunu Jones ve Jackson ortak üstlendi. Jackson, albüm için ilk demoları 1984'te The Jackson 5 ile birlikte çıktığı Victory Tour'dan birkaç ay sonra kaydetmeye başladı. Kayıtlar 5 Ocak – 9 Temmuz 1987 tarihleri arasında gerçekleşti. Jackson albüm için altmış şarkı yazdı ve otuzunu kaydetti. Bunların tümünü üç disklik bir set hâlinde yayımlamak istedi. Jones on parça içeren tek LP olmasını önerdi. Albümün CD baskısı yayımlandığında, "Leave Me Alone" adında on birinci bir bonus parça içeriyordu ve bu parça, sonradan single olarak yayımlandı. Jackson albümdeki on bir parçadan dokuzunu yazdı. Diğer yazarlar ise "Just Good Friends"i yazan Terry Britten ve Graham Lyle ve "Man in the Mirror"ı yazan Siedah Garrett ve Glen Ballard'dır. "Bad"in Jackson ve Prince arasında bir düet olması öngörülmekteydi. Albümde konuk olacak diğer sanatçılar arasında Whitney Houston, Aretha Franklin ve Barbra Streisand da yer almaktaydı; ancak bu düetlerin hiçbiri gerçekleşmedi. Albümdeki şarkıların sözleri genelde aşk ve paranoya üzerinedir; özellikle paranoya Jackson'ın önceki albümlerinde de sıklıkla kullandığı bir konudur. Allmusic, "Bad" albümünün Jackson'ı "stüdyo zanaatını artırarak ve özellikle Thriller'ın her bölümünden birşeyler alarak, daha derin hard rock, daha derin duygusal çağdaş müzik, daha derin sert dansa taşıdığını" belirtti. "Dirty Diana" eleştirmenler tarafından "kadın düşmanı" olarak görüldü. Şarkının sözleri bir seks avcısı hakkındadır. "Billie Jean"in "karanlığını" hedeflemek yerine, bir cinsel meydan okumanın endişeli eşit ilgisini taşımakta, kabul etme ya da reddetme şansı tanımaktadır. "Leave Me Alone" "paranoyak bir marş" olarak nitelendirildi. "Açık sözlü bir kişisel bağlılık sadakati vaazi" veren "Man in the Mirror"ın Jackson'ı "bir adım ileriye" taşıdığı düşünülmektedir. Bu durum şarkının sözlerinde de görülmektedir: "Aynadaki adamla başlıyorum/Ondan huylarını değiştirmesini istiyorum/Ve hiçbir mesaj daha net olamazdı/Eğer dünyayı daha iyi bir yer yapmak istiyorsan/Kendine bir bak ve sonra değişiklik yap." "Speed Demon"ın sözleri sürat yapmak hakkındadır. "Bad" "övüngen" sözleriyle "Hit the Road, Jack"ten koparılmış bir ilerleyiş olarak görüldü. "Liberian Girl"ün sözleri içerdiği "sevilen birinin varlığına duyulan minnet" konusuyla eleştirmenlerce "parıltı" olarak değerlendirildi. "Smooth Criminal"ın müziği "Thriller"ın "patlamış mısır kıtırtısı tavrıyla" benzerlik göstermektedir. Şarkı, Jackson'ın insanları "film, esinlendiği rüya, aydınlattığı uyanık dünya gibi bazı gerçeklerin kenarında olduklarını fark ettiren serbest stilli dili"ne bir örnek teşkil etmektedir. Siedah Garrett ile bir düet olan "I Just Can't Stop Loving You", temelde parmak şıklatma ve timpani içermektedir. Stevie Wonder ile bir düet olan "Just Good Friends", eleştirmenler tarafından başlangıcı güzel bir şarkı olarak nitelendirildi, ancak sonradan "çene titreten bir keyiflilik" getirdiği belirtildi. "The Way You Make Me Feel"in müziği blues armonileri taşımaktadır. "Another Part of Me"nin sözleri "biz" diyerek birleşik olmak hakkındadır. Jackson, "Bad" albümünün çıkmasından önce, pazarlama avantajını "Thriller" albümü döneminden daha fazla kullandı. "Bad"in çıkmasından bir yıl önce medyanın ilgisini çekmek için, albümün kayıtları sürdüğü sıralarda "Captain EO" adında bir kısa film yayınladı. Jackson'ın bir uzay gemisinin kaptanını canlandırdığı filmin yapımcısı George Lucas ve yönetmeni Francis Ford Coppola'dır. "Bad" albümünü yayımladığı dönemde, hayatına dair "The Magic Returns" adlı bir film çekti ve bu film, CBS'te yayınlandı. Belgeselin sonunda, kanal Wesley Snipes'ın da rol aldığı "Bad" kısa filmini yayınladı. Frank DiLeo gibi isimlerce idare edilen pazarlama stratejisi, Jackson'ın Bad World Tour döneminde çektiği bir kısa filmi de kapsadı. "Moonwalker" adını taşıyan bu filmde "Bad" albümünde yer alan "Speed Demon", "Leave Me Alone", "Man in the Mirror" ve "Smooth Criminal" gibi şarkıların performanslarına yer verildi. Son ikisi filmin sonunda ayrı videolar olarak yer aldı. Jackson ayrıca kendi hayatını anlatan bir kitap kaleme aldı ve "Moonwalk" adıyla albümden bir yıl sonra piyasaya çıktı. Jackson'ın albüm için çıktığı turne de 125 milyon dolar hasılat elde ederek büyük bir ticarî başarı kazandı. Jackson, pop süperstarı unvanını korusa da, albümün satış rakamlarının "Thriller"a göre daha düşük olması, medyada "Bad"in bir "hayalkırıklığı" olarak gösterilmesine yol açtı. Jackson'ın bu albümü yayımladığı dönemde, önceki albüm "Thriller" milyonlarca kopya satmıştı, bu da "Bad" ile ilgili beklentileri artırdı. 26 Eylül 1987'de "Bad", "Billboard" 200 listesine bir numaradan giriş yaptı. Albüm, sonraki altı hafta boyunca listenin zirvesinde yer aldı. "Bad", 26 Eylül 1987'de üç numaradan giriş yaptığı "Billboard" R&B/Hip Hop Albums listesinde, sonraki hafta birinci sıraya yerleşti. On bir hafta boyunca listenin zirvesinde yer alan albüm, 19 Aralık 1987'de yerini Stevie Wonder'ın "Characters" albümüne bıraktı. Sonraki hafta tekrar zirveye yerleşen "Bad", dört hafta sonra yerini bir kez daha Wonder'ın albümüne bıraktı. Recording Industry Association of America (RIAA), Amerika Birleşik Devletleri'nde sekiz milyon kopya satışına ulaşan albümü sekiz kez platin plak ile ödüllendirdi. "Bad" albümü uluslararası alanda ticarî başarı yakaladı. Birleşik Krallık'ta, yayımlandıktan sonraki ilk beş gün içinde 500.000 adet satan albüm, bugün 3.9 milyonluk satış rakamı elde ederek 13 kez platin plak kazandı ve Jackson'ın bu ülkede en başarılı ikinci albümü unvanına sahip oldu. Albüm; Kanada, Japonya, Birleşik Krallık, İsviçre, Yeni Zelanda, Avusturya, İsveç ve Norveç albüm listelerine bir numaradan giriş yaptı. İtalya listesine üç; İspanya, Meksika ve Avustralya listelerine on üç ve Porto Riko listesine ise yirmi ikinci sıradan girdi. "Bad" dünya çapında ülkelerde çeşitli sertifikalar aldı. Albüm, 700.000 sattığı Kanada'da Canadian Recording Industry Association tarafından yedi kez platin plak ile ödüllendirildi. Avrupa'da bir milyon kopya ile ve Hong Kong'dan yirmi bin kopya ile International Federation of the Phonographic Industry (IFPI)'den platin plaklar kazandı. Tüm dünyada günümüze dek otuz milyon satan "Bad", Jackson'ın "Thriller" ve "Dangerous"dan sonraki en başarılı üçüncü albümüdür. İlk single "I Just Can't Stop Loving You", albümün "Billboard" Hot 100'de bir numaraya yükselen beş şarkısından ilkiydi. 19 Eylül 1987'de listede bir numara olan şarkı, "Billboard"un Hot R&B/Hip-Hop Songs listesinde bir ve Adult Contemporary listesinde iki numaraya yükseldi. Uluslararası listelerde ise, Birleşik Krallık'ta iki hafta ve Norveç ile Yeni Zelanda'da dokuzar hafta bir numarada kaldı. Albümle aynı adı taşıyan ikinci single 16 Ekim'de "Billboard" Hot 100'de liste başı oldu. İspanya listelerinde de zirveye oturmasının yanı sıra, dünya çapında birçok listede ilk ona girdi. "The Way You Make Me Feel", "Billboard" Hot 100'de bir numara olan üçüncü single oldu. Dünya listelerinde ilk ona ve ilk yirmiye girmeyi başardı. "Man in the Mirror", "Billboard" Hot 100'de zirve olurken, Yeni Zelanda'da dört, Avustralya'da sekiz ve Avusturya'da on numaraya ulaştı. 2 Temmuz 1988'de "Dirty Diana", Hot 100'de bir numaraya ulaşan son single oldu. Uluslararası alanda da başarılı olan şarkı, sekiz ülkenin listesinde ilk ona girme başarısı gösterdi. "Another Part of Me", Hot 100'de on bir numarada kalırken; R&B/Hip Hop listesinde zirveye yerleşti. Önceki singlelarla karşılaştırıldığında dünya listelerinde daha düşük bir başarı grafiği sergileyen "Another Part of Me"; Hollanda'da beş, Yeni Zelanda'da on dört ve Fransa'da otuz iki numaraya yükseldi. "Smooth Criminal", Hot 100'de ilk ona giren altıncı single olmayı başarırken; dünya listelerinde de benzer bir başarı göstererek beş ülkede ilk ona ve diğer birçok ülkenin listesinde ilk kırka girmeyi başardı. Amerika Birleşik Devletleri ve Kanada dışında piyasaya sürülen "Leave Me Alone", İspanya listesinde bir numara olurken; diğer beş ülkede ilk ona girdi. Albümün son resmî single'ı "Liberian Girl" oldu. "Billboard" Hot 100'e girmeyi başaramayan şarkı; dünya listelerinde genellikle ilk yirmi içinde seyretti. "Bad" müzik eleştirmenlerinden genellikle olumlu yorumlar alırken; kimisi albümün "Thriller" kadar başarılı olamadığını belirtti. Allmusic yazarı Stephen Thomas Erlewine, Jackson'ın "Bad"deki yaklaşımının "Thriller"daki ile aynı olduğunu "selefinin basit formülü, çok az uzat ve dışa taşı" sözleriyle savundu. Albüme beş üzerinden dört yıldız veren Erlewine, "mekaniğin "hook"lar ve gösteriş ile kabul edilebilir olduğunu kanıtlayan şarkılarla yankılanan "Bad", biraz kendini aşmış müzik yerine zamanının insan yapımı bir eseri olduğunu hissettiriyor. "Rolling Stone" dergisi yazarı Davitt Sigerson, "'Billie Jean' gibi kilometre taşı sayılacak bir kayıt içermese de "Bad", "Thriller"dan daha iyi" dedi. "Biz"in "Bad" albümünde "dolgu" bir içerik olduğunu savunan Sigerson; "Speed Demon", "Dirty Diana" ve "Liberian Girl" gibi şarkıların "Bad"i ""Thriller"ın unutulabilirlerinden daha zengin, daha seksi ve daha iyi hâle getirdiğini" ifade etti. Albüme "B+" veren müzik eleştirmeni Robert Christgau, albümdeki "dehaya en yakın şeyin 'Leave Me Alone' parçası olduğunu ve parçanın mükemmel dansı ve altmetin ile şarkıya eşlik etmeyi baltaladığını" yazdı. Yahoo! Music yazarı Jennifer Clay, "Bad" albümü iyi olsa da, ""Thriller"ın derecesinde değil" dedi. "The New York Times" yazarı Jon Pareles "Bad" için "parıltılı ve uçlarda biraz acayip yüksek teknoloji bir dans kaydı" yorumunu yaptı. Parales ayrıca "Bad"in "dakikaya bağlı gibi geldiğini" ve "temiz ve sağlam bir tekme taşıyabilen karışık synthesizer temelli aranjmanlara" sahip olduğunu vurguladı. "Los Angeles Times"dan Richard Cromelin, albümün "kötü olmadığını ve "Thriller"ın tepe ve vadilerinden ziyade "Off the Wall"un üniforma gücünü anımsattığını" belirtti. Ayrıca, Jackson'ın "kalmak istediği yaratıcılık seviyesi bu albümse, bunun bir hayalkırıklığı olacağını ifade etti. "The Washington Post"dan Richard Harrington "Bad"'den "Thriller"a beklentilere ilişkin, "prime-time tanıtımı sansasyonel olmasına karşın albüm, satış rakamlarıyla değil müziğiyle değerlendirilmek için yalvarıyor" yorumunu yaptı. Harrington, albüm "Thriller" öncesi beklentilere ulaşamasa da, ""Bad"i "Off the Wall" ile karşılaştırmanın çok daha adil olacağını" belirtti. "Bad" albümü için "çok iyi bir kayıt" ve "Jackson'ın harikulade vokal performanslarıyla birlikte tertemiz üretilmiş" yorumunu yaptı. "USA Today"den Edna Gundersen, "Bad" için "Jackson'ın bugüne kadarki en gösterişli çabası" ve "hesaplanmış ama steril değil" dedi. "Orlando Sentinel" yazarı Thom Duffy, albümdeki parçaların "eski müzikal köklerine çektiğini" ifade etti. "Bad" albümü altı Grammy Ödülü'ne aday gösterildi ve iki ödül kazandı. 1988'de Yılın Albümü, En İyi Erkek Pop Vokal Performansı, En İyi Erkek R&B Vokal Performansı ve sonraki yıl "Man in the Mirror" ile Yılın Kaydı ödülüne aday gösterildi. "Bad", 1988'de En İyi Tasarlanmış Albüm - Klasik Olmayan ve 1990'da "Leave Me Alone" ile En İyi Kısa Metraj Video Klip ödüllerini kazandı. "Bad", Amerikan müzik tarihinde beş single'ı Amerikan müzik listesinin bir numarasına yerleşen ilk ve tek albüm olarak tarihe geçti. "I Just Can't Stop Loving You", "Bad", "The Way You Make Me Feel", "Man in the Mirror" ve "Dirty Diana" parçaları ABD listesinde bir numara oldu. MTV'den Jayson Rodriguez, "ikiz bombardımanlar "Off the Wall" ve "Thriller", çoğu için kolay bir iş değildi, ancak Jackson'ın 1987'de çıkan devam albümü "Bad", her durumda müthişti." dedi ve "albüm, "Thriller" gibi satış rekortmeni olmadığı için eleştirmenler tarafından haksız yere dışlandı ve bu "Bad" dönemi boyunca Jackson'ın vokal hıçkırıkları ile kekelemeli "shamone"ları; müziğinde ve duyguları yükselten