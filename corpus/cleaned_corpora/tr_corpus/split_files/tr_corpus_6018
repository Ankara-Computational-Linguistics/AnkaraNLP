babası olan general Gerontius tarafından seçilmiştir. Kendisi de bir gaspçı olan İmparator III. Constantinus, generali Gerontius'tan Hispanya'daki komutanlığından istifa etmesini isteyince, Gerontius bunu reddetmiş ve Maximus'u imparator ilan etmiştir. Maximus gücü eline alınca, imparatorluk iddiasındaki diğer iki imparator III. Constantinus ve Honorius'a karşı bir iç savaş başlatmıştır. Saltanatının ilk 18 ayında, Gerontius'un birlikleri III. Constaninus'un birliklerini yenmiş ancak yok edememiştir. Diğer iki imparatorun bir biriyle mücadelesinden yararlanmak isteyen Honorius, generali III. Constantius'u ordusuyla birlikte ikisine saldırmak üzere göndermiş ve Constantius kısmen başarılı olmuştur. Gerontius'un 411 yılında Constantius tarafından Arles savaşı'nda yenilerek ölmesi üzerine, Maximus iddialarından vazgeçerek bir manastıra kapanmıştır. Bir diğer Maximus Hispanya'da 420-422 yılları arasında tahta talip olmuştur; her iki kişiliğinde aynı olması muhtemeldir. Balıkesir mutfağı Balıkesir mutfağı, Balıkesir ve çevresine ait yemek kültürü. Balıkesir ili, Türkiye'nin Marmara ve Ege bölgeleri arasında geçiş konumunda bulunan geniş coğrafyaya sahip bir ildir. Ayvalık, Edremit, Erdek gibi yerleşim bölgeleri deniz ile içli dışlı iken, Susurluk, Bigadiç gibi bir kısım yerleşim bölgeleri de iç bölgelerde yer alır. Dursunbey, Sındırgı gibi dağlık bölgelerin yanında Gönen, Havran gibi ovalık bölgeler ile deniz ikliminin etkili olduğu bölgelerin varlığı bu mutfağın zenginliğine de kaynaklık eder. Aşağıda Balıkesir yöresine ait yemek ve tatlıları içeren bir liste bulabilirsiniz: Terörizmle Savaş Terörizmle Savaş (İngilizce: War on Terrorism), kısa kullanımıyla Terörle Savaş (İngilizce: War on Terror) veya Terörizmle Küresel Savaşı (İngilizce: Global War on Terrorism), Amerika Birleşik Devletleri'ndeki farklı hedeflere gerçekleştirilen 11 Eylül saldırıları sonrasında Amerika Birleşik Devletleri'nin liderliğinde başlatılan uluslararası askerî kampanya. NATO üyesi olan tüm ülkeler ve üye olmayan bazı ülkelerin katıldığı kampanya, el-Kaide'nin başını çektiği çeşitli silahlı gruplara yönelik açılmıştı. "Terörle Savaş" kavramı ilk olarak Amerika Birleşik Devletleri Başkanı George W. Bush tarafından 20 Eylül 2001 tarihinde kullanıldı. Bu tarihten sonra Bush yönetimi ve bazı medya organları tarafından terörist olarak tanımladıkları kuruluşlar ve onları destekleyen rejimlere karşı girişilen askerî, siyasi, hukuki ve kavramsal mücadeleyi tanımlamak için kullanılmaya devam etti. Bu kapsamda, başta Orta Doğu'da bulunan ve nüfusun çoğunluğu Müslüman olan ülkelerle çeşitli mücadelelere girişildi. 11 Eylül 2001 de meydana gelen dört olay ABD Hükûmeti tarafından ABD'de sivilleri ve askerleri hedef alarak yapılmış bir dizi terör saldırısı olarak açıklanmıştır. Amerikan hükümetinin araştırmasına ve 11 Eylül Komisyon Raporu'na göre yolcu uçaklar Usame Bin Ladin'in lideri olduğu El Kaide terör örgütünün 19 üyesi tarafından kaçırıldı ve eylem gerçekleştirildi. Afrika Boynuzu (Kuzeydoğu Afrika), Afrika'nın Kuzeydoğusunda boynuz şeklinde Arap yarım adasına doğru uzanan ve Cibuti, Eritre, Etiyopya ve Somali ülkelerini içine alan bölümdür. ABD tarafından Özgür Afrika Boynuzu Harekatı(ÖABH), İngilizce adıyla Operation Enduring Freedom - Horn of Africa (OEF-HOA) harekatı gerçekleştirilmektedir. Buradaki operasyonlar ABD 5. Filo komutasında çok uluslu bir güç tarafından yapılmaktadır. Buradaki çok uluslu güç Birleşik Görev Gücü-150(BGG-150) İngilizce olarak Combined Task Force 150 (CTF-150) olarak adlandırılan ve ABD, Almanya, Fransa, İngiltere, Kanada ve Pakistan'dan oluşan güçtür. Avustralya, Hollanda, İtalya, Portekiz, Türkiye ve Yeni Zelanda da aktif olarak katılmasa da destek vermektedir. ÖAB sadece deniz kuvvetlerinden oluşmakta ve Cibuti'den ikmal desteği almaktadır. Bahreyn komuta Merkezi olarak kullanılmaktadır. Bu harekat Kuzey Afrika'da Sahra Çölü etrafındaki ülkeleri kapsar. Bu Ülkeler Burkina Faso, Cezayir, Çad, Eritre, Fas, Nijer, Nijerya, Mali, Moritanya ve Sudan'dır. ABD tarafından Özgür Sahra Harekatı(ÖSH), İngilizce adıyla Operation Enduring Freedom - Trans Sahara (OEF-TS) harekatı gerçekleştirilmektedir. Buradaki operasyonlar ABD 6. Filo komutasında çok uluslu bir güç tarafından yapılmaktadır. Buradaki çok uluslu güç Müşterek Görev Gücü (MGG) İngilizce olarak Joint Task Force (JTF) olarak adlandırılan ve ABD Avrupa Komutanlığının parçasıdır. 2007 yılı itibarıyla yeni olarak ABD Afrika Komutanlığı kurulması ve burayla irtibatlı bir şekilde çalışması söylenmektedir. İtalya'nın Sicilya Adası'nda bulunan Sigonella NATO üssü komuta Merkezi olarak kullanılmaktadır. Aktif Çaba Harekatı (AÇH) İngilizce adıyla Operation Active Endeavour akdenizdeki NATO Deniz Harekatıdır. Harekatın amacı teröristlerin hareketlerini ve silah elde etmelerini kısıtlamak amacıyla NATO nun 5. maddesi uyarınca Akdeniz'de oluşturulmuştur. NATO nun SNMG1 ve SNMG2 güçleri tarafından icra edilmektedir. Irak'ın teröristlere silah sağladığı gerekçesiyle yapılan harekattır. Bu harekatla Irak işgal edilmiş ve Irak Devlet Başkanı Saddam Hüseyin tutuklanarak cezaevine gönderilmiştir. İktidarda bulunan yönetim dağıtılarak Çok Uluslu Güç kontrolünde yeni bir yönetim oluşturulmuştur. Irak'a demokrasi getirilmiştir. Saddam Hüseyin bu oluşturulan yönetim tarafından yargılanarak idam edilmiştir. 2006 yılında 6 İsrail askerinin Lübnan sınırları içerisinde yerleşmiş olan Hizbullah Militanlarınca kaçırılmasıyla başlayan 2006 İsrail-Lübnan Savaşı sonrası bölgeye Birleşmiş Milletler Geçici Gücü (United Nations Interim Force in Lebanon (UNIFIL)) yerleştirilmiştir. Suudi Arabistan'ın ABD'ye destek vermesi dolayısıyla yapıldığı söylenen bombalama eylemleri. Bombalamalar güvenlik güçlerini, yabancı işçileri ve turistleri hedef almaktadır. Yıllardır süre gelen İsrail-Filistin sorunu. El-Fetih ve Hamas örgütlerinin yaptığı eylemler. İsrail'in bölgeye yaptığı harekatlar. New York da meydana 11 Eylül Olayları sonrasında ABD hükümetince sorumlu tutulan El-kaide ve Taliban'a karşı yapılan harekatlar ve Afganistan'ın işgali. Ülkedeki Taliban bağlantılı gruplar. Keşmir Sorunu. Ülkedeki bombalama eylemleri. Ülkedeki Taliban bağlantılı gruplar. Keşmir Sorunu. Bali ve Cakarta'da dÃ¼zenlenen bombalama eylemleri Büyük Okyanustaki ABD Özel Harekatlar komutanlığı Filipinler'e konuşlanmıştır. Terörizmle savaşta Filipinler'e destek vermektedir. Mangostan Mangostan ("Garcinia mangostana") anavatanı Malaya yarım adası ve Sunda Adaları olan tropikal bir meyve. "Meyvelerin Kraliçesi" olarak da adlandırılır. Mor renkte çok kalın bir kabuğun içindeki yenen kısmı, beyaz ve yumuşaktır. Güney Asya ülkelerinde, özellikle de Endonezya mutfağında çokça tüketilir. Mangostan, Asya tropiklerinin en ünlü ve lezzetli meyvesi olarak kabul edilir. Mangostan meyvesi tatlÄ± ve keskin, sulu, biraz liflidir. Açık Öğretim Lisesi T.C. Millî Eğitim Bakanlığı Açık Öğretim Lisesi, 1992 yılında Film Radyo ve Televizyon Eğitim Başkanlığı bünyesinde kurulmuştur. 2011 yılında 14 Eylül 2011 tarih ve 652 sayılı kanun hükmüylü birlikte Hayat Boyu Öğrenme Genel Müdürlüğü bünyesine bağlanmıştır. Açık Öğretim Lisesi, uzaktan eğitim teknolojilerini kullanarak lise öğrenimi veren ve bu hizmeti merkezi sistemle yürüten bir kuruluş olarak göreve başlamıştır. Kara kuruÅŸ Mevcut ekonomik sıkıntıyı gidermek için II. Mahmud'un 21.cülus yılında akıl edilen bu dahiyane buluş neticesinde %17 ila %22 arasında değişen, düşük ayarlarda gümüş ile para basılmış, bu paralar halk tarafından kullanıldıkça içeriğindeki yüksek bakır oranı sebebi ile kararmaya başlamış ve bu kuruşa Kara Kuruş veya bu tip paralara da (5 kr, 100 para, 40 para, 20 para, 10 para) Kara Kuruş Aksamı denmeye başlanmıştır. Cedid zincirli Cedid Zincirli veya Cedid Zencirikli 1725 (hicri 1138) III. Ahmed döneminde Tebriz Seraskeri'nin talebi üzerine Tebriz’de bir darphane kurularak burada 24 ayar altından 100 adedi 110 dirhem ağırlığında 400 akçe kıymetinde altın olarak basılmış paralardır. Bu paralar önce İstanbul altınları ile eş değer tutulmuş, Tiflis ve Revan’da da bu tip darbı gerçekleştirilmiş ancak ayar konusunda takip eden günlerde sahtekarlık yapıldığı tespit edilmiş, Tebriz darphanesi önce uyarılmış sonra İstanbul’da bastırılan örnekler gönderilmiş, yanlışta ısrarın devamı üzerine bu darphaneler kapatılmıştır. Cedid EÅŸrefi Cedid Eşrefi, (Cedit Zolota), Osmanlı dönemindeki gümüş paralardan biridir. III. Ahmet döneminde 90 akçeye tekabül derdi. İstanbul ve Mısır'da basılan Eşrefi altınlar rayiç olarak eşit tutulmasına rağmen ne ağırlık ne de ayar olarak birbirini tutmuyordu. İstanbul'da basılan yüksek ayarlı altınlar Mısır’a götürülüp burada eritiliyor piyasaya düşük ayarlı Mısır altını olarak sürülüyordu. Bu duruma mani olmak için bakır ve gümüş ilave edilen yeni altınlara Tuğra basılmış, 300 akçeye karşılık olacağı benimsenen bu yeni paraya Cedid Eşrefi adı verilmiştir. Bu paralar çoğalıncaya kadar diğer altınların darphane-i Amire’ye getirilerek eritilmesi ve yeni tipte tuğralı olarak darp edilmesine karar verilmiştir. Mısır valisine de ferman ile 22 ayarda 100 adedi 115 vezine eşit sikke kesilmesi emredilmiştir. İlk olarak 1696 yılında (hicri 1106) II. Mustafa adına darp edilen bu paralar tuğranın altın üzerinde ilk uygulama olması açısından çok önemli olup, örnek teşkil etmiş, her ne kadar Cedid Eşrefi adı verilmişse de halk arasında Eşrefi adı ile veya Tuğralı Altun adı ile anılmaya devam etmiştir. Cedid Zer-i Mahbub, Osmanlı döneminde III. Mustafa namına 1757 ve 1759 senelerinde bastırılan paralardır. Cihadiye (para birimi) Sultan II. Mahmud döneminin 3. cülus yılında harp masraflarını çıkartmak maksadı ile tedavül ettirilen yüksek ayarlı gümüş beş kuruş. Yeraltı KÃ¼resel Postmodern (anlam ayrımı) Deprem (anlam ayrımı) Semai Usulü Semai Usulü — Türk Müziğinde 3 zamanlı bir usûldür. Darpları Güçlü, Yarı güçlü ve Zayıf olarak sıralanır. Geleneksel usûl vuruluş şekline göre usûlün darpları güçlü darp sağ elle sağ dize, yarı güçlü darp sağ elle sol dize ve zayıf darp sol elle sol dize vurulmak suretiyle olur. Usûlün seyri sık sık Batı Müziğindeki Vals ritmiyle karıştırılsa da, darp güçlerinin farklılıkları nedeniyle seyri ve melodik ritmi Vals gibi değildir. Ancak geçtiğimiz yüzyılda bu usûl kullanılarak yapılan bestelerde daha çok Vals ritmi hissedilmektedir. Daha çok şarkılarda kullanılmıştır. Kimi saz semailerinin 4. hanesinde ya da ilahilerde de kullanıldığı olmuştur. Halk müziğinde de örneklerine rastlanır. Sivil (anlam ayrımı) Dar-Ã¼l hilafe "Halifeliğin kapısı" anlamındadır, o zamanki adıyla Konstantiniyye yani İstanbul kast olunmaktadır. II. Mahmut döneminde Hacca gönderilen Surre alayının masraflarını karşılamak üzere özel olarak bastırılmış paralarda darp yeri olarak da kullanılmıştır. Dar-ül Hilafeti el-aliye ve Dar-ül Hilafeti es-seniye olarak iki değişik şekilde kullanılmıştır. Mutatis mutandis Mutadis mutandis, "Değişmesi gerekenler değiştirildi" anlamına gelen Latince bir söz öbeğidir. Felsefe, hukuk, iktisat gibi alanlara ilişkin metinlerde görülür. Bir yerden yasa ithal edildiğinde o yasada değişiklikler yapmak gerekebilir. Bu değişiklikler iki ülke arasındaki kültürel farklar ya da başka nedenler dolayısıyla kaçınılmaz olabilir. Bir yasa için mutatis mutandis uygulanabilir deniliyorsa o yasanın olduğu gibi uygulanamayacağı, ancak ve ancak uyum sağlamaya yönelik değişiklikler yapıldıktan sonra uygulanabileceği, yaşama geçirilebileceği anlatılmak istenir. Ceteris paribus Åžahi İran kaynaklı bu para birimi, Osmanlı İmparatorluğu 'nun Azerbaycan ve güneyindeki topraklarında tedavül edildi. Akçe karşılığı daha değerli ve itibarı daha yüksek olduğundan süratle yaygınlaştı. İran'a komşu Bağdad, Basra, Halep, Amid ve Van darphanelerinde de basımına izin verildi. 1513'te gümüş sikke olarak bir miskal 4,608 gr ağırlığında yaklaşık 6.5 akçe değerindeydi. II. Selim Amid darphanesinde şahinin yerine "selimî" adıyla bir sikke kesilmesini emretti ise de şahinin de basımı sürdü. 1583'te doğu darphanelerinde basılan ayarsız ve bozuk vezinli şahiler toplattırıldı. 1588/89'da İstanbul'da 1 şahi'nin değeri 8 akçe olarak belirlendi. Firade Firade, darphanede kullanılan nizami ayar. Altın için binde 916,666, gümüş için binde 930’du. Hayriye Altını Sultan II. Mahmud’un 21 ve 22.cülus yılında çıkartılmış altın parasıdır. Çifte (3,50 g) tam (1,75 g) ve yarım (0,85 g) olmak üzere üç farklı ağırlıkta basılmıştır. Theodosius HanedanÄ± Theodosius Hanedanı, Roma İmparatorluğu'nun yavaş yavaş sona yaklaştığı dönemde yükselmiş olan bir Roma ailesi. Hanedanın kurucusu, Roma Britanyası'nı büyük tertipten de kurtarmış olan ünlü general Flavius Theodosius'tur. Oğlu Flavius Theodosius 379 yılında Batı Roma İmparatorluğu tahtına oturmuş ve İmparatorluğun iki parçasını 394-395 yılları arasında kısa bir süre için de olsa gaspçı Eugenius'i yenerek birleştirmiştir. I. Theodosius, Batı'da Honorius ve Doğu'da Arcadius adlı oğulları tarafından takip edilmiştir. Theodosius hanedanı, I. Theodosius'un I. Valentinianus'un kızı Galla ile evlenmesi ve bu evlilikten doğan kızları Galla Placidia vasıtasıyla Valentinianus Hanedanı ile akrabalık bağlarına sahiptir. Bu hanedana mensup son Batı Roma İmparatoru Galla Placidia'nın oğlu III. Valentinianus, son Doğu Roma İmparatoru ise II. Theodosius'un eniştesi Marcianus'dur. Sonradan III. Valentinianus'un torunu İmparator Olybrius'la evlenmiştir ve ayrıca İmparator Anthemius da Marcianus'un üvey oğludur. Bu hanedanın soyundan gelenler, bir Doğu Roma soylu ailesi olarak VI. yüzyılın sonlarına kadar İstanbul'da varlıklarını devam ettirmişlerdir. İrsaliye akçesi İrsaliye Akçesi, Mısır'dan her sene gelen padişahların cep harçlığı. Bu para, 17. yüzyıl ortalarında 600,000 altın civarındaydı. High School Musical 2 High School Musical 2, serinin ikinci filmi. Dünya Premiere'i 17 Ağustos 2007 tarihinde gerçekleşmiştir. Zac Efron, Lucas Grabeel, Vanessa Hudgens ve Ashley Tisdale etkinliğe katıldı. Birbirlerine aşık iki lise öğrencisi olan Troy ve Gabriella'nın hikâyesi bu kez bir tatil köyünde geçiyor. Sharpay, yaz tatili boyunca Troy ile vakit geçirebilmek için ona, ailesine olan tatil köyünde işe başlaması için yardımcı olur. Bu Troy için ilk başlarda bir şanssızlık olarak gözükse de tatil köyünde onu bir sürpriz beklemektedir. Bütün yaz boyunca Gabriella'dan uzak kalacağı için üzülen Troy, aynı tatil köyünde Gabriella'nın da cankurtaran olarak işe başladığını öğrenince çok sevinir. Bu durumdan son derece rahatsız olan Sharpay'ın artık tek amacı Troy ve Gabriella'yı ayırmak ve tatil köyünde yapılacak olan Yetenek Yarışması'na Troy ile birlikte katılmaktadır. Fakat diğer arkadaşları Chad, Taylor, Martha ve Kelsi'nin desteği ile Sharpay'ın hain planı bozulur ve Yetenek Yarışması'na Troy ve Gabriella beraber katılırlar. Ordu-yu Hümâyun (Osmanlı Darphanesi) Sefer sırasında ordu ile birlikte hareket eden seyyar darphanede para basılırken genelde İstanbul'dan getirilen kalıplar kullanılırdı. Ancak II. Mustafa (1695 - hicri 1106) döneminde bir istisna olarak darp yeri ismi olarak da kullanılmıştır. Çok nadir Osmanlı parasıdır. Muhtar Kent Ahmet Muhtar Kent (d. 1952, New York), Türk iş adamı. Babası Necdet Kent dönemin New York Başkonsolosuydu. Tarsus Amerikan Koleji'ni bitirdi. İngiltere Hull Üniversitesi ekonomi bölümünü bitirdi. 1978 yılında Coca Cola'ya girdi. 1999 yılına kadar bu şirkette çeşitli görevlerde bulundu. 1999 ile 2005 yıllar arasında Efes Pilsen grubunda görev aldı. 2005 yılında Coca Cola Kuzey Asya, Avrasya ve Orta doğu grup başkanı oldu. 1 Temmuz 2008 itibarıyla Coca Cola'nın CEO'su görevine atanmıştır. 23 Nisan 2009 tarihinde Coca Cola'nın Atlanta Merkezinde yapılan Yönetim Kurulu Başkanı seçimlerinde kurul üyelerinin oylarıyla Coca-Cola'nın eski yönetim kurulu başkanı Neville Isdell'in (65) yerini alarak Coca-Cola 'nın Yönetim Kurulu Başkanı Oldu. Babası Necdet Kent ""Türk Oskar Schindler"" olarak bilinmektedir. Sebebi ise II. Dünya Savaşı sırasında, Fransa konsolosu iken kurtardığı 70-80 Türkiye Yahudisidir. Ayrıca Okan Üniversitesi Danışma Kurulu üyesidir. Galatasaray Spor Kulübü' nün 14277 numaralı üyesidir. Okan Üniversitesi'nin 2010 yılında verdiği Onursal Doktora unvanına layık görülmüştür. Murat Ã–zer Murat Özer (d. 23 Şubat 1966), Türk sinema eleştirmeni. Sinema Yazarları Derneğine (SİYAD) 1994'te üye olan Özer, başta Radikal Gazetesi olmak üzere kimi yayın organlarında sinema üzerine eleştiri yazıları yazdı, bir dönem DIGITURK'te çalıştı. 2007 yılı itibarıyla "Empire Türkiye" dergisinin yayın danışmanı olarak görev yapmaktadır. SİYAD'ın Atilla Dorsay ve Mehmet Açar'ın başkanlığı yürüttüğü üç döneminde de yönetim kurulu üyeliği görevini sürdüren Özer, 2007 yılında derneğin başkanlığına seçildi. Özer, 3 Aralık 2007'de yapılan 8. Dönem Genel Kuruluna katılan 41 SİYAD üyesinden 36'sının oylarını alarak, 3 yıllık bir süre için başkan oldu. A Night in the Show (film, 1914) A Night in the Show, Charles Chaplin'in Essanay Studios ile birlikte çalıştığı 1915 yapımı sessiz bir filmdir. Chaplin bu filmde biri başroldeki Mr. Pest, diğeri de Mr. Rowdy olmak üzere iki ayrı rolde birden görülmektedir. Mr Pest, yarı sarhoş bir halde geldiği tiyatroda yaşadığı durumlardan ve görevlinin de Mr. Pest'in koltuğunu sürekli yanlış göstermesiyle birlikte defalarca yer değiştirmek zorunda kalıp diğer izleyicileri rahatsız eder. Ardından orkestra elemanlarıyla kavga edip dışarı atılır. Girişte beklemekte olan tombul bir kadına çarpıp onu havuza düşürür. Sonra içeri girip Edna'nın yanına oturur ve flörte başlar ama kocası gelince korkar. Sonunda kendine sahneye yakın bir yer bulup oturur. Arkasında oturan tombul zengin çocuk tarafından sürekli rahatsız edilir. Yine Chaplin' in canlandırdığı balkon seyircisi, sarhoş Mr. Rowdy ise zaman zaman balkondan düşme tehlikesi geçirmekte, seyircilerin üzerine yukarıdan içki dökmekte yahut sahneye bir şeyler fırlatmaktadır. Mr. Pest ise bir süre sonra yakınında oturduğu sahneye müdahele etmeye başlar, sık sık sahneye çıkıp gösteri yapanları zor durumda bırakır; her seferinde de sahneden atılır. Son sahnede "Fire Eater" (Ateş Yutan) olarak sahnede gösteri yapan Professor Nix, Mr. Rowdy'nin yangın hortumunu açmasıyla fena halde ıslanır. Bu duruma gülen seyirciler de Mr. Rowdy'nin hortumu kontrol edememesi nedeniyle sırılsıklam olacak, bütün tiyatro binası birbirine girecektir. Cava serÃ§esi Cava Serçesi ("Lonchura oryzivora, Padda oryzivora"), Cava ispinozu veya Cava pirinç kuşu olarak bilinir, Estrildidae familyasında yer alan küçük bir kuş türüdür. Bu ötücü kuş Cava, Bali ve Endonezya' daki Bawean adalarında yerleşik olarak ürer. Popüler bir kafes kuşudur, diğer pek çok ülke tarafından da tanınır. Cava serçesi yaklaşık 17 cm uzunluğundadır. Yetişkin gri üst kısımları ve göğsü, pembe karın, beyaz yanaklı siyah başı, kırmızı göz halkası, pembe ayakları ve ince kırmızı gagası ile bellidir. Dişisi ve erkeği aynıdır, fakat genç kuşların üst kısımları kahverengi, alt kısımları ve yanakları soluk kahverengidir. Gaga pembe esaslı gri renklidir. Seslenmesi "chip" şeklinde olup, şarkısı bu chip sesi serisinin "chipchipchipchipchipchip" şeklinde olur. Cava serçesi, topluluk halinde yaşamayı çok seven esas olarak tahıllar ve diğer tohumlarla beslenen bir kuştur. Sıklıkla açık çayırlara ve tarım alanlarına gider, eskiden pirinç tarlalarına zarar veren bir kuştu. Yuvasını ağaç üzerine veya yapılara kurar, sekiz yumurtaya kadar yumurtlar ve üzerine kuluçkaya yatar. Yerleşim ve yaşam alanlarının kaybolması, bazı bölgelerde kafes kuşu ticareti ve yakalanması ve avlanması, Cava serçesi şimdi kendi doğal alanında nadir durumdadır. Bu kuş türü IUCN Kırmızı Listesi ve Nesli Tehlike Altında Olan Yabani Hayvan ve Bitki Türlerinin Uluslararası Ticaretine İlişkin Sözleşme ek II de savunmasız olduğu, nesli tükenmekte olduğu değerlendirmesi altında olduğundan koruma altındadır. James Naismith James A. Naismith (6 Kasım 1861 - 28 Kasım 1939) Kanadalı spor antrenörü ve mucittir. Basketbol sporunun ve Amerikan Futbolu kaskının mucitidir. Kanada'da Ontario'ya bağlı Ramsay Township'te 1861 yılında doğdu. Madencilik sektöründe çalışan bir İskoçya'lı göçmenin büyük oğlu olan Naismith, 1883 yılında yaşadığı bölgedeki lisede mezun oldu. Aynı yıl, Montreal'daki McGill University'ye girdi. Zayıf sayılabilecek yapısına rağmen, McGill'i Kanada futbolu, futbol ve jimnastikte temsil eden oyuncu olarak görev yaptı. Burada mezun olduktan sonra ve akademik derece aldıktan sonra Springfield, Massachusetts'te bulunan YMCA International Training School'da fizik eğitmeni olarak göreve başladı Uzun yıllar Amerika’da spor eğitmenliği yapan Dr. James Naismith'in basketbolu Mayas Kabilesi'nin Tlahiotenie oyunundan esinlediği düşünülmektedir. Dr. James Naismith, Amerika’nın Springfield şehrinde beden eğitimi öğretmenliği yaparken uzun yıllardır hayalinde yaşattığı bu sportif oyuna son şeklini verdi. Spor salonunun karşılıklı duvarlarına asılan tahtadan yapılma sepetlere topu sokma esasına dayalı olan bu oyun, ilk olarak atlet ve beyzbolculara iyi bir kış antrenmanı olarak tasarlanmıştır. Duvara asılı sepetlere topu atma hedefinden dolayı da Naismith oyununa “sepet topu” anlamına gelen "basketbol"u seçti. II. Constans (gaspçı) Constans, İmparator Honorius'a karşı imparatorluğunu ilan eden gaspçı III. Constantinus'un oğlu ve 409 - 411 yılları arasında babası tarafından müşterek imparator ilan eden Romalı. Constans, "Caesar" seçileceği zamana kadar gençlik yıllarını bir manastırda geçirmiştir. Ardından babası tarafından, Batı Roma'da yaşayan ve gruplara bölündüklerinden imparatorlukta karışıklıklara neden olan imparatorluk hanedanı mensuplarını yok etmek amacıyla general Gerontius'la birlikte Hispania'ya gönderildi. Constans, karısı ve maiyetini Gerontius'un korumasına bırakarak bilgi vermek amacıyla Arles'e döndü. 409 yılının Eylül ayıyla birlikte barbarlar Ren savunmasını kırmışlar ve iki yıl boyunca Galya yolu üzerindeki toprakları gezerek yağmalamışlar, ardından Constantinus'un garnizonlarını yenecekleri Pireneler'e ulaşarak Hispania'ya girmişlerdi. Constantinus bu sorunla ilgilenmesi için Constans'ı bölgeye göndermeye hazırlandığı sırada (onu müşterek imparator ilan ederek), general Gerontius'un kendi adamlarından İspanyalı Maximus'u müşterek imparator ilan ederek isyan ettiği haberi gelmiş tir. Constantinus'un tüm uğraşlarına rağmen korktuğu başına geldi ve barbar ittifakının desteğini arkasına alan Gerontius ertesi yıl saldırıya geçti. 411 yılında Constantinus'un birlikleri isyancı Gerontius'la karşılaştı ve Viyana yenilgiye uğradı. Constans yakalandı ve idam edildi. Monmouth'lu Geoffrey tarafından aktarılan bir Britanya efsanesi, Constans'ın babası Constantinus'un ölümünün ardından Briton'lar tarafından kral seçildiğini anlatır. Bu Britanya efsanesinden arda kalanlar Constans'ın bilinen hikâyesiyle bir tezat oluşturur. Efsane, Constans ve büyük kardeşleri Aurelius Ambrosius ve Uther Pendragon'un bir manastırda eğitim gördüklerini söyler. Constantinus'un öldürülmesiyle ortay çıkan veraset sorunu sırasında, Kelt Gewissei kabilesi reisi Vortigern ondan dini hayatını bırakarak kralları olmasını istemiştir. Zayıf ve sevilmeyen biri olan eski keşiş Vortigern'in elinde bir kukla durumuna düşmüştü. Aslında Vortigern, onu gerçek amacını saklamak için bir numara olarak kullanmış ve onu uykusunda öldürerek tahtı kendisi ele geçirmiştir. Jovinus Jovinus, Gaspçı İmparator III. Constantinus'un devrilmesinden sonra 411 - 413 yılları arasında imparatorluğunu ilan etmiş olan Galya kökenli Romalı senatör. Gaspçı İmparator III. Constantinus'un yenilmesinden sonra, Jovinus 411 yılında Mainz şehrinde, Burgundianlar'ın kralı Gundahar ve Alanlar'ın kralı Goar'ın kuklası olarak imparatorluğunu ilan etmiştir. Jovinus bu pozisyonunu, Galya'da, kendisini imparatorluk diadem'i giymiş olarak gösteren sikkeler bastırmaya yetecek bir süre olan iki yıl boyunca korumuştur. Ayrıca Constantinus'tan kendini kurtarabilmiş birkaç Galya-Roma soylusu tarafından da desteklenmiştir. Jovinus'un imparatorluk otoritesini bahane eden Gundahar ve kendisine bağlı Burgundianlar, Ren nehri'nin sol yakasında (Roma tarafı), Lauter ve Nahe nehirleri arasına yerleştiler. Burada Romalılaştırılmış eski bir Galya yerleşimi olan Borbetomagus'u başkent yaparak krallıklarını ilan ettiler. Jovinus'un sonu, Vizigotlar'ın beraberlerinde tutsak olarak tuttukları eski imparator Attalus ve Honorius'un üvey kızkardeşi Galla Placidia olduğu halde Ataulf liderliğinde görünüşte ona katılmak için İtalya'yı terketmeleriyle (Priscus Attalus'un tavsiyesiyle) geldi. Ardından Ataulf, yine Jovinus'u desteklemek üzere gelmiş olan Sarus'a saldırdı ve öldürdü. Bu eyleme gücenmiş olan Jovinus, kardeşi Sebastianus'u müşterek imparator seçtiğinde, Ataulf'a danışma konusunda pek istekli olmadı. Aşağılandığını düşünen Ataulf, Honorius ve onun Vizigotlarıyla ittifak yaptı ve hep birlikte Jovinus'un birliklerini yendiler. Sebastianus idam edildi. Jovinus canını kurtarmak için kaçtığı Valensiya'da kuşatılarak ele geçirildi ve Honorius'a sadık kalmış olan Galya valisi Postumus Dardanus tarafından Narbo'da idam edildi. Jovinus ve Sebastianus'un kesik başları bir süre sonra Honorius'a gönderildi ve ardından Ravenna şehir surlarına asılarak sergilendi. One Step Closer One Step Closer, Linkin Park grubunun çıkardığı şarkılardan birisidir. Bu şarkı Linkin Park grubunun 2000 yılında çıkardığı "Hybrid Theory" albümünde yer alan bir parçadır. Linkin Park hayranlarına göre "One Step Closer" albümün ve tüm Linkin Park parçalarının en iyileri arasındadır. Parça Billboard 100 listesinde 75. sırada kendisine yer buldu. Aritmetik taşma Mantık devrelerinde taşma, devrenin sağladığı bit alanının işlem sonucunda ortaya çıkan verinin elde bulunan saklama alanına sığmaması durumunda olur. İkiye tümleyen (two’s complement) biçiminde tutulan tüm sayılarda bir sınır vardır. 4 bitlik bir tam sayıyı ikiye tümleyen biçiminde gösterirken temsil edilebilen en büyük tam sayı değer 7 (0111), en küçük tam sayı değer ise -8 (1000)’dir. Bu şekilde 9’u göstermek mümkün değildir, yani dörder bitlik gösterimde var olan 5 (0101) ve 4 (0100) sayılarının toplamını 4 bitle göstermek mümkün değildir. Örnekte de görüldüğü gibi cevap 4 bitlik gösterimde -7 olur. Bu duruma daha birçok örnek verilebilir. Karşılaşılan bu probleme Taşma ("Overflow") adı verilir. Taşma, hesaplama sonucunda gösterilebilir alanın dışına bir değerin düşmesiyle ya da işaret bitinin (sign bit) toplama sonucu değişmesiyle meydana gelebilir. İkiye tümleyeni kullanırken bu durum iki pozitif tam sayıyı ya da iki negatif tam sayıyı kendi aralarında toplarken oluşabilir. İki durumda da sorun sonucun işaret bitini kontrol ederek saptanabilir. Pozitif sayıların toplamının negatif olarak ve negatif sayıların toplamının pozitif olarak ortaya çıkmasından Taşma olduğu anlaşılabilir. Fakat sayı işaretsiz (unsigned) olduğunda bu yöntem kullanılamaz. İşaretsiz tam sayılar genellikle taşmanın yok sayıldığı bellek adreslerinde kullanılır. Bilgisayar tasarımcısı taşmanın hangi durumlarda tespit edilip hangilerinde yok sayılacağını önceden belirlemelidir. MIPS’in bunun için sunduğu iki çözüm vardır:( MIPS yapısı ) C programlama dilinde taşma yok sayıldığından dolayı, MIPS C derleyicileri değişken türleri ne olursa olsun aritmetik işlemlerin işaretsiz versiyonları olan addu, addiu ve subu’yu kullanır. MIPS Fortran derleyicileri ise aritmetik işlemleri işlenenlerin (operands) türüne göre seçer. Tabii ki günümüzde birçok bilgisayar burada verilen örneklerden çok daha uzun bit örüntüleri (bit pattern) kullandığından daha büyük değerler sorunsuz, taşma olmadan toplanabilir ve saklanabilir. Bugün bilgisayarlarda genellikle kullanılan 32 bitlik örüntülerde ikiye tümleyen biçiminde pozitif değerler için 2.147.483.647’ye kadar değer tutulabilir. ( Bilgisayar mimarisi ) Eğer daha büyük değerler gerekirse daha uzun bit örüntüleri kullanılabilir veya ölçüm değerleri değiştirilebilir. Örneğin ölçümleri santimetre yerine metre olarak yapmak hem daha küçük değerler kullanılmasını sağlar hem de halen gereken hassaslığı ve isabetliliği sağlar. Önemli olan nokta bilgisayarların hata yapabilir olduğudur. Bilgisayar kullanıcıları bu tehlikeden haberdar olmalıdır. Bu sorun genellikle, programcılar ve kullanıcılar tarafından bilinmeden kayıtsızlıkla karşılanır ve küçük sayılardan çok büyük sonuçlar ortaya çıkabileceğini görmezden gelinir. Örneğin, bilgisayarların genellikle 16 bitlik oldukları dönemde ikiye tümleyen biçiminde işlem yapan bilgisayarlarda gösterilebilir en büyük değer olan 2 = 32.768’e ve daha büyük değerlere ulaşıldığında taşma meydana gelirdi. 19 Eylül 1989 günü bir hastanenin bilgisayar sistemi uzun süren bir hizmet döneminden sonra beklenmeyen bir hata meydana getirdi. Bunun nedeni arızanın oluştuğu tarihin 1 Ocak 1900 tarihinden 32.768 gün sonrasına denk gelmesiydi ve makinenin tarih hesaplama sistemi 1 Ocaktan başlamak ve geçen gün sayısına göre tarih hesaplamak üzerine tasarlanmıştı. Sonuç olarak 19 Eylül 1989 günü taşma yüzünden negatif bir sonuç ortaya çıktı ve bilgisayar bu sorunu kontrol altına alabilecek şekilde bir donanıma ve yazılıma sahip değildi. Kayan Nokta aritmetiğinde taşma iki türlü meydana gelebilir. Bu türler overflow ve underflow olarak adlandırılır. Overflow: Pozitif bir üstün üst (exponent) alanına sığmayacak kadar büyük hale gelmesi durumuna verilen isimdir. Underflow: Negatif bir üstün üst (exponent) alanına sığmayacak kadar büyük bir hale gelmesi durumuna verilen isimdir. Rahatsız edici başka bir problemse, 1 baytlık kayan nokta sisteminde örnek olarak 2 5⁄8 ‘in saklanması istendiğinde ortaya bir sorun çıkacaktır. İlk önce 2 5⁄8 ikilik sistemde yazıır; 10,101. Fakat bu ondalık(mantissa) alanına kopyalanırsa kullanılabilir alanın dışına taşmak gerekir. Bu durumda en sağdaki en anlamsız bit (least significant bit) dışarıya atılır ve kaybolur. Bu 1⁄8’lik bir büyüklüğün kaybolması anlamına gelir.Bu sorun görmezden gelinip üst alanı ve işaret biti doldurulursa elde edilen sonuç 01101010 olur yani 2 5⁄8 yerine 2 1⁄2 elde edilmiş olur. Bu duruma Kırpma (truncation) hatası adı verilir ve sonucunda ondalık alanının yeteri kadar geniş olmamasından kaynaklı olarak değerin bir kısmı kaybolur. Bu durumda 2 1⁄2 + 1⁄8 + 1⁄8 sonucu bulunmak istendiğinde değerler yazıldığı sırayla toplanırsa 2 1⁄2 + 1⁄8 sonucu olarak 2 5⁄8 yani ikilik sistemde 10.101 elde edilir. Daha önceden de görüldüğü gibi bu değer doğru olarak tutulamaz. Eklenilen 1⁄8 değeri hiç eklenmemiş gibi ortadan kaybolur. Sonuç olarak gelen 2 1⁄2’ye son 1⁄8 de eklediğinde yine aynı sorundan dolayı son sonuç olarak 2 1⁄2 elde edilir. Fakat değerler tersten sıralanıp toplanırsa bu sorun çözülebilir. 1⁄8+ 1⁄8 = 1⁄4, yani ikilik sistemde .01 sonucu elde edilir. İlk aşamanın sonucu bir baytta 00111000 olarak isabetli şekilde saklanır. Bu değer 2 1⁄2 ile toplanırsa 2 3⁄4 sonucu elde edilir. Yani bir baytta isabetli olarak 01101011 bu sefer doğru olan sonuç tutulabilir. Özetlemek gerekirse kayan nokta biçiminde nümerik değerler eklenirken kullanılan sıralama sonucun doğru olması açısından önemlidir. Bu biçimde çok büyük bir sayıya çok küçük bir sayı eklenirse küçük sayı kırpılmış (truncated) olabilir. Sonuç olarak değerleri birbirine eklemek için genel kural küçük olan değerler büyük değerin yanında kaybolmayacakları umularak bir araya toplanır ve kalan büyük değerle son olarak toplama işlemi yapılır. Bu tür sorunların önemi daha uzun ondalık alanı kullanılarak azaltılabilir. Aslında bugün birçok bilgisayar burada gösterilen 8 bit yerine 32 bit veya daha fazlasını kullanır. Bu aynı zamanda daha uzun bir üst alanını kullanılabilir hale getirir. Bu uzunluktaki formatlarda bile halen daha isabetli sonuçlara ihtiyaç duyulabilir. Günümüzde ticari yazılım paketi tasarımcıları bu konuda eğitimsiz kullanıcıları bu durumdan korumak adına iyi işler ortaya koymaktadırlar. Standart bir hesap tablosu (spreadsheet) sisteminde 10 ve daha fazla farklar olmayan sayılarda doğru cevaplar alınması beklenir. Sonuç olarak, 10.000.000.000.000.000’e 1 ekleme ihtiyacı duyulursa 10.000.000.000.000.001 yerine 10.000.000.000.000.000 cevabı alınabilir. Bu tür problemler genellikle basit kullanıcılar için büyük sorunlar teşkil etmez fakat hassasiyet uçak ve gemi sistemleri, uzay araştırma araçları gibi sistemler için son derece önemli olabilir. Başka bir kırpma hatası sebebi ise gündelik hayatta kullanılan on tabanında her zaman ortaya çıkan bir problemdir: örneğin 1⁄3' ün desimal biçimde gösterilmesinde karşılaşılan ondalığın sonsuza gitmesi (nonterminating expansions) problemi. Bazı değerler burada olduğu gibi kaç bit kullanılırsa kullanılsın tam olarak ifade edilemez. On tabanı ve ikilik (binary) gösterim arasındaki fark ikilik gösterimde daha fazla sonsuza giden değer vardır. Örneğin 0,1 ikilik sistemde tam olarak ifade edilemez. Buna sorun teşkil eden bir örnek vermek gerekirse dolar ve sentlerle çalışan, bu durumdan habersiz bir insanın karşılaşacağı birçok sorun vardır. Özellikle dolar genel birim olarak kullanılıyorsa “dime” isabetli olarak saklanamaz. Bu durumda genel birim olarak peni kullanılmasıyla bütün değerlerin tam sayı olması ve daha isabetli sonuçlar elde edilmesi sağlanabilir. Taşmayla başa çıkmanın birkaç yolunu bir araya toplamak gerekirse: Sıfıra bölünme bir taşma değildir. Matematiksel olarak sıfıra bölünme tanımsızdır. 1. "Kayan Nokta." Wikipedia, Özgür Ansiklopedi. 23 Aralık 2007, 00:29 UTC. 23 Aralık 2007, 20:19 . 2. "Bilgisayar mimarisi." Wikipedia, Özgür Ansiklopedi. 23 Aralık 2007, 15:41 UTC. 23 Aralık 2007, 20:23 . 3. "MIPS yapısı." Wikipedia, Özgür Ansiklopedi. 23 Ağu 2007, 17:56 UTC. 23 Aralık 2007, 20:24 . 4. "Arithmetic overflow." Wikipedia, The Free Encyclopedia. 15 Nov 2007, 06:41 UTC. Wikimedia Foundation, Inc. 23 Dec 2007 . 5. 6. 7. 8. Ali AyaÄŸ Ali Ayağ (d. 1950, İstanbul, Türkiye), Türk siyasetçi. Marmara Üniversitesi İktisadi ve İdari Bilimler Fakültesi İşletme Bölümü'nü bitirdi. İşletmecilik, Editörlük, Divan Yayınları sahibi, Anavatan Partisi Kurucu Üyeliği ve İl Başkanlığı, Kırkpınar Ağalığı, Edirnespor Başkanlığı, Pertevniyal Lisesi Kurucu Mütevelli Üyeliği, Cumhurbaşkanı Balkanlar Özel Danışmanlığı ve XXII.Dönem Edirne Milletvekilliği yaptı. Evli ve üç çocuk babasıdır. 1983 yılında ANAP'ın kurucuları arasında yer alan Ayağ, Senato tarafından veto edildiği için milletvekili olamadı . Daha sonra 1987 yılında İstanbul'dan milletvekili adaylığından istifa etti. 1989 yılında Edirne'den Bağımsız Belediye Başkan adayı oldu, seçimi SHP'nin ardından ikinci tamamladı. 1991 senesinde tercihli seçimlerde, 6.sıradan 1. sıraya Edirne halkının tercih oylarıyla yükseldi fakat bu kez Anavatan Partisi Edirne'de yerini Doğru Yol Partisi'ne kaptırdı. 1996 yılında kurucusu olduğu Anavatan Partisi'nden istifa etti ve siyaseti bıraktı. 2002 yılında aldığı teklifi kabul ederek Adalet ve Kalkınma Partisi'nden milletvekili adayı oldu, seçimlerde Adalet ve Kalkınma Partisi'nden XXII. Dönem Edirne Milletvekili olarak TBMM'ye girdi. Başta Balkanlar olmak üzere, Bulgaristan, Makedonya, Kosova, Arnavutluk, Romanya ve Lübnan'da hayır işlerinde bulunmuştur. Balkanlar'daki birçok Kurban organizasyonu başta olmak üzere, birçok Tarihi Cami Restorasyonlarında öncülük yapmış, camisi olmayan bölgelere cami projeleri ve Balkanlar başta olmak üzere Lübnan'a birçok kitap yardımlarında bulunmuştur. Edirne'nin Süloğlu ilçesinde 12 derslikli, 4 laboratuvarı olan 2500 m² büyüklüğünde tam donanımlı birçok Programlı Meslek Lisesi bağışlamıştır. https://web.archive.org/web/20130521183142/http://suloglucpl.k12.tr/ Okulun ismi Ali AYAĞ Çok Programlı Meslek Lisesi'dir ve Ali AYAĞ'ın kendi ilçesindedir. Bir dönem eski DEP milletvekilleri adına yapmış olduğu çıkışlar ve milletvekili arkadaşlarıyla yayınlamış oldukları deklarasyon ile PKK'lı teröristler ve anarşistler tarafından tehdit altında kalmıştır. Kendi ismine ait ve seçmenlerine ulaşmak için aracı olan ve yüksek hitlere sahip olan www.aliayag.com isimli web sayfası birçok defa PKK'lı hackerlar tarafından çökertilmiş fakat Ali Ayağ tutumundan vazgeçmemiştir. Arapsaçı (film) Arapsaçı (özgün adı: "The Big White") Mark Mylod'un yönetmenliğini yaptığı Robin Williams, Holly Hunter ve Woody Harrelson'un oynadığı kara komedi filmidir. Paul Barnell (Robin Williams) Alaska'da bir hastalığa tutulduğu için sürekli küfür eden karısı Margaret (Holly Hunter) ile birlikte yaşamaktadır. Bir seyahat işçisi olan Paul son zamanlarda çok fakirlik içindedir ve karısı için bir şeyler yapmaya çalışmaktadır. En sonunda çareyi eskiden serseri olan manyak kardeşi Raymond Barnellin (Woody Harrelson) sigortasından para almaktır. Çünkü Raymond tam 5 yıl kayıptır. Elbette ki, Paul tam olarak kaybolan kardeşinin ölümünden emin değildir ancak sigortadan para almaya ihtiyacı vardır. Kendisinin yanına iyi bir hayat isteyen, istediği terfiyi alamayan, bir tavsiyeci olan kız arkadaşına da yeterli vakit ayıramayan Ted (Giovanni Ribisi) gelir. Ancak Tedin sözü ile Paul üzülür. Çünkü kanunlara göre eğer bahsi geçen isimin kayıp olması 10 yıl ve üzeri değilse, ve ölümü kanıtlanmamışsa sigortasından para almak mümkün değildir. Bu sebepten faturalarını ödeyemeyen Paul, evine doğru gider. Yine elektrik faturası ile ilgili bir konuşma yaparken telefonda bir anda çöp kutusunun içine telefonu düşer ancak çöp kutusunun içinde başka bir şey daha vardır. Çöp kutusunun içinde bir ceset bulan Paul ne yapacağını bilmez. Ancak çareyi poliste aramak yerine cesedi evine götürmeyi deneyecektir. Evine bodruma getirip buzdolabına cesedi yerleştiren Paul, buzdolabını zincirler. Şimdi Paulun aklına gelen plan ise bu cesedi Raymond diye yutturmak ve tam bir milyon dolar gibi yüklü bir meblağ almaktır. Ancak işler beklediği gibi getirmeyeceğinden haberdardır. Cesedin üzerine sosisler koyup cesedi "yemeye" ve "ısırmaya" başlayan Paul gidip sigortadan tekrar para ister. Bunu gören Ted ise terfi için fırsat bu fırsat diğerekten Paulun yalan söylediğini düşünür ve onun yalanını ortaya çıkarmaya çalışır. Ancak pek başarılı olduğunu söylenemez. Kendisi bu işe tam kafayı takmışken, iki adamda öldürüp çöp kutusunda bıraktıkları cesedi almaya gelirler. Ancak şimdi olayı ıspat etmek isteyen ikili Pauldan cesedi ister ve Margareti kaçırırlar. Bu da yetmezmiş gibi kendisinin öldüğünü duyan Raymond Barnell ise çıka gelir. Kendisi daha fazla manyaklaşmıştır ve Pauldan 1 milyon doların bir yarısını istemektedir. Şimdi Paulun hayatı arapsaçına dönecek ve kendisi hatta kardeşini öldürmek bile isteyecektir. Film içerdiği öldürme sahnesi, şiddet ve küfürlerden dolayı 13 yaş ve üzeri yaş grubuna uygundur. Filmin küfürleri TV versiyonunda sansürlenmiştir. Film bazı cinsel referanslar vermektedir. Bu yüzden 13 yaşın altı ile yetişkin gözetimine rağmen izlenilmesi pek tavsiye edilmemektedir. Film Winnipegde Alaska, Yukon ve Yeni Zelanda fotoları ile çekilmiştir. Kanada-ABD-Almanya ortak yapımıdır. Alison karakterinin bir repliği Law & Order dizisine göndermedir. SÃ¼detler Südetler Orta Avrupa'da bir dağ zinciridir. Südet dağları Almanya'nın doğusundan Polonya ve Çek Cumhuriyeti'ne kadar uzanır. En yüksek zirvesi Çekya-Polonya sınırındaki Karkonoşe dağlarındaki Sněžka'dır. Südetler 1.602 metre yüksekliğe erişmektedir. Dağ zincirinin Çek tarafındaki güncel jeomorfolojik birimi "Krkonošsko-jesenická soustava"dır. ("Krkonoše-Jeseníky"). Karkonoşe dağları son on yıldır kış sporları turizminde gelişim göstermektedir. III. Constantinus III. Constantinus (ö. 411, 18 Eylül'den önce) 407 yılında kendini Batı Roma İmparatoru ilan eden ve 411 yılında tahttan feragat etmesinden kısa bir süre sonra öldürülen Romalı general. 31 Aralık 405 ya da 406 tarihinde, aralarında Vandallar, Burgundianlar, Alanlar ve Sueves'lerin de bulunduğu istilacı Germen kabileleri, donmuş Ren nehri'ni (bir ihtimale göre Mainz yakınlarında) geçtiler ve Roma savunmasını aşarak Roma İmparatorluğu topraklarını işgal ettiler. Bu işgal, İmparatorluğun kendini bir daha asla toparlanamadığı ölümcül bir rüzgardı çünkü Roma otoritesi, aslında ne çoğu zaten Hispania ve Afrika'da yerleşmiş olan işgalcileri durdurabilecek ne de Galya'daki Frankların, Burgundianların ve Vizigotların manevralarına karşı koyabilecek bir güce sahipti. Tüm bu olumsuzluklara bir de Romalıların kendi aralarındaki anlaşmazlıkların bu işgale yardımcı olduğunu eklemek gerekir. Gerekli fedakarlıkları göstermeye hazır bir halkın tam desteğini almış birleşik bir imparatorluk belki de işgalcilerin hakkından gelerek zafer kazanabilirdi. İşgal sırasında, Britanya eyaletinde bir isyan vardı ve nihayet 407 yılında Constantinus seçilene kadar, birbiri ardınca bir seri imparator tahta çıktı ve devrildi. Bazı yeteneklere sahip sıradan bir asker olan Constantinus çabuk hareket etti ve İngiliz kanalı'nı geçerek Bononia'da karaya çıktı. Tarihçiler, onun Britanyadaki tüm hareketli birlikleri adayı askeri bir korumadan mahrum bırakmak pahasına beraberinde götürdüğünü farz ederler ve bu durumun 5. yüzyıl başlarında adadaki Roma birliklerinin birden ortadan kaybolmasının sırrını açıkladığını düşünürler. Constantinus'un öncü birliklerine komuta eden iki generali Justinianus ve bir Frank olan Nebiogastes, Stilicho'nun teğmeni Sarus tarafından Valence'in dışında öldürüldüler. Ancak Constantinus, başında Edobich ve Gerontius'un bulunduğu başka bir ordu gönderdi ve Sarus'u Alpler'deki geçidi kullanabilmek için onları kontrol eden Bagaudae'ye ödeme yaparak İtalya'ya geri çekilmek zorunda bıraktı. Constantinus Ren cephesinde güvenliği sağladı ve Galya'dan İtalya'ya uzanan geçitlere asker yerleştirdi. 408 yılı Mayıs ayında Arles'i başkenti yaptı ve Sidonius Apollinaris'in dedesi Apollinaris'i prefect olarak atadı. 408 yılı yazında, İtalyadaki Roma birlikleri Constantinus'a karşı yapılacak bir karşı-saldırı için bir araya geldiler ancak Constantinus'un başka planları vardı. İmparator Honorius'un Hispania'da, Theodosius sarayının korumasında ve etkisiz imparatora sadık olan birkaç kuzeni bu yönden bir saldırı başlatırken Sarus ve Stilicho komutasındaki birliklerde İtalya'dan bir pincer manevrası kullanarak saldırıya geçince, Constantinus önce Hispania'yı vurdu. En büyük oğlu Constans'ı yaşadığı manastırdan çağırttırarak Caesar seçti ve general Gerontius'la birlikte Hispania'ya gönderdi. Kuzenler fazla bir zorlukla karşılaşmadan saf dışı bırakıldı ve ikisi — Didymus ve Theodosiolus — tutsak edilirken diğer ikisi güvenli bir şekilde İstanbul'a kaçmayı başardı. Constans, karısı ve maiyetini Gerontius'a emanet ederek Zaragoza'da bıraktı ve bilgi vermek için Arles'e döndü. Bu sırada Roma ordusunun 13 Ağustos'ta Ticinum'daki (Pavia) ayaklanmasını bir patrici olan Stilicho'nun 22 Ağustos'taki idamı izledi. Bu olayların bir yansıması olarak ortaya çıkan imparatorluk sarayındaki entrikalar sonucunda, general Sarus adamlarıyla birlikte Roma ordusunu terkederek imparator Honorius'u Ravenna'da hiç de büyük olmayan bir askeri güçle ve ayrıca Alaric liderliğinde Etruria'da kontrolsüz bir biçimde dolaşan Got ordusu tehlikesiyle baş başa bıraktı. Böylece, Constantinus'un barış görüşmeleri için son sözü Ravenna'ya ulaştığında, Honorius Constantinus'u hevesle müşterek imparator olarak tanıdı ve ardından ikili 409 yılında ortak Konsül'ler olarak seçildi. O yıl, Constantinus'un en başarılı olduğu yıldı. Eylül ayı ile birlikte, barbarlar Ren savunmasını delerek iki yıl boyunca Galya yolu üzerindeki toprakları yağmalayarak dolaştılar ve sonunda Pireneler üzerindeki geçitleri savunan Constantinus'un birliklerini yenerek Hispania'ya girdiler. Constantinus, bu sorunla ilgilenmesi için oğlu Constans'ı geri göndermeye hazırlanırken, general Gerontius'un isyan ettiği ve kendi adamını müşterek imparator yaptığı haberi geldi. Constantinus'un tüm çabalarına rağmen korktuğu başına geldi ve barbar ittifakının desteğini arkasına alan Gerontius, Hispania'dan saldırıya geçti. Bu sıralarda, Constantinus'un savunmasız bıraktığı Britanya Sakson korsanlar tarafından işgal edilmişti. Constantinus'un onları artık etkin biçimde savunamayacağının ortaya çıkması ile birlikte, Britanya ve Armorica'nın Romalı yerleşikler isyan ettiler ve ona bağlı memurları kovdular. Constantinus'un etrafındaki çemberin düşmanları tarafından gittikçe daraltılmasına yanıtı, umutsuz bir kumardı: geride kalan birlikleriyle beraber, Honorius'un yerine daha becerikli birini bulmak isteyen Allobich'in cesaretlendirmesiyle İtalya'ya doğru yürüyüşe geçti. Ancak bu işgal yenilgiyle sonuçlandı ve Allobich hayatını kaybederken, Constantinus 410 yılı baharında Galya'ya geri çekilmek zorunda kaldı. Constantinus'un durumu gittikçe daha umutsuz bir hâl alıyordu. İsyancı Gerontius'la karşılaşan birlikleri, Vienne'de yenilgiye uğradı (411) ve oğlu Constans esir düştü, bir süre sonra da idam edildi. Constantinus'un birkaç yıl önce Apollinaris'le yer değiştiren Praetorian prefect'i Decimius Rusticus, Constantinus'u terk etti ve Rhineland'da ayaklanmış olan Jovinus'a katıldı. Gerontius, Constantinus'u Arles'te tuzağa düşürdü ve şehri kuşattı. Aynı anda Honorius'u desteklemek için yeni bir general bulundu. İleride imparator olacak olan III. Constantius Arles'e ulaşmasıyla Gerontius kaçtı ve Constantius Arles'teki kuşatmayı devraldı. Constantinus'un umutla beklediği, Galya'daki Franklar arasından asker toplayan generali Edobich basit bir savaş hilesiyle saf dışı bırakıldı. Constantinus'un son umudu da, Ren'i savunan birliklerin Jovinus tarafına geçerek onu terketmesiyle söndü ve teslim olmak zorunda kaldı. Constantinus, güvenli bir geçiş için söz verilmesine rağmen tutuklanarak hapse atıldı ve 411 yılı Ağustos ya da Eylül ayında başı kesilerek idam edildi. Gerontius'un Hispania'da intihar etmesine ve Constantius'un daha sonra Jovinus'un isyanını bastırmasına rağmen, Constantinus ölümünden sonra Britanya bir daha Roma hakimiyetine girmedi: Tarihçi Procopius'un daha sonra açıkladığı gibi, "o andan itibaren hep tiranların yönetiminde kaldı." III. Constantinus, aynı zamanda Britanya kralı II. Constantine olarak bilinir. Galler kroniklerindeki Briton kralları'ndan biridir ve Monmouth'lu Geoffrey'nin ünlü ve efsanevi kitabı "Historia Regum Britanniae'de" Gracianus Municeps'in saltanatından sonra tahta çıkan kral olarak adı geçer. Geoffrey, Gracianus'un ölümünden sonra Britanyanın bir iç savaşa girdiğini ve bu sebeple halkın Bretanya'daki kuzenlerinden yardım istediklerini yazar. Bretanya'nın o zamanki kralı Aldroenus, hem Bretanya hem de Britanya'da hüküm sürmek istemiyordu ve bu sebeple kardeşi II. Constantine'i gönderdi. Constantine krallığı kabul etti ve tacı takmasından kısa bir süre sonra Britanya'yı işgal etmiş olan Hunları ve Pictleri geri püskürttü. Üç oğlu oldu: Constans, Ambrosius Aurelianus ve Uther Pendragon. Constans'ı bir manastıra verdi ve diğer iki oğlunu da Breton'ların yanında yetişmeleri için Bretanya'ya gönderdi. Constantine on yıl saltanat sürdü ancak kendisinden sonra tahta çıkacak olan Vortigern'in hizmetindeki hain bir Pictish kökenli uşak tarafından, bir çalılıkta ölümcül biçimde bıçaklanarak öldürüldü. Efsanenin bazı değişik versiyonlarında, Vortigern onun kahyası olarak geçer. Oscar Zeta Acosta Oscar Zeta Acosta (8 Nisan 1935 – 1974?), Meksikalı Amerikalı avukat, siyasetçi ve yazardır. Kendisi en çok Hunter S. Thompson'un "Fear and Loathing in Las Vegas" eserindeki Dr. Gonzo olarak bilinmektedir. 1974'te kaybolmuştur. Kavga edip, öldürüldüğü düşünülmektedir. İlk kitabı 1972 yılında çıkmıştır. Kendisini "Fear and Loathing in Las Vegas" filminde Benicio Del Toro canlandırmıştır. Aysun Ã–zbek Aysun Özbek-Kalkan (d. 18 Mart 1977, İstanbul), millî voleybolcu. Annesi Mısırlı olup 18 Mart 1977'de İstanbul'da doğan Aysun Özbek, voleybola 13 yaşında Fenerbahçe’de başladı. Altı yıl bu kulüpte oynadıktan sonra 1996 yılında Ankara Vakıfbank takımına transfer oldu. Dört yıl Ankara’da voleybol oynadı. 2000 yılında Vakıfbank ve Güneş Sigorta’nın birleşerek VakıfBank adıyla İstanbul’a taşınmasıyla İstanbul’a geldi. Sekiz sezon boyunca aynı takımda oynadı ve takım kaptanlığına kadar yükseldi. Millî formayı 257 maçta giydi. 2008 yılında voleybolu bırakan Aysun, eski basketbolcu Hakan Özbek ile evlidir. Mayıs 2008'de yazılı ve görsel medyada tesettüre girip voleybolu bıraktığı haberlerinin çıkması üzerine açıklama yaparak hakkındaki iddiaları yalanlayan Aysun, "Ben şu anda tesettüre girmedim, Eski Aysun nasılsa öyleyim. Ama bu kapanmayacağım anlamına gelmez.", "Voleybolu bırakma konusunda kesin karar vermedim. Bırakabilirim de, devam da edebilirim." dedi. Kısa bir süre sonra "Türk voleyboluna büyük hizmetler verdiğimi düşünüyorum. Artık bırakma zamanımın geldiği kanısındayım." diyerek voleybolu bıraktığını açıklayan Aysun, bunun normal karşılanması gerektiğini ve kararının medyada kendisi hakkında çıkan iddialarla ilgisi olmadığını belirtti. Aysun hakkında doğrulanmamış iddiaların haber olarak verilmesi, bunun Federasyonu Başkanı Erol Ünal Karabıyık'a yorumlatılması ve haberin veriliş tarzı medyada uzun süre eleştiri konusu oldu. Lyubov Sokolova Lyubov Vladimirovna Sokolova Kılıç (Rusça: Любовь Владимировна Соколова Кылыч) (d. 4 Aralık 1977, Moskova) Rus millî voleybolcu. Voleybola sekiz yaşında başladı. İlk antrenörü V.Romanenko’ydu. 16 yaşında CSKA Moskova kulübüne transfer oldu. İlk kez 19 yaşındayken 1996 Atlanta Olimpiyat Oyunları'nda ulusal takım formasını giydi. Moskova Devlet Teknoloji Üniversitesi Fizik Bölümü’nden yüksek dereceyle mezun olmuştur. İlk eşi Aleksandre Chachkov’dan Daniel adında bir oğlu vardır. Voleybol dünyasında Lyubov Chachkova olarak ünlendi. 2002 yılında ise Türk voleybolcu Aytaç Kılıç’la evlendi. Rus ulusal takımıyla 2006 Dünya Şampiyonası’da, 1999 ve 2001 Avrupa şampiyonalarında şampiyonluğa ulaştı. 1999 World Grand Prix’de birincilik kürsüsüne çıktı. İspanya Süper Lig takımlarından Grupo 2002 Murcia ile 2007 yılında Top Teams Kupası şampiyonluğu yaşadı. 1999 World Grand Prix’de «en iyi servis», 1999 Dünya Kupası’nda «en iyi manşet» ve «en iyi smaçör», 2000 World Grand Prix’de «en skorer» ve «en değerli oyuncu», 2001 Avrupa Şampiyonası’nda «en iyi servis» ve «en iyi manşet», 2004 Avrupa Konfederasyon Kupası’nda «en değerli oyuncu» ve «en iyi servis» ve 2007 Top Teams Kupası’nda «en değerli oyuncu» ödüllerinin sahibi oldu. Lyubov Kılıç, Japonya, Türkiye, İtalya ve İspanya liglerinde oynadı. Oyuncu 2009 yılında 2005-2006 sezonunda kadrosunda yer aldığı İtalyan Serie A1 takımlarından Monte Schiavo’ya transfer oldu. Bu takımda bir sezon geçiren Lyubov Kılıç, 2010 yılında Fenerbahçe'ye transfer oldu. 2013'te Dinamo Krasnodar'a transfer oldu. Alaca balıkçıl Alaca balıkçıl ("Ardeola ralloides"), balıkçılgiller (Ardeidae) familyasına ait bir kuş türü. Küçük bir balıkçıl olup 40–49 cm uzunluğunda, 82–95 cm kanat açıklığındadır. Göçmendirler, kışı Afrika'da geçirirler. Kısa bir boyun, kısa kalın gagayla bodur bir türdür. Kahverengimsi sarı-kahverengi arkaları vardır. Yazın erişkinleri uzun boyun tüyleri vardır. 3-4 yumurta bırakırlar. Böcek, balık ve amfibilerle beslenirler. VahÅŸet (film) Evil Dead 2 (Türkiye’de Şeytanın Ölüsü 2 veya Vahşet olarak da bilinir), 1987 yapımı Amerikan korku komedi filmidir. 1981 yapımı "The Evil Dead" filminin devamı olan bu film yine Sam Raimi tarafından yönetilmiştir. Filmin ilk birkaç dakikası ilk filmin özeti niteliğindedir. Ash Williams ve kız arkadaşı Linda, ormanda terk edilmiş bir kulübeye tatil yapmak üzere giderler. Ash, o kulübede daha önce kalan bir arkeoloji profesörünün kaydettiği ses bandını dinler. Ses kaydında profesör, bir arkeolojik kazı sırasında bulduğu Necronomicon (Book of The Dead – Ölülerin Kitabı) kitabından bahsetmektedir. Kayıttaki sihirli sözler kötü ruhları serbest bırakır. Kötü ruhların etkisine girip iblise dönüşen Linda, Ash tarafından öldürülür ve gömülür. Görüldüğü gibi özette, ilk filmde sadece Ash ve Linda varmış gibi anlatılmıştır. Buradan itibaren film, öncekinin kaldığı yerden devam eder. Ash’in peşine düşen ruhlar güneşin doğmasıyla geçici olarak ortadan kaybolurlar. Ash ormandan çıkmak için yol aramaktadır. Geldikleri köprünün yıkıldığını görür. O sırada güneş bulutlar arasında yokolur ve ruhlar tekrar ortaya çıkar. Ve Ash’in peşine düşerler. Kulübeye kadar kovalarlar. Burada da Linda’nın mezardan çıkan cansız bedeni Ash’e musallat olur. Bu arada sağ eli kontrolden çıktığını için Ash, onu testere ile kesmek zorunda kalır. Ash kulübede kötü ruhlarla mücadele ederken profesörün kızı Annie arkeolojik kazıdan Necronomicon’un diğer bölümlerini bulmuştur. Ortağı Ed ve iki rehberle beraber babasının kulübesine (Ash’in bulunduğu kulübe) doğru yol çıkarlar. Patikayı kullanarak delirmek üzere olan Ash’e ulaşırlar. Yerdeki kanlı testereyi görünce Ash’i profesörün katil zannederler ve mahzene kapatırlar. Daha sonra Ash’e inanıp tekrar dışarı çıkarırlar. Kısa süre sonra Ed, kötü ruhlarca ele geçirilir ve sonunda Ash tarafından öldürülür. Rehber Bobby Joe kaçmayı dener ama ormanda ağaçların saldırısına uğrar. Diğer rehber Jack, geri dönmeyen Bobby Joe’yu aramak için Ash ile Annie’yi silah zoruyla dışarı çıkarır. Bu arada Ash tekrar ruhların hakimiyetine girer ve Jack’i bir ağaca fırlatır. Annie koşarak kulübeye döner. Peşinden gelen Ash, kız arkadaşı Linda’nın kolyesini görünce normale döner. Ash, Annie’nin yardımıyla motorlu testereyi modifiye edip koluna takar. Annie kötü ruhları geldikleri yere göndermek için Necronomicon’un diğer bölümlerini okumaya başlar. Bu sırada Annie, Ash’in daha önce kesmiş olduğu eli tarafından bıçaklanır. Ama ölmeden önce sihirli sözleri bitirerek her şeyi içine çeken bir zaman girdabı oluşturur. Ash ve arabası girdap tarafından yutulur. Ash zaman içinde geriye, 13. yüzyıla gönderilir. Burada bir grup şövalye tarafından bulunur ve iblis olduğu sanılır. O sırada uçan bir iblis çıkagelir ve Ash onu tüfeğiyle öldürünce ülkeyi kurtarmaya gelen kahraman gibi selamlanır. Burada ikinci film biter. Sam Raimi kahramanı Ash’i bir zaman geçidiyle Orta Çağ’a göndermek istemişti. Böylece üçüncü filmin (Army of Darkness) çekilmesine imkân sağladı. Sam Raimi serinin ilk filmi olan “The Evil Dead” den sonra suç-komedi karışımı bir filme (Crimewave) başladı. Bu arada ilk filmin tanıtımından sorumlu Irvin Shapiro, Raimi’ye bir devam filmi yapmayı önerdi. Ama Raimi bu fikre sıcak bakmadı. Crimewave filminin yapımı bittikten sonra Raimi ve Robert Tapert, Shapiro’nun teklifini kabul etti. Bu sırada bu ikili İtalyan film yapımcısı Dino De Laurentiis ile tanıştı. Dino Raimi’ye Stephan King’in Thinner romanının film uyarlamasını çekmeyi teklif etti. Raimi teklifi reddetti. Ama De Laurentiis genç yönetmenle ilgilenmeye devam etti. Raimi bazı hukuki sebeplerden dolayı önceki filmin özetini anlatan kısımda ilk filmdeki görüntüleri kullanamadı. Böylece ilk filmdeki önemli sahneleri yeniden çekerek birkaç dakikalık basit bir özet görüntü hazırladı. Örneğin ilk filmde 5 arkadaş varken özet görüntüler sadece Ash ve (farklı kişi tarafından oynanan) kız arkadaşını içeriyordu. Özetten sonra ikinci film, ilk filmin tam kaldığı yerden devam ediyor. Senaryo uzun zamandır yazılı olmasına rağmen gereken para ancak yapımdan kısa süre önce bulunabilmiştir. Crimewave filminin yapım aşamasında Evil Dead 2’nin senaryosu büyük ölçüde yazılmıştı. Raimi, Michigan’da yaptıkları Super-8 filmlerinde Campbell ve diğerleri ile çalışan eski arkadaşı Scott Spiegel ile temasa geçti. Bu filmlerin çoğu komedi türündeydi ve Spiegel, ikinci filmin birinci filmden daha az korkutucu olmasını istiyordu. Başlangıçta açılış sahnesi 5 karakteri de içeriyordu. Ama zamandan ve paradan tasarruf için Ash ve Linda hariç hepsi çıkarıldı. Spiegel and Raimi senaryonun çoğunu Coen kardeşler, Frances McDormand, Kathy Bates ve Holly Hunter ile paylaştıkları bir evde (Silver Lake, Los Angeles, California) yazdılar. Hunter, Bobby Joe karakteri için ilham kaynağı olmuştur. Evin kalabalığından dolayı senaryonun tamamlanması fazla uzun sürdü. Ash’in kesik eliyle olan mücadelesi Spiegel’in gençken yaptığı “Attack of the Helping Hand” filminden esinlenilmiştir. “Gülen Oda” sahnesi (tüm nesnelerin canlanıp manyakça gülmesi) Spiegel’in Temel Reis gibi gülmeyi şaka olsun diye bir masaüstü lambayla taklit etmesinden sonra oluşmuştu. Spiegel’in etkisi film boyunca görülür. Örneğin Ash kesik elinin üzerine hareket etmesin diye bir yığın kitap koyar ve en üstteki ise Silahlara Veda isimli kitaptır. Senaryonun tamamlanmasıyla çekimler başlayabilirdi. Yapıma De Laurentiis’in Wilmington’daki ofisine uzak olmayan bir yerde Wadesboro, North Carolina’da başlandı. De Laurentiis filmin Wilmington stüdyosunda çekilmesi istemişti ama yapım ekibi yapımcıya çok yakın olmaktan tedirgin olduğu için 3 saat uzaklıktaki Wadesboro bölgesine taşındılar. Steven Spielberg’ün The Color Purple filminde kullandığı çiftlik evi ekibin ofisi oldu. Filmin çoğu o yakınlardaki ormanda çekildi. Raimi, Tapert ve Campbell’ın artan tecrübeleri sayesinde filmin yapımı ilk filminki kadar düzensiz değildi. Ama yine de bazı aksilikler çıkıyordu. Sam Raimi’nin kardeşi Ted ilk filmde fake Shemp (ekipten ayrılan oyuncunun yerine) olarak ufak bir rolde oynamıştı. Bu filmde Ted’in daha büyük bir rolü vardı. Tarihçinin şeytanlarca ele geçirilmiş karısı Henrietta’yı canlandıracaktı. Vücudunu tamamen kaplayan bir lateks kostüm giymesi ve kiler görünümü verilmiş bir çukurun içinde durması gerekiyordu. Ted o kadar terlemişti ki bir sahnede gerçekten kostümden terin dışarı aktığı görülür. Ekip filmin içinde diğer filmlere göndermeler yapıyordu. Örneğin Elm Sokağı’nda Kâbus (A Nightmare on Elm Street) serisinin katili Freddy Krueger’ınkine benzer bir eldiven vardı. Marc-Vivien Foé Marc-Vivien Foé (1 Mayıs 1975, Nkolo, Kamerun - 26 Haziran 2003, Lyon, Fransa), Kamerunlu eski millî futbolcudur. Futbola Canon Yaonudé takımında başladı.Daha sonra Fransa'nın ünlü takımlarından Lens'te forma giydi. Lens'ten yaklaşık 4 Milyon Dolar'a West Ham United'a transfer oldu.Ama burada beklenen performansı gösteremedi. Fransa'nın Olympique Lyonnais takımına transfer oldu.Daha sonra da Manchester City takımına transfer oldu. Burada gösterdiği başarıdan sonra Lyon onu yeniden istedi. 2003 FIFA Konfederasyonlar Kupası'ndan sonra nereye gideceğine karar verecekti. Ancak sahada hayatını kaybedince Lyon'da giydiği 17 numarada emekliye ayrılmıştı fakat daha sonra bir başka Kamerunlu bu formayı onun adına giymek istedi. Kamerun millî futbol takımının da futbolcularından olan Jean Makoun, Lyon takımında 17 numaralı formayı taşıyordu. 2011'de İngiliz kulübü Aston Villa'ya transfer olan Makoun bu takımda da 17 numaralı formayı giymiştir. 2003 FIFA Konfederasyonlar Kupası'nda yarı final maçında Gerland Stadyumu'nda Kamerun - Kolombiya maçının 71. dakikasında aniden yere yığılan Foé'yi ilk önce kimse dikkat etmedi. Ama Foé yerden kalkmadığı gibi hareket de etmiyordu. Hakem oyunu durdurduğunda Foé bilincini kaybetmişti. Kameralar Foé'yi gösterdiğinde Foé'nin gözleri bilinç kaybının etkisiyle yukarı doğru çok korkunç bir biçimde bakıyordu. Foé hemen hastaneye kaldırıldı.Bilinci sedyedeyken yerinde değildi. Kimse olan bitene bir anlam verememişti. Foé'den kötü haber maç sonunda geldi. Marc-Vivien Foé sahada kalp yetmezliğinden milyonlarca kişinin gözü önünde hayata gözlerini yumdu. Turnuva'nın en acı olayı geriye kalan maçları da etkiledi. Fransa-Türkiye maçı çok kötü ruh haliyle oynandı. Çünkü futbolcular birkaç gün önce yan yana oynadıkları arkadaşlarını kaybetmişlerdi. Fransa'nın ilk golünü atan Thierry Henry, parmağıyla gökyüzünü işaret ederek golü Foé'ye ithaf ettiğini anlatmaya çalıştı. Bu atmosferde Fransa-Türkiye'yi 3-2 yendi ve Kamerun ile finale çıktı. Maçı 1-0 kazanan Fransa, Kamerun'a bir de jest yaptı. Fransa Takım Kaptanı Marcel Desailly kupayı Rigobert Song ile beraber kaldırdı. 2009'da Güney Afrika'da düzenlenen FIFA Konfederasyonlar Kupası finali olan ABD-Brezilya maçı öncesi Foé için saygı duruşu yapılmıştır. Özgürlük Savaşçısı In the Name of the King: A Dungeon Siege Tale 2006 yılında galası yapılan, Almanya ve Rusya gibi ülkelerde vizyona erkenden girmiş ancak ABD'de 2008 yılının Ocak ayında vizyona girmiş, Dungeon Siege oyunundan yola çıkarak çekilmiş olan, Uwe Boll yönetmenliğinde fantastik bir aksiyon filmidir. Film, kötülükler lideri bir adama karşı savaşan bir köylünün öyküsünü anlatıyor. Filmde Jason Statham, Claire Forlani, Ray Liotta ve Burt Reynolds gibi isimler rol almaktadır. Çekimler Kanada'da tamamlanmıştır. Film Hessian film ödüllerinde özel ödül almıştır. Kruglarda Kral Konreid (Burt Reynolds) ve kötülülükler lideri Gallian (Ray Liotta) arasında bitmek bilmeyen savaşta bir köylü olan ancak iyi dövüşçü olan Farmer Daimon (Jason Statham) karısının (Claire Forlani) kaçırılması ve oğlunun ölümünden sonra intikam yemini eder. Ve şimdi Farmer Daimon kral Konreid için Gallian gibi güçlü ve fantastik güçleri olan bir kötü adama karşı savaşmak zorunda kalacaktır. Ve oğlunu kaybetmesinden dolayı beslediği intikam duygusunu alarak yok etmeye çalışacaktır. Ancak Gallian'ın yarı hayvan savaşçılarına karşı Daimon ve adamlarının gücü, acaba o kadar güçlü olabilecek midir? Film içerdiği dövüş ve şiddet sahnelerinden dolayı 13 yaş ve üzeri yaş grubundan aşağı izleyici kitlesi için uygun görülmemektedir. Power metal grubu filmin esas müziğini hazırlamıştır.Threshold kendilerinin "Pilot in the Sky of Dreams" şarkısını kendi "Dead Reckoning" albümlerinden kullanarak filmin müziğinde yer almasını sağlamışlardır. Film gişede 2.98 milyon dolar gelir getirmişdi ilk haftasında. ancak 37 eleştirmenin eleştirisine dayanarak film Rotten Tometoes'de %3 almıştır. Metiacriticdeki eleştirmenlerde filmi beğenmemiştir. Dana eti Dana eti, sığırların yavrusu olan danalardan elde edilen et. Avrupa, Amerika ve Avustralya'da yemeklerde en çok tercih edilen et cinsidir. Orta Doğu ülkelerinde ise koyun eti tercih edilir. Hinduizmde inek kutsal olduğu için dana ve sığır etini yemek tabu ve günahtır. Dana eti ile sığır eti arasındaki fark genç sığır cinsi hayvan ile yaşlı sığır arasındaki yağ metabolizmasından gelmektedir. Genç olan dana eti oleik asit yönünden zengin iken yetişkin olan sığırın eti stearik asit açısından zengindir. Bu da farklı lezzetler ve tüketim sırasında insan metabolizmasında farklı etkiler yaratmaktadır. Dana etinin gerdan, but ve karın kısımları daha çok hareket ettikleri için daha kaslı ve serttir. Gerdan, but ve karından uzakta kalan kısımlar dana etinin en yumuşak ve en tercih edilen (dolayısıyla en pahalı) kısımlarıdır. Dana eti kasaplar tarafından kullanım amacına göre aşağıdaki kısımlara ayrılarak satılır: Bu parçalar arasında gerdan, pençeta, döş ve kürek kısımları hayvanın daha çok hareket eden kısımları olduğu için daha serttir ve genellikle kıyma olarak kullanılırlar. Nuar, kontrnuar ve bodigo (but) kısımları haşlanarak yenmeye uygundur. Yumurta, tranç ve sokum kısımları kuşbaşı et olarak kullanılır. Bonfile, kontrfile ve antrikot kısımları ise dana etinin en yumuşak kısımlarıdır, dolayısıyla ızgara için mükemmeldir. Dana eti kasaplar tarafında dört değişik biçimde hazırlanır: Dana eti çok sayıda yemeğin hazırlanmasında ana malzeme olarak kullanılır: Bovin spongiform ensefalopati (BSE) veya daha yaygın ismiyle deli dana hastalığı, ölümcül, nörodejeneratif bir sığır hastalığıdır. Dana eti yemek yoluyla İnsanlara bulaşarak Creutzfeldt-Jakob hastalığının bir çeşidine (vCJD) neden olduğu düşünülmektedir. Hastalık özellikle Britanya'da yaygın olup 2007 yılı itibarıyla 165 kişinin ölümüne neden olmuştur. Parafili Parafili, bir kişinin yoğun fantezi, anormal arzular içinde bulunmasını tanımlayan psikoloji terimidir. Bu kişinin arzuları cansız varlıklara, hayvanlara (zoofili), ölülere (nekrofili), kendine veya eşine işkence yapmaya (sadomazoşizm) ya da çocuklara (pedofili) karşı olabilir. Buzağı Buzağı, ineklerin, doğumundan sütten kesilmesine kadarki yavrularına verilen addır. Sütten kesilmesinin ardından, bir yaşına kadar olan genç sığırlar ise dana olarak adlandırılır. Danaların bir kısmının büyüyerek sığır hâline gelmesi beklenirken, bir kısmı ise kesilir ve eti ile derisinden faydalanılır. Buzağıların süt ve süt ikame yemlerinden kesilmesi ideal olarak 35-40 günlük oluncaya kadar sürebilir. Buzağılara doğumdan hemen sonra kolostrum (ağız sütü), 3-4 saat sonra temiz ve ılık su verilmelidir. Bununla birlikte buzağıların doğumu takip eden 4. günde buzağının başlangıç yemine yavaş yavaş alışması sağlanmalıdır. Buzağının yemden istifadesini arttırmak için kıyılmış kuru ot ve yonca buzağının önünden eksik edilmemelidir. Buzağının günlük yem tüketimi 500 gr oluncaya kadar süt içirilmesine mutlaka devam edilmelidir. Zamansız sütten kesilen buzağılar süt yanıklığı göstererek yaşıtlarına göre daha cılız kalır ve verim düşüklüğüne sebep olurlar. Buzağı 3 aylık oluncaya kadar karma yem ve kuru ot - yonca ile beslenmeye devam edilmelidir. Porcupine Tree Porcupine Tree 1987'de Steven Wilson tarafından kurulan İngiliz progresif rock grubudur. Grup, Wilson'ın solo projesi olarak başlamıştı ve grubun tüm müziklerini Wilson yazıyordu. Ancak 1993 yılının sonlarında Wilson bir grup ortamında çalışmak istediğine karar vererek daha önce de birlikte çalıştığı Richard Barbieri (klavye), Colin Edwin (basgitar) ve Chris Maitland (davul) ile bir araya geldi. Böylece grubun ilk sabit kadrosu oluştu. Wilson'ın vokal ve lead gitar görevlerini üstlendiği bu kadro Şubat 2002'ye kadar devam etti. Şubat 2002'de Maitland gruptan ayrıldı ve yerine Gavin Harrison geldi. Porcupine Tree'nin ilk dönemindeki müzik tarzı, progresif rock grubu Pink Floyd'u andıran bir psikedelik rock tarzıydı. 1990'ların sonunda grup daha anaakım bir alternatif rock tarzına yöneldi. 2000'lerin başlarında grup, büyük bir plak şirketiyle anlaşarak sound'unu yeniden değiştirdi ve bu kez progresif metal tarzına yaklaştı. Grubun 2009 yılında çıkan 10. albümü "The Incident", grubun en büyük ticari başarısı oldu. Bu albümü destekleyen turnenin ardından Wilson solo kariyerine odaklanmak istediği için grup uykuya girdi ve grubun diğer üyeleri kendi projeleri üzerinde çalışmaya başladı. Yıllar süren belirsizliğin ardından, 2018 yılında Wilson grubun yeniden bir araya gelmeyeceğini açıkladı. Berke (Memlûk sultanı) Muhammed Berke Han (Arapça: محمد بركة قان) ya da tam adıyla Melikü's-Said Sultan Nasırüddin Berke (1260 – ö. 18 Ağustos 1280), Mısır ve Suriye'de 1277 ile 1279 yılları arasında hüküm sürmüş Bahri Memluk Hanedanı'nın beşinci sultanıdır. Bir Kıpçak Türkü olan Memluk sultanı Baybars'ın büyük oğlu ve halefidir. Bazı kaynaklarda Sultan Berke’nin annesinin Altın Ordu hükümdarı Berke Han'ın kızı olduğu ileri sürülse de bu doğru değildir. Öyle olsaydı Sultan Baybars’ın Berke Han’ın kızıyla evlenmiş olması lazım gelirdi. Her ne kadar Altın Ordu hükümdarı Berke Han’la görüşen Memluk Sultanlığı elçileri, Berke Han’ın hiç oğlu olmadığını, kızları olduğunu açıkça belirtmiş olsalar da Sultan Baybars’ın eşi Altın Ordu hükümdarı Berke Han’ın kızı değil, Harezmli Hüsameddin Berke Han’ın kızıdır. Muhtemelen bazı günümüz araştırmacıları Altın Ordu hükümdarı Berke Han’la Harezmli Hüsameddin Berke Han’ı karıştırmış olmalıdırlar. Sultan Baybars ölümünden önce oğlu Berke'yi kendi halefi olarak sultanlığa hazırladı ve 1268 yılında bir kutlama sırasında Berke'yi kendi halefi olarak ilan etti. Baybars oğlunun konumunu güçlendirmek için kendisini zamanının güçlü beylerinden gene Türk kökenli olan Kalavun'un kızı Gaziye Hatun ile evlendirdi. Babasının 1277 yılında ölümünden sonra Berke Memluk tahtına geçti. Sultanlığı iki yıl sürdü. Babasından devir aldığı Memlük emir ve idarecilerinin güçlerini kırmayı ve kendi Memlüklerini ilerletmeyi siyaset edindi. Bunlardan biri, babasının naipliğini yapmış bir idareci şüpheli bir şekilde ölünce bu siyasetin sorunları açığa çıktı. Babasının zamanının en güçlü emirleri olan Kalavun ile "Baysari"'yi 1279'da her ikisinin emrine 10.000 kişilik ordu vererek Kiliya'da Ermeniler üzerine sefer için gönderdi. Bunun hedefinin açıkça onları savaşla uğraştırıp iktidar merkezi olan Kahire'den uzaklaştırma olduğu herkese aşikârdı. Berke Han'ın plânı bu iki emir savaştan dönünce onları tutuklatıp yok etmekti. Fakat "Kuvenduk" adlı diğer bir Memlük emir Kalavun ve Baysari'ye bu plânı açıkladı. Onlar savaştan dönünce 18 Ağustos 1279da Berke Han'ı tahttan feragate zorladılar. Yerine yedi yaşında olan küçük kardeşi Sülemiş'i Memlük Sultanı ilan ettiler. Fakat ülkede gerçek iktidar gücü Sülemiş'e atabeylik yapan Kalavun elinde idi. Berke Han tahttan ayrıldıktan sonra eski bir Haçlı kalesi olan (şimdi Ürdün'de bulunan) "Karak"a yerleşti ve bir yıl sonra 1280'de orada öldü. Making A Living (film, 1914) Making A Living, Charles Chaplin' in ilk sinema filmidir. Keystone Studios' da çekilen 1914, ABD yapımı bu sessiz ve kısa komedi filminde Chaplin, bir sonraki filmi Kid Auto Races in Venice (film, 1914) filminde ilk kez ortaya çıkacak olan "Tramp" 'ten ("Şarlo") özellikle dış görünüş bakımından hayli farklı bir karakteri canlandırmaktadır. Chaplin bu filmde işsiz güçsüz bir düzenbazdır. İlk sahnede rakibinden önce davranıp bir kızın kalbini çalar ve durumun farkına varan adamla kavga eder. Ardından muhabir arayan bir gazeteye iş için başvurur ama reddedilir. Etrafta dolanırken kayalardan yuvarlanan bir araba görür. Karışıklıktan faydalanıp yaralıyı kurtarmaya çalışan bir gazetecinin kamerasını çalıp muhabir arayan gazeteye koşar. Görüntüleri kendi çekmiş gibi davranarak haberin baskıya girmesini sağlasa da muhabir onu bulur ve kavga ederler. Haluk Işık Haluk Işık (d. 27 Mart 1960, Edremit), Türk tiyatro oyunu yazarı. 27 Mart 1960'ta Edremit'te doğdu. Gökçeada Öğretmen Okulu'ndan mezun olduktan sonra Dokuz Eylül Üniversitesi Güzel sanatlar Fakültesi ve Görüntü Sanatları, Tiyatro/Dramatik Yazarlık Bölümü'ne girdi. Aynı okulun Güzel Sanatlar Enstitüsü'ne bağlı olarak doktora eğitimi gördü. 1984'te Devlet Tiyatroları'na girdi. İzmir Büyük Şehir Belediyesi Başkanlık Kültür ve Sanat Danışmanlığı yapmaktadır. Yurt içi ve yurt dışında 52 oyunu yayımlanmıştır. Yayımlanmış 300 bölüm televizyon senaryosu vardır. Yayımlanmış 20'ye yakın radyo oyunu vardır. Değişik kitlesel etkinlikler için 20'ye yakın dramatik nitelikli senaryo yazmıştır. Akademik düzeyde 2 bilimsel tezi vardır. Değişik dergi ve gazetelerde yayımlanan pek çok şiir, deneme ve bilimsel yazı yazmıştır. İBB tarafından yayımlanan "Meles'in Oğlu Homeros" adlı bir kitap yazmıştır. İBB tarafından özel günler için hazırlanan dergi ve broşürlere yazılar yazmıştır. Değişik yazarların kitapları için sunuş ve değerlendirme yazıları sahibidir. Yönetmen olarak, 30'a yakın oyun sahnelemiş, birçok kitlesel etkinliğe sanat yönetmenliği yapmıştır. Aksak Ä°stanbul Hikayeleri Aksak İstanbul Hikayeleri oyunu ilk kez 26 Mayıs 2004 tarihinde 14. Uluslararası İstanbul Tiyatro Festivali sahnelenmiştir. Yeşim Özsoy Gülan'ın yazdığı dördüncü oyunudur ve Osmanlı müziğindeki Aksak Ritim öğesinden yola çıkılarak yazılmıştır. Müziğin ritmindeki bu aksamanın, eski bir Osmanlı başkenti olan 2004 yılının İstanbul hayatındaki yansımalarını anlatılmıştır. Ayrıca bu oyun yazarına Afife Jale Tiyatro Ödülleri'inde Cevat Fehmi Başkut Özel Ödülü'nü de kazandırmıştır. Necati Demir Necati Demir (d. 20 Nisan 1964, Ordu), Gazi Üniversitesi Eğitim Fakültesi Türkçe Eğitimi Ana Bilim Dalı Başkanı. Bilimsel araştırma konusu olarak; dünya bilimine ve barışına katkısı olması sebebiyle, dünya kültürleri içinde önemli bir yeri olduğuna inandığı Türk kültürünü incelemeyi hedeflemiştir. Bir kültürün oluşmasındaki en temel unsurun dil olduğunu göz önünde bulunduran Necati Demir, ilk araştırma ve çalışmalarını dil üzerinde yapmış, Türkçe kelimelerin kökenlerine inmiştir. Araştırmasını yaptığı kelimelerden biri de, birçok yabancı dil bilimcisinin dikkatini çeken "yılkı" sözcüğüdür. Türk kültürünün binlerce yıl; önceleri Fars ve Arap; 1850’lerden sonra Avrupa; 1950’lerden sonra ise Amerikan kültürlerinden etkilendiğini; Türk toplumunun bugün kendi kültürünü unutarak başka kültürlerin gölgesinde kaldığını "Gölgede kalanın gölgesi yoktur" ifadesiyle vurgulayan Necati Demir, bu büyük kültürün yeniden hatırlatılması ve canlandırılmasına katkılarda bulunmuştur. Bu amaçla 1984 yılında başlattığı çalışmaya arkadaşlarını da ortak etmiş ve bir bilimsel çalışma grubu oluşturmuştur. Bu bünyede; Türkçe olduğu kadar yabancı dillerde de yayımlar yaparak, bu kültürü tekrar uluslararası bir platforma taşımıştır. Bir ülke kültürünün oluşmasındaki önemli etkenlerden bazıları olarak; ninnileri, çocuk oyunlarını, mânileri, masalları, fıkraları, atasözlerini, tekerlemeleri, türküleri, efsaneleri, destanları, ... örnek göstermiştir. Necati Demir, ayrıca 20 yıl boyunca alan araştırması yapmış, Türk masalları, Türk efsaneleri, Türk ninnileri, Türk mânileri, Türk atasözleri ve Türk çocuk oyunlarını derleyerek sözlü Türk kültürünün en büyük arşivlerinden birini kurmuştur. Bu araştırmaların birinci ciltleri yayımlanacak duruma gelmiştir. Bao Dai Bảo Đại (d. 22 Ekim 1913 - ö. 30 Temmuz 1997), 1926-1945 yılları arasında hüküm süren son Vietnam imparatoru. Gençliğinde ülkesinin bağımsızlığı için bir umut simgesi iken sonraları "Playboy İmparator" olarak tanınmıştır. Fransız sömürge rejimine bağlı olan İmparator Khai Dinh'in oğluydu. Annesi, köylü soyundan gelme bir cariyeydi. Fransa'da eğitim gördü, gençliğinin çok kısa bir bölümünü anayurdunda geçirdi. 1926'da tahta çıktı ve Bao Dai ("Büyüklüğün Koruyucusu") unvanını aldı. Önceleri bazı reformlar yapmak ve Vietnam'ı modernleştirmek istedi ancak bunun için Fransızların desteğini sağlayamadı. Mart 1945'te Japonlar, Fransız yönetimini Çinhindi'nden uzaklaştırıncaya değin, II. Dünya Savaşı boyunca Fransız sömürge rejimi Bao Dai üzerinde sıkı bir denetim kurdu. Japonlar, bağımsız yeni bir Vietnam Devleti'nin başına Japonya'daki yaşlı Prens Cuong De'yi getirmeyi düşündüler ama sonunda zaten zayıf bir önder olan Bao Dai'nin başta kalmasına izin verdiler. Ağustos 1945'te Viet Minh iktidarı ele geçirdiğinde Ho Şi Mingh ve arkadaşları, Bao Dai'yi kendilerine bağlamanın simgesel bir anlamı olabileceğini düşündüler. Viet Minh, Bao Dai'nin görevden çekilmesini istedi ve "Yurttaş Prens Nguyen Vinh Thuy" sıfatıyla ona göstermelik bir danışmanlık görevi verdiler. Viet Minh'in kendisine hiçbir işlev tanımayacağını anlayan ve Fransızlara da güvenmeyen Bao Dai, 1945'te Hong Kong'a kaçtı. Orada uçarı bir yaşam sürdü, zaman zaman da Fransız yönetiminin yeniden kurulmasına karşı uluslararası yardım çağrılarında bulundu. 1949'da Fransızlar Vietnam'ın bağımsızlığı ilkesini kabul ettiler ama ülkenin savunmasını ve maliyesini denetim altında tutmayı sürdürdüler. Bao Dai, bu koşullar altında Mayıs 1949'da Vietnam'a geri dönmeye razı oldu, temmuzda, bağımsız Vietnam'ın geçici başkanı oldu. Böylece yeniden en yüksek makama getirilmiş olan Bao Dai, devlet işlerini Fransız yanlısı Vietnamlı görevlilere bıraktı. Ekim 1955'te ulusal bir referandumla ülkede cumhuriyet ilan edilince Fransa'ya döndü. Bayağı balaban Bayağı balaban ("Botaurus stellaris"), balıkçılgiller (Ardeidae) familyasına ait bir kuş türü. Büyük, tıknaz, kahverengi bir kuştur. "Botaurus lentiginosus"a çok benzer. 69–81 cm uzunlukta, 100–130 cm kanat açıklığına sahiptir. Genellikle yalnızdır, balıkları ve amfibileri avlar. Eğer görüldüğünü hissederse, hareketsiz durur. Şafak ve günbatımında en aktiftir. Suyun, kışın donduğu alanlardan güneye göç ederler. Westroads Mall saldırısı Westroads Mall saldırısı, ABD'nin Nebraska eyaletinin Omaha kentindeki Westroads alışveriş merkezi'nde, 5 Aralık 2007 tarihinde Robert A. Hawkins adındaki 19 yaşındaki birinin etrafa rastgele ateş açarak 8 kişinin ölümüne ve ikisi ağır 4 kişinin yaralanmasına neden olduktan sonra intihar ettiği kanlı saldırıdır. Hawkins, 5 Aralık 2007 saat 19:42'de Westroads alışveriş merkezi'ne geldi. Von Maur binasının üçüncü katına çıkan Hawkins, elindeki AK-47 marka tüfeğiyle yukarıdan etrafa rastgele ateş açarak, 8 kişinin ölümüne neden oldu. 5 kişiyi de yaralayan Hawkins'in saldırıdan sonra intihar ettiği anlaşıldı. Yetkililer, saldırganın cesedinin, Von Maur adlı alışveriş