devam etmektedir. Park Jung Min 2012 yılında Romeo karakterine bürünerek Japonca albümü ile Japonya için comeback yaptı ve albümden büyük beğeni toplayan Give me your heart şarkısına video klip çekti. Bu albümle yeni bir imaj ve konsepte bürünen Park Jung Min hayranlarını hem şaşırttı hem de övgüsünü aldı.Romeo karakteri sanatçının kendi kişiliğinin aksine çok fazla konuşmayan sessizliği ile ünlüydü ancak sanatçı bu karakterinde hakkını verdi ve Romeonun gizemi ve esrarıyla birkaç ayını geçirdi. Yine 2012 yılında bu kez 14 Kasım tarihinde Kore için comeback albümünü piyasaya sürdü böylelikle Park Jung Min i Romeo karakterinden çıkartıp yeniden özüne döndüren Beautiful adlı şarkıya video klip çekildi.Park Jung Min yine hayranlarını şaşırttı klibin konsepti oldukça farklıydı ancak her yaptığını kendine yakıştıran sanatçıyı hayranları yine çok beğendi klipte retro bir atmosfer gözlemleniyor ve oldukça neşeli işlenmiş tıpkı sanatçının kişiliği gibi. =) 1. Bad Person =) 2. Beautiful =) 3. Devil =) 4. Do You Know =) 5. Dream Out Loud =) 6. Everyday Is Christmas =) 7. Give Me Your Heart =) 8. Go Go =) 9. Glamorous Sky =) 10. Hide And Seek Love =) 11. Here =) 12. If You Can't =) 13. I Want To Protect You =) 14. Kiss =) 15. Like Tears Are Falling =) 16. Lover's Spirit =) 17. Missing You =) 18. Not Alone =) 19. No Turning Back =) 20. Only Me =) 21. One More Night =) 22. Sin =) 23. Tonight's The Night =) 24. Taste Fever =) 25. Tender =) 26. Until The End Of Time =) 27. Voyage =) 28. You See It's Like =) 29. Your Color =) 30. I Want To Protect You Fondant Garden(2012) Mobil içerik Mobil içerik, cep telefonlarında gösterilen veya kullanılan ringtone, grafik, indirim önerisi, oyunlar, filmler, ve GPS navigasyon gibi her türlü ortamdır. Mobil telefon sahipleri, cihazlarını text mesaj atmak, randevularını ayarlayabilmek, müzik dinlemek, video izlemek, video çekmek, alışveriş için kupon elde etmek, ofis dokümanlarına ulaşmak, haritadan yol tarifi almak ve daha birçok şey için kullanabilmektedirler. Bu gelişmeler sayesinde de mobil içerik kullanımı oldukça gelişmiştir. Modern mobil cihazlar birkaç milyon piksel ile fotoğraf çekebilmektedir. Mesela Nokia N93, DVD kalitesiyle karşılaştırılabilir videoları 90 dakikanın üzerinde telefon hafızasına kaydedebilmektedir. Mobil içerik aynı zamanda standart web sitelerden veya spesifik mobil sitelerden edinilebilen text veya multimedyayı da kapsamaktadır.. SMS vasıtası ile olan mobil içerik; müşterilere özellikle ringtone ve duvar kağıdı gibi basit içerik veya mesaj göndermede hâlâ en temel teknolojidir. Çünkü SMS genç insanlar tarafından mesajlaşmak için kullanılan temel araçtır ve bu sebeple bu pazara ulaşmak için en efektif yoldur. Ayrıca SMS, diğer mobil teknolojilere göre (MMS, bluetooth, mobile e-mail veya WAP gibi ) kişilere ulaşmada çok daha etkili ve her zaman hazırdır. Hepsinden de önemlisi, SMS in kullanımı oldukça kolaydır ve günden güne de daha çok benimsenmektedir. Birçok kişi SMS in eski bir teknoloji olduğunu düşünmesine ve MMS veya WAP gibi daha süslü teknolojilerin SMS in yerine geçeceğini söylese de SMS her gün kendisini yenilemektedir. Buna bir örnek; içerisinde müşterilere mobil bilet veya kupon sağlayan ve bir WAP- push linki ile barkod içeren aplikasyonların SMS yoluyla yollanmasıdır. Bu açıkça halen ulaşım ve karşılıklı erişim sıkıntılarının doğduğu durumlarda MMS in yerini alacaktır. Müşterinin SMS için olan mobil içeriklere güvenini ve bağlılığını korumak önemlidir. Bu demektir ki bir müşteri eğer örneğin bir duvar kağıdı indirdiyse bu düzgün, hatasız ve doğru bir şekilde çalışmalıdır. Bu nedenle doğru SMS gateway sağlayıcısını seçmek ve içeriğin sistemden çıkıp müşteriye kadar giderken katettiği yolun sağlıklı olduğuna emin olmak çok önemlidir. Modern telefonlar bluetooth teknolojisine sahiptir. Bu telefondan telefona videoların herhangi bir ücret ödenmeden transfer edilebilmesinde büyük avantaj sağlamaktadır. 1990'ların sonlarından bu yana, mobil içerik dünyada giderek daha önemli bir pazar haline gelmiştir. Mobil İçerik ağları-G mobil 3 olan dünya liderleri, Güney Koreliler ve Japonlardır. Durumu yakından takip eden Avrupalılar için, telefonları, cep kullanıcıları ve cihaz içerikleri yıllardır özel olmuştur. Mevcut eğilimler üzerine, dünya haberleri, spor skorları, film, müzik ve daha fazlasını almak için cep telefonlarına bağlı olarak, önümüzdeki yıllarda dünya genelinde milyonlarca yaşamda giderek daha fazla rol oynayacaktır. Mobil içerikte genelde WAP sitelerinden indirilen yeni yöntemler artarak kullanılmaktadır. İtalya'da 800.000 kişi Passa Parola'da (kullanıcıların mobil içerik için büyük bir veritabanına göz atan ve doğrudan telefona indirmeyi sağlayan bir uygulamada) kayıtlıdır. Reggio Calabria ili Reggio Calabria ili ; (İtalyanca: "Provincia di Reggio Calabria"; antik adıyla:"Calabria Ulteriore Prima") güney İtalya'da Calabria Bölgesinde yer alır. Bu ilin merkezi Reggio Calabria'dır. Reggio Calabria ili İtalya yarımadasının en güneyinde, "İtalya çizmesinin burnunda"dır ve Akdeniz'in hemen hemen ortasında bulunur. Reggio Calabria ilinin batısında Tiren Denizi, güneyinde ve doğusunda Akdeniz parçası olan İyonya Denizi vardır. Bu denizler kıyısındaki Regio Calabria ili sahillerinin uzunluğu yaklaşık 220km olur. İlin kuzeydoğusunda Cantanzaro ili, kuzeybatısında Vibo Valentia ili ve güneybatısında ortalama 3,2km olan Messina Boğazı'nın öteki yakasında Sicilya adası bulunur. Reggio di Calbria sehrinin hemen kuzeyinde bulunan Villa San Giovani'de ki feribot terminali ve Sicilya'da Messina feribot terminali arasinda duzgun feribot seferleri ile İtalya yarimadasi ile Sicilya adasi arasinda karayolu vasitalari için baglanti vardir. Calabria ili 3.183 km²lik bir alana ve (31.7.2010 tahminlerine göre) 566.226 kişilik toplam bir nüfusa sahiptir. İlin 97 Komünü vardır. 10.000den büyük nüfuslu olan komünler şöyle sıralanabilir: Zünnûn-ı Mısrî Zünnûn-ı Mısrî veya Zun-Nûn el-Mısrî () (Mısır’ın Yûnusu) (d. 796, Ahmim - ö. 860, Kahire), tasavvuf felsefesinin kurucuları arasında gösterilen Mısırlı Arap düşünürdür. Tam ismi ise "Zünnûn Ebû'l Faid Savban ibn İbrâhim el-Mısrî" (Arapça: أبوالفيض ثوبان بن إبراهيم المصري) olarak bilinir. Zünnun Mısri, 'İslâm’da Gnosis' kavramı üzerinde ihtisaslaşarak ve bunu Mârifetullâh 'İrfân' öğretisi şeklinde biçimlendirerek tarikât üyeliğine yeni kabul edilen müridler ile tarikât şeyhi arasındaki haberleşmeyi kolaylaştırmaya yardımcı olacak yeni bir öğreti geliştirmesiyle tanınmıştır. Lâkabı olan ve sonradan kendisine atfedilen "Nûn" sıfatı ise Eski Arapçada büyük balık/balina anlamını taşımaktaydı. Burada kullanılmasından maksat ise Yûnus peygamberi yutan ve büyük bir balık olan yunus balığını çağrıştırmasıdır. Kısacası "Zû’l-Nûn el-Mısrî" lâkabı, "Mısır’ın Yûnus’u" anlamını taşımaktadır. Eski Yunan felsefesi, tıp ve simya bilimleriyle yakından ilgilendi. Beyazid Bistâmî'nin selefi olan Zû’l-Nûn el-Mısrî, aynı zamanda İmâm Câ’fer-î Sadık'ın talebelerinden olan meşhur simyacı Câbir bin Hayyan'ın da bir müridiydi. Aynı zamanda, meşhur âlim ve sufilerden Hallâc-ı Mansûr’un da mürşidi olan Sahl el-Tustarî de Zû’l-Nûn el-Mısrî’in talebelerinden birisiydi. Tutuklanarak Bağdad'ta bir cezâevine kapatıldı. Fakat, yapılan soruşturma neticesinde halifenin emriyle serbest bırakılarak tekrar Kahire'ye dönmesine müsaade edildi. 859 yılında Kahire'de vefât etti. Türbesi Kahire yakınlarında "Ölüler Şehri" adı verilen mevkîinde olup günümüze dek muhafaza edilmiştir. Zünnûn-ı Mısrî, tarikat üyeliğine yeni kabul edilmiş olan mürid ile tarikâtın şeyhi veya mürşidi ile arasındaki iletişimin kolaylaşmasına yardımcı olacak bir sistem geliştirmek suretiyle Marifetullah "(İrfân/Gnosis)" öğretisini biçimlendirdi. Söz ve şiirleri mistik tasvirlerle dolu ve hâyallerle son derece zengin olan, bilgi ya da "marifet" ("irfân/gnosis")’e sufi spiritüalizminde diğer iki anayolu temsil eden korku ("makhafet") ve aşk ("mahabbet")’dan çok daha fazla vurgu yapan, ve Mısır hiyerogliflerinin sırrına vâkıf olan efsanevî bir simyacı, şair ve mutasavvıf olarak şöhret sahibi olan ve tanınan bir kişiliğe sahipti. Yazılı eserlerinden hiçbiri günümüze ulaşamamıştır. Fakat, kendisine atfedilen çok sayıda şiirler, sözler, ve özdeyişler günümüzde halk arasında geleneksel olarak yaşatılmaktadır. Osho, Mısrî'den, 'Günümüze dek yeryüzünde yürüyen sufi mistiklerin en büyüklerinden biri' olarak bahsetmektedir. Bryan Jones (futbol) Bryan Jones, futbol akademi teknik direktörü. Aston Villa'da çalışmaktadır. 1980 yılında Aston Villa genç takımına geldi. 1997'den beri, Villa'nın akademi teknik direktörü olarak çalışıyor. Cumhuriyet BayramÄ± (Azerbaycan) Azerbaycan Cumhuriyet Bayramı, Azerbaycan'ın bağımsızlık günü. 1991 yılından beri resmi bayram olarak kutlanmaktadır. Azerbaycan'da Cumhuriyet günü 28 Mayıs Azerbaycan'ın bağımsızlık günüdür. Cumhuriyet Günü hükûmet ve kamuoyu tarafından her yıl bayram olarak kutlanır. Harry Forrester (futbolcu) Harry Lee Forrester (d. 2 Ocak 1991, Milton Keynes), İngiliz futbolcudur. ofansif orta saha olarak Brentford'da görev yapmaktadır. İngiltere'de, genç takımdan yükselmiştir. Bitirimler Sosyetede Bitirimler Sosyetede, yönetmenliğini Zeki Ökten'in yaptığı Ekim 1973 yapımı macere ve komedi sinema filmi. Filmde Türk sinemasının bilinen kişilerinden Kartal Tibet, Kadir İnanır, Gülşen Bubikoğlu, Atıf Kaptan, Ali Şen, Sami Hazinses, Mürüvvet Sim, Necdet Tosun ve Şener Şen gibi isimler vardır. Veli (Kartal Tibet) ile Ali (Kadir İnanır) birbirlerinden tümüyle farklı karakterlere sahip iki kardeştir. Fırıldak Ali çapkınlık, hırsızlık ve dolandırıcılıkla gününü gün ederken, Veli ise hamallık yaparak gece-gündüz demeden çalışıp, sevdiği kızla evlenebilmek için başlık parası biriktirmektedir. Küçük yaşta ayrıldıkları için birbirlerini tanımayan bu iki zıt kardeşten Ali, kendisini bir çetenin önemli adamı gibi gösterip sağdan soldan haraç toplamaktadır. Fırıldak Ali, annesi ile birlikte bir otel lobisinde tanıştığı Peri (Gülşen Bubikoğlu) ve babası Nurullah Bey’e kendilerini zengin gibi tanıtırlar. Amaçları para sızdırmaktır. Bu arada oyununu anlayan çeteden kaçarken Veli ile çarpışır. Ona yemek ısmarlar. Öyküsünü öğrenir. Veli’ye çok zengin biri olduğunu söyler ve elindeki birikmiş başlık parasını alır. Daha sonra dolandırıldığını anlayan Veli, Ali’nin peşine düşer. Evini bulur. Evde kavga esnasında kendi babasının resmini görür. Fırıldak’ın aslında öz kardeşi olduğunu anlar. Ali kendini affettirmek için Elif’in babasından Veli’ye kızını ister, ama ikna edemez. Bu sırada çetenin başı Ali’yi bulmak için sevgilisi Peri’yi kaçırır. Ali ile Veli Peri’yi kurtarmak için baskına gider. Çeteyle çatışır ve yaralanırlar. Polis yetişir, çete başı ve adamları tutuklanır. Bu badireyi atlatan bitirim kardeşler, Peri ve Elif’in babalarının yumuşamasıyla sevdiklerine kavuşur ve mutlulukla nikâh dairesinin yolunu tutarlar… Blog haberciliÄŸi Blog ya da weblog günlüğe benzemektedir, sıradan günlüklerden farkı İnternet üzerinden web 2.0 kullanarak yazılmış olmasıdır. İsteyen herkes, istediği şeyi, teknik bilgi gerektirmeksizin kendi istediği şekilde kendi bloglarında yazabilir. 1979 yılında, Tom Truscott ve Jim ellis, İnterneti kişilerin bilgilerini paylaşabilecekleri bir ortam olarak kullanmışlardır, ilk kez blog yazımı da bu kişiler tarafından yapılmış olup, weblog kavramı çıkarılmıştır (Kaplan & Haenlein, 2009). Blog haberciliği; İnternet ortamı kullanılarak oluşturulan bloglara eş zamanlı olarak haber bildirimi yapılmasıdır. Bu habercilik biçimi kimi zaman profesyonel olmayan kişilerce kimi zaman da bir medya kurumundan bağımsız habercilik yapan gazeteciler tarafından da kullanılmaktadır. Böylece cesaretle pek çok farklı haber yurttaşlar tarafından bloglarında paylaşılmaktadır. Luke Goode’a (2009) göre yurttaş gazeteciliği, İnternet ortamında haber postalamak, fotoğraf ve video paylaşmak, hatta kimi geniş tanımlara göre daha önce yayınlanan haberleri yeniden paylaşmayı da kapsar. Bu tanımlamalardan anladığımız, yurttaş gazeteciliğinin veya blog gazeteciliğinin anlamsal olarak kesin sınırlamalarının olmadığıdır. Yurttaşların yaygın bir şekilde blog haberciliğine olan ilgisi ve kullanımının son yıllarda pek çok ülkede gerçekleşen terör olaylarından sonra arttığı söylenmektedir. Yaşanan hadiselerin merkezinde bulunan yurttaşların anında bloglarında haberleri paylaşması ile Blog haberciliği paylaşımı ve kullanımı artmıştır. Luke Goode (2009), İnternet haberciliğinin hiperlokal, yani her yerden yurttaşların yapılabileceği bir gazetecilik türü olduğunu vurgulamıştır. İnternet haberciliğinin uzantısı olan hiperlokal medya Dünya’da farklı bölgelerden paylaşılan haberlerin bir kanalla kişilere ulaştırılması ile gerçekleştirilmektedir. Pek çok haber websitesi ve bloggler birer Hiperlokal medya haline dönüşmektedir. Mehmet Barlas’a göre (2005) Türkiye’de blog gazeteciliği yapan yurttaşlara” pijamalı gazeteciler” adı da verilmektedir. Bunun nedeni ise yurttaşların profesyonel bir kurum çatısı altında değil çoğunlukla evlerinden ya da kendi mobil araçlarından eş zamanlı haber paylaşımını gerçekleştirmeleridir. Etkileri oldukça geniş alanlarda yankılanan çok sayıda güncel gelişme ve olayın yorumlanmasında rol oynar. Gazetede sadece okuyucu okumakla yetinirken, şimdi web 2.0 sayesinde okuyucu da olaya aktif bir biçimde katılabilmektedir. Okuyucular da kendi yorumlarını, eleştirilerini, katılıp katılmadıkları noktaları anında haberci ile paylaşabilmektedirler. Geleneksel medyaya göre, en büyük avantajları olayları sıcağı sıcağına neredeyse eş zamanlı bir biçimde aktarırlar ve geleneksel gazeteciliğe göre hızlıdırlar. Mitchelstein ve Boczkowski’nin 2009 yılında yazdığı geleneksel gazetecilik ile yeni gazeteciliği kıyaslayan makalesine göre, gazetecilik mesleği her zaman dijital ve teknolojik değişimlerden etkilenmiştir, online gazeteciliğe geçişte de bu etkileşim söz konusudur. Telefon ve dijital kamera gibi cihazların taşınabilir hale gelmesi ile birlikte, sokakta haber niteliği taşıyan herhangi bir olay karşısında duyarsız kalmak istemeyen vatandaşlar, olay anını görüntüleyerek veya fotoğraflar çekerek İnternette kendi seslerini de duyurmaya başlamışlardır. Salt habercilik boyutunda değil, aynı zamanda bilgi paylaşımı ve tartışma platformları olarak da her türlü konuda bloglara rastlanmaktadır. Örnek olarak; din, teknoloji, bilimsel araştırma, tarım, sinema, erotizm, pornografi vb. Türkiye’deki bloglara bakacak olursak, Milliyet Blog’da 250 ayrı konu başlığına rastlanmaktadır. Blog haberciliğinin diğer önemli özellikleri ise; bedava olması, milyonlarca kişiye ulaşma imkânının olması, karşılıklı tartışma ortamı oluşturması ve geleneksel gazetelerdeki gibi sütun, satır gibi kısıtlamaların olmamasıdır. Haber niteliğinin dışında, bu bloglar büyük firmalar tarafından okunarak, pazarlama planlarında ve stratejilerinde etkilidir. Aynı zamanda, pazarlama açısından baktığımızda, çok okunan haber bloglarının reklam mecrası olarak kullanıldığı da görülmektedir. Pew Internet ve Buzz Metrics (2005) araştırma firmalarının raporlarına göre, haber blogları geleneksel medya için okunma oranı olarak henüz rakip değildir. Bir diğer araştırma ise daha çok reklamcılık açısından önemli olup, blogların reklam gelirlerinin geleneksel medyaya oranla daha az olduğunu bildirir (State of the Media, 2010). Blog haberciliği, bir yandan da geleneksel medya karşıtı iktidar biçimi sergilemektedirler. Reese, Rutigliano, Hyun ve Jeong’ın (2007) makalesine göre, haber bloglarının demokratikleşme ve çok sesliliğe katkısı bulunmaktadır. Bazı blog yazarları, blog haberciliğini profesyonel bir meslek olarak görüp, haberlerin peşinde koşmaktadırlar. Aynı zamanda, geleneksel medya kadar yaptırım gücüne sahiptirler. Tüm bu gelişmeler karşısında, daha önceden İnternet ortamına taşınmış bulunan büyük medya kuruluşları, var olan fotoğraf ve video havuzundan faydalanmaya başlamışlardır. Bunun ilk örneği Amerika ve İngiltere’de görüldü. ABC, BBC ve CNN gibi kanalar kendi İnternet siteleri içerisinde blog habercilerine ve onlar tarafından İnternete yüklenen görüntü ve fotoğraflara yer vermeye başladılar. BBC ve CNN blog gazetecilerinin yüklediği görüntülerden oluşan fotoğraf havuzuna kendi kurumsal İnternet sitelerinde yer verirken, ABC ise İnternet sitesi içerisinde vatandaşların da üye olarak kendi haberlerini ve köşe yazılarını paylaşabilecekleri interaktif bir mecra oluşturdu. Türkiye’de geleneksel medya ve yeni medya etkileşiminin tarihine bakıldığında ilk adımların CNN Türk ve Milliyet gazetesi tarafından atıldığı görülür. Cnn Türk, Haberim web sayfası ile kişilerin kendi haberlerini yayınlamalarına olanak sağlamıştır. Aynı şekilde Milliyet Blog’da da blog gazeteciliği üyelik sistemi ile devam etmekte, isteyen herkes kendi haberlerini Milliyet gazetesinin web sitesinde yayınlayabilmektedir. Bu iki örneğin arkasından başka çeşitli kuruluşlar da İnternet sitelerinde blog gazetecilerine yer vermiştir. Elif Berköz Ünvay’ın (2007), Milliyet Blog yöneticilerinden Başak Temiztaş ile yaptığı “2 bin 360 yazarlı gazete” başlıklı röportajına göre, Milliyet Blog’a her gün 200 kişi girdi yapmakta, her yaştan yazar bulunmakta ve yazarlar yaptıkları işi fazlası ile ciddiye almaktadırlar. Yine aynı röportaja göre, kişiler kendi bloglarını açmaktansa, geleneksel medyada kendine yer edinmiş bir gazetenin İnternet sitesinde yazmayı tercih ediyorlar, bunun nedeni ise tıklanma oranlarının yüksek olması ve aynı zamanda haber yapan kişiye en baştan bir itibar kazandırmasıdır. Bir diğer geleneksel medya ile bütünleşme örneği olarak da, geleneksel medyada kariyer sahibi olmuş gazetecilerin yeni medyada da kendi blogları ile haber yapmaya başlamasını gösterebiliriz. Steen Steenson’ın 2009 yılında yayımladığı makaleye göre, geleneksel gazeteciliğin önem verdiği araştırmacılık, bir konu üzerinde odaklanma gibi hassasiyetler, yeni gazetecilik ve online gazetecilikle birlikte yerini anında haber yapabilme, birden fazla habere odaklanabilme gibi özelliklere bıraktı. Bu konularda kendini geliştiren gazeteciler de kişisel web sitelerinde yurttaş ve online gazeteciliğe devam ettiler. Türkiye’den bunlara en iyi örnek Cüneyt Özdemir’in Dipnot.tv web sitesi örneğidir. Geleneksel medyada da kendine yer edinmiş gazeteci, ayrıca web sitesinde birlikte çalıştığı muhabirler ve yazarlar ile birlikte sansürsüz yayın yapabilmektedir. Blog gazeteciliğinin veya yurttaş gazeteciliğinin demokratikleşmeye, çok sesliliğe ve gazeteciliğe birçok katkısının yanı sıra, geleneksel gazeteciliğin sahip olduğu kuralların bir kısmına sahip olmaması ile birlikte bazı sorunlar yaratabildiği de görülmektedir. Yurttaş gazeteciliği en büyük eleştiri etik kaygılar taşımadığı yönündedir. Geleneksel gazeteciliğin geçtiği öz disiplin ve denetleme gibi kurallara sahip olmayan yurttaş gazeteciler, bazen etik kaygılar taşımayabilirler. 2009 yılında yayınlanan blog yazarlarının etik konusuna bakışı üzerine yapılan araştırmaya göre, kişisel olmayan bloglarda olaylara karşı tutuma, dürüstlük ve zararsızlıktan daha çok önem verildiği saptanmıştır (Cenite, Detenberi Koh, Lim, Soon, 2009). Bu saptama doğrultusunda, online gazetecilerin dürüstlük ve karşısındakine zarar vermeme konusundaki hassasiyetlerinin geleneksel gazetecilere göre daha az geliştiğini söyleyebiliriz. Bu durumda bloglarda anlatılan haberlerin ve yazıların güvenirliliğinden şüphe etmemiz gerekir. Olayların kaynağının tamamen kişinin kendisi olması ve hiçbir sansüre ya da hukuksal denetime tabii tutulmaması blog gazeteciliğinin en büyük problemlerindendir. Bir diğer önemli eleştiri ise blog gazetecilerinin bazen geleneksel medyadan ya da diğer bloglardan kaynak göstermeksizin alıntı yapmasıdır. Herhangi bir haber hakkında arama motorlarını taradığımızda, haberin gerçek kaynağını bulmakta bazen zorlanırız. Bunun başlıca sebebi bir mecrada yazılmış haberin, diğer birçok İnternet sitesi ve blog gazetecileri tarafından çalınmış olmasıdır. Bu durumun hukuksal anlamda suç olması gerekirken, etik anlamda da haberin peşinde koşan gazetecinin emeğine saygısızlık olarak yorumlanabilir. Çalıntı haber durumu, geleneksel medya kanallarında ya da editörü bulunan paylaşımlı web sitelerinde moderatörler tarafından denetlenmektedir. İnternet kullanıcılığının ve paylaşımcılığının bu denli yaygınlaşması ile birlikte “word of mouth” dediğimiz kulaktan kulağa yayılan ürün ve marka reklamları da bloglara, forumlara taşındı. Fakat bu reklamların, bir haber niteliğinde okuyucuya bir yurttaş gazeteci tarafından sunulması da, blog haberciliğine getirilen en büyük eleştirilerden biridir. Çünkü okuyucu haberin reklam mı yoksa habercinin gerçek düşüncesi mi olduğunu ayırt edemez. Bitirim KardeÅŸler Bitirim Kardeşler, yönetmenliğini Zeki Ökten'in yaptığı,Nisan 1973, Türkiye yapımı macera ve komedi filmi. Baş rollerini Kartal Tibet, Kadir İnanır, Meral Zeren, Hulusi Kentmen, Kayhan Yıldızoğlu, Necdet Tosun, Sami Hazinses ve Turgut Özatay gibi isimler vardır. Daniel Johnson (futbolcu) Daniel Anthony Johnson (d. 8 Ekim 1992, Kingston), İngiliz futbolcudur. EFL Championship ekiplerinden Preston North End'de oynamaktadır. The Hollywood Reporter The Hollywood Reporter, piyasada önceleri günlük finans dergisi olarak yer almış ve 2010 yılından bu yana eğlence endüstrisi için çıkmakta olan dergi. Haftada bir yayımlanan derginin işletme hakları Prometheus Global Media'ya aittir. The Hollywood Reporter, "Variety" ile birlikte son yılların en büyük Hollywood odaklı yayınları arasında sayılmaktadır. Daha önce "Variety" dergisinde başkan yardımcılığı görevini üstlenmiş olan Eric Mika Nisan 2007'de derginin yayın kurulu başkanlığı görevine getirilmiştir. Şirketin yan ürünleri, etkinlikler ve iş ortaklıklarının sorumluluğu da Mika'ya devredilmiştir. Elizabeth Guider Temmuz 2007'de "The Reporter"'ın editörü olmuştur. 18 yıllık bir deneyime sahip olan Guider, derginin günlük ve haftalık sayılarının yayıma hazırlanması, sayısal içerik tasarıları ve şirket içi konferanslar konusunda yetkili kılınmıştır. Guider'in görevi 2010'da son bulmuştur. Aşağıgökçe, Mesudiye Aşağıgökçe, Ordu ilinin Mesudiye ilçesine bağlı bir köydür. Köyün isminin nereden geldiği hakkında bilgi yoktur. Köyün eski adı 'yeşillik' anlamına gelen Faldaca'dır. Eski bir Rum köyüdür. Rumlar tarafından Faldaca-i Süfla denilmiştir. Mesudiye'de iki Faldaca köyü olduğundan Aşağı Faldaca olarak anılmıştır. Köy isimlerininTürkçeleştirilmesi kapsamında Aşağıgökçe köyü adını almıştır. Aşağıgökçe köyüne Türk'lerin 1775-1800 yıllarında toplu olarak gelip yerleştikleri söylenmektedir. Burada yaşayan Rumlar mübadele sonucu değil kendi istekleri üzerine köyü terk etmişlerdir. Köy; Ordu iline 121, Mesudiye ilçesine 6 km uzaklıktadır. köyde İlköğretim okulu vardır ancak öğrenci olmadığından eğitim vermemektedir. Köyün, içme suyu şebekesi ve kanalizasyon şebekesi vardır. Köyde, Sağlık ocağı ve Sağlık evi yoktur. Köye ayrıca ulaşımı sağlayan yol asfalt olup internet, elektrik, sabit telefon vardır ve Turkcel,Vodafone, Avea GSM operatörleri hizmet vermektedir. Nusret Aras Prof. Dr. Nusret Aras (d. 11 Kasım 1944 Ankara) Türk akademisyen. 1971 yılında Ankara Üniversitesi Tıp Fakültesi'nden mezun oldu. 1976 yılında Genel Cerrahi Uzmanı, 1981 yılında doçent olmuş, 1982 yılı sonunda Ankara Üniversitesi'nden ayrıldı. 1983-1991 yılları arasında Ankara Numune Hastanesi Genel Cerrahi Kliniği şefi olarak görev yaptı. 1991 yılında Ankara Üniversitesi'ne döndü ve profesörlüğe yükseltildi. 11 Kasım 2011 tarihinde Ankara Üniversitesi Tıp Fakültesi öğretim üyeliğinden emekli oldu. Ankara Üniversitesi'nde 1991-1995 yılları arasında Tıp Fakültesi Dekan Yardımcılığı, 1995-1996 yılları arasında Rektör Yardımcılığı, 1996-2000 yılları arasında Tıp Fakültesi Dekanlığı, 2000-2008 yılları arasında Ankara Üniversitesi Rektörlüğü görevlerini yürüttü. Evli ve bir çocuk babasıdır. Köksal Baloş Köksal Baloş (d. 12 Şubat 1942 Elazığ) Türk akademisyen, diş hekimi. 1965 yılında İstanbul Üniversitesi Dişhekimliği Fakültesi'nden mezun olmuştur. Türkiye'de doktora yapan ilk diş hekimi olup, aynı zamanda periodontoloji disiplinini Türkiye'ye getirmiştir. 1968 yılında Ankara Üniversitesi Dişhekimliği Fakültesi'ne girmiş, 1976 yılında periodontoloji dalında doçent olmuştur. Aynı yıl Ankara Üniversitesi Dişhekimliği Fakültesi'nde ilk defa Periodontoloji Bölümünü kurmuş ve bu bölümün başkanlığına seçilmiştir. 1981 yılında profesör olmuştur. 1982 yılı Eylül ayında yeni kurulan Gazi Üniversitesi Diş Hekimliği Fakültesi'nin Kurucu Dekanlığına atanmıştır. 1982-1991 ve 1994-1997 yılları arasında 12 yıl dekanlık görevini yapmıştır. 1995 ve 1999 yıllarında iki defa Üniversitelerarası Kurul kontenjanından YÖK üyeliği'ne seçilmiş ve 2003 yılında görev süresi doluncaya kadar üyeliğe devam etmiştir. Evli olup iki kızı vardır. 12 Şubat 2009'da yaş haddinden emekli olmuştur. 156 bilimsel yayını bulunmakta olup, bunlardan yirmisi uluslararası dergilerde yayımlanmıştır. Yaptığı araştırmalar arasında, 1978 yılında yaptığı, ve 1956 yılından beri kullanımda olan yerli diş macunlarının aslında dişleri aşındırdığına ilişkin olan çalışması vardır. Bu çalışmanın sonucu olarak diş macunları içerisindeki aşındırıcı madde oranları düşürüldü, bu da Baloş tarafından 1986'daki bir araştırmada tespit edildi. Zeynep Korkmaz Zeynep Korkmaz (d. 5 Temmuz 1922, Nevşehir), Türkolog, akademisyen. 1944 yılında Ankara Üniversitesi Dil ve Tarih-Coğrafya Fakültesinin (DTCF) Türk Dili ve Edebiyatı Bölümünü bitirmiştir. 1957 yılında Saadet İshaki Çağatay'ın yanında doçent, 1948'de DTCF Olayları'nda devlet yanlısı tutum edindi ve bilim insanlarının tasfiye edilmesinde tanık oldu. 1964 yılında profesör olmuştur. Fakülte öğretim üyeliğine ilaveten 1958-1960, 1966-1968, 1972-1974 yılları arasında DTCF Yönetim Kurulu üyeliğinde, 1974-1978 arasında Ankara Üniversitesi Senato Üyeliğinde bulunmuştur. Prof. Dr. Zeynep Korkmaz, 1981-1983 yılları arasında Ankara Üniversitesi Türk Dili Bölümü Başkanlığı ve Yeni Türk Dili Ana Bilim Dalı Başkanlığı'nı yürütmüştür. Üniversitelerarası Kurul kontenjanından iki defa yapılan seçimi (1983, 1987) dönemin cumhurbaşkanı Kenan Evren tarafından onaylanmış ve bunun üzerine 1 Ekim 1983-15 Mayıs 1990 tarihleri arasında Yükseköğretim Kurulu üyesi olarak, 5 Ocak 1989–19 Mayıs 1990 tarihleri arasında da Yükseköğretim Kurulu Başkan Vekili olarak görev yapmıştır ve bu görevde iken yaş sınırından emekli olmuştur. Barbados bayrağı Barbados bayrağı, Barbados'un kullandığı resmi devlet bayrağı. 30 Kasım 1966 yılında bağımsızlık günü kabul edilmiştir. Dik bir şekilde üçe ayrılmış dikdörtgenden ve bir siyah kırık Çatal zıpkından oluşmaktadır. Sağdaki ve soldaki şeritler lacivert; orta kısımdaki dikdörtgen altın rengidir. Sol şeritteki mavi dikdörtgen gökyüzünü, sol şeritteki mavi okyanusu temsil eder. Ortada bulunan altın rengi şerit ülkelerini temsil etmektedir. Ortada bulunan kırık zıpkın ise İngiliz Sömürgeciliği'nden bağımsız olduklarını simgelemektedir. Ledra Ledra (Yunanca: Λήδρα) veya Ledrae, Kıbrıs adasının merkezinde, bugün Lefkoşa'nın bulunduğu yerde yer alan bir şehir krallığıydı. Bazı kaynaklara göre MÖ 1050'de kurulan şehir MÖ 330'da küçük bir köy kadar küçülmüştü. Bir dönem Asurlular tarafından da yönetilmiştir. Bazı diğer kaynaklar ise kuruluş tarihini MÖ 7. yüzyıl olarak vermektedir. Şehir diğer krallıklar arasında önemli bir yere sahipti. Şehir depremlerden dolayı yıkılmış ve yerine Ptolemaios I Soter'in oğlu Leucus tarafından "Lefkotheon" adıyla bugünkü Lefkoşa şehri kuruldu. Şehrin krallarından birinin adı Onasagoras idi. Arkeolojik kazılar sırasında MÖ 4. yüzyılda yazılmış ve Ledra'da Afrodit'e adanmış bir tapınağın varlığını gösteren Yunanca bir yazıt bulunmuştur. Lefkoşa şehir merkezinden 4 km uzaklıktaki Kafizin tepesinde yapılan kazılarda Ledra ile ilgili yazıtlar bulunmuştur. Karnak Tapınağı yakınlarındaki Achoris Tapınağında MÖ 4. yüzyıldan kalma dört Ledralı ismine rastlanmıştır. "Ledra" adının kökenine ilişkin bir buluntu yoktur. Şehir aynı zamanda "Ledrae", "Lidir", "Ledras", "Ledron" ve "Letra" olarak da anılmıştır. Barbados arması Barbados arması, Barbados'un kullandığı ulusal devlet arması. 14 Şubat 1966 tarihinde hükûmet tarafından kabul edilmiştir. Nevin Connell tarafından tasarlanmıştır. Kalkan ülkelerinin güvenliğini temsil etmektedir. Sol tarafta yunus, sağ tarafta pelikan bulunmaktadır. Mondo Cane Mondo cane (1962) (Bir Köpeğin Dünyası) İtalyan film yapımcıları Paolo Cavara, Franco Prosperi ve Gualtiero Jacopetti tarafında yapıla bir mondo filmdir. Filmde Batılı sinema seyircilerini şok etmek ve şaşırtmak amacıyla gezelim görelim formatında enteresan kültürel uygulamalar gösterilmektedir. Gerçek bir belgesel olma iddiası taşımasına rağmen filmdeki bazı sahneler dramatik etkiyi arttırmak için yeniden yaratılmıştır. Mondo cane uluslararası alanda iyi bir gişe başarısı sağlayarak benzer birçok filme esin kaynağı olmuştur. Bu filmler sonradan ismini "Mondo caneden alan yeni bir türe ait kabul edildiler. Buna ek olarak filmin başarısı aralarında "Mondo cane 2, Africa addio ve Addio zio Tom" gibi filmlerin yer aldığı birçok benzer filmin Jacopetti and Prosperi tarafından çekilmesine olanak sağladı. Genel olarak eleştirilere mahkûm edile Mondo cane 1962'de en iyi yapım alanında David di Donatello ödülünü aldı ve birçok ödüle aday gösterildi. Filme konu olan kişilerden biri olan ve kendi çalışmalarıyla teorilerinin yanlış sunulduğunu düşünen Yves Klein filmin Cannes'daki gösteriminde kalp krizi(ilk kalp krizidir bunu takip eden iki kalp krizinden sonra hayata veda etmiştir) geçirmiştir. The Dude The Dude isimli çalışmalar: KiÅŸiler: Philip Marlowe Philip Marlowe, Raymond Chandler tarafından Büyük Uyku () ve Uzun Veda () kitapları için yaratılmış bir roman kahramanıdır. Marlowe ilk olarak 1939'da basılan Büyük Uyku isimli romanda boy göstermiştir. Chandler'ın Black Mask ve Dime Detective gibi ucuz dergilerde yayımlanan ilk kısa hikâyelerinde "Carmady" ve "John Dalmas" gibi benzer karakterler yer almıştır. Sonradan bu kısa hikâyeler, Chandler'ın kullanılmış parçalardan yapmak diye adlandırdığı bir süreçle bir araya getirilerek ve genişletilerek Marlowe karakterinin yer aldığı romanlara dönüştürüldü. Chandler sonradan hiç kullanılmamış parçalardan oluşturduğu kısa hikâyelerini topladığı The Simple Art of Murder isimli kitapta baş kahramanların isimlerini Philip Marlowe olarak değiştirmiştir. İlk yazdığı hikâyeler olan "Blackmailers Don't Shoot" ve "Smart-Aleck Kill"deki dedektifin ismi sonraki baskılarda değiştirilmemiş ve Philip Marlowe, Private Eye televizyon dizisinde Marlowe'un çözdüğü vakalara eklenmiştir. "Philip Marlowe" karakteri öncelikle 1920'lerde ortaya çıkan sert dedektif/cinayet polisiye romanı türüne aittir. Bu tarz öyküler özellikle "Dashiel Hammett"'ın "Sam Spade" karakterinin de ilk olarak yer aldığı Black Mask isimli dergide yayımlanmıştır. Nüktedan, sıkı içici ve sert dedektif görünüşünün altında, Marlowe oldukça derin düşünceli, felsefi, satranç ve şiirden haz alan bir insanı barındırır. Fiziksel olarak zarar görmekten sakınmadığı gibi kolay kolay da meseleleri çözmek için şiddete başvurmaz. Ahlaki olarak doğruluğu seçtiğinden Büyük Uyku'daki Carmen Sternwood gibi türün femme fatale karakterlerinin oyununa gelmez. Chandler yazım hayatı boyunca bu türün gelişimine de katkıda bulunmaya çalışır. İlk uzun romanı olan Büyük Uyku, yazar 51 yaşındayken; son kitabı Playback ise 70 yaşındayken yayımlanmıştır. Hayatının son yirmi yıllık kısmında yedi roman yazmıştır ve sekizinci kitabı yazarın ölümünden sonra Robert B. Parker tarafından tamamlanarak yayımlanmıştır. Tam metal kaplama Full Metal Jacket FMJ veya Tam Metal Kaplama Mermi çekirdeğinin kurşun yapısının üzerinin bakır gibi yumuşak ancak kayıcı metallere kaplanan mermi çekirdeklerine verilen isimdir. FMJ'in amacı kurşun çekirdeklerde kurşunun eğilerek yiv-set'in yapısını alıp iyice sürtünerek enerji kaybı yaşamasını engellemek ve zırh delici çelik çekirdeklerde sert çeliğin nazik yapılı yiv-setleri hızlıca aşındırmasını yavaşlatmaktır. Günümüzde FMJ ile üretilmeyen pek az mermi bulunmaktadır. I. Ä°gnatius Aziz İgnatius ya da İgnatios () (yaklaşık 797–877), 4 Temmuz 858'den 23 Ekim 867'ye ve 23 Kasım 867'den öldüğü 23 Ekim 877'ye kadar Konstantinopolis Patriği. Doğum adı Nikitas'tır. Bizans İmparatoru I. Mihail ile Prokopia'nın oğludur. Anne tarafından büyükbabası imparator I. Nikiforos'tur. Daha bir çocukken, imparatorluk muhafızları ("Hikanatoi") yeni birliklerinin göstermelik komutanı olarak atandı. Zorla hadım edildi. Bir hadım imparator olamayacağı için, elverişsiz hale geldi. 813 yılında babası imparatorluktan düşürüldükten sonra, kiliseye katıldı. Kiliseye kapatılan imparatorluk ailesi üyelerinin sürgün için en çok tercih ettikleri yer olan Prens Adaları'nda üç manastır kurdu. İmparator Theofilos () öldükten sonra imparator olan küçük yaştaki III. Mihail'ın () naip İmparator annesi Theodora, İkonoklazm muhalifi güvenilir İgnatius'u, I. Methodius'un 847 ölümünden sonra Konstantinopolis Patriği olarak atadı. Kısa bir süre sonra geçmişte İkonoklazmı desteklemiş kilise mensuplarının görevden alınması ile ilgili Studios Manastırı ile Kilisedeki ılımlar arasındaki sorun ile karşılaştı. İgnatius muhafazakâr Studios mensuplarının yanında yer aldı ve ılımlı grubun başını çeken Siracusa başpiskoposu Gregory Asbestas'ı görevden aldı. Asbestas, Papa IV. Leo'ya başvurdu, böylece Roma ile Konstantinopolis arasındaki ilişkilerde sıkıntılı bir dönemin ilk kıvılcımını çakmıştır. Caesar Bardas ve yeğeni genç İmparator Mihail'ın 856 yılında Theodora'nın yönetimine son verdiler. 858 yılında Bardas, kendisini İgnatiusun muhalefeti ile karşılaştı. İgnatius, dul gelini ile ilişkisi olduğu gerekçesiyle Bardas'ın Aya Sofya'ya girişine izin vermiyordu. Buna cevap olarak, Bardas ve Mihail, İgnatius'un görevden alınıp, ihanet ile suçlanmasını sağlayıp patriklik makamının boşalmasını sağladılar. Makam, kısa sürede Bardas'ın akrabası Fotios tarafından dolduruldu. Fotios, 20 Aralık 858 tarihinde din adamı oldu, dört gün içinde başarılı şekilde okuyucu, kıdemsiz diyakoz, diyakoz ve rahip oldu. Noel günü Konstantinopolis Patriği oldu. Fotios, öncülünün bazı uygulamalarını geri aldı. İgnatius'un taraftarları Papa I. Nikolas'a başvurdular. Papa ve diğer batı piskoposları İgnatius'un tarafında yer aldı. İgnatius'un formal kilise mahkemesi sonucu görevden alınmaması Fotios'un seçimini kanunsuz kıldı. Sonuçta, kıdemli patrik olarak Papa I. Nikolas, Fotios'un seçiminin hukukiliğini belirlemek için sürece dahil oldu. Elçileri, konuyu araştırma göreviyle Konstantinopolis' gitmek için yola çıktılar. Ancak vardıklarında, Fotios'un yerine yerleşmiş buldular ve 861 yılında toplanan sinodun kararların kabullenmek zorunda kaldılar. 863 yılında Roma'da toplanan sinod, Fotios'u görevden aldı ve İgnatius'u tüm yetkileri ile tekrar atadı. Dört yıl sonra, Fotios bir konsil toplayarak Papayı, Kutsal Ruhun çifte tabiyatı hakkındaki sorular üzerine kafir olduğu temeli ile aforoz etti. Durum, ayrıca papalığın tüm kilise üzerinde yetkisinin sorgulanması ve yeni Hristiyan olan Bulgarlar üzerinde kimin yetkili olduğu tartışması ile daha çetrefilli bir hal aldı. Papa Nikolas, Fotios'un görevinden ayrılması üzerine odaklandı, güç üzerine ihtiras suçlamaları ile çok sert saldırılarda bulundu. Fotios'un hamisi Bardas'ın 866 yılında, İmparator III. Mihail'ın ise 867 öldürülmesi ve Makedonyalı Basileios'un tacı ele geçirmesi ile değişti. Fotios, yalnızca Bardas ve Mihail tarafından korunduğu için değil fakat Basileios'un papa ve batı imparatorları ile müttefiklik arayışı nedeniyle, patriklikten alındı. İgnatios yeniden patrik oldu. İgnatios, ikinci patriklik döneminde, Fotios'un politikalarına yakın politika izledi. Aforoz edilmesinden çok uzun sürmeyen bir süre sonra, Basileios ile ilişkilerini düzeltti ve imparatorun çocuklarının hocası oldu. Ekim 877 yılında İgnatios öldü. Fotios yeniden patrik oldu ve İgnatios'un aziz olma sürecine katkıda bulundu. Mithat YavaÅŸ Mithat Yavaş (d. 16 Ocak 1975), Türk eski futbolcudur. Almanya'da bir işçi ailenin çocuğu olarak Dünya'ya gelen Mithat Yavaş, burada futbol eğitimini aldıktan sonra Almanya'da yaşayan birçok genç Türk futbolcusu gibi şansını Türkiye'de denemek istedi ve Ocak 1996'da Süper Lig takımlarından İstanbulspor'a transfer oldu. Burada ilk Süper Lig karşılaşmasına 11 Şubat 1996 tarihinde Gaziantepspor'a karşı oynanan maçta çıktı. İlk sezonunda fazla forma şansı bulamadı fakat ilerleyen sezonlarda takımın önemli oyuncuları arasına girmeyi başardı ve İstanbulspor'un 1996-97 sezonunda Süper Ligi 6. sırada ve 1997-98 sezonunda 4. sırada bitirmesinde ve Avrupa kupalarına katılabilmesinde önemli katkıda bulundu. En başarılı sezonunu 1998-99 sezonunda. O sezon bir orta saha oyuncusu olmasına rağmen 25 Lig karşılaşmasında 11 gol kaydederek önemli büyük bir başarı gösterdi. İstanbulspor ligi üç sezon üst sıralarda bitirmeyi başarsa da ileriki sezonlarda düşüşe geçti ve ligi orta sıralarda bitirmeye başladı. Külüp sahibi Cem Uzan'ın kulüpten ayrılma kararı almasından sonra takımdan futbolcular da ayrılmaya başladı. Bundan dolayı Mithat Yavaş 2001-02 sezonunda bir dönem İstanbulspor'da hocası olan Ziya Doğan'ın yeni takımı Malatyaspor'a kiralık gitti. Malatyaspor'da kiralık olarak oynadığı ilk sezonunda 24 Lig karşılaşmasında 8 gol kaydetti ve sezon sonunda İstanbulspor ile sözleşmesinin bitmesinden dolayı Malatyaspor'a transfer oldu. Ziya Doğan yönetimindeki Malatyaspor ile büyük başarılara imza attı ve 2002-03 sezonunda lig 5. sırada bitirerek Avrupa kupalarına katılmayı başardı. Malatyaspor'dan 2003-04 sezonunun sonunda ayrıldı ve Süper Ligin seni ekiplerinden Kayserispor'a transfer oldu. Burada bir sezon kaldıktan sonra Manisaspor'a geçti ve yarim sezon burada oynadıktan sonra 1. Lig ekiplerinden Çanakkale Dardanelspor'a transfer oldu. Burada ligi sonuncu sırada bitirip 2. Lig düştü. Bir sezonda 2. Lig'de oynadıktan sonra aktif futbol kariyerini noktaladı. Zafer Demir Zafer Demir (d. 8 Ocak 1977, Erzurum), Türk futbolcudur. İskenderun Demir Çelikspor'da oynamaktadır. Futbola Erzurumspor'un altyapısında başladı ve burada Erzurumspor'un çeşitli altyapı ve amatör takımlarından oynadıktan sonra 1996 senesinde Erzurumspor'un A takımına geçti ve burada altı sezon boyunca düzenli olarak oynama fırsatı buldu. Daha sonra Süper Lig'de Kayseri Erciyesspor, Konyaspor, Sakaryaspor ve Denizlispor oynadı. 2010-11 sezonundan beri Tokatspor'da oynamaktadÄ±r. Bir sezon sonrası başka bir 2. Lig ekibi olan İskenderun Demir Çelikspor için forma giymeye başladı. Kendin yap Kendin yap (D.I.Y. veya DIY, İngilizce: Do It Yourself) uzmanların ve profesyonellerin yardımı olmaksızın gerçekleştirilen, bir şeylerin inşaat, tadilat ve tamiratına verilen isimdir. ""Kendin yap"" terimi ilk olarak 1950'lerde insanların bireysel olarak uygulamayı seçtikleri ev geliştirme projelerini anlatmak maksadıyla kullanılmaya başlanmıştır. Son zamanlarda, DIY teriminin anlamı genişleyerek birçok farklı alanda beceriyi ifade eder olmuştur. DIY, uluslararası alternatif rock, punk rock ve indie rock müzik; bağımsız medya ağları, korsan radyo istasyonları ve fanzin toplulukları ile ilişkilendirilmektedir. Bu bağlamda, DIY Sanatlar ve El Sanatları anlamına gelen Arts and Crafts hareketi içerisinde konumlandırılmakta ve bu anlayış içerisinde ihtiyaçların giderilmesinde başkalarına ihtiyaç duyulan modern tüketim kültürüne bir alternatif teşkil etmektedir. "Kendin yap" neticesinde meydana gelen materyal / sonuç, kişinin ya da toplulukların tecrübesine bağlı olarak tamamen değişebilir. 2008 Japonya Grand Prix 2008 Japonya Grand Prix (resmî adıyla XXXIV Fuji Television Japonya Grand Prix), 12 Ekim 2008 tarihinde Oyama, Japonya'daki Fuji Speedway pistinde yapılan Formula 1 yarışı. Toplam 18 yarışlı 2008 Formula 1 sezonunun 16. yarışıdır. Renault takımından Fernando Alonso yarışa 4. sırada başlayıp, 67 tur sonunda zafere ulaşmış; onun ardından gelen Sauber pilotu Robert Kubica ikinciliği, Ferrari'den Kimi Räikkönen ise üçüncülüğü elde etmiştir. Sezonun sonunda sürücüler şampiyonluğuna ulaşan Lewis Hamilton, yarışa Räikkönen'in yanında pol pozisyonunda başlamasına rağmen, aldığı sonuçla şampiyonadaki rekabetin artmasına yol açtı. Hamilton'un McLaren'daki takım arkadaşı Heikki Kovalainen ise Alonso'nun hemen yanında üçüncü sıradan yarışa başladı. Hamilton ilk virajda geç fren yaparak Räikkönen'i dışarıya kaymaya zorladı. Sonrasında ise aşırı agresif hareketleri yüzünden ceza alırken, bu durum İngiliz basınında tepkilere yol açtı. Hamilton'un şampiyonlukta en önemli rakibi olan Ferrari pilotu Felipe Massa ise ikinci turda Hamiton'un aracına temas edip spin atmasına sebep olduğu için ceza aldı. Bu kazadan sonra tüm araçların gerisinde kalan Hamilton, yarış sonuna kadar yeniden puan alabileceği bir noktaya gelemedi. Massa ilerleyen bölümlerde bu kez Toro Rosso takımından Sébastien Bourdais ile çarpışırken, yarışı 6. sırada tamamlayan Bourdais yarışın ardından cezalandırılarak 10. sıraya düşürüldü. Verilen bu ceza, yarış medyası ve eski sürücüler tarafından büyük bir eleştiri konusu yapıldı. İki hafta önceki Singapur Grand Prix'inde 15. başlayarak yarışı kazanan Alonso, böylece üst üste ikinci galibiyetine ulaştı. Son turlarda Räikkönen'i, ısrarlı ataklarına rağmen arkasında tutmayı başaran Kubica 2. sırayı alırken, Massa yarışı 7. bitirip Sürücüler Şampiyonası'nda Hamilton'la arasındaki puan farkını beşe düşürdü. Markalar Şampiyonası'nda ise Ferrari, sezonun bitmesine iki yarış kala McLaren'in yedi puan önünde yer aldı. Grand Prix, her biri iki pilotlu 10 takımdan toplam 20 pilotun katılımıyla yapıldı. Markalar olarak da anılan bu takımlar Ferrari, McLaren-Mercedes, Renault, Honda, Force India, Sauber, Toyota, Red Bull Racing, Williams ve Toro Rosso idi. Yarış öncesi Sürücüler Şampiyonası'nda McLaren'dan Lewis Hamilton 84 puanla birinci, Ferrari'den Felipe Massa ise 77 puanla ikinci durumdaydı. Bu ikilinin arkasında BMW Sauber'den Robert Kubica 64 puanla üçüncü, Massa'nın takım arkadaşı olan bir diğer Ferrari pilotu Kimi Räikkönen 57 puanla dördüncü ve Kubica'nın takım arkadaşı Nick Heidfeld 56 puanla beşinci olarak sıralanmaktaydı. Markalar Şampiyonası'nda McLaren, bir önceki yarış sonrası geride bıraktığı rakibi Ferrari'nin 1 puan önünde, 135 puanla liderken; BMW Sauber 120 puanla üçüncü sırada, arkasındaki Renault ise 51 puanla dördüncülük için çekiştiği Toyota'nın 5 puan önünde bulunmaktaydı. Felipe Massa, sezonun bir önceki yarışının yapıldığı Singapur'da başarısız bir pit stoptan sonra birincilikten arka sıralara düşmüş, şampiyonanın bitimine üç yarış kala Hamilton'la olan puan farkı 7'ye yükselmişti. Buna rağmen Massa "Singapur'da puan farkının nasıl bir anda bir puandan yedi puana yükseldiğine bakarsanız, bunun tam tersinin de kolayca gerçekleşebileceğini görürsünüz." diyerek şampiyonluğa olan inancını koruduğunu göstermişti. Hamilton ise şampiyonluk şansını devam ettirebilmesi için temkinli bir yarış stratejisi izlemenin önemini vurgulamıştı: Fernando Alonso için Singapur Grand Prix'i, 2007'yi McLaren'la geçirip Renault'ya döndükten sonra kazandığı ilk Formula 1 yarışı olmuştu. Yarışa 15. sırada başlayıp, erken bir pit stop yapmasına rağmen; takım arkadaşı Nelson Piquet Jr.'un kazası sonrası Alonso liderliğe yükselmeyi başarmıştı. Öndeki grubun pistin kaza kalıntılardan temizlenmesi sırasında pit stop yapma şansı bulamayıp pite girmeyi ertelemesi, ağır benzin yüküne sahip Alonso'nun öne geçmesine olanak tanıdı. Bu performansa rağmen Fuji'de kendisine, takımı Reanult'un Ferrari ve McLaren ikilisinin hızına yetişip yetişemeyeceği sorusu yöneltilen Alonso; "Önde rekabet edebilmek için odaklanmaya devam etmeli ve Singapur'daki performansımızı korumaya çalışmalıyız." şeklinde yanıt vermişti. Renault teknik sorumlusu Bob Bell ise takımın sezon başından beri gösterdiği ilerlemenin umut verici olduğunu belirtmiş ancak "bu sezon McLaren ve Ferrari'yi yakalayamayacağımızın farkındayız" demişti. Bell'e göre takımın son yarışlardaki hedefi daha fazla Grand Prix kazanarak Markalar Şampiyonası'nda Toyota'nın önündeki dördüncülüğünü korumaktı. Uluslararası Otomobil Federasyonu (FIA), motor sporlarının yönetim birimi, "Make Cars Green" (Arabaları Yeşil Yap) adlı kampanyanın Formula 1 ayağını Japonya Grand Prix'inde başlattı. Buradaki yarışlarda çevre dostu sürüşü desteklemek için lastik olukları yeşile boyandı. FIA başkanı Max Mosley durumu "FIA gelecekte motor sporlarına yapılacak yatırımların, geniş çerçevede kamunun yararına olacak teknolojilerin gelişimine yardım etmesini sağlamakta kararlıdır." şeklinde ifade etmişti. Formula 1 yarışlarında her zaman olduğu gibi Bridgestone, Japonya'ya iki farklı lastik getirmişti. Bunlardan yumuşak olanı oluklarından birindeki beyaz çizgi ile ayırt edilebiliyordu. Pazar günkü yarış öncesi iki tanesi cuma, bir tanesi cumartesi olmak üzere toplam üç antrenman seansı yapıldı. Cuma günü sabah ve öğlen yapılan seanslar 90'ar dakika, cumartesi sabah yapılan üçüncü seans ise bir saat sürdü. Havanın güneşli, zeminin kuru olduğu cuma seanslarının ilkinde Massa'dan saniyenin onda ikisi kadar hızlı olan Hamilton 1:18.190'lık derecesiyle en hızlı pilot oldu. McLaren sürücüsü Heikki Kovalainen Massa'dan çok küçük bir farkla daha yavaş kalırken; Räikkönen, Alonso ve Piquet de Hamilton'dan sonraki bir saniyelik zaman dilimde yer alarak turu en hızlı altı sürücü olarak tamamladı. Aynı günün ikinci antrenman seansında ise Toyota'dan Timo Glock 1:18.383 ile Alonso, Hamilton, Massa, Räikkönen ve Red Bull'dan Mark Webber'in önünde en hızlı sürücü oldu. Kıyasıya bir rekabetin olduğu turda, en hızlı on yedi pilot Glock'tan sonraki bir saniye içinde sıralanmıştır. Yol tutuşunun düştüğü nemli bir zeminde yapılan cumartesi sabah seansında birçok araç kayarak yarış çizgisini kaybetti ve kaçış alanlarını kullanmak zorunda kaldı. Bu bölümde Kubica 1:25.087 ile en hızlı zamana imza atarken; Glock, Piquet, BMW'den Nick Heidfeld, Williams'tan Kazuki Nakajima, Red Bull'lu David Coulthard ve Massa en iyi yedili oldu. Hamilton ancak on birinci olabilirken, sırasıyla 16. ve 17. olan Kovalainen ve Räikkönen'in önünde kendine yer buldu. Force India'nın iki pilotu Adrian Sutil ile Giancarlo Fisichella seansın büyük bölümünü çeşitli mekanik sorunlar yüzünden garajlarında geçirdi. Cumartesi günü öğlen yapılan sıralama turları üç bölümden oluşmaktaydı. 20 dakikalık ilk bölümde ilk 16 dışında kalan sürücüler, 15 dakikalık ikinci bölümde ise en hızlı 10 dışında kalanlar eleniyordu. son bölümde pol pozisyonuyla beraber ilk 10'un nasıl sıralanacağı ortaya çıkıyordu. Son bölüme ulaşmayı başaramayan araçlara yarıştan önce benzin ekleme hakkı veriliyor, yani bu sürücüler elemelerde daha hafif araçlarla yarışmış oluyorken; son bölüme katılanlara benzin izni verilmiyor, yani bu sürücülerin önceki turlardan daha fazla benzin taşımalarına müsaade edilmiyordu. Hamilton 1:18.404'lük derecesiyle 2008 sezonundaki altıncı pol pozisyonuna ulaşırken, final bölümünün büyük kısmını en hızlı olarak sürdüren Räikkönen ile birlikte en öndeki ikiliye yerleşti. Bölümün bitimine doğru üçüncü sıranın sahibi olan Massa, son dakika turlarıyla sırasıyla üçüncü ve dördüncü sırayı kazanan Kovalainen ve Alonso tarafından beşinci sıraya itildi. Kubica, altıncı olarak Toyota pilotları Jarno Trulli ve Glock ile Torro Rosso pilotları Sebastian Vettel ve Sébastien Bourdais'in önünde yer aldı. Red Bull sürücüleri 11. Coulthard ile 13. Webber'in arasına Piquet girmeyi başarırken; piste çıkan tek Japon sürücü olan Nakajima, Williams'tan takım arkadaşı Nico Rosberg'in önünde 14. sırayı aldı. Birinci bölümün büyük kısmını aracının ayarlarıyla uğraşarak geçiren Hiedfield ise ancak takım arkadaşı Kubica'nın on sıra gerisinde 16. olabildi. Honda'nın kendi seyircisi önünde sürücüleri Rubens Barrichello ile Jenson Button 17. ve 18. sırada kalırken; sonda kalan Force India pilotlarından Sutil, takım arkadaşı Fisichella'yı 0,8 saniye gibi rahat bir farkla geçerek 19. çizginin sahibi oldu. Yarış öncesinde pist bölgesi yağışsız, hava sıcaklığı 16 °C (61 °F), pist sıcaklığı 21 °C (70 °F) düzeyindeyken, koşulların yarış süresi boyunca bu şekilde kalması bekleniyordu. Ön bölümdeki pilotların büyük bölümü yarışa sert lastiklerle başlarken, sadece Massa yumuşak lastikleri tercih etmişti. Yarışın başlamasıyla birlikte Räikkönen, çizgisini kaybeden Hamiton'dan daha iyi bir kalkışla ilk viraja girilirken öne geçmiş; fakat Ferrari'nin hava koridoruna giren McLaren pilotu virajda içeriye yönelerek Räikkönen'i geride bırakmıştı. Virajın iç bölümünde kötü frenleme yüzünden Hamilton'un ön tekerlekleri kilitlenmiş; bu sırada Hamilton ve Kovaleinen ikilisi Räikkönen'in aracına temas ederek onu pist dışına çıkmaya zorlamıştı. Üç pilotta kaza sonunda sıralamalarını kaybederek geriye düştü. Henüz ısınmamış lastiklerin kilitlenmesinden kaynaklanan çarpışmalardan kurtulan Kubica, virajdan sonra Alonsa ve Kovalainen'in önünde liderliği ele geçirdi. Barrichello'ya arkadan çarpan Fisichella'nın aracından kopan karbon fiber parçalar piste dağılırken; Coulthard ise önce Bourdais daha sonra da Piquet'e temas etmiş, yaşadığı süspansiyon sorunu sebebiyle ikinci viraj sonrası kayarak bariyerlere çarpmıştı. Nakajima, Coulthard'ın aracından kaçmak için pist dışına yönelmek zorunda kalmış; ancak ön kanadını kaybederek geri dönebilmişti. Japon sürücü tur sonunda yeni kanat için pit stop yapmak zorunda kaldı. Kubica; 1. turun sonunda Alonso, Kovalainen, Trulli, Massa, Hamilton ve Räikkönen'in önünde lider durumdaydı. 2. turda Massa, 10. virajda şikana girerken geç frenledi. Bu esnada Hamilton onu geride bıraktı; ancak bordürlerin üstünden geçen Massa virajın çıkışında McLaren pilotuna çarptı. Aldığı darbeyle spin atan Hamilton, turun sonunda pite girerek lastiklerini değiştirip benzin aldı. pit dönüşünde ise kendisine ancak 18. sırada yer bulabildi. Massa ise yarışı 7. sırada sürdürüyordu. 10. turda Trulli'yi 10. virajın iç bölümünde geride bırakan Räikkönen 4. sıraya yükseldi. Ferrari pilotunun bir saniyeden daha fazla önünde üçüncü olan Kovalainen 1:19.258 ile 12. turda en hızlı tur zamanına imza atmış, Räikkönen ise buna dört tur sonra 1:19:193'lük tur zamanı ile karşılık vermişti. 6. ve 7. turlarda pite girmesine rağmen kırılan koltuğu yüzünden araç hakimiyetinde yaşadığı problemler Glock'un pistteki karbon fiber parçalarının oluşturduğu bir kesik ise Sutil'in, Coulthard'tan sonra yarış dışı kalan diğer iki pilot olmasına yol açtı. 17. turda Massa ve Hamilton pitten geçme cezası aldı. Massa Hamilton'a çarptığından, Hamilton ise ilk virajda Räikkönen'i pist dışına çıkmaya zorladığından dolayı bu cezaya çarptırıldı. Hamilton cezasını hemen yerine getirmeyi seçerken, Massa önce 18. turda bir pit stopla benzin alıp lastiklerini değiştirdi. Daha sonra da 20. turda pitten bu sefer cezası için geçti; yarışa döndüğünde Hailton'un hemen önünde 14. durumdaydı. Diğer pilotlardan Kubica ile Räikkönen de 17. turda benzin ve lastikler için pit stop yaptı. Aynı tur içinde Kovalainen motor problemi yaşayınca aracını kenara çekerek yarışa daha fazla devam edemedi. Alonso 18. turda pite girince liderliği geçici olarak henüz pit yapmamış pilotlardan Kubica'ya bıraktı. Sonraki altı tur içinde Trulli, Vettel ve Bourdais üçlüsü de pit stoplarını yaparken, 21. turda Fisichella vites kutusu sorunu yüzünden yarış dışı kaldı. 28. turda ilk pit stopunu yapan Piquet yarışa Bourdais'in önünde dönmeyi başarmış; bu sırada ön bölümde Alonso Kubica farkı 7.8 saniyeye ulaşmıştı. Bir tur sonra Massa Button'u geride bırakarak 12. sıraya yükseldi. Fernando Alonso 1:19 civarında turlar atmaya devam ederken, 41. turda 1:19.101'lik zamanıyla yarışın o ana kadarki en hızlı turunu attı. Bu performansla Kubica ile aralarındaki fark 12 saniyenin üzerine çıkmıştı; Räikkönen ise Kubica'nın 5 saniye kadar gerisinde üçüncü sıradaydı. Alonso 43. turda ikinci kez pit stop yaparak yumuşak lastiklerle piste döndü. Takım telsizinde önden kopma yaşadığından şikayet eden Kubica 46. turda ikinci kez pit stop yaparken, Räikkönen iki tur sonra pit alanında görüldü. Trulli, Bourdais, Vettel ve Piquet de sonraki 5 tur içinde pite girerek yarış sonuna kadar yetecek benzin takviyesi yaptı. Bourdais 51. turda pit alanından piste 7. olarak dönmekteyken, o sırada henüz son pit stopunu yapmamış 8. sıradaki Massa onu geçmeye çalıştı ama iki araç çarpıştı. Spin atan Massa, Bourdais'in arkasında kalsa da yarışa devam etmeyi başardı. Üç tur sonra, yarış komiserleri kazayı incelemeye aldıklarını ve kararın yarış sonrasında çıkabileceğini açıkladı. 52. turda Räikkönen ilk viraja yaklaşırken Kubica'nın hava koridorunu kullanıp geçmek için hamle yaptı; ancak geç fren yapan Kubica, bu önleyici manevrayla yerini korudu. Bir sonraki turda Räikkönen atağını tekrarlarken bu sefer ilk viraj içinde iyi bir frenlemeyle kendisini arkada tutmaya çalışan Kubica ile yan yana geldi. Üçüncü virajda içeride kalıp yarış çizgisini koruyan sol bölümdeki Kubica, Räikkönen'in çizgiyi kaybedip kaçış alanına taşmasını sağladı. Räikkönen daha sonra BMW pilotunun arkasında piste geri döndü. Kubica-Räikkönen arasındaki bu mücadele sonraki iki tur boyunca özellik ilk viraj içinde devam etse de Polonyalı pilot ikinci sıradaki yerini korumayı başardı. 53. turda pite giren Massa, Heidfeld'in arkasında 10. sıradan yarışa döndü. Hemen ardından 55. turda 1:18.426'lık derecesiyle yarıştaki en hızlı turu attı. Bu arada Piquet, 60. turda beşinci virajı dıştan alarak zaman kaybetmeden önce, Räikkönen ile arasındaki farkı bir saniyenin altına kadar düşürmüştü. Yine 60. turda Massa Heidfeld'i geçerek 9. sıraya yükseldi ve Webber'e yaklaşmaya başladı. 65. turda düzlük sonunda Massa Webber'i geçmek için hamle yaptıysa da, Avustralyalı pilot pistin sağ tarafında pozisyon alarak yerini korudu. Ancak daha sonr, pisti sınırlayan çizgileri geçip pit yolunun çıkışına doğru kayan Massa bu defa Webber'i geride bıraktı; birinci virajda onu arkasında tutmayı başaran Massa böylece 8.'liğe yerleşti. 67 tur sonunda bitiş çizgisini ilk geçen pilot olan Alonso, sezondaki ikinci zaferine Kubica'nın yaklaşık beş saniye önünde ulaştı. Räikkönen üçüncü sırada yer alırken, onu sırasıyla Piquet, Trulli, Bourdais, Vettel ve Massa takip etti. Webber, ağır aracıyla sıralama turlarındaki kötü derecelerini düzeltemeyen Heidfeld'in önünde 9. olurken; Rosberg Hamiton'un önünde 11. oldu. Araçlarının Fuji pistindeki performansından şikayetçi olan Honda pilotları Barrichello ile Button sonraki iki sıranın sahibi oldu. Yarışın başlarındaki pit stopundan sonra toparlanamayan Nakajima ise 15. ve son sırada yarışı tamamladı. Podyumda yer alan pilotların katıldığı yarış sonrası düzenlenen basın toplantısında Fernando Alonso, birinci ve ikinci pit stoplar arasını kısa tutma kararı hakkında "Bazen bunu yapabilirsiniz, bazen yapamazsınız ve bugün araç mükemmel olunca bunu deneyebildim." şeklinde açıklama yaptı. "Şu an her şeyi başarabileceğimizi hissediyorum" diyen Alonso, geri kalan yarışlarda aracına olan güvenini ortaya koydu. Diğer isimlerden Robert Kubica yarışta aldığı ikinciliğin, sezonun başlarındaki Kanada Grand Prix galibiyetinden daha iyi olduğunu söyledi. Polonyalı sürücü, takımı BMW Sauber'in sezonun başından beri araçta bir iyileştirme gerçekleştirememesine rağmen alınan bu podyum derecesini "takımın içinde bulunduğu zor dönemde alınmış çok iyi bir sonuç" olarak niteledi. Üçüncü Kimi Räikkönen ise yarışı "ilk virajda en öndeyken sonra geride kalmak iyi olmadı. Önde kalmak bize daha iyi bir sonuç getirebilirdi ve bu yüzden biraz hayal kırıklığına uğradım; fakat yarışmak zaten böyle bir şey" sözleriyle değerlendirdi. Finlandiyalı pilot ayrıca, Kovalainen'in ilk virajdaki temasından sonra aracının kontrolünde sorunlar yaşadığını ve bu durumun üçüncülükten daha iyi bir derece yapmasına engel olduğunu belirtti. Yarıştan 40 dakika sonra Sébastien Bourdais'e yarışın 50. turunda Massa ile karıştığı kaza sebebiyle komiserler tarafından 25 saniye ceza verildi. Sürücü bu kararla 6.'lıktan 10.'luğa gerilerken, Massa 7. sıraya yükselerek Sürücüler Şampiyonası için bir puan daha kazanmış oldu. Bourdais yaşanan olayda Massa'yı aşağıdaki sözleriyle suçladı: Massa ise yarış organizatörlerinin verdiği karara katıldığını belirtti ve suçlamaları şu sözlerle reddetti: "Söyleyecek çok fazla şey olduğunu düşünmüyorum: Ben o an viraja girmiştim ve o bana arkadan çarparak spin atmama yol açtı." Verilen bu ceza medyadan çokça eleştiri aldı. GrandPrix.com sitesi Bourdais'in "birden ortadan kaybolamayacağı" yorumuyla, kararı "tuhaf" olarak niteledi. ITV kanalından James Allen FIA yarış direktörü Charlie Whiting'in yarıştan önce yaptığı, pit yolundan çıkan araçların geçiş üstünlüğü olduğu şeklindeki açıklamayı hatırlatarak, buna göre cezanın "saçmalık" olduğu yorumunda bulundu. Fransız spor gazetesi "L'Équipe" de yarış organizatörlerinin kararını, iki pilotun da yarış çizgisini koruduğunu ve olayın normal bir kazadan ibaret olduğunu yazarak, eleştirdi. Daha önce beş yıl boyunca Formula 1 pilotluğu yapmış olan Mark Blundell ise "Kağıt parçalarını, grafikleri, telemetriyi inceleyebilirsiniz fakat bir pilotun aklından geçenleri, bu konuda tecrübeniz olmadan anlayamazsınız." diyerek ceza kararlarının alındığı yarış organizatörleri toplantılarına eski pilotların da katılmasını istedi. Blundell'in bu önerisi, 2010 sezonunda her Grand Prix'te bir yarış organizatörünün eski F1 pilotlarından olması kuralının uygulanmaya başlamasıyla hayata geçmiş oldu. Yarışın eleştiri konusu olan diğer ismi ise, ilk virajdaki agresif hareketleri İngiliz basınında tartışılan, Lewis Hamilton'du. "The Times" 'tan Edward Gorman, Hamilton'un hamlesini "acelecilik ve ehlileşmemiş agresiflik" olarak tanımlarken, İngiliz pilotun "Räikkönen'i geçmek için yaptığı kamikaze hareketiyle bir kumar oynadığını" söyledi. BBC televizyonundan Andrew Benson ise "Hamilton hala iyi bir konumda ancak eğer şampiyonluğu üst üste ikinci kez kaybetmek istemiyorsa, sezon başından beri yaptığı hataları azaltmalı." yorumunda bulundu. İtalyan "La Gazzetta dello Sport" gazetesi Hamilton'un "her zamanki aşırı agresifliğinin" cezasını çekmeye başladığını yazarken; İngiliz pilot "Bir hata yaptım ve bedelini ödedim." şeklinde konuştu. McLaren pilotu değerlendirmelerinde ayrıca, Massa'nın ikinci turda aracına yaptığı teması "olabileceği kadar planlı" olarak niteledi. Suçlamayı kabul etmeyen Massa "İki tekerleğim çakılın içindeydi. Aracı durduramazdım ve çakıldaydım çünkü o beni çakıl bölüme doğru itti." dedi. Kazanın görüntülerine göre yaşanan temas Massa'nın hatasıydı ancak kasıtlı değildi. "The Daily Telegraph" gazetesi yazarı Simon Arron Hamilton'un kasıtlı temas iddialarına "önemsiz ve mantıksız" diyerek, yaşananın basit bir yarış kazası olduğunu belirtti. Yarış sonrası oluşan Sürücüler Şampiyonası puan tablosunda sezonun bitimine iki Grand Prix kala 1.-2. farkı Hamilton lehine beş puanda kaldı. McLaren'in puan alamadığı, Ferrari'nin üçüncülük ve yedincilik kazandığı Markalar Şampiyonası'nda ise Ferrari yedi puanlık bir üstünlük yakaladı. TLC: Tables, Ladders and Chairs (2010) TLC: Tables, Ladders and Chairs (2010), WWE tarafından düzenlenen ikinci profesyonel güreş izle ve öde etkinliği. 19 Aralık 2010 tarihinde Houston, Teksas'taki Toyota Center'da yapılmıştır. GateWorld GateWorld (Ayrıca GateWorld.net olarak tanınır, kısaca GW), Büyük Britanya, Kanada ve Amerika Birleşik Devletleri yapımı bilimkurgu yapımlar için hazırlanmış internet üzerinde bir hayran sitesi. StarGate dizisi ağırlıklı olarak sitenin konusunu oluşturmaktadır. Bir Stargate SG-1 dizisi hayranı("fan") olan Darren Sumner tarafından 1999 yılında oluşturlan site, dizi hayran ve takipçilerinin internet üzerinden iletişimine hizmet etmektedir. GateWorld, oyuncu röportajları, forum, dizi ürünleri satışı için online mağaza, yapımlar hakkında fotoğraflar, bölümler hakkında kılavuz ve yorumlar hakkında geniş seçenekler sunan bir sitedir. GateWorld hayran sitesinin, 40.800'ün üzerinde üyesi ve 8 milyonun üzerinde yapılmış paylaşım (yazı belge, fotoğraf vb...) bulunmaktadır. Site aynı anda en çok kullanıcı sayısı olan 1.936'ya Stargate Atlantis'in son bölümünün yayınlanmasının ardından ulaşmıştır. Site, 22 Ekim 1999 yılında "Starguide," ismi ile açıldı. Site o yıldan sonra defalarca ismini ve servis sağlayıcı noktasını (server) değiştirmiştir. Diğer bilimkurgu yapımlarının hayran sitelerinin bir benzeri olarak, kurucusu olan Darren Sumner tarafından, SG-1 dizisi sevenleri için bir 'birleşme noktası' olarak kurulmuştur. Site, bütün haber ve paylaşımlarının SG-1 dizisi üzerine yoğunlaşmaya başlamasıyla, adını GateWorld olarak değiştirdi. 2006 yılında dizinin 200. bölümü yayınlandığında site tekrar düzenlendi. Keza dizi yapmcıları, dizinin yayınlayan SyFy'nin (SCI FI Channel- A.B.D. kablolu kanalı) önümüzdeki sene diziyi yayınlamayacağını açıkladı. Fakat dizinin biteceğinin bildirilmesi üzerine, site SG-1'in devamı için çeşitli kampanyalar yaptı. Kampanya ismi "Save Stargate SG-1" idi. Site dizinin yayında kalması ve bitirilmemesi için çaba gösterdi. Her ne kadar site, dizi hakkında yorum ve bölüm bilgilerine yer verse de, site zamanla dizinin ürünleri için bir mağaza ve dizi kılavuzu haline geldi. Hali hazırda dizi oyuncuları ve yapımcıları, sitede dizi hakkında canlı sohbet, canlı röportaj ve kişisel bloglarını yayınlamaktadırlar. GateWorld site yöneticileri tarafından, sitedeki bazı problemler sebebi ile GateWorld Alpha Site'yi kurdu. 2007 yılında site dizinin ürünleri olan; kuyum, takvim, DVD, bardak, fotoğraf gibi imzalı ürünlerini satmaya başladı. 4 Ocak 2008 günü ise, youtube benzeri bir Stargate video sayfasını oluşturdu. Video sayfasının sloganı ise “Geleceği öngörebilmek için haftada yedi gün” dür. The Province gazetesi siteyi 'korkunç detaylandırılmış' olarak tanıttı. Entertainment Weekly dergisi, siteyi 'en büyük yayın' olarak tanıttı. 2007 yılında SyFy Genre Awards'ı kazandı. Aynı zamanda 2006 yılında aynı ödüle aday olmuştu. Gustav Wagner Gustav Franz Wagner (d. 12 Mayıs 1910 - ö. 3 Ekim 1980), Avusturyalı bir SS-Oberscharführer. Polonya'daki, Sobibor İmha Kampı komutan yardımcısıydı. II. Dünya Savaşı'ndan sonra, Gustav Wagner, Nürnberg Duruşmaları tarafından gıyaben idama mahkûm edildi ancak Franz Stangl ile Brezilya'ya kaçtı ve 30 Mayıs 1978 tarihinde tutuklanmasına kadar Günther Mendel takma adı altında yaşadı. İsrail, Avusturya ve Polonya'nın İade talepleri Brezilya'nın Başsavcılığı tarafından reddedildi. 22 Haziran 1979 günü Brezilya Yüksek Mahkemesi Batı Almanya'nın iade talebini de reddetti. Ekim 1980 yılında São Paulo'da Wagner'in göğsünde bir bıçak bulundu. Avukatına göre Wagner intihar etmişti. Kayserispor 2010-11 sezonu Sırtköy Yeni Afyonspor Yeni Afyonspor, Afyonkarahisar merkezli Türk eski futbol kulübüdür. 1982'de kurulan kulüp, 2004'te kapanmıştır. Psikodilbilim Psikodilbilim, ruhdilbilim veya ruh dil bilimi, bireyin dili üretme, kullanma ve anlama işlemlerini birer zihinsel gerçekleşim olarak inceleyen disiplin. Dilbilimci Noam Chomsky'nin etkisi altında kalan bazı psikologlar, insan ile dil ilişkisini insanın doğumu ile de ilişkilendirmiş ve her insanın doğuştan konuşma yeteneği ile dünyaya geldiğini iddia etmişlerdir. Gerry Hitchens Gerald Archibald "Gerry" Hitchens (8 Ekim 1934; Cannock, Staffordshire - 13 Nisan 1983; Hope, Clwyd), İngiliz eski millî futbolcudur. Profesyonel futbol kariyerine 1953'te, Kidderminster Harriers'da başlayan Hitchens, 1954'te 1.500 sterlin karşılığında Cardiff City'ye transfer oldu. İki yıl burada oynadıktan sonra 1957'de, 22.500 sterline Aston Villa ile anlaştı. Villa formasıyla dört sezonda 160 maça çıkarken 96 gol attı. 1961'de, Meksika ile oynanan maçta ilk kez İngiltere forması giyen oyuncu, 8-0 biten maçın uzatma dakikalarında bir gol kaydetti. İki hafta sonra ise Roma'da, İtalya ile oynanan maçta attığı iki golle maçın 3-2 kazanılmasında pay sahibi oldu. Maçın ardından İtalya kulüplerinin dikkatini çekti ve 1962 yazında, 85.000 sterlin bonservis bedeliyle Internazionale'ye transfer oldu. Şili'de düzenlenen 1962 Dünya Kupası'nda takımdaki yerini aldı ve turnuvada bir gol atmayı başardı. Fakat millî takımın teknik direktörlüğüne Alf Ramsey'in gelmesiyle birlikte forma şansı bulamamaya başladı. Dokuz yıl boyunca İtalya'da top koştururken Torino, Atalanta ve Cagliari'de oynadı. 1969-1971 yılları arasında Worcester City, 1971'de ise Galler ekibi Merthyr Tydfil'de oynadıktan sonra futbol hayatını sonlandırdı. 1983 yılında, hayır amacıyla düzenlenen bir maç sırasında geçirdiği kalp krizi sonucu hayatını kaybetti. Ford Otosan Ford Otosan, 1959 yılında kurulmuş Türk otomotiv şirketidir. 1997 yılında Koç Holding ve Ford hisselerinin eşitlenmesiyle Ford Otosan kurulmuştur. 1966-1984 yılları arasında Anadol marka araçları üreten Otosan, ilerleyen yıllarda Ford'un Taunus, Escort, Transit, Connect ve Courier modellerini üretmiştir.. Ford Otosan bünyesinde Kocaeli Gölcük, Yeniköy ve Eskişehir İnönü Fabrikaları, İstanbul Kartal Yedek Parça Merkezi ve Sancaktepe Ar-Ge Merkezi'nde toplamda 10.000 üzerinde kişi çalışmaktadır. Ford Otosan araç ihracatının yanı sıra son 5 senedir 320 milyon doların üzerinde mühendislik ihracatı yapmıştır. 2014 itibarıyla Sancaktepe'de araştırma ve geliştirme merkezi hizmete girdi. Ford Otosan, 2005 yılından bu yana Türkiye'nin en çok ihracat yapan ilk üç şirketi arasında yer almış, otomotiv sektöründe 2012'den bu yana en çok ihracat yapan şirket olmuştur. 2015 yılında ise Türkiye'nin en çok ihracat yapan şirketi konumuna gelmiştir. 2015 itibarıyla Ford Otosan yıllık 415 bin ticari araç, 80 bin motor ve 140 bin aktarma ünitesi üretim kapasitesiyle Türk otomotiv sektöründeki en yüksek kurulu üretim kapasitesine sahiptir ve Ford Avrupa'nın en büyük ticari araç üretim merkezidir. Ford Otosan, Ford'un ağır ticari araçlar için küresel tasarım ve mühendislik araştırma merkezi, hafif ticari araçlar için ise destek merkezi konumundadır. Günümüzde dünya pazarları için Ford Transit, Tourneo Custom, Transit Custom, Tourneo Courier, Transit Courier hafif ve orta ticari ve Ford Trucks ağır ticari araçları ile Ecotorq ve Duratorq dizel motorları üretmektedir. Buyruk penceresi Buyruk penceresi, superscalar işlemci mimarisi alanında paralel şekilde aktif olarak işlenen buyrukların tutulduğu bir küme olarak ele alınabilir. Aynı zamanda böyle bir kümenin boyutu ya da maksimum boyutu ve kullanım kolaylığı başarım açısından anlamlıdır (boyut buyruk sayısı olarak ölçülmektedir). Sırasız yürütüm'de işletilmesi esnasında geçici bellekte tutulan veya buyruk kuyruğunda bekletilen buyrukların bir buyruk penceresi içerisinde olduğu düşünülmemelidir. Boru hattı içerisinde farklı işletim aşamalarında bulunan buyruklar aynı buyruk penceresi içerisinde değildir. Her iki kavramında birbirine ortogonal olduğu düşünelerek sanallaştırılabilir. Daha karmaşık durumlarda her bir boru hattı aşamasının kendine ait bir buyruk penceresi olduğu düşünülebilir veya buyruk penceresinin her bir bölmesinin kendine ait bir boru hattı olduğu varsayılabilir. Orhan Yahya YÃ¼ce Orhan Yahya Yüce (d. 29 Kasım 1950, İstanbul), Eski Türk Futbolcu, Teknik Direktör. 1980'ların ortasından beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. Teknik direktürlük kariyerinde Kardemir Karabükspor, Eskişehirspor, Yeni Afyonspor, Kartalspor, Güngören Belediyespor, Boluspor, Çorluspor ve Sarıyer, Afyonkarahisarspor takımları çalıştırmıştır. Önden yürütüm Önden yürütüm işlemcinin ön bellekte bulamama durumunda boşa harcayacağı çevrimlerin beklemekte olan buyrukların önceden yürütülmesi ile faydalı şekilde kullanılması esasına dayalı bir bilgisayar mimarisi tekniğidir. Bu şekilde önceden yürütülecek olan buyruklar ile gelecekte oluşacak olan önbellekte bulamama durumları tespit edilerek, işlemcinin boşta olan yürütüm kaynakları kullanılarak faydalı buyruk ve veri ön yüklemeleri yapılması sağlanır. Bu tekniğin getireceği donanım masrafı, işlemcinin önden yürütüm moduna geçmeden önce yazmaç öbeğinin durumunu kaydetmesi ihtiyacından ileri gelmektedir. Bu ihtiyaç, işlemci önden yürütüm modundan çıkıp normal yürütüme geçerken, önden yürütüm esnasında hesaplanan bütün sonuçlar geçersiz sayılacağından, çok küçük donanım kullanılarak giderilebilir. Dallanma tahmin edici önden yürütme esnasında oluşan dallanma sonuçlarını kullanarak başarısını artırabilir. Önden yürütüm başlangıçta sıralı yürütüm yapan işlemciler için tasarlanmış olmasına rağmen, sırasız yürütüm yapan işlemcilerde çok büyük buyruk pencerelerine alternatif olarak kullanılabilir. Önden yürütüm tekniği kullanan bir işlemci 2. seviye önbellekte bir bulamama durumumu tespit ettiğinde hatalı giriş yapan buyruğun adresini kaydederek önden yürütüm moduna geçer. İşlemci yazmaç öbeğinin o andaki durumunu işaretler. Bellek hiyerarşisinin durumu kaydet(store) işlemleri devre dışı bırakılarak işaretlenir. Kaydetme işlemleri adres hesaplama ve bulma durumu kontrolü açısından serbesttir fakat belleğe yazma işlemi yapmalarına izin verilmez. Çünkü önbellekte bulunamayan adresten dönecek değer önden yürütüm esnasında bilinemez, bu durumda önden yürütülen buyrukların hatalı veriyi bağımlı olmaları mümkün olur. Bu durumlar yazmaç öbeğindeki her yazmaca "invalid(hatalı)" veya INV biti eklenerek işaretlenir. Önden yürütüme girilmesine sebep olan bir load(yükle) buyruğu ise bu buyruğun varış yazmacı da INV olarak işaretlenir. Önbellekte ki bulamama durumundan sonra işlemci yürütmesine devam eder fakat bütün sonuçlar geçicidir ve sadece önyükleme yapmak için kullanılırlar. Bazı yazmaçların hatalı olarak işaretlenmesiyle işlemciye hangi yazmaçların güvenilir olduğu bilgisi sağlanmış olur. Hatalı kaynaklara bağlı olan dallanma buyrukları gidecekleri yerler doğru olarak tahmin edilemeyeceğinden çözümlenmezler. Normal durumda tahmin başarısının yüksek oranlara çıkabilmesi için dallanma sonuçları kayıt altına alınır. Önbellekte bulunamayan veri ana bellekten döndüğünde, işaretlenen nokta geri yüklenir ve işlemci normal yürütmesine devam eder. Sıdıka Özdil Sıdıka Özdil (d. 1960, Ankara), Türk orkestra şefi, besteci. 1960 yılında Ankara’da dünyaya geldi. Babası Recai Özdil, annesi İlhan Özdil’dir. İlk müzik eğitimini kardeşi İnci ile birlikte Mithat Fenmen’den aldı. 1971-1983 yılları arasında Ankara Devlet Konservatuvarı’nda piyano, kompozisyon ve orkestra şefliği eğitimi aldı. Necil Kazım Akses’in kompozisyon, Gürer Aykal’ın orkestra şefliği öğrencisi oldu. 1985 yılında devlet bursu ile gittiği İngiltere’de ileri kompozisyon ve orkestra şefliği çalışmalarına devam etti. 1989’a kadar Kraliyet Müzik Akademisi’ne devam etti. Kraliyet Müzik Akademisi’nden “"Kompozisyon’da Resital"” diplomasını alan ilk mezun oldu. Besteleriyle çok sayıda ödül aldı. 1989’da BBC World Service’de Sanat Prodüktörlüğü görevini üstlendi. Eserleri, dünyanın pek çok yerinde icra edildi. Arp için bestelediği “"Aganta Burina Burinata"” adlı eseri Paris Konservatuvarı’nda ulusal müfredatı içine alındı. 1993’te Kültür Bakanlığı’nın görevlendirmesiyle kızkardeşi İnci Özdil ile birlikte Antalya Devlet Senfoni Orkestrası’nın kuruluşunda yer aldı. “"Facing Phaselis"” adlı eseri ni 2001 yılında Kraliyet Orkestrası’nın siparişi üzerine besteledi ve eser, Royal Opera House’da kraliyet operası solistleri tarafından seslendirildi. Serenity (film) Serenity 2005 yapımı aksiyon ve macera filmi. Joss Whedon tarafından yazılıp yönetilmiştir. Fox'un iptal ettiği bilimkurgu televizyon dizisi Firefly'ın devamı niteliğindedir. Dizinin final sezonunun kaldığı yerden devam eder. Film 2518 yılında başlar, "Serenity" bir kargo gemisinin kaptanının ve ekibinin hikâyesini anlatır. Kaptan ve ilk yardımcısı "Unification War" savaşından gazi olmuştur. Ve onlar yenilen tarafta savaşmıştır. Yaşamlarındaki önemsiz bir suç, müneccim bir yolcunun tehlikeli sırına ortak olmaları ve ona engel olmalarıdır. Film, Kuzey Amerika'da 30 Eylül 2005'te Universal Pictures tarafından yayınlandı. Genelde olumlu tepkilerle karşılandı ve ikinci sırada açılışını yaptı. İlk haftasında $10.1 milyon hasılat yaptı. İki hafta gişede ilk on arasında kaldı. Ve evi olan Amerika'da $25.5 milyonluk bir hasılat yaptı. Ayrıca yabancı ülkelerde de $13.3 milyonluk bir hasılat yakaladı. Bununla beraber, Dvdsi çıkana kadar geliri prodüksiyonda harcanan bütçeyi yakalayamadı. Film 2005 ve "FilmFocus"'dan yılın en iyi filmi ödülünü kazandı. Aynı zamanda IGN Film'den En İyi Bilim Kurgu, En İyi Hikâye ve En İyi Trailer ödüllerini kazandı. Ve En İyi Film kategorisinde de ikinci oldu. Aynı zamanda, 2005 senesinde, "En İyi Senaryo" dalında Nebula Ödülü kazandı. Rotten Tomatoes sinema internet sitesinin 7. yıllık 'User Tomato Awards' oylamasında 2005 senesinin en iyi bilimkurgu filmi seçildi. 2006'da Spacey Awards izleyicileri tarafından favori film seçildi. En İyi Dramatik Sunum, Hugo Ödülünü 2006 senesinde kazandı. Ve 2006 senesinde Prometheus Award ödüllerinden özel bir ödül aldı. Ali Güneş (1961 doğumlu futbolcu) Ali Güneş (d. 15 Temmuz 1961, Gaziantep), Türk eski futbolcu ve teknik direktör. Türkiye'nin köklü futbol takımlarında futbol oynamış eski futbolcu, ve teknik direktör. Futbola 1970'li senelerin sonunda Gaziantepspor altyapısında başladı ve sonra 1980 senesinde a takıma yükseldi. A takımda birkaç sene oynadıktan sonra ve 1980 ve 1990'lı yıllarda Yeni Afyonspor, Nazilli Belediyespor, Ayvalıkgücü ve TKİ Tavşanlı Linyitspor forması giymiştir. Futbol kariyerini TKİ Tavşanlı Linyitspor'da noktaladı. Futbola vedasında sonra antrenörlük yapmaya karar verdi ve 1995 senesinde futbola başladığı Gaziantepspor'da altyapı antrenörü olarak çalışmaya başladı. Burada üç sezon görev aldıkdan sonra GASKİ'da teknik direktörlük görevini üstlendi. İki sezon burada çalışdıkdan sonra Adıyamanspor'da görev almaya başladı. 2 sezon sonra futbolculuk zamanında oynadığı Yeni Afyonspor'u çalıştırmaya başladı. Daha sonra Şanlıurfaspor, Gaziantep BB, Kardemir Karabükspor, İskenderun Demir Çelikspor, Boluspor, Diyarbakır Büyükşehir Belediyespor ve Alanyaspor,Adıyamanspor, Çorumspor, Adana Demirspor, Yeni Malatyaspor’da teknik direktörlük yapti.2004-2005 sezonunda Gaziantep B.Belediyespor’u, şampiyon yaparak 1. Lig’e çıkarmıştır. 2006-2007 sezonunda Boluspor’u şampiyon yaparak PTT 1. Lig’e çıkarmıştır. 2005-2006 sezonunda Karabükspor ile, Play-Off’lara kalıp, penaltılar sonucu Eskişehir Spor’a elendi.2009-2010 sezonunda Çorumspor ile, Play-Off’larda Trabzon Karadenizspor’a penaltılar sonucu elendi.2010-2011 sezonunda Adana Demirspor ile Play-Off maçlarını oynayan Ali Güneş, takımını yarı finale yükseltip, yarı finalde Bandırmaspor’a elendi.2011-12 sezonunun ikinci haftasinda 2. Lig ekiplerinden Yeni Malatyaspor'u devralmıştır.Ali Güneş 2012-2013 sezonunun ikinci yarısı başlamadan Hatayspor’da teknik direktör olarak göreve başlamıştır.2013-2014 sezonunda, önemli bir transfer ile Prva Мakedonska Fudbalska Liga ekiplerinden FK Horizont Turnovo ile anlaşmıştır. Turnovo ile, UEFA Avrupa Ligi ön eleme maçlarına çıkan Ali Güneş, Litvanya ekibi, FK Suduva’yı eleyerek, köklü bir kulüp olan Hajduk Split ile rakip oldu. Hajduk Split’e, 2-1 ve 1-1'lik sonuçlarla elenen Turnovo’da Ali Güneş Turnovo’yu 6.hafta sonunda, lider olarak takımı bırakmıştır. Ali Güneş, 2014’ün Ocak ayında Makedon 1. Lig takımlarından, FK Bregalnica Stip ile anlaşmıştır. Ligin 2.yarısından itibaren çalışmaya başlamıştır. Ãœmit Karahan Ümit Karahan, (d. 1949, Gölcük, Kocaeli, Türkiye) - (ö. 22 Eylül 2010, İzmir, Türkiye), Türk bürokrat. 1973 yılında Ankara Üniversitesi Siyasal Bilgiler Fakültesi'nden mezun oldu. Sırasıyla Balıkesir Valiliği Kaymakam Adaylığı, İkizdere, Çınar kaymakamlıkları, Edirne ili Vali Yardımcılığı ve Kapıkule Gümrük Kapısı Mülki İdare Amirliği, Ula, Nusaybin kaymakamlıkları, Bartın ili Vali Yardımcılığı ve Osmaniye kaymakamlığı yapmıştır. 1997 - 2000 tarihleri arasında Osmaniye Valiliği yapmıştır. 9 Haziran 2000 Tarihli ve 2000/980 Sayılı Kararname ile Merkez Valiliğine atanmıştır. Trolza TROLZA - ( Rus.: "«Троллейбусный завод»" -Kıs.: Trolleybusnıy Zavod - Tur.: "Troleybüs Fabrikası") - Rusya'nın makine endüstri firması, ülkenin en büyük troleybüs üreticisi. Rusya'nın Engels şehrin Saratov bölgesinde bulunur. Fabrika 1868 yılında "Raditskiy buharlı lokomotif fabrikası" (Rus.: "Радицкий паровозостроительный завод" / "Raditskiy parovozostroitelnyi zavod") ismi ile kırsal kesimde Radica-Krılovka Bryanskiy Uezd Orlov vilayetında kuruldu. Fabrika o yıllarda vagon, buharlı lokomotif ve diğer ürünler üretirdi. 1919 yılından itibaren fabrika köy Urickiy kente kente bağlandı ve adını Urickiy vagon araba fabrikası (Rus.: "Урицким вагоностроительным завод" / "Urickiy vagonnyi zavod") olarak değişti. Büyük Vatanseverlik Savaşı başlaması ile Engels şehre tahliye etdildi. Troleybüs üretim deneyimi - 50 yıl üzere. Bu zaman içinde fabrika kapısından 75.000 troleybüs çıktı. Günümüzde firma yılda 1.500 adet troleybüs üretebilir. CNN+ Cable News Network Plus (CNN Plus), 27 Ocak 1999'da İspanya'da Ted Turner tarafından kurulmuş olan haber kanalı. Ancak bir süre sonra kanalı kapatmak için protesto etmiştir. 28 Aralık 2010 yılında yayında kapatmak istediği için yayında kapanmıştır. Baf