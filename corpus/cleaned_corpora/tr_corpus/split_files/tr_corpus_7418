geldi. "Första avenyn" adı verilen ana caddenin sonunda 1914 yılında inşa edilen şehir kilisesi ve ana banliyö istasyonu yer almaktadır. Çin mutfağı Çin mutfağı başta Çin olmak üzere Tayvan, Singapur, Malezya, Endonezya gibi Çin kültürünün yaygın olduğu Uzak Doğu ülkelerinden kaynaklanan ve Çin lokantaları sayesinde dünyanın birçok yörelerinde geniş bir biçimde tanınan bir mutfaktır. Çeşit bakımından dünyanın en zengin mutfaklarından biri olan Çin mutfağı Uzakdoğu'da bile Çinlilerin yaşadığı her bölgede büyük farklılıklar gösterir. Ayrıca Uzakdoğu dışındaki Çin lokantalarında hazırlanan yemekler bulundukları ülkelerin kültürlerine uyarlandıkları için Uzakdoğu'dan çok farklı malzemeler kullanırlar ve farklı lezzetler sunarlar. Bunlara rağmen Çin mutfağı bazı ortak özelliklerden yoksun değildir. Sebze ağırlıklı yemekler, yemeklerin wok adı verilen çukur tavalarda pişirilmesi ve yemeklerin sofralarda yemek çubuklarıyla yenmesi Çin mutfağının en çarpıcı özellikleri arasındadır. Çin mutfağında kullanılmayan malzeme hemen hemen yok gibidir. Ancak dünyanın diğer mutfaklarında kullanılan malzemelerin yanı sıra Çin mutfağının kendine özgün bazı malzemeleri mevcuttur. Bu malzemeler arasında soya fasulyesi ve soya fasulyesinden türeyen malzemeler özel bir önem taşır. Bunların arasında soya sosu, soya sütü, fasulye filizi ve tofu yer alır. Soya sosu soya fasulyesinin su, tuz ve tahıllarla birlikte fermentasyona uğratılması sonucu elde edilen bir sostur ve Çin mutfağında yaygın olarak kullanılır. Soya sütü ise kuru soya fasulyesinin suyla birlikte öğütülmesi sonucu elde edilen yüksek proteinli bir içecektir. Fasulye filizi fasulye tanelerinin yeni filizlenmiş şeklidir. Tofu ise soya sütünün aynen lor peyniri gibi koagülasyona (ısıtma ve çökeltme) uğratılması sonucu elde edilen yumuşak ve katı bir yiyecek maddesidir. Çin mutfağında pilavlar ve pirinçten türeyen malzemeler de özel bir önem taşır. Ekmek Çin mutfağında fazla rağbet göremeyen bir maddedir. Pilavlar ekmek yerine doyurucu madde olarak kullanılır. Ayrıca pirinçten yapılan pirinç unu makarnası (沙河粉) ve pirinç şarabı da yemeklerde yaygın olarak kullanılır. Undan yapılan yiyecekler arasında Çin mantısı (馄饨 ) ve Çin böreği (蛋卷) yer almaktadır. Çin mutfağının kendine has birçok sebzesi mevcuttur. Bunların arasında körpe mısır koçanı, Çin lahanası (Brassica rapa chinensis), çeşitli mantar çeşitleri, Çin brokolisi (Kai-lan), körpe bambu çubukları, Çin su kestanesi (Eleocharis dulcis), su teresi (Rorippa nasturtium-aquaticum) gibi sebzeler vardır. Çin mutfağı sebze ağırlıklıdır ama etler de az miktarda da olsa kullanılır. Etler arasında en yaygın kullanılan etler domuz eti ve tavuk etidir. Ayrıca 13. yüzyıldan bu yana Pekin civarında hazırlanmakta olan Pekin Ördeği (北京烤鴨) Çin'in millî yemeği olarak kabul edilmektedir. Çin'in Kanton bölgesi ise denize yakınlığı nedeniyle balık eti ve su ürünlerine (özellikle karides ve midye) önem verir. Ayrıca özellikle Uzakdoğu dışındaki ülkelerde bulunan Çin lokantalarında dana eti ve hatta koyun etiyle yapılan yemekler oldukça yaygındır. Çin mutfağında sebze, makarna ve etlerin pişirilmesinde en sık kullanılan yöntem yüksek ateşle yağda kavrulma yöntemidir. Yemek malzemeleri kavrulmadan önce hem pişmeyi çabuklaştırmak, hem de sofrada yemek çubuklarıyla yenmeyi kolaylaştırmak amacıyla lokma büyüklüğünde parçalar halinde kesilir. Malzemeler wok adı verilen orta bölümü çukur bir tavada kızgın yağda pişirilir. Yüksek sıcaktaki yağ yemek malzemelerinin içindeki şekerlerin karamelleşmesine yol açarak lezzeti arttırır. Ancak kavrulan sebzelerin tamamıyla yumuşamasına izin verilmez, dış kısmı kızarmış sebzelerin iç kısmı genellikle diri bırakılır. Böylece hazırlanan sebzelerin vitamin ve diğer besleyici maddeler açısından daha zengin olduğuna inanılmaktadır. Derin yağda kızartma yöntemi de zaman zaman özellikle Çin böreği ve etlerin ve su ürünlerinin hamura bulandıktan sonra kızartılması için kullanılır. Çin mutfağında kullanılan diğer bir yaygın yöntem ise buğulamadır. Buğulama kapları geleneksel olarak bambudan yapılır. Ancak günümüzde kullanışlılık açısından paslanmaz çelik kaplar da yaygınlaşmıştır. Buğulama yöntemi özellikle sebze, balık eti ve Çin mantısının hazırlanmasında kullanılır. Buğulama kabı iki kısımdan oluşur. Alttaki kapta su kaynatılır. Üstteki kapa konan malzemeler alt kaptan yükselen ve delikler aracılığıyla üst kapa geçen buharlar aracılığıyla pişirilir. Çorbalar dışındaki bütün Çin yemekleri geleneksel olarak yemek çubukları yardımıyla yenir. Çatal ve bıçak kullanılmaz. Çin yemekleri yemek çubuklarıyla yenmeyi kolaylaştıracak şekilde lokma büyüklüğünde parçalar halinde hazırlanır. İki çubuk parmaklar arasında bir V harfi oluşturacak şekilde tutulur ve yemek parçalarının ağza götürülmesini sağlar. Çin yemekleri genellikle fazla sulu olarak yapılmaz. Yemeklerin sosu pilav tarafından emdirilerek tüketilir. Çorbaların yenmesinde ise Çin motifleriyle süslenmiş geniş hacimli ve kısa saplı kaşıklar kullanılır. İçinde katı parçalar bulunan çorbaların tüketilmesinde yemek çubuklarından da yararlanılır. "Çin mutfağı" kapsamına giren çok sayıda yöresel mutfak mevcuttur, ve bunların her biri, kullanılan malzemeler ve üretilen renkler, kokular ve lezzetler açısından farklıdır. Çin'deki en nüfuzlu yöreler "Sekiz Büyük Mutfak" (八大菜系, "Bā Dà Cài Xì") olarak bilinir; bunlar Siçuan, Kanton, Jiangsu, Şantung, Fujian, Hunan, Anhui ve Zhejiang mutfaklarıdır. Türkçenin Sırları Türkçenin Sırları, edebiyat tarihçisi ve yazar Nihad Sami Banarlı'nın, Türk dili üzerine kaleme aldığı bir araştırma kitabıdır. 1971 yılında ilk basımı yapılan kitapta Türkçenin güzelliklerini, inceliklerini ve ahenginin ele alındığı makaleler bulunmaktadır. Nihad Sami Banarlı kitapta "imparatorluk dili" adını verdiği kavrama değinmiş, İngilizce, Arapça, Latince ve Türkçenin imparatorluk dili olduğunu belitmiştir. Bu dört dilin kelimelerinin kendine özgü bir musikiye ve ahenge sahip olduklarını öne sürmüş, İngilizce, Arapça, Latince ve Türkçenin diğer dillerden aldıkları kelimeleri bile bu ahenge uygun olarak dönüştürdüğünü örneklerle açıklamıştır. Banarlı, Türkçenin Sırları kitabında Öztürkçecilik akımına karşı çıkmış, Türkçedeki binlerce yıldır var olan Arapça ve Farsça kökenli kelimelerin yerine uydurulan Öztürkçe sözleri hilkat garibesi olarak nitelendirmiştir. Höganäs Höganäs, İsveç'in güneyinde yer alan bir şehirdir. Şehir, İsveç ile Danimarka arasında, Baltık Denizi kıyılarında ormanlık bir alanda kuruludur. Eski dönemlerde, Väsby adlı bölgede bir balıkçı kenti olan Höganäs, ilk kez 1488'de "Høyenæss" adıyla yazılı kaynaklara geçti. 17. yüzyılın ortalarında, kentte yirmiden az ev yer almaktaydı. Bölgede kömür kaynaklarının bulunmasıyla ilgi çeken kent, 1797'de ilk kömür madenine kavuştu. Ertesi yıl, 1798'de odun raylardan yapılmış olan ilk Demiryolu hattı kente bağlandı. Kent, kömür madenlerinin yanında, seramik sanatıyla da ünlüdür. Kentteki kil kaynakları, seramik sanayisini olumlu etkilemektedir. 2008 Kadınlar Voleybol Balkan Kupası 2008 Bayanlar Voleybol Balkan Kupası, “Balkan Volleyball Association” (BVA) tarafından düzenlenen Voleybol Balkan Kupası’nın ilkidir. “BVA Cup” adıyla bilinen turnuva, Balkan ülkelerinin kulüpleri arasında oynanmaktadır. Turnuvaya Arnavutluk, Bosna-Hersek, Bulgaristan, Karadağ, Makedonya, Moldova, Romanya, Sırbistan, Türkiye ve Yunanistan’dan birer takım davet edildi ve 2008 Bayanlar Voleybol Balkan Kupası’na altı ülkeden altı takım katıldı. Önce bu altı takım üçerli iki gruba ayrılarak Obrenovac ve Selanik’te eleme turnuvası oynadılar. A Grubu'nda ilk iki sırayı alan takımlarla B Grubu'nda ilk sırayı alan takım ve ev sahibi OK Tuzla, Tuzla’da “dörtlü final” maçlarında karşılaştılar. Bayanlarda ilk Balkan Kupası’nı Beşiktaş kazandı. 2008 Balkan Kupası Şampiyonu Beşiktaş TakÄ±m Kadrosu Tuba Meto, Natalia Hanikoğlu, İpek Soroğlu, Rosangela Correia, Pınar Cankarpusat, Nuray Kılıç, Pınar Eren, Cansu Aydınoğulları, Melis Şahin, Yeliz Askan, Hilal Yabuz.Antrenör: Bülent Karslıoğlu. 2008 Erkekler Voleybol Balkan KupasÄ± 2008 Erkekler Voleybol Balkan Kupası, Balkan Volleyball Association (BVA) tarafından düzenlenen Voleybol Balkan Kupası’nın ilkidir. “BVA Cup” adıyla bilinen turnuva, Balkan ülkelerinin kulüpleri arasında oynanmaktadır. Turnuvaya Arnavutluk, Bosna-Hersek, Bulgaristan, Karadağ, Makedonya, Moldova, Romanya, Sırbistan, Türkiye ve Yunanistan’dan birer takım davet edilmiş ve 2008 Erkekler Voleybol Balkan Kupası’na dokuz ülkeden dokuz takım katılmıştır. Önce bu dokuz takım üçerli üç gruba ayrılarak Strumica, Modrica ve Varna’da eleme turnuvası oynamışlardır. Gruplarında ilk sırayı alan üç takım ile ev sahibi Stiinta Explorari, Baia Mare’de “dörtlü final” maçlarına katılmaya hak kazanmıştır. 26-27 Eylül 2008 tarihlerinde yapılan karşılaşmalar sonucunda İstanbul Büyükşehir Belediyesi ilk Balkan Kupası’nın şampiyonu olmuştur. 2008 Balkan Kupası Şampiyonu TakÄ±m Kadrosu Erhan Dünge, Ulaş Kıyak, Jeroen Trommel, Özkan Hayırlı, Volkan Güç, İsmail Cem Kurtar, Barış Özdemir, Mustafa Ramazanoğlu, Zeynel Korkmaz, Ryan Millar.Antrenör: Nedim Özbey. Théodore Géricault Théodore Géricault (26 Eylül 1791 – 26 Ocak 1824), özellikle Medusa'nın Salı isimli tablosuyla tanınan Fransız ressam ve taş baskı sanatçısıdır. Romantik akımın önderlerinden biridir. Géricault Fransa'nın Rouen şehrinde doğdu. Carle Vernet'den İngiliz tarzı spor çizimi, Pierre-Narcisse Guérin'den klasik figüratif kompozisyon dersleri aldı. Katı bir klasikçi olan Guérin öğrencisinin atılgan mizacını onaylamıyordu ama yetenekli olduğunu kabul ediyordu. Géricault kısa süre sonra Guérin'in atölyesini bıraktı ve 1810 ile 1815 yılları arasında altı sene boyunca Louvre'da Peter Paul Rubens, Titian, Diego Velázquez ve Rembrandt'ın resimlerinin kopyalarını yaptı. Bu çalışmaları sırasında, o dönemde baskın akım olan neoklasizm ekolüne tercih ettiği canlılığı keşfetti. İlk önemli eseri olan ve 1812'de Paris Salonu'nda sergilenen "Saldıran Asker Süvarisi", Rubens'in tarzının ressam üzerindeki etkisini ve ressamın güncel konuları resmetmeye olan ilgisini ortaya koyuyordu. Genç yaşta elde ettiği bu hırslı ve büyük başarıdan sonra ressamın yönü değişti: Géricault sonraki birkaç yıl boyunca atlar ve süvarilere ilişkin küçük eskizlerden oluşan seriler çizdi. Öncekine göre üzerinde daha çok çalıştığı ancak daha kötü tepkiler aldığı "" isimli tablosu 1814 salonunda sergilendi. Sonraki iki yıl boyunca figüratif kompozisyona yöneldi ve dram ağırlıklı resimler çizdi. Biraz da teyzesiyle yaşadığı aşk ilişkisinden kaçmak amacıyla 1816-1817 yılarında çıktığı Floransa ve Roma gezisinin ardından Michelangelo'ya ilgi duymaya başladı. Ressam, Roma şehrinden etkilenerek, anıtsal büyüklükteki bir tuval üzerine "Berberi Atların Yarışı" isimli resmini çizmeye başladı. Epik bir kompozisyona ve soyut temalara sahip bu resim "tamamıyla zamanının dışında" bir resim olacaktı. Ancak Géricault resmi tamamlamadan Fransa'ya döndü. Géricault ilk resimlerindeki askeri temalara sürekli geri döndü. Özellikle İtalya'dan dönüşünden sonra ürettiği ve askeri konuları resimlediği taş baskı eserleri, bu türün ilk önemli eserleri olarak gösterildi. Ressamın en bilinen ve belki de en tutkulu eseri, 1819 tarihli Medusa'nın Salı'ydı. Resimde, o dönemde güncel olan bir gemi kazasının ardından kaptanın yolcuları ve mürettebatı ölüme terkedişi konu ediliyordu. Olay ulusal bir skandala dönüştü ve Géricault'un dramatik yorumuyla birlikte, bu güncel trajediyi anıtsal boyutta anlatan bir eser ortaya çıktı. Resim ününü, bu kötü skandala sebep olan kurumlara karşı eleştirisiyle kazanmıştı ancak genel anlamda insanın doğa ile olan savaşını da betimliyordu. Resim, ölmekte olan figürlerden biri için modellik yapan genç ressam Eugène Delacroix'nın imgelemi üzerinde de etkili oldu. Resimde, figürlerdeki klasik tasvir ile kompozisyonun yapısı, konunun kargaşasıyla bir zıtlık oluşturur ve böylece neoklasizm ile romantizm arasında önemli bir köprü kurulur. Resmin birçok ilham kaynağı vardır: Michelangelo'nun Son Yargı'sı, Antoine-Jean Gros'un güncel olayları anıtsal büyüklükte resmedişi, Henry Fuseli'nin resimlerindeki figür grupları ve muhtemelen John Singleton Copley'nin Watson ve Köpekbalığı isimli tablosu. Tablo 1819 Salonu'nda sergilendiğinde politik tepkilerle karşılandı. 1820'de İngiltere'ye götürüldü ve burada daha olumlu tepkiler aldı. Géricault Londra'dayken şehirdeki fakirliğe tanık oldu ve bu gözlemlerini betimlediği, dugusallıktan uzak taş baskı resimler üretip yayınladı. Géricault Fransa'ya döndükten sonra, on akıl hastasının portrelerinden oluşan bir dizi resim çizdi. Bu kişiler, ressamın arkadaşı ve psikiyatrik tıpta öncü bir doktor olan Étienne-Jean Georget'nin hastalarıydı ve her biri farklı bir hastalığa sahipti. Halen beşi mevcut olan bu portreler ressamın son büyük başarısıydı. Kullanılan incelikli stil ve etkileyici gerçekçilik sebebiyle dikkate değer olan bu resimler, bireylerin psikolojik rahatsızlıklarını belgeledikleri için de ayrıca önemliydi, çünkü ressamın aile geçmişinde bu tür hastalıklar mevcuttu ve kendi akıl sağlığı da fazla sağlam değildi. Ressamın konu olarak insanı seçtiği resimleri, canlı insanların portreleriyle sınırlı değildi. Kesilmiş kafalar, kollar ve bacakların resmedildiği bazı eskizlerden oluşan önemli natürmortlar da ressama atfedilmektedir. Géricault'un son çalışmaları, aralarında "İspanyol Engizisyonunun Kapılarının Açılışı" ve "Afrika Esir Ticareti" gibi çeşitli epik kompozisyonların da bulunduğu tablolar için yapılan ön etüdlerdi. Bu ön çizimler, resimlerin oldukça tutkulu olacaklarını gösteriyordu. Ancak ressamın kötüleşen sağlık durumu sebebiyle resimler bitirilemedi. Ressam, bir binicilik kazası ve kronik tüberküloz sebebiyle uzun süre boyunca hasta yattıktan sonra 1824'te Paris'te öldü. Père Lachaise Mezarlığı'ndaki mezarında, "Medusa'nın Salı" rölyefi üzerine yerleştirilmiş bir bronz heykelde ressam elinde fırçasıyla betimlenmiştir. Başpınar Stadyumu Başpınar Stadyumu ya da 17 Ağustos Stadyumu, Kırıkkale'de yapımına 1990'lı yıllarda başlanan ve 2007 yılında tamamlanarak hizmete açılan 15.450 seyirci kapasiteli futbol stadyumudur. Tesis Kırıkkale Gençlik ve Spor İl Müdürlüğü'ne aittir. Stadyumun yanında, olimpik yüzme havuzu ve stadyumla aynı isme sahip 2.250 seyirci kapasiteli kapalı spor salonu mevcuttur. Stadyum birkaç sezon boyunca MKE Kırıkkalespor'un iç saha maçlarına ev sahipliği yapmıştır. 2016 Yılının temmuz ayında Türk Metal Kırıkkalespor'un 3. Lig'e çıkması ile stadyumda yenileme çalışmaları başlamış ve 2016 yılının kasım ayında bu çalışma son bulmuştur. Bu süreçte stadyuma gece maçlarının oynanabilmesi için aydınlatma sistemi kurdurulmuş, tartan pist yenilenmiştir. Zend Studio Zend Studio. PHP'nin geliştiricisi Zend firması tarafından geliştirilen bir editördür. PHP'yi en verimli şekilde kodlamayı amaç edinmiştir. Otomatik kod tamamlama ve hata bulma gibi özellikleri mevcuttur. Proje de kullanmış olduğunuz değişkenleri, fonksiyonları, sınıfları hatırlatıp işin karmaşıklığından sizi kurtarır. Çocuklarını Yiyen Satürn Çocuklarını Yiyen Satürn ya da kısaca Satürn (İspanyolca Saturno devorando a un hijo), İspanyol ressam Goya'nın, "Sağırın Beşi (Quinta del Sordo)" adıyla bilinen evinin iki katındaki duvar sıvasına, dekorasyon amacıyla yağlı boya ile çizdiği 14 tablodan oluşan ve "Kara Resimler" olarak adlandırılan duvar resmi serisine ait bir tablodur. Serinin geri kalanıyla birlikte 1819 - 1823 yılları arasında çizilmiştir. Resimde Yunan tanrısı Kronos'un (başlıkta Roma karşılığı olan Satürn ismi kullanılmıştır), kendi yerine geçmelerinden korktuğu çocuklarını doğumlarının hemen ardından yiyerek öldürmesi anlatılır. Goya'nın ölümünden sonra tuvale aktarılan resim, Madrid'deki Prado Müzesi'nde sergilenmektedir. Goya 1819'da Madrid yakınlarındaki Manzanares kıyılarında, "Quinta del Sordo" olarak bilinen bir ev satın aldı. İki katlı bu evin adı önceki sahibinin sağır olmasından geliyordu. Ancak bu isim, 1792'de geçirdiği ateşli bir hastalık sebebiyle sağır kalmış olan Goya'ya da uyuyordu. Ressam 1819'dan Bordo'ya gittiği 1823'e kadar, evin duvarlarına yağlı boya ile 14 resimden oluşan bir dizi tablo çizdi. 73 yaşındaki Goya hayatını tehdit eden iki ciddi hastalık atlatmış olması sebebiyle kendi ölümüne odaklanmıştı ve ayrıca İspanya'daki iç çatışmalar nedeniyle de oldukça karamsardı. Evin duvarlarına önceleri daha neşeli resimler çizdiyse de, sonradan bunların üzerine çok daha iç karartıcı olan ve bugün "Kara Resimler" olarak anılan resimleri çizdi. Ressama ısmarlanmamış olan ve halka teşhiri düşünülmeyen bu resimler, betimledikleri kötü niyetli ve çatışma dolu temalar sebebiyle, karamsar bir ruh halini yansıtıyordu. Tanrı Satürn'ün kendi çocuklarından birini yemesini gösteren rahatsız edici bir tablo olan "Çocuklarını Yiyen Satürn", Goya'nın yemek odasının duvarlarına için çizdiği altı resimden biriydi. Mite göre Satürn'ün çocuklarından biri, kendisinin babası Caelus'un yerine geçtiği gibi, Satürn'ün yerine geçecekti ve tanrı bunu biliyordu. Satürn bunu engellemek için bütün çocuklarını doğar doğmaz yiyordu. Karısı Ops Satürn'e ihanet etti ve altıncı oğlu Jüpiter'i Girit'te saklayıp, Satürn'ü kundağa sarılmış bir taş ile kandırdı. Sonunda kehanet doğru çıktı ve Jüpiter babasının yerine geçti. Goya evdeki resimlere isim vermemişti, resimler onun ölümünün ardından adlandırıldı. Bu adlandırmaya göre, bu resim için İspanyolca "Saturno devorando a su hijo" veya "Saturno devorando a un hijo" isimleri kullanıldı. Goya, Satürn'ü oğullarından birini yerken betimler. Çocuğun başı ve sol kolu yenmiştir. Sağ kol yenmiş olabileceği gibi, çocuğun vücudunun önünde, Satürn'ün sol eli tarafından tutulmuş durumda da olabilir. Tanrı, çocuğun sol kolundan bir parça daha ısırırken görülmektedir. Karanlıktan fırlayışı, açık ağzı ve gözlerinin beyazındaki belirginlik sebebiyle bir tür delilik hali içindedir. Resimdeki diğer parlak bölgeler, çocuğun beyaz vücudu ve etrafındaki kırmızı kan ile Satürn'ün cesedin sırtına batmış olan parmaklarının eklemleridir. Özgün resimde tanrının penisinin kısmen erekt durumda çizildiğine dair kanıtlar vardır, ancak resmin tuvale aktarımı sırasında bu ayrıntı yok olmuştur. Resmin mevcut halinde bu bölge belirsizdir. Resmin anlamına ilişkin birçok yorum önerilmiştir: gençlik ile yaşlılık arasındaki çatışma, her şeyi yeyip bitiren zaman, tanrının gazabı, kendi çocuklarını savaşlar ve devrimler sırasında adeta yiyen İspanya'nın durumuna ilişkin alegori. Goya'nın altı çocuğu arasında ergenliğe kadar hayatta kalan tek çocuğu olan Xavier'le ya da muhtemelen metresi olan hizmetçisi Leocadia Weiss'la olan ilişkileri de resmin muhtemel ilham kaynağı olarak görülmüştür. Goya resim üzerine herhangi bir not yazmış olsa bile, böyle bir not günümüze kalmamıştır. Ayrıca ressam, halka teşhir edilmesi düşünülmeyen bu resmin anlamına ilişkin herhangi bir açıklama da yapmamıştır. Bir görüşe göre ""Michelangelo'nun Sistine Şapeli'nin tavanındaki resimlerinin 16. yüzyılı anlamamızda nasıl önemli bir yeri varsa, bu resmin de insanın modern zamanlardaki durumunu anlamamızda öyle önemli bir yeri vardır."" Goya Peter Paul Rubens'in 1636'da çizdiği aynı isimli resimden ilham almış olabilir. Rubens'in yine Prado Müzesi'nde bulunan bu eseri daha aydınlık bir resimdir ve söz konusu mitin daha geleneksel bir tasvirini içerir. Bu resimde Goya'nın resmindeki yamyamca vahşilik yoktur. Ancak kimi eleştirmenlere göre Rubens'in resmi daha korkutucudur, çünkü bu resimde tanrı kendi gücünü elde tutabilmek için masum çocuğunu öldüren bencil ve acımasız bir katildir. Goya'nın resminde ise kendi oğlunu öldürmüş olması sebebiyle deliren bir adam görülür. Ayrıca Goya'nın resmindeki çocuk vücudu aslında bir yetişkin vücudu şeklinde çizilmiştir. Rubens'in resminde ise çaresiz bir bebek açıkça görülür. Goya 1796-1797 yıllarında aynı resmin bir de tebeşirle çizilmiş versiyonunu yapmıştır. Bu resimde Rubens'in betimlemesine daha yakın bir Satürn vardır. Tanrı çocuğun bir bacağını tavuk budu gibi tutarken diğerini zarifçe ısırmaktadır. Resimde, son resimde yer alan vahşet ve delilik görülmez. Halka gösterilmesi tasarlanmamış olsa da "Kara Resimler" Goya'nın eserleri arasında önemli bir yere sahipti. Goya Bordo'ya gönüllü sürgüne giderken evi torunu Mariano'ya bıraktı. Birkaç defa el değiştiren ev sonunda 1874'te Fransız Baron d'Erlanger'e satıldı. 70 yıldır duvarlarda bulunan resimler oldukça yıpranmıştı. Baron resimlerin, korunabilmeleri için Prado Müzesi'nin küratörü Salvador Martinez Cubells'in gözetiminde tuvale aktarılmalarını istedi. d'Erlanger resimleri 1878'de Paris'te düzenlenen Dünya Fuarı'nda sergiledikten sonra İspanyol devletine bağışladı. Duvar resimlerinde zamanla oluşan yıpranma ve tuvale aktarım sırasında ortaya çıkan ek sorunlar sebebiyle, resimlerindeki çoğu detay kayboldu. Ancak "Çocuklarını Yiyen Satürn", serinin diğer resimlerine göre daha iyi durumdadır. Repoussoir Repoussoir, resim, baskı, fotoğraf, kabartma gibi iki boyutlu sanatsal çalışmalarda görülebilen, izleyicinin gözlerini kompozisyona dikmesini sağlayan sol ya da sağ tarafta ön plana çıkan bir nesnedir. Barok ve maniyerist ressamlarla birlikte popüler oldu. Özellikle 17. yüzyıl Hollanda manzara resimlerinde sıklıkla rastlanabilir. Örneğin, Jacob van Ruisdael, genellikle manzaranın iki tarafından birine manzarayı kapsayan bir ağaç yerleştirirdi. Paolo Veronese, Peter Paul Rubens ve bazı izlenimciler (örneğin Gustave Caillebotte gibi) bu tekniği kullandı. Cağaloğlu Hamamı Cağaloğlu Hamamı İstanbul'un en büyük çifte hamamlarındandır. Yerebatan yakınındaki hamam, I. Mahmut döneminde yaptırılmıştır.(1740/1741). Barok üsluptaki yapının soğukluk ve sıcaklık bölümlerinin düzenlenişinde, klasik osmanlı mimarlığından farklı özellikler görülür. Erkek bölümünde, büyük bir kubbeyle örtülü soyunmalıktan, küçük bir kubbe ve yedi tonozla örtülü soğukluğa geçilir. Sıcaklık da sekiz mermer sutünu bağlayan kemerlere oturan büyük bir kubbe ile örtülüdür. Ortada büyük bir göbek taşı, köşelerde kubbeli halvet hücreleri bulunmaktadır. Sultan III. Mustafa tarafından şehrin artan su ve odun ihtiyacı nedeniyle 1768'de büyük hamam yapilmasının yasaklanmasından önce inşa edilen son büyük hamam olması nedeniyle önem taşır. Tarihi hamam halen hizmet vermektedir. Belçika UFO akını Belçika UFO akını ya da Belçika UFO dalgası, 1989 ile 1991 arasında yer alan, Belçika’da UFO gözlemlerinin olağanüstü bir şekilde arttığı dönemdir. Bu, Avrupa’da ülkelerindeki UFO akınları içinde en önemlisi olarak sayılır. SOBEPS (Fr. Société belge d'étude des phénomènes spatiaux) kısa adıyla bilinen Belçika Uzay Fenomenleri İnceleme Merkezi bu dönemde Belçika’da 2000’den fazla tanıklık raporu edinildiğini doğrulamıştır. Bu sayıya yaptığı gözlemi SOBEPS’e veya ilgili resmî mercilere bildirmeye gerek görmemiş olan tanıklar dahil değildir. SOBEPS raporlarına göre, tanıklıkların çoğunda alt yüzeyinde, yarıçapları bir metre civarında üç farı bulunan, üçgen biçimindeki uçan bir cisim betimlenmektedir. Köşelerindeki bu üç fardan başka, cismin orta kısmında dönen ambulans gibi araçlardaki yanıp sönen yuvarlak farlara (Fr. gyrophare) benzeyen turuncu renkli bir ışık gözlemlenmiştir. Belçika Hava Kuvvetleri radarlarla da saptanan, belirli nedenlerden ötürü (hız, hareket tarzları, sessiz olmaları vs.) uçak veya meteoroloji balonu gibi bilinen nesneler olamayacakları anlaşılan bu nesneleri « açıklanamaz » bulmuştur. Michael Jai White Michael Jai White (d. 10 Kasım 1967, Connecticut, ABD), Amerikalı oyuncu ve dövüş sanatları oyuncusu. Michael Jai White, Brooklyn, New York'ta doğdu ve 1985 yılında Central High School'dan mezun olarak Bridgeport, Connecticut'a taşındı. White, yedi farklı tarzlarda siyah kemer tutan bir başarılı dövüş sanatçısı olup sekiz yaşındayken dövüş sanatları eğitimine başladı. Bunlar: Shotokan, Tae Kwon Do, Kobudo (Usta Eddie Morales'in öğrencisiydi) Goju Ryu, Tang Soo Do, Wushu ve Kyokushin. Michael Jai White eski bir öğretmendir. 2005'ten 2011'e kadar White, Courtney Chatham ile evlendi ve birlikte Morgan adında bir kızı var. Ayrıca White'ın iki oğlu vardır. Şubat 2014'te White, oyuncu Gillian Iliana Waters'a nişanlandığını duyurdu. Temmuz 2015'te White, Tayland'da samimi ama abartılı bir törenle Waters ile evlendi. Yenilmez 2 Yenilmez 2 (İngilizce özgün adıyla: "Undisputed II: Last Man Standing"), yönetmenliğini Isaac Florentine'in yaptığı , başrollerini Michael Jai White, Scott Adkins, Eli Danker ve Ben Cross'un paylaştığı 2006 yapımı Hollywood filmidir. 2002 yılı yapımı Yenilmez filminin devamı niteliğindedir. George Iceman Chambers şöhret ve para için dövüşen bir boksördür. Ama profesyonel spor hayatı sona erince işsiz ve beş parasız kalır. Bu arada menajerinin Rusya’da bir reklam kampanyasına katılma teklifini kabul eder. George, ne olduğunu bile anlamadan kendini Rusya’nın en karanlık ve korkunç hapishanesinde bulur. Hapishanede Yuri Boyka isimli kendini dünyanın en iyi dövüşçüsü olarakgören acımasız, yenilmez bir dövüşçü de vardır. Mafya babası Gaga bu hapishanenin gizli sahibidir, hapishane müdürü dahil tüm gardiyanlar emrine amadedir. Gaga, Boyka ile George’u bir maçta karşı karşıya getirmek ister. Çünkü bahis oynayıp daha çok para kazanmanın peşindedir. George'un menajerini de kandırıp öldürürler. Artık George, özgürlüğünü kazanmak için Boyka’yı yenmek zorundadır. Georgei, maç zamanı geldiği zaman özgürlüğünü kazanmak için Boyka'nın bacağını kıracaktır. Türkistan (anlam ayrımı) Birleşik Krallık'taki camiler listesi Bu, Birleşik Krallık'taki camilerin listesi dir. İskenderun Havalimanı İskenderun Havalimanı, şehir merkezinin güneyinde yer alır. Geçmiş dönemlerde çok işlek ve kalabalık olmasına rağmen günümüzde hizmet vermemektedir. STOL tipidir. 07-25 pist numaraları olan 1160 m x 30 m pist uzunluğuna sahiptir. 434 Khz Frekanslı NDB cihazı mevcuttur. Yaklaşık 1950-51 yıllarında temeli atılan ve pisti açılan havalimanına, açılıştan 3 yıl sonra, tahminen 1954 yılında, Atatürk'ün manevi kızı Sabiha Gökçen tek motorlu uçağıyla inmiştir. Ayrıca 1950-1965 yılları arasında, havalimanında, tek motorlu uçak trafiği oldukça yoğundu. Bu uçaklar kimi zaman İskenderun üzerinde turlar yaparak, bölge halkını gezdirmişlerdir. Siyasi çıkarlar veya bilinmeyen sebeplerden dolayı havalimanı hizmete açılmamış, ihtiyaç doğrultusunda Amik Ovasına Hatay Havalimanı yapılmıştır. Günümüzde havalimanının arazisinde İskenderun Teknik Üniversitesi bulunmaktadır. I. Ferdinand (Romanya kralÄ±) I. Ferdinand (24 Ağustos 1865, Sigmaringen, Baden-Württemberg, Prusya - 20 Temmuz 1927, Bükreş), 1914-1927 arasında Romanya kralı. Hohenzollernli olmasına ve Alman gücüne inanmasına karşın, I. Dünya Savaşı'nda İtilaf Devletleri'nin safına katılmıştır. Hohenzollern-Sigmaringen prensi Leopold'un oğluydu. Amcası Kral I. Carol, 1889'da Ferdinand'ı evlat edinerek veliaht ilan etti. Ferdinand, 1893'te Kraliçe Victoria ile Rus çarı II. Aleksandr'ın torunu olan, Edinburgh dükünün kızı Lady Marie ile evlendi. Çekingen bir kişi olmasına ve zaman zaman kararsız davranışlar göstermesine karşın, Romanya'nın askerlik sorunlarına büyük ilgi gösterdi ve II. Balkan Savaşı'nda (1913) Rumen ordusuna komuta etti. Amcasının ölümü üzerine Ekim 1914'te tahta geçti.I. Dünya Savaşı'nın başlarında olayları gözlemekle yetinen Ferdinand, sonunda savaşa İtilaf Devletleri'nin safında katıldı (Ağustos 1916). 1916'nın sonuna doğru Almanların Bükreş'i işgali üzerine hükümetini Iaşi'ye (Yaş) taşıdı. Nisan 1917'de Rumen birliklerinin önünde toprak reformu konusunda söz vermesi, olası bir devrimi önledi. Ama Ferdinand'ın bu sözü savaş sonrası hükümetlerin hiçbir zaman tam olarak çözemediği bir sorun yarattı. Romanya Mart 1918'de İttifak Devletleri'ne teslim olmak zorunda kaldıysa da, Kasım 1918'de yeniden savaşa katıldı; daha sonra Erdel, Bukovina, Banat'ın bir bölümü ve Besarabya'yı Büyük Romanya devleti içinde birleştirdi. Böylece, krallığın sınırlarını genişleterek topraklarını iki katına çıkardı. Savaşı izleyen dönemde, Ferdinand, Romanya'nın durumunu sağlamlaştırmaya, yeni topraklarda yaşayan halkları bütünleştirmeye, toprak reformunu sürdürmeye ve toplumsal yenilikler getirmeye çalıştı. 1920'de düzenlediği bir saray darbesiyle General Alexandru Averescu'yu başbakanlığa getirdi. Ferdinand'ın uzun süre önce söz verdiği toprak reformunu sınırlı bir biçimde de olsa gerçekleştiren yönetim (1921) Averescu hükûmeti oldu. Ekim 1922'de Alba Iulia'da görkemli bir törenle bütün Rumenleri kralı olarak taç giydi. 1925'te eğlence düşkünü oğlu veliaht II. Carol hakkında yaşadığı düş kırıklıkları Ferdinand'ı veraset hakkından vazgeçmeye zorladı. Vasiyetinde tahtı küçük torunu Prens Mihai'ye bıraktı. AÃ§e Seferi Açe Seferi ya da Sumatra Seferi (1569), Portekizliler karşısında zor durumda kalan Sumatra adasındaki Müslüman Açe Sultanlığı'nın, Osmanlı Devleti'nden yardım istemesi üzerine, Osmanlı Donanması tarafından gerçekleştirilen deniz aşırı seferdir. Eskiden Hindistan'dan alınan mallar ya Kızıl Deniz yoluyla Mısır'ın İskenderiye limanına, ya da Basra Körfezi yoluyla Suriye limanlarına getiriliyor ve burada bulunan Venedik ve Ceneviz gemilerine yüklenerek Avrupa limanlarına ulaştırılıyordu. Ancak çok uzaklardan gelen ve birçok ülkenin limanından geçen malların (özellikle baharat), Avrupa pazarlarına ulaşıncaya kadar fiyatları çok yükseliyor ve dolayısıyla bu mallar Avrupalılar'a pahalıya geliyordu. Avrupalılar, bu nedenlerden dolayı doğrudan ve kısa yoldan Hindistan'a ulaşmak için yeni yollar arayışına girdiler. Bunu, coğrafi keşiflere yatkın ve yetiştirdiği ünlü kaşiflerle tanınan Portekizliler 15. asrın sonlarına doğru Ümit Burnu'nu keşfederek ve Hindistan'a ulaşan yeni bir yol bularak başardılar. Böylece Hint ticaret yolunu da değiştirme olanağı yakaladılar. Portekizliler'in Hint ticaret yolunu değiştirmesi, özellikle o dönem Mısır'ı ellerinde tutan Memlükler'in ekonomik yönden sarsılmasına neden oldu. Memlük Donanması'nın Portekiz Donanması ile boy ölçüşebilecek bir durumda olmaması nedeniyle zamanla bölgedeki etkinliklerini artıran Portekizli denizciler civar İslam şehirlerine ve ticaret gemilerine zarar vermeye başladılar. 1517'de Mısır'ı fetheden Osmanlılar bölgede Memlükler'in yerini aldılar. Bölgede güçlü bir donanma bulundurulması gerektiğine inanarak Süveyş'de bir tersane kurdular. Hint ticaret yolunun ekonomik değerini anlayan Portekizliler, ilerleyen yıllarda bölgeye çok daha güçlü donanmalar göndererek bölge Müslümanları üzerindeki baskıyı iyice arttırmaya başladılar. Bunun üzerine o dönem, dünyanın ve İslam aleminin en güçlü devleti olan Osmanlı Devletine, Hint Okyanusu bölgesindeki müslüman devletlerden yardım istekleri gelmeye başladı. Bu yardım isteğinde bulunan devletlerden biri de bugün Endonezya'ya bağlı olan Sumatra adasındaki Müslüman Açe Sultanlığı'ydı. Sumatra Adası'nın kuzeydoğusunda bulunan Açe Sultanlığı, o zamanlar bölgenin ekonomi ve ticaretinde önemli bir yere sahip, zengin bir devletti. Bu özelliklerinden dolayı Açe Sultanlığı'na gözlerini diken Portekizliler, Açe sahillerine saldırılar düzenlemeye başladılar. Askerlik ve teknolojik bakımdan üstün olan Portekizliler karşısında fazla tutunamayan Açeliler yenilerek geri çekilmek ve bazı yerleri Portekizliler işgaline bırakmak zorunda kaldılar. Günden güne artan Portekiz baskısına daha fazla dayanamayan zamanın Açe Sultanı Alâeddin acilen Vezir Hüseyin başkanlığındaki bir elçi heyetini Portekizliler'e karşı yardım istemek amacıyla İstanbul'a gönderdi. Sultan Alâeddin'in mektubunu getiren Açe heyeti 1566 yılında İstanbul'a ulaştığında, o sırada, Zigetvar Seferi'nde bulunan Kanuni Sultan Süleyman'ın ölüm haberi geldi. Kanuni'nin yerine tahta geçen II. Selim, elçi heyetinin getirdiği mektubu alarak, Sultan'a her türlü yardımı yapacağına dair bir cevap yazdı ve Açe heyetiyle beraber yolladı. Hazırlıklarını tamamlayan Osmanlı Donanması tam Endonezya'ya doğru yola çıkmak üzereyken Yemen'de Zeydi imamı Topal Mutahhar tarafından büyük bir isyan başlatıldı (1567). İsyanın tehlikeli boyutlara varmadan önlenmesi gerektiğini düşünen hükûmet, donanmayı Sumatra adası yerine isyanın çıktığı Muha ve Aden kıyılarına doğru yolladı. Böylelikle Açeliler'e karşı ilk yardım girişimi başlatılamadı. Yemen'deki karışıklıklardan dolayı geçiken yardım, nihayet 1569 yılında Osmanlı'nın Kızıl Deniz filosu amirali Kurdoğlu Hayreddin Hızır Reis komutasında iki tanesinde top ve tüfek bulunan, 22 parçadan mürekkep Osmanlı Donanması'nın Hint Okyanusu'na açılması ve güvenli bir şekilde Açe sularına ulaşmasıyla gerçekleştirilebilmiş oldu. Ferîk-i sânî Ferîk-i sânî () veya kısaca (), Osmanlı Devleti'nin son dönemi ve Cumhuriyet'in ilk yıllarında kullanılan mirliva ile birinci ferik rütbeleri arasında olan ve günümüz rütbelerinden korgeneral ile tümgeneral rütbelerine eşit askerî rütbe. Ancak ferîk-i sânî rütbesi de 26 Kasım 1934 tarihli 2590 sayılı Lâkap ve Unvanların Kaldırılması Hakkındaki Kanun'un üçüncü maddesi gereğince iptal edildi. Lynx (Web tarayıcısı) Lynx, grafik arabirimi olmayan Unix, FreeDOS ve benzeri işletim sistemleri için kullanılan, komut satırı tabanlı bir İnternet tarayıcısıdır. Kaynağı açık olup, GNU Genel Kamu Lisansı kapsamında dağıtılmaktadır. Lynx, Usenet forumlarına katılmaya ve FTP aracılığıyla veri alışverişine de olanak verir. Arama motoru robotları (spider) web sayfalarını Lynx tarayıcının gördüğü şekliyle görür ve tararlar. Günümüzde geliştirilmesi sürmekte ve kullanılmaktadır. 1992'de Kansas Üniversitesi öğrencileri Lou Montulli, Michael Grobe ve Charles Rezac tarafından geliştirilen Lynx, şu an dünyanın kullanımda olan en eski web tarayıcısıdır. Üniversite kampüsü içerisindeki Gopher ağında kullanılmak üzere tasarlanan Lynx, gömülü sistemlerde ve POS cihazları üzerinde komut satırıyla çalışan bir tarayıcıya duyulan ihtiyaç nedeniyle, geliştirilmeye devam ediliyor. Lynx, Unix türevi işletim sistemleri için yazılmış olsa da, OpenVMS ve diğer platformlara hızla taşındı. DOS, Microsoft Windows, Mac OS ve OS/2 gibi farklı platformlarda çalışan Lynx, BeOS, QNX ve Minix için çatallanarak farklı isimlerle yeniden türetildi. Arachne (Web tarayıcısı) Arachne (Yunanca Αράχνη sözcüğünden gelir, anlamı örümcektir ve arakne olarak okunur) DOS ya da açık kaynaklı FreeDOS işletim sistemleri ile kullanılmak için tasarlanmış, grafik arabirimli, GNU Genel Kamu Lisansı kapsamında özgür bir web tarayıcısıdır. HTML 4.0 dilinin eklentilerinin çoğu ile uyumludur. E-mail alış verişine, Usenet forumlarına katılmaya, IRC aracılığıyla sohbet etmeye ve FTP aracılığı ile veri indirmeye de olanak verir. Donanım gereksinimleri son derece azdır : İlk olarak Çek Cumhuriyetinde Michael Polák tarafından kapalı bir yazılım olarak geliştirilen Arachne'nin, 8 Ekim 2003'te 1.73;GPL sürümünden itibaren kaynağı açılmıştır. Günümüzde, başka programcılar bu yazılımı geliştirmeyi sürdürmektedirler. 12 Ã–fkeli Adam 12 Öfkeli Adam, Sidney Lumet'in yönettiği 1957 ABD yapımı drama filmidir. Reginald Rose'un aynı adlı oyunundan uyarlanan film bir duruşmada bir jüri üyesinin diğer on bir jüri üyesini şüphelinin suçsuz olduğu konusunda, makul şüphe temelinde, ikna etme çabaları hakkındadır. Film neredeyse sadece bir set kullanılarak çekilmiş olma özelliği ile dikkate değerdir. Filmin başında ve sonundaki üç dakikalık gösterim süresi ve bitişikteki lavabo sahneleri dışında bütün filmde mekân olarak sadece jüri odası kullanılır. "12 Öfkeli Adam" ayrıca Sidney Lumet'in yönettiği ilk filmdir. İki jüri üyesinin mahkeme binasından ayrılmaları esnasında birbirlerine isimlerini söylemeleri dışında filmde hiç isim kullanılmaz. Davalı "çocuk", tanıklar da "yaşlı adam" ve "karşı sokaktaki kadın" şeklinde anılır. "12 Öfkeli Adam", 2007 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Hikâye bir cinayet davasındaki yargıcın jüriye talimatlar verdiği kapanış konuşmasının sonrasında başlar. Amerikan yasalarına göre jürinin kararı (suçlu ya da suçsuz) oybirliği ile alınmalıdır. Oybirliği ile alınmamış olan karar jürinin kendini feshetmesi ve davanın yeniden görülmesi anlamına gelir. Jürinin karara bağlaması gereken konu şehrin fakir bölgesinde yaşayan bir çocuk zanlının babasını öldürüp öldürmediğine karar vermektir. Jüri ayrıca sanığın suçlu bulunması halinde uygulanacak cezanın idam olacağı (elektrikli sandalye) konusunda bilgilendirilir. Sonrasında on iki jüri üyesi davayı tartışacakları ve birbirlerinin kişiliğini tanıyacakları jüri odasına girerler. Filmin bundan sonraki konusu jüri üyelerinin, bazı durumlarda önyargılara dayanan, oybirliğine ulaşma yolunda karşılaştıkları zorluklar etrafında döner. 8. jüri ilk oylamada farklı bir görüş bildirir. Sekizinci jüri delillerin ikinci dereceden olduğunu ve çocuğun adil bir tartışmayı hakettiğini belirtir. Sorgulamaya, sadece iki cinayet tanığının olmasının güvenilirliği ve kesinliği, cinayette kullanılan bıçağın belirtildiği gibi eşsiz olmaması (cinayette kullanılan bıçağın aynısını cebinden çıkararak diğer üyelere gösterir) ve diğer şüpheli durumları göz önüne alarak başlar. Sekiz numaralı jürinin en azılı rakipleri 3. 4. ve 10. jüriler çocuğun bahanesinin berbat olduğunu, cinayet gecesi gittiğini iddia ettiği film hakkında herhangi bir ayrıntı hatırlamadığını ve babasını öldürmek için yeterince motivasyonunun olduğunu belirtirler. Suçsuz kararını savunanlar çocuğun hafıza eksikliği yaşadığı panik ile açıklanabileceğeni ayrıca tanıklardan yaşlı adamın ilgi çekmeye çalışmış olabileceğini ve diğerinin cinayete gözünde gözlükleri yokken tanık olmuş olabileceği söylerler. Müzakere devam ederken jüri üyeleri de 9., 5., 11., 2., 6., 7., 12., 1., 4., 10., ve son olarak da 3. jüri sırasıyla suçsuz kararına doğru yönelmeye başlarlar. Reginald Rose'un senaryosu başlangıçta televizyon için yapıldı ve 1954'te CBS programı "Studio One"'da yayınlandı. Bu çalışmanın 2003'te tekrar bulunana kadar kaybolduğu sanılıyordu. Televizyon programının başarasının sonucu bir sinema uyarlaması oldu. Daha önce çeşitli oyunlar ve televizyon programları yöneten Sidney Lumet, Henry Fonda ve Rose tarafında yönetmen olarak projeye dahil edildi. "12 Öfkeli Adam" Lumet'in yönettiği ilk sinema film aynı zamanda Rose ve Fonda'nın ilk ve tek yapımcılık denemeleridir. Fonda daha sonra bir daha asla yapımcı olmayacağını belirtmiştir. "12 Öfkeli Adam" 1997'de televizyon için yeniden yapıldı. William Friedkin'in yönettiği bu yeniden yapımda George C. Scott, James Gandolfini, Tony Danza, William Petersen, Ossie Davis, Hume Cronyn, Courtney B. Vance, Armin Mueller-Stahl ve Jack Lemmon yer aldı. Bu yapımda yargıç bir kadındı ve jüri üyelerinin dördü afro amerikalılardan oluşuyordu (röportajlarda yapımcılar filmin adını değiştirmek istemedikleri içinjüriye kadın koymadıklarını belirttiler). Filmdeki sahneler ve diyalogların büyük çoğunluğu orijinali ile aynıdır. Ancak filmde jüri odasında sigara içilememesi, ara sıra olan küfür gibi yenilemeler yapıldı. 2007'de Rus film yönetmeni Nikita Mikhalkov kendi yeniden yapımını tamamladı. 64. Venedik Film Festivali jürisi bu yeniden yapıma özel ödül verdi. "Hancock's Half Hour, Happy Days, The Simpsons, Veronica Mars" ve "King of the Hill" gibi dizilerde filmin parodilerine yer verilmiÅŸtir. Medusa'nın Salı Medusa'nın Salı (Fransızca Le Radeau de la Méduse), Fransız ressam Théodore Géricault tarafından 1818-1819 yıllarında çizilen ve Fransız romantizminin ikonlarından biri sayılan yağlı boya tablodur. Boyu 491 cm, genişliği 716 cm olan tabloyu, Géricault yirmi yedi yaşındayken tamamladı. Tabloda, 1816 yılında Moritanya açıklarındaki Arguin Kayalıkları'na çarpan Fransız fırkateyni "Méduse"'ün çaresiz yolcuları, bir salın üzerinde betimlenmektedir. Resim, bir kazazedenin hatırlayıp anlattığı bir anı gösteriyor: Kurtulmalarından önce, ufukta bir gemi görmüşler (resmin sağ üst tarafında) ve ona işaret göndermeye çalışmışlardı. Ancak gemi gözden kaybolmuştu ve kazazedenin sözleriyle saldakiler "çılgınca bir mutluluktan derin bir ümitsizlik ve kedere düşmüşlerdi". "Argus" isimli bu gemi iki saat sonra geri dönmüş ve hayatta kalanları kurtarmıştı. Oldukça büyük boyutlardaki (491 × 717 cm) bu tablo 1819'da Paris Salonu'nda ilk sergilendiğinde tartışmalı yorumlara sebep oldu. Tabloyu tutkuyla övenler kadar kınayanlar da mevcuttu. politik bir mesajı - geminin batmasına sebep olan kaptan deneyimsizdi ancak politik açıdan kuvvetli bir Bonapart karşıtıydı - da bulunan resim, romantik resmin canlanmasını ve neoklasizm stilinden kopuşun başlamasını sağlamasıyla da sanatsal açıdan başarılıydı. Tarihi resim türünün epik ölçülerinde yapılan resim aynı zamanda Fransa'da güncel bir haberi konu alan ilk tabloydu. Uzakta olduğu varsayılan kurtarma gemisine bayrak sallayan merkezi figürün kas yapısındaki kusursuzluk neoklasizm ekolünü hatırlatır, ancak tablonun genelinde romantizm hakimdir. Işığın ve gölgenin doğallığı, bitkin vücutların gerçekçiliği ve kompozisyonun duygusal karakteri tabloyu neoklasizmin sadeliğinden uzaklaştırır. "Medusa'nın Salı"'nı önceki tablolardan ayıran bir başka özellik de güncel bir olayın, dini ve klasik temalar kullanılmadan, kahramanlıktan uzak ve sıradan insanlarla anlatılmasıdır. Büyük ilgiyle karşılanan gemi kazasından ve enkazdan etkilenen 25 yaşındaki ressam Théodore Géricault, bu olayı anlatan bir tablo çizmeye karar verdi ve 1818'de, kaza hakkında yayınlanmış haberleri yazanlarla iletişime geçti. Géricault, resmi yeterince gerçekçi çizebilmek için Beaujon Hastanesi'nin morgundaki cesetlerin eskizlerini çizdi. Hatta cesetlerdeki bozulmayı inceleyebilmek için, kesilmiş kol ve bacakları stüdyosuna götürdü. Géricault tabloyu çizerken arkadaşlarını model olarak kullandı. Örneğin, ön planda yüzükoyun ve kolları açık duran figür için ressam Eugène Delacroix modellik yaptı. Ayrıca Géricault'un oldukça uzun konuşmalar yaptığı iki kazazede olan Henri Savigny ve Alexandre Corréard, salın direğinin dibindeki gölgeli bölümde resmedildi. Tabloya sahip olmak için çok çaba harcayan Louvre Müzesi'nin küratörü Forbin Kontu Louis Nicolas Philippe Auguste sayesinde, ressamın 1824'teki ölümünün ardından tablo mirasçılarından satın alınarak müzeye getirildi. Ayrıca tablonun bronz bir rölyefi de Géricault'un Paris'teki Père Lachaise Mezarlığı'nda bulunan mezarının üzerine yerleştirildi. Call of Duty: Finest Hour Call of Duty: Finest Hour, Spark Unlimited tarafından Xbox, PlayStation 2 ve GameCube platformları için geliştirilmiş ve dağıtımını Activision'ın üstlendiği birinci şahıs nişancı tarzı video oyunu. "Call of Duty"nin PC versiyonu üzerine; ancak farklı bir içerikle piyasaya sürülmüştür. "Call of Duty: Finest Hour", Amerikan, İngiliz ve Rus askerlerinin perspektifinden 6 farklı hikâye olarak II. Dünya Savaşı'nı oyunculara yaşatmaktadır. 16 Kasım 2004 piyasaya çıkarılan oyunun 2005'te devamı olarak "" piyasaya sürülmüştür. Oyunun müziğini, daha önce "Call of Duty" ve "" oyunlarının yapımında görev alan Michael Giacchino bestelemiştir. Call of Duty 2: Big Red One Call of Duty 2: Big Red One, PS2, Xbox ve Gamecube için çıkarılmış, II. Dünya Savaşı konulu bir video oyunudur. "" yapımcısı Gray Matter Interactive, Pi Studios ve Treyarch'nin ortaklaşa geliştirdiği oyun Activision tarafından piyasaya sürülmüştür. "Big Red One", serideki diğer oyunların aksine sadece bir ülke ve askerleri açısından savaşı değerlendirmiştir. Oyundaki görevler, Kuzey Afrika, Sicilya, Normandiya Çıkarması şeklindedir. Oyun Band of Brothers adlı II. Dünya Savaşı konulu TV dizisinde rol almış Michael Cudlitz, James Madio, Frank John Hughes, Richard Speight, Jr., Ross McCall, Rick Gomez ve Rene Morono gibi isimlerin seslendirmedeki katkısı ile dikkat çekmiştir. Amerika'daki camiler listesi Bu, Kuzey Amerika ve GÃ¼ney Amerika'daki camilerin listesi dir. Not: Lütfen tüm camileri buraya eklemeyin. Sadece kriterlerini karşılayan camileri ekleyebilirsiniz. Call of Duty: Roads to Victory Call of Duty: Roads to Victory, PlayStation Portable platformu için Amaze Entertainment tarafından geliştirilmiş ve Activision tarafından piyasaya sürülmüş II. Dünya Savaşı konulu oyundur. N-Gage ve Pocket PC versiyonları da mevcut olan oyunun tek kişilik modunda oyuncular, senaryo kısmını üç ülke ve askerlerinin bakış açısı ile 14 görevde tamamlamaktadır. Alexandru Cuza Alexandru Ion Cuza (d. 20 Mart 1820, Huşi, Boğdan - ö. 15 Mayıs 1873, Heidelberg, Almanya), birleşik Romanya'nın (birleşik Eflak-Boğdan prenslikleri) ilk prensi. Geniş kapsamlı bir tarım reformu uygulayarak köylülerin özgürlüklerine kavuşmasını sağlamıştır. Eski bir boyar ailesinden gelen Cuza, Paris, Pavia ve Bologna'da öğrenim gördü. 1848'de doğum yeri olan Boğdan'da (Moldova) Osmanlı-Rus egemenliğine karşı girişilen devrimci harekete katıldı.Bir süre sonra albaylığa yükseltildi ve 1857'de Boğdan Meclisi'ne girdi. Büyük devletlerin, Rumen prensliklerini birbirinden ayrı özerk yönetimler biçiminde tutma kararına karşın, Cuza Ocak 1859'da Moldova, Şubat 1859'da da Eflak (Valahya) prensliğine seçildi. Böylece Cuza'nın kişiliğinde Romanya birleşmiş oldu; resmi birleşme ise ancak 1861'de gerçekleşti. Cuza prens unvanı aldıktan sonra, Fransız imparatoru III. Napoléon'un uygulamalarını benimseyerek halkoylamasına dayalı bir yönetim kurdu, özellikle "devletin etkin gücü" olarak nitelediği köylülerin desteğini kazanmaya çalıştı. 1863'te Eflak ve Boğdan'da manastırların elinde bulunan geniş toprakları kamulaştırdı. Meclisi dağıttıktan (Mayıs 1864) ve yürütme erkini güçlendirip oy hakkını genişleten yasa hükümlerini halkın onayına sundu. Ağustos 1864'te geniş çaplı bir toprak reformunu uygulamaya koydu. Bu reformla köylüler, yalnızca kendi topraklarına sahip olmakla kalmadılar, vergi ve angarya gibi feodal yükümlülüklerden de kurtuldular. Ama uygulama bütünüyle başarılı olmadı. Cuza, toprak reformunun yanı sıra, temel öğrenimi zorunlu ve parasız hale getirmeye çalıştı; her kademede okullar açtı ve yoksul öğrencilere burs olanakları sağladı; Bükreş Üniversitesi'ni kurdu. Otoritesini güçlendirmek için seçim yasalarında ve yargı sisteminde reformlar yaparak devlet yönetimini yeniden düzenledi. Ama izlediği politikaya büyük toprak sahipleri ile kimi orta sınıf üyeleri karşı çıktı. Ocak 1866'da bir grup subayın hazırladığı komplo üzerine görevinden ayrılmak zorunda kalan Cuza sürgünde öldü. GÄ±rnata EmirliÄŸi Gırnata Emirliği veya Ben-i Ahmer Devleti (Kızıloğulları Devleti), başkenti Gırnata olan Orta Çağ devleti. Muvahhidlerin Las Navas de Tolosa Savaşı'nda Hıristiyanlara yenilmesinin ardından 1232 yılında kurulmuştur. İber Yarımadası'nda kurulan en uzun ömürlü ve son bağımsız İslam devletidir. Gırnata Emirliği'nin kurucusu Muhammed bin Ahmer'dir. Ülkenin merkezi Gırnata'dır. El Hamra Sarayı da Gırnata Emirliği zamanında yapılmıştır.İspanya'daki son müslüman devlettir.250 yıldan uzun bir süre siyasi varlığını devam ettirmiştir . Aragon Kralı II. Ferdinand, Ekim 1469 tarihinde Kastilya Kraliçesi I. Isabel ile evlenerek bu iki krallığın güçlerini birleştirmiştir. II. Ferdinand, 1482 tarihinde Gırnata Emirliği'ne karşı bir mücadele başlatmıştır. Gırnata Emiri Ebu Abdullah Muhammed'den 1490 yılında Gırnata'nın teslimini istemiş fakat bu isteği geri çevirilmiştir. 1491 yılında karısı ile birlikte Gırnata yakınlarındaki Santa Fe'ye karargâh kurmuştur. Gırnata halkı Osmanlı Devleti'nden yardım istemiş, fakat Cem Sultan olayından dolayı Osmanlı Devleti yardımda bulunamamıştır. 2 Ocak 1492 tarihinde Gırnata düşmüş ve Gırnata Emirliği yıkılmıştır. Aynı yıl Amerika'ya da Colombus ile çıkan İspanyollar, Endülüs'teki saldırılarında 1.000.000 Müslümanı katlettiler. Sayıları 300.000'i bulan Musevilere ise Katolik olmakla ölmek arasında tercihte bulunmaları için emirler çıkardılar. Osmanlı Devleti bunlara da kucak açtı. Hızır Reis ve Oruç Reis tarafından Osmanlı Devletine getirildi ve burada İzmir, Selanik ve İstanbul'a yerleştirildi. Beni Ahmer Devleti Orta Çağ'da kurulan devletlerin, kültür ve medeniyet anlamında ileri bir seviyede olması nedeniyle İslam tarihinde önemli bir yere sahiptir. Devletin kurucusu Muhammed Nasır. Okyanusya'daki camiler listesi Bu, Okyanusya'daki Ã¶nemli camilerin listesidir. Sosyete Åžaban Sosyete Şaban, Kartal Tibet'in yönetmenliğini yaptığı 1985 yapımı Türk filmi. Köylü ve zengin olan Şaban Ağa (Kemal Sunal) beşik kertmesi genç, güzel ve eğitimli bir kız olan Peri'ye (Perihan Savaş) kendisini beğendiremez lakin Peri'nin babası olan Kadir (Kenan Pars) paraya sıkışmıştır ve bu evlilik sonucu damadı olacak Şaban Ağa'dan borç alabilecektir. Peri sonunda babasını kıramaz evlenir, parayı alırlar ama köyden de kaçar bu durumumla gururu kırılan ve oyun düzenlemeyi aklına koyan Şaban Ağa sosyetik ve bir o kadar nazik Dilaver Bey'e dönüşür. GeForce GeForce, Nvidia tarafından üretilen grafik işlemci ünitesidir. İlk GeForce ürünleri bilgisayar oyun sektöründe büyük başarıya ulaşmıştır ve daha sonra ürün yelpazesi tüm grafik sektörünü kapsamıştır. En büyük rakibi ATI tarafından üretilen Radeon işlemcisidir. "GeForce" işlemcisinin üzerinde tam 23 milyon transistor mevcuttur. Pentium III işlemcisinin üzerinde maksimum 10 milyon transistor olduğu düşünülürse işlemci rahatlıkla bir Graphics Processing Unit (GPU) olarak da adlandırılabilir. İşlemcinin başındaki ilk iki harf olan “GE’’ geometri teriminden gelmektedir. Bunun sebebi ise daha önce bilgisayarlarda işlemcinin görevi olan Transform ve Lighting uygulamalarının çalıştırılmasını bu işlemcinin yapmasıdır. Böylece eskiden sadece pahalı ve profesyonel OpenGL hızlandırıcılarında bulunan özelliği, OpenGL ve Direct 3D desteği sayesinde tüm oyun ve 3D CAD/CAM uygulamaları kullanılabilmektedir. Ayrıca, 2D performansı ile de DVD filmler rahatlıkla izlenebilmektedir. Bıldırcın Bıldırcın, sülüngiller (Phasianidae) familyasının "Coturnix", "Anurophasis", "Perdicula", "Ophrysia" cinsinden küçük yapılı kuş türlerini ortak adı. Yeni dünya bıldırcınları (Odontophoridae familyası) ve üç parmaklı bıldırcınlar (Turnicidae familyası) ise yakın olarak ilgili olmamalarına karşın görünüm ve davranış benzerlikleri sebebi ile bu şekilde adlandırılmışlardır. Bıldırcınlar küçük, tıknaz yapıda karada yaşayan kuşlardır. Tohum yiyicilerdir, bunun yanında böcek ve benzeri küçük avlarla da beslenirler. Yerde yuva yaparlar, uçuşları kısa, ileri doğru hızlıcadır. Japon ve bayağı bıldırcın gibi bazı türler göçmendir ve uzun mesafelere uçarlar. Bazı bıldırcınların yetiştiriciliği yapılır. İnsanlar tarafından yumurta üretmek için tutulurlar. Bıldırcınlar iyi şartlarda yıllık 200-300 yumurta yapabilirler ve jumbo olarak yetiştirilen ırklar normal bıldırcınlara göre 3 kat fazla et ağırlığa ulaşabilirler. Naci Eldeniz Abdüllatif Naci Eldeniz (1875, Manastır - 1948), Türk asker, siyasetçi. Türk Kurtuluş Savaşı'na katılan üst dereceli komutanlardan birisidir. Savaştan sonra milletvekili olarak görev yapmıştır. Sadrazam Kıbrıslı Kamil Paşa'nın damadı, Yusuf Hikmet Bayur'un eniştesi, eski Senato Başkanı Tekin Arıburun'un kayınpederi ve eski milletvekili Perihan Arıburun'un babasıydı. 1893 yılında Harp Okulu’nu bitirdi. 1893-1895 yılları arasında Alman Harp Akademisi’nde öğrenim gördü. Çeşitli okul komutanlıklarında ve kurmay görevlerinde bulundu. 1895 yılında Üsteğmen, 1897 yılında Yüzbaşı, 1902 yılında Binbaşı, (1907'de Kaymakam, 1908 yılında Miralay rütbesine terfi ettiyse de, 1908 yılında II. Meşrutiyet'in ilanından sonra 1909 yılında çıkarılan "Tasfiye-i Rüteb" kanunuyla tekrar Binbaşı rütbesine indirildi. 1914 yılında Yarbay, 1917 yılında Miralay rütbesine terfi etti. 1918-1920 yılları arasında şehzadelerin askerlik öğretmeni ve aynı zamanda Padişah Başyaveri idi. Mustafa Kemal Atatürk'ün harbiyeden hocasıydı. 1920-1921 yılları arasında Konaklar, Askeri Okullar Müfettişliği yaptı. [[25 Ağustos 1921 tarihinde Kurtuluş Savaşı’na katılmak üzere Ankara’ya geçti. Bir süre burada da Askeri okullar Müfettişliği yaptıktan sonra 8 Mayıs 1922 tarihinde 7. Tümen Komutanlığına atanarak [[Büyük Taarruz]]'a katıldı. 31 Ağustos 1922 tarihinde Mirliva rütbesine terfi etti ve Paşa oldu. 13 Aralık 1922 tarihinde tekrar Askeri Okullar Müfettişi oldu. 31 Ekim 1924 tarihinde 5. Kolordu Komutanlığına atandı. 1927 yılında [[Ferik]] rütbesine terfi etti ve 26 Aralık 1927 tarihinde Generaller Askeri Mahkemesi üyeliğine atandı. 24 Ağustos 1928 tarihinde isteği ile emekliye ayrıldı. III. Dönem (Ara Seçim) ve IV. Dönem [[Cebelibereket]], V., VI. ve VII. Dönem [[Seyhan]] Milletvekilliği, III. Müdâfaa-i Milliye Encümeni Reisliği ve IV. Dönem Uluslararası Parlamentolar Birliği Türk Grubu Baskanvekilliği yaptı. 1948 yılında vefat etti. [[Kategori:1875 doğumlular]] [[Kategori:1948 yılında ölenler]] [[Kategori:Manastır doğumlular]] [[Kategori:Balkan Savaşları'nda Osmanlı askerleri]] [[Kategori:I. Dünya Savaşı'nda Osmanlı askerleri]] [[Kategori:Kurtuluş Savaşı'nda Türk askerleri]] [[Kategori:Kırmızı şeritli İstiklâl Madalyası sahipleri]] [[Kategori:Mecidiye Nişanı sahipleri]] [[Kategori:Demir Haรง sahipleri]] [[Kategori:TBMM 3. dÃ¶nem Osmaniye milletvekilleri]] [[Kategori:TBMM 4. dÃ¶nem Osmaniye milletvekilleri]] [[Kategori:TBMM 5. dÃ¶nem Adana milletvekilleri]] [[Kategori:TBMM 6. dÃ¶nem Adana milletvekilleri]] [[Kategori:TBMM 7. dÃ¶nem Adana milletvekilleri]] [[Kategori:Devlet Mezarlığı'na defnedilenler]] [[Kategori:Mekteb-i Harbiye'de öğrenim görenler]] [[Kategori:TÃ¼rk generaller]] [[Kategori:Mekteb-i Erkân-ı Harbiye'de öğrenim görenler]] [[Kategori:Osmanlı karacı subayları]] Oyun kumandasÄ± Oyun kolu ya da oyun kumandası (İngilizce: "Game controller"), bilgisayar oyunları için tasarlanan özel bir kontrolcüdür. Özellikle oyunlar için tasarlandığından ötürü diğer amaçlar için kullanışlı değildir. Kendi başına satılan oyun kumandaları birçok farklı oyuna uyum sağlarken, özellikle Arcade oyunlarda sadece tek bir oyuna özel kumandalar tasarlanabilir. Oyun kumandası tasarımları, kullanıcı deneyimi açısından oldukça önemlidir. Üreticiler, birkaç yıl öncesine kadar tasarım konusuna pek önem vermemekte idi. Ama günümüzde ergonomik oyun kumandaları yaygınlaşmıştır. Gerçek anlamda ergonomik olan bir oyun kumandasının tüm tuşları, parmaklar ile kolayca erişilebilecek şekilde yerleştirilmiş olmalıdır. Her oyun kumandasında, hareketleri kontrol etmenizi kolaylaştıran bir bölüm bulunur. Bu bölüme, tasarımına bağlı olarak D-pad, ok tuşları ya da analog çubuk adı verilir. D-pad'in görevi, oyun içerisinde sağa, sola, yukarı ya da aşağı doğru hareket edilmesini sağlamaktır. Başka bir deyişle D-pad, klavyedeki ok tuşları ile aynı işleve sahiptir. Dikkat çeken diğer bir nokta da, oyun kumandası üzerindeki tuşlardır. Eski model oyun kumandalarında 2 ya da 4 adet tuş bulunur. Yeni nesil cihazlar ise 6, 8 veya daha çok sayıda tuşa sahiptir. Oyun kumandası üzerindeki her tuş, belli bir fonksiyona sahiptir ve bu fonksiyon, oyundan oyuna değişebilir. Klavyenin tersine, oyun kumandası masanın üzerine koyulmaz; elde tutulur. Sol elin baş parmağı, oyunda hareketi sağlayan D-pad'i kontrol eder. Sağ elin baş parmağı ise, diğer tüm tuşlara hakim olur. Bazı oyun kollarında, işaret parmakları ile ulaşabilecek iki ekstra tuş daha bulunabilir. Bazı oyun kumandalarında ekstra özelliklere de rastlamak mümkündür. Bunlar "turbo" ve "auto-fire" (otomatik ateş) özellikleridir. "Auto-fire", tek tuşa basarak sürekli ateş etme olanağı sağlar. "Turbo" ise, hareketlerin daha hızlı bir şekilde yapılabilmesi açısından son derece yararlıdır. Kullanıcının kontrolünü bilgisayara iletmenin yanı sıra, bazı oyun kolları kendi geri bildirim mekanizmalarına sahiptir. Yeni nesil oyun kollarında kullanıcıya dokunsal tepki veren titreşim motoru, ses giriş/çıkışı sağlayan mikrofon ve hoparlör gibi etmenler bulunabilir. Oyun kumandaları, kullandıkları bağlantı tipine göre de çeşitlenir. Yeni nesil cihazların hemen hepsi, bilgisayar bağlantısı için USB girişlerini tercih eder. Daha eski modelleri ise, ses kartı üzerindeki "oyun bağlantı noktası"na (Game-Port) bağlanır. Bazı kollar şarz edildikten sonra Bluetooth aracılığıyla kablosuz bağlantı sağlayabilir. Sırrı Elitaş Sırrı Elitaş (2 Ağustos 1938 - 8 Ekim 2015),Türk sinema oyuncusu, senaryo yazarı ve yönetmen. 1960'lı yıllarda İstanbul'un Üsküdar ilçesinde seyyar satıcılık yaparken Öztürk Serengil'in kendisini keşfetmesiyle sinema filmlerinde oynamaya başladı. Yaklaşık 600'e yakında filmde rol almıştır. Tek senaryo yazarlığı ve yönetmenlik deneyimini 1986 yapımı Yetimlerin Türküsü adlı filmde yaşamıştır. 24 Temmuz 2010 akşamı beyin kanaması geçirip yoğun bakıma alınmıştır. 8 Ekim 2015 gecesi tedavi gördüğü Çamlıca Erdem Hastanesi'nde yaşamını yitirmiştir. Naaşı Karacaahmet Mezarlığı'nda defnedilmiştir. Radeon ATI Radeon, ATI ve AMD'nin ortak çalışması ile üretilen grafik işlemci ünitesidir. Desteklediği DirectX jenerasyonuna göre dört farklı çeşite sahiptir. En büyük rakibi Nvidia tarafından çıkarılan GeForce işlemcisidir. "ATI Radeon", yüksek tanımlı (HD) video oynatma yeteneği, geliştirilmiş üç boyutlu (3D) görüntü işleme imkânı sunan ve ATI tarafından geliştirilmiş yeni video ve ses teknolojilerini destekleyen ekran kartları ki; bu kartların en büyük özelliklerinden birisi maliyetin düşük tutulması ve son kullanıcılar için daha ucuz alım imkânı sunması, ile grafik pazarında en iyi grafik işlemcisi üretecilerinden birisidir. Bahçeköy, Sarıyer Bahçeköy, İstanbul Sarıyer'e bağlı mahalle. Bahçeköy'ün kuruluş yılları 1521 yıllarına dayanmaktadır. 1923 yılında yapılan Lozan Antlaşması gereği 1924 yılında, Selanik sancağına bağlı yerlerden mübadeleyle gelen Müslüman Türkler yerleştirildi. Daha sonraları Türkiye'nin değişik illerinden göç aldı. Sınırları içerisinde İstanbul Üniversitesi-Cerrahpaşa Orman Fakültesi, Bahçeköy Orman İşletme Müdürlüğü, Bahçeköy Orman Fidanlık Müdürlüğü, İSKİ Vakıf Sular Şube Müdürlüğü, Bentler ve Belgrat Ormanı bulunmaktadır. Muhtar İsmet Barlas döneminde halk oylamasıyla referandum yapılarak belediye olmaya hak kazandı. 1992 yılında yapılan belediye seçimlerinde Muzaffer Altınsoy ilk belediye başkanı oldu. 2008 Ekim ayında anayasa mahkemesinin aldığı karar gereği belde belediyesinin feshi ile Sarıyer'in mahallesi oldu. Nüfusu 15 bine yakındır. Sarıyer merkezine uzaklığı 8 km'dir. Bahçeköy; Merkez, Kemer ve Yenimahalle olmak üzere üç mahalleden oluşmaktadır. Bahçeköy sınırlarını Fatih ormanı - Çayırbaşı - büyükdere - Kemerburgaz - Zekeriyaköy - Gümüşdere'den almaktadır. Datarock Datarock Norveç'li Elektro - Rock Müzik grubu.Grup Fredrik Saroea ve Ketil Mosnes'dan oluşur.Datarock 2000'in yılında kurulmasına rağmen ilk albümlerini 2005 yılında Datarock Datarock'u çıkardılar.Bu albümden Fa-Fa-Fa adlı şarkı birçok ülkede dikkat çekti ve tanınmalarını sağladı.Müzikleri Birçok oyunlarda ve reklamlarda kullanıldı.Bunlardan bazıları Coca Cola, NHL 08, , Madden 08, The Sims 2, NBA Live 08, FIFA 08 ve FIFA 09.2009 yılında yeni albümleri Red piyasaya çıktı Akçaağaç şurubu Akçaağaç şurubu, (Fransızca: "Sirop d'Érable",İngilizce: "Maple syrup") akçaağaçtan elde edilen tatlı bir şurup. Amerika Birleşik Devletleri ve Kanada'da yoğun olarak waffle ve pankek ile beraber tüketilir. Şurubun içinde yoğun olarak sükroz bulunur. Avrupalıların Amerika'ya ayak basmasından önce, Algonquin halkı tarafından "sinzibuckwud" (Türkçe: "Ağaçtan çizilmiş") adıyla üretilen şurup, ağacın gövdesine bir kesik atılarak ya da musluk bağlanarak özsuyunun biriktirilmesiyle elde edilir. Sonra da kaynatılarak kıvamına gelir ve hazırlanır. Dünyada en çok Kanada'da üretilmektedir. Amerika'da ise en çok üretim yapılan eyalet Vermont'tır. Bu eyalette yılda 1,700 m³ şurup üretilir. Bunu Maine ve New York eyaletleri izlemektedir. Seconds From Disaster Seconds From Disaster, tarihte yaşanan doğal ve doğal olmayan felaketleri araştıran belgesel türünde bir televizyon programıdır. Her bölüm, bir faciayı sebepleriyle ve faciaya yol açan koşullarla anlatmayı amaçlar. Program, olayları saniye - saniye oluşturmak için, canlandırmalar, röportajlar, tanıkların ifadeleri ve 3 boyutlu bilgisayar efektleri kullanır. "Seconds From Disaster", National Geographic'de yayınlanır ve 3 sezonda 45 bölümden oluşur. Bitişinden sonra, "Seconds From Disaster" İngiliz üretim şirketi Darlow Smithson tarafından Stiation Critical adlı televizyon programı değiştirilmiştir. Mac OS X Leopard Mac OS X Leopard, (Sürüm 10.5) Apple tarafından üretilmiş ve piyasaya çıkarılmış altıncı nesil bir Mac OS X bilgisayar işletim sistemidir. Sürüm bu kez kedigiller familyasından Panthera cinsinin 4 büyük kedi türünden biri olan Leopar (veya pars) ismi ile isimlendirildi. Leopar, Mac OS X Tiger'ın halefi olarak 26 Ekim 2007 tarihinde sunuldu ve iki sürümü mevcuttur: kişisel bilgisayarlar için uygun bir masaüstü sürümü ve sunucu sürümü, Mac OS X Server. Fiyat olarak, masaüstü sürümü için 129 dolar ve Server için 499 dolar fiyatla satılıyordu. Leopard, ardılı olarak Mac OS X Snow Leopard (sürüm 10.6) sürümü ile değiştirildi. Leopard yalnızca "Snow Leopard" işlevleri gibi Mac tabanlı Intelde PowerPC mimarisini destekleyen Mac OS X'in son sürümü oldu. Apple Software Update yöntemi ile güncelleniyor. "Mac OS X Leopard", uygulamalar ve geliştirici araçları dahil olması yanı sıra, çekirdek işletim sistemi bileşenlerini kapsaması ile önceki versiyonlara göre 300'den fazla özelliği içinde barındırmaktadır. "Leopard"'ın masaüstüsü diğer versiyonlardan farklı olarak tamamen yeniden tasarlanmıştır. En çok göze çarpan yenilik açılıp/kapanabilir yığınlar (Stacks)dır. Bunlar sayesinde veri kaosu içinde kolayca düzen sağlanabilmektedir. Leopar, yeniden tasarlanmış Dock, Yığınlar, yarı saydam menü çubuğu ile, önemli ölçülü revize masaüstünü ve ilk iTunes'da görülen Cover Flow görsel navigasyon arayüzü kullanan güncelleştirilmiş Finder tanıttı. Diğer göze çarpan özellik, 64-bit Grafiksel kullanıcı arayüzü uygulamaları yazmak, Time Machine adında bir otomatik yedekleme programı, birden fazla bilgisayarda Spotlight aramaları, ve daha önce sadece bazı Mac modellerinde olan Front Row ve Photo Booth için destek içerir. Microsoft Vista tek bir kurulum DVD'si gerektirirken, bu geniş kapsamlı özelliği ile Leopard çift katmanlı disk ile piyasaya sürülmüştür. Toplam sürüm 10.5, 7 GB yer kaplamaktadır. Standart sürümün yanında Sunucu sürümü de mevcuttur. Kurulum için 9 GB sabit disk alanı gereklidir. Ayrıca hatta Program-Geliştirme araçları yüklemesi ile 12 GB'a kadar çıkabilmektedir. Vista ise 7 GB sabit disk alanına ihtiyaç duymaktadır. Apple orijinal olarak Apple CEO'su Steve Jobs tarafından açıklanan Leopard'ın sunumu zaman çerçevesine erişmedi. İlk olarak Haziran 2005'te tartışılan zaman Jobs Apple 2006 ya da erken 2007 yılı sonunda Leopardı sunmak için amaçlandığını belirtti. Apple şirketin ilk akıllı telefonu olan iPhone'un gelişimi ile alakadar Leopar sürümünün piyasaya Ekim 2007'ye kadar gecikmeli olacağını bildiren bir bildiri yayınladı. Leopard sürümü en dikkat çekici özelliği olarak, PowerPC mimarisini destekleyen son Mac OS X sürümü oldu, ondan sonra tanıtılan sürümler yalnızca IA-32 ve X86-64 işlemcisini destekler. (IA-32 bir sonraki sürüm olan Snow Leopard'da son kez desteklendi). Apple her ne kadar bazı özel uygulamalar (örneğin, iChat arka planında gibi) eylemleri için bir Intel işlemci gerekli olduğunu belirtirse, aşağıdaki temel Leopard sistem gereksinimlerini gösterir. "Leopard"'ın altyapısı, 32-Bit program ve sürücülerle rahatlıkla çalışabilen bir 64-Bit işletim sistemine dayanmaktadır. Yani temel sistem 64-Bit tabanlıdır. Çoklu-Çekirdek desteği, ince bir I/O optimizasyonu, geliştirilmiş Unix-Çekirdeği, bütünleşik Betik-Köprüsü ve ağlarda bant genişliği optimizasyonu mevcuttur. Ayrıca yansıma ve şeffaflık efektlerine sahiptir. Leopard'ın perakende sürümü, işlemci her türü için ayrı sürümlerinde serbest bırakılmadı, ancak bunun yerine PowerPC ve Intel işlemcilerde çalıştırabilir evrensel bir sürüm oluşuyordu. Yüklenen diskler Intel tabanlı Mac'ler ile yalnızca İntel ikili dosyalar içerirler. Yükleme sırasında kontrol ve kurulum yetersiz ise İşlemci türü ve hızı durdurulur; Ancak, yükleme desteklenen bir Mac üzerinde gerçekleştirilirse, Leopard yavaş G4 işlemci makinelerde (örneğin, bir 733 Mhz Quicksilver) çalışacaktır ve sabit disk daha sonra daha yavaş / desteklenmeyen birine (sürücü ya da bir iç mekanizma veya bir Firewire harici olabilir) taşındı. Leopard için perakende ambalaj Mac OS X önceki sürümlerinden önemli ölçüde daha küçüktür.(Tigerin sonraki kopyaları da yeni küçük kutu içinde gelen rağmen). Aynı zamanda X biraz varsayılan Leopard masaüstü duvar kağıdı andıran, mor galaksi üzerinde yüzer görünür hale, bir merceksi kapak yapar. Leopar daha sonraki düz panel iMac G4s, ilk iMac G5 ve ikinci iMac G5 (ortam ışığı sensörü ile), (iSight) ile üçüncü iMac G5, iMac Intel Core Duo ve (bugünkü) iMac Intel Core 2 Duo, PowerBook G4, Power Mac G4, Power Mac G5, iBook G4, MacBook, MacBook Pro, MacBook Air, Mac Pro, Mac Mini , Xserve, Xserve G5, Xserve RAID Macintosh Sunucu G4 ve daha sonra eMac modelleri. üzerinde çalışabilir. Leopar, bir G4 yükseltme 867 MHz veya daha hızlı çalışan yüklü sürece sahip olarak büyük donanım üzerinde çalışabilir, en az ücretsiz 9 GB sabit disk alanı, 512MB RAM ve DVD sürücü var. Leopard minimum 867 MHz şartını aştığı halde, ancak 900 MHz iBook G3 modellerinde çalışmaz. Bu, işlemcilerin G3 hattında AltiVec destek eksikliği nedeniyle oluyor. Leopard bu G3 ve önceki 867 MHz G4 makinelerinde yüklemek için "hacked" olabilir, ancak sistem kararsız davranabilir, ve programlar, özellikler ve fonksiyonları çok hatalı ya da hiç çalışmayabilir. Bu bilgisayarlar sadece Mac OS X Snow Leopar'ın kurulumu ve çalışmalarına izin verir. Ancak, bazı bilgisayarlarda (örneğin 2011 Mac mini modeli gibi) Leopard hack olmadan onlara yüklü olabilir. Şu anda, LeopardAssist sadece yavaş G4S üzerinde çalışan ve birçok kişi bu eski makinelerde başarıyla Leopardı yükleyebilir. Desteklenen donanım erişimi olan desteklenen makinede Leopard yüklü olan kullanıcılar sonra da sadece desteklenmeyen makineye sabit diskine taşındı. Alternatif olarak, Leopard Kurulum DVD desteklenen Mac-da boot oldu, sonra Firewire Target Disk Modu üzerinden desteklenmeyen bir Mac üzerinde yüklü oldu. Leopardın, Intel yanı sıra AltiVec etkinli PowerPC işlemciler (G4 ve G5) için derlenmesine rağmen, bu yöntemlerin her ikisi de sadece G4 veya sonraki CPU ile Mac'ler üzerinde çalışacak. Apple bilgisayarlarında Intel işlemcilerine taşınandan beri, OS x86 (Hackintosh) topluluk geliştirdi ve şimdi de Mac OS X için Apple'ın lisans anlaşmasının ihlali de olsa da, Mac OS X Tiger ve daha sonraki sürümlere Apple olmayan x86 tabanlı bilgisayarlarda yükleme ve başarıyla çalıştırmak için izin verir. Apple Mac OS X Leopardın 300'den fazla yeni özelliklere sahip olduğunu açıkladı, bu özellikler dahildir: Yeni güvenlik özellikleri, ilk etapta başarılı olmaktan saldırıları önlemeye ek olarak, başarılı saldırılara daha iç esneklik sağlamağa hedeflenir. Leopard Güvenlik özellikleri, yayıncı Heinz Heise belgeleri ile zayıf veya etkisiz olarak eleştirilmektedir. Birçok araştırmacı Leopard eklenen Kütüphane Randomizasyon özelliği, diğer platformlarda uygulamalarının olgun göre etkisiz olduğunu ve yeni "güvenli Konuk hesabı" sisteme erişim kazanmak için Konuklar tarafından daha sonra da istismar edilebileceğini kaydetti. 10.5 Orijinal versiyon 26 Ekim 2007 yılında kullanıma verilmiş ve 9A581 yazılımında yapılmıştır. Unamesi Darwin 9.0'dır. Orijinal perakende DVD sürümüdür. Bundan başka, sürümün daha 8 versiyonu sunulmuştur. 15 Kasım 2007 yılında kullanıma verilmiş ve 9B18 yazılımında yapılmıştır. Unamesi Darwin 9.1'dir İkinci Orijinal perakende DVD sürümüdür. Sürümde birçok hatalar giderildi ve gelişmeler yapıldı. AirPort Back to My Mac Disk yardımcı programları iCal Posta AÄŸ Baskı GÃ¼venlik, Firewall Sistem ve Finder Zaman makinesi 11 Şubat 2008 yılında kullanıma verilmiş, 9C31 ve 9C7010 yazılımında yapılmıştır. Kombo güncelemedir. Unamesi Darwin 9.2'dir Bu güncelleştirme de, hem PowerPC veya Intel tabanlı Mac'ler için çeşitli geliştirmeler sunuyor. Active Directory AirPort Back to my Mac Dashboard Dock Desktop iCal iChat iSync Finder Posta AÄŸ Ebeveyn Denetimleri Ã–nizleme Baskı RAW görüntü Safari Giriş ve Kurulum Yardımcısı Sistem Time Machine Diğer 28 Mayıs 2008 yılında kullanıma verilmiş, 9D34 yazılımında yapılmıştır. Delta güncelleştirmesi Mac OS X 10.5.2-den 10.5.3-e güncelleme sağlar. Kombo güncelleştirme ise 10.5.3-e Mac OS X 10.5, 10.5.1'den veya 10.5.2-den güncelleştirme sağlar. unamesi "Darwin 9.3"dür. Mac OS X 10.5.3 Güncelleme Mac OS X 10.5 çalıştıran tüm kullanıcılar için önerilir ve Macın istikrar, uyumluluk ve güvenliği artırmakla genel işletim sistemi düzeltmelerini içerir. Genel Adres defteri AirPort Automator iCal iChat Mail Ebeveyn Denetimleri Spaces Time Machine VoiceOver 30 Haziran 2008 yılında kullanıma verilmiş, 9E17 yazılımında yapılmıştır. Üçüncü perakende DVD sürümüdür. Delta güncelleştirmesi Mac OS X 10.5.3'ten 10.5.4-e güncelleme sağlar. Kombo güncelleştirme ise 10.5.4-e Mac OS X 10.5, 10.5.1'den veya 10.5.3'ten güncelleştirme sağlar. Unamesi Darwin 9.4'tür Mac OS X 10.5.4 Güncelleme Macın istikrar, uyumluluk ve güvenliği artırmakla genel işletim sistemi düzeltmelerini içerir. Genel AirPort iCal Safari Spaces ve Exposé 15 Eylül 2008 yılında kullanıma verilmiş, 9F33 yazılımında yapılmıştır. Delta ve kombo güncelleştirmesi vardır. Unamesi Darwin 9.5'tir Bu düzeltmeleri içerir. Adres defteri Disk Utility ve Directory Utility iCal Mail MobileMe Time Machine 2 şekli vardır: 15 Aralık 2008 yılında 9G55 yazılımlısı, 6 Ocak 2009 yılında 9G66 yazılımlısı kullanıma verilmiştir. Delta ve kombo güncelleştirmesi vardır. Unamesi Darwin 9.6'dır. 9G66 yazılımı dördüncü perakende DVD sürümüdür (Mac Box Set parçası). Bu düzeltmeleri içerir. Adres defteri AirPort Müşteri yönetimi iChat Grafik Mail MobileMe AÄŸ Baskı Ebeveyn Denetimleri Time Machine Safari Genel 12 Mayıs 2009 yılında kullanıma verilmiş, 9J61 yazılımında yapılmıştır. Delta ve kombo güncelleştirmesi vardır. Unamesi Darwin 9.7'dir. Bu düzeltmeleri içerir. Genel iCal Mail Ebeveyn Denetimleri Baskı 5 Ağustos 2009 yılında kullanıma verilmiş, 9L30 yazılımında yapılmıştır. Delta ve kombo güncelleştirmesi vardır. Unamesi Darwin 9.8'dir. Bu düzeltmeleri içerir: Leopard'ın serbest bırakıldıktan sonra, oturum açma işlemi başlamadan hemen önce görünen mavi ekranda önyükleme sırasında asılı yüklenmesi ile ilgili yeni Leopard olayları orada bildirildi. Apple, Unsanityden Uygulama Artırıcı (APE) denilen bir desteklenmeyen eklenti uzatması ile bu sorunları durdurdu. Bazı kullanıcılar APE-nin sessizce Logitech fare sürücüleri yüklemesi sırasında kurulmasından habersiz idi. Ancak, yalnızca en son yüklenmiş APE (2.0.3) sürümü olmayan kullanıcılar etkilenmiştir. Apple bu sorunu çözmek için bilgi tabanlı makale yayınladı. Google Chrome tarayıcısının Chrome 21'den itibaren Leopard desteği bırakacağını açıkladı. O zamana kadar Chrome artık otomatik güncelleme olmayacak ve yeni Chrome tesisler izin verilmez olacaktır. Ekim 2012*de Firefox 16-ın sevkinden sonra Firefox da Leopard için desteği bıraktı. TenFourFox Firefoxun Leopard desteği düşmesi sonrasında yayımlanan, PPC mimarisi için Firefox'un bir portu oldu. Yarı başkanlık sistemi Yarı başkanlık sistemi. Başkanlık sistemi ile parlamenter sistemin bazı özelliklerinin karışımıdır. Yürütme gücü halk tarafından seçilen devlet başkanı ile meclis güvenine dayanan hükûmet başkanı arasında paylaşılır. Fiili olarak ise yürütmenin başı devlet başkanıdır. Yarı başkanlık sistemi bazı özellikleriyle başkanlık sistemine benzerken, parlamenter sistemle de benzerlikler taşır. Yarı başkanlık sisteminde yürütme organı iki başlı olma özelliğine sahiptir. Bir tarafta devlet başkanı, diğer tarafta bakanlar kurulu bulunur. Bu özelliğiyle parlamenter sistem ile benzerlik taşır. Yarı başkanlık sisteminde yürütme organının başlarından birisi olan devlet başkanı halk tarafından seçilir. Bu özelliğiyle başkanlık sistemi ile benzerlik taşır. Yarı başkanlık sisteminde yürütme organının bir kanadı olan hükûmet (bakanlar kurulu) yasama organına karşı sorumludur. Dolayısıyla, kabineyi güvensizlik oyuyla yasama organı görevden alabilir. National Geographic tarafından yayınlanan programların listesi National Geographic tarafından yayınlanan programların listesi, National Geographic'de daha önce yayınlanmış veya günümüzde yayınlanmakta olan televizyon programlarının bir listesidir. Topaz (anlam ayrımı) Topaz sözcüğü aşağıdaki anlamlara gelebilir: Prens Prens, Avrupa hanedanlarında kral olmayan erkek üyelere verilen genel soyluluk unvanıdır. Osmanlı'daki şehzade unvanına denk gelir. Prensler çoğu ülkede prenseslerle birlikte taht için sıraya girerlerdi. Fransa'da veliaht prensine döfen denirdi. Eski Türklerde "Tigin" sözcüğü prens sözcüğüne karşılık gelir. Yelizaveta TiÅŸyenko Elizaveta İvanovna Tişenko (Rusça: Елизавета Ивановна Тищенко) (d. 7 Şubat 1975-Kiev) Rus voleybolcu. Voleybola sekiz yaşında başladı. İlk antrenörü K. Belova’ydı. Ulusal takım formasını ilk kez 1991 yılında giydi. 1993 Avrupa Şampiyonası, 1997 Avrupa Şampiyonası, 1997 World Grand Prix, 1997 World Grand Champions Cup, 1999 Avrupa Şampiyonası, 1999 World Grand Prix, 2001 Avrupa Şampiyonası ve 2002 World Grand Prix’de Rus ulusal takımıyla şampiyonluğa ulaştı. 1998 World Grand Prix’de «en iyi smaçör», 1999 Avrupa Şampiyonası’nda «en iyi blok» ve «en iyi smaçör», 1999 World Grand Prix'de «en iyi smaçör», 2001 Avrupa Şampiyonası’nda «en iyi smaçör», 2001 World Grand Prix’de «en iyi smaçör», 2001 World Grand Champions Cup'ta «en iyi smaçör», 2002 Dünya Şampiyonası’nda «en iyi smaçör», 2002 World Grand Prix’de «en iyi smaçör», 2003 World Grand Prix’de «en iyi smaçör» ve 2003 Avrupa Şampiyonası’nda «en iyi smaçör» seçildi. Tişenko Ural Devlet Üniversitesi Ekonomi Bölümü mezunudur. Voleybol yaşamını Rusya, Japonya, Hırvatistan, İtalya ve Almanya liglerinde sürdürdü. Tişenko, 2007-2008 sezonunu İsviçre'nin VBC Cheseaux takımında geçirdi. Prenses Prenses, genellikle Avrupa hanedanlarında kadın üyelere verilen genel soyluluk unvanı. Bazı ülkelerde tahta çıkma şansı yokken bazı ülkelerde tek başlarına tahta çıkabilirler. Tarihte bağlı bulundukları ülke ve hanedanların çıkarları için diğer ülkelerin hükümdarları veya önemli görevlileriyle evlendirilmişlerdir. Örnek olarak sıkça görülen Bizans hanedanıyla ve Osmanlı hanedanları arasındaki evliliklerdir. Prenses sözcüğünün Türkçe karşılığı "Kunçuy" dur. MythBusters MythBusters (Efsane Avcıları), Avustralyalı "Beyond Tomorrow Productions" tarafından ABD'de Discovery Channel için üretilen bir televizyon programıdır. Program daha sonra Avustralya'da Special Broadcasting Service, İngiltere'de BBC Two, Türkiye'de Discovery Channel Türkiye ve Discovery Science tarafından yayınlanmıştır. Programda, temel bilimsel metotları, şehir efsanelerini ve popüler kültürdeki haberlerin doğruluğunu test etmeye çalışırlar. Program 30 yıllık özel efekt uzmanları Jamie Hyneman ve Adam Savage tarafından sunulmaktadır Onlarla beraber Kari Byron, Grant Imahara ve Tory Belleci de yer alÄ±r. Roket Adam efsanesi adı altında Discovery Channel'da yayınlanan MythBusters (Efsane Avcıları) isimli programda Lagari Hasan Çelebi'nin kendini roketle fırlatma olayı denenmiştir. Türk Hava Kurumu'ndan alınan belgeler ve temsili resimler ile makine mühendisi Grant Imahara tarafından bugünün yüksek teknolojisi kullanılarak Çelebi'nin kullandığı roketin aynısı çıkartılıp Türk Hava Kurumu'na da doğrulatıldı. Mühendis Imahara 70 kilo barut kullanan Çelebi'nin bunun yapmasının mümkün olmadığını söylemiş ve 70 kilo baruta gelen 7 kilogram içinde RDX'te içeren özel bir madde kullandı deneyin başarılı ve kazasız bir şekilde sonuçlanması için ise Lagari'nin kanatları yerine maket insan modeline otomatik açılan bir paraşüt yerleştirildi. Lagari'nin o zamanlarda kullandığı iddia edilen bütün araç ve gereçler yerleştirildi ve dünyanın en büyük roket sahası olan Aerosoft roket merkezine gidildi. Lagari fırlatıldı ve 34 metre yükseldikten sonra yere çakıldı, Lagari'nin maketi yandı. 300 metre fırladığı ve sağ olarak yere indiği iddia edilen Lagari'nin Grant Imahara, Tory Belleci ve Aerosoft roket uzmanlarının yaptıkları deney sonucunda bunun o günün şartları altında mümkün olamayacağını iddia etmişlerdir. Yüreğir boyu Yüreğir boyu ("Üreğir" şeklinde de yazılır) Oğuz Kağan Destanı'na göre Oğuzların 24 boyundan biridir. Bu boyların Üçoklar kolundan (sol kolundan) Oğuz Kağan'ın oğlu Dağ Han'ın soyundan geldikleri kabul edilir.Simgeleri kılıç tır. Orta Çağ dönemine kadar Ortaasya'da Seyhun ve Ceyhun ırmaklarının arasındaki Yüreğir havzasında yaşıyorlardı. 13. yüzyılda Cengiz Han önderliğindeki Moğol istilasından kaçarak günümüzde Yüreğir olarak bilinen Adana'nın Misis havzasına yerleşen bu boy bölgede Ramazanoğlu Beyliğini kurmuş,daha sonra 400 yıl boyunca dönemin en güçlü devleti olan Memlükİmparatorluğunun(ed-Devletü't-Türkiyye) alt beyliği olarak varlığını sürdürmüştür. 16. yüzyılda Osmanlı padişahı Yavuz Sultan Selim Memlük devletini yıkınca ,son Ramazanoğlu beyi Pir Mansur Osmanlı İmparatorluğu'na gönüllü olarak katılmıştır. Günümüzde bu Türkmen aşireti Anadolu'da en çok bilinen Oğuz boylarından birisidir.Bunun bir sebebi de Anadolu'da Osmanlı Devletine en son katılan beylik olmasıdır. Halen Misis, Cebelnur (Davudi) dağı, Piribeyli ovası, Ceyhan havzası, Yumurtalık bölgesinde yaşayan Türkmen-Yörük ahalinin tamamına yakını bu boydan gelmektedir. "Yüreğir" kelimesi "işleri düzenli, işleri yolunda" anlamında kullanılmıştır. Kâşgarlı Mahmud, Divân-ı Lügati't-Türk eserinde; ٱغُز Oğuz: Bir Türk boyudur. Oğuzlar Türkmendirler.