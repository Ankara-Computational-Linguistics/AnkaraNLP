Oyuncuların tek bir bacağı ampute edilmişken, kalecilerin üst kısmında amputasyon bulunmaktadır. Oyuncular, maç sırasında koltuk değneği kullanmaktadır. Beşiktaş (kadın basketbol takımı) Beşiktaş Kadın Basketbol Takımı veya sponsorluk anlaşması gereği Beşiktaş TRC İnşaat, Beşiktaş Jimnastik Kulübü'nün Herbalife Nutrition Kadınlar Basketbol Süper Ligi'nde mücadele eden basketbol takımı. Beşiktaş Kadın Basketbol Takımı, maçlarını BJK Akatlar Arena'da oynamaktadır. Beşiktaş Kadın Basketbol Takımı, 1956 yılında kurulduysa da ilk sezonunda Fenerbahçe'nin ardından İstanbul ve Türkiye ikincisi olan takımın ömrü kısa oldu. Beşiktaş Kadın Basketbol Takımı 1967-68 sezonunda Vala Somalı'nın çabalarıyla tekrar kuruldu ve antrenörlüğe Fehmi Sadıkoğlu getirildi. 1968-69 sezonunda İstanbul ikincisi olan Kadın Basketbol Takımı, 1970’ten sonraki dönemde 6 yıl üst üste İstanbul şampiyonu oldu. 1 yıl aradan sonra bir kez daha şampiyonluk sevinci yaşadı. Bu 10 yıllık periyotta 7 kez İstanbul şampiyonluğu, 1 kez "B.T.G.M. Kupası" aldı. Ayrıca 3 kez İstanbul ikincisi, 3 kez de Türkiye ikincisi oldu. Beşiktaş 1983-84 ve 1984-85 yıllarında Kadınlar Basketbol Süper Ligi’nde şampiyon oldu. 1985'te Fehmi Sadıkoğlu’nun Galatasaray’a gidişi ve 1986'da takımı da yine Galatasaray’a götürüşünün ardından iskeletini kaybeden Basketbol Takımı, Türkiye şampiyonu olan genç takımın devreye girmesiyle bir süre daha kan kaybetmedi. Beşiktaş Genç Takımı 1994-95 sezonunda İstanbul Genç Kızlar Ligi Şampiyonluğu’nu kazandı. Aziz Akkaya'nın antrenörlüğünde Beşiktaş Kadın Basketbol Takımı, 2004-05 sezonunda adeta fırtına gibi esti. Normal sezonu ezeli rakibi Fenerbahçe'nin önünde lider bitiren Beşiktaş, play-off finalinde yine Fenerbahçe ile karşı karşıya geldi. 1-1 başlayan seriyi 3-2 kazanan siyah-beyazlılar 20 yıllık özleme son vererek, 3. kez lig şampiyonluğuna ulaştı. 2006-07'de normal sezonu 2. sırada bitiren siyah-beyazlılar, play-off çeyrek finalinde Mersin Büyükşehir Belediyesi, yarı finalde BOTAŞ'ı eleyerek Fenerbahçe ile final oynadı. Büyük bir heyecana sahne olan final serisinde rakibine elenerek ligi ikinci sırada bitirdi. Aynı sezon Türkiye Kupası'nda çeyrek finalde TED Kayseri, yarı finalde Ceyhan Belediyesi ile karşılaşan siyah-beyazlılar, finalde Fenerbahçe'ye 90-63 kaybederek kupayı kaçırdı. Avrupa Kupası'nda 3. tura kadar yükselen kadınlar, İtalya'nın Lavezzini Basket Parma ekibine mağlup olarak elendi. Beşiktaşlı bayanlar, 18 Ekim 2006'da 14. Cumhurbaşkanlığı Kupası maçında ezeli rakibi Fenerbahçe'yi 79-72 mağlup ederek ilk kez bu kupayı müzesine kazandırdı. 2007-08'de normal sezonu üçüncü bitiren Beşiktaş kadın takımı, play-off çeyrek finalinde Mersin Büyükşehir Belediyesi'ni eledi. Yarı finalde ise Galatasaray'a elenerek, final şansını yitirdi. Avrupa kupası 1. turunda A Grubu'nu ikinci bitiren Beşiktaş, ikinci turda ise Elitzur Ramla'ya elendi. Beşiktaş, Türkiye Kupası'nda çeyrek finalinde ise Ceyhan Belediyesi'ne 61-57 mağlup olarak, üst tur şansını yitirdi. 15. Cumhurbaşkanlığı Kupası'nda ise Fenerbahçe'ye 65-58 yenilen siyah-beyazlılar kupayı kaçırdı. 2008-09 sezonunda Beşiktaş Cola Turka Kadın Basketbol Takımı, normal sezonu 5. sırada bitirdi. Play-off ilk turunda Galatasaray ile eşleşen siyah-beyazlılar, 3-0'lık seri sonunda rakibine elenerek sezonu tamamladı. Siyah-beyazlı takım, Türkiye Kupası'nda ise çeyrek finalde Fenerbahçe'ye elendi. Euroleague'de mücadele eden Beşiktaş Kadın Basketbol Takımı, grubunda 5. olarak, Avrupa macerasını erken tamamladı. 2009-10 sezonunda Beşiktaş Cola Turka Kadın Basketbol Takımı, normal sezonu 7. sırada bitirdi. Play-off ilk turunda Mersin BB ile eşleşen siyah-beyazlılar, 3-0'lık seri sonunda rakibine elenerek sezonu tamamladı. 2010-11 sezonunda Beşiktaş Cola Turka, normal sezonu 5. sırada bitirdi. Play-off ilk turunda Kayseri Kaski ile eşleşen siyah-beyazlılar, 3-0'lık seri sonunda rakibine elenerek sezonu tamamladı. 2011-12 sezonunda Beşiktaş, normal sezonu 9. sırada bitirdi ve ligde kalmayı son hafta garantiledi. 2012-13 sezonu başında kulüp tarafından sponsor bulunamadığı gerekçesiyle şubenin faaliyetlerinin 1 seneliğine durdurulması gündeme geldi. Kulüp daha sonra bu kararından vazgeçerek KBL'de yer alacağını açıkladı. Sezonun ilk yarısında hiç galibiyet alamamasına karşın, yönetimin ikinci yarıda takıma takviyeler yapmasıyla, sezonu 12. sırada noktalayarak kendisi açısından sıkıntılı geçen bu sezonda ligde kalmayı başardı. 2013-14 sezonunda Beşiktaş Kadın Basketbol Takımı, normal sezonu 7. sırada bitirdi. Play-off ilk turunda Fenerbahçe ile eşleşen siyah-beyazlılar, 2-0'lık seri sonunda rakibine elenerek sezonu tamamladı. 2014-15 sezonunun 2. yarısında Odeabank ile forma göğüs reklamı anlaşması imzalandı. Anlaşmanın 1,5 yıllık olduğu ve 250 bin dolara imzalandığı açıklandı. 2014-15 sezonunda TKBL normal sezonunu 6. sırada tamamlayan Beşiktaş, play-off çeyrek finalinde Fenerbahçe ile eşleşti. Rakibine 2 maçta da yenilerek sezonu noktaladı. Türkiye Kupası'nda A grubunda mücadele eden takım, bütün maçlarını kaybederek kupaya grup aşamasında veda etti. Avrupa'da EuroCup Kadınlar'da mücadele eden Beşiktaş, D grubunda Noginsk, Horizont, Kibirks ile mücadele ederken 5 galibiyet 1 mağlubiyet ile grubu lider tamamlayarak son 16'ya kaldı. Son 16'da PEAC-PECS ile eşleşti, rakibini iki maçta da yenerek çeyrek finale kaldı. Çeyrek finalde İstanbul Üniversitesi BGD ile eşleşti. Rakibine 2 maçta da yenilerek kupayı çeyrek final aşamasında noktaladı. 2015-16 sezonunda ise lig başında oynanan Türkiye Kupası maçları grubunu 2. sırada tamamlayarak çeyrek finale yükselen takım eşleştiği Galatasaray'a boyun eğerek kupaya veda etmiş ve oynanan lig maçları sonucunda ise ligi 9. sırada tamamlayarak 2 sene aradan sonra play off'a kalamamıştır. Ayrıca EuroCup'da çeyrek final serisinde Abdullah Gül Üniversitesi'ne kaybederek Avrupa'ya da veda etmiştir. 2016-17 sezonunda ligi 5. sırada tamamlayan takım play off yarı finalinde Yakın Doğu Üniversitesi'ne elenerek sezona veda etmiştir. Türkiye Kupası'nda ise yine yarı final turunda rakibi Yakın Doğu Üniversitesi'ne kaybeden ekip sezona her iki kulvarda da yarı final etabında veda etmiştir. 2017-18 sezonunda Türkiye Kupası'nda çeyrek final ilk turunda Hatay BŞB'ye kaybeden takım EuroCup'da da grubunu son sırada tek galibiyet alarak tamamlamıştır. Ligde ise normal sezonu 6. sırada tamamlayan takım çeyrek final de ezeli rakibi Fenerbahçe'ye kaybederek sezonu tamamlamıştır. 2018-19 sezonunda Türkiye Kupası'nda çeyrek final ilk turunda Çukurova Basket'e kaybeden takım EuroCup'da da son 16 turunda yine rakibi Çukurova Basket'e elenerek Avrupa'ya veda etmiştir. Ligde ise normal sezonu 7. sırada tamamlayan takım çeyrek final de ezeli rakibi Fenerbahçe'ye kaybederek sezonu tamamlamıştır. 2019-2020 sezonuna Cihat Barış Akgün ve yeni isim sponsoru TRC İnşaat önderliğinde giriş yapan takım Türkiye Kupası yarı finalinde İzmit Belediyespor'a kaybederek kupaya veda etmiştir. EuroCup Kadınlar'da ise son 16 turunda Avrupa'ya veda eden takım ligi ise 6. sıradayken tüm dünyada oluşan pandemi sebebiyle TBF'nin almış olduğu karar sonrası tamamlamış ve liglerde beyaz sezon ilan edilmiştir. 2019-2020 sezonu için bir lig şampiyonu belirlenmeyecek olup küme düşen ya da çıkan takımda olmayacaktır. Son güncelleme: 27 Ocak 2020 Son güncelleme: 27 Ocak 2020 TÃ¼rkiye Ragbi Federasyonu Türkiye Ragbi Federasyonu, Türkiye Beyzbol Federasyonunun ardılı olarak 2011 yılında kurulan ve Türkiye'deki beyzbol, softbol ve ragbi organizasyonlarını düzenleyen kurum. 2001 yılında yalnızca Türkiye Beyzbol Federasyonu olarak kurulan kuruma 3 Nisan 2002 tarihinde softbol branşı da eklenmiş ve ismi Türkiye Beyzbol ve Softbol Federasyonu olmuştur. 6 Nisan 2005 tarihinde amerikan futbolu ve ragbi spor dalları da federasyona bağlanarak Türkiye Beyzbol, Softbol, Korumalı Futbol ve Ragbi Federasyonu adını almıştır. 2006 yılında özerk bir yapıya bürünen federasyon 14 Nisan 2011 tarihinde beyzbol, softbol ve amerikan futbolu branşlarını yetki alanında muhafaza etmek suretiyle Türkiye Ragbi Federasyonu adını almıştır. Eskiden Türkiye Amerikan Futbolu 1. Lig, Türkiye Amerikan Futbolu 2. Lig, Üniversiteler Arası Amerikan Futbol Ligi, Türkiye Ragbi Kulüpler Ligi ve Challenge Cup'ı organize eden kurum günümüzde Türkiye Ragbi 1. Ligi ve Türkiye Bölgesel Ragbi Ligini organize etmektedir. Federasyon uluslararası düzeyde en üst ragbi kurumu olan Uluslararası Ragbi Kuruluna üye değildir fakat Avrupa düzeyinde en üst kurum olan Avrupa Ragbi Birliğine 2012 yılında beri üyedir. I. Yezîd Yezîd bin Muâviye, (Arapça: يزيد بن معاوية) (d. 646 - ö. 683) Emevîlerin ikinci halifesi. Emevî Hanedanı'nın kurucusu ve birinci Emevî halifesi olan Muâviye bin Ebu Süfyan'ın oğlu olarak Şam'da Dünya'ya geldi. Annesi Beni Kelb kabilesinden Meysûn adlı kültürlü bir kadındı. Muâviye, Meysûn ile anlaşamadı; bu sebeple Meysûn, küçük yaştaki oğlu Yezîd'i de yanına alarak kabilesinin yanına geri döndü. Çocukluğunu annesiyle geçiren Yezîd, ondan şiir ve edebiyat zevki aldı. Yezîd, gençlik çağına gelince babasının yanına döndü. Gençliğinde de iyi bir eğitim aldı. Bizans'a yapılan seferlere katıldı ve 669'daki birinci Emevî İstanbul kuşatmasında komutan olarak bulundu. Muaviye, ölümünden hemen önce 679 yılında, Hüseyin ve Abdullah bin Zübeyr'in karşı çıkmasına rağmen oğlu Yezîd'i halife ilan etti ve kendisine biat edilmesini istedi. Yezîd'in halifeliğine karşı çıkılmasının en önemli sebepleri olarak hilafetin verasete dönüşmesi endişesi ve Arap siyasî gelenekleri gösterilmektedir. O dönem Arap siyasî geleneklerine göre liderler, genellikle yaşlı, tecrübeli ve nüfuzlu kimseler oluyorken Yezîd, bu vasıflara haiz değildi. Yezîd b. Mu‘âviye'in bazı şairlerle oldukça sıkı ilişkiler kurduğu görülmektedir. Emevîlerin saray şairi el-Ahtal’a Emevî hanedanlığından en yakın olan kişi Yezîd’dir. İkisinin karakteri de birbirlerine benzemektedir. Şairin, gençliğinde aşırı şekilde içki içme zevkini paylaştığı Yezîd ile arkadaş olması, kariyeri için büyük bir başarı olmuştur. el-Ahtal’ın bu ortak zevklerini anlattığı pasajlar, ayrıca onu klasik dönemin en önemli hamriyyât şairlerinden birisi haline getirmiştir. İkisi de gençliklerinde içki ve eğlenceyi çok seven, edebiyata düşkün, hazcılığı benimsemiş kimselerdir. Bu sebeple el-Ahtal, prense yakın olmaya çalışmış, ona methiyeler nazmetmiş ve sırf onun talimatıyla kendini riske atarak Ensârı hicvetmiştir. el-Ahtal’ın Yezîd ile Kudüs’e gittiği, ancak hazcı olduklarından kente fazla ilgi duymadıkları ve gene eğlence ile vakit geçirmeyi tercih ettikleri rivayet edilmiştir. I. Yezîd, yönetimi babasından devraldığında hilâfet, onun şahsında saltanata dönüştü. Fakat halifeliğine itirazlar gecikmedi. Hüseyin, onun halifeliğini tanımadığını bildirerek kendi halifeliğini ilan etti. Kûfe valisi Hüseyin'e biât etti. Hüseyin, önce Medine'den Mekke'ye, ardından da desteğini umduğu Kûfe'ye doğru yola çıktı. Ancak Hüseyin'in ilerleyişi 2 Ekim 680'de Emevî birlikleri tarafından Kerbelâ'da durduruldu ve 10 Ekim 680'de Hüseyin ve beraberindeki 72 kişi katledildi. İslam tarihi açısından Yezîd'in hilâfeti dönemindeki en önemli olay bu olmuştur. Hüseyin'in öldürülmesi emrini Yezîd'in değil, yeni atadığı Kûfe valisinin verdiği ve Yezîd'in Hüseyin'in ölümüne üzüldüğü yönünde rivayetler olmakla birlikte İslam tarihçileri bu durumdan genellikle Yezîd'i sorumlu tutarlar. O günden bugüne Yezîd, Şiî İslam'da zulmün ve kötülüğün sembolü olarak anılmıştır. Sünnî görüşe göre ise bâzı tarih yazarları tarafından meşruluğu tartışmalı görülerek 'İslam Halifesi' olarak kabul edilir. Yezîd'e sadakat yemini etmeyenlerin diğer bir başkanı Halife Ebubekir'in torunu ve Peygamber'in yakın sahabilerinden olan Zübeyr'in oğlu Abdullah idi. Hüseyin'in Kerbelâ'da öldürülmesinden sonra Abdullah bin Zübeyr Mekke'ye döndü, Yezîd'i halife kabul etmediğini bildirip isyan bayrağını açtı. Hicaz'da ve Arabistan'da durumunu güçlendirmeye koyuldu. Medineliler, önce I. Yezîd'le durumu görüştüler, sonra da Medine'nin Emevî emirini şehirden atıp Abdullah bin Zübeyr tarafına geçtiler. Abdullah bin Zübeyr, I. Yezîd'in Basra'daki Irak ve Kûfe valisi olan Ubeydullah bin Ziyad'a karşıt olmak üzere Irak'ta Kûfe'ye bir vali bile gönderdi. Abdullah bin Zübeyr, Mısır ve Suriye'de bile Emevîlerden hoşlanmayanlar tarafından tutulmaktaydı. Yezîd, Basra'daki Irak valisi Ubeydullah bin Ziyad'a Hicaz'a ordusuyla gidip Abdullah bin Zübeyr'in isyanını bastırmasını istedi. Ama Ubeydullah hasta olduğu bahanesiyle bunu kabul etmedi. Bunun üzerine Yezîd, 10.000 kişilik Suriyelilerden oluşan bir orduyu "Müslim bin Ukbe El-Murri" komutasında Hicaz'a gönderdi. Bu ordu, Abdullah bin Zübeyr'i tutanlar ve çoğu Medineli bir ordu ile Medine'nin kuzeydoğusunda bulunan El-Harre'de muharebeye girişti. Harre Savaşı (veya Harre Olayı) kısa ve çok kanlı oldu. Medineli birkaç "sahabî" bu muharebede öldürüldü. Sonunda Medineliler yenilip şehirlerine çekildiler. Suriyeli Arap ordusu Medine'ye girdi. O zamanki savaş geleneklerine uyarak bu fethedici ordu, üç gün Medine şehrini yağmaladı. Suriye ordusu komutanı Müslim bin Ukbe al-Murri'ye mülkiyet ve insan haklarını hep çiğnediği için karşıtları tarafından "müsrif" lakabı verildi. Müslim bin Ukbe El-Murri, bu arada hastalanıp öldü. Onun yerine Suriyelilerin ordusunun başına "Hüseyin bin Numeyr as Sakuni" geçti ve ordusunu Mekke'ye yöneltti. Abdullah bin Zübeyr, bu orduya karşı tutunamayıp Mekke içine çekildi ve Suriyeler ordusu Mekke şehrini kuşatma altına aldı. Üç ay kadar süren bu kuşatma sırasında Suriyeliler, şehri çevreleyen tepelerden mancınıklar kullanarak şehre büyük taşlar atmaya başladılar; Kabe'ye bile zarar verdiler ve Kabe'nin örtüsünü yaktılar. Tam bu sırada Yezîd'in ölüm haberi ölümünden 27 gün sonra orduya yetişti ve ordu, Şam'a geri döndü. Yezîd'in yerine gelecek oğlu hakkında o kadar az bilgi bulunuyordu ki Mekke'yi kuşatan komutan, Abdullah bin Zübeyr'e Suriye'ye gelirse onu Şam'da halife ilan edebileceğini söylediği bildirilir. Fakat Abdullah bin Zübeyr, Mekke'den ayrılmak istemediği için bu teklifi kabul etmemiştir. Bu, Suriye ordusunu Hicaz'a gönderen Emevî halifesi I. Yezîd'in bu zulümkâr kararı ve bu ordunun Medine'yi talan etmesi ve Mekke'yi kuşatmasında Mekke'ye ve Kâbe'ye büyük zararlar vermesi, her ne mezhepten olurlarsa olsunlar Müslumanlarca unutulmamıştır. 682'de I. Yezîd, Ukbe bin Nafi'yi daha önceki halifeler zamanında fethettiği, ama sonra Muaviye zamanında Meseleme bin Muhalled'in tayin ettiği vali Ebu'l Muhacir Dinar tarafından idare edilen Kuzey Afrika'da Mısır'ın batısında bulunan ve Ifrikiyye olarak anılan bölgelere yeniden vali tayin etti. Ukbe, tekrar Tunus'ta daha önce kurmuş olduğu Kayravan şehrini üs yaparak Berberîler ve Bizans'ın Afrika'daki kalıntıları ile savaşlar yaptı. Süvari ordusuyla batıya sefere çıkarak Tanca şehrine ve Atlantik Okyanusu kıyılarına kadar geldi. Böylece şimdiki Cezayir ve Fas ülkelerini fethetmiş oldu. Kuzey Afrika sahillerinde bulunan Arap kabileleri, günümüzde bile Ukbe'yi cetlerinden saymaktadırlar. Daha sonraki XI. yüzyılda İbn-i Haldun'dan tâ XIV. yüzyıldaki Arap tarihçileri, Ukbe'nin Fas'ın fethinden dönerken büyük bir yenilgiye uğradığını bildirirler. Arap tarihçilerinin bu tezine göre 683'de Ukbe Fas'tan dönmekte iken ordusunu dağıtmış ve Berberîlerin elinde bulunan Atlas Dağları civarlarında bulunmaktaydı. Biskra denilen bir mevkide Kuseyle bin Lemzem adlı Berberî komutanı altındaki Berberî ordusuyla muharebeye girişti. Bu muharebeyi Araplar kaybetti; Ukbe bin Nafi ve yanında bulundurduğu kendinden daha önce İfrikiye valisi olan Ebu'l Muhacir Dinar da bu muharebede öldürüldü. Berberî orduları Araplara hücuma devam ettiler. Araplar, Barka'ya doğru çekildi ve ellerine geçirdikleri büyük arazi parçalarını kaybetti. Tunus'ta üsleri olan Kayravan şehrini bile bırakmak zorunda kaldılar. Bu, Araplara büyük bir darbe olduysa da etkisi uzun sürmedi ve I. Yezîd'in ölümünden sonraki yıllarda Araplar İfrikiye'yi tekrar hükümleri altına aldılar. 688'de Zuheyr bin Kays komutasında bir Arap ordusu İfrikiye'ye tekrar hücum etti; bu arazileri tekrar zapt etti ve 690'da Mama Muharebesi'nde Berberî komutanı Kuseyle yenilip öldürüldü. I. Yezîd'in Arabistan üzerine seferi ve Kuzey Afrika'da ordularının yenilgiye uğramasını elinde eskiden bulundurduğu Kuzey Afrika'yı tekrar almak için bir fırsat gören Bizans İmparatorluğu tarafından iyi kullanıldı. İmparator II. Justinianos, mensubu olduğu Herakleios Hanedanı'nın ortaya çıkma kaynağı olan eski Kartaca Afrika Ekşarjlığı'nı tarafından geri almak için yeni girişimlere başladı. 683'de Akdeniz'deki Bizans donanması yine bu denizin hâkimi oldu ve bunu hemen takiben Rodos'u ve Kıbrıs'ın bir kısmını yeniden ellerine geçirdi. I. Yezîd, daha nispeten gençken (38 yaşında) üç buçuk yıl halife iken Şam'ın Hevran köyünde bir av partisi esnasında bir av kasrında hiç beklenmedik bir şekilde öldü. Bunun üzerine oğlu II. Muaviye yerine halife oldu. Beşiktaş (erkek voleybol takımı) Beşiktaş (erkek voleybol takımı) Beşiktaş Jimnastik Kulübü'nün mücadele eden voleybol takımı. Beşiktaş (erkek voleybol takımı), maçlarını BJK Akatlar Arena'da oynamaktadır. Türkiye'de Balkan Savaşı (1912-13), I. Dünya Savaşı (1914-18) ve Türk Kurtuluş Savaşı (1919-1922) yıllarında kesintiye uğrayan voleybol faaaliyetleri, 1921 yılında düzenlenen ilk İstanbul Ligi ile canlandı. 1921-24 yılları arasında "Mühendis Mektebi" dört yıl üst üste şampiyon oldu. Üst üste birinci olan Mühendis Mektebi Takımı 1925’te müsabakalara bu defa "Üsküdar İdman Ocağı" ismi altında girip şampiyon olduysa da, 1926 yılında birinciliği, artık Beşiktaş Jimnastik Kulübü adına maçlar yapan Kabataş Sultanisi takımı kazandı. Beşiktaş (erkek voleybol takımı), 1927, 1928, 1929 ve 1930 yıllarında ise finalde ezeli rakibi Fenerbahçe'ye sırasıyla 1-2, 1-2, 0-2 ve 0-2 kaybederek ikincilikte kaldı. Daha sonra voleybol ikinci planda kalmaya başladı. 1945 ve 1952 arasında tamamen unutulan voleybol, 1960’ların başında tekrar hatırlandı. Erkek ve Bayan takımları yeniden kuruldu ve en alt kümeden liglere dahil oldu. Daha sonra yeniden bir kriz içerisine giren voleybol takımı, 1963-64 sezonunda ilk kez İstanbul 1. Ligi'nde mücadele vermeye başladı. Ancak ezeli rakipleri Fenerbahçe ve Galatasaray'ın şampiyonluk için çekiştikleri bu dönemde, siyah-beyazlılar üst sıralara oynayamadılar ve 1965-66 sezonunda ligde sonuncu olarak İstanbul 2. Ligi'ne düştüler. 1967-68'de 2. Ligde şampiyon olan takım, tekrar 1. Lige yükseldiyse de zirve iddiası olmadı ve 1970-71'de başlayacak Deplasmanlı Voleybol Ligi 'ne girebilmek için gerekli olan İstanbul Ligi'nde ilk üç sırada yeralma koşulunu karşılayamadı. 1974-75'e dek mücadele ettiği İstanbul 1. Küme'den aynı sezon düşen Beşiktaş, 1977-78'de tekrar 1. Küme'de mücadele etmeye başladıysa da, bir sezon sonra tekrar düştü. 1980-81 sezonunda tekrar İstanbul 2. Küme şampiyonu olan siyah-beyazlılar, 1983-84 sezonunda 1. Küme'de şampiyon oldular. Federasyon Kupası adıyla düzenlenen terfi müsabakalarında da başarılı olarak tarihinde ilk kez "Deplasmanlı Voleybol Ligi" 'ne yükseldiler. İlk sezonunda başarılı olamayan Beşiktaş, final grubuna kalamayarak mücadele ettiği klasman liginde de son iki sırada yeraldı ve baraj maçları oynamak zorunda kaldı. Baraj maçları sonucunda o sezon İstanbul 1. Lig şampiyonu olan Fenerbahçe ile birlikte Deplasmanlı Ligde mücadele etmeye hak kazandıysa da 1985-86 sezonu sonunda tekrar İstanbul 1. Küme'ye düştü. 1988-89 sezonunda 1. Küme'de şampiyon olarak yeni kurulan Voleybol 2. Ligi'ne yükselen Kara-kartallar, 1991-92 sezonunda 6 yıl aradan sonra 1. Ligde mücadele ettilerse de "Samsun DSİ" ile 2. Lige düştüler. 1994-95 sezonunda 3 yıl aradan sonra tekrar 1. Lige dönen Beşiktaş, yine ligde tutunamadı ve sezon sonunda 2. Lige düştü. 1996-97'de tekrar lige yükselen Beşiktaş 3 sezon ligde mücadele verdikten sonra 1998-99'da tekrar 2. Lige düştü. 1999-00 sezonunda "Türk Telekom" 'un ardından ikinci olarak tekrar 1. Lige yükselen Beşiktaş, 2006-07'ye dek mücadele ettiği 1. Ligde tarihinde ilk kez 2005-06 sezonunda final grubuna kaldı ve sekizinciliğe ulaştı. Bu dönemde 2002-03 sezonunda 13. olup düşmesine rağmen Federasyon kararıyla ligde bırakılan siyah-beyazlılar 2006-07 sezonunda da şanssız bir sezon geçirerek bir kez daha küme düştü. 2007-08 sezonunda 2. Lig'de mücadele eden ekip, 1.Lig'e yükselme şansını finalde Maliye Millî Piyango (erkek voleybol takımı) 'na yenilerek kaybettiyse de 2008-09 yılında Aroma Erkekler Voleybol 1. Ligi 'ne yükseldi. 2010-11 sezonunda ise Beşiktaş bir kez daha ligde tutunamadı ve 11. sırada girdiği son haftada, 3-2'lik mağlubiyet bile ligde kalmasına yetecekken, Maliye Millî Piyango (erkek voleybol takımı) 'na 3-1 yenilerek küme düştü. Maçın sonunda Beşiktaşlı taraftarların Millî Piyangolu oyunculara tekme ve yumruk ile saldırması üzücü bir gelişme olarak kayıtlara geçti. Sezon sonunda takımın ligde tutunamayarak sekizinci kez küme düşmesinden ve maç sonunda çıkan olaylardan daha üzücü bir gelişme 28 Mart 2011 tarihinde yaşandı. Ankara'da düzenlenen Teledünya Erkekler Türkiye Kupası üçüncülük maçında İstanbul Büyükşehir Belediyespor'a 3-0 yenilen siyah-beyazlılar, İstanbul'a dönüşlerinde yaklaşık 15 Beşiktaşlı taraftar tarafından yumruk ve sopalarla darp edildi. Akatlar'da yaşanan olayda İdari Menajer "Burhan Bilir" ile oyuncular yaralandı. 2011-12 sezonunu 2. ligde oynayan ve bu ligde normal sezonu namağlup lider bitirerek Ankara'daki yarı final maçlarına katılmaya hak kazanan Beşiktaş, Ankara'da oynanan yarı final maçlarını da yenilgisiz lider tamamlayarak final grubuna kaldı. Konya'daki final maçları sonunda DORÇE TED Ankara Kolejliler'e 3-0 yenilerek ilk mağlubiyetini almasına karşın final grubunu 2. sırada bitirerek Aroma Erkekler Voleybol 1. Ligi'ne yükseldi. 2012-13 sezonunda lige katılım payını ödemeyen Beşiktaş yönetimi oyunculara şubeyi kapattığını bildirdi. Geçtiğimiz sezon büyük mücadelelerle İkinci Lig'den Birinci Lig'e yükselen Beşiktaş, erkek takımına sponsor bulamayınca, lige katılmama kararı aldı. Yönetimin bir sene boyunca, geçmişten gelen borçları temizleyeceği 2013-14 sezonunda ise, Aroma Erkekler Voleybol 2. Ligi'den mücadeleye yeniden başlayacakları öğrenildi. 10 Temmuz 2013 tarihi itibarıyla lige katılım payını ödeyen takım, mücadelesine 2013-14 sezonu itibarıyla Türkiye Erkekler Voleybol İkinci Ligi'den başlamış, normal sezonun dışında yarı final ve final gruplarında ilk iki sırayı alarak 2014-15 sezonunda Acıbadem Erkekler Voleybol 1. Ligi'nde mücadele etmeye hak kazanmıştır. 2014-15 sezonuna 4 yıllık bir aradan sonra Türkiye Erkekler Voleybol 1. Ligi'nde mücadele etmeye hak kazanan takım ligi normal sezonda 8. sırada tamamlamış ve klasman grubunda avrupa kupalarına katılma mücadelesi vermiştir ve klasman grubunda oynadığı maçlar sonucunda grubunu 2. sırada tamamlayarak Balkan Kupası'nda mücadele etmeye hak kazanmıştır. 2015-16 sezonuna ise Balkan Kupası maçları ile açılış yapan takım finalde oynadığı maç sonucunda tarihinde ilk kez avrupada mücadele etme hakkını kaybetmiş lige bu şekilde giriş yapmıştır. Ligde normal sezonu 11. sırada tamamlayan takım oynadığı baraj etabı maçları sonucunda Türkiye Erkekler Voleybol 1. Ligi'nde kalmayı başarmıştır. 2015-16 ve 2016-17 sezonunda Efeler Ligi'nde play out maçları sonrasında kalma başarısı gösteren takım, 2017-18 sezonu başında dönemin kulüp başkanı Fikret Orman'ın aldığı alt yapı oyuncuları ile oynama kararı sonrası ligi son 2 sırada tamamlamış ve play out maçları sonrası küme düşmüştür. 2018-19 sezonuna iddialı bir takım ile yola çıkan ekip Türkiye Erkekler Voleybol Birinci Ligi'ni 2. sırada tamamlamış ve oynadığı yarı final ve final etapları sonrasında ilk iki sırada bitirerek bir yıl aradan sonra Efeler Ligi'ne yükselmiştir. Ancak aldığı başarı sonrası Efeler Ligi'nde mücadele etmesi beklenen ekip dönemin başkanı Fikret Orman'ın 2. feda uygulaması sonrası bir yıllığına şube alt yapı faaliyetleri ile birlikte dondurulmuştur. Takım, 2020-2021 sezonunda da Türkiye Erkekler Voleybol Birinci Ligi'nde tekrar mücadele etmeme kararı almış ve lige katılım payını yatırmamıştır. Son güncelleme: 28 Ekim 2013 Son güncelleme: 07 Nisan 2015 KF Tirana Sportklub Tirana bir Arnavut spor kulübüdür. Karşılaşmalarını başkentTiran'da yapar. Kulüp 16 Ağustos 1920 günü "Agimi Sports Association" adı altınta kuruldu. 1927'de kulübün adı "Sportklub Tirana"'ya çevrildi, 1947'de de "17 Nëntori Tirana", 1952 - 1956 arasında ise, "Puna Tirana" adına çevrildi ve 1991'de, asıl adlarına geri çevirdiler. Tiran Futbol Kulübü 15 Ağustos 1926 günü kuruldu. 3 Ocak 1926 Spor kulübünün divan toplantısında 1 Numaralı kendi kendine hakimiyet bildirisi ile bu tarih açıkça belirtildi. Bildirinin birinci maddesine göre: “ Tiran futbol kulübünün kuruluş tarihi 15 Ağustos 1920 olarak kabul edilir, adı futbol kulübü merkezi Tiran'dır". Futbol kulüp Avrupa kupalarına ilk kez 1965-66 sezonunda katıldı. Delio Toledo Delio Cesar Toledo Rodas (d. 10 Şubat 1976), Paraguaylı eski millî futbolcudur. Cesar Toledo, futbol kariyerine ülkesi Paraguay'da Atletico Colegielas takımında başladı. Bu kulüpte 1996-1997 sezonunda futbol oynamıştır. 1998-1999 sezonunda Cerro Porteno takımında oynadıktan sonra 1999 yılında kısa bir süre Serie A takımlarından Udinese'ye transfer oldu. Buradan sonra 2000-2001 sezonunda La Liga takımlarından RCD Espanyol'da forma giymiştir. 2001-2002 sezonunda Arjantin'e Colon Santa Fe takımına transfer olmuştur. 2002 yılında La Liga'ya geri dönmüş ve Real Zaragoza takımına transfer olmuştur. Real Zaragoza takımında 4 sezon forma giymiş ve UEFA Kupası'nda mücadele etmiştir. Bu takımda sürekli ilk 11'de forma şansı bulmuştur. 2006-2007 sezonunda Kayserispor'a transfer olmuştur. 2009-2010 sezonunun başında geçirdiği sakatlığın da etkisi ile sezon sonu Kayserispor kulübünde futbol kariyerine son verme kararı almıştır. Delio Cesar Toledo Rodas, Paraguay millî futbol takımı formasını 31 maçta giymiş ve 4 gole imza atmıştır. 2006 FIFA Dünya Kupası'nda kadroda yer almıştır. Paraguay millî futbol takımında bir dönem takım kaptanlığı da yapmıştır. Mustafa Ugur Mustafa Ugur Kayserispor kulübünde futbol oynamış ve teknik direktörlük yapmış kişidir.Kayseri Erciyesspor da da görev yapmıştır.Şu an Diyarbakırspor teknik direktörlügü yapmaktadır. Kuddusi Okkır Kuddusi Okkır (d. 1948, Yalova; ö. 6 Temmuz 2008, Edirne), Ümraniye soruşturması kapsamında 20 Haziran 2007'de tutuklanan, tutuklu bulunduğu Tekirdağ F Tipi Cezaevi'nde akciğer kanseri, beyin ve kemik metastasına yakalanarak, daha sonra hayatını kaybeden Türk iş adamı. Teknopark Elektronik Bilişim ve Danışmanlık şirketinin sahibi olan Kuddusi Okkır, aynı zamanda Orion Yapımcılık şirketi ve Orion Reklam ve Marka Danışmanlık şirketinin de ortağıydı. Ümraniye soruşturması çerçevesinde yapılan operasyonda İstanbul Cumhuriyet Savcısı Zekeriya Öz'ün talimatıyla emniyet güçleri tarafından gözaltına alınan Kuddusi Okkır, 20 Haziran 2007 günü mahkeme kararıyla tutuklanarak Bayrampaşa Cezaevi'ne gönderildi. Burada 10 gün tutuklu bulunan Okkır, daha sonra Tekirdağ F Tipi Cezaevi'ne nakledildi. Bu dönemde, Okkır'ın, iddia edilen Ergenekon örgütünün finansörü olduğu ortaya atıldı. Sağlıklı bir biçimde tutuklanan Kuddusi Okkır'ın, cezaevinde kaldığı dönemde sağlığı bozuldu. 2008'in Nisan ayı sonunda, "majör depresyon" teşhisiyle Bakırköy Ruh ve Sinir Hastalıkları Hastanesi'ne sevk edilen Okkır'a, burada ayrıca zatürree ve böbrek yetmezliği teşhisi kondu. Bayrampaşa Devlet Hastanesi, Haseki Devlet Hastanesi ve buradan da Yeditepe Üniversitesi Hastanesi Göğüs Cerrahisi Bölümü'ne götürülen Kuddusi Okkır, son olarak da 10 Mayıs 2008'de Trakya Üniversitesi Tıp Fakültesi Hastanesi'ne yatırıldı ve yapılan tetkiklerde "akciğer kanseri, beyin ve kemik metastası" teşhisi kondu. Daha önce de mahkemeye başvurduğunu; fakat ""delilleri karartabileceği"" gerekçesiyle eşinin serbest bırakılmadığını söyleyen, Kuddusi Okkır'ın eşi Sabriye Okkır, Kuddusi Okkır'ın sağlık durumuna dair raporu İstanbul Cumhuriyet Başsavcılığı'na sundu ve Kuddusi Okkır, savcılığın talebiyle nöbetçi mahkeme tarafından 1 Temmuz 2008 tarihinde serbest bırakıldı. Kuddusi Okkır'ın bu dönemde sağlığı bir hayli bozulmuştu ve konuşamıyor, ayakta duramıyor, kişisel gereksinimlerini tek başına gideremiyor, ağız yoluyla ilaç tedavisi olamıyor ve ağızdan beslenemiyordu. Bilinci kapalı olan, aşırı kilo kaybı yaşayan ve sürekli yatmaktan sırtında yaralar çıkan Kuddusi Okkır'a, doktorlar ilaçlarla fazla acı çekmemesini sağlamaya çalıştı. Kuddusi Okkır, 6 Temmuz 2008 günü saat 6.00 (TSİ) sularında Trakya Üniversitesi Tıp Fakültesi Hastanesi'nde hayatını kaybetti. Okkır öldüğünde zanlı durumundaydı ve Ümraniye soruşturması iddianamesi henüz tamamlanmadığından dolayı, tam olarak neyle suçlandığını bilmiyordu. Kuddusi Okkır'ın ölümünün ardından eşi Sabriye Okkır, yaptığı açıklamada ""Zaten beklenen bir olaydı. Sorumlular bunların cevabını bana versin. Eşimi benden ilaçsız aldılar, komada verdiler. Yaşanan bu olayı uluslararası boyuta taşıyacağım ve hakkımı arayacağım. Meclis İnsan Hakları Komisyonu'na eşim hakkında dilekçe vermiştim. Ancak gündeme bile gelmedi. Sağlam bir şekilde benden aldıkları eşimin şimdi ben cenazesini alıyorum."" diyerek bu olayın arkasını bırakmayacağını belirtti. Türkiye Adalet Bakanı Mehmet Ali Şahin konuyla ilgili bir açıklama yaparak, Okkır'ın sağlığı için cezaevinde gerekli tedbirlerin alınmadığı iddialarına yanıt verdi ve olayın incelenmesi için müfettişler görevlendirdiğini belirtti. Şahin, yapılan incelemelerin ardından, suçlu bulunanların cezalandırılacağını aktardıysa da bir sonuç alınmadı. Akdeniz (anlam ayrımı) Akdeniz, aşağıdaki anlamlara gelebilir: Avrupa Devlet ve Hükûmet Başkanları Konseyi Avrupa Devlet ve Hükûmet Başkanları Konseyi, Avrupa Birliği Liderler Zirvesi ya da kısaca Avrupa Zirvesi (İngilizce: "European Council") Avrupa Birliği'nin en yüksek siyasi kurumudur. İngilizcede "European Council" olarak anılan ve yalnızca Avrupa Birliği üyesi ülkeler ile ilgili olan bu kurum, kırk yedi üyeli Avrupa Konseyi (İngilizce: "Council of Europe") ile karıştırılmamalıdır. Zirve, Avrupa Birliği üyesi devletlerin devlet ya da hükûmet başkanlarının ve Avrupa Komisyonu başkanının katılımlarıyla yürütülür. Zirveye Avrupa Birliği Konseyi'nin başkanı başkanlık eder. Avrupa Devlet ve Hükûmet Başkanları Konseyi, yasama ve yürütme gibi güçlere sahip değildir ancak Avrupa Birliği'nin önemli konularını ele alır. Zirve yılda en az iki kez toplanır. Toplantılar genellikle Avrupa Birliği Bakanlar Konseyi'nin de karargâhı olan Belçika'nın başkenti Brüksel'deki Justus Lipsius binasında yapılır. İlk Avrupa Zirveleri, 1961 yılının şubatında Paris'te, temmuzunda Bonn'da gerçekleştirildi. İlk yapılan toplantılar Avrupa Topluluğu'nun üyelerinin gayriresmî bir araya gelmesiydi. 1969 yılına dek düzensiz periyotlarda bir dizi zirve düzenlendiyse de gerçek anlamda ilk zirve bu yıl geldi. 1969 Lahey Zirvesi'nde üye ülkelerin başkanları Birleşik Krallık'ın topluluğa kabulü üzerine görüş birliğine vardılar ve [Avrupa Politik İşbirliği]'ni oluşturdular. Zirveler, 1974 yılına gelindiğinde resmiyete döküldü ve zirvelerin o dönemki Fransa cumhurbaşkanı Valéry Giscard d'Estaing tarafından yapılan bir öneri üzerine düzenli olarak yapılması kararına varıldı. 1987 yılında Avrupa Tek Senedi imzalanarak uygulamaya koyuldu ve Maastricht Antlaşması uyarınca tanımlanan bir role sahip oldu. İlk başlarda yılda yalnızca iki zirve düzenlenirken bu sayı günümüzde dörttür. Dönem başkanlığını yürüten her ülke iki kez bu toplantılara ev sahipliği yapar. Olağan zirvelerin yanı sıra, özel ya da olağanüstü zirveler de düzenlenebilir. Bu zirveler pek çok kişi tarafından Avrupa Birliği tarihinde dönüm noktası olan olayların yaşandığı yer olarak görülmektedir.Örneğin: Avrupa Devlet ve Hükûmet Başkanları Konseyi, Avrupa Birliği'nin yaptığı pek çok antlaşmada "birliğin gelişmesi için gerekli yardımı yapacak" bir birim olarak anılsa da Avrupa Birliği'nin resmî kurumlarından biri değildir. Avrupa Zirevlerinde Avrupa Birliği'nin dış politikası belirlenir ve bu nedenle Avrupa entegrasyonunun motor gücü olarak tanımlanmaktadır. Bunu yaparken resmî herhangi bir dayanağı olmayan kurumun etkisi Avrupa Birliği üyesi ülkelerin devlet ve hükûmet başkanlarından oluşuyor olmasındandır. Ulusal liderlerden oluştuğu için üye ülkelerin yürütme güçlerini bir araya getiren zirve, Ortak dişişleri ve güvenlik politikası ile Güvenlik güçleri ve adalet alanında iş birliği programlarında olduğu gibi Avrupa Topluluğu dışında da etkili bir güce sahiptir. Liderler zirvesi çoğu zaman belirli bir liderinin olmamasından, zayıf yapısından, yılda dört kez iki gün süreyle toplanmasından ve bir personel kadrosunun olmamasından dolayı sık sık eleştirilmektedir. Resmî olarak Avrupa Devlet ve Hükûmet Başkanları Konseyi üye ülkelerin devlet ya da hükûmet başkanlarından ve Avrupa Komisyonu'nun başkanından oluşur. Komisyon başkanının oy kullanma yetkisi yoktur. Toplantıların düzenlendiği ülkenin dişişleri bakanı da toplantılara katılır. Avrupa Komisyonu başkanınına da bir başka komisyon üyesi eşlik edebilir. Avrupa Konseyi Genel Sekreteri ya da onun temsilcisi de düzenki katılımcılardandır. Bu görev son zamanlarda Genel Sekreterin zirveleri düzenlemedeki etkin rolü nedeniyle bir hayli önem kazanmıştır. Toplantılar başlamadan önce Avrupa Parlamentosu başkanı da bir açılış konuşması yapar. Ancak zirveler sırasındaki görüşmelerde sahne arkasında da pek çok görevli çalışır. Ancak ülke başına 2 temsilci dışında bu görevliler toplantı salonlarına giremez. Her üye ülkenin temsilcisi kendi dilinde konuşma hakkına sahip olduğu için çoğu zaman toplantı salonunda metinleri diğer temsilcilere çevirmek amacıyla çevirmenler de bulunur. Alloysius Agu Alloysius Agu (d. 12 Temmuz 1967, Lagos, Nijerya), Nijeryalı eski millî futbolcudur. Ülkesinde futbol hayatına başlamıştır. 1994 FIFA Dünya Kupası'nda Nijerya millî futbol takımının Peter Rufai'den sonra 2. kalecisi olarak görev almıştır. R. Standard de Liège'de futbol oynayan Agu, 1994'te Kayserispor'a transfer olmuştur. Biri 2. Lig'de olmak üzere 3 sezon Kayserispor forması giyen Agu, 1997'de futbolu Kayserispor'da bırakmıştır. Nijerya millî futbol takımında antrenörlük yapmaktadır. Akdeniz, Mersin Akdeniz, Mersin ilinin bir merkez ilçesidir. Mersin Büyükşehir Belediyesi'ne bağlıdır. Kuzeyinde Toroslar, güney batısında Yenişehir, doğusunda ise Tarsus ilçeleri bulunmaktadır. Mersin Limanı, Mersin Serbest Bölgesi, Şehirler Arası Terminali, Türkiye'nin en büyük gökdelenlerinden olan 52 katlı Mertim Kulesi, Atatürk Parkı ve Mersin Atatürk Evi burada bulunmaktadır. Son derece kozmopolit bir demografik yapıya sahiptir. Yoğun bir gayrimüslim nüfusa ev sahipliği yapar. Çok sayıda kilise ve katedral bulunur. Türkiye'nin en aktif kültür merkezlerinden biri olan Mersin Kültür Merkezi bu ilçede Cumhuriyet Meydanı arkasında ve Ortodoks Kilisesinin yanında bulunmaktadır. İlçe ticari hacmi bakımından Türkiye'de ilk 5 büyük ilçe arasındadır. Türkiye'nin en büyük limanı olan Mersin Limanı, Akdeniz ilçesinde bulunmaktadır. Bunun etkisiyle de ilçede yoğun tercüme bürosu ve noter bulunmaktadır. İçel Sanat Kulübü de bu ilçede bulunmaktadır. Atatürk'ün Mersin'e birçok kez geldiğinde kaldığı ev ve konak bu ilçede yer almaktadır. Mersin'in en iyi semti olarak gösterilen Çamlıbel de bu ilçede yer almaktadır. Hukuk bürosu, resmî daireleri, hastaneleri ve okulları, Mersin Valiliği ve Mersin Büyükşehir Belediyesi'ni bünyesinde bulundurmasıyla Mersin'in ve Türkiye'nin en önemli ilçelerinden biridir. Aleksandar Aleksandrov Aleksandar Yordanov Aleksandrov (; d. 19 Ocak 1975, Filibe), Bulgar eski futbolcudur. Futbola Cherno More takımında başlamıştır. Kariyerine Levski Sofya, Kocaelispor, İstanbulspor, Kayserispor, Konyaspor, MKE Ankaragücü takımlarında devam etmiştir. Bulgaristan millî futbol takımı formasını 10 maçta giymiştir. Microsoft Office Forms Server Microsoft Office Forms Server, Microsoft tarafından geliştirilen, form tasarlama ve yönetme yazılımıdır. Office Forms Server, sunucularda kullanılmak üzere tasarlanmıştır. Bilinen 2007 Microsoft Office sistemine ait bir yazılım değil, 2007 Microsoft Office sunucularına ait bir yazılımdır. Patrick Swayze Patrick Wayne Swayze (d. 18 Ağustos 1952 Houston - ö. 14 Eylül 2009 Los Angeles), Amerikalı dansçı, şarkı yazarı ve oyuncu. Ghost filmindeki "Sam" rolüyle hafızalarda yer edindi. Swayze, koreograf, dansçı ve dans öğretmeni olan 1927 doğumlu Patricia Yvonne Helen ve 1925 doğumlu mühendislikle uğraşan Jesse Wayne Swayze'nin oğlu olarak 1952'de Houston'da dünyaya geldi. Soyadı "Swayze" Fransızca'dan gelse de, kökeni İrlanda ve Kızılderili'ydi. 20 yaşına kadar Houston'da yaşayan Swayze spor, bale ve okul oyunlarında oyunculükle ilgilendi. 2 yıl boyunca jimnastikle uğraştı. 1972'de New York'a taşınıp bale okulundaki dans eğitimini tamamladı. Swayze'nin ilk profesyonel işi "Disney on Parade" programında dansçı olmaktı. Grease'in Broadway versiyonunda, birkaç dizide oynadı. 1983 tarihli "The Outsiders" filmiyle tanınmaya başladı. 1985 tarihli North and South dizisinde ilk büyük başarısını yakaladı. 1987 tarihli Dirty Dancing filmindeki dans öğretmeni Johnny Castle rolü ile şöhret oldu. Düşük bütçeli filmin, bir hafta sinemalarda gösterildikten sonra video olarak yayınlanması planlanırken film beklenmeyen bir şekilde uluslararası bir başarı oldu. Film videosu bir milyondan fazla satan ilk film oldu, televizyon dizisinden bilgisayar oyununu kadar birçok versiyonu çıktı. Swayze filmdeki rolüyle Altın Küre adaylığı kazandı. Ayrıca film müziği olan ve aslında 1984'teki filmi Grandview U.S.A. için Stacy Widelitz ile birlikte yazdığı "She's Like the Wind" şarkısını söyledi. Şarkı listelerde ilk ona girdi ve David Hasselhoff gibi birçok sanatçı tarafından yeniden yorumlandı. En önemli filmi 1990 tarihli Demi Moore ve Whoopi Goldberg ile oynadığı Ghost oldu. 1991'de Keanu Reeves ile başarılı bir aksiyon filmi olan "Point Break"te oynadı ve People dergisi tarafından yılın yaşayan en seksi erkeği seçildi. 1996'de "Letters from a Killer" filmini çekerken bir attan düşüp bir ağaca çarptı. İki ayağı kırıldı ve omzundaki dört tendon koptu. Filme iki ay ara verildi ve ancak 1999'ta sinemalara girebildi. Swayze sakatlığından dolayı uzun süre filmlere ara verdi ve 2000'de Billy Bob Thornton ve Charlize Theron ile "Waking Up in Reno" ve Melanie Griffith ile "Forever Lulu"da oynadı. Sonraki çalışmaları 2001'deki Donnie Darko, 2004'te King Solomon's Mines, 2007'de Christmas in Wonderland, 2009'da Powder Blue oldu. Swayze, Lisa Niemi ile 12 Haziran 1975'ten-2009'da ölümüne kadar evli kalmıştır. Çift 1970'te Swayze 18, Niemi 14 yaşındayken tanıştı. Annesi Patsy Swayze ise dans eğitmeni olan Patrick Swayze 1982'de 57 yaşındaki babasının kalp krizinden ölmesiyle alkole başladı. Kız kardeşi vıco 1994'te uyuşturucudan hayatını kaybetti. Bu Swayze'nin alkolü bırakmasına neden oldu. Daha sonra Kaliforniya ve Las Vegas'taki çiftliklerinde Arap atları bakmaya başladı. 2008 Ocak'ında Swayze'ye pankreas kanseri tanısı konuldu ve kemoterapiye başladı. Mayıs 2008'de kanserin sıçradığı midesinden parça aldırmak için ameliyat oldu. Bu dönemde vasiyetini yazdı ve tüm mallarını eşine bıraktı. Ameliyat sonrası hastalığı daha iyiye gitti. Eylül 2008'de kanser karşıtı kampanyalar için televizyonlara çıktı. Ocak 2009'da kanserin az da olsa karaciğerine sıçradığını açıkladı. 9 Ocak 2009'da kemoterapinin yan etkisi olan zatürreye yakalandı. 16 Ocak'ta taburcu oldu. Nisan 2009'da doktorlar hastalığın tamamen karaciğerine sıçradığını açıkladı. 14 Eylül 2009'da teşhisten yirmi ay sonra 57 yaşındayken öldü. Patrick Swayze'nin cenazesi yakılmıştır. Şeref Bey bilinen bir diğer ismiyle Ahmed Şerafettin Bey (1894 - 13 Haziran 1933), Türk futbolcu, teknik direktör ve futbol hakemi. Beşiktaş'ın futbol şubesinin kurucusu olup, Beşiktaş futbol takımının ilk kaptanı ve teknik direktörüdür. Beşiktaş'a bir stadyum kazandırmak için çok büyük çabalar sarf etmiştir. Beşiktaş'a kazandırmak istediği stadı göremese de, 1940 yılında stadın inşası tamamlandı. Beşiktaşlılar bu stada, onu hayatı pahasına kulübe kazandıran Şeref Bey'in anısına Şeref Stadı adını verdiler. Stadyumda 1947'de BJK İnönü Stadyumu açılana kadar pek çok lig maçı ve yabancı maçlar oynandı. 1947'den sonra Beşiktaş kulübünün antrenman sahası olarak kullanılan statta amatör küme maçları da oynandı. Beşiktaş'ta futbol şubesinin kurucusu olan Şeref Bey için UNIBJK (Üniversiteli Beşiktaşlılar) tarafından yaptırılan heykelin açılış töreni, 19 Mart 2008 tarihinde Beşiktaş'taki Dünya Barış Parkı'nda gerçekleştirildi. Beşiktaşın sembol ismi olan Şeref Bey, 1932 yılının Ağustos ayında kansere yakalanmış ve 1933 yılında 12 Haziran'ı 13 Haziran'a bağlayan gece yarısında hayatını kaybetmiştir. Beşiktaşlılar ve futbolseverler tarafından her yıl sezon açılışının yapıldığı gün Yahya Efendi Türbesi'ndeki mezarı başında saygıyla anılmaktadır. Breaking Benjamin Breaking Benjamin, 1999 yılında solist ve gitarist Benjamin Burnley ve davulcu Jeremy Hummel'un kurduğu Wilkes-Barre, Pensilvanya çıkışlı Amerikanrock müzik grubudur. Benjamin Burnley, Shaun Foist, Keith Wallen, Aaron Bruch, Jasen Rauch şu anki üyeleridir. Grubun müzik türü çoğu müzik otoritesi tarafından alternatif metal olarak kabul edilmektedir. 2002'de çıkarttıkları ilk albümleri "Saturate" oldukça başarılı oldu ancak asıl çıkışlarını 2004'te çıkardıkları EP albümü ile yaptılar. Aynı yıl içinde çıkan "We Are Not Alone" albümü içerisinde çok tutulan "So Cold" şarkısının yanı sıra "Sooner Or Later"' da listelerde uzun bir süre kalmayı başardı. 2006 yılında çıkardıkları "Phobia" albümünü en iyi tanıtan şarkı; Spiderman film müziklerinde kullanılarak her kesimin dikkatini çeken "Diary Of Jane" oldu. Supernatural dizisine yapılan çalışmalarıyla da tanınmaktadır. "Blow Me Away" şarkısı da Halo 2 adlı bilgisayar oyununda kullanıldı. Birçok AMV (Anime, Müzik, Video)'de yer aldı. Ağustos 2014'te yeni üyeleriyle bir araya gelen grup kısa bir video yayınladı. Grup kurulmadan önce, Ben Burnley kendi adıyla çeşitli kafelerde cover yaparak para kazanan bir solo sanatçısıydı. Daha sonra bir adını "Breaking Benjamin" olarak değiştirerek çalışmalarına devam etti. Kendi evleri Pensilvanya'da popüler olmaları üzerine vokalist Benjamin Burnley ve baterist Jeremy Hummel 1998'de grubu kurma aşamasını tamamladı. Grubun isminin nasıl ortaya çıktığını Benjamin Burnley şöyle anlatmaktadır: "Bir gece kulübünde Nirvana şarkısı seslendirirken ödünç aldığım mikrofonu yanlışlıkla yere düşürdüm ve kırdım. Mikrofonun sahibi bana geldi ve 'thanks to benjamin for breaking my f*** mic' (Benjamin kahrolası mikrofonu kırdığın için teşekkür ederim) dedi ve bundan esinlenerek grubun ismini koyduk." 1999'dan 2001'e kadar grubun ismi 'Plan 9' olarak kullanıldı. Çeşitli kadro değişikliklerinden sonra 2001'in son aylarında tekrar 'Breaking Benjamin' ismine geri dönüldü. Benjamin Burnley'in arkadaşları Mark Klepaski ve Chad Szeliga'nında gruba bu dönemde katıldılar. 2002 yılının başında yaptıkları Breaking Benjamin EP 'nin yayınlandığı ilk hafta 2.000 kopya satması üzerine kayıt stüdyosu "Hollywood Records" ile sözleşme imzalandı. EP'nin başarılı olması üzerine parça sayısı arttırılarak 27 Ağustos 2002 tarihinde Saturate albümü yayınlandı. Grubun albümü Billboard Top Heatseekers listesinde 2 numaraya kadar yükseldi ve Billboard Top 200'de 136. sırada kendine yer buldu. İlk tekli "Polyamorous" hakim dinleyici kitlesine ulaşmak için başarısız olsa da de radyolarda belli bir süre çalındı. Teklinin videosunun üç farklı versiyonu vardır: Tv'lerde gösterilen versiyon, konser görüntüsü versiyonu, "Run Like Hell" video oyununda kullanılan versiyon. Breaking Benjamin grubunun, ikinci stüdyo albümü "We Are Not Alone" 29 Haziran 2004'te yayınlandı. İlk single "So Cold" ile büyük başarı yakalayan grup, bu şarkıyla Billboard'da 37 hafta boyunca ilk 20'de kalmayı elde etti. Jeremy Hummel, yeni doğan çocuğu sebebiyle gruptan geçici olarak ayrıldı. Yerine Kevin Soffera alındı.Soffera ile birlikte grup, "Late Night with Conan O'Brien" ve "Last Call with Carson Daly"de boy gösterdi. Hummel, 2004 Eylül ayında gruba yeniden katıldı fakat kısa süre sonra gruptan kovuldu. Kendi iddiasına göre, "Breaking Benjamin grubunda şarkı sözlerinin yazımında yer aldığı ve yardım ettiği için grubun kendisi para borcu vardı. Hummel tarafından tazminat davası açıldı." Hummel, We Are Not Alone albümünden hiç para alamadı. Kısa süre sonra Chad Szeliga gruba davulcu olarak katıldı. "Blow me Away" adlı şarkı "Halo 2" oyununda kullanıldı. Breaking Benjamin 8 Ağustos 2006'da Phobia adlı albümünü yayınladı. Single "Diary of Jane" U.S. Modern Rock Charts'ta 4. sıraya yerleşti. 11 Şubat 2007'de Breaking Benjamin'in ilk DVD'si Stabler Arena, Pennsylvania'da çekildi. Grup bu albümde daha önceden 2 stüdyo albümlerinde prodüktör olarak yer almış, David Bendeth ile çalıştı. Jasen Rauch, Red grubunun gitaristi, "I Will Not Bow", "Hopeless", "Lights Out" ve "Without You" şarkılarının sözlerinin yazımında gruba yardımcı oldu. 2 Ağustos 2011'de, grubun hit şarkısı olan "Blow Me Away"in yeni bir kayıt üzerindeki bir anlaşmazlık ile ilgili makale yayınlandı. Solist Benjamin Burnley'in grup üyelerini kovduğunda Mayıs ayında anlaşmazlık patlak verdi. E-posta yoluyla gitarist Aaron Fink ve bassist Mark Klepaski, Burnley tarafından anlaşmazlığın kendi tarafını Haziran mahkeme celbinde şöyle söyleyerek açıkladı; Fink ve Klepaski grup adına tek taraflı ve yetkisiz kararlar aldı, onun (Benjamin) rızası olmadan yeni kayıt ve "Blow Me Away" remixinin Mayıs ayında izin verilmesi de dahil olmak üzere. Benjamin Burnley en az 250,000 ABD Doları ve "Breaking Benjamin" isim haklarını istiyor. Billboard Burnley'nin planlarının davası biter bitmez grup çalışmalarına devam edeceğini bildirdi. 19 Mayıs 2013'te, Burnley legal sorunlarının sona erdiğini açıkladı , Burnley tamamen grubun isim haklarını kazanmış oldu. Her nasılsa Chad Szeliga, 22 Mayıs 2013'te Facebook sayfasından gruptan ayrıldığını açıkladı. 19 Ağustos 2014'te Grup resmi Facebook Sayfalarında yeni bir video yayınladı, beraberinde yeni grup üyeleri açıklandı. 12 Mart 2015'te grubun fanlarını heyecanlandıran bir video facebook sayfalarına yüklendi. 14 saniyelik enstrümantel bir teaser ve videoda gözüken 3/23/15 tarihi, yeni albümün habercisiydi. 20 Mart'ta ise "Dark Before Dawn" adlı albümün ilk single parçası "Failure" şarkısının teaser'ı yayınlandı. Teaser'ın açıklamasında ise şarkının 23 Mart'ta yayınlanacağı, albümün çıkış tarihinin ise 23 Haziran 2015 olarak duyuruldu. Ana madde:Breaking Benjamin diskografisi Elgin Mermerleri Elgin Mermerleri (Parthenon Mermerleri olarak da bilinir) evvelce Atina Akropol'ünün bir parçası olan ve günümüzde Londra'da British Museum'da yer alan eski Yunan mermer heykelleri, yazıtları ve mimari unsurların toplu ismi. 1801-1812 arasında, o dönemde Birleşik Krallık'ın Osmanlı İmparatorluğu nezdindeki büyükelçisi olan İskoçyalı Elgin Lord'u Thomas Bruce tarafından Atina'dan Londra'ya götürüldükleri için bu isimle anılırlar. Ayrıca, söz konusu eski eserlerin, yerlerinde ressamlar tarafından çizimlerinin yapılması, kazı işlemleri, bulundukları yerden çıkarılmaları ve Londra'ya nakledilmelerinin maliyetini, Britanya hükümetinden herhangi bir yardım alamayan Elgin Lordu'nun tamamen cebinden karşıladığı ve harcadığı toplam miktarın 74,240 Sterlin'e (günümüz rayici ile yaklaşık 4 milyon Amerikan doları) ulaştığı kayıtlara geçmiştir. 1816'da Birleşik Krallık devleti tarafından satın alınmalarından bu yana British Museum'da bu eserler için özel olarak inşa edilmiş Duveen Gallery'de teşhir edilmektedirler. Aidiyetleri konusu Birleşik Krallık ile Yunanistan arasında sorun yaratmaya devam etmektedir. Üstünlük kompleksi Üstünlük kompleksi, Alfred Adler tarafından ortaya atılan Bireysel Psikolojinin temel ilkelerinden biridir. Kişinin doğuştan var olan aşağılık kompleksine dayanarak kendini diğer insanlardan daha üstün görme, yüceltme karmaşasıdır. Kişi hep üstün duruma geçme, sahip olma ve/veya kendini kahraman gibi görme davranışları gösterir. Adler, bu gibi insanların aile, geçmiş anılar gibi faktörlerden dolayı toplumun dışında kaldığını ve soyutlandığını ifade eder. Tedavi şeklininse dostane ve güleryüz çerçevesinde ilerlemesi gerektiğini, içinde bulundukları durumu hoşgörüyle kendilerine anlatarak onların bu durumdan kurtulması gerektiğini savunur. Onun için bundan başka çıkar yol yoktur. Bilecik'in Düşman İşgalinden Kurtuluşu ve Şeyh Edebalı Kültür Şenlikleri Şeyh Edebalı'yı Anma ve Ahilik Haftası, Bilecik'te eylül ayının ilk haftası gerçekleştirilen kültürel etkinlik. "Kurtuluş Bayramı" olarak törenlerle alınan etkinlik, 1986 yılında kapsamı genişletilerek 6-8 Eylül tarihlerinde il merkezinde "Bilecik'in Düşman İşgalinden Kurtuluşu, Ahilik ve Şeyh Edebalı Kültür Şenlikleri" olarak anılmaya başlandı ve 2010'larda kısa süreli "Bilecik'in Düşman İşgalinden Kurtuluşu, Ahilik ve Şeyh Edebalı Kültür ve Sanat Festivali" olarak etkinlikler düzenlendi. 2014'ten itibaren "Bilecik’in Düşman İşgalinden Kurtuluşu" törenleri ayrı bir kapsama alınarak "Şeyh Edebalı'yı Anma ve Ahilik Haftası" olarak tertip edilmeye devam etti. Şenlikler sırasında şehir baştan başa bayraklar ve çiçeklerle süslenir. Geceleri aydınlatılır ve zafer takları düzenlenir. Şenlikler süresince düzenlenen programa göre Şeyh Edebali Stadyumu'nda, alanlarda ve salonlarda halk oyunları ekipleri ile Anadolu'nun çeşitli şehirlerinden gelen halk oyunları ekipleri gösteriler yapar. Stadyumda çeşitli sanatçılar tarafından şenlik konserleri düzenlenir. Türkiye'deki çeşitli üniversitelerden bilim adamlarının katıldığı Şeyh Edebali ve ahilik konulu sempozyum düzenlenir. 2005'te Bilecik Valiliği ve Bilecik Belediyesi tarafından düzenlenen etkinlik, üç gün sürdü. Sergiler açıldı, konser verildi ve konferanslar düzenlendi. Mehteran Takımı da yer aldı. Bir sonraki yıl törenlere AK Parti Genel Başkan Yardımcısı Şükrü Ayalan'da katıldı. 2007'de törenler, Cumhuriyet Meydanı'ndaki Atatürk anıtına çelenk konularak, saygı duruşunda bulunulması ile başladı. Protokol mensupları halkı selamladıktan sonra mehteran bölüğü eşliğinde Edebali Stadyumu'na yüründü. Vali Musa Çolak, Garnizon Komutanı Ümit Yılmaz, Belediye Başkanı Selim Yağcı programlara katıldı. Folklor gösterileri, resmi geçit ile tören son buldu. Etkinliklerde Şeyh Edebali Türbesi'nde halka "şifalı pilav ve ayran" dağıtıldı. 2008'de törenler Şeyh Edebali Stadyumu'nda gerçekleşti. Seda Sayan ile Onur Şan konser verdi. Vali Musa Çolak, Belediye Başkanı AKP'li Selim Yağcı, 2'nci Jandarma Er Eğitim Tugay Komutanı Tuğgeneral Ümit Yılmaz, AKP Milletvekili Fahrettin Poyraz, CHP Milletvekili Yaşar Tüzün programlarda bulunurken, törenlere 20 bin kişi katılım gösterdi. 2011'de 6-7-8 Eylül günlerinde gerçekleştirildi. "Bilecik'in Düşman İşgalinden Kurtuluşu, Şeyh Edebalı'yı Anma ve Ahilik Haftası" kutlamalarında ilk olarak Bilecik Esnaf ve Sanatkarlar Odaları Birliği Başkanı Halit Gölcan ve beraberindekiler, Vali Vekili Süleyman Deniz'i ziyaret etti. Yılın Ahisi' olarak kuaför Yunus Çakmak seçildi. Tevfikbey Caddesi'nde Gürcistan Zugridi folklor ekibi ve Kütahya gençlik ve spor halk oyunları ekibi gösteri gerçekleştirdi. Mustafa Ceceli, Şeyh Edebali Stadyumu'nda konser verdi. Yaklaşık 15 bin kişi izledi. Şeyh Edebali Üniversitesinde Mustafa Koç tarafından "Ahilik Ve İş Ahlakı" konferansı verildi. Aynı zamanda Buket Yücel, Yeni Türkü, Başak Tatlıbal ve Burak Kut'da sahne aldı. 2014'te etkinliklerin içeriğinin ve kapsamının değişmesi, yerel basın organları ve halk tarafından tepki ile karşılandı. "Bilecik Olay" adlı yayın organı tarafından "milli Bayramların kutlama programları değiştirilerek sade törenlerle yapıldığı, bunun yani sıra Osmanlı ile ilgili fetih programlarının daha kapsamlı düzenlenerek vatandaşa her platformda duyurulduğu" iddia edildi. "Şeyh Edebali Türbesinde halka dağıtılan şifalı pilavının artık dağıtılmaması", "geleneksel bazı kültürel varlıkların yerine getirilmemesi" ve "her yıl 3 gün 4 gece yapılan 6 Eylül Şenliklerini unutulması" tepkisi nedeniyle vatandaşlar tarafından çarşı merkezinde insanlara pilav dağıtımı yapıldı. 2015'te Bilecik Edebali Eğitim ve Kültür Derneği tarafından Şet Kuşatma Töreni düzenlendi. "Ahilik ve İş Ahlakı" adlı konferans düzenlendi. Vali Ahmet Hamdi Nayir tarafından Bilecik Ahisi seçilen Bahri Ay'a ödülü takdim edildi ve Şeyh Edebali Türbesi ziyaretinin gerçekleştirilmesinin ardından "Ahi Pilavı" katılımcılara ikram edildi. Orhangazi Camii’nde öğle namazına müteakiben mevlid-i şerif okundu ve tören sona erdi. Bir sonraki yıl törenler Bilecik Belediyesi Kültür Sitesi içerisinde gerçekleştirildi. Bilecik Valisi Ahmet Hamdi Nayir, Bilecik Milletvekili Halil Eldemir, Bilecik Belediye Başkanı Selim Yağcı, Bilecik Ticaret Müdürü Şinasi Balta, Bilecik Esnaf ve Sanatkârlar Odaları Birliği Başkanı Halit Gölcan katılım gösterdi. "Şet Kuşatma" töreni Bilecik Edebali Kültür ve Araştırma Derneği tarafından sahnelendi. Ayakkabı tamirciliği yapan ve Bilecik Ahisi seçilen Ahmet Sert’e “Yılın Ahilik” plaketi ve ödülleri sunuldu. 'Ahi Pilavı' ikram edildi. Bilecik İl Kültür ve Turizm Müdürlüğü Sergi Salonu’nda sanatkar ve esnaf kurumları tarafından düzenlenen sergi gezildi. 2018'de Bilecik Belediyesi Yaşayan Şehir Müzesi’nde saygı duruşu ve İstiklal Marşı’nın okunmasıyla töenler başladı. Bilecik Valisi Tahir Büyükakın, Bilecik İl Emniyet Müdürü Ertuğrul Namal, Bilecik Ticaret İl Müdürü Şinasi Balta, Milletvekili Selim Yağcı, Bilecik Belediye Başkanı Nihat Can katılım gösterdi. Murat Hüdevandigar Ortaokulu öğrencileri tarafından halk oyunları gösterisi gerçekleştirildi. Bilecik Edebali Kültür ve Araştırma Derneği tarafından Şet Kuşatma Töreni ve protokol üyeleri tarafından müze içinde yer alan zanaatlar odası ziyaret edildi. Tören İl Kutlama Komitesi tarafından Bilecik'in Ahisi olarak Ali Kılıç seçildi ve kendisine çeşitli hediyeler verildi. "Bilecik'in Düşman İşgalinden Kurtuluşu" törenleri belirli bir süre protokol etkinliği olarak düzenlenirken, 2019'da Bilecik Belediyesi tarafından daha kapsamlı olarak düzenlendi. Etkinlikler, iki gün sürdü. İlk olarak 6 Eylül'de Yaşayan Şehir Müzesi'nde "1922'deki Bilecik" konulu fotoğraf sergisi açıldı. Pelitözü Gölpark'ta "Bir Millet Uyanıyor" adlı film gösterimi yapıldı ve Cumhuriyet Meydanı'nda Yüksek Sadakat konser verdi. Cumhuriyet Meydanı'ndan başlayan "Fener Alayı" oluşturuldu. 2017'de ise Bilecik Valiliği ve Bilecik Belediyesi tarafından "Şeyh Edebali'yi ve Osmangazi'yi Anma Etkinlikleri" düzenlenmeye başladı. Şeyh Edebali Türbesi yerleşkesinde düzenlenen programlarda, Belediye Başkanı Selim Yağcı, Bilecik Valisi Süleyman Elban ve AK Parti Bilecik Milletvekili Halil Eldemir gibi ismler katılım gösterdi. Öldüren Hatıralar (film) Öldüren Hatıralar, 1945 ABD yapımı psikolojik gerilim filmidir. Özgün adı Spellbound olan film 1950 yılında Türkiye'de sinemalarda gösterilmiştir. Spellbound, başrollerini Ingrid Bergman ve Gregory Peck'in paylaştığı 1946 yapımı bir Alfred Hitchcock filmidir. Hilary Saint George Saunders ve John Palmer' ın 1927 taihli "The House of Dr. Edwardes" adlı romanından Angus MacPhail ve Ben Hecht tarafından senaryolaştırılarak sinemaya uyarlanmıştır. Filmin girişindeki açıklamlardan da anlaşılacağı üzere, filmin konusu psikiyatri ve psikanaliz üzerine kuruludur. Hitchcock bu filmde cameosunu Ingrid Bergman'ın gittiği otelin lobisinde asansörden puro içerek çıkan adam olarak yapar. Constance (Ingrid Bergman), kalbinden çok kafası ile yaşamaya alışık bir psikiyatristtir. Tüm yaşamını derinden inandığı psikiyatriye adayan bu genç doktorun erkeklerle neredeyse hiç ilişkisi yoktur ve tüm hayatı işi üzerine kuruludur. Bu sıralarda çalıştığı kliniğin şefi olan Dr. Murchison'ın yerine Dr. Anthony Edwardes adında suçluluk psikolojisi üzerinde uzmanlaşmış ünlü bir doktor atanır. Canstance, ona karşı diğer erkeklere hissetmediği bir yakınlık ve sıcaklık duymaya başlar. Ancak kısa bir süre sonra onun Dr. Edwardes'ın yerine geçmiş, beyaz ve çizgili olan her şeyden korkan, hafızasını yitirmiş biri olduğunu fark eder. Kısa bir süre içinde bu adamın Dr. Edwardes olmadığı ortaya çıkar. Dr. Edwardes hiçbir yerde bulunamayınca, bu genç adamın onu öldürüp yerine geçtiğini düşünen polis onun peşine düşer. Constance âşık olduğu adamı klinikten kaçırıp üniversiteden hocası olan Dr. Alexander Brulov'un evine getirir. Bu iki doktorun uyguladığı tedavi ile genç adamın adının John Ballantine olduğunu anlarlar. Fakat John yaşadığı anlık krizler nedeniyle zaman zaman tehlikeli olabilmektedir. Çalışmaları hızlandıran bu iki doktor John'un rüyalarını yorumlayarak ona geçmişini hatırlamada ve Dr. Edwardes ile olan ilişkisini bulmada yardımcı olmaya çalışır. Sonunda John' un küçükken yanlışlıkla kardeşinin ölümüne yol açtığını anlarlar. John aslında bir doktordur ve Dr. Edwardes ile kayağa gitmiştir. Bu esnada meydana gelen kazada Dr. Edwardes uçurumdan düşmüş, bunu engelleyemeyen John da kardeşinin ölümü gibi bu ölüme de engel olamadığı için kendini suçlu hissetmiştir. Tüm bunlara dayanamayarak hafızasını kaybeden John, savunma mekanizması ile bilinçsiz bir şekilde Dr. Edwards'ın yerine geçmiş; böylece bir anlamda onu sahte de olsa yaşatmaya çalışarak suçluluk duygusunu bastırmaya çalışmıştır. Beyaz renkten korkmasının nedeni de olayın bir kayak alanında olmasından kaynaklanmaktadır. Tüm bu açıklamalar ile her şey açıklığa kavuşur. Ancak son anda Dr. Edwardes'ın cesedinde bulunan mermi olaylara yeni bir boyut katar ve John onu öldürmek suçundan hapse atılır. Constance yine de onun masum olduğuna emindir. John'un rüyalarını yorumlayarak o sırada kayak merkezinde başka bir adamın daha olduğunu ortaya çıkarır. Bu kişi kliniğin şefi Dr. Murchison'dır. Kendi yerine geçmesini istemediği Dr. Edwardes'ı orada öldürmüş; ancak Ewardes uçuruma yuvarlandığından şok geçiren John bunu fark etmemiştir. Olayın ortaya çıkması ile Dr. Murchison intihar ederken John da hapisten kurtulur. Spellbound (anlam ayrımı) Zorlanım nevrozu Zorlanım nevrozu, besin alınımında sinirsel reddetme, açlık zorlanımı, mastürbasyon gibi geniş sorunlardır. Kişinin yapmak zorunda olduğu halde yapmamakta direndiği, diğer yandan yapmaması gerekenleri yaptığı nevroz çeşitidir. Alfred Adler, Bireysel Psikoloji adlı eserinde 1918 yılının Kasım ayında Zürich Gesellschaft der Aerzte'de yaptığı konuşmayı paylaşmıştır. Vakalarında gördüğü zorlanım nevrozu üzerine kişisel görüşlerini dile getirmiştir. Bruce Djite Bruce Djite (25 Mart 1987, Washington, DC), ABD asıllı Avustralya Millî forvet futbolcusu. ABD'nin başkenti Washington, DC'de dünyaya gelen 1.84 boyundaki Bruce, 2005-2006 yılında Adelaide United FC takımına transfer oldu. Babası Fildişi Sahili, Annesi'de Togo'lu dur. Djite, Avustralya (A) millî takımında 10 forma giyerken, toplam 7 gole imza attı. 2006 yılından bu yana yer aldığı takımında son iki sezonda toplam 24 maçta görev alan Bruce Djite, toplam 7 gol atarken, 4 de asist yaptı. Eski tak覺m覺 Adelaide United FC, 2007-08 sezonunu A-Ligi'nde 4. s覺rada tamamlad覺. Gençlerbirliği'nde toplam 3 maçta 4 gole imza atan Bruce 2009-2010 sezonunun 2. yarısında Diyarbakırspor'a kiralık olarak verilmiştir. Ardından 2010–2011 sezonunda Avustralya'nın Gold Coast United takımına transfer olmuştur. 2011-2012 sezonunda ise eski takımı Adelaide United FC'ye tekrar transfer olmuş ve bu klübten Congguo Cuçio Şiehui Çaoci Liensai takımlarından Jiangsu Sainty FC takımına kiralık olarak verilmiştir. Balina Balina yaşamını tamamen suda sürdüren ve yaygın olarak dünya okyanuslarında bulunan farklı çok sayıda türden oluşan plasentalı deniz memelileridir. Cetacea infra takımı içinde genellikle yunusları ve musurları hariç tutarak oluşturulmuş formel olmayan bir gruplamada yer alırlar. Balinalar, yunuslar ve musurlar çift toynaklılarla birlikte Cetartiodactyla takımında yer alırlar. En yakın akrabaları olan su aygırlarından 40 milyon yıl kadar önce ayrılmışlardır. Balinaların iki parvo takımı dişsiz balinalar (Mysticeti) ve dişli balinalar (Odontoceti) birbirlerinden yaklaşık 34 milyon yıl kadar önce ayrılmışlardır. Yaşayan ve balina olarak kabul edilen familyalar şunlardır: Balaenopteridae (oluklu balinagiller), Balaenidae (gerçek balinagiller), Cetotheriidae (cüce gerçek balina), Eschrichtiidae (gri balina), Monodontidae (beyaz balinagiller), Physeteridae (ispermeçet balinasıgiller), Kogiidae (cüce ispermeçet balinasıgiller), ve Ziphiidae (gagalı balinagiller). Balinalar açık denizlerin yaratıklarıdır; denizde beslenirler, çiftleşirler, doğururlar, yavrularını denizde emzirir ve büyütürler. Yaşamları denizde yaşamaya öyle çok uyum sağlamıştır ki karada hayatta kalamazlar. Boyutları 2,6 m'lik boya ve 135 kg'lık ağırlığa sahip cüce ispermeçet balinasından 29,9 m'lik boya ve 190 ton ağırlığa sahip olan ve dünyanın yaşamış en büyük hayvanı olan mavi balinaya kadar değişir. İspermeçet balinası dünya üzerindeki en büyük dişli avcıdır. Balina türlerinin bazılarında eşeysel dimorfizm görülür ve bunların dişileri erkeklerinden daha büyüktür. Dişsiz balinaların adı üstünde dişleri yoktur bunun yerine beslenirken ağızlarında kril ve planktonları tutup suyu dışarıya atmaya yarayan balina çubuğu denen yapılar vardır. Boğazlarında bulunan kıvrımlardan faydalanarak ağızlarını çok büyük şekilde açarak deniz suyunu ağızlarına alırlar. Gerçek balinaların kafaları gövdelerinin %40 kütlesine sahiptir. Dişli balinaların ise balık ve kalamar yakalamak üzere özelleşmiş konik dişleri vardır. Dişsiz balinaların koku alma duyuları çok gelişmiş iken dişli balinaları işitme duyuları çok gelişmiştir. Hem hava hem de suda çok iyi duyabilen dişli balinaların işitme duyuları o kadar iyi gelişmiştir ki kör olsalar bile yaşamlarını sürdürebilmektedirler. İspermeçet balinası gibi bazı türler çok derin sulara dalıp kalamar ya da diğer favori avları yakalamak için uyum sağlamışlardır. Balinalar karada yaşayan hayvanlardan evrimleşmişlerdir. Sualtında uzun süre kalabilseler de hava solumak için su yüzeyine düzenli olarak çıkmak zorundadırlar. Değişiklik geçirmiş burun delikleri olan solunum delikleri kafalarının tepesinde yer alır. Solunum delikleri sayesinde nefes alır ve dışarı subuharı şeklinde nefes verirler. Sıcakkanlı hayvanlardır ve derilerinin altında yağ tabakası bulunur. Aerodinamik gövde şekilleri ve yan yüzgeçlere dönüşmüş ön uzuvlarıyla balinalar su içinde 20 knot hız yapabilirler ancak yüzgeçayaklılar kadar esnek ya da çevik değildirler. Balinalar çok çeşitli vokalizasyonlara sahiptir ve bunların arasında en tanınmışları kambur balinaların şarkılarıdır. Her ne kadar tüm dünya okyanuslarına yayılmış olsalar da türlerin çoğu Kuzey ve Güney Yarımküre'nin daha soğuk sularını tercih ederler ve doğurmak için ekvator sularına göç ederler. Kambur balina ve mavi balina gibi bazı türleri beslenmeden binlerce mil yol alabilir. Erkek balinalar her yıl birden fazla dişi ile çiftleşirken dişiler yalnızca iki ila üç yılda bir çiftleşirler. Yavrular genellikle bahar ya da yaz aylarında doğarlar ve anne balinalar yavrularını büyütmekten tek başlarına sorumludurlar. Bazı türlerin anneleri yavrularını görece çok uzun zaman boyunca beslerler ve bu sürede kendileri beslenmezler. Bir zamanlar ürünleri için acımasızca avlana balinalar artık uluslararası yasalarla koruma altındadırlar. Buzul balinasının soyu yirminci yüzyılda tükenecek duruma gelmiş ve populasyonları 450'ye kadar düşmüştür. Balina avcılığının yanı sıra yanlışlıkla balık ağlarına takılmak ve deniz kirliliği diğer karşılaştıkları tehditler arasındadır. Etleri, yağları ve balina çubuğu geleneksel olarak Arktik bölgesinin yerel halkları tarafından kullanılmıştır. Balinalar dünya çapında farklı kültürler tarafından tasvir edilmişlerdir; özellikle Inuitler ve bazen balina cenaze töreni düzenleyen Vietnam ve Gana'nın sahillerde yaşayan halkları sayılabilir. Balinalar edebiyat ve filmlerde de yer bulurlar, örnek olarak Herman Melville'in "Moby Dick" adlı eserindeki büyük beyaz balina verilebilir. Beyaz balinalar gibi küçük balinalar bazen esâret altında tutularak çeşitli oyunlar yapmaları öğretilir ancak bu hayvanların üreme şansı çok düşüktür ve çoğu yakalandıktan birkaç ay sonra ölürler. Balina izleme dünya çapında favori bir turizm şekli hâline gelmiştir. Balinalar büyük kara memelileri klâdı Laurasiatheria'nın bir parçasıdırlar. Balinalar tek başlarına bir klâd ya da takım oluşturmazlar. Cetacea infra takımı içerisinde balina sayılmayan yunuslar ve musurlar da yer alır. Cetacea infra takımı iki parvo takıma bölünür: daha büyük olan parvo takım Mysticeti (dişsiz balinalar) üst çenelerinde suyun içinden planktonu süzmeye yaran balina çubuğu adlı yapının varlığı ile ayrılır; Odontoceti (dişli balinalar) ise avlanma için keskin dişlere sahip olmaları ile ayrılırlar. Cetacea ve Artiodactyla artık Cetartiodactyla takımında sınıflandırılmaktadır. Su aygırları üve cüce su aygırları balinaların karada yaşayan en yakın akrabalarıdır. Dişsiz balinaların yan yana bir çift solunum deliği vardır ve büyük av yakalamalarını olanaksız kılacak şekilde dişleri yoktur. Dişler yerine ağızlarına aldıkları su içinden kril ile planktonları tutarak suyu süzmeye yarayan üst çenelerinde keratinden balina çubuğu adı verilent elek tarzı yapılara sahiptirler. Bu nedenle kril ve plankton göçlerini takip ederler. Kambur balina gibi bazı türleri kutup bölgelerinde yaşar ve buralarda bulunan kril ile balık sürüleri gibi güvenilir besin kaynakları ile beslenirler. Bu hayvanlar suyun içinde hareket etmek için iyi gelişmiş yan yüzgeçleri ile kuyruklarını kullanırlar. Yan yüzgeçlerini ve kuyruklarını yukarı aşağı hareket ettirerek yüzerler. Balinaların kaburgaları sırt omurları ile proksimal uçta gevşekçe bağlıdır ve katı bir göğüs kafesleri yoktur. Bu adaptasyon sayesinde derin dalışlarda basıncın artmasıyla göğüslerinin sıkışmasına olanak sağlanır. Dişsiz balinalar dört familyaya ayrılır: oluklu balinagiller, cüce gerçek balina, gerçek balinagiller ve gri balina. Dişsiz balina familyaları arasındaki ana farklılık beslenme adaptasyonları ve bundan dolayı oluşan davranışlarıdır. Oluklu balinalar ve cüce gerçek balina boğazlarında bulunan deri katmanları sayesinde beslenirken ağızlarını çok büyük açarak çok miktarda su alırlar. Boğaz olukları ağızdan karın bölgesine kadar uzanır ve daha çok sayıda küçük hayvanı ağza alabilmek için ağzın çok açılmasını sağlarlar. Oluklu balinalar iki cins içerisinde dokuz türde sınıflandırılırlar. Gerçek balinaların kafaları çok büyüktür ve vücut kütlelerinin %40'ı kafalarından oluşur. Kafalarının büyük kısmı da ağızlarıdır. Bu sayede ağızlarına çok büyük miktarda aldıkları su ve içindeki küçük canlılar sayesinde oldukça etkin olarak beslenirler. Gri balina familyasında yaşayan tek türdür. Deniz tabanında genellikle kabukluları ve bentik omurgasızları yiyerek beslenirler. Deniz tabanında yana dönerek sediment ile karışık suyu ağızlarına alırlar ve balina çubuğu sayesinde suyu süzerek dışarı atarlar; avları da ağızlarında kalır. Etkili bir beslenme yöntemi olan bu tarz için balina ile rekâbet hâlinde olan başka bir canlı yoktur. Ahmet Ãœstel Ahmet Üstel (d. 1930, İstanbul - ö. 13 Temmuz 1983, İstanbul), Türk senarist, yapımcı ve yazar. Galatasaray Lisesi mezunu olan Ahmet Üstel, tiyatro oyunu yazarlığına olan ilgisi nedeniyle eğitimini sürdürmedi. Küçük Sahne'de oyunculukla sanat yaşamına başladı. İstanbul Tiyatrosu ve Cong Tiyatrosu gibi küçük özel topluluklarda çalıştı. Birçok seyirlik oyun senaryosu ve radyo skeci yazdı. 1952 yılında sinemaya geçen Üstel, bir filmde rol aldıktan sonra oyunculuğu bırakarak tamamen yazarlığa yöneldi. 1954 yılında "Kobra" adıyla kendi yapımcılık şirketini kurdu. 1957'de ilk yönetmenlik deneyiminde bulunan sanatçı, genellikle komedi türü üzerine çalıştı. Beşiktaş U21 Beşiktaş A2 Takımı Beşiktaş'ın A takımının altındaki futbol takımıdır. Takım 23 yaş altı arası isimlerden oluşur. Takım kadrosunda 23 yaşında ve büyük kaleci dahil 3 sporcu olma hakkı vardır. En az üç yıldır Türkiye'de bulunan ve 23 yaş altı olan yabancı futbolcuları da kadroya katabilir. A2 takımının Teknik direktörü Erkan Avseren'dir. Beşiktaş A2 Takımı 1999-2000 ve 2002-03 sezonlarında o zamanki adıyla PAF Ligi olan A2 Ligi'nde şampiyon olmuştur. 1950'lerde Beşiktaş'ın amatör takımı faaliyete geçti. O zamanlar Beşiktaş B takımı adını kullanan ekip, Balkan Kupası'nda Beşiktaş'ın aynı gün iki maçı olması sebebiyle Dinamo Tiranë ile oynadı ancak rakibine 2-0 mağlup oldu. 1980'lerde Serpil Hamdi Tüzün yönetiminde altın dönemini geçiren Beşiktaş Amatör takımı 1985'te İstanbul birincisi olarak Türkiye Amatör Futbol Şampiyonası'na katıldı ve kupayı müzesine götürdü Bu başarı ile Türkiye Kupası'nda mücadele etme hakkı kazandı. İlk kademe maçında PTT ekibine 1-0 yenilerek elendi. 1988'de Türkiye şampiyonluğu başarısını tekrarladılar. Böylece, Türkiye Kupası'na bir kez daha katılmaya hak kazandılar. 1. kademede Bayrampaşa'yı 3-0 yenen Beşiktaş Amatör, 2. kademede Zeytinburnuspor'u penaltılarla geçti. 3. kademede ise Beşiktaş ile eşleştiler. Beşiktaş, altyapısını 4-0 ve 5-1'lik skorlarla eledi. Amatör takım, 1990'larda İstanbul Amatör 1. ligi ve 2. liginde mücadele edip zaman zaman birincilikler yaşasa da Türkiye çapında bir başarı sağlayamadı. 1996-97 sezonu ile birlikte PAF takımı adını alan ekip, PAF Ligi'nde mücadele etmeye başladı. İki kez PAF ligini kazanan ekip, 2009-10 sezonu ile birlikte Beşiktaş A2 adını aldı. Aynı sezon İstanbul birincisi olup Türkiye finallerine kaldı. Beşiktaş A2 takımı, Beşiktaş A takımına birçok oyuncu sağlamıştır. Özellikle son yıllardaki Beşiktaş teknik direktörlerinden Jean Tigana, Ertuğrul Sağlam ve Bernd Schuster sezon öncesi ve arası kamplarında A2'den futbolcular çağırıp, sezon içinde de zaman zaman şans vermektedir. Son dönemlerde Slaven Bilic'te oyunculara şans vermektedir. A2 takımı 2014-15 sezonundan itibaren U-21 takımı olmuştur. Şenol Güneş döneminde, 2015-2016 sezonunda itibaren A Takıma çağrılan ve idmanlara çıkan oyuncu sayısı arttı.Yasin Sülün'ün teknik direktörlüğünü yaptığı U-21 takımı, ligi 3.sırada tamamladı. Hamza Küçükköylü 26 gol attı.Gol kralı oldu. Beşiktaş, Uefa Gençlik Ligine direkt katılmaya hak kazandı. 2016-2017 sezonunda, Yasin Sülün teknik direktörlüğünde B grubunda SL Benfica, SSC Napoli ve FK Dinamo Kyiv ile eşleşti. UEFA Gençlik Ligi 1.Maçında 13.09.2016 tarihinde Beşiktaş, Benfica deplasmanında 0-0 berabere kaldı. 28.09.2016 tarihinde, kendi sahasında Dinamo Kyiv ile 3-3 berabere kaldı. Deplasmanda Napoli ile 19.10.2016 tarihinde 2-2 berabere kaldı. Kendi sahasında, Napoli'ye 1-0 mağlup oldu. Kendi sahasında, Benfica'ya 3-0 mağlup oldu. Deplasmanda Dinamo Kyiv'e 3-1 mağlup oldu. U-21 Süper Ligi 2016-2017 sezonunda, Beşiktaş’ın Fenerbahçe U21 ile Lefter Küçükandonyadis tesislerinde oynadığı ve 3-1 kazandığı maçta, Beşiktaş U21 Takımı Teknik Direktörü Yasin Sülün büyük bir fair-play örneği sergiledi. 51.dk.da Alparslan Demir sakatlanarak oyuna devam edemedi . Fenerbahçe 3 oyuncu değiştirme hakkını doldurdu ve 10 kişi kaldı. Beşiktaş U-21 Teknik Direktörü Yasin Sülün, 2 oyuncu değiştirme hakkı varken Sedat Şahintürk'ü oyundan alarak yerine başka bir oyuncu sokmadı. Böylelikle karşılaşma onar oyuncu ile tamamlandı. Sıra = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, Ag = Attığı Gol, Yg = Yediği Gol, Avj = Averaj U21 Ligi: Türkiye Amatör Futbol Şampiyonası: Nimet Abla Melek Nimet Özden veya halk arasında bilinen adıyla Nimet Abla (1899, İstanbul - 28 Temmuz 1978, İstanbul), Türk Millî Piyango biletçisi. 1928 yılında eşinin Eminönü'ndeki dükkânında (o günlerdeki adıyla Türk Tayyare Cemiyeti) Millî Piyango biletleri satmaya başlamasıyla kendisinin de ünlü olma yolundaki yaşamı başlamış oldu. Tanıtım amacıyla dağıtılan biletlerin parasını toplayamayınca iflasın eşiğine gelen aile, "Nimet Abla"nın girişimiyle kurtuldu: Nimet Özden, Türk Tayyare Cemiyeti'nden bayilik aldı. 1931 yılında sattığı bir bilete büyük yılbaşı ikramiyesi olan yüzbin lira çıkması ve basının bu durumu fotoğraf ve röportajlarla kamuoyuna sunması, Nimet Abla gişesinin ününü artırdı. 1938'de Eminönü'deki istimlak çalışmaları nedeniyle şimdiki yerine taşınan bilet gişesi, giderek Türkiye çapında tanınmaya başladı. Reklama önem veren Nimet Abla, bilet alanlara kazandırdığı paralar için gazetelere ilan verdi. Ağustos 1963 yılında Esentepe'de kendi adını vermiş olduğu bir cami inşaatına başladı ve 1970 yılında biten camiyi hizmete açtı (Hacı Nimet Özden Camii). Bu camiiye gelir kaynağı olması için 1971 yılında boğazdaki villasını satarak Hacı Nimet ismiyle bir vakıf kurmuş ve tüm gayrimenkullerini vakfa bağışlamıştır. Cami 2007 yılında bir dönem, kumar parasıyla yapıldığı gerekçesiyle cemaatsiz kalmıştır. Rahatsızlanarak felç yaşadığı 1970'lere kadar yoğun şekilde çalışan Melek Nimet Özden, Milli Piyango idaresi üzerinde etkin bir öneme sahip olup, Türk halkının "bilinirlikleri" sıralamasında üst sıralarda yer almaktadır. Nimet Abla gişesinin bugün merkez dışında iki de şubesi bulunmaktadır. Metin Parlaroğlu Metin Parlaroğlu, 1954 yılında Eskişehir'de doğmuş Türk futbolcudur. Eskişehirspor genç takımlarında yetişerek futbola başlamıştır. Eskişehirspor ve Kayserispor'da futbol oynamıştır. Eskişehirspor'da oynadığı zamanlar "7" numaralı oyuncudur. O zamanlar "Sarı Metin" lakabıyla tanınmıştır. Genç yaşta Türkiye millî futbol takımına katılmıştır. Kayserispor takımında kısa süre teknik direktörlük yapmıştır. 16 Ocak 1992 tarihinde geçirdigi trafik kazası sonucu hayatını kaybetmiştir. Agave Agave, Orta ve Güney Amerika'da yayılış gösteren "sabırgiller" (Agavaceae) familasından etli bitki ("succulent plant") cinsidir. Türleri Türkçede sabır otu ya da kısaca sabır olarak bilinir. Görünüşü benzer olan "Aloe vera" (sarısabır) ile karıştırılmamalıdır. Aynı familyadan avize ağacına ("Yucca") benzeyen sabır türleri popüler süs bitkileridir. Tekila sabırı ("Agave tequilana"),bir Meksika içkisi olan tekilanın yapımında kullanılır. Sisal sabırından ("Agave sisalana") sisal denen kenevire benzer lif elde edilir. Apaçiler, "Agave deserti" (Apaçi sabırı) türünün kuru çiçek sapından Apaçi kemanı yaparlar. "Agave", iki alt cinse ayrılır: "Agave" ve "Littaea" KazÄ±mkarabekir, Karaman Kazımkarabekir (eski adı "Gaferiyat" olan), Karaman iline bağlı bir ilçe ve bu ilçenin merkezi olan kent. D-715 karayolu üzerinde bulunan ilçe Karaman'a 23 km, Konya'ya 76 km uzaklıktadır. Yerel halk arasında Hacıbaba dağı denilen Toros dağları'nın bir kısmının kuzey eteklerinde kurulmuştur. 1989 yılında Karaman'ın il olmasıyla ilçe statüsü kazanmıştır. 2014 ADNKS'ya göre kent nüfusu 3094 ve kırsal nüfusu 1208 olan ilçe halkının büyük kesimi geçimini tarım ve hayvancılıkla sağlamaktadır. Osmanlı İmparatorluğu duraklama dönemi Duraklama dönemi, Sokollu Mehmed Paşa'nın ölümüyle başlayıp, ilk kez büyük çapta toprak kaybı yaşanılan Karlofça Antlaşması'na kadar olan dönemi kapsamaktadır. Osmanlı devleti bu dönemde Ferhat Paşa Antlaşması ile doğudaki en geniş sınırlarına, Bucaş Antlaşması ile de batıdaki en geniş sınırlarına ulaşmıştır. Yaklaşık 120 yıl süren bu dönemde 12 padişah ile 61 sadrazam görev yapmıştır. Bu dönemde deneyimsiz kişilerin tahta geçmesi ile merkezi yönetimin bozulması sonucu, devlet yönetiminde otoritenin sarsılması, halkın devlete olan güveninin azalmasına ve iç isyanların çıkmasına neden olmuştur. Coğrafi keşiflerle ticaret yollarının önem kaybetmesi, sık padişah değişmeleriyle çok verilen cülus bahşişi ve yeniçerilerin artmasıyla verilen ulufe miktarının da artması Osmanlı ekonomisini yıpratmıştır. Bu dönemde benimsenen beşik ulemalığı sistemi de Osmanlı eğitiminin bozulmasına yol açmıştır. Osmanlı duraklama dönemi XVII yüzyılı kapsamaktadır. Osmanlı İmparatorluğu'nun bu döneminde saltanat hukukunda düzenlemeler yapılmış, ekber ve erşed sistemine geçilmiştir. Ekber ve erşed sisteminde hanedan ailesinin en yaşlı üyesinin padişahlık makamında bulunması söz konusu olmuştur. Mutlak monarşi ile yönetilen Osmanlı İmparatorluğu'nun bu döneminde devletin başına tecrübesiz kişilerin gelmesi merkezi otoriteyi bozmuştur. Padişahların devlet yönetimi tecrübesi almadan yönetime geçmesinde şehzadelerin sancağa çıkmaması ve ordunun başında