Bugün çocuklarımızın öğrenmesi gereken en önemli şey de bağımsızlığın ne olduğunu kavramak ve sonuna kadar onu korumak için çabalamaktır. Peki ya Batman? Sadece geceleri ortaya çıkan ve adalet için savaşan, kötüleri yakalayıp polise teslim eden Kara Şövalye. Bu kahramanımızın diğerleri gibi süper güçleri yoktur. Çizgi romandaki adı Bruce Wayne olan kahraman kötülerin hakkından sadece zekâsı ve milyarderliği sayesinde sahip olduğu teknolojik aletleriyle gelir. Çoğumuzun favorisi olan bu kahraman karizmatik hareketleri ve ne kadar kötü olursa olsun hiçbir insanı öldürmemesinin yanında, anne ve babasını çocukken kaybedip o kadar zenginliğe rağmen yalnız büyümesiyle sahip olduğu acıklı geçmişiyle hepimizi derinden etkilemiştir. En ünlü kahramanlardan biride tabii ki dünyanın en ünlü kovboyu Lucky Luke yani bizde bilinen adıyla Red Kit’tir. Bu kahramanımızın doğaüstü güçleri vardır. Emektar Atı Düldül ile konuşması ve gölgesinden bile hızlı silah çekerek ateş etmesi bu yeteneklere örnek olarak gösterilebilir. Dalton kardeşlerin peşinde koşması ve durmadan adalet için savaşması, aptal köpeği Rin Tin Tin’i durmadan beladan kurtarması ve Papatya Kasabasını koruyup posta arabalarına eşlik etmesi gibi birçok örnek özelliği olan, ağzındaki sigaranın daha sonradan ota dönüştürülmesiyle de pek bir kötü özelliği kalmayan örnek alınması gereken kahramanlardan biriydi Red Kit. Aslında bu çizgi kahramanların her biri bize başka başka şeyler öğretiyor. Şirinler birlikte çalışmayı ve birlik olmayı öğretti; eşit ve adil bir toplumda yaşamak istememizi sağladı. Casper ‘Hayaletlerden korkulur!’ yargısını yıkarak, gelmiş geçmiş en sevimli hayalet ve en tatlı çizgi kahramanlardan biri oldu; ayrıca dişlerine verdiği önemle de çocuklara diş fırçalama alışkanlığını kazandırmaya çalıştı. Temel Reis ise sevdiği kadından hiç vazgeçmedi; bir yandan da yemeden duramadığı ve gücünü aldığı ıspanakla da aramızı yapmaya çalıştı, Snoopy o tatlılığıyla yıllardır eskimeyen kahramanlardan biri oldu, hala eşyalarının çok satmasından da belli değil mi zaten? Sevgi, saygı, merhamet, adalet, iyilik, yardımlaşma gibi kavramları sunan kahraman çocuğun hayal dünyasında da böyle bir kalıp oluşmasına yardım edecek, bunun tersi zarar veren, can yakan, vurup kıran kahraman diğer bir canlının canını yakmanın normal olduğuna dair bir algı oluşmasına sebep olacaktır. Hayal kahramanlarının sembolize ettikleri değerlerin doğru seçilmesi bireyin çocukluk dönemindeki ruhsal gelişiminde ve eğitiminde büyük fayda sağlayacaktır. Unutmadan, çocukluğunuzun pencerelerini aralayarak, unutulmuş veya unutturulmuş değerlerin kendisinde vücut bulduğu hayal dünyanızın renkli kahramanlarıyla tekrar kucaklaşın. Size ne kadar iyi geleceğine kendiniz bile inanamayacaksınız. KAYNAKÇA: http://www.kahramanlarsinemada.com/batmanden-7-dalya/ http://i.sabah.com.tr/sb/galeri/yasam/red-kidteki-gizli-mesaj-1448531885/2_d.jpg http://www.nkfu.com/supermanin-gercek-hayattaki-adi/ http://nostalji.anilarim.net/forum/lofiversion/index.php?t1394.html Nükleer Enerji Dedikleri Bu Muymuş?Hatırlıyorum, eskiden sürekli her yerde nükleer enerjinin faydaları ve gerekliliği hakkında çok fazla propaganda yapılırdı. Sanki en pratik çözüm oymuş, yeterince temiz bir kaynakmış ve tek sıkıntısı kurulum aşamasıymış gibi. Ya da en azından bana öyle gelmişti ama inanıyorum ki çoğu insan da aynısını olmasa da benzerini düşünmüştür. Ama bu kitabı okuduktan sonra bu konu hakkında yeterince araştırma yapmamış olduğumu, hatta bildiklerimin biraz yanıltıcı kaynaklara bağlı olduğunu fark ettim. Kitapta özellikle nükleer enerjinin üretiminden sonra bile hala diğer enerji kaynaklarından daha pahalı olduğu kısmı çok ilgimi çekti. Çünkü önceden nükleer enerjinin özellikle bu kısmının doğru olduğuna inanıyordum. Ama sonra internetten de biraz araştırınca dünyadaki bazı durumlarda gerçekten de bunun doğru olabildiğini gördüm.[1] Nükleer enerjinin yanıltıcı olabileceğini düşünmemiştim ama kitapta yazanlar gerçekten de mantıklı geliyor. Doğuya bağlı bir enerji kaynağına bağlanmak, Doğu’ya bağlanmak demek; bunu hangi Batı’lı ister ki? Doğu istediği fiyatı belirleyeceğine göre Batı'nın fiyatınçok artmamasını sağlamak için başka kaynaklara da sahip olduğunu ve bu kaynakların onlarınkinden daha iyi olduğunu savunması tamamen beklenilir bir şey. Ayrıca internette bu konuyu farklı kaynaklardan da araştırırken daha önce hiçbir yerde okumadığım bilgilerle de karşılaştım. Mesela nükleer enerji reaktörlerinin geçmişinde ilk yapılan santrallerin yarısının beklenenden daha maliyetli olduğu için tamamlanmamış olması gibi.[2] Hatta tamamlanmış reaktörlerin bile yeterli performans gösteremeyip beklenenden pahalıya geldiğini öğrendim. Hatta Forbes 1985'de Amerika Birleşik Devletleri'nin nükleer reaktörlerini "iş dünyasındaki en büyük idari felaket" olarak nitelendirilmiştir. Kendi kendime önceden nükleer enerjiyi ne kadar savunduğumu düşünüp keşke bu kitapla daha önce karşılaşsaydım diye düşündüm.Nükleer reaktörleri savunurken genelde konu Türkiye'de nükleer enerjinin kullanımı ile ilişkilendiriliyordu. İnsanların söyledikleri arasında benim pek ilgimi çekmeyen şeyleri kitapta bir daha okuyunca kendimi gerçekten de biraz aptal hissettim. Olması gerçekten de saçma gelen argümanlardı savunanların abarttığını sanıyordum. Ama kitapta bir daha okuyunca biraz daha mantıklı geldiler. Mesela kitaptaki eleştirilen şu girişim " Türkiye hükumetleri çok uzun zamandır bir “nükleer güç” olmanın özlemini çekmekte, üstelik bunun güvenlik veya çevre konularıyla kesinlikle ilgisi yok. Türkiye’nin ilk nükleer reaktörü için resmî olarak imzalanmış projenin, Akdeniz kıyısında bulunan ve deprem kuşağının tam ortasında yer alan Akkuyu Koyu’nda konumlandırılmış olması, güvenlik hususunda tam bir duyarsızlık olduğunun açık göstergesidir"[3] başkaları tarafından tartışıldığı zaman biraz abartıldığını o kadar da riski bir hamle alınamayacağını düşünürdüm. Ama kitapta aynı zamanda nükleer enerji sektörünün günümüz dünyasındagerilemekte olduğunu, yeterince ilgi görmediğini söylüyor. Ne var ki nükleer enerji sektörünün gerilemesini de göz önünde bulundurursak Türkiye Devletinin nükleer enerjiyi neden bu kadar istediğini tahmin etmek zor değil. Ahlaki çöküntünün olduğu, bireysel çıkarların ulusal çıkarların üzerinde tutulduğu ve de liyakatsiz bir toplum, buna benzer sönmeye yüz tutmuş sektörleri canlandırmak için uygun bir ortam demek yanlış olmaz . Türkiye'nin nükleer enerjiyi daha pahalıya kullanacağından ve nükleerin askeri yanı olduğundan da bahsetmeye başladığında çoktan nükleer enerjiye olan düşüncelerimyeniden şekillenmeye başlamıştı.Peki nükleer enerji her şeyin mükemmel olduğu, kimsenin rekabet içerisinde olmadığı (Doğu - Batı) bir dünyada hiç mi var olamazdı? Hayır. Nükleer enerjinin kullanımının pratik olduğu yerler tabii ki var. Gemi hatta özellikle denizaltı için çok önemli. Bilim dünyasında nükleer enerji kullanmadan deniz altıyla yapılan araştırmaları yapmak çok daha zor olurdu herhalde. Bunun dışında bazı uçaklarda da kullanımı var. Bu tür durumlar dışında genel enerji tüketimi için öteki enerji kaynağı seçeneklerine karşın nükleer reaktör kurulmasının daha mantıklı olduğu durumlar muhtemelen vardır. Ama öğrendiğim bir şey varsa konu hakkında net bir bilgiye sahip olmak gerçekten de zor, bu yüzden hala tam emin olamadan “olabilir” demeyi tercih ediyorum.Fatih ÇelikMartin Cohen ve Andrew Mckillop'un "Kıyamet Makinesi / Dünyanın En Pahalı Yakıtı, Nükleer Enerjinin Ağır Bedeli" eserinin üstüne yazılmıştırhttp://www.ucsusa.org/https://en.wikipedia.org/wiki/Nuclear_power_planthttp://www.nukte.org/node/97http://bianet.org/english/cevre-ekoloji/74709-nukleer-enerji-yalanlari1. http://www.ucsusa.org/nuclear-pow er/cost-nuclear-power/florida-and-georgia-nuclear-power-projects-too-risky#.WAtAqfmLS002. http://www.ucsusa.org/nuclear-power/cost-nuclear-power#.WAtAGfmLS003. Kıyamet Makinesi Dünyanın En Pahalı Yakıtı, Nükleer Enerjinin Ağır Bedeli- sayfa 7Dışlanmanın İçerdiği İyilik Batuhan Tatlı Hiç kendinizi yalnız hissettiğiniz oldu mu? Bahsettiğim yalnızlık tek kaldığınız yalnızlık değil, bir kalabalığın arasında veya bir toplumun içinde hissettiğimiz yalnızlık. Fikirlerinizden, görünüşünüzden ya da hal ve tavırlarınızdan dolayı yaşanan yalnızlıktan söz ediyorum. Eminim ki yaşamışsınızdır çünkü illa hayatınızın bir yerinde çoğunluk tarafından kabul görmediğiniz bir grupta kısa süreli de olsa dışlanma durumuna maruz kalmışsınızdır. Sonuçta herkes birbirini kabul edecek gibi bir kural yok bu dünyada ne yazık ki. Fakat bu durum insanın hayatının bir parçası haline geldiği zaman durum dışlanan insan için kötü sonuçlanabiliyor. Hayatta kendine yer edinme arzusunu gitgide azaltmasına yol açıyor. Bu açıdan bakacak olursak, The Perks of Being a Wallflower (Saksı Olmanın Faydaları) filmi bizlere toplumun içindeki çektiğimiz yalnızlığı güzel bir biçimde açıklıyor. Hayatta hepimiz yargılanmalara maruz kalmışızdır. Fikirlerimizden ya da ne yapıp ne ettiğimizden dolayı çevremiz tarafından muhakkak yargılandığımız olmuştur. Kabul etmek gerekirse, evet, herkesin gönlünü hoş edemeyiz fakat herkes tarafından dışlanmaya başladığımız zaman işler başka bir boyuta taşınmış oluyor. İnsan kendini sorgulamaya başlıyor nerede hata yaptığını, sorunun insanlarda mı yoksa kendinde olduğunu mu? Şu an her ne kadar olmasa da lise yıllarımda ben de bu zorluklarla fazlasıyla yüzleşmek zorunda kalmış (ya da kalınmış) birisiydim. Okulumun ortamını kontrol eden üç beş kişinin gözüne batmıştım hiçbir şey yapmamış olmama rağmen. Lakin onların gözüne battığım için, o üç beş kişi lise dönemimi yargılanan, dışlanan ve özgüvensizlik yaşayan bir insana dönüşmeme sebep olmuşlardı ve onlar bu durumun farkında değildi. Lakin farkında olsunlar ya da olmasınlar, geçmiş geçmişte kaldı ve benim şu anki ben olmamda kötü yönde de olsa bir katkıları oldu. Hep onlar da benim gibi dışlanmaya maruz kalmış mıdır diye düşünürdüm ama ondan sonrasında kendi yaşadıklarımı ve duygularımı düşünerek diyordum ki kendi kendime sürekli “Eğer kendileri de dışlanmış olsaydı, bana bunu yapmazlardı.”. Belki de çok insancıl düşünmüş de olabilirim sonuçta yaşadığımız dünyada sinirleri alınmış et parçası gibi duyguları alınmış, çevresinin halini umursamayan bir sürü insan var. Anlamlandıramadığım olay şu ki, insanlar çevresindekilerin duygu ve düşüncelerini nasıl bu kadar umursamaz bir şekilde ortalıkta dolaşabiliyor. Kendi düşünceme göre her insanın içinde -kötü olarak bilinse bile- bir iyilik vardır yakın gördüğü çevresine karşı ve bu düşüncemi, lise zamanlarımda beni dışlayan tayfada güzel bir şekilde gözlemlememe sebep olmuştu. Unutulmamalıdır ki her insanın içinde aslında bir iyilik vardır sadece şu koca dünyadaki tek kişiye bile olsa. Fakat o içindeki iyiliği sadece kendine uygun gördüğü insana uygulamayı tercih edenler ne yazık ki azımsanamayacak kadar fazlalar. Bu insanların tanıdık olmasına da gerek yok, yolda hiç tanımadığınız bir insan ya da bir insan grubu da sizi, o an için bile olsa, toplumun içinde yalnızlaştırmaya yönelik hal ve tavırlar sergileyebiliyor ve insanı içinde tuttuğu o karanlık, korkunç ve leş diyarına sürüklemesine sebep oluyor. Keşke tüm dünyada bu durumu yaşayan bütün insanlara yardım edebilsem. Keşke elimde sihirli bir değnek olsa ve dışlanmış insanların üzerlerine değdirip içlerindeki o sıkıntıyı çekip alabilseydim. Ne yazık ki dünyada sihirli bir değnek henüz yok. Ama bu demek değil ki bu durum hep böyle kalacak. Evet, hepimiz bir yerde dışlanmaya maruz kaldık, kalıyoruz ve kalmaya devam edeceğiz. Buna rağmen kendimize sürekli şu cümleyi hatırlatmalıyız. “Ben özelim ve kimsenin bir yansıması ya da tıpatıp aynısı olmak zorunda değilim.” Gerek görüşlerinizle, gerekse hal ve tavırlarınızdan dolayı dışlanıyorsanız, bırakın dışlanın. O ortamdan ya da gruptan zaten size bir fayda gelmeyecektir. Olumlu yönden bakacak olursanız, dışlanma olayı size kimlerle hangi derecede iletişim kurup kurmayacağınızı göstermede en iyi ayraç olduğunu bile iddia ederim. Uzun lafın kısası, sadece kendiniz olun sizi olduğu gibi kabul eden insanlarla yakın ilişkide bulunun. Kaynakça: Stephen Chbosky, The Perks of Being a Wallflower. 2012. https://www.imdb.com/title/tt1659337/ Nazlı Ege Sırtıoğlu 21302591 Kuzguncuk, Aşk ve Dostluk: Kumral Ada Mavi Tuna Küçüklüğümden beri yaşıtlarım gibi ben de büyüklerimin eski mahalle anılarını, komşu teyzelerini, sokak arkadaşlıklarını, mahalle bakkalını, berberini, terzisini ve bunlara duydukları özlemi çokça dinledim. Onların anlattığı her kavram ya da olayın başına ‘mahalle’ kelimesini ekleyerek ismi sıfatlaştırıp yüceltmelerine bir anlam veremiyordum. Bir mahalleli için kavga: mahalle kavgası, arkadaş: mahalle arkadaşı, manav: mahalle manavı. Ne özelliği vardı bu kelimenin? Aynı mahallede oturanlar neden orada yaşanan her olayı hep beraber yaşıyormuş gibi davranırlar bilemiyordum. Buket Uzuner’in kaleme aldığı Kumral Ada Mavi Tuna romanıyla aklımdaki sorular cevap buldu ve onun sayesinde benim de kendime özel kısa süreli bir mahalle tecrübem oldu. Daha ilk sayfada Kuzguncuk’u görür görmez anladım bu kitabı çok seveceğimi, babaannemin elli yıllık mahallesinde, babamın bütün çocukluğunu ve gençliğini geçirdiği sokaklarda benim de anılarım olacaktı çünkü. Kendimi babaannemin evinde hissettim her sayfayı okuduğumda, sımsıcacık oldu içim ve aile evimizin camından dışarı bakarmış gibi okudum kitabımı. Bizim sokaktayız, şimdi adı Perihan Abla sokak ama eskiden Ayhan’dı babamın adı yani babamın adaşı… Sokağın en başında göze çarpan büyükçe bir apartman var bahçeli ve ihtişamlı; burası sanat camiasının gözbebeği Mercan ailesinin yani Adaların evi. Tam karşı çaprazında-bizim evimiz- Tuna ile Aras’ın ailesinin üç katlı ama oldukça sade klasik aile apartmanı. Babamların Yahudi komşularının evi ise yine Yahudi bir komşu evi; ahşap, bakımsız kaldığı için korkutucu gözüken ama bu haliyle bile işçiliği ile etkileyen güzel ahşap ev. Olaylar mavi gözlü Tuna’nın Kumral Ada ile tanışmasıyla ve ona her kadını kıskandıracak kadar aşkla bağlanmasıyla başlıyor. Ada, Tuna’nın saf aşkını hep bir kenarda tutarak ondan beklendiği gibi yakışıklı, erkek gibi erkek olan Tuna’nın abisi Aras’a aşık oluyor. Mahallenin delikanlısı ile mahallenin en dişi güzeli arasındaki inanılmaz fırtınalı aşkı izlemek, abisi ile sevdiği kızın ilişkisine ortak olmak kalıyor Tuna’ya da. Tuna’nın anlatımıyla takip ettiğim her sayfada Ada’ya inanılmaz hayranlık besliyorum. Bir okuyucunun da yorumladığı gibi ‘İnsanda kumral olma kumral doğma isteği yaratır bu kitap. Her erkek Aras olamaz, her âşık Tuna olamaz, her kadınsa Ada olamaz asla. Ada kumral bakar, kumral kokar.’ Aras, Tuna, Ada ve aileleri aslında bütün kahramanlar eski mahallelerimizde var olmuş karakterler. Böyle mahalle aşkları yaşanmış, konu komşu dedikodularıyla yaşananları kendileri de yaşamış, olaylar gerçek, sokaklar gerçek ve Kuzguncuk gerçek. Bu gerçekliğiyle insanı içine alan kendinizi aileden hissedebileceğiniz bir kitap. Ancak tekdüze ve sıradan olmayacak kadar da şaşırtıcı ve gerçekdışı duygulara şahit olunuyor. Tuna Ada’ya onsuz nefes alamayacakmış gibi ölümcül bir bağla bağlanıyor, birbirlerinin Mabel’i oluyorlar, Ada da Tuna’ya olan bağlılığını şu sözleriyle anlamlandırıyor: ‘Sen hiç kimsenin olmayacağı kadar çok şeyimsin benim; benim masumiyetimsin Tuna... Benim en yakınımsın! Aslında belki öbür yarımsın? (363)’. Kumral Ada Mavi Tuna ile Kuzguncuk sokaklarında gezip mahalle havasını içime çekmek, Ada ile Aras’ın okul çıkışlarında buluştuğu Baylan’da meşhur Kup Griye’den yemek, Ada olmak, kumral olmak, Aras ve Tuna gibi birbirinden farklı iki erkeğin aşkını tatmak, romanın bir parçası olmak ve hiç kopmamak istedim. Küçük kuzenim Aras’ın isminin de bu çok beğendiğim romandan geldiğini duyunca hiç şaşırmadım doğrusu, çünkü Buket Uzuner’in etkileyici kalemiyle her kahramana ayrı ayrı hayran olmamak elde değil. Yarım kalmayalım hiç bulalım diğer yarımızı Ada gibi Tuna gibi ve sımsıkı sarılalım aşka sevgiye ve sıcaklığa ve sımsıkı sarılalım aşkın dostluğa sıcaklığına… İsmail Arda Günel Delirmemek elde mi? Bir insanın deli olup olmadığı nasıl anlaşılır? Yaptığı hareket ve gösterdiği davranışlara bakılarak bir insana deli yaftası yapıştırmanın etik olup olmadığını seninle tartışmayacağım çünkü değil. Delilik bazen zihinsel bir hastalık veyahut geçirilen bir travma ya da yine aynı şekilde bir kaza sonucu oluşabilir. Toplum içinde tırlatmış bu dediğimiz insanlar vardır, hâlâ az da olsa kalmış mahalle kavramından yola çıkarak eskiden daha bilindik bir şekilde her mahallenin en azından tescilli bir delisi vardı. Bu insana deli demek için deli raporu olmasına gerek duymadan onun yaptığı hareketleri bizimkilerden farklı bulup onu ötekileştirmekten başka bir şey değildir bu. Toplum olarak başka insanların arasındayken kendi kendimize konuşmayı nedense abes bulur ve tahtası eksik bunun deriz. Hangimiz sokakta top oynarken ya da arkadaşlarımızla vakit geçirirken bir büyüğümüz tarafından uzaktaki bir insana baktırılıp bak bundan uzak dur bu deli ifadesini duymadık ki. Biri kendi kendine konuşur diye deli der, diğeri bir rahatsızlığından dolayı yarım yamalak konuşur diye deli der, sonuncusu is hiç konuşmadığı için deli deriz. Oysaki büyük düşünürlerin konuşmaya bile ihtiyaç duymadıkları söylenir, zeki insan az konuşandır denir. Bana göre bir insana sırf farklı diye deli demek diyen kişinin başta kendisini aşağılamasıdır çünkü insan kendisine verdiği değer oranında başkasına değer gösterir. Böyle söyleyince olay sanki egodan kaynaklanıyor gibi gözükebilir ama burada bahsetmek istediğim ego kavramı değil. Olsa olsa bunu erdemlilik diye açıklayabilirim herhalde çünkü ortada bir çıkar göz etme durumu yoktur. Bir deli düşünün şimdi, sözde deli ama toplumdaki normal bir bireyin yerine getirmesi gereken yükümlülüklerden ve etik kurallarından bihaber değil aksine bunların anbean bilincinde, ki bu deli dediğimiz birey, deli demediğimiz ve normal olarak gördüğümüz bir insanın yaptığı kötülükleri yapmayıp, onların yapması gerekip de yapmadıkları iyilikleri de yapmayadursun. Yaptığı işi layığıyla yapmayıp, haksız yere kazanç sağlamaya çalışan bir insan kurnaz gözükürken, halkı düşünen işini olduğu gibi, kimseden bir şeyler çalıp ya da halkın alabileceği tutarın üstüne koyup onları borca sokmayıp hayatını idame ettirmeye çalışan birine ise insanlar kafayı yemiş gözüyle bakarlar ve deli derler. Bazen iyi bir hareket yapmak bile deli olduğunuzu düşündürür topluma. Toplum kendi içindeki farklı bireylere kanser gözüyle bakar. Yanlış bir bakış açısıyla doğadaki doğal seçilim teorisi uygulanmaya çalışılır aslında. Ancak toplumun sahip olduğu bu bakış açısı sadece hayvanlar için geçerli olabilir, çünkü insanlarla hayvanları ayıran birbirlerinden farklı olan bilinç seviyeleridir. Bilimsel olarak deli olduğu kanıtlanmış insanların içinde bazılarımızdan daha fazla iyilik olmasıdır asıl beni üzen. Eğer toplumun deli dediği insan kadar iyilik yapmayıp sözde akıllı olsan bile yine de o delinin senden insancıl, iyiliksever ve kendince aklı başında olduğunu görebilirsin. Her deli bize saçma gelen hareketler yaparlar ancak yaptıkları bu hareketler aslında kendi içlerinde tutarlıdır. Biz beynin çalışıp çalışmamasına değil toplumun bize dayattığı formun dışında çalışıp çalışmamasına bakarız. "Akıllı" olup kötülük yapacağına, "deli" olsun da iyilik yapsın. Nice, bence toplumun yüzde sekseninden akıllı olan, insanlar sırf toplumun oluşturduğu kalıbın dışına, kendileri olabilmek adına, çıktıklarında deli damgası yediklerinden dolayı da toplumca geri kalmışlık çekmekteyiz. Deli deli dersin, gider delirir, deli olur. Velhasılıkelam, deli diye diye delirtilen insanlar da var, akıllı diye diye de toplumu, gözünü bile kırpmadan, yolsuzluk, dolandırıcılık batağına sürükleyen de. Fatmanur TOK OLAĞANÜSTÜ BİR GECEDE KENDİNİ KEŞFETMEK Uzun süredir yeni ve farklı hikâyelerden oluşan kitapların arasında raflarda yerini alan ve isminden değişik onlarca senaryolar hayal ettiğim bir kitaptı Olağanüstü Bir Gece. Aldım, okudum ve yenilendim. Belki de hayatımın dönüm noktası olan olaylarını hatırladım. Tıpkı kitaptaki kahramanımız gibi benim için devrim yaratabilecek güçteki sahip olduğum şeylerin ve yapabileceklerimin farkına vardım. Kendimi küçük şeylerle nasıl mutlu edebileceğimi, alışılmışın dışına çıkarak kendim ile ilgili yeni şeyler keşfedebileceğimi anladım. Kitaptaki kahramanımız Baron Friedrich Michael von R. sadece kendine eskiden beri dayatılmış, alıştırılmış ve aynı zamanda sınırlı olan hayata uyum sağlamaya çalıştığında ve de kendisi gibi aynı çevreden olan insanlara onların davranışları gibi duygusuzca ve bir zorunlulukla, kendi tabiri ile ‘’pistonların üstünde duygusuzca kayan ve kendi etrafında kibirle dönen o büyük mekanizmada sessizce çalışan bir çark’’ gibi davranarak karşılık verdiğinde ne kadar da hepimizin aynı konumda olduğunu hissettim. Nasıl sıradanız hepimiz, nasıl da alışılmışın dışına çıkarak ve farklı davranarak yaşamaya korkak! İlk sayfalarda normal bir hayat yaşamaktan neşesiz, hiçbir olayın kendinde bir etki yaratmadığı ve bir duygu hissettirmediği hale gelen Baron Friedrich Michael von R. , aslında yaşadığı tesadüflerle kendi iradesinin elinden ipleri alıp büyülü bir şekilde savrulurken hepimizin ihtiyacı olduğu aydınlanmayı yaşadı kendi içinde olağanüstü bir gecede. Hiçbirimiz merak etmiyor muyuz eğer yapmamızın kendi çevremizdekiler tarafından ‘’kötü’’ olduğu düşünülen davranışları yaptığımızda nasıl hissedeceğimizi? Belki de ‘’İşte ben buyum, bunları yapmak bana uygun’’ diyebilecek olma ihtimalimizi? Ya da kendimiz için doğru olanın herkesçe yanlış kabul edilen olanı fark etme ihtimalimizi? Başkahramanımız gibi cesaret edip kendimizi tesadüf rüzgârlarının akışına bırakarak, yapmadığımız şeyleri yaparak ve alışılmışın dışına çıkarak belki de varacağız o gerçek benliklerimize. Düşündüğümüz zaman kendimizi tam anlamıyla tanıyamıyoruz ve üstüne başka insanların dedikleri ile, onayladıkları ile yaşıyoruz. Sürekli çevremiz gibi olmaya çalışıyoruz ve bu yüzden de çizgilerin ötesini bilemiyoruz döneme göre çok elit, düzgün ve asil bir beyefendi sayılan Baron Friedrich Michael von R.’nin ilk defa kendinden maddi ve manevi açıdan daha yoksun insanların yanına gittiğinde yaşadığı bocalama, yanlış anlaşılma korkusu ve ne diyeceğini bilememe çaresizliği de alıştığı çizginin dışına çıkmış olmanın bir tezahürü değil midir? Hayatı boyunca çevresindeki resmi ve elit sayılan insanlarla sıradan ve alışılagelmiş kalıplarla konuşmaya ve anlaşılmaya alışmış Baron Friedrich Michael von R.. Ne kadar da mutlu hisseder kendini onların arasına katılınca, ne kadar da samimi bulur o çevreyi kendisininkiyle kıyasladığında. Yine de hissettiği samimiyet, içindeki anlamsız ve karşı konulmaz yalnızlığın kök salmasına engel olamaz. Bizler de onun gibi kendi çevremizdeki şeylere alıştığımızda, belli kalıplar çerçevesinde davranmaya çalıştığımızda çok farklı ortamlarda yaşayan insanlarla iletişim kurmakta zorlanıyoruz. Baron Friedrich Michael von R. kitabın son sayfalarında insanlara onları mutlu edecek bir şey verdiğinde ya da yaptığında kendini rahatlamış, hiç olmadığı kadar huzurlu ve dünyaya ait hissetmeye başlar. Her şeyin farkına vardığımızda mutu etmek ne kadar da kolaydır aslında ve dahi yaşanan mutluluklarla kendini bir şeye ait hissedebilmek... Küçücük bir şeyle büyük mutluluklar yaratabileceğimizi ve insanları mutlu etmenin bir yansımayla bizleri de mutlu edeceğini fark etmenin de asıl benliğimizi bulurken yeri büyük. Baron Friedrich Michael von R.’de de hissettiğim gibi eğer kendi kişiliğimizi keşfedebilirsek yanında sanki yeniden doğmuşçasına bir sürü şeyin yeni hislerimizin, duygularımızın ve zevklerimizin de yenilendiğini ve özünü bulduklarını gözlemleyebiliriz. Daima kendimizi aramalıyız, belki hiç tanımadığımız insanların içinde, belki yapılması yanlış diye düşündüğümüz şeyleri ya da insanları mutlu edecek küçük şeyleri yaparken. Yeter ki kendimizi bulup her gün yaşamdan zevk alalım ve duygusuzlaşarak sıradan bir insan olma ihtimalimizi yok edelim. Belki olağanüstü bir gecede biz de kişiliğimizi tam anlamıyla bularak aydınlatabiliriz hayatlarımızı. Kaynakça Stefan Zweig.Olağanüstü Bir Gece.İstanbul:Türkiye İş Bankası Kültür Yayınları,2015 Batuhan Emre Kaynak 21602088 GERİ DÖNÜŞ Düşünsenize çok ihtiyaç duyduğunuz bir zamanda, o ihtiyaç duyduğunuz şey ortalıkta yok. Hiç kimse o ihtiyacınız olan şeyin nerede olduğunu bilmiyor. Onun nerede olduğuna dair en ufak bir fikriniz bile yok. Bahsettiğim ihtiyaç ufak bir şey değil, hayatınız belki de buna bağlı. Ne yapardınız? Belki de ihtiyaç duyulan şey sizsinizdir. İnsanlar içinde bulundukları durumlardan onları çekip çıkarmanız için size ihtiyaç duyuyorlardır belki de. Böyle bir durumda ne yapardınız? İhtiyaç duyan değil de duyulan olduğunuzda. Bu durumdan kaçar mıydınız ya da bunu bir sorumluluk olarak algılayıp üzerinize düşenleri yerine getirir miydiniz? J.R.R. Tolkien’in yazdığı Yüzüklerin Efendisi Kralın Dönüşü adlı kitabı okurken yukarıda bahsettiğim üzere cevaplamamız gereken bazı sorular var. Bir insan hayatı pahasına bir şeye ihtiyaç duyar mı? Belki bulunduğu durumu değiştirmesi için, belki de buna karşı yardım etmesi için. Dediğim gibi bu ihtiyaç duyulan kişi siz de olabilirsiniz. Eğer diğer insanların bu ihtiyaçlarına sırt çevirmeyip yardım etmeyi seçerseniz, bu konuda üzerinize düşen şeyleri yaparsanız şüphesiz ki üstünüze düşen bazı sorumluluklar olacaktır. Bu sorumluluklar bazen bazı şeylerden fedakarlık etmemizi gerektirecek, hatta bazen içinden çıkamayacağımızı düşündüğümüz bazı durumlara sürükleyeceklerdir bizi. Dediğim gibi sizi içinden çıkamayacağınız bir duruma sürükleseler de bu sorumlulukları sahiplenmeye devam eder misiniz? Aslında bu da diğer insanlar için yapmamız gereken bir fedakarlık değil midir? Çoğu insan bu tür şeylerden kaçabilir ama bazı insanlar bu sorumlulukları benimser, kaçmak yerine üzerine gider ve bu konuda bir şeyler yapmaya çalışır. İhtiyaç duyulmalarının asıl sebebi de bu değil midir zaten? Sorumluluklara gelecek olursak, bu bahsettiğim tarzdaki sorumluluklar diğer normal hayattakilere pek benzemez. Diğer insanlar için önemli olan bazı durumlarının kaderinin, sırtınızda olması gerçekten pek kolay bir şey olmasa gerek. İnsanlar kendileriyle ilgili sorumluluklardan kaçarken birinin çıkıp da diğer insanların hayatlarını sırtına alması gerçekten bunu yapan için kolay değil. Bu konu üstünde çok durdum belki ama bu kitap beni bu konuda gerçekten çok etkiledi. Sorumluluklar konusunda çok fazla şey çıkardım bu kitaptan. Sadece bu konuda mı etkiledi? Bu sorunun cevabı, tabii ki de hayır. Kitaptan çıkardığım birçok şey var. Sorumlulukla ilgili yeterince şeyden bahsettim. Başka ne var diye soracak olursanız, kahramanlık derim. Belki sorumlulukla yakından ilişkili bir konu. Her kahramanın sorumlulukları vardır diyeceksiniz, her kahraman fedakarlık yapar da diyebilirsiniz ama bu konuda da bu kitaptan öğrendiğim çok fazla şey var. Cesaretten de bahsetmem gerekir. Eğer bahsetmezsem haksızlık etmiş olurum bu kitaba. Nasıl sonuçlanacağı hakkında fikir sahibi olmadan bir şeyler yapmak için atılmak cesaret ister. Herkes eminim ki bu konuda hemfikirdir. Devamında ne olacağını bilmeden hareket etmek, ne olduğunu bilmeden boşluğa koşmak gibidir. Yani ne olursa olsun cesaret gerektiren bir şeydir. Bu bahsettiğim şeyler dolu dolu hissediliyor J.R.R. Tolkien’in eserini okurken. Okurken çıkarım yaptığım konular olarak sorumluluk, kahramanlık ve cesaretten bahsettim. Daha önce de dediğim gibi belki birbiriyle çok bağlantılı kavramlar bunlar. Mesela cesur olmayan kahraman mı olur diyebilirsiniz. İnsan, kendisi için değil de başkaları için bazı şeylere cesaret gösterirse kahraman olur. Zaten sorumluluğun her şeyin temeli olduğunu söyleyebiliriz. Yüzüklerin Efendisi Kralın Dönüşü adlı bu kitabı okursanız eğer ne demek istediğimi tam olarak anlayabilirsiniz. Kitap bu tür duygularla dolu. Tolkien hissetmemiz gereken birçok duygu bırakmış eserinin içine. Değer Görme ArzusuÇoğu insan arkadaş edinme konusunda, sosyalleşmekte sıkıntı yaşamaz. Yeni bir ortamagirdiğinizde insanlarla kaynaşmaya, insanlarla muhabbet etmeye, anın tadını çıkarmaya çalışırsınız. Toplanmış bir grubun yanında gidersiniz belki ya da tek duran birinin yanına gidersiniz. Kendinizi tanıtırsınız. Karşınızdaki kendini tanıtır. Belirli bir konu üzerinden konuşmaya başlarsınız. Karşınızdaki ile ortak noktaları yakalarsınız ya da tamamen farklısınızdır. Sonuç olarak muhabbet bittiğinde o kişi veya kişilerle arkadaş olup olmayacağınıza karar verirsiniz.Dediğim gibi bu saydığım şeyleri yapmak çoğu insan için çok kolaydır. Fakat bazı insanlar vardır ki sosyalleşme konusunda hiçbir şey yapamazlar ve köşelerine çekilirler. Kendilerini çoğuortamdan soyutlarlar. Saksı Olmanın Faydaları filminde de belirtildiği gibi İngilizce'de 'Wallflower'denilen bu tip insanların sosyal endişe yaşamasının sebebi genellikle yaşadıkları büyük bir travma olabiliyor.Okulun ilk günü stresini hepimiz yaşarız. Ben mesela arkadaş edinmeyi, onlarla kaynaşmayıseven bir insan olduğum için insanlara kolayca uyum sağlayabilirim. Mümkün olabildiğince çok insanla tanışmaya çalışırım. Belki hepsiyle arkadaş olamam. Uyuşmadığım insanlar da olabilir. Benim arkadaş olmak istediğim fakat beni arkadaş olarak istemeyen insanlar olabilir. Zamanla arkadaşlık ilişkileri yerine oturur. Bazen arkadaş sandığın insanların da aslında arkadaşın olmadığınıanlarsın. Seni soyutlamaya ve dışlamaya çalıştıklarını hissedersin.Bu gibi durumlarda günlük tarzı bir şey tutulmasından yanayım. Kâğıda tüm hislerimizidökebilir, en doğal hâlimizle anlatabiliriz hikâyemizi. Bunu bir insana yapmak mümkün değildemiyorum ama tamamıyla bir insana güvenebilmek kolay bir şey değildir. Hele ki yeni tanışmayabaşladığınız insanlar...Peki arkadaş edindiniz diyelim. Bu arkadaşlığı korumak için kendinizi karşınızdaki insanaveya insanlara göre değiştirmeye başladınız. Sürekli onlarla birlikte olabilmek için uğraştınız. Onlarda sizin uğraştığınızı gördü. Ne kadar çok uğraşırsanız, ne kadar çok peşlerinde koşarsanız, o kadarçok üzülürsünüz. Çünkü eğer sizi bir kere gözlerinde eledilerse ağzınızla kuş tutsanız bile asla gözlerinde yeterince değerli olamazsınız. Durum böyle olunca yorulan da siz olursunuz, üzülen de...Arkadaşlarımızı doğru seçmeliyiz. Eğer arkadaşı olduğumuz insanın yanında olduğumuzdançok farklı bir insan olmaya çalışıyorsak arkadaş seçimimiz çok yanlıştır. Filmde Charlie hocasına“Neden iyi insanlar yanlış insanlarla çıkıyor?” sorusunu soruyor. Hocası ise “Biz hak ettiğimizsevgiyi bekliyoruz.” cevabını veriyor. Hak ettiğimiz sevgiyi beklemek... Ya da daha kötüsü sevgiyihak etmediğini düşünmek...İnsanlar neden kendilerini olduklarından daha farklı görürler, neden kendilerine değer vermezler? Buna aşağılık kompleksi deniyor sanırım. Bende de bulunduğunu düşündüğüm bir durum bu. Hayatımı fazla etkileyecek bir derecede değil ama bazen görüşlerimi, bakış açımıetkileyebiliyor.Annem her zaman der ki: “Sen kendini nasıl görürsen, insanlar da seni öyle görür.”Kendimi her kötü ve değersiz hissettiğim anlarda annemin bu sözünü hatırlıyorum. Sen kendiniçirkin görürsün, başkaları da çirkin görür. Kendini güzel görürsün, başın dik ve kendinden emin birşekilde yürürsün. Bu sefer insanlar şaşırır. Derler ki bu kız neden bu kadar kendinden emin?İnsanlar merak etmeye başlar. Onlar için gizemli bir insana dönüşürsün. Artık onların amacı bugizemli insanın sırlarını çözebilmektir. Böylece insanları kendine çekmiş olursun.Annem aynı zamanda hep kapalı bir kutu olmamı söylerdi. Kapalı bir kutudan kastım ne mi?İnsanlara her sırrını açma, tamı tamına güvenme hiçbir insana. Kendine saklayabileceğin bazısırların ve düşüncelerin olsun. Eğer insanlar sizin hakkınızdaki her şeyi biliyorsa artık merakettikleri bir şey kalmaz ve sizden uzaklaşmaya başlarlar.Arkadaş edinmek bir bataklıkta yürümek gibi galiba. Uğraşmazsanız karşıya geçemezsinizama çabaladıkça da batarsınız. Anlamıyorum. Neden bu kadar zor? Ben sevgiye bu kadar açkenneden kimse beni duymuyor?11 NİSAN 2016 – BÜYÜK AÇILIŞ 11 Nisan 2016 tarihi çoğu insana pek bir anlam ifade etmese de Beşiktaşlıların çoğu bu tarihi yüzlerinde bir gülümseme ile hatırlayacaktır. Çünkü bu tarih, uzun süren stadyum inşaatının bittiği ve yeni stadımızda ilk Beşiktaş maçının oynanacağı gündü. Konuştuğum, görüştüğüm tüm insanlar bu tarihi adeta bir ilkokul öğrencisinin yaz tatilini beklediği gibi bekliyorlardı, aynı benim gibi. 11 Nisan sabahı alışılagelmiş bir sabah değildi, hani bazı sabahlar içinizde o gün çok özel şeyler yaşayacağınıza dair hisler olur ya bu da o sabahlardan biriydi. Gece heyecandan pek uyuyamasam da tüm rüyalarım siyah beyazla doluydu. Her zamankinden 2-3 saat erken uyanıp maçta bilmediğim tezahürat kalmasın diye o boşlukta Youtube’dan marş videoları izledim. Bilmediğim tezahürat kalmadığına emin olduktan sonra, duş alıp kısa bir kahvaltı yaptım. Uçağa binmek için yola koyulurken içim içime sığmıyordu, hava bir Ankara baharına göre gayet sıcak olsa da siyah beyaz kaşkolum boynumdaydı. Havalimanına vardığımda, sabahın erken sayılacak saatleri olmasına rağmen, her taraf siyah beyaz giyinmiş insanlarla doluydu. Hiç tanımadığınız insanlarla aynı amacı taşıdığınızı bilmek, göz göze geldiğiniz her insanla üzerlerindeki formaya bakıp birbirinize gülümsemek çok farklı bir duyguydu. İçim kıpır kıpır olmuştu, bir ara kendimi tutamayıp Siyaaaah! diye karşı tarafa bağırasım bile gelmişti. Karşı taraftan Beyaaaz! cevabı geleceğine emindim ama havalimanında olduğum gerçeğini hatırlayıp bu isteği İstanbul’a bıraktım. Rötarlı ve bol sallantılı geçen bir uçak yolculuğundan sonra kendimi Kadıköy’de buldum. Aslına bakılırsa, atkımı deri ceketimin içine doğru saklamıştım, Türkiye’de holiganizmin çok yaygın olduğu göz önüne alınırsa çok da absürt bir hareket değildi bu. Kadıköy İskelesi’ne doğru yürürken orada görmeye hiç alışık olmadığım renklerle karşılaştım. Beşiktaş’ta yer ve gök siyah beyaz olacaktı bu tahmin edilebilirdi ama Kadıköy’de bayrakçıların Şampiyon Beşiktaş diye bağırıp siyah beyaz bayraklar satması, geçen insanların Beşiktaş marşları söylemesi rüyamda görsem inanamayacağım şeylerdi. İskeleden vapura binerken yine bir Beşiktaş grubuyla beraberdim. Yol boyunca İstanbul’un muhteşem manzarasına eşlik eden marşlarla acayip keyiflenmiştim. Vapurdan indikten sonra tabii ki ilk gidilecek mekân Beşiktaş kartal heykeli olacaktı. Arkadaşlarımla Dolmabahçe’nin o ağaçlı yolundan Beşiktaş’a yürüdük. Herkes eğleniyordu, şarkılar söyleniyor insanlar birbirlerine heyecanla bir şeylerden bahsediyordu. Kocaman bir festival alanı gibiydi, aklınıza futbol denilince sadece erkekler gelmesin burada yürüyen. Her yaştan kadın ve erkek vardı neredeyse. Unutamadığım bir yaşlı çift bile vardı, ufak adımlarla üzerlerinde Beşiktaş formalarıyla hızlı hızlı yürüyorlardı el ele. Gözlerindeki o ışıltıyı, o heyecanı asla unutamam o çiftin. Beşiktaşlı olmak her zaman zorluklar çıkarmıştır hayatımızda. Daha ilkokuldayken sınıfta iki veya üç çocuk dışında kimseyi bulamazsınız siyah beyaza gönül vermiş olan. Ne kadar anlatmaya çalışsanız da anlayamazlar sevdanızı. Kupa veya başarı için sevmek değildir bu çünkü. Bu, Beşiktaş’tan keyif almaktır. Belki de bu dünyanın değişen beğeni algısına karşı bir isyandır, baş kaldırmadır. Bu yüzdendir ki adaletsizliğin karşısında durur Beşiktaş’ın çocukları. Bu insanlar her zaman ezilenin, hor görülenin yanında durmuş, onlara yardım etmiştir. Deprem sonrası Van’da üşüyen çocuklar için tüm stat altmış beşinci dakikada üstünü çıkarmış, atkılarını sahaya atmıştır. Siyahi futbolcu Eto’o’ya yapılan ırkçı tezahüratlara ‘’Hepimiz Eto’oyuz.’’ pankartıyla cevap verilmiştir. Greenpeace aktivistleriyle anlaşıp, nükleersiz bir Türkiye amacıyla çatıdan adeta askerler gibi halatla inilmiştir. Sokak hayvanları için, engelliler için, Kızılay için çeşitli etkinlikler düzenlenmiş ve hatırı sayılır derecede insana ulaşmıştır Beşiktaş taraftarı. Bu insanlar etrafında yaşanan olaylara duyarlıdır, göz ardı etmez, susmaz. Şimdi düşünün, hep azınlık kalmış Beşiktaş’ın şövalye ruhlu çocukları birleşiyordu Beşiktaş’ta adeta bir ordu gibi, Beşiktaş Ordusu. Kartal heykeline vardıktan sonra etraftaki kafelerde bir şeyler atıştırıp, yiyip içtik. Aralıksız 2 saat süren tezahürat ve meşalelerden sonra maç saatini de kontrol ederek Dolmabahçe’ye doğru yürümeye başladık. Koskoca bir Beşiktaş festivaliydi adeta, her yer tıklım tıklımdı. Herkes çok heyecanlı ve mutluydu, herkesin içinde o yolu nefessiz koşup stada varma isteği olsa da o yolu o insanlarla yürümenin de ayrı bir keyfi vardı. Kavuşacağını bildikten sonra özlemek de güzeldir ya aynen öyleydi. Stada yaklaştıkça, hissettiğim mutluluk ve heyecan da aynı oranda artıyordu. Yokuş aşağı giden bir bisiklette gibiydim. Tanımadığım insanlarla kol kola girip marşlar söylüyor onların hissettiklerini dinliyordum. Benden daha küçük yaşlarda olan bir çocuk 2 sene boyunca bu maça gelmek için para biriktirmişti.30 yaşlarında bir çift ise her ay Beşiktaş parası olarak kenara belli miktar para ayırıp kendilerine kombine aldıklarından bahsetmişti. Stada girdikten sonra tribünlere çıkan merdivenleri dörder beşer atlaya zıplaya çıktım. Sonunda buradaydım, senelerdir aklımdan çıkmayan, geceleri rüyasını gördüğüm yerde. Hemen saha kenarına inip çime bir göz attım. Tüm koltuklara kısa bir göz gezdirdim. Bu sırada karşı tribünden gelen tezahüratlara bir yandan eşlik ediyor bir yandan da, onların sesinden kaynaklandığını düşündüğüm rüzgârı yüzümde hissediyordum. İlk kez babamla gelmiştim buraya yıllar önce. Yine aynı duyguyu hissettim. Bu duyguyu özlemiştim. Beşiktaş taraftarının bitmek bilmeyen tezahüratları, Vodafone Arena’yı adeta İnönü Stadyumu’na çevirmişti. Burası Beşiktaş’ın mabediydi, rakiplerin ise cehennemi. Bir hayalin gerçeğe dönüşü gerçekleşmişti sonunda. Üç puanı da üç golle almıştık maç sonunda. Gönül rahatlığıyla Ankara’ya dönebilirdim. Beşiktaşlılık ayrı bir duyguydu, ayrı bir sevdaydı bunu bir kez daha anlamıştım. 11 Nisan 2016 çok özel bir gündü. Seneler sonra hala aynı heyecanla anlatabileceğim, özlemini duyacağım anlarla doluydu. Sabahında içime doğan o acayip his doğru çıkmıştı. Ankara’ya dönerken yolda gördüğüm içi Beşiktaşlı dolu bir arabaya camdan sarkıp Siyaaah! diye bağırarak isteğimi de gerçekleştirmiştim. Bir kere daha haklı çıkmanın gururunu yaşadım karşı arabadan çok daha gür bir Beyaaaz! sesi gelince. 21901605 Serengeti Ayhan Unutulamayanların Sokağı Son günlerde zamanın değeri kendini belli etmeye başladı. Geçmişe geri dönme arzusu veya gelecekteki mutlu günlerin hayali… Elimde olsa geçmişi unutma pahasına geleceğe gitmek isterdim. Bu sefer yeni bir sayfa açmak değil, yeni bir deftere geçmek… Sizi bilmiyorum ama benim geçmişle aram kötü. Gelecekten de korkmuyor değilim ama geçmişle yüzleşecek hâlim yok. Tabii herkesin geçmişi unutmak için bir nedeni vardır. Artık mutlu anılarımın esiri olmaktan yoruldum. Hiçbir şeyin eskisi gibi olmayacağı gerçeği bana çok acı geliyor. Unutmak istiyorum. Bana geçmişi hatırlatacak her şeyden kaçıyorum; telefonumdaki eski fotoğrafları siliyorum, eskiden yakın olduğum insanların yüzüne bakmıyorum ve en önemlisi anıları taşıyan sokaklardan uzak duruyorum. Geçmişin beni ben yapan her parçasından sakınıyorum. Ne zaman geçmişi hatırlayacak gibi olsam gözlerimi kapatıp kendime yalan söylüyorum; “O kişi sen değildin.”, “Bunların hiçbirini sen yaşamadın.”. İşte bu kendime kurduğum bir tuzak. Ne kadar kendimi unutmaya zorlasam bir o kadar da hatırlıyorum. Neden geçmişi hata gibi görüyorum? Kendimi tekrar tekrar unutulamayanların sokağında olmadığını bildiğim bir çıkışı ararken buluyorum. Labirent ’de de okuduğum gibi “Bizim, zamana değil, yola bakmamız gerektiği, ruhumuzun buna ihtiyaç duyduğu söylenmişti. Geçmişi ve geleceği, şimdiki zamanda birleştirmeliydik. Kederi neşeyi ve öfkeyi bir arada verebilmeliydik.” (Sönmez ,78) Sokaklarla yüzleşmeye gidiyorum; Yanımda sadece metro kartım, üstündeki resmim silinmiş, adım artık okunmuyor. Merdivenlerden aşağı inip her zamanki gibi soğuk demir banka oturuyorum. Çok geçmeden metronun tanıdık sireni kulağımın içinde yankılanıyor. Etrafımdaki insanlar telaşla bir kapıyı yakalamaya çalışıyor. Her zamanki gibi metronun kapıları tam karşımda açılıyor, içeri giriyorum. Her zamanki koltuğuma oturduğumda dünyanın sahte güvenine sığındığımı fark ediyorum. Karşımdaki camdan kendi yansımamı gördüğüm an metroda ağladığım gün aklıma geliyor. Bu sefer yerimi değiştirmek yerine yansımama bakıp o günü hatırlamaya çalışıyorum. Zayıflıklarımdan kaçmaya o kadar zorlamışım ki kendimi beni insan yapan hislerimden uzaklaşmışım. Hatırlayamıyorum, çok yazık. Unutulamayanların acısı geri geliyor. Kafamı dağıtmak için kulaklığımı takıp müzik dinliyorum. Yine o parça çıkıyor karşıma. Şu sevdiğim insanlara parça ithaf etme huyumdan vazgeçmem lazım. Yutkunarak “oynat” düğmesine basıyorum. Bu sefer onu hatırlatan parçayı dinliyorum. Geçmişi hatırlıyorum ve şimdiyle karşılaştırıyorum. Ne kadar da yalnızlaşsam da demir bankın soğukluğu, metronun kapıları, parçanın sözleri asla değişmiyor. Geçmiş bana çok iyi davranmasa da arkasında beni ben yapan kederi, neşeyi ve öfkeyi bırakmış. Kalabalığın arasında boynum bükük ama yine de de emin adımlarla ilerliyorum. Önümü görmememe rağmen her zamanki gibi çıkışın nerde olduğunu biliyorum. Ankara’nın en darmadağın sokaklarının bulundurduğu tanışmışlık hissi beni bir bütün hâline getiriyor. Geçmişle yüzleşmeye hazır hissediyor, gri şehri öksürmeden içime çekiyorum. Kafamı zorla kaldırıyorum. Uzun zaman sonra gözlerimle birlikte zihnimin karanlık köşelerine ışık sızıyor. Gördüğüm ilk şey köşedeki çiçekçi oluyor. Anneanneme giderken hep çiçek alır, suladıkça beni hatırlamasını isterdim. Küçük balkonunda onun için kocaman bir bahçe olmuştum. Aklıma kurumuş çiçekleri geliyor fakat yürümeye devam ediyorum. Bir o kadar tanıdık, bir o kadar da yabancı bir sokağa giriyorum. Kapanmış kepenkler beni afallatıyor. Sanki dükkanlar kapanmadan önce bana haber vermeliymiş gibi içerleniyorum. Delirmiş olmayım. Sokaklarla 1 21901605 Serengeti Ayhan yüzleşmeye değil hesap sormaya gelmiş gibiyim. Her adımımda birini daha kaybediyorum. Artık görüşmediğim arkadaşlarımla çimlerde oturduğumuz o mutlu günü görüyorum. Uzaklaşan kahkaha sesleri geçmişin izlerini taşıyor. Ya yanıt gelmezse? Bu sokakların ne sakladığını merak ediyorum ama geçmişi hatırlamaktan korkuyorum. Hemen gözlerimi kapatıyorum. Geçmişi görmesem bile o beni görüyor ve yargılıyor. Geçmişin her parçası birbirini işaret ediyor. Her sokak aynı caddeye çıkıyor. Hayatım bir film şeridi gibi gözlerimin önünden geçiyor. Unutulamayanların sokağı beni yine kendine hapsetti. Kaynakça Sönmez Burhan. Labirent. İletişim Yayınları, 2018. 2 Elif Berka Tanyeli KALANLARA SELAMETLE Akranlarımızla aramızdaki o garip, duygusal, bilinmez bir ortaklık hissi vardır ya hani... Yeni girdiğimiz bir ortamda, çocukken yaşadığımız mahalleden bahsederken, tanımadığımız biri “ben de küçükken hep o mahallede saklambaç oynardım!” diye çıksa, istemsizce o kişiyi kendimize dost sayarız. Ortak olaylara şahit olmuşsak hele, hemşehrisini bulmuş Karamanlılar, alışverişte rastlaşan akrabalar misali sevinçten dörtköşe oluveririz. Ortak yaşanmışlıklar, ortak anılar nasıl da derin bağlar filizlendirir içimizde. 90’lı yıllarda yaşamış olanlar iyi bilir, her şey o kadar hep beraber yapılırdı ki! Komşularla beraber halı yıkamak, çırpmak, beraber çeyiz hazırlamak, oturup sohbet etmek, komşu çocuklarıyla beraber tüm gün oyun oynamak… Ben 90’larda yaşadım çocukluğumu. Şanslıyım ki bu asosyal, modern(!) çağa geçilmeden hemen önceki, birlik beraberliğin son tohumlarının yeşerdiği o çağa denk gelebildim. O zamanlarda acılar beraber yaşanır, teselliler birbirimizde bulunurdu. Kalanlara şükretmekti en önemlisi, geleceğe karamsar bakıp, gidenin arkasından yıllarca yas tutmak değil de “bize yaşanmışlıkların hakkını teslim etmek ve doğrulup yeniden yürümek düşer. Sevdiklerimiz öldüyse bize yeniden sevebilmek düşer” dediği gibi Ayşen Aksakal’ın (Aksakal 28). Umut ve saygı hayran olunan nadir özellikler değildi de hepimizin ortaklığıydı. Ne kadar çok şikayet eder olduğunuzu farkettiniz mi? Kitabı okurken durup şöylece bir çocukluğumu hatırladım. Tabii ki dertsiz tasasız değildik, hiçbir zaman da mükemmel hayatlarımız olmadı. Ama çocukluğumda düştüğümde kanayan dizimi saklayan arkadaşlarım vardı. Anneannem bana yine düştüğüm için kızmasın diye, ağıtlarımı duyan komşu teyzem yıkardı dizimi kendi evinde. Çok ağladığım için de susturmak için cebimize 1-2 lira koyup bakkala gönderirdi. Çikolataya, cipse ikna olurduk işte. Olurduk diyorum çünkü yanımda gelen arkadaşlarımla beraber çekerdik cefasını da sefasını da! Küçücük cipsi hepimiz paylaşırdık. Az ile yetinmeyi öğrenmiştik büyüklerimizden. Şimdi 5 yaşındaki kuzenim ağlayınca eline tableti tutuşturuveriyorlar. Çok yaşasın canım internet(!). Sağduyulu, merhametli, dostcanlısı insanların yanında büyüdüm çok şükür! Acıların üstü “daha kötüsü de olabilirdi” lerle kapatılır, sevinçler “çaya bekleriz” lerle pekiştirilirdi. Anneannemin peşine takılıp teyzelerle mahallede kapı önlerinde buluşmalarına gitmesini dörtgözle beklerdim. Her teyzenin bir torunu olurdu elbet, her 9 ayın sonunda yazın buluşurduk biz de. Yazları akşam serinliğinde kurulan yer sofraları, çayının soğumasını bekleyen küçükler, çekirdek muhabbetleri, akşam saklambaçları… Mutluyduk hep beraberken. Pazar günlerini sevmezdim mesela, banyomu yaptıktan sonra akşam dışarı çıkamayacağıma üzülürdüm. Büyüdüğümüzü 4 yaz sonra anladım. Birer birer gelmemeye başladık yazlıklara. 90’lı yıllardaki çocukluk anılarım böylece sona ermiş oldu. Geleneklerimize bayağı alışkanlıklar olarak bakmak, bizim neslin popüler tepkisi olmuş durumda. Belki de yaptığımız yanlışlar zinciri böyle başladı. Eski kafalı olduğumu düşünüyor olabilirsiniz. Eski kafalılık bana öğretildiği gibi saygılı, vicdanlı ve yardımsever olmaksa, seve seve eski kafalı olabilirim. Kimse ondan daha yüksek puan alamasın diye elindeki notları paylaşmayan insanlarla olmaktansa, ölümü ve doğumu birlik içinde geçiren, sağduyulu insanlarla aynı ortamda olmayı yeğlerim. Öyle bir ortamda sırtınız yere gelmez. Yardım etmek ne zamandan beri bizim için zaman kaybı olmaya başladı? Zaman, sevgisiz yaşandığında kaybedilir. ‘Zamanın değerini bilememek’ isimli nutuk konuşmasını hepimiz biliriz büyüklerimizden. Dinlerken oflayıp puflarız ama büyüyünce de muhtaç kalırız. Bizim neslin son bireyi de ölene kadar devam eder umarım bu. Ben bundan 50 sene sonra nutuk dinleyemeyecek olanlara acırım. Teknolojinin kucağında büyürken çevrelerinde konuşulanlara kulaklık takabilirler ya da hesap soran ebeveynlerini engelleyebilirler. Ayşen Aksakal’ın da dediği gibi bizler Lakin İyi Yaşadık, dostlar meclisine selam olsun. Kitabı okuyan 90’lı yılları yaşamış olanların Aksakal’ın selamına karşılık “aleyküm selam” dediğini duyar gibiyim. Yeni çağın yalnız insanları için tek önerim televizyonun sesini kısıp, eski fotoğraf albümlerini incelesinler. Siyah beyaz fotoğraflarda daha çok duygu vardır. Kalanlara selam olsun! Kaynakça Aksakal, Ayşen. Lakin İyi Yaşadık. İstanbul. Everest Yayınları, 2016. Baskı. Erdem Ünal Sevdiğimizi Sevdiğimiz Yapan Hiç fark ettiniz mi bilmiyorum fakat sevdiğimiz, birlikte vakit geçirmekten hoşlandığımız birçok insan aslında bizden çok farklı kişiler. Dostlarınızı, aile bireylerinizi ve sevdiğiniz, hoşlandığınız kişileri düşünün mesela. Sizce de bu düşündüğünüz kişilerde, tanımadığınız birinde olsa tuhaflıkla karşılayacağınız özellikler yok mu? Veya hobileri, eğlence anlayışları, dinlemeyi sevdikleri şarkılar, gerçekleştirmek istedikleri hedefleri size de düşününce bazen saçma gelmiyor mu? Sevdiğim, değer verdiğim insanlarda zaman zaman farkına vardığım bunun gibi ilk bakışta garip ve anlamsız gelen hareketler beni “Neden bununla samimiyim?” veya “Nasıl oluyor da birlikte güzel vakit geçirebiliyoruz ve birbirimizi seviyoruz?” sorularına yöneltiyor. Zamanla anladım ki aslında sevdiklerimizi bize yakınlıklarına göre seçmiyoruz. Onlarda bulduğumuz veya zamanla oluşturduğumuz değerler, onları “sevdiklerimiz” yapıyor. Büyüdükçe farkına daha çok varıyorum ailemle olan farklılıkların. Hayatım boyunca her zaman yanımda olmalarına, beni her daim eğlendirip benimle oyun oynamalarına rağmen zaman geçtikçe muhabbetlerimizin, zevk aldığımız şeylerin değiştiğini görüyorum. Hatta bu değişim birlikte yaptığımız aktivitelerin azalmasına ve kalitesinin düşmesine neden oluyor. Fakat bu durum sizce benim onlara olan bağlılığımın ve sevgimin azalmasına neden oluyor mu? Yaşadığımız onca anı, bana gösterdikleri sonsuz sevgi onları her zaman benim gözümde en değerli kılıyor. Efendi ile Köpeği kitabında da yazar Thomas Mann’ın köpeği Bauschan ile olan dostluğunu bu duruma örnek gösterebiliriz. Köpeğiyle yaşadığı onca anı onu köpeğine daha bağlı yapıyor ve aralarındaki değeri güçlendiriyor. Zaman zaman köpeğinin yaptığı hareketleri saçma ve anlamsız bulsa da aralarındaki kuvvetli bağın kırılmasına neden olmuyor bu tür düşünce farklılıkları tıpkı ben ve ailemle olan kuvvetli bağ gibi. Örneğin, annem ne zaman ayran yapsa her zaman ayranın faydalarından bahseder. Düşünsenize bir kişi sürekli ayranın faydalarından bahsediyor. Çok garip ve itici duyuluyor eminim fakat “ayranın faydaları” adlı bu tür bir konuşma annemden gelince ben bunu tuhaf yorumlayamıyorum, sıcak ve düşünceli bir insanın değer verdiği bir kişiyi bilgilendirmesi olarak görüyorum. Nedense insanlar hep kendilerine benzer insanlarla samimi olmak isterler. Düşünce ayrılıklarına girdikleri yakından tanımadığı kişilere ön yargıyla yaklaşarak bu kişilerle samimi olamayacaklarını ortak noktalarının azlığına ve düşünce yapılarının farklılığına bağlarlar. Bu duruma zıt bir örneği kendimden vermek istiyorum. Yaklaşık 4 senedir birlikte olduğum kız arkadaşımla gün geçtikçe fark ediyoruz ki aslında birbirimizden birçok konuda çok farklıyız. Örneğin, o dışarıda yemek yemeyi sever ben evde yemeyi tercih ederim veya ben sürekli sinemaya gitmekten hiç sıkılmam o ise uzun aralıklarla gitmek ister. Bir keresinde de yurt dışına gitmiştik ve kısıtlı bir paramız vardı. O, paramızı müzeleri gezerek harcamak istemişti ben ise şehrin sokaklarında gezerek, oraya özgü tatları tadarak harcamak istemiştim. Bu konuda sık sık tartıştık ve sonuç her ikimizi de mutlu edecek şekilde gelişti. Bulunduğumuz şehirde bir veya iki müzeyi geziyoruz, akşamları oraya özgü bir yemeği yiyoruz ve bunları gerçekleştirirken de bol bol yürüyoruz. Gördüğünüz gibi değer verdiğiniz birlikte zaman geçirmekten hoşlandığınız kişilerle ortak düşüncelerde olmasanız bile birbirinize verdiğiniz değere oranla ortak noktalar oluşturarak birlikte zevk almaya devam edebiliyorsunuz. Peki, diyelim ki ben bu yurt dışı seyahatine samimi olmadığım ama gezideki asıl amacının benim gibi şehir turu yapıp oranın atmosferini yaşamak isteyen biriyle gitmiş olsam ve bütün gün ortak isteklerimizi yapsak daha mı çok eğlenirdim? Kesinlikle hayır. Şundan eminim ki yapmak istediklerimin bir tutamını değer verdiğim bir kişiyle yapmayı, bütün gün boyunca samimi olmadığım biriyle istediklerimi yapmaya her durumda değişirim. Bu konuda Thomas Mann da köpeğinin yaptığı bazı davranışları mantıksız bulmasına rağmen onun böyle davranmasını sevdiğini söylemesi benimle aynı fikirde olduğunu gösteriyor. Dolayısıyla sevdiklerimizle aramızda kuvvetli bir bağ var. Bu bağ yaşadığımız ortak anılara, karşılıklı güvene, ilişkiye verdiğimiz emeğe veya karşılıklı sevgi ve saygıdan ortaya çıkan bir çeşit değere bağlı olabilir. Fakat bu bağ küçük anlaşmazlıklardan, tanımadığınız birinde görseniz koşarak uzaklaşacağınız huylardan ve ortak noktaların zamanla yoksunlaşmasından etkilenmiyor. Sonuç olarak anlıyorum ki sevdiğim kişiyi sevdiğim yapan şey karşılıklı anlayış ve sevgiden başka bir şey değil. Kaynakça: Mann, Thomas. Efendi ile Köpeği. İstanbul: Can Yayınları, 2015. Korkunun Karanlığı Hayatta en korktuğunuz şey nedir? Hiç tüm benliğinizin korku tarafından ele geçirildiğini hissettiniz mi? Korkunun size yaptırdığı en çılgın şey ne peki? Bu sorulara dürüstçe cevap verebiliyor musunuz? Korkunun en ilkel duygulardan biri olduğu söylenir. Bazen bilinmezlikten kaynaklanan, bazense bir şeyin eninde sonunda gerçekleşeceğini bilmenin verdiği gerginlikten sebep; ama her türlüsünde insanın içini kemiren, zamanla kuvvetlenen ve insanın içinde kökleştikçe bazı kökleri başka başka olumsuz duygulara evrilen bir duygudur aynı zamanda korku. Kıskançlık, öfke, nefret ve daha bir sürü duygunun en büyük kaynaklarındandır bana göre korku. En eski zamanlardan beri yalnızca bireylerin değil toplumların kaderini şekillendiren en önemli unsurlardan olmuştur bence korku. Kaç millet başındakilerin türlü korkuları yüzünden savaşa girmiştir, kaç insanın canına cadılık yapacakları korkusuyla son verilmiştir, kaç din ortaya çıkmış kaç kültür değişmiştir korku yüzünden. Korkunun insan zihnini bulandırdığı kesin; ama bence korkunun bize yaptırdıkları her zaman bizi biz olmaktan çıkaracak kadar değiştirmesinin sonucu değil. Bazen aslında bizde var olan ancak gün ışığına çıkmak uygun ortam şartlarının oluşmasını sinsice bekleyen bir canavarın eseri değil midir yapılanlar? Çocuklarını Yiyen Satürn bence korkunun en iyi ifade edilmiş hallerinden biri. Goya, tabloyu ​evinin duvarına çizdiği dönem de göz önünde bulundurulduğunda, muhtemelen İspanya’nın içinde bulunduğu olumsuz durumu yansıtmak istemişti tablosunda. Savaşlarla, devrimlerle kendi çocuklarının hayatını tüketen bir ülke. Kendi çocuklarını yiyen bir ülke. Aslında Çocuğunu Yiyen Satürn’ün de içinde bulunduğu Kara Resimler adı verilen serinin hemen her ​tablosunda görülüyor bu durum. Kendi hayatındaki hastalıkları, yaşadığı kötü deneyimler de o karanlık ruh haline pek yardımcı olmamıştır herhalde diye tahmin ediyorum. Ancak ben, bunları bilmeme rağmen, bu tabloya baktığımda bu tür bir alegoriden ziyade daha yüzeysel bir korku görüyorum. Belki de öyle görmek istiyorum, nedeni bilmesem de. Katledilmekten korkan, o paranoyanın getirdiği delilikle katletmeyi seçen bir adam görüyorum resme baktığımda ben. Karanlığın içinden fırlayan bedeni, kabarmış saçları ve sakalları, elinde tuttuğu bedenden daha büyük bir ısırık alabilmek için kocaman açtığı ağzı, bedene sapladığı parmakları ve beyazlarından delilik fışkıran gözleri ile kendi yaşadığı dehşeti karşısındakine tamamen yansıtan bir adam. Karanlığın içindeki bu delilik hali daha iyi ifade edilemezdi bence. Frank Herbert’in Dune isimli kitabında “Korkmamalıyım. Korku aklın katilidir.” gibi bir cümle ​ ​geçer. Ve bence çok da doğrudur. En ufak parçası bile içimize düştüğünde bizi kendimizden uzaklaştırıp yavaş yavaş daha karanlık bir varlığa evrilten bir duygudur çünkü korku. İçimize tamamen yayıldığında artık benliğimizin bizim bildiğimiz halinden pek bir şey kalmamıştır, korkunun bize yaptırmak istediği her şeye boyun eğer olmuşuzdur. Bu bazen koca bir ulusa savaş açmak olur, bazen kendi çocuğumuzu diri diri yemek. Korku gerçekten aklın sonunu getirir. Çoğu zaman bu denli büyük olmaz belki korku hissetmenin sonuçları, ama yine de hayatımıza güzellik kattığını da iddia edemeyiz sanırım. Egomuz, kıskançlıklar, öfke, ve hatta belki de nefret; hepsi korkuyla alakalı değil midir? Nelson Mandela’nın da dediği gibi, seçimlerimiz korkularımızı değil umutlarımızı yansıtmalı. Seçimlerimi, kararlarımı korku üzerine temellendirmeye başladığım her an tablodaki karanlık ruh haline biraz daha yaklaştığımı hissediyorum. Korkudan kaçmak ne kadar doğru ve ulaşılabilir bir hedef bilmiyorum ama bu tabloya her baktığımda hissettiğim ürperti beni buna sürüklüyor. Satürn’ün tepeden tırnağa içinde bulunduğu vahşet hali başka bir seçenek bırakmıyor sanırım tabloyu inceleyenlere. Bir nevi korkmaktan kormak gibi bir şey bu, kısır döngü adeta. Belki de bu yüzden Goya bu tabloları kimsenin görmemesini istemişti, bilmiyorum. Kaynakça Goya, Francisco. Prado Müzesi. 1819. Duvar sıvası üzerine yağlıboya sonradan tuvale aktarım. Madrid. Herbert, Frank. 2016. İthaki Yayınları. Mandela, Nelson. 2006. ? Kaan ÜNLÜ 1 21602662 KONSTANTİNİYYE OTELİ YA DA, HEP ÇOK STRESTEN OLUYOR BUNLAR! Canlıyken, ya uyuyoruz, ya da uyanığız diyebilir miyiz? O zaman bir bilgisayar sistemi gibi, açılıp kapanmamız tek tuşa mı bakıyor? "0" olunca uykuya dalıp, "1" olunca bir anda uyanıyor muyuz? Kulağa mantıklı geliyor. Ama şu örneği bir düşünün derim: özellikle ilköğretim yıllarımızda, sabahın 6'sında kalkmamız gerektiğinde "tak!" diye uyanabiliyor muyduk? Şu an hâlâ ilköğretimde olmadığımızı, ama hâlâ erken uyanmamız gerektiğini farz edersek ya şimdi "hop!" diye uyanabiliyor muyuz? Hep bir ağızdan gelen şikayet dolu "HAAAYIIIR!" çığlıklarını duyar gibiyim sanki. Peki madem bir anda uykuya dalmıyor ya da uykudan uyanmıyoruz, o zaman bu iki durumun arasındaki geçişte neler yaşanıyor? Belki buna da aşinasınızdır: Bilinciniz birilerine cevap vercek derecede açık, ama beyniniz ne olup bittiğini kaydetmiyor, zira ona göre siz uyuyorsunuz ve rüya görüyorsunuz. Gecenin bir yarısı bir arkadaşınız sizi uyandırıp birkaç soru sordu mesela, siz de büyük ihtimal bu sorulara birtakım cevaplar verdiniz. Sabah kalktığınızda aynı arkadaşınız gelip size “Şu geçen akşam sorduğum şey vardı ya...” şeklinde başlayan bir cümle kurunca da tabii devreleriniz yanıverdi: “Ne sorusu ya?”, “Ben seni akşam görmedim ki?”, “O olay rüyamda değil miydi yahu?” ve başka envai çeşit soru kafanızda yuvarlanmaya başladı. Ya da gecenin bir yarısı uzun bir kimyatezi yazmaya uğraşıyorsunuz. Sonra, bir yerde bir hata yaptığınızı farkediyorsunuz, ve kapanmaması için yüzünüze ataşlarla bağladığınız göz kapaklarınızın ardındaki uyku dolu gözlerinizle ekrana bakıp söylenmeye başlıyorsunuz: “Of ben nasıl böyle bir salaklık yaptım? Tabii ki 0.5 mol sodyum siyanür olacaktı! George daha 10 metrelik koşusunu bitirmedi, nasıl 0.5 mol olmasın!”. Sonra bir klavyenize, bir ekrana bakmaya başlıyorsunuz, çünkü bir hatanızı anladığınızı sanıyorsunuz ama aslına durum bu değil, tabii kimya tezine George 10 metre koşmadığı için 0.5 mol bileşik yazmak istemiyorsanız. Zaten bunu farkedince de bir sonraki adımınız yatağa sürünüp uyumaya başlamak oluyor, sabah kalktığınızda da yarım yamalak hatırladığınız “George” saçmalığının ne kadarını teze geçirdiğinizi görmek için koşa koşa tekrar bilgisayarın başına geçiyorsunuz. Kaan ÜNLÜ 2 21602662 Peki ölüm için de durum böyle mi? Bilge Epikür, “Ben varsam ölüm yok, ölüm varsa ben yokum” demiş; ya uyanıksınızdır, ya da uyuyorsunuzdur der gibi. Ama uykuda durumun bu olmadığını görmedik mi sanki? Ölüm uykuya ne kadar benziyor bu açıdan sizce? Sizce kanımız yavaş yavaş soğurken, benliğimiz, farkındalığımız da yavaşça parmaklarımızın ucundan kayıp düşüyor mu? Kalbimiz beynimize küstüğünde, o karanlığa düşerken nasıl hissediyoruz? Konstantiniyye Oteli’nin daha ilk birkaç paragrafındaLivaneli’den bir görüş alıyoruz buna dair. Ve doğruyu söylemek gerekirse bu görüşün aktarımı çok... Tanıdık. “Bunu bilmesi –bilmemiz- olanaksız; çünkü düşüşten sonra başka bir dünyaya ait olduğunu, adların önemsizleştiği yarı saydam, yarı gerçek yarı düş, korkudan, arzudan, tutkudan ve kaygılardan azade bir âleme girdiğini seziyor; bilmiyor da seziyor, artık her şey sezgiden ibaret zaten.” Acaba uyumamaya çalışıp, aklımızı bir arada tutmaya canla başla uğraşırken düşüncelerimizin yavaş yavaş ama durdurulamaz bir şekilde kimya tezinden George’un 10 metre koşusuna dönmesi ve bizim bunu normal görmemiz ve sanki hayat devam ediyormuşçasına rüyalar diyarına dalmamız gibi, ölürken de böyle yavaş bir bilinç kaybı mı yaşıyoruz? Epikür’ün iddiasına karşıt olarak, ölüm varken bizim de var olduğumuz bir an var mı? Livaneli’nin nefes kesici bir detayda anlattığı gibi, bizi oluşturan benliğimizin, pürüzsüz mermerden ıslak toprağa doğru yavaş yavaş batmasının çok normal olduğunu “sezmek” mi oluyor son düşüncelerimiz? Beynimizin son ışıkları da sönmeden önce yaşadığımız bu sezgiler tufanı, son rüyamız mı? Eğer öyleyse, belki de gerçeklik parmaklarımızın arasından kayıp giderken kendi ahiretimizi yaratıyoruzdur... Belki de, sinir sistemimizin ilettiği son sinyaller, cennetimiz ya da cehennemimiz oluyordur. Ne dersiniz? Bence Konstantiniyye Oteli’ne bir göz atın, belki siz de George 10 metre daha koşsaydı her şey ne kadar daha güzel olurdu anlayabilirsiniz! Esenlikle kalın,iyi uykular okumalar! BİBLİOGRAFİ kitapyurdutr. youtube.com. 1 Haziran 2015. 3 Mart 2017 <https://www.youtube.com/watch?v=hxD3F8Q9P5A>. Livaneli, Ö. Zülfü. Konstantiniyye Oteli. Doğan Kitap, 2015. Tuba ŞEKER BENCE BAŞARMAK Başarının bir tanımı var mıydı ya da herkes için genellenebilecek bir şey miydi başarı? Başkalarının geriye kalanlar için belirlediği başarı sistemi herkesi ikna edebilecek ve herkese kendini başarılı saydırabileceği bir şey miydi de çoğu insan için başarmak; para kazanmak,belli bir statüde bulunmak ya da başkaları tarafından takdir edilecek işler yapabilmek olmuştu? Dünyada milyarlarca insanın var oluşu aslında milyarca farklı karakterin de bulunuşu demek. Her insanın kendi karakteri doğrultusunda ölçütleri vardır ve başarı da aslında kişiden kişiye değişen, genellemesi olamayacak bu ölçütlerden biridir.Bu ölçütlerin oluşumunun başlıca iki nedeni insanların hayallerinin ve hedeflerinin farklı oluşundan kaynaklanır. İnsanlar genelde kurdukları hayallerde kendilerine verdikleri görevi tamamlamış yani başarmış görürler. Kiminin hayali ileride iyi bir şirkette CEO olmak gibi bireysel bir hayal iken kimisinin hayali de başkalarını mutlu edecek güzel işler yapmak olabilir.Hayal kısmında kendilerini o işi başarmış görürler ve onun vereceği mutluluğu düşünerek hayatlarını sürdürürler.Bu hayallerinin hepsi kendi karakterlerine göre değişir yani insandan insana farklı hayallerin oluşu başarı ölçütlerinin de insandan insana değişebileceğini gösterir hepimize. Hedefler de hayallerle aynı boyuttadır bir bakıma.Gireceği bir sınavdan yüksek almayı hedefleyebilir insan ya da iyi bir şirkette,iyi bir pozisyonda olmayı hedef koyabilir kendine veya bir sosyal sorumluluk projesinde,bir şeyleri değiştirmeye çalışabilir elinden geldiğince. Bireysel ya da toplumsalcı bir hedef olsun olmasın yine de insan o işi bitirdiğinde kendini başarılı sayar.Ayrıca hedeflerin de farklı oluşu hayaller kısmında olduğu gibi başarmanın tanımının genellenemeyeceğini gösterir bizlere. Benim için başarmak çok iyi bir kariyer yapabilmek der iken bir başkası için mutlu bir aile düzeni kurabilmek olabilir.İkimizin de hayalini kurduğu ve bizi mutlu edeceğini düşündüğü başarı ölçütü farklı olabilir ancak gerek insanların hayalini kurduğu başarı ölçütünde gerekse de kendine koyduğu hedefte gözettiği asıl şey işin sonuna geldiğinde mutlu olup olmadığıdır. Başarmanın genellenebilecek bir tanımı yoktur fakat herkesin ortak noktada buluştuğu yer sonunda mutlu olup olamayacağıdır.Yani hepimizin başarıda aradığı asıl şey kendi mutluluğumuzdur.Ben ileride CEO olunca mutlu olacakken bir başkası iyi bir dereceyle okuldan mezun olunca ya da iyi birer anne baba olunca mutlu olacaktır. Bu hayal ve hedefleri gerçekleştirince mutlu olacağımızı düşünürüz ve kendimizi başarılı olarak görürüz.Bu mutluluğu elde edemedikçe kendimizi başarılı olarak göremeyeceğiz ve yaptığımız işlerde kendimizi tatmin edemeyeceğizdir,en azından öyle düşünürüz. Başkalarının takdir edeceği ve başarı örneği olarak göreceği işler yapsak bile eğer mutlu değilsek o işten ,kendimizi başarılı olarak göremeyeceğiz sürekli; yetersizliğimizden bahsedip duracağızdır büyük bir ihtimalle. Umudunu Kaybetme filminde ise insanlara lanse edilen umudunu kaybetmeyip çalışınca başarılı olunacağı fikri tüm bu sebeplerden dolayı bana ikna edici gelmiyor. Filmin sonunda başrollerin ne kadar mutlu olduğundan yeterince bahsedilmiyor sadece genellenen o statü başarısının çok çalışınca elde edilebileceği gösteriliyor, fakat bu herkes için bir başarı örneği mi?İnsanların çalışmalarının ardındaki sebep rahat ve mutlu bir hayat sürebilme istediğidir, fakat bunun yalnızca çok yüksek bir mevkiye gelince elde edilebilecek bir şeymiş gibi anlatılması çok yanlış bir bakış açısı. Ayrıca başarmak adına yaşanılan huzursuzluklar ve mutsuzluklar bence başarmanın amacına uymuyor. Toplumumuzda bulunan geleceği rahat ve mutlu yaşamak adına şimdiyi feda etme düşüncesi bu filmde de yer alıyor. Yani hayatı garanti altına almak için şimdiyi çoğu zaman değmeyecek eziyetlerle geçiriyorlar ve sonra da bunu yapmadıkça başarılı olamayacakmışsınız gibi gösteriyorlar. Halbuki bugünü de yarını da huzurlu ve mutlu geçirmek mümkünken niye kendimizi mutsuz edelim? Başkalarının diğer tüm insanlık için başarı ölçütleri oluşturması ve bizlerin de o ölçütleri birer başarı örneği olarak görmemiz çok yanlış.Başarmak asıl mutluluğu elde etmek demek ve ben ne zaman mutlu olacaksam ve neyle mutlu olacaksam o zaman başarılıyımdır. Hayatta başarılıyım çünkü mutluyum da diyebiliriz aslında buna.Bir başkası benim hayatımı yaşamıyor ve bu nedenle yine bir başkası yaptıklarımı birer başarı ya da başarısızlık örneği olarak sınıflandırma hakkına sahip değil. Sonuç olarak başarmak mutluluğu elde ettiğimiz zaman gerçekleşecek bir şey ve herkesi mutlu eden şey farklı olacağı için başarmanın tanımı da farklı olacaktır elbette. Ayrıca başarmak adına boş yere eziyet çekmek ve huzursuzluk içinde başarı zannedilen toplumsal yargıya sahip olmak başarı değil,verilen emeğin karşılığını almaktır. Burçin İrem ARICI Ölüme Bir Süre Veda Edin Ölüm, söylenmesi en zor ama hayatımızın kendisini oluşturmuş, her şeye konu olmuş, hakkında satırlarca sözler söylenmiş, belki de her gün yüz yüze yaşadığımız o gizemli kelime çoğumuz için. Bazen kazayla bazen doğa ananın elbisesini giyip doğal afetlerle gelen, zamanı, mekanı olmayan bir kavram olarak tanımlanan bu olgunun şekillenmesi konusunda farklı bir bakış açısına sahip olmak çok da mümkün değildir aslında. Ölüm sadece ölümdür, ne bir nefes eksik, ne bir nefes fazla... Jose Saramago’nun kitabı, Ölüm Bir Varmış Bir ​Yokmuş ölüm için yepyeni bir giysi tasarlamış. Zarif, zeki, orta boylu, dişi ve fazlasıyla ​öfkeli… Genel olarak kurgu dünyasının klasikleşmiş mitlerinden olan “ölümün vücut bulması” fikrine zaten alışkın olduğumuzu göz önünde bulundurunca bu fikrin fazlasıyla şaşırtıcı geldiğini söyleyemeyeceğim. Sanırım ben daha çok o ölümün soğuk nefesi klişesinden yanayım. Ölüm benim için gizemini korumalı, hani şu “şeytanın en büyük hilesi aslında hiç var olmadığına inandırmasıdır” sözündeki gibi ölüm dokunamayacağımız kadar uzak ama cama çarpan nefesimizden daha yakın olmalı. Tüm bu nedenlerden ötürü, her ne kadar değerli bir kitap olsa bile, kendi adıma çok etkilenmedim maalesef. Sadece bir anlığına acaba ölüm artık aramızda olmasa nasıl olurdu diye düşünmedim desem yalan olur. Aslında kitabın başında benim tahminim zamanın başından beri varlığını sürdüren, görülebilecek, hissedilebilecek hatta tüm duyuların çok ötesinde olan her şeyi yaşamış olan ölümün artık sıkılmış olabileceğiydi. Küçük, bilinmeyen bir ülkenin insanlarına ders vermek istemiş olması bende sadece “ölüm buna tenezzül eder mi” sorusuna neden oldu. Bu zamana kadar bizlere empoze edilen o tahtına kurulmuş, olgunluğunu yüzünde taşıyan, sessiz ama merhametsiz ölüm ve Saramago’nun ölümü tamamen bir zıtlık oluşturuyor. Fakat ölümün pelerinini toplayıp gittiği bir yerin betimlenmesi tam anlamıyla ne kadar olabilirse o kadar olmuş. Ölümsüzlüğün her zaman ütopik bir düşünce olduğunu düşünenler için yazar aslında bunun distopyanın yapı taşı olabileceğinin sağlam kanıtlarını öne sürüyor. Ölüm herkes için bir noktada illaki korkulan bir olgu ama ölümün var olmamasının da ne derece dehşet verici olabileceğini bu kadar net görebilmek gerçekten korkutucu. Yaşlanan, zarar gören ama ölmeyen daha doğrusu ölemeyen bir toplumun hayalini adeta göz kapaklarınıza çizebiliyorsunuz. İnsanların derslerini aldığına inandığında geri dönen ölüm bambaşka bir tabloyla karşımıza çıkıyor. Seri katilleri konu alan cinayet romanlarında görmeye alışık olduğumuz, ölüm ilanı olarak algılanabilen mektuplar… Her ne kadar betimlenen bu ölmeyen ülke distopyasını çok sevmiş olsam da ölümün karakterleştirilmesi nedense çok da yeterli değildi benim için. Belki ben izlediğim veya okuduğum diğer eserlerin etkisinde olduğumdan dolayı ya da bu kadar insansı bir tavrı ölüme yakıştıramadığım için bilemiyorum. Sadece ölümün görmek istediğim portresinin bu olmadığını söyleyebilirim. Doğasına uydurabildiğim en önemli özelliği karşısına rakip olabilen tek kurbanına duyduğu o yırtıcı öfkesiydi. Doymak bilmeyen, kırmızı bir öfkeye sahip ancak olabilecek en soğuk duruşa sahip olan ölümün izlerini gördüm adeta. Yaşam ve ölüm arasında var olan o incecik çizgiyle dalga geçermişçesine bir anlatıma sahip olan bu kitap sizlere tanışabileceğiniz farklı ve daha insansı bir ölüm sunuyor. Ölümsüzlüğün getirdiği ağır sonuçları içinde barındıran bu süreli distopya hali, her ne kadar günümüzde klişeleşmeye yakınlaşmış olan bir ölüm figürü sunsa da, alışılmış olan diğer konuların dışında farklı bir dünya vadediyor. Diğerkâmlık İnsan hayatının değerini çoğumuz daha tam olarak kavrayabilmiş değiliz. Sadece birkaç şanslı insan bu şerefe nail olmuş durumda. Bu insanlardan birisi de Oskar Schindler. Oskar Schindler, 1904’te doğmuş Alman bir iş adamı ve o zamanki Nazi Partisi’nin bir üyesiydi. İkinci Dünya Savaşı esnasında, tüm şöhretini riske atarak ve tüm malvarlığını harcayarak toplama kamplarına gönderilmek üzere olan 1200 tane Yahudi’nin hayatını kurtardı. Onları kurtarma yöntemi ise çok basitti. Yeni açacağı fabrikada işçilere ihtiyacı olduğunu söyleyerek, kampta bulunan çoğu Yahudi’nin ismini bir listeye yazarak bu listedeki insanların kendisinin işçisi olmasını istediğini belirterek oranın yöneticisi olan bir komutana teslim etti ve malvarlığının çoğunu da bu yöneticiye rüşvet olarak verdi. Yakalanırsa Yahudilere yardım ettiği için vatan hainliğinden asılabileceğini bildiği halde tüm hayatını riske atarak bu işe girişen adamın ismini, onun adına bir film yapılmış olmasa asla öğrenemeyecektim. Büyük ihtimalle benim gibi birçok insan da benimle aynı kaderi paylaşacaktı. 1200 insanın hayatını kurtaran, o insanların hayallerini gerçekleştirmesine yardımcı olan insan, tarihin derinliklerinde gömülüp gidecekti. Bu filmin benim hayatımı değiştirdiğini rahatça söyleyebilirim. Bir insanın, başına gelebilecekleri düşünmeden başkalarına yardım edebildiğini görmek beni çok etkiledi. Ne kadar bencilce davrandığımı fark etmemi sağladı. Ben basitçe para isteyen insanları bile görmüyor taklidi yapıyorken, Schindler’in hayatı pahasına insanlara yardımcı olması kendimden utanmama sebep oldu. Bu konuda yalnız olmadığımı düşünüyorum. Dilencilere bakıldığında, onlar hayatlarının kurtarılması gibi büyük bir fedakârlık bile beklemiyorlar bizden. Sadece para istiyorlar. Çoğumuz da, onların hayatını kolaylaştırabilecek ölçüde para bağışlayabilecek durumdayız hâlbuki. Fakat, benim de dâhil olmadığım, birkaç kişi yardımda bulunuyor bu insanlara. Cimriliğimizden mi yapıyoruz, yoksa bize empoze edilen insanları aşağılama duygusundan mı bilmiyorum fakat bu huyumu değiştirmeye çalışacağımı biliyorum. Filmde beni çok etkileyen sahnelerden bir diğeri de 9-10 yaşlarında bir çocuğun, Yahudiler şehri terk etmek zorunda bırakılıyorken “Elveda Yahudiler!” diye tekrar tekrar bağırmasıydı. Bu sahnenin beni bu kadar etkilemesinin sebebi, nefretin ne kadar aşılanabilir bir şey olduğunu anlatmasıydı. Bu kadar küçük bir çocuğun bir şeyden nefret edebilmesi bile ilginç geliyor bana. Tüm bir ırktan nefret edebilmeyi ise ancak insanlardan öğrenmiş olması lazım. Çünkü ancak bir insan bu kadar kötü bir şeye teşvik ediyor olabilir. Gerçekten de, ırkçılık insanlığın yarattığı en iğrenç şeylerden biri. Sadece etnik yapısından veya renginden dolayı bir insandan tüm kalbinizle nefret edebilmek çok zor olsa gerek. Ama bunun tarihte çok yaygın olduğunu görüyoruz maalesef. Günümüzde bile siyahi insanlara, bizim ülkemizde olmasa bile, ırkçılık ve ayrımcılık vakaları var. Biraz da minnet duygusundan bahsetmek istiyorum. Çünkü filmin etkileyici sahnelerinden bir diğeri de son sahnesi. Tüm hayatını kurtardığı ve hâlâ hayatta olan Yahudilerin, Schindler’in mezarına gidip onu andıkları sahne. Bir insanın hayatında bıraktığınız bu etkinin, bundan 50 sene sonra bile hatırlanmanıza ve yâd edilmenize sebep olması, benim gözyaşlarına boğulmama sebep oldu. Fakat burada da maalesef iyi bir insan olmanın bir yan etkisini görüyoruz. Çünkü Oskar Schindler 1974 yılında beş parasız bir şekilde hayatını kaybetti. İnsanların canını kurtarmak pahasına, hayatındaki tüm lükslerden vazgeçip tüm parasını insanların fabrikasını sorgulamaması için rüşvet vererek harcadı. Umarım hayatını kurtardığı insanların onu hatırladığını, onu andığını biliyordur. Umarım ölümden sonra da bir hayat vardır da, tüm bu yaptıklarının boşa gitmediğini biliyordur. Sonuç olarak, Schindler’in Listesi filminde, Oskar Schindler’in yaptığı fedakârlıklar hepimizin kendi hayatına da uygulaması gereken hayat dersleridir. Bize, kendi hayatıyla, iyi bir insan olmanın ne demek olduğunu öğreten insanın asla unutulmaması dileğiyle… Kaynakça Spielberg, S. (Yöneten). (1993). Schindler's List [Sinema Filmi]. Deniz EsenTimsah GözyaşlarıHaber okumak, izlemek veyaduymak çok yıpratıcı bir hal aldı.Senelerdir ailecek bir tek akşamleyinyemek yerken televizyonda ana haberbültenini seyrederiz, evdeki bulmacalarbittikçe de gazete alırız. Teknoloji sağolsun, gün içinde olan bitenler insanistemese de bir yerden kulağına geliyor;kötü haber tez ulaşır sonuçta. Ağlayanaileler, kazalar, kayıplar, yangınlar,depremler her yerde; duymak, gündemiyakalamak için fazla çaba sarf etmeyelüzum yok. Eminim eskiden de durumçok farklı değildi, ancak dünyanın dahaiyi birbirine bağlanmasıyla dahahttp://probilgi.blogspot.com.tr/2012/08/neden-timsah- önceden meraklısına duyurulmayagozyas-denir.htmlyetecek şekilde bir köşeye sıkıştırılacakhaberler gözümüzün içine sokuluyor. Elden ne gelir, başımız sağ olsun diyip geçiyorum.“Başınız sağ olsun, Allah beterinden saklasın, geçmiş olsun” gibi laflar gün geçtikçedaha da samimiyetsiz geliyor kulağıma. Arkadaşlar arasında bile, bazen seneler öncekaybettiğimiz akrabalarımızı, tanıdıklarımızı anlatırken ölüm bahsi geçince refleks olaraksöylenen birkaç kelime için teşekkür edip konuya dönüyoruz. En son kimin arkasındangerçekten içten bir sesle bu sözleri duyduğumu ve kullandığımı hatırlamıyorum. Amatamamen susmak da ayıp olur.Ölünün arkasından gerçekten ağlayan, en yakınlarıdır. Sonuçta hayatları yaşadıklarıkayıp sonucunda değişecek olan da onlardır. Bunu kabullendiğim anı çok iyi hatırlıyorum.Lise son sınıftayken bir arkadaşımızın babası kalp krizi geçirerek vefat etmişti. Cenazesi içinbütün dönemimiz ve birkaç öğretmenimiz okul tarafından servislere bindirilip camiiyegötürülmüştü. Sınıfımdan bir kız hüngür hüngür ağlamaktaydı, bir yandan da kendi kendinesöylenmekteydi. Onu sakinleştirmek için kalabalıkta yanına yaklaştığımda dedikleri beni çokşaşırtmıştı. “Buradaki kaç kişi bu adamın hayattayken kim olduğunu, nasıl biri olduğunubiliyordu ki geldiler? Biz neden buradayız?” Ona sarıldım ve arkadaşımızın yanında olmakiçin toplandığımızı söyledim. Cenaze töreninden sonra ise vazifemizi tamamlamak adınaarkadaşımızı sadece 15 saniyeliğine görüp dağıldık.Ağlayan sınıf arkadaşımın gözyaşları, timsah gözyaşı değildi, ama merhum için dedeğildi. İnsan, en iyi ihtimalle başına kötü bir olay gelen biriyle empati kurabilir, fakatduygularını birebir paylaşamaz, yaşayamaz. Herkesin hayatında üzüldüğü anlar ve kayıplarıvardır veya olacaktır zaten, başkalarına da ağlayacak olsak ne ara yaşayabiliriz ki? Herkesinderdi kendine...Yakınlarımdan (neyse ki) şu günlerde incinen kimse olmadı, fakat Timsah Parkromanının ana karakteri olan küçük bir kız yine bu düşünceleri aklıma getirdi. Ava Bigtree,Timsah Park’ı işleten ailenin en gencidir ve kendilerine has, belki tekdüze denebilecekhayatları, annelerinin ölümüyle birlikte, kendi deyimiyle “çöker”. Anne, Park’ın yıldızıdır veartık hayatta olmayışı, gösterilerin sekteye uğraması anlamına gelmektedir. Aile ise, yaşamtarzlarını devam ettirebilmek için Park’ı işletmeyi sürdürür, fakat müşterileri memnun etmekzordur. Ava’nın gözlemlediğine göre “En kızgın görünenler nedense en yakın mesafedengelenlerdi [...] – bu hanımlar, annemizin ölümü onlara atılmış bir kazıkmış gibi davranırdı.”(Russell, 16) Ava, kimseden merhamet dilenecek bir karakter olmamasına rağmen,insanların ilgisizliğine içerler, fakat durumu kabullenmek gerektiğini görür.Satırların arasından bu küçük kızın sinirini ve üzüntüsünü hissetmiş olsam da,açıkçası böyle bir durumda benim böyle bir habere vereceğim tepkinin de çok farklı olacağınıdüşünmüyorum. Genç ve yetenekli bir annenin arkasında çocuklarını bırakarak ölmesiüzücü