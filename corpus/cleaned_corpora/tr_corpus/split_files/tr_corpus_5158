Dijital Dünya'da olmadıkları için dijimonlar her gelişmiş hallerini aynı anda kullanabilirler ve bu sayede MaloMyotismon yok edilir. Sezonun sonunda tüm çocukların gelecekte hangi meslekte olacakları ve ne iş yapacakları bilgisi verilerek dijimonun 2. sezonu sona erer. Takato bir digimon fanatiğidir ve arkadaşlarıyla Digimon Kart oyunu oynamaya bayılır. Takato ve iki arkadaşı gizli bir yerde buluşur burada kart oyunu oynar ve kartları burada saklarlar. bu yer ise parktaki oyuncaklardan birinde olan gizli bölmedir. Bir gün Takato okula gitmeden önce bu gizli yerde arkadaşıyla kart oyunu oynarken okula geç kalırlar ve arkadaşı önden gider. Takato ise acele bir şekilde kartları toplarken kartlar etrafa saçılır ve bir mavi kart gözüne çarpar. Bu kartı digimon kart oyununda puanları hesaplamak için kullanılan bir aletten geçirdiğinde alet yanar. Okula gittiğinde ise çok geç kalmıştır. Cebinden kalem kâğıt çıkarır ve bir digimon çizer ve okul çıkışı parktaki gizli yere gittiklerinde kartlarını koyduğu kutunun parladığını görür ve tabii ki arkadaşları da oradadır. Kutuyu açtığında ise digi-vice'ı görür akşam eve gider ve digimon çizdiği not defterini digi-vice'dan geçirmeye çalışır ve geçiremez. Takato'nun annesi yemek hazır diye seslenir ve takato digi-vice'ı ve not defterini bir kenara bırakır. odadan dışarı çıkacakken digi-vice not defterinin sayfalarını tek tek çeker ve bilgileri okur. Bunu gören takato digi-vice'ı alır ve guilmonla tanışır. Guilmon onun digi partneridir. İleriki bölümlerde Takato Henry ve Rika'yla görünür. Henry'nin digi partneri terriermon, Rika'nın ise Renamon'dur... İlk on bölüm üç çocuk arkadaş olmasa da sonradan olurlar ve 14.bölümde Devalar çıkar.Hepsi üstün seviyedir.Sırasıyla onları yenerler.Bu arada impmon diye acemi seviye yaramaz bir digimon çıkar.Caturamon adlı 12 Devadan biri İmpmonun beynini çeler ve onu virüs olarak mega seviyeye geliştirir ve Beelzebumon adlı demon lord digimon çıkar.Beelzebumon çocuklara saldırır o an guilmon mega seviyesine gelişir ve Dukemon adlı bir kraliyet şövalyesi çıkar.Baya savaşırlar ancak yenişemezler.Sonra Digital dünyanın dört koruyucusundan biri olan Zhuqaimonla Quinglongmon savaşır ve Dukemonda savaşa girer.Ancak bunların savaşması hiçbir şey değiştirmez ve D-reaper adlı virüs çıkar. Culumon adlı digimon bütün kutsal digimonları yanına çağırarak güç toplar ve seçilmiş çocuklara verir. Dreaper dünyaya girmeyi başarır ve Takato'nun arkadaşı Jurie ve Culumonu esir alır. Bu virüs tüm şehre yayılmaya başlar.Finalde ise Dukemon arkadaşı Grani ile birleşir ve Dukemon Crimson modu olur ve Dreaperı yok ederler. Dijital dünya, 3 melek digimon tarafında yönetilmektedir. Bu 3 meleğin ismi; Cherubimon (lopmon mega), Seraphimon (patamon mega) ve Ophanimon'dur. İçlerinden bir tanesi, Cherubimon, ayaklanmıştır. Bu yüzden, dijital dünyanın dengesi bozulmuş ve parçalanmaya başlamıştır. Antik çağda dijital dünyayı kendi yaşamları karşılığında kurtaran 10 efsanevi savaşçı artık yoktur. En tehlikeli zamanda efsanevi savaşçıların ruhları başka bir dünyada olan çocuklara yeni bir güç sunuyorlardır. Gerçek dünyadaki bu çocuklar Digimon dünyasını girerler ve bir Digimon olurlar. Toei, ilk başta Digimon'un 4. sezonunun adını "Digimon Scanners" olarak koyacakdı. Ancak ani bir karar değişikliğiyle Digimon Frontier olarak çıkarmaya karar verdi. Aslında Scanners daha uygundu belki... Çünkü; devamlı gelişen Digimonlar daha da değişti. 3. sezondaki Mega değişimden sonra bu sefer kahramanlarımız taradıkları digimon oluyorlar, tabi biraz daha karmaşık. Kahramanlarımız Digimon dünyasında bir ruh gücüne sahip ve bunun sayesinde ruhunu taşıdıkları Digimon'a dönüşüyolar. Bu dönüşüme Hybrid adı verilmiş.İlk başta virüs Cherubimonun adamları olan Grottomon Arbormon Ranamon Mercurymon ve Duskmon çıkar.13. bölümde seraphimonu adice bir saldırıyla mercurymon yener ve datasını saklar.Sırasıyla grottomon arbormon ve ranamonu yenerler ve mercurymon ise seraphimon datasıyla birleşir shadow seraphimon olur. Ancak Shadow Seraphimonu Aldamon yener ve mercurymonda ölür.Duskmon ise başrollerden Kojinin kardeşi olan Koichidir ve Duskmon iyi olur.Ophanimonu esir tutan cherubimon ise ophanimonla savaşır.Ophanimon ölmeden önce koji ve takuyaya güç verir.Onlar mega seviyesi ile Cherubimonu yenerler.Ardından Lucemon adlı digimon çıkar.Yardımcıları iki kraliyet şövalyesidir ve onlarıda yenerler.Son bölümlerde Lucemon gelişir ve Lucemon Chaos mode olur.Koichi ölür.Sonra bütün çocuklar birleşir ve susanoomon olur.Lucemon Chaos Mode ölür ve Lucemon Shadowlord mode olur. Onu da finalde yenerler ve gerçek dünyaya giderler.Koichi ölmemiştir Masaru her ne kadar büyük de gösterse animede 14 yaşında liseye giden bir çocuktur. Annesi ve küçük kız kardeşiyle beraber yaşar. Sokak dövüşlerine bayılır ve neredeyse önüne geleni devirir. Bir gün dövüşürken Dijital Dünya'dan kaçmış Agumon'la karşılaşır ve ikisi ölümüne dövüşmeye başlar ama ikisi de yorgunluktan dövüşmeyi bırakır. Bundan sonra Agumon, Masaru'ya Aniki diye seslenmeye başlar ve ikisi ortak olur. Fakat buna izin veremeyecek bir kuruluş vardır. DATS. Agumon'nun derhal Dijital Dünya'ya gönderilmesini söylerler, ama Masaru, Agumon'un kendisine ait olduğunu söyler ve bunu reddeder. DATS ise ona başka teklif sunar. DATS' a katılıp Agumon'u resmi şekilde kendi ortağı yapıp onunla birlikte Dijital Dünya'dan kaçıp gelen digimonları kendi dünyalarına göndermeye çalışmalarıdır. Zar zor da olsa, başka çaresi olmadığını düşünen Masaru bunu kabul eder ve Agumon'la beraber digimonları kendi dünyalarına göndermeye başlarlar.Masaru ile birlikte Norstein ve gaomon,Yoshino ve lalamon da vardır.10 bölüm boyunca digimon avlarlar ve sonralarda 4. çocuk Ikuto çıkar ve digimonu falcomon.Ikuta ilk olarak 3 çocuğu kötü sanır ve onlara karşı olur.Annesini ise Frigmon sanır.Akhiro Kurata adlı kötü doktoru ilk 3 çocuk iyi sanır.Sonra Kurata digital dünyada yarattığı gizumonlarla merukimonu öldürür ve 4. çocukla birlikte bütün çocuklar kurataya karşı olur.Kurata bir demon lordu olan Belphemonun içine girer ve çocuklara saldırır ancak bir süre sonra belphemonu kontrol edemez.Belphemonu ve doktoru Shine Greymon Burst Mode ile yenerler.Digital dünyaya Yggdrasili görmek ister ancak kraliyet şövalyeleri izin vermez ve yggdrasil dünyayı yok etmek ister ancak finalde bütün kraliyet şövalyeleri yggdrasile karşı koyar ve yggdrasili agumon burst mode ile yenerler. "Ana Madde:" Digimon Xros Wars Diğer adıyla Digimon Fusion,Taiki Adında Birisi Evde Otururken dışarıdan garip sesler duymaya başlar. O sıralarda şehirde garip şeyler olmaya başlar.Bu olaylar olurken Taiki Tam arabanın altında kalıyorken bir güç onu kurtarır ve Taiki ve arkadaşlarının kötü güçlere karşı mücadelesi o zaman başlar. Taiki adında bir çocuk dışarıdan garip sesler duymaya başlar. O sıralarda şehirde garip şeyler olmaya başlar. Bu olaylar olurken Taiki Tam arabanın altında kalıyorken bir güç onu kurtarır ve Taiki ve arkadaşlarının kötü güçlere karşı mücadelesi o zaman başlar. Digimon Listesi Fıstıklı, Armutlu Fıstıklı, Yalova ilinin Armutlu ilçesine bağlı bir köy. Köyün tarihi kesin olarak bilinmemekle birlikte tarihi şadırvan ve mezar taşlarındaki 400-500 yıllık bir tarihi olduğu anlaşılmaktadır. Adını çevresindeki fıstık çamlarından alan köy, 1795 yılından beri aynı adı taşımaktadır. Köy Yalova iline 63, Armutlu ilçesine 8 km uzaklıktadır. CinsiyetÃ§ilik Cinsiyetçilik, bir cinsiyetin diğerinden üstün olduğunu savunan görüş ve ideolojidir. Cinsel ayrımcılık ise insanların diğer insanlar hakkındaki yargıları, kişisel değerlerden çok cinsiyete dayandığında ortaya çıkan ve kimi zaman nefret içeren çatışmalı durumdur. Daha genel olarak cinsiyete dayanan her tür ayrım, cinsel ayrımcılık olarak tanımlanabilir. Bu (bazı istisnaları olmakla birlikte) tarihte genel olarak erkeklerin kadınlara karşı, heteroseksüellerin eşcinsellere karşı üstünlüğü şeklinde rastlanır ve günümüzde de geçerliliğini yaygın şekilde korumakta, insanlar arasında hâlen etik bir konu ve bazı toplumlarda tabu olarak varlığını sürdürmeye devam etmektedir. Cinsiyetçiliğin insanlar arasında neden böylesine geniş ölçüde kabul gördüğü hakkında yapılan tartışmalar, genellikle şu sonuçları işaret etmektedir: Aile, toplum ve çeşitli dinlerden öğrenilen, erkeklerin dominant ve kadınların resesif özelliklerinden veya ahlâken doğru olduğu varsayılan kültürel ve etik normlar, değer yargıları, tabular, kurallar, yasalar, örf ve âdetler cinsiyetçiliği olağanlaştırır ve normalleştirir. Başlıca düşünce şekilleri ve inanışlar şu şekildedir: Cinsel ayrımcılık temel olarak belli bir varlığın karakteristik özelliklerinin her zaman kendine özgü sınırlar içinde kalmaya mahkûm olduğu düşüncesine dayanır. Kendi içinde ise; erkeğe, kadına, çift cinsiyetli olana ve cinsiyet değiştirene karşı ayrımcılık olarak bölümlendirilebilir. Bu türlerden her biri faklı bir tarihî gelişime sahiptir ve farklı davranış biçimleriyle kendini gösterir. Her karakteristik özelliğin kendine ait kesin sınırları olduğu düşüncesi, erkeği ve kadını ait oldukları sınıflara kesin bir şekilde ayırdığı gibi her iki cinsiyete ait özellikleri gösteren bireyi de reddeder. Böylece bu düşünce; bir erkeğin diğer erkeklerden, bir kadınınsa diğer kadınlardan önemli bir fark olabileceği ihtimalini de yok sayar. Cinsel ayrımcılığın belirli türleri birçok ülkede yasa dışı olduğu halde bireylere cinsiyete dayanan bazı özel haklar, öncelikler veya sorumluluklar verilmesi oldukça yaygındır. Cinsel ayrımcılık kavramı aslında genellikle kadınlara karşı olan ayrımcılıklarla eş tutulur. Bunun nedeni, kadınlara karşı ayrımcılığın ortaya çıkan ilk şekil olmasıdır. Şovenizm kavramı en geniş haliyle bu ayrımcılığı da kapsar. Erkek egemen, ailedeki baba figürünün ağırlık bastığı toplumlarda bu tür ayrımcılık, kadının zayıf olduğu yaygın kanısı ile kendini belli eder; bazı toplumlarda kadın, kanunen bir birey olarak dahî görülmemiştir. Feminist bazı oluşumlar; kanun önünde eşitlik, politik alanda kadının temsil edilmesi, kadına karşı şiddetin önlenmesi, eğitim ve iş fırsatları gibi konular üzerine giderek kadın haklarını gözetmektedirler. Erkeklere karşı cinsel ayrımcılık içinde erkek düşmanlığı ve androfobiden bahsedilebilir. Erkek düşmanlığı, adından da anlaşılabileceği gibi nefret duygusunu içerir. Androfobi ise "erkeklere karşı korku" anlamına gelir ve psikolojik bir rahatsızlık olarak tanımlanmaktadır. Kadının kendini erkekten üstün hissetmesi de bir cinsel ayrımcılık türü olmasına rağmen kavram, yakın zamanda yaygınlaşmıştır. Şükrü Halûk Akalın Şükrü Halûk Akalın, (22 Ocak 1956, Karaahmetli, Yüreğir), 15 Nisan 2001 - 12 Ocak 2012 tarihleri arasında Türk Dil Kurumu Başkanlığı görevini yerine getirmiştir. Kurumda düzenlenen basın toplantısında, görevine kendi isteği ile son verdiğini belirten Akalın, Hacettepe Üniversitesi'ndeki asli görevi olan öğretim üyeliğine dönmüştür. Adana'da ilk ve ortaokul öğrenimini tamamladıktan sonra liseyi İstanbul'da okudu. Lise yıllarında Son Havadis ve Yeni İstanbul gazetelerinde muhabir olarak çalıştı. İstanbul Üniversitesi Edebiyat Fakültesi Türk Dili ve Edebiyatı Bölümünü 1979 yılında bitirdikten sonra aynı bölümde doktora yaptı. Hazırlamış olduğu "Saltuk-name I (İnceleme - Metin)" başlıklı teziyle 1987 yılında Yeni Türk Dili alanında doktor unvanını aldı. Çukurova Üniversitesi Fen-Edebiyat Fakültesi Türk Dili ve Edebiyatı Bölümüne 1989 yılında Yardımcı Doçent olarak atandı. Aynı bölümde 1990'da Türk Dili Doçentliğine, 1996'da ise Profesörlüğe yükseltildi. Çukurova Üniversitesi Türk Dili Bölüm Başkanlığı yaptı. Kurucusu olduğu Çukurova Üniversitesi Türkoloji Araştırmaları Merkezinin müdürlük görevini yürüttü. 1995 yılında Bilim Kurulu Aslî Üyeliğine seçildiği Türk Dil Kurumu'na 15 Nisan 2001 tarihli Resmî Gazete'de yayımlanan üçlü kararname ile başkan olarak atandı. Daimi Genel Sekreterliği ABD'de olan Uluslararası Sürekli Altayistik Konferansı (Permanent International Altaistic Conference)'nın 2003 yılında dönem başkanlığını yaptı. Yirmi beş yıl görev yaptığı Çukurova Üniversitesi'nden ayrılarak 1 Mart 2006 tarihinde Hacettepe Üniversitesi Edebiyat Fakültesi Türk Dili ve Edebiyatı Bölümüne geçti. 12 Ocak 2012 tarihinde saat 11:00'da Türk Dil Kurumu'nda düzenlenen basın toplantısında 11 yıldır yürütmekte olduğu başkanlık görevine kendi isteği ile son verdiğini açıklamıştır. Kişisel ağ sayfası Ã‡apraz derleyici Çapraz Derleyici üzerinde çalıştığı platformdan farklı olan platformlar için çalıştırılabilen kodlar üreten derleyicidir. Böyle bir araç, erişiminizde olmayan bir platform için kod derlenmesi gerektiğinde ya da böyle bir platform üzerinde kod derleme işleminin yapılmasının imkânsız olduğu (gömülü sistemlerde olduğu gibi, mikrokontrolörler minimum bellek ile çalıştığı için derleme imkânsız olur) durumlarda faydalı olabilir. Çapraz derleyicinin temel kullanımı çalışılan ortamın hedef ortamdan ayrılması şeklinde tanımlanabilir. Bu kullanım çeşitli durumlar için faydalıdır; ‘’’gcc’’’ onlarca platformu ve yaygın olarak kullanılan programlama dillerini destekleyen bir çapraz derleyicidir. Bununla birlikte, derleyiciyi geliştirmeye çalışan gönüllü insanların sınırlı zamanları ve bir çapraz derleyiciyi çalışır hale getirmenin gerektirdiği uğraş, bazı sürümlerin hatalardan dolayı çalışmamasına neden olmaktadır. gcc’ nin hedef platformlar için çalışması, hedef platform için hazırlanmış binutils’ in ikili dosyalarını gerektirmektedir. Bunlar arasında en önemli olanlardan biri GNU Assembler dır. Bu yüzden öncelikle binutils configure betiğine codice_1 parametresi geçirilerek derlenmelidir. Bunun ardından eğer binutils’ in oluşturduğu araçlar path ile tanımlı dizinde ise gcc’ yi derleme işlemi normal bir şekilde gerçekleştirilebilir. bash kullanan unix benzeri işletim sistemlerinde, bahsedilen tanımlama aşağıdaki şekilde gerçekleştirilebilir; Çapraz derleme, derleme işleminin yapıldığı platform üzerinde hedef platform için bir takım standart C kütüphanelerinin bulunmasını gerektirir. En azından kütüphanenin crt0, ... parçalarının olması gereklidir. Diğer bir alternatif, C kütüphanesinin kaynak dosyaları derlemek için gerekli sadece temel parçalarını içeren newlib kullanılmasıdır. gcc’ yi newlib ile yapılandırmak için configure betiğine codice_2 parametresini geçirmek yeterli olur. Bu da farklı makineler için çapraz derleyici geliştirmenin yöntemlerinden biridir. Yani, B makinesi üzerinde çalışıp C makinesi için çalıştırılabilir kodlar üretecek çapraz derleyicinin A makinesi üzerinde geliştirilmesidir. Canadian Cross ile gcc kullanıldığı zaman, 4 derleyiciye ihtiyaç duyulabilir; A makinesinde: Burada dikkat edilmesi gereken nokta elde edilen derleyici A makinesinde çalışmayacaktır. B makinası üzerinde ‘’gcc çapraz derleyicisini kullanarak B makinesinde, C (4) makinesinde’’ çalışmak üzere kodlar derlendikten sonra elde edilen dosyalar C makinesine taşınıp çalıştırılmalıdır. Kanto (anlam ayrımı) Kanto ÅŸu anlamlara gelebilir: Altın Hızma Altın Hızma, bir Kerkük türküsüdür. Kaynak kişi Abdurrahman Kızılay'dır. Nida Tüfekçi tarafından 1970 yılında derlenmiş ve pek çok müzisyen tarafından yorumlanmıştır. Altın hızma mülayim/ Seni haktan dileyim Yaz günü temmuzda/ Sen terle ben sileyim Gün gördüm, günler gördüm/ Seni gördüm şad'oldum Altın hızma incidi/ Gömleği narıncıdı Benim lal olmuÅŸ dilim/ Ne dedi yar incidi Gün gördüm, günler gördüm/ Seni gördüm şad'oldum Altın hızma gadağa/ Yaraşıp alt dudağa Güzel gel görüşelim/ Men gidirem ırağa Gün gördüm, günler gördüm/ Seni gördüm şad'oldum Türkünün notalarına ve videolarına aşağıdaki adresten ulaşılabilir. Abdurrahman Kızılay Abdurrahman Kızılay, (d. 1 Temmuz 1938, Kerkük - ö. 12 Aralık 2010, Ankara), Kerküklü bir Türk Halk Müziği sanatçısı ve bestecisidir. İlk ve orta öğrenimini Kerkük'te tamamlamış ve müzik eğitimi için Ankara'ya gelmiş ve Ankara Devlet Konservatuvarı Kontrbas Bölümü'nden mezun olmuştur. 1974'te Türk vatandaşlığına kabul edilmiştir. Ses sanatçısı, ud virtüözü ve söz yazarıdır. Türkiye'de "Altın Hızma Mülayim" adlı türküsü ile tanınmaktadır. Kerkük türkülerini tanıtırken aynı zamanda Kerkük bölgesinin ve Kerkük'teki Türk varlığının yaşadığı sıkıntıların da Türkiye'de duyulmasını sağlamıştır. Kerkük'te yaşananları Dünya çapında da duyurmaya çalışmıştır. Asıl adı Abdurrahman Ömer İbrahim olan Kızılay'a uzun yıllar Kerkük Kızılayı'nda gönüllü olarak çalıştığı için Kızılay soyadı önerilmiş ve kendisi de bu soyadı kabul etmiştir. Hayatı boyunca Avrupa'daki birçok ülkede ve ABD'de konserler veren sanatçı son olarak da Türkmeneli Televizyonu'nda "Dost Bağının Bülbülleri" adıyla bir program hazırlamaktaydı. Sanatçı, 2002 yılında Mehmet Özbek ile 'Mum Kimin Yanan/ Kerkük Türküleri' adlı bir albüm yapmıştır. Abdurrahman Kızılay 12 Aralık 2010 tarihinde Ankara'da Özel 29 Mayıs Hastanesi'nde solunum yetmezliği nedeniyle tedavi görürken 72 yaşında vefat etmiştir. Legato (mÃ¼zik) Legato, italyanca bir sözcüktür, "bağlı" anlamına gelir. Ardışık notaları, aralarında hiçbir kopukluk olmaksızın bağlı çalmaya denir. Legato, bir müzik cümlesini icra biçimidir. Legato bir teknik değil, ardışık notaları çalgısına göre icra etme biçimidir. Burada amaç notaları devam eden tek bir hareket halinde çalmaktır. Legato sırasında, nefesli saz çalanlar ve şarkıcılar parça arasında nefes alıp vermekten kaçınmalıdırlar, yaylı saz çalanlar ise tek bir yay hareketiyle ile çalmalıdırlar. Gitar Legato, gitar dünyasında tapping (sağ elle perdelere basma) tekniğine yakındır. Sadece sol elle (perde üzerindeki el) notaları bağlı çalmaya dayanır. Hammer-on ve pull-off tekniklerini baz olarak alır. Slide (kaydırma), vibrato ve bend tekniklerini kullanarak solist gitaristler tek el kullanarak daha hızlı çalabilmektedirler. Notaların bir veya birkaç tel üzerinde çalınmasına göre legato etkisini pekiştirmek ve ambiansı zenginleştirmek için notalar gidişata göre ses çıkarmaya bırakılır (örn. arpej sırasında). Legato, elektronik ya da elektroakustik gitarla çalınan hemen tüm modern müzik türlerinde kullanılır. Ancak yoğun ve uzun kullanımı metal müzikte yaygındır. GNU Assembler GNU Assembler (GAS), shellden kullanıldığı zaman as olarak çağrılan GNU Assembler komutudur. GNU derleyici koleksiyonunun temel ve varsayılan derleyicisi olup Linux ve GNU işletim sistemlerinin derlenmesinde kullanılır. GNU Binutils paketinin bir parçasıdır. Gas birbirinden farklı mimariler üzerinde çalışablir. Intel sözdizimini kullanan diğer derleyicilerden farklı olarak AT&T çevirici sözdizimini kullanır bununla birlikte geliştirilen son versiyonları Intel sözdizimini desteklemektedir. Ücretsiz bir yazılımdır ve GNU Genel Kamu Lisansi altında kullanılabilir. MEB 100 temel eser listesi FN FAL FN FAL(G1) adını Fusil Automatiq Legere (Hafif Otomatik Tüfek) kelimelerinin baş harflerinden alan bir saldırı piyade tüfeğidir.Üretimine 1950 yılında başlamıştır. 1958 yılına kadar az sayıda üretilmiştir,İlk olarak Belçika ordu hizmetine girmiştir. İlk modelleri 7.92 olan tüfek, daha sonra NATO standartlarına uygun olarak 7.62x51 mm'ye döndürülmüştür.Barut gazının yarattığı geri tepme esasına dayalı çalışan FAL, sadece tek tek ya da tam otomatik atış opsiyonuna sahiptir. Oldukça geniş bir pazarda kendine alıcı bulan tüfek; Arjantin, Avusturya, Brezilya, İngiltere ve Kanada'da lisans altında üretilmiştir.Şu an sadece ABD ve Brezilyada seri üretimi yapılmaktadır. ABD dışındaki bazı NATO ülkelerininde aralarında bulunduğu 90'ın üzerindeki ülke tarafından kullanılmiştır ve halen kullanılmaktadır. 1947 yılında ilk FN FAL prototipi tamamlanmıştır. Bu model II.Dünya savaşı sırasında Nazi Almanyası tarafından tasarlanan 7.92x33mm'lik Kurz mermilerini kullanması için tasarlanmıştır. 1948'de bu prototip modelinin denemesinin ardından Ingiliz Ordusu .280 İngiliz kalibresini kullanması amacıyla aralarında bullpup modellerininde bulunduğu birkaç prototip modeli üretilmesi çağrısında bulundu. İngiliz ordusunun önerdiği bullpup prototipinin testinden sonra FN Herstal tüfeğin orijinal prototip modelinin üretimine devam etme kararı aldı. 1950 yılında Birleşik Krallık ABD tasarımı T25 tüfeği ile karşılaştırmasının yapılabilmesi amacıyla yeniden tasarlanmış yeni bir FN FAL prototipi ile EM-2 prototipini tasarlamıştır. Her iki tüfekte yine .280 İngiliz kalibresi kullanıyordu. Seri atışta silahın isabet oranının önemli ölçüde düşmesi nedeniyle çatışma alanlarında askerlerin silahı yarı otomatik modda kullanmayı tercih ettikleri gözlenmiştir.Silah yarı otomatik modda dakikada 30 yakın yüksek isabetli atış gerçekleştirebilmektedir.Türkiye'ye "FAL"`ler 1965'ten sonra G1 adı altında sokulmuştur.Günümüzde birçok kullanıcısı tarafından görev dışına çıkarılan "FAL",bazı ülkelerin geri hat birliklerinde ve özellikle Güney Amerika ile Afrika'daki gerilla grupları tarafından hala yoğun olarak kullanılmaktadır. Atakule Atakule Alışveriş Merkezi, Ankara'da, döner restoranlı kulesi ile meşhur alışveriş merkezi. Çankaya semtinde, Cinnah Caddesi ile Çankaya Caddesi'nin kesiştiği, Zübeyde Hanım Meydanı'na cepheli konumdadır. Cumhurbaşkanlığı ve Başbakanlık Konutları yakınında, Ankara Botanik Parkı üstünde, şehir manzarasına tamamen hakim olan alışveriş merkezinin çevresinde, çeşitli büyükelçilik binaları ile konut ve işyeri amaçlı 4-6 katlı yapılar mevcuttur. Atakule Alışveriş Merkezi'ne anıtsal nitelik kazandıran 125 metrelik kule, İstanbul'daki 236 metrelik Endem TV kulesinden sonra Türkiye'nin en uzun döner platformlu kulesidir. 13 Ekim 1989 tarihinde Ankara'nın başkent oluşunun 66. yıldönümüne denk gelen günde 8. Cumhurbaşkanı Turgut Özal tarafından açılışı yapılan kulenin altında, Türkiye'nin ikinci ve Ankara'nın ilk Alışveriş Merkezi hizmet vermeye başlamıştır. Yapının adı bir yarışma sonucu belirlenmiştir. Modern alışveriş merkezinin plan ve projesi Mimar Ragıp Buluç tarafından hazırlandı. Kutlutaş İnşaat Firması ile tamamı Türk Mühendis ve işçileri tarafından inşa edilen alışveriş merkezi temelleri 1987 yılında dönemin Başbakanı Turgut Özal tarafından atıldı. İsmi, düzenlenen bir yarışma ile Ankara halkı tarafından verilmiştir. Mimari yapısı ve konumu itibarıyla de önemli bir turizm merkezidir.12 Haziran 2011 tarihinde yeni ışıklandırmasının açılışı Recep Tayyip Erdoğan tarafından yapılmıştır. 2012 yılı içerisinde tüm kiracılar tahliye edilmiş ve alışveriş merkezi kapanmıştır. Hâlen sadece seyir terası ile mal sahibi olan Vakıflar Bankası'nın şubesi faaliyettedir. 2014 yılında ise alışveriş merkezi kısmını yıkma çalışmaları başlamış, ancak temelde çıkan bir sorundan dolayı kulenin de sallandığı fark edilip yıkma çalışmaları bir süre durmuştur.Büyük bir tadilattan geçerek 2018 Eylül ayında tekrar faliyete geçmiştir. Atrium çarşı niteliğinde inşa edilen ve tamamı alışveriş merkezi olarak faaliyet gösteren, sosyal ünite olarak nikâh ve kokteyl salonu bulunan 5 katlı bölümdür. 125 m yükseklikte inşa edilmiş betonarme taşıyıcı sistemli yapı özelliğinde, çıkış ve inişte şehir manzarasına hakim iki adet asansörle 87 m yükseklikte seyir terasına ulaşılmaktadır. Bu bölümün altında cafe-bar katı, üzerinde ise döner platformlu lokanta katı yer almaktadır. En üstte ise, kubbe altında kokteyl salonu bulunmakta yine alışveriş merkezi ve kulede mevcut altyapısı vardır. Ayrıca Türkiye'nin ilk döner platformlu lokantalarından birine sahip seyir teraslı kulesi, teknolojik özelliği ile tesise anıtsal ve simgesel nitelik kazandırmaktadır. Configure configure Linux/Unix tabanlı sistemlerde bir yazılımın ya da program paketinin kaynak dosyaları üzerinden kurulması esnasında, paketin kurulum kurallarını belirleyen ve paketin bağımlı olduğu yazılım ve kütüphaneleri kontrol eden betiktir. configure betiğine komut satırından geçirilen çeşitli parametreler yardımıyla, paketin kurulacağı dizin, hangi özelliklerle kurulacağı ve bu paketin bağımlı olduğu diğer paketler var ise gerekli olduğu durumda bunların kurulu olduğu dizinler belirtilir. Betiğin çalışması esnasında meydana gelen hatalar ekrana direkt olarak basılarak hatanın olduğu yerde betiğin çalışması durur. Hata ile ilgili ayrıntılı bilgi config.log isimli bir dosyada tutulur. Kaynak dosyaların make komutu ile derlenmeye başlanabilmesi için configure betiği hatasız bir şekilde çalışmasını tamamlamalıdır. Postmodern Etik (kitap) Postmodern Etik, Zygmunt Bauman'ın Etik'i postmodern bağlamda irdeleyip ortaya koyduğu, gereksiz kalabalıklarından arındırarak belirgin bir postmodern perspektife uygun olarak açıkladığı önemli eserlerden birisidir. Kitap, genel olarak felsefe açısından ahlaki yasayış konusunu sorunsallaştırmaktadır. İşlenen tema Etik olmakla birlikte, bu kitap postmodernizm ve özellikle de postmodern felsefe bağlamında da oldukça önemli bir teorik kaynak olarak belirtilebilir. Genel olarak postmodern argümanlar ortaya konulduğu gibi, modernizm ve ondan türeyen etik anlayislar da acik ve yalin bir sekilde ortaya konulmakta, basit yollara ve kelime oyunlarına sapılmaksızın mesele derinligince irdelenmektedir. Bauman, birçok postmodernist kuramcının saptığı basit yollara sapmaksızın ve genel havaya uyup heyecanlanmaksızın, konunun gerektirdiği titizlik ve özenle çalışmasını yürütmüş ve ortaya bunun ürünü olan bu etkileyici kitabı çıkarmıştır. Söz konusu titizlik ve özen her satırda görülür. Konu fazlasıyla ağırdır ve önemlidir, çünkü postmodern bir durum içinde yaşadığımız söyleniyorsa eğer, nasıl bir Etik'e sahip olunacağının kuramsal tartışmaları can alıcı bir soru(n) teşkil eder. Bauman, bu ağır ve önemli konuyu, hem derinlikli bir yetkinlik hem de yalın bir açıksözlülükle ortaya koyar. Modernizm'den postmodernizm'e uzanan süreci genel olarak özetleyip açıklamanın yanı sıra, özellikle o sürecin içinde "ahlaki sorunlar" ya da "etik" 'i belirgin bir şekilde analiz eder ve çerçeveler. Burada ilk olarak, modern etik anlayışlarını ve onların kuramsal öncüllerinin yapısını ve bunların ulaştığı açmazları görürüz; yanı sıra postmodern perspektifte nasıl bir etik imkânı bulunduğunu izleriz. Bauman, belirli anlamda algıladığı belli bir postmodern perspektiften hareket eder bu çalışmayı ortaya koyarken. Okur her cümlede bu perspektifin açılımlarını görür. İnsan ahlakının müphemliği ya da başka bir deyişle ahlaki ilkelerin akıldışılığı, her özgül durumda ahlaki sorunlarla baş etmenin bireyin zorunluluğu oldugu, herhangi bir ahlaki ilkenin evrensel bir ilke haline getirilemeyeceği varsayımlarından hareket eden Bauman, bunlardan hareketle yeni bir etiğin -postmodern etiğin- şekillendirilmesine çalışır. Bu girişiminde Emanuel Levinas'ın Öteki ve Ötekilik fikri ya da nosyonları temel olarak önem taşır. Bauman, belirsizlik ve olumsallığın hakim olduğu koşullarda -ki bunlar postmodern zamanların koşullarıdır- Etik'in nasıl olabileceğini ve olması gerektiğini gösteriyor bu kitabında. Gömülü Linux Gömülü Linux Linux işletim sisteminin cep telefonları, PDA'ler, elde taşınabilir medya oynatıcılar ve diğer tüketici elektroniği cihazları gibi gömülü sistemlerde kullanılan adıdır. Geçmişte gömülü sistemler için yapılan yazılımlar doğrudan assembler'da yazılarak geliştiriliyordu. Geliştiriciler tüm donanım sürücülerini ve arayüzlerini baştan geliştirmek zorundaydı. Daha sonraki uygulamalarda, küçük bir ücretsiz yazılım seti ile desteklenmiş Linux kernel'in gömülü cihazların sınırlı donanım alanlarına sığdırılabildiği çalışmalar gerçekleştirilmişti. Tipik bir gömülü Linux dağıtımı 2 MB alan üzerinde yer kaplamaktadır. Diğer gömülü işletim sistemleri; VxWorks, QNX, LynxOS, Windows CE, Windows NT Embedded, Palm OS. Gömülü Linux'un diğer gömülü işletim sistemlerine olan avantajları; IBM, Intel, LynuxWorks, Motorola, Panasonic, Samsung, Sharp, Siemens ve Sony gibi firmaların katılımıyla oluşan Gömülü Linux Birliği (ELC http://www.embedded-linux.org/ ), 15 Temmuz 2003 tarihinde San Francisco'da, ürün geliştiricileri, kullanıcı arayüzü tasarımcıları ve gömülü Linux uygulamaları için gerçek zamanlı performans çalışmaları yapan tasarımcılara yardım edecek bir yönergeler dizisinin hazırlanması amacı ile standartlaşma etkinliklerinin yeni bir evresinin başlatıldığı duyuruldu. Standardın amacı, küresel olarak kabul edilen, test uygulamaları sunacak ve pazarlamayı iyileştirecek, marka oluşturacak bir platformun yaratılmasıydı. 2002 yılında ELC, Embedded Linux Consortium Platform Specification (ELCPS) isimli standardını tanıttı. 2005 yılında OSDL bünyesine katılan bu yapılanma, 21 Ocak 2007 tarihinde, aralarında Fujitsu, Intel, AMD, IBM, Oracle, Hitachi, Cisco, Motorola, Siemens, Sun Microsystems, Google, Nokia, Dell ve Toshiba gibi 60 kadar dev firmanın bir araya gelerek oluşturduğu Linux Foundation'a ile birleşti. Lipit düşürücü ilaç Lipit düşürücü ilaçlar kanda yüksek lipit seviyelerinin tedavisinde kullanılan çeşitli türde ilaçlardır. Hipolipidemik ilaçlar veya antihiperlipidemik ilaçlar olarak da adlandırılırlar. Lipit düşürücü ilaçlar birkaç sınıfa ayrılabilir. Yan etkileri ve kolesterol profiline olan etkileri bakımından farklılıklar gösterirler. Bazıları "kötü kolesterol" diye bilinenen LDL kolesterolunu azaltırken diğerleri "iyi kolesterol" HDL kolesterolunu arttırırlar. Klinik kullanımda bir hastanın hangi ilacı alacağını belirlemek için hastanın kolesterol düzeyine, kardiyovasküler risk durumuna, karaciğer ve böbrek fonksiyonuna bakılır ve bunlar, ilacın riskleri ile faydalarıyla birlikte değerlendirilir. Amerika Birleşik Devletleri'nde bunu yapmak için Milli Kolesterol Eğitim Programı'nın Yetişkin Tedavi Paneli III'te (National Cholesterol Education Program Adult Treatment Panel III) bulunan delillere bağlı tedavi kılavuz kullanılır. DiyarbakÄ±rspor Diyarbakırspor, 1968 yılında Diyarbakır'da kurulan ve şu anda Diyarbakır Süper Amatör Ligi'nde mücadele eden futbol kulübüdür. Diyarbakırspor, Diyarbakır Amatör Ligi'nin iki ezeli rakibi Diclespor ve Yıldızspor kulüplerinin 24 Haziran 1968 tarihinde birleşmeleriyle kuruldu. Diyarbakırspor'un ilk başkanlığını de dönemin Belediye Başkanı Nejat Cemiloğlu yaptı.1968 yılında Kulübün başkanlığına dönemin Belediye Başkanı Nejat Cemiloğlu seçilirken, yönetim kurulu ise şu isimlerden oluşur: “Hacı Abdurahman Özbek, Nazmi Çakın, Şahap Bozacı, Nuri Akçam, Bedrettin Köprülü ve Erdoğan Vursavaş” 1968-1975 yılları arasında 8 sezon Türkiye 3. Ligi'nde mücadele eden Diyarbakırspor, 1975-76 sezonunda Ali Kahraman'ın başkanlığı ve Şeyhmus Akçadağ'ın ikinci başkanlık ile futbol şube sorumluluğu görevlerini birlikte yürüttüğü dönemde Türkiye 2. Ligi'ne yükseldi ve ertesi sezon Türkiye 2. Ligi şampiyonu olarak 1. Lig'e yükseldi. Ali Kahraman ve Şeyhmus Akçadağ da Diyarbakırspor'a o dönemlerde altın yıllarını yaşatan yöneticiler olarak hafızalarda yer edindi. 1977-1980 yılları arasında 3 sezon 1. Lig'de kaldı. 1978-79 sezonunda 4 hafta lider kaldığı ligi 5. sırada bitirdi. 1980-81 sezonunda 2. Lig'e düşen Diyarbakırspor burada bir yıl kaldıktan sonra 1981-82 sezonunda yeniden 1. Lig'e yükseldi. Ancak bu durum çok uzun sürmedi ve ertesi sezon 2. Lig'e düşen Diyarbakırspor, 1. Lig'e dört sezon çıkamadı. 1985-86 sezonunda 2. Lig'den üçüncü kez 1. Lig'e çıktı. 1986-87 sezonunda 1. Lig'i 11 puanla son sırada tamamlayan Diyarbakırspor, küme düştükten sonra da zor günler geçirdi ve başkan Yaşar Şerbetçi'nin ani ölümü nedeniyle, 1987-1993 yılları arasında 2. Lig'de küme düşmeme mücadelesi verdi. Diyarbakırspor, ilk kez 1990-91 sezonunda play-off'a yükseldi. 1995-96 sezonunda ilk 5 takım arasına girip finale kadar yükseldi. Ankara'daki finalde ise, Bahri Kaya yönetimindeki Zeytinburnuspor'a uzatma dakikalarında yediği golle 1-0 mağlup oldu ve 1. Lig'e yükselemedi. 1997-98 sezonu sonunda Eskişehir'deki ekstra play-off maçlarının ilk turunda Denizlispor'a 3-0 yenilip elenirken, 1999-00 sezonunda da yine final oynadı. Antalya'daki yükselme grubu final maçlarında Çaykur Rizespor'a uzatma dakikalarında 2-0 mağlup olup, ikinci kez finalde 1. Lig hakkını kaybetti. 2000-01 sezonunda Süper Lig'e yükselen Diyarbakırspor, 2005-06 sezonunda Süper Lig'i 18. sırada tamamlayıp 1. Lig'e düştü. 2008-09 sezonunda 1. Lig'i şampiyon Manisaspor'un ardından 2. olarak tamamlayan Diyarbakırspor yeniden Süper Lig'e çıktı. 2009-10 sezonunda kötü bir sezon geçiren Diyarbakırspor, Süper Lig'de tutunamayarak tekrar 1. Lig'e düştü. Talihsizlikler 2010-11 sezonunda da Diyarbakırspor'un yakasını bırakmadı. Ligin bitimine 7 hafta kala Diyarbakırspor, 1975-76 sezonundan beridir görmediği 2. Lig'e düştü. 2011-12 yılında 2. Lig'de mücadele veren Diyarbakırspor, düşme kalma mücadelesi verdiği son maçında Bugsaşspor'a 3-1 yenilerek 3. Lig'e düştü. Zamanla deplasmana gidememeye başladı. Kulüp kapatılma tehlikesiyle karşı karşıya kaldı. 3. Lig'de ilk 8 maçındanda puan alamadı. Aynı sezonda Maltepespor ve Kocaelispor maçlarına çıkmayan Diyarbakırspor'un BAL'a düşürülmesi gündeme geldi. Fakat TFF kurallarında belirtilen "Bir takım aynı lig devresi içinde 2 maça çıkmazsa küme düşürülür." maddesi Diyarbakırspor'u küme düşmekten kurtardı. Diyarbakırspor, ligi 17. sırada bitirerek Eylül 2013 tarihinde, Diyarbakırspor Futbol Şube Sorumlusu Mehmet Emin Akyapı, Tüm futbolcuların lisanslarını karşılıksız olarak verildiğini, Şu an için takımın ne teknik heyeti ne de futbolcusunun olduğunu belirtmiş olup, maçlara çıkacak bir takım olmadığı için Diyarbakırspor'un küme düşeceğini ve ilerleyen haftalarda kendiliğinden kapanacağını belirtmiştir. Kulüp 9 Ağustos 2013 tarihinde tamamen kapanmıştır. Kulüp binasına haciz işlemi başlatılarak mühürlenmiştir. Ayrıca kulübün efsaneleşen yıllarında kazanmış olduğu kupaları çöpe atılma olayına tepki gösteren Diyarbakırspor'un son kulüp başkanı Şeyhmuş Şenyiğit kulübün kupalarına kendi işyeri içerisinde özel olarak sahip çıkarak ve bu davranışıyla Diyarbakırspor taraftarlarının gönüllerine taht kurmuştur. Eylül 2013'te, üst üste 4 lig birden düşmeye devam ederek Bölgesel Amatör Lig'e gerileyen Diyarbakırspor'un yönetim, teknik heyet ve futbolcuları dağıldığı için kulübün kapanması kararı alındı. 2013-2014 sezonu başlamadan önce Diyarbakırspor son kulüp başkanı Şeyhmus Şenyiğit ile Yeni Diyarbakırspor yönetimi bir takım görüşmeler yapıp Diyarbakırspor'u yaşatmak adına Yeni Diyarbakırspor çatısı altında birleşme kararı aldı. Mevcut Diyarbakırspor'un ismi Yıldız 21 Gençlikspor, arması da yeşil kırmızı düz bant olarak değiştirildi. Bu sayede Diyarbakırspor ismi ve arması boşta kaldı. Hemen akabinde Yeni Diyarbakırspor yetkilileri Dernekler İl Müdürlüğü'ne başvurarak Diyarbakırspor isim ve armasına talip olduklarını beyan ettiler ve kısa süre sonra bu onaylandı. Yeni Diyarbakırspor'un devam eden 2013-2014 sezonunda ismi ve armasının değişmesi resmileşmesine rağmen yasal süre olan 3 yılı bekleme şartından dolayı bu değişiklik fikstürlere yansıyamadı. Daha önce Diyarbakırspor'da kısa süre kayyum olarak görev yapan Galatasaray'ın Diyarbakır'da açtığı spor okulunun başkanı Abdulkadir Duran, önce Yıldız 21 Gençlikspor'a mahkeme yoluyla kayyum oldu, daha sonra ise eski delegelerin hepsini silerek yeni delegeler yaptırdı. Yeni delegelerle kongre yapan Duran, Yıldız 21 Gençlikspor'un başkanı oldu. Duran, Diyarbakırspor isminin Yeni Diyarbakırspor'dan alınarak Yıldız 21 Gençlikspor'a geri verilmesi için Diyarbakır 3. Asliye Ceza Mahkemesi'nde iptal davası açtı. Mahkeme, 30 Mart 2015'te verdiği kararla Diyarbakırspor'un Eylül 2013'te yapılan kongresinde alınan tüm kararları iptal etti. İptal kararıyla birlikte kongrede yapılan isim değişikliği de iptal edildi. Bunun üzerine Temmuz 2015'te Yeni Diyarbakırspor'un adı Diyarbekirspor olarak değiştirildi. Diyarbakırspor, 2013-2014 sezonunda Bölgesel Amatör Lig'de sezon öncesi ligden çekildiği için ve bir sonraki sezonda da Diyarbakır Süper Amatör Lig'e katılmadığı için 2015-2016 sezonunda doğrudan Diyarbakır 1. Amatör Ligi'ne dahil oldu. 22 maçta 3 galibiyet, 2 beraberlik ve 17 yenilgi aldı ve lig sonuncusu olarak Diyarbakır 2. Amatör Ligi'ne düştü. 2016-2017 sezonunda Diyarbakır 2. Amatör Lig A Grubunu 5. olarak tamamladı. 2017-2018 sezonunda Diyarbakır 2. Amatör Lig B Grubunu 2. tamamlayarak 1. Amatör Lig'e yükseldi. Diyarbakırspor, 2018-2019 sezonunda Diyarbakır 1.Amatör Lig B Grubunu 2. sırada tamamlayarak Play-Off grubunda oynamaya hak kazandı. 1.Amatör Lig Play-Off grubunu lider tamamlayarak Süper Amatör Lig'e yükseldi. Diyarbakırspor, bugün formasında taşıdığı renklerin yeşilini Diclespor'dan ve kırmızısını Yıldızspor'dan almıştır. Diğer bir iddiaya göreyse, kulübün renkleri karpuzun dışı ile içinin renklerinden gelmektedir. Amblemi ise kentle özdeşleşen Diyarbakır'ın kale surları ile karpuzundan oluşur. Tribünlerde faaliyet gösteren taraftar grubu Azrailler'dir. Diyarbakırspor profesyonel liglerden düştükten sonra Diyarbekirspor'u destekleyen taraftar grubu, Eylül 2016'da her iki kulübün de birleşmesi talebinin reddedilmesi üzerine Diyarbekirspor tribünlerinden çekildi. Åžampiyonluk (3) : 1976-1977, 1980-1981, 1985-1986 Ä°kincilik (2) : 2000-2001, 2008-2009 Åžampiyonluk (2) : 1975-1976, 2012-2013 YarÄ± final (1) : 1981-1982 Ã‡eyrek final (3) : 1978-1979, 1980-1981, 2004-2005 1977-1980, 1981-1982, 1986-1987, 2001-2006, 2009-2010 1976-1977, 1980-1981, 1982-1986, 1987-2001, 2006-2009, 2010-2011 1968-1976, 2011-2012 2012-2013 2013-2014 2019- 2015-2016, 2018-2019 2016-2018 *Kademe-Klasman grubu olan sezonlar birleştirilerek yazılmıştır. *Play-Off maç sonuçları da sezona dahildir. Tamag Tamag, eski Türklerde bugünkü cehennem kelimesinin eş anlamlısı. Sözün tamağ, tamuk, tamug ve tamu varyantları da vardır. Moğollar tam derler. Öldükten sonra suçluların cezalandırılmak üzere gittiği yerdir. İslam inancıyla birlikte geniş betimlemeler yapılmış ve nasıl bir yer olduğu hakkında değişik fikirler ileri sürülmüştür. Fakat tüm görüşlerdeki ortak nokta ateş ile ilgili olduğudur. Hakaslarda cehennemi yöneten Tamı Han adlı bir tanrının varlığından söz edilir. Eski Türkler (Oğuzlar, Chou Türkleri ve diğer Gök Tanrı'ya tapan Türkler) Tamug'un yeraltında olduğuna inanırdı. Tamug'un efendisi Erlik Han'dır ve günahkâr kişileri cezalandırmak için vardır. Karşıtı Uçmag'dır. Kazırgan sözcüğü de Türk ve Altay halk inancında ve mitolojisinde Cehennem Çukuru anlamında kullanılır. Kötü ruhların doğruluğa gelmesi için, geçici bir süre kaldığı ateş çukurudur. Çukur anlamı taşır. Kazımak ve kazık sözleri ile aynı kökten gelir. Tam/Dam kökünden türemiştir. Kapalı yer demektir. Karanlık anlamı vardır. Sanskritçe (Eski Hintçe) Tamas (karanlık) sözcüğü ile de bağlantılı olduğu söylenir. Moğolca ve Tunguzca Tama sözcüğü toplanmak, bir araya gelmek manaları içerir. Türkçede Tam kökü yakmak anlamı da taşır ve Tamız, Tamur gibi sözcükler bu anlamı ihtiva eder. Kuyu biçimindeki fırını ifade eden Arapça Tandır/Tandur sözcüğünün aslında Türkçede Tamdur biçimiyle zaten var olduğu ve benzeşim yoluyla dönüştüğü de bu bağlamda öne sürülebilir. Tamug kelimesi Divânu Lügati't-Türk'te "Tamu" olarak geçer. Tıpkı "kamug" (şimdi "kamu") kelimesinde olduğu gibi "g" harfi düşmüş ve "tamu" olmuştur. Milan TanksavarÄ± MILAN (Fransızca: "Missile d´infanterie léger antichar" = Piyadenin hafif tanksavar silahı), ikinci nesil tanksavar silahı. MILAN silahının dizayn çalışmaları 1962'de başlanmış, 1971'de prototipleri üretilmiş kullanımına da 1972'de başlanmıştır. Tel ile güdülen yarı otomatik bir rokettir. Roketin hedefe el ile doğrultulması, fırlatıldıktan sonra hedef vurulana kadar, hedefin optik nişangah tan takip edilmesi gerekir. MILAN silahı gece atış kabiliyetini kazanması için MIRA termal kamera ile donatılmıştır. MILAN, Fransız-Alman ortak yapımı bir roket tir. İngiltere (BAE Sistem tarafından), İspanya ve Hindistan tarafından da lisanslı olarak üretimi yapılmaktadır. Buradaki deÄŸerler MILAN2 ve MILAN2T roketine ait verilerdir. Tifüs Tifüs, "Rickettsia" bakterilerinin etken olduğu bulaşıcı hastalıktır. Neden olan etken bakteriler hücre içinde yaşama özelliği gösterirler, hücre dışında uzun süre canlı kalamazlar. Hastalık; akut tifüslü insanların kanını emerek infekte olan insan bitinin infeksiyonu diğer insanlara taşımasıyla bulaşır. İnfekte bit, diğer insanlardan kan emerek beslenirken rickettsiaları cilt üzerinde bırakır. Bu kişiler saçlarını ovalarken, rickettsiaları ya da bit parçacıklarını bitin ısırdığı yerin içine sokarak infekte olurlar. Herhangi bir hayvan kaynağı yoktur Belirtilerin başlangıcı değişkendir ancak daha çok ani başlar ve ilk belirtiler; baş ağrısı, titreme, yüksek ateş, takatsizlik, öksürme ve şiddetli kas ağrısıdır. 5-6 gün sonra, ilk önce vücudun üst bölümünde başlayan ve daha sonra yüz, avuç içi ve ayak tabanı hariç vücudun her yerine sıçrayan maküler cilt kabarıkları (koyu benekler) görülür. Özel tedavi uygulanmazsa, vaka ölüm oranı %40'lara çıkabilir. Bitle bulaşan tifüs, salgına neden olan tek rickettsia hastalığıdır. Afrika'nın ortası ve doğusunda, Amerika'nın ortası ve güneyi, Asya'nın soğuk bölgelerinde (dağlık) görülür. Tifüse, aşırı kalabalığın ve kötü hijyen koşullarının hakim olduğu cezaevleri ve mülteci kampları gibi yerlerde de rastlanır. Yolcuların çoğu için çok düşük risk mevcuttur. Mülteci kamplarında görev alan ve kalabalık, kötü hijyen koşullarının hakim olduğu diğer uygulamalar içerisinde yer alan insani yardım görevlileri risk altında olabilir. Mevcut deÄŸildir. Bitin vücudu istila etmesini önlemek üzere temizlik yapmak çok önemlidir. Vücut bitini kontrol etmek ve yüksek risk altındaki insanların giysilerinde kullanmak üzere pudra haşarat ilaçları vardır. Hastalık tedavisiz bırakıldığında ölümcül olabilir. Tedavi çoğunlukla antibiyotikler ile yapılır. Bu hastalık Türkiye'de pek fazla görülmez. Flare Flare (flêr), İngilizce'den gelen bir kelime olup şu anlamları vardır: ArsÃ¨ne Wenger Arsène Wenger (d. 22 Ekim 1949, Strazburg, Fransa) Fransız eski futbolcu ve teknik direktör. Futbolculuk kariyeri boyunca Fransa Üçüncü Ligi'ndeki Mutzig, Mulhouse ve Vauban takımlarında savunma oyuncusu olarak futbol oynamıştır. 1978 - 1979 sezonunda birinci lig takımlarından Strazburg'a transfer olmuş ve sadece üç maç forma giydiği bu sezonda lig şampiyonluğu yaşamıştır. Teknik adamlık kariyerine 1981'de Strazburg genç takımında başlamış, 1983'te Cannes FC takımında yardımcı antrenör olmuştur. 1984-1986 arasında Nancy takımının teknik direktörlüğünü yapmıştır. Kariyerinde önemli bir dönüm noktası 1987 yılında AS Monaco FC takımının teknik direktörlüğüne getirilmesi olmuş, 1994-1995 sezonunda görevinden ayrılana kadar bu takımla 1988 yılında Fransa Ligi şampiyonluğu ve 1991 yılında Fransa Kupası'nı kazanmış, 1992 yılında UEFA Kupa Galipleri Kupası'nda Otto Rehhagel'in çalıştırdığı SV Werder Bremen ile final oynamıştır. 1995 yılında Japon takımı Grampus Eight takımında görev almış ve Japonya Süper Kupası'nı kazanmıştır. Kariyerinde ikinci dönüm noktası 1996 yılında Arsenal takımının teknik direktörlüğüne getirilmesi olmuştur. 1996 yılı itibarıyla sürdürdüğü bu görevinde, 1998, 2002 ve 2004 yıllarında üç kez lig şampiyonu olmuş, 1998, 2002, 2003 ve 2014 yıllarında 4 kez FA Cup'ı kazanmış ve 1998, 1999, 2002 ve 2004'te dört FA Community Shield sahibi olmuştur. Avrupa kupalarında ise 2000 yılında UEFA Kupası'nda Galatasaray ile final oynamış ve penaltılarla kaybetmiştir. 2006 yılında UEFA Şampiyonlar Ligi finalinde FC Barcelona'ya kaybetmiştir. 20 Nisan 2018 tarihinde 2017-18 sezon sonunda Arsenal'dan ayrılacağını duyurdu. Flare (havacılık) Flare veya alev topu (İngilizce: "flare"), ısı güdümlü füzeleri şaşırtmak için kullanılan sistem. Sistem ısı güdümlü füze tespit edildiği andan itibaren devreye girer ve çok yüksek sıcaklıklarda alev topları atarak füzeyi şaşırtır. Günümüzde tüm modern uçaklar, helikopterler ve tanklar bu sistemi kullanmaktadırlar. Çin Hanedanı Çin Hanedanı (Çince:秦朝, Pinyin: Qín Cháo), MÖ 221 - MÖ 206 yılları arasında Çin'i yönetmiş ilk hanedandır. Qin Hanedanlığı adını bugün Gansu ve Shaanxi eyaletlerinin kalbinde bulunan Qin bölgesinden alır. Qin Hanedanlığı'nın gücü, Shang Yang'ın MÖ 4. yüzyılda Savaşan Devletler Çağı'ndaki kanunlarda yaptığı legalist reformlarla artmıştır. MÖ 3. yüzyılın ortalarında ve sonlarında, Qin Hanedanlığı güçsüz Zhou Hanedanlığı'ndan başlayıp kalan diğer altı savaşan devleti de fethetmiş ve tüm Çin üzerinde kontrol elde ederek yönetimi tek çatı altında toplamıştır. Qin Hanedanlığı'nın, hanedanlık süresi boyunca ticaret, tarım ve askeri alanlarda gelişmeler yaşanmıştır. Bu gelişmelerin sebebi, köylülerin sadakatlerini gösterdiği toprak ağalarının ortadan kaldırılmasıyla gerçekleşmiştir. Böylece merkezi yönetim, büyük halk topluluklarını direkt kontrol altına alıp Çin Seddi gibi büyük inşa projelerini gerçekleştirmek için büyük bir çalışma gücü elde etmiştir. Qin Hanedanlığı aynı zamanda çeşitli reformlar yapmıştır. Para, ölçü ve ağırlık birimleri bu dönemde standartlaştırılmış, daha iyi bir yazı sistemi oluşturulmuştur. Qin'in eski hanedanlıkların izlerini yok etmek için yaptığı kitap yakımı ve bilginlerin gömülmesi olayı, dönem sonrası bilginleri tarafından eleştirilmiştir. Hanedanlık yavaş ve bürokratik olmasına rağmen ordu, dönemin en son geliştirilmiş savaş aletleri, ulaşım yolları ve taktiklerini kullanmaktaydı. Güçlü olmasına rağmen Qin Hanedanlığı'nın ömrü uzun sürmedi. MÖ 210'da ölümünün ardından, imparatorun iki eski danışmanı, onun üzerinden hanedanlığı kontrol etmek için oğlunu tahta geçirdi. İki danışman arasındaki anlaşmazlık dolayısıyla, tahtı ikinci imparator üzerinden kontrol etme planları çok fazla uzun sürmedi ve kısa sürede iki danışman da, ikinci imparator da vefat etti. Bu ölümlerden birkaç yıl sonra halk ayaklandı ve imparatorluğun yönetimi bir Chu teğmeni dolayısıyla Han Hanedanlığı'na geçti. Kısa sürede sonlanmasına rağmen Qin Hanedanlığı, kendinden sonra gelen Han Hanedanlığı'nınkiler başta olmak üzere Çin imparatorları üzerinde büyük bir iz bıraktı. Böylelikle başlayan Çin'in İmparatorluklar dönemi, 1912'de Qing Hanedanı'nın yıkılıp Çin Cumhuriyeti'nin kurulmasıyla sona ermiştir. Antik politika danışmanı Gao Yao'nun neslinden Feizi, Qin Hanedanlığı'nın kurucusu ve bugünkü Peytonians'ın bulunduğu eski Qin Şehri'nin yöneticisidir. Qin şehrinin olduğu bölge Zhou Hanedanlığı'nın 8. yöneticisi olan Kral Xiao'nun döneminde Qin bölgesi olarak anılmaya başlandı. MÖ 897'de, Gonghe'un yönetimi altında bölge at yetiştiriciliğine ayrılmış bir koloni haline geldi. Feizi'nin torunlarından Duke Zhuang'ın, Zhou Hanedanlığı'nın 13. kralı olan Kral Ping'in kendine yakın görülmesiyle, oğlu Duke Xiang, seferlere gönderildi. Bu seferler sırasında Duke Xiang, Qin Hanedanlığı'nı resmi olarak kurmuş oldu. Qin Devleti, etrafındaki beyliklerin tehdidiyle büyük akınlarda bulunmamış olsa da, MÖ 672'de Orta Çin bölgelerine ilk seferini düzenledi. MÖ 4. yüzyılın sonlarında Qin Devleti'nin etrafındaki beylikleri kontrol altına almış ya da fethetmiş olması, daha sonra Qin Hanedanlığı'nın yayılmacı politikası için zemin oluşturmuştur. Qin devlet adamlarından Shang Yang, MÖ 361'den MÖ 338'de ölümüne kadar çeşitli askeri reformlar yapmıştır. Aynı zamanda Qin Hanedanlığı'nın başkenti olan Xianyang'ın oluşturulmasına da yardımcı olmuştur. Şehrin MÖ 4. yüzyılın ortalarında başlayan gelişmesi, daha sonraları Savaşan Devletler'in diğer başkentlerinin de bu şehre benzeyerek yapılanmasına yol açmıştır. Shang Yang'ın reformlarından en önemlisi, acımasız ve uygulamalı bir harp halini savunan Legalizm felsefesidir. Legalizm, Zhou Hanedanlığı'nda ve Savaşan Devletler Çağı'ndaki savaşı cennetin kurallarıyla yönetme felsefesine karşı bir felsefedir ve düşmanın zayıf noktalarından yararlanmayı uygun görür. Wei Hanedanlığı'ndan soylu birinin tanımlamasıyla Qin Hanedanlığı tamahkar, fasık, kâr güden ve samimi olmayan bir hanedanlık olarak tanımlamıştır. Legalist düşünce, uzun yaşayan yöneticilerin iyi liderliği, başka hanedanlıklardan yetenekli kişilerin görevlendirilmesinin kötü karşılanmaması ve iç muhalefetin az olması, Qin Hanedanlığı'nın güçlü bir politik zemin oluşturmasında etkili olan nedenlerdir. Qin'in diğer bir avantajı da, verimli, büyük bir orduyla kabiliyetli komutanlara sahip olmasıydı. Düşmanlarının aksine silah ve taşımadaki son gelişmeleri kullanmaları, farklı zeminlerde de etkili bir şekilde savaşmalarına yardımcı olmaktaydı. Sonuç olarak Qin, ideoloji ve uygulama konusunda askeriyede diğer hanedanlıklardan üstün konumdaydı. Son olarak Qin, etrafı dağlarla çevrili olmasından dolayı doğal bir koruma altında, jeopolitik bir konuma ve verimli arazilere sahipti. Gelişmiş tarımsal üretim, büyük ordusunun besin ihtiyacını karşılamaya yeterli seviyedeydi. MÖ 246'da inşa edilen Wei Nehri kanalı da tarımsal gelişmede büyük rol oynamıştır. Savaşan Devletler Çağı'nda yükselen Qin Hanedanlığı'nın dışındaki hanlıklar, Yan, Zhao, Qi, Chu, Han ve Wei idi. Bu hanedanlıkların yöneticileri kendilerini kral olarak anmış olsa da, "Cennetin Vekâleti" unvanı Zhou hanedanlarına aitti. MÖ 3. ve 4. yüzyıldaki fetihlerinden önce Qin, dönem dönem gerilemeler yaşanmıştır. Örneğin Kral Wu, bir öğrencinin ona karşı duyulan kinden dolayı idam edilmesi kuralının soylulara da uygulandığını göstermek için Shang Yang'ı aynı sebepten idam ettirmiştir. MÖ 307'de Qin, iç ihtilaflar sonucu merkeziliğini kaybetmiştir. MÖ 295'te diğer hanlıkların ittifakına, kısa bir süre sonra da Qi ordusuna karşı savunmada olan Qin ordusu, Zhou Hanlığı'na yenilmiştir. Ne var ki agresifliğiyle bilinen devlet adamı Fan Sui yönetime geçtiğinde hanlığın sorunları sona ermiş ve Jin ve Qin Hanedanlıkları'nın yayılımcı politikaları takip edilerek fetihçi politika uygulanmaya başlanmıştır. Qin, diğer hanlıklara saldırma konusunda hızlı davranmış ve ilk olarak doğusundaki Han Hanedanlığı'nın başkenti olan Yangdi'yi MÖ 230'da fethetmiştir. Daha sonra fetihler kuzeye doğru yön değiştirmiş, Zhou (MÖ 228) ve Yan (MÖ 226) hanlıkları Qin topraklarına katılmıştır. Sonraları Qin ordusu doğuya doğru atağını sürdürmüş, güneydeki Wei şehri Daliang'ı MÖ 225'te, Chu hanlığını MÖ 223'te, Zhou'nun kalan son şehri olan Luoyang ile Qi'nin Linzi şehrini MÖ 221'de fethederek tüm bu hanedanlıklara son vermiştir. 16. Kolordu (Osmanlı) 16. Kolordu Osmanlı İmparatorluğu'nun I. Dünya Savaşı dönemi askerî birimlerinden biridir. Ağustos 1916, Aralık 1916'da kolordu aşağıdaki şekilde yapılandırıldı: Ağustos 1917'de kolordu aşağıdaki şekilde yapılandırıldı: 5. Piyade Tümeni 13., 14. ve 15. Piyade Alaylarından oluşmaktaydı. 2000–3000 arasında Şeyh Muhammed Diyauddin, Mutki Aşireti Reisi Hacı Musa Bey ve diğer milis birlikler bulunmaktaydı. 7 Kasım 1916 tarihinde Mustafa Kemal Paşa Bitlis bölgesinde 5. Tümen komutanlığındaki görev değişikliğini, arazi üzerindeki tertibatını, ihtiyaçlarını ve genel durumunu görmek ve Van Harekat Müfrezesinin hareketini temin etmekle görevliydi. Mustafa Kemal 10 Kasım - 21 Kasım tarihleri arasında Bitlis merkezinde Milis Komutanlarla görüşmüş, hastane, askerî birlikler, bazı türbe ve camileri gezmiştir. Ayrıca 15 Kasım 1916 tarihinde Rahva Ovası'nda bulunan Yarbay Ali Çetinkaya komutasındaki Türk Birliğine bir tatbikat yaptırmıştır. Tang HanedanÄ± Tang Hanedanı, (Çince: 唐朝; Pinyin: Tángcháo) (18 Haziran 618 – 4 Haziran 907) Sui Hanedanı'nın ardından Çin'e hüküm sürmüş hanedandır. 618'de Li Shimin, Sui Hanedanı'nı devirerek Tang Hanedanı'nı kurdu. Li Shimin daha çok Tang Hanedanı'nın kurucusu İmparator Taizong olarak bilinir. Çin imparatorlarının en ünlülerinden biridir. Tang Hanedanı döneminde Çin'in komşularının üzerinde çok büyük etkisi vardı ve birçok komşu krallıkları vergiye bağlamıştı. Bununla birlikte Göktürk Kağanlığı 659 yılında, İkinci Doğu Göktürk Kağanlığı ise 744 yılında Tang Hanedanı'nın egemenliği altına girmiştir. Yaklaşık 300 yıl (MS 618-906) yönetimde kalan Tang Hanedanı zamanında Han Hanedanı'ndan bile daha parlak bir dönem yaşandı. Bu dönemde imparatorluk toprakları genişletildi; değişik ırk, kültür ve dinlerden halklarla ilişkiler kuruldu ve sonradan batılı toplumları şaşkınlığa uğratacak bir yönetim sistemi kuruldu. Çin, Tang, Song ve Yuan Hanedanlıkları döneminde dünyanın en gelişmiş ülkesiydi ve ekonomisi ile kültürü komşularının yoğun ilgisini çekmekteydi. Bu dönem, aynı zamanda, sanat ve edebiyatın doruğa ulaştığı, yaratıcı etkinliklerin geliştiği bir dönemdi. Birçok ülkeden imparatorun Sian yakınlarında Changan'da bulunan sarayına gelen bilim adamı, sanatçı, şair ve müzisyenlerle Sian uygar dünyanın merkezi durumuna geldi. 2. yüzyılda Han Hanedanı döneminde Çin'e giren Buda öğretisinin Çin sanatı ve düşüncesi üzerindeki etkileri giderek arttı. Çin uygarlığı Asya'nın en uzak köşelerine kadar ulaştı, Japonlar Çin yazı karakterlerini kendi yazı dillerinde kullanmaya başladılar. Tang Hanedanı'nın son yıllarında Çin, siyasi kargaşalara sahne oldu. Niu Li siyasi mücadelesi, hadımların devlet yönetimini ele geçirmesi ve birbirlerini izleyen köylü isyanları, hanedanın gücünü giderek zayıflattı. Tang Hanedanı'nın sonunda patlak veren Huang Chao İsyanı’na katılan Zhu Wen, Tang Hanedanı imparatorunu tahttan indirerek kendini imparator ilan etti. Çin'i yöneten en büyük imparatorlardan bazıları Tang Hanedanı içinden çıktı. Li Shimin'in yanı sıra, 712-756 arasında hüküm süren Ming Huang hem güçlü bir savaşçı, hem de sanatı geliştiren bir imparator olarak çok önemlidir. Ne var ki, ardından gelenler yetersiz ve yeteneksizdi. Ağır ilerleyen bir çöküş döneminin sonunda, 907'da Tang Hanedanı yıkıldı. Sui ve Tang Hanedanlıkları kendi zamanlarında etraflarındaki göçebe topluluklara karşı seferle düzenlediler. Etraflarındaki bu göçebe halklar Türk, Moğol, Tibet kavimleriydi ve aralarında en güçlüleri Türk kavimleriydi. Türk kavimleri gücünü Göktürk Devleti, Uygur Kağanlığı, Karahanlılar ile 600 sene boyunca ta ki Karahitaylar'a kadar gösterecektir. Bu güce karşı ticaret yollarının güvenliğini sağlamak için Türkler ile iyi ilişkiler içinde bulunmak gerekiyordu. İyi ilişki ortamını oluşturmak içinde 597, 599, 614 ve 617 yıllarında olmak üzere Çinli prensesler Türk kavminin önde gelenleriyle evlendirilmişti. Sui Hanedanlığı zamanında Türkler ile Çinliler zaman zaman anlaşma içine giriyordu. Bu iyi ilişkilerin bir göstergesi olarak bir Moğol kavmi olan Hitaylar Suilerin kuzey sınırlarına saldırdığında 20,000 civarındaki Türk ordusu Hitaylara karşı savaşması gösterilebilir. Bu savaşta Türkler Hitayların hayvanlarını ve kadınlarını savaş ganimeti olarak elde etti. Türk kumandanları Çin ordusunda paralı asker olarak görev yapmışlardır. 755 yılına kadar yaklaşık olarak 10 Türk general Çin ordusunda görev yapmıştır. 635 ve 636 yıllarında iki kez Tang kraliyet ailesinden prensesler Türk generaller ile evlendirilmişlerdir. Yuan HanedanÄ± Yuan Hanedanı ya da Kubilay Hanlığı (Çince: 元朝; Pinyin: Yuáncháo; Moğolca: Dai Ön Yeke Mongghul Ulus), 1280-1368 yılları arasında Çin'i egemenliği altına alan Moğollar tarafından kurulmuş hanedan. Kurucusu Cengiz Han'ın torunu, Tuluy (Moğolca: Толуй)'un oğlu Kubilay Han'dır. Togon Temür döneminde 1368'de başkenti Tadu (Çince: 大都 pinyin: Dàdū, Farsça: خان باليق Khān Bālīq, Türkçe: Hanbalık)'yu terk ederek kuzeye kaçmak zorunda kalmış ve hanedan Kuzey Yuan (北元) olarak adlandırılmıştı. Aslında Doğu Avrupa ve Rusya'dan Orta Doğu'ya, Çin ve Kore'ye kadar uzanan Moğol İmparatorluğu'nun bir parçasıdır. Ancak Moğollar, İmparatorluğun içinde yalnız Çin ile ilgilenmiş, Moğol Kağanı unvanının yerine Çin İmparatoru unvanını kullanmayı yeğlemişlerdir. Moğol yönetiminin Han Çinlilerine yaptığı dayanılmaz sömürü ve baskı, Hanların ayaklanmasına neden oldu. 1333 yılına gelindiğinde dini örgütler ve başka gizli örgütler tarafından başlatılan ayaklanmalar tüm ülkeye yayıldı. Bu dönemdeki büyük ayaklanma, Sarı Irmak’ta yapılan ıslah çalışmalarına katılan köylülerin başlattığı “Kırmızı Başörtülü Ordu”nun ortaya çıkmasıydı. “Kırmızı Başörtülü Ordu”nun Haozhou bölgesindeki birlikleri, Zhu Yuanzhang’ın liderliğinde “Moğolları kovarak Çin’i yeniden kurmak” sloganıyla geniş destek kazandı. Zhu Yuanzhang, ordusuyla birlikte 1368 yılında Dadu’yu ele geçirerek Yuan Hanedanını devirdikten sonra Ming Hanedanını kurdu. Yuan Hanedanı Ordusunu ağırlıklı olarak Moğol kabileleri oluşturuyordu. Orduda bozkır toplumlarında kullanılan ondalık sistem kullanılmaktaydı. Orduda dönemin barutlu silahları da bulunmaktaydı, bunlar çok sık kullanılmaktaydı. Seferberlik durumlarında Yuan Hanedanına bağlı Ongirat gibi Moğol kabileleri asker yolluyordu. Kubilay döneminde Uygur Türkleri önemli kademelere getirilmiş, Han Çinlilerinin ise bu hakları kısıtlanmıştı. Bu dönemde de Uygur Türkleri de ordunun bir parçası haline gelmişlerdir, özellikle kuşatma silahlarının yapımında Uygurların zekasından yararlanılmıştır. Han Çinlileri orduda sadece belirli pozisyonlara gelebiliyordu. Yüksek rütbeler almaları engellenmişti. Sadece garnizon askeri, muhafız alaylarına katılabiliyorlardı. Yuan Hanedanının yükseliş döneminde Han Çinlileri başka bölgelere göç etmiş ve katliamdan kaçmaya çalışmışlardır. Özellikle Uygurlara ve Moğollara yüksek rütbeler ve önemli görevler veriliyordu. Malazgirt Muharebesi (1915) Malazgirt Muharebesi (10-26 Temmuz 1915), I. Dünya Savaşı'nın Kafkasya cephesi savaşıdır. 26 Temmuz tarihinde Rus güçleri Malazgirt'i terk ederek Van'a doğru çekilmişlerdir. 1 Kasımda Ruslar sınır Bergmann Atağı ile ilk olarak geçti. Kasım ayının sonunda Ruslar Erzurum-Sarıkamış ekseninde Osmanlı İmparatorluğu'nun içine bir çıkık 25 kilometre tutunarak stabilize oldu. 3. ordunun yükünü azaltmak için Rusların kuvvetlerini ana saldırı yönünden uzaklaştırmak üzere 3. Piyade Alayı bulunduğu Trakya mevkinden Çoruh'a taşınmış ve başına Alman Strange getirilmiş dir. Ardahan Harekâtı nın ilk amacı Rusları Batum kıyıları üzerinde tutmak olarak belirlenmiştir. Daha sonra Enver Paşa Sarıkamış Savaşı'nı desteklemek için bu gücün planını değiştirecekdir. 22 Aralık tarihinde 3. Ordu Kars için emir aldı. Bu emir Sarıkamış Harekâtı'nın başlangıcı oldu. Enver Paşa 3. Orduyu kendi komutasına aldı ve Rus askerlerine karşı savaşa girdi. 6 Ocak, 3. Ordu kararğahı ateş altında kalır. Hafız Hakkı geri çekilme emri verir. Enver Paşa yenilgiden sonra komutanlığı bırakarak İstanbul'a döndü. 20 Nisan günü Van kentinde Van İsyanı başladı. Van Valisi’nin daha önceki yardım çağrılarına Bitlis’te bulunan Kâzım Bey komutasındaki birkaç tabur Van’a gönderildi. General Yudeniç onlara destek olmak için üç haftadan fazla süren çatışmalardan sonra General Trukhin'in komutası altında olan Baykal Kazakları ve bir Ermeni gönüllü tugayını yolladı. Rusların bu atağı Osmanlı güçleri ile çatışan Ermeni halkı rahatlatmak için bir kanat oldu. 6 Mayıs'ta, Ruslar ataklarını iki ana koldan gerçekleştirdi. Kuzeyde Rus güçleri Tortum Vadisi yoluyla Erzurum'u amaçlasa da Osmanlı 29. ve 30. Tümenleri bu saldırıyı durdurmayı başardı. Osmanlı X. Kolordusuna karşı Rus kuvvetleri saldırdılar. Güney kanadında Osmanlılar başarılı değildi. Bu başarısızlıkta, Mirliva Halil Paşa'nın Bitlis ve çevresinde konuşlanan güçlerini daha önce İran Cephesine taşımasıyla bu kanatta bir boşluk yaratmasının da payı vardı ve Rusların ilerlemesi kolaylaşmıştı. 11 Mayıs'ta Malazgirt şehri düştü. 17 Mayıs günü, Rus kuvvetleri Van şehrine girdi. Osmanlı kuvvetleri geri çekilmeye devam etti. 21 Mayısta General Yudeniç Van şehrine geldi. Şehir ve kalenin anahtarları Ermeniler tarafından kendisine sunuldu. General Yudeniç daha önce kurulan Ermeni geçici hükümetini onadı. Bu hükümetin başına Van Valisi olarak Aram Manougian atandı. Van güvene alınca General Yudeniç mücadeleye yaz boyunca Van Gölü'nün batısında devam etti. 19 Haziran tarihinde, Ruslar bir ileri atak daha başlattı. Bu atak, daha önce ele geçirdikleri Van Gölü çevresinde kuzeybatı yönüne doğru idi. Bu atağın ilk çatışması Malazgirt Muharebesi olmuştur. 10 Temmuz'da Oganovsky Malazgirt'in batı kanadında bulunan tepelerini elde etmek için bir saldırı başlattı. Osmanlı kuvvetlerinin bu alanda zayıf olduğunu düşünüyordu. Rus Ordusu sayıca 3/1 olarak üstündü. Bu arada Tuğgeneral Abdülkerim Paşa'nın komutası altında kurulan "Sağ kanat Grubu" güneye doğru konumlandırılmıştı. Doğrudan Enver Paşa'ya bağlı Abdülkerim Paşa büyük bir sürpriz yapacakdır ve kuvvetlerini Malazgirt'te Rusları yendi. Fakat Osmanlı kuvvetleri Rusların bilmediği çeşitli bölgelerde 40.000 den fazla insan içeriyordu. 16 Temmuz'da Osmanlı Ordusu Abdul Kerim Paşa komutası altında bir karşı hücum yaptı. General Oganovsky Malazgirt'e gerilemeye zorlandı. Osmanlı Ordusu onun yük vagonu trenini ele geçirdiler. 20 Temmuz'da Ruslar Malazgirt'ten p端sk端rt端ld端ler. General Yudenich kuvvetlerini yeniden grup halinde topladıysa Rusya'nın kayıpları yaklaşık 10.000 olarak rapor edildi. Rusya'nın Kafkasya Cephesi komutanı General Yudeniç, Rusya'nın kalitesiz haberleşmesinden dolayı 22 Temmuz'a değin Rus birliklerinin çekilmekte olduğunu öğrenemedi. General Oganovski bu olaylar sonucu Adilcevaz’a geri dönmek zorunda kaldı. Ahlat’a doğru ilerlemesinin önü kesilmiş oldu. Generali Nazarbekov (Nazarbekiyan) ve Tatvan’da bulunan General Şarpantiye, bu kuvvetler karşısında fazla dayanamamış ve Adilcevaz’a doğru geri çekilmek başladılar. Rus kuvvetleri Adilcevazda toplandılar. Adilcevaz’da bulunan ve Nazarbekov’un komuta ettiği Rus birlikleri, diğer Rus birlikleriyle beraber Adilcevaz’ı terkederek Van’a doğru geri çekildiler. Aynı yılın Eylül ayından sonra Malazgirt yeniden istila edildi fakat Yudenich bunu daha fazla sürdürmeye yetecek geniş kuvvete sahip değildi. Karakilise Muharebesi (1918) Karakilise Muharebesi, I. Dünya Savaşı'nın Kafkasya Cephesi'nde 26 Mayıs 1918'te meydana gelen muharebe. Osmanlı 1. Kafkas Kolordusu doğuya ve Erivan'a doğru hareket edip Gümrü-Tiflis Demiryolu üzerindeki yerleri ele geçirmeye başlamış ve 4.000 Ermeni tarafından tutulan Karakilise (Vanadzor)'yi işgal etmiştir. 31 Mayıs 1918'de Ermenilerle barış imzalandı. Anlaşma gereğince Ermenilerin sadece 1 tümen askeri kuvveti kalıyordu. Ardahan Muharebesi Sarıkamış öncesi 3. Kolordunun yükünü azaltmak için Rusların kuvvetlerini ana saldırı yönünden uzaklaştırmak üzere 3. Piyade Alayının bulunduğu Trakya mevkinden Çoruh'a taşınmasına ve başına Alman binbaşı Colonel Strange'in getirilmesine karar verilmiştir. Görevin amacı Rusları Batum kıyıları üzerinde tutmak olarak belirlenmiştir. 3. Piyade Alayı İstanbul'u Yavuz Zırhlısı'yla terk edip Rize'ye gelmiş.Rize'de 2.000 kadar gönüllü saflarına katıldıkdan sonra Ardahan'a 27 Aralık'ta ulaşmıştır. Bu birlik birkaç gün sonra Rus piyadeleri ve bir süvari birliği tarafından püskürtülmüştür. Birlik bu bölgede iki ay Ruslarla çarpıştıktan sonra 1 Mart 1915'te Çoruh'a geri çekilmiştir. Böylece Ardahan Harekâtı Osmanlı İmparatorluğu için başarısızlıkla sonuçlanmıştır. Avangart Avangart ("Fransızca": avant-garde), Fransızca askeri bir terim olan öncü birlik sözcüğünden gelir. Gerek Fransızcada gerek diğer dillerde kültür, sanat ve politika ile bağlantılı olarak, "yenilikçi" kişiler veya "deneysel" işler anlamına gelir. Sanat ve siyaset alanında kullanılan avangard terimi, Rönesans'ın askeri teorisinden devşirilmiş bir metafordur: Battaglia, retrogard, avangard, hareket halindeki bir ordunun üç bölümünü temsil eder. Bu terimi sanat alanında kullanan ilk kişi Saint-Simon'dur. Bundan sonra devrimci siyasi hareketlerin, özellikle komünist hareketlerin jargonuna girer. Avangart sanat; kültür, gerçeklik tanımları içindeki kabul edilmiş normları sarsıp sınırlarını değiştirmeyi amaç edinir. Bu normlar sosyal reformdan estetik deneyimlerin değişimine kadar çeşitlilik gösterebilir. Taichi Kamiya Taichi "Tai" Kamiya veya Japonya'da bilinen adıyla Taichi Yagami ( "Yagami Taichi"), Digimon adlı çizgi filmin ilk iki sezonu olan Digimon Macerası 01 ve 02'de oynayan hayal ürünü bir karakterdir. Arkadaşı Zeromaru'yu düşmanalrın elinden kurtarmak için Digimon dünyasına gönderildiği Digimon Adventure V-Tamer 01'de sahneye çıkmıştır. Thabo Mvuyelwa Mbeki Thabo Mvuyelwa Mbeki (d. 18 Haziran 1942, Güney Afrika, Doğu Kap), Güney Afrika Cumhuriyeti eski devlet başkanı. Bugünkü Doğu Kap'da doğup büyüyen Mbeki'nin annesi bir öğretmen, babası ise Afrika Millî Kongresi ve Güney Afrika Komünist Partisi'nin ateşli taraftarlarından Govan Mbeki'dir. (1910-2001) Quirinus Quirinus, Roma mitolojisindeki büyük tanrılardan biri. Durumu biraz mistiktir. İsmi "co-viri" yani "birlik(te) adamlar"dan türemiştir; burada kast edilen onun Roma halkının, devletinin, askeri ve ekonomik gücünün tecessümü, kişileşmiş hali olduğudur. Nitekim Quirinus başlarda sadece "Roma devletinin" tanrısı olarak bir tür "devlet tanrısı" olarak gözükmüş daha sonra Roma'nın kurucusu ve ilk kralı Romulus ile karışmış olsa da Roma devletini sembolize eden bir tanrı olarak kalmıştır. Ayrıca Quirinus "curia" yani "senato (binası)" ve "comitia curiata" yani "kabile meclisi"ni korurdu. Zaten bu yerlerin isimleri de, görüldüğü gibi, Quirinus'un ismiyle akrabadır. Kökeni Sabinlere dayanır; Quirinus aslında bir Sabin tanrısıdır. Hatta Quirinus'a bir tapınak diktikleri bir bölgeyi "Collis Quirinalis" yani "Quirinel Tepe" diye anmışlardır. Bu alan daha sonra Roma'nın yedi tepesinden biri olarak sayılmıştır. Romalıların yükselişiyle, Roma'nın ilk kralı ve kurucusu Romulus'un tanrılaştırılmış hali olarak, Roma mitolojisinde önemli bir yer edinmiştir. Her ne kadar Roma mitolojisinde diğer iki önemli eril tanrı olan Jüpiter ve Mars ile önemli bir yere sahip olsa da, bu iki tanrıya oranla Quirinus hakkında pek az şey bilinir. Quirinus'un eşi Hora'ydı. Bazı kaynaklar Quirinus'un tanrılaştırılmış Aeneas olduğunu iddia etmişlerdir. Aeneas'ın Romalıların atası olduğuna inanılırdı ve Quirinus'a tapınma ata-tapımı ile yakından ilişkilidir. Quirinus'a adanmış olan festival (bayram) 17 Şubat'ta kutlanan "Quirinalia", rahibi ise Flamen Quirinalis idi. Roma vatandaşları bazen Quirinus'un isminden türemiş bir isimle, "Quirites" (tekili: "quiris") olarak anılırlardı. Bu unvan bir onur sayılırdı (Livius). Sanatsal açıdan Quirinus genellikle sakallı bir adam olarak, dini veya askeri resmi kıyafetler içinde tasvir edilmiştir. Aishwarya Rai Aishwarya Rai (Hintçe: ऐश्वर्या राय) (d. 1 Kasım 1973, Mangalore, Karnataka) Bollywood'da ve Hollywood'da çalışan sinema oyuncusu. 1994 Dünya Güzellik Kraliçesi. Dünya çapında altı ödül sahibidir. Hint aktör Abhishek Bachchan ile evlenen Rai 2011 yılında bir kız çocuğu sahibi olmuştur. Olli Rehn Olli Ilmari Rehn, (d. 31 Mart 1962) Fin politikacı. Doğu Finlandiya'da doğdu. ABD Macalester College'da ekonomi, uluslararası ilişkiler ve gazetecilik okuduktan sonra 1989'da Helsinki Üniversitesi'nde siyasal bilgiler alanında yüksek lisansını tamamladı. 1996'da "Küçük Avrupa ülkelerinde siyasal kooperatifçilik ve endüstriyel rekabet" konulu doktora tezi ile Oxford Üniversitesi'nde felsefe doktoru unvanını aldı. Gençlik yıllarında doğduğu kasabanın futbol kulübünde oynayan Rehn siyasi hayatına ise 1988'den Helsinki Şehir Meclisi Üyesi olarak başladı. 1988'den 1994'e kadar Finlandiya Merkez Partisi başkan yardımcılığı görevini üstlendi. 1991'de milletvekili seçilerek Fin Meclisi'ne girdi, ardından Avrupa Konseyi'nde Fin delegasyonuna başkanlık etti ve 1992-1993 yılarında Finlandiya Başbakanı'nın özel danışmanlığını yaptı. Rehn, Avrupa Komisyonu'nun en genç üyesi, evli ve bir çocuk babası. Anadili Fince'nin yanı sıra İngilizce, Fransızca, İsveççe ve Almanca dillerini biliyor. 1 Temmuz 2014 tarihinde Avrupa Parlamentosu başkan yardımcılığına seçildi ve bu görevini Nisan 2015'e dek sürdürdü. 29 Mayıs 2015'te Juha Sipilä başbakanlığında kurulan yeni hükümette ekonomik işler bakanı olarak yer almış ve Finlandiya Bankası Yönetim Kurulu'na atanınca 29 Aralık 2016 tarihinde bakanlıktan istifa etmiştir. 12 Temmuz 2018 tarihi itibarıyla Finlandiya Bankası Başkanıdır(Guvernörüdür). Fatma KiÅŸiler Sinema ve TV Diğer Ayrıca bakınız Alt familya Alt familya, Carl Linne'nin (1707-1778) 1735 yılında 11 sayfadan oluşan Systema Naturae isimli eserinde yaptığı taksonomik kategorilerden, yer almamasına rağmen, daha sonradan geliştirilmiş ve hâlen kullanılan kategorilerden familya'nın alt katergorisidir. Linné canlıları 5 taksonomik kategoriye yerleştirmiştir. Burada familya yer almamıştır. Daha sonraları Linné, bitki ve hayvanların isimlendirilmesi için ikili adlandırma (Binomial nomenklatür) yani, 2 sözcükten oluşan (Cins adı+Epitet adı=Tür adı) bir sistem geliştirdi. Bu sistem değişiklikler gösterse de hâlen geçerliliğini korumaktadır. Günümüzde taksonomik kategoriler ve canlı gruplarına göre isimlendirmede kullanılan son ekler şöyledir : Şube (Bölüm) (Latince: Zoolojide; Divisio, Botanikde; Phylum) Eki:-phyta Carl Linnaeus'nin (1707-1778) (daha sonra latinceleştirilmiştir: Carolus von Linnaeus ) 1735 yılında 11 sayfadan oluşan Systema Naturae isimli eserinde öncülüğünü yaptığı Taksonomi bilimine göre daha sonraları geliştirilmiş olan Sınıf-Classis'leri kapsayan bir katergoridir. Linné, bitki ve hayvanların isimlendirilmesi için İkili Adlandırma (Binominal Nomenklatür) yani, 2 sözcükten oluşan (Cins adı+Epitet adı=Tür adı) bir sistem geliştirmiştir. Bu sistem zamanla değişiklikler gösterse de hâlen geçerliliğini korumaktadır. Günümüzde taksonomik kategoriler ve canlı gruplarına göre isimlendirmede kullanılan son ekler şöyledir : Sistematik de, hiyerarşik olarak benzer bireyler türü (Species), benzer türler cinsi (Genus), benzer cinsler familyayı (Familya), benzer familyalar takımı (Ordo), benzer takımlar sınıfı(Classis), benzer sınıflar şube(bölüm)leri (Divisio-Phylum) meydana getirir. Tüm bu taksonlar, filogenetik akrabalıklarına göre dizilir. Bu şekilde doğal sınıflandırmada benzer taksonlar, bir üstteki kategorinin (taksonun) kapsamına sokulur. Geri doğru gittikçe taksonlar büyür ve kapsamları genişler. Ozan Uygun Ozan Uygun (d. 25 Eylül 1996, İstanbul), Türk sinema ve dizi oyuncusu. "Eğitim durumu" : Özel Moda Mimar Sinan Güzel Sanatlar Lisesi 2014 mezunu. Reha Erdem'in yönetmenliğini yaptığı "Korkuyorum Anne" isimli filmdeki "Çetin" rolüyle 16. Ankara Film Festivali'nde "Umut Veren yeni erkek Oyuncu" ödülünü aldı. Sinema ve dizi filmlerde seslendirme sanatçılığı da yapan Ozan oynadığı bütün rollerin dublajını da kendisi yapmıştır. Oktar Oktar, Rua, Muncuk ve Aybars ile kardeştir. (Muncuk Atilla'nın babasıdır.) 425 yılında kurulan kurultayda Oktar, Hun Devleti'ni başarısız yönetmesi nedeniyle düşürüldü ve devlet yönetme yetkisi kurultayda genç kardeşi Rua'ya geçti. İddialara göre Oktar içkiye düşkündü. Ayrıca ünlü bir komutandır ve Almanlara karşı Nibelungen Destanı'nı yazmıştır. Adın kökeni Türkçe bir sözcük olan "Öktem"e dayanır. Türkçe bir eylem olan "Ökte- / Oktä-" sözcüklerinin türemesiyle "Öktä-r" biçimini almıştır. Latince'de "Octar", Yunanca'da "Ούπταρος" (Ouptaros) biçiminde kaydedilmiştir. Sözcüklerdeki "-ct-" ve "-pt-" ayrımları bu dillerin kendine özgü özellikleridir. Hun Nutku Hun Nutku (Hunnenrede), II. Wilhelm (Deutsches Reich) 27 Temmuz 1900 tarihinde Bremerhaven'de yapıldı. Alman ordu birlikleri Boxer Ayaklanması'nı bastırmak üzere Çin'e bu Nutuk ile gönderildiler. Alman İmparatoru bu nutukla kendi askerlerine Hunlar gibi nam salmayı ve tarihe geçmeyi emrediyor. Çinliler nasıl binlerce yıl Hunlardan korktularsa aynı korkuyu Alman ordularının da Çinlilere karşı oluşturmasını diliyor. Nutukta slogan olarak "Af etmeyin! Esir almayın!" kullanıldı. "(Almanca:"Pardon wird nicht gegeben! Gefangene werden nicht gemacht!")" Kıllıoğlu Hüseyin Efe Kıllıoğlu Hüseyin Efe aslen Aydın'nın Çine İlçesinin Yağcılar köyunden olup Yörük Ali Efe'nin hem dava arkadaşı hem de dost çetesinin lideriydi. Yörük Ali ve Kıllıoğlu çeteleri Türk Kurtuluş Savaşı'nda aktif rol oynamışlar, Mustafa Kemal önderliğindeki Türk ordusuna ellerinden gelen yardımı yapmışlardır. Savaşın bitimiyle silahını bırakmayan Efe, 1923 senesinde Aydın'ın Bozdoğan İlçesinde vurularak öldürüldü. NÃ¶roanatomi Nöroanatomi insan beyninde işlevlerin yerini bulmaya çalışan tıp dalıdır. Görüntüleme ve deneysel araştırmalar beynin değişik nörolojik ve bilişsel etkiler yaratmasına neden olan bölgelerin ortaya çıkmasına yardımcı olur. Beyin yapısında, beyin işlevini değiştiren patolojik değişikliklerin ve lezyonların etkisinin incelenmesi işlevsel nöroanatomik bilgiyi ileriye götürmektedir. İnsanın sinir sistemi merkezi ve periferik olarak ikiye ayrılır. Merkezi sinir sistemi beyin ile omurilikten oluşur ve davranışı düzenlemekte önemli bir rol oynar. Periferik sinir sistemi merkezi sinir sistemi dışında vücutta bulunan tüm nöronlardan oluşur; somatik ve otonom sinir sistemi olarak ikiye ayrılır. Somatik sinir sistemi duyu organlarından beyne ve omuriliğe algısal bilgiyi getiren (afferent) nöronlardan ve kaslara motor talimatları götüren efferent nöronlardan oluşur. Otonom sinir sistemi ikiye ayrılır: vücudu eyleme hazırlayan sempatik sinir sistemi ve vücudu dinlenmeye, enerjisini korumaya hazırlayan parasempatik sinir sistemi. Marilyn Monroe Marilyn Monroe (d. Norma Jeane Mortenson; 1 Haziran 1926 – 5 Ağustos 1962), Amerikalı oyuncu ve model. Komedi filmlerindeki "aptal sarışın" karakterlerini oynamasıyla tanınan sanatçı, 20. yüzyılın en ünlü sinema yıldızlarından ve seks sembollerinden biriydi. Her ne kadar sadece on yıldır filmlerde başrol oyuncu olarak yer almasına rağmen, filmleri 1962'de beklenmedik bir şekilde öldüğünde 200 milyon dolar hasılat elde etmişti. Büyük bir popüler kültür simgesi olarak görülmeye devam etmektedir. Los Angeles'ta doğup büyüyen Monroe, çocukluğunun çoğunu koruyucu aile evlerinde ve yetimhanede geçirdi ve on altı yaşında evlendi. Savaşın bir parçası olarak 1944'te bir fabrikada çalışırken First Motion Picture Unit'ten bir fotoğrafçıya tanıtıldı ve başarılı bir pin-up mankenlik kariyerine başladı. Bu çalışma, Twentieth Century-Fox (1946-47) ve Columbia Pictures (1948) ile kısa süreli film sözleşmelerine yol açtı. Bir dizi küçük film rollerinden sonra Fox ile 1951'de yeni bir sözleşme imzaladı. Sonraki iki yıl boyunca, "Genç Hissetmek" ve "Tehlikeli Oyun" gibi çeşitli komedi filmlerinde ve "İki Sevgi Arasında" ve "Tehlikeli Bakıcı" gibi dram filmlerinde rol alan popüler bir oyuncu haline geldi. Monroe, bir yıldız olmadan önce çıplak fotoğraflar çektirdiğini söylediğinde bir skandalla karşı karşıya kaldı ancak kariyerine zarar vermek yerine, hikâyesi filmlerinde artan ilgiyle sonuçlandı. 1953 yılına gelindiğinde, Monroe üç filmde başrolde yer alarak en popüler Hollywood yıldızlarından biri oldu: cinsel çekiciliğine odaklanan kara film "Niagara" ile "aptal sarışın" imajını oluşturan komedi filmleri "Erkekler Sarışınları Sever" ve "Milyoner Avcıları". Kamusal imajının kariyeri boyunca oluşturulmasında ve yönetiminde önemli bir rol oynamış olmasına rağmen, stüdyo tarafından hep aynı tür rollerin verilmesi ve düşük maaş alması nedeniyle hayal kırıklığına uğradı. 1954 yılının başında bir film projesini reddettiği için kısa bir süreliğine filmlerde gözükmesine izin verilmedi ancak sonrasında kariyerinin en büyük gişe başarısı olan "Yaz Bekarı"nda (1955) yer aldı. Stüdyo hala sözleşmesini değiştirmeye isteksizken, Monroe 1954'ün sonunda bir film yapım şirketi kurdu ve şirkete Marilyn Monroe Productions (MMP) adını verdi. 1955'te kendisini şirketi geliştirmeye adadı ve Actors Studio'da oyunculuk metodu öğrenmeye başladı. "Otobüs Durağı"nda (1956) eleştirmenlerce övülen performansından ve MMP'nin "Prens ve Şovkızı" (1957) adındaki ilk bağımsız prodüksiyonunda yer almasından sonra, "Bazıları Sıcak Sever"deki (1959) oyunculuğuyla En İyi Kadın Oyuncu dalında Altın Küre'yi kazandı. Son tamamladığı film dram türündeki "Uygunsuzlar"dır (1961). Monroe'nun sıkıntılı özel hayatı çok dikkat çekti. Madde bağımlılığı, depresyon ve anksiyete ile mücadele etti. Emekli beyzbol yıldızı Joe DiMaggio ve oyun yazarı Arthur Miller ile evlendi, iki evliliği de boşanmayla sonuçlandı. 5 Ağustos 1962 tarihinde Los Angeles'taki evinde 36 yaşındayken aşırı dozda barbitürat kullanımından öldü. Ölümü resmi olarak aşırı dozda barbitürattan kaynaklanan muhtemel intihar olarak geçse de ölüm sebebi üzerine pek çok spekülasyon yapıldı, komplo teorisi oluşturuldu. Monroe, 1999 yılında Amerikan Film Enstitüsü'nün tüm zamanların en büyük kadın film yıldızları sıralamasında altıncı sıraya yerleşti. Marilyn, Norma Jeane Mortenson ismi ile Los Angeles Devlet Hastanesi'nde doğmuştur. Biyografisini yazan birçok kişiye göre biyolojik babası annesinin RKO stüdyolarında film editörü olarak birlikte çalıştığı Charles Stanley Gifford ismindeki satış elemanıdır. Bazıları ise annesi Gladys Pearl Baker'ın ikinci kocası olan Martin Edward Mortenson'nın babası olduğunu iddia eder. Gladys'in ayrıca daha önceki evliliğinden de Robert Kermit Baker ve Berniece Baker (Miracle) isimlerinde iki çocuğu da vardı. Gladys'in şizofreni hastalığı yüzünden hastaneye kaldırılması üzerine Monroe bundan sonraki hayatını bir yetimhanede ve çeşitli bakıcı ailelerin yanında geçirmek zorunda kaldı. Monroe'nun aynı şekilde dayısı Marion da akıl hastanesine yatırılmış ve hastaneden çıktıktan sonra kendini asmış, anneannesi Della ve dedesi Otis de manik depresyon hastalığından çekmişlerdi. Norma Jeane yedi yaşına kadar aşırı dindar bir aile olan Albert ve Ida Bolender çifti ile yaşamıştır. Daha sonra annesi Gladys'in bir ev satın almasıyla tekrar onunla yaşamaya başlamasına rağmen annesinin akıl hastalığının kötüleşmesi üzerine annesinin en yakın arkadaşı Grace McKee'nin bakımı altına girmiştir. Ancak Grace McKee'nin 1935 yılında Ervin Silliman Goddard'ın evlenmesi üzerine Los Angeles yetimhanesine gönderilmiştir. İki yıl sonra Grace onu geri almasına rağmen kocası Ervin Silliman Goddard'ın küçük kıza cinsel tacizde bulunması üzerine dokuz yaşındaki Monroe, bu sefer de büyük halası Olive Brunings ile yaşamaya gönderilmiştir. Ancak orada da Olive'in oğulları tarafından saldırıya uğrayınca Grace'in yaşlı halası Ana Lower'a gönderilmesi gerekmiştir. Ana Lower'ın sağlığı bir süre sonra bozulmaya başlayınca Norma Jean, Grace ve Ervin Goddard'ın yanına geri dönmüştür. Bu dönemde Norma Jeane, henüz 16 yaşındayken komşusunun 21 yaşındaki oğlu James Doughtery ile tanışıp bir süre flört ettikten sonra onunla evlenmiştir. Dört yıl süren evlilik ardından boşanmış ve The Blue Book mankenlik ajansına girerek mankenlik yapmaya başlamıştır. Yine bu dönemde oyunculuk