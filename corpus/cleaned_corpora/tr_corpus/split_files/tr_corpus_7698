şirket ile sözleşme imzalamasını getirdi. Elliphant Stockholm, İsveç'te "Ellinor Miranda Salome Olovsdotter" olarak doğdu. Müzik yaşantısı, 2012'de çıkış teklisi "Tekkno Scene" ile başladı.Adam Kanmaya ile söylediği parça olumlu eleştiriler aldı ve futbol video oyunu, FIFA 13'te kullanıldı. Eleştirmenler Elliphant parçasını, bir MIA şarkısı (ile denk bulup) kayasladılar. İlk single'nın çıkışını takiben, Elliphant "Down on Life" parçasını yayınladı, Resmi Müzik Klibi Pitchfork YouTube kanalında Aralık 2012 yılında yayımlandı. Klip kanalda bir milyondan fazla kez izlendi. Şarkının başarısı birçok kişi tarafından fark edildi, Katy Perry tweet'inde "uzun zamandır izlediğim en bomba video" yazdı. Pitchfork ilk iki tekli ("Tekkno Scene" ve "Ciant Hear it",) ile şarkıyı karşılaştırıp "soluk bir yumuşaklık" gösteriyor dedi. Aynı makalede, Elliphant'ın kendi adını taşıyan ilk EP'sinin yayınlanacağı duyuruldu. Ekim 2012 yılında, kendi adını taşıyan ilk Elliphant EP yayınladı. EP'de "Ciant Hear It" ve "Down on Life" dahil olmak üzere dört şarkı ve bir remix vardı. Kalan iki yeni parça "Make It Juicy" ve "In the Jungle" ve beşinci parça "In the Jungle" remix'i oldu. İlk EP'sinin ardından, Dr. Luke ile sözleşme imzaladığını ve İsveç'te çıkacak albümünün "A Good Idea" olacağını Idolator'a verdiği röportajda açıkladı. Kasım 2013'te Elliphant Skrillex ile Stockholm'de stüdyo çalışması yaptığını söyledi Elliphant en ilk stüdyo albümü, "A Good Idea", 9 Ekim 2013 tarihinde İsveç'te yayımlandı. Albümde, Niki and the Dove gibi sanatçıların ve yapımcıların, katkıları yer aldı. Aynı zamanda teklisi "Down on Life" albümün şarkılarından. Ayrıca albümde yer alan "Down on Life", dostU İsveçli sanatçı Niki and Dove ile bir işbirliği örneğidir. 2014'te, teklisi "One More" çıktı,bu teklide Danimarkalı şarkıcı MØ yer aldı. Elliphant Eylül ve Ekim 2014 arasında Charli XCX'nin "Girl Power North America Tour" turnesi açılış şarkıcılarından biri oldu. Gersemi İskandinav mitolojisinde Güzellik Tanrıçası. Gersemi eski İskandinavcada "hazine" demektir. Bereket Tanrıçası Freyja ile Güneş Tanrısı Odr'ın (Odin ile karıştırılmamalıdır) kızı ve Arzu Tanrıçası Hnoss'un kardeşidir. Victoria Nuland Victoria Nuland (d. 1 Temmuz 1961, Connecticut) , Amerikalı diplomat, eski hükûmet sözcüsü ve siyasetçi. Mart 2015'te önceki Obama Hükümeti'nde 31 Mayıs 2011 ve 11 Şubat 2013 tarihleri Amerika Birleşik Devletleri Dış İşleri Bakanlığı sözcüsü olarak görev almıştır. Kendisinden sonra sözcülük görevine iki bayan bürokrat Jen Psaki ve Marie Harf atanmıştır. Madagaskar'ın bölgeleri Afrika ada ülkesi Madagaskar devleti kendi içerisinde 22 adet bölgeye ayrılmıştır. 4 Nisan 2007 tarihinde gerçekleştirilen referandum sonucu kabul edilen teklife istinaden daha önce altı ile ayrılmış bir idari yapılanmaya sahip olan Madagaskar'da, bu yasa neticesinde 22 bölge oluşturulmuş ve yeni idari yapılanma düzenine Ekim 2009 tarihinden itibaren geçilmiştir. Demokratik Madagaskar Cumhuriyeti Demokratik Madagaskar Cumhuriyeti, 1975 yılından 1992 yılına kadar bugünkü Madagaskar Cumhuriyeti sınırları içerisinde kurulan devlet. Afrika ada ülkesi Madagaskar'ın 26 Haziran 1960 yılında Fransa'dan bağımsızlığını kazanması sonrası kurulan Malgaşça Cumhuriyeti, mevcudiyetini Didier Ratsiraka'nın iktidarına kadar sürdürmüş, Ratsiraka'nın iktidara gelmesi sonucu değişen ideoloji ve sonucunda uygulanan politikalar neticesinde gerçekleştirilen rejim değişikliği nedeniyle kurulan Demokratik Madagaskar Cumhuriyeti'nin kurulması ile sonlandırılmıştır. Ülke genelinde yaygınlaşan gösteriler neticesinde 1975 yılında sosyalist bir düşünce yapısına sahip olan Didier Ratsiraka iktidara gelmiş, 30 Aralık 1975 tarihinde ülkenin yeni isminin "Demokratik Madagaskar Cumhuriyeti" olduğunu ilan etmiş, benimsenen siyasi düşünce doğrultusunda adada finans pazarını elinde bulunduran yabancı banka ve sigorta kuruluşlarını kamulaştırmış, mevcut sistemdeki bankaları "Banque Nationale de l’Industrie", "Agricultural Bank" ve "Trade Bank" isimli üç bankada birleştirmiş, sigorta firmalarını da kurulan "ARO" ve "NY Havana" firmalarında bir araya getirmiştir. Banka ve sigorta kuruluşlarının haricinde ülkede bulunan çok uluslu endüstriyel holdingler de kamulaştırılarak devlet denetimine alınmış ve Fransa ile olan tüm ilişkiler askıya alınmıştır. Tarım sektörü de tek bir noktada toplanmış, tüm mahsulün elde edilmesi, satılması gibi konularda da devlet tek yetkili kılınmıştır. Özellikle tarım alanında alınan bu kararlar Madagaskar ekonomisini olumsuz yönde etkilemiş, büyüme oranları bu yıllarda eksi %2 ile %1 arasında gerçekleşmiş, pirinç gibi üretimi çok olan mahsuller de 1980'li yılların başında yeterli düzeyde elde edilemediği için bölgesel olarak kıtlık yaşanmasına neden olmuştur. Bu süreçte ülkede kara piyasa oluşmuş ve işsizlik oranları artmıştır. Tüm bu siyasi ve ticari yaşananlara rağmen Ratsiraka iktidarına karşı herhangi bir direniş gösterilmemiştir. Ratsiraka iktidarı süresince kendisi ve kendisine bağlı kişilerin refah içerisinde yaşaması sağlanmış, ordu zayıf düşürülmüş ve muhalefet partileri de sindirilmiştir. 1992 yılında "les Forces Vives" adını verdikleri bir muhalefet hareketi ile Ratsiraka yeniden rejim değişikliğine gitmek durumda kalmış, 1993 yılında gerçekleştirilen ilk çok partili seçimler sonucunda da iktidardan indirilmiş, üçüncü cumhuriyet döneminin başlangıcı olacak yeni bir anayasa oluşturularak bu yasa da devlet başkanın yetkileri kısıtlanmış, ülkenin başkanlık sistemi ile yönetilen bir ülke olduğu beyan edilmiştir. Ülkenin ismi de yeniden Madagaskar Cumhuriyeti olarak ilan edilerek Demokratik Madagaskar Cumhuriyeti'nin varlığına son verilmiştir. Eşkiya bağı Eşkiya bağı ipi geçici olarak dikey veya yatay bir sabit ağaca, dala, vs.. bağlayıp gerektiğinde hızlı çözüp uzaklaşabilmek amacıyla kullanılan bir düğüm çeşididir. İp ucundan çekildiğinde kendiliğinden boşalır ve ip düşer. İp ortasına bağlanır, ucun dalı dolanması gerekmez. Eşkiya bağı her biri bir evvelkini kilitleyen üç peş peşe ip dirseği ile bağlanır: İp bedenine yük bindiğinde son dirsek dala doğru bastırılmış olur, yük taşıyan ikinci dirsek ve dal yüzeyine olan sürtünme sayesinde düğüm çözülmeye direnir. Düğüm güzel sıkıştırılmamışsa, ipin çevrelediği dal ipten çok daha kalınsa, ip yumuşaksa, ya da kaygansa, ip bedenine çok fazla yük bindiğinde son dirsek dal yüzeyinde kayar, yük taşıyan ikinci dirsekten düşer ve düğüm çözülür. Genellikle iki peş peşe kilit yeterlidir. Genellikle kilitleyecek dirseklerin sadece dalı dolanıp kitlemeleri yeteri kadar kuvvetli bir düğüm oluşturur. Düğümü daha kuvvetli yapmak kilitleyen dirsek sayısını ya da bunların kilide girmeden önce ip bedenine dolanma derecelerini arttırarak mümkündür. MÃ³nika Lamperth Mónika Lamperth (d. 5 Eylül 1957) Macar siyasetçi. Eski bakan. Pécs Üniversitesi'nde hukuk eğitimi almıştır. 1971'den itibaren Komünist Gençlik Birliği'nde görev almıştır. Macar Sosyalist İşçi Partisi'nde görev almıştır. Ardından Macar Sosyalist Partisi'nin kurucusu olmuş ve başkan yardımcılığı dahil çeşitli görevlerde bulunmuştur. 1994 seçimlerinden itibaren milletvekilliğine seçilmiştir. 2002 seçimlerinin ardından Sosyalistler iktidara gelince İçişleri Bakanlığı, Bölgesel Kalkınma Bakanlığı ve Çalışma Bakanlığı yapmıştır. 2008 yılında hükümetten ayrılmıştır. Halen avukatlık yapmaktadır. Karayusuflu Karayusuflu adlı yerleşim birimleri: My Little Pony: Equestria Girls - Friendship Games My Little Pony: Equestria Girls - Friendship Games, 2015 yapımı Amerikan - Kanada müzikal animasyon filmi. Aynı seriden olan Rainbow Rocks filminin devamıdır. Film, 16 Ekim 2015'te Türkiye'de vizyona girmiştir. "Wondercolts", dört yılda bir düzenlenen "Arkadaşlık Oyunları"nda Shadowbolts takımıyla yarışmaktadır. Filmde geçen şarkıların listesi: "What More is Out There?" şarkısının alternatif bir versiyonu silinmiştir. 6 Ekim 2015 tarihinde roman uyarlaması "My Little Pony: Equestria Girls: The Friendship Games" başlıklı kitap, 2015 New York Oyuncak Fuarı'nda gösterilmiştir. 14 Ağustos 2015'te Hasbro, kendi websitesinde canlı-aksiyon müzik video yayınladı. "Friendship Games" ve "Rainbow Rocks" filmleri için üretilen kısa animasyon serileri 13 Şubat 2015'te sunuldu. Atmaca bağı Atmaca bağı, Sol el bir hayvanı tutarken sağ elle bağlanabilen ve gerektiğinde kolay çözülen, hayvanın çözememesi için kilitlenebilen bir düğümdür. Bağlanacağı dal etrafında ucu dolaştırdıktan sonra ip bedeni etrafına atılan bir Adi düğümün foralısı (yani Adi ilmek) olarak da tanımlanabilir. Atmaca bağı genellikle sağ elle bağlanır (sol el bir hayvanı tutmakla meşguldür yardım edemez): Koçlu Güneşi Görüyorum Güneşi Görüyorum (), Gürcü yazar Nodar Dumbadze’nin romanı. Yazarın önemli yapıtlarından biridir. Roman, 1962 yılında ilk kez Gürcüce basıldı. Mehçure Karaören tarafından Almancadan çevrilerek 1969'da Türkçe yayımlandı. Roman daha sonra birkaç kez yeniden basıldı. Nodar Dumbadze’nin ikinci romanı olan "Güneşi Görüyorum", II. Dünya Savaşı yıllarında, Guria bölgesinin bir köyde yaşayan insanların zorlu koşullarını ve insanların cepheye gitmiş olan sevdikleri için duydukları korkuyu anlatıyor. Romanın başkahramanı olan Hatia gözü görmeyen bir kızdır; bununla birlikte güneş ile kendisine âşık olan Sosoia’yı gördüğünü söyler. Hatia tedavi görür ve iyileşir. Kariya Kariya ( "Kariya-shi"), Japonya'nın Aichi prefektörlüğünde bulunan bir şehirdir. Şehir prefektörlüğün ortasında yer almaktadır. Yüzölçümü 50.39 km² olan şehrin nüfusu Mayıs 2015 itibarı ile 149,030'dur. Kariya 1 Nisan 1950 tarihinde kurulmuştur. Kariya, otomotiv ve çelik endüstrisi merkezi olup şehirde Toyota Motor Corporation'a bağlı Toyota Industries, Aisin Seiki ve Denso Corporation'un merkezleri bulunmaktadır. Şehre JR Central'in Tōkaidō Ana ile Meitetsu'nun Nagoya Ana ve Mikawa hatları hizmet vermektedir. Elliot Alderson Elliot Alderson, Mr. Robot dizisinin kurgusal başrol oyuncusudur. Rami Malek tarafından canlandırılmaktadır. Kendi deyişiyle Elliot sabahları Allsafe Cybersecurity'de bir siber güvenlik mühendisi olarak çalışan biriyken; geceleri kötüleri ortaya çıkaran kanunsuz bir hackerdır. Elliot dizi boyunca bazı diyaloglarında dördüncü duvarı yıkıp, direkt seyirciye hitap etme anlatım tekniği kullanmaktadır. Çekingen ve anti-sosyal bir kişiliğe sahiptir ve dizide genellikle seyirciyle içinden konuşur. En yakın arkadaşları çocukluk arkadaşı Angela Moss ve komşusu Shayla'dır. Babası daha o küçükken lösemiden ölmüştür ve onu kendisiyle hiç iyi geçinemeyen annesi büyütmüştür. Dizinin ilk bölümünde kendisini Mr. Robot olarak tanıtan birinin grubuna (fsociety) girmiş ve nefret ettiği E. Corp, Elliot'a göre Evil Corp (Şeytani Şirket), şirketini batırmak için bir plana girişmişlerdir. Dizinin ilerleyen bölümlerinde Elliot ailesi hakkında çarpıcı gerçekleri öğrenecektir. Dizi boyunca sık sık kendi dünyasındaki Mr. Robot ile rolleri değişecektir. Hands Clean "Hands Clean", Kanadalı şarkıcı Alanis Morissette'in bir şarkısı. Dimdim Kuşatması Dimdim Kuşatması kuzeybatı İran'da Urmiye Gölü çevresinde Bradost bölgesinde bulunan Dimdim adı verilen kalenin etrafında gerçekleşti. 1609 yılında harap yapı bölgeye hem Osmanlı ve Safevi penetrasyon karşısında onun genişleyen Beyliği'nin bağımsızlığını korumak için çalıştı. Emirxan Lepzerin (Elialtın'lı Han), Bradost hükümdarı tarafından yeniden inşa edildi. Gunsan Gunsan (, "Gunsan-si"), Güney Kore'nin Kuzey Jeola ilinde bulunan bir şehirdir. Şehir, Geum Nehri'nin güney kıyısında Seul'un 200 km güneybatısında yer almaktadır. Yüzölçümü 377.72 km² olan şehrin nüfusu Mart 2012 itibarı ile 278,289'dur. Gunsan, yüksek teknoloji üretimi sanayi şehri ve uluslararası bir ticaret limanıdır. Ayrıca şehirde ABD Hava Kuvvetleri'ne ait Kunsan Hava Üssü bulunmaktadır. Feyzabad HavaalanÄ± Feyzabad Havaalanı, Afganistan'ın Bedehşan ilinin yönetim merkezi Feyzabad'ın kuzeybatısında bulunan havaalanı. Asan Asan (, "Asan-si"), Güney Kore'nin Güney Chungcheong ilinde bulunan bir şehirdir. Yüzölçümü 542.25 km² olan şehrin nüfusu 31 Kasım 2013 tarihi itibarı ile 308,007'dir. Asan, kaplıcalarıyla tanınan bir şehirdir. Asan'da Hyundai Motor Company ve Samsung Electronics gibi şirketlerin fabrikası bulunmaktadır. Şehirde toplam 14 adet endüstriyel kompleks olup otomobil parça, elektronik parça ve diğer fabrikalardan oluşturmaktadır. Asan, komşu Cheonan şehri ile KTX yüksek hızlı tren istasyonu Cheonan-Asan İstasyonu'nu paylaşmaktadır. Toamasina Toamasina, Afrika kıtasına bağlı ada konumunda olan Madagaskar devletinde bir şehirdir. Şehir ülkenin doğu kesiminde şehir ile aynı ismi taşıyan Toamasina bölgesi içerisinde yer almaktadır. Şehirde 2013 tahmini verilerine göre 274.700 nüfus yaşamaktadır. Toamasina ülkenin başkenti Antananarivo'unu yaklaşık olarak 215 km kuzeydoğunda yer almaktadır. Toamasina, Madagaskar'ın doğu kıyılarında yer alan limanlar içerisinde tek doğal liman konumunda olan yerdir. Toamasina 1927 ve 1986 yıllarında yaşanan şiddetli fırtınalarda neredeyse tamamen yıkılmış ve yeniden inşa edilmiştir. Antsirabe Antsirabe, Afrika kıtasına bağlı ada konumunda olan Madagaskar devletinde bir şehirdir. Şehir ülkenin orta kesiminde Vakinankaratra bölgesi içerisinde yer almaktadır. Şehirde 2013 tahmini verilerine göre 238.500 nüfus yaşamaktadır. Şehir başkent Antananarivo'dan 170 km uzaklıktadır. Antsirabe şehrinin kelime anlamı "çok tuzun bulunduğu yer" anlamına gelmekte olup, barındırdığı birçok kaplıca nedeniyle Fransa'nın sömürge bölgesi olduğu dönemlerde Madagaskar'ın Vichy'si olarak adlandırılmıştır. Fas sultanı V. Muhammed ile ilerleyen yıllarda II. Hasan unvanı ile Fas kralı olarak tahta çıkacak olan oğlu 1955 yılında bu şehirde sürgünde yaşamışlardır. Fianarantsoa Fianarantsoa, Afrika kıtasına bağlı ada konumunda olan Madagaskar devletinde bir şehirdir. Şehir ülkenin orta bölümünün güney kesiminde Haute Matsiatra bölgesi içerisinde yer almaktadır. Şehirde 2013 tahmini verilerine göre 190.300 nüfus yaşamaktadır. Fianarantsoa ülkenin başkenti Antananarivo'nun güneyinde yer almaktadır. Fianarantsoa şehrinin ismi Malgaşça dilinde "iyi şeylerin öğrenildiği yer" anlamına gelmektedir. Bu isme uygun olarak şehirde bir üniversite kurulu bulunmakta olup, bu üniversite Université de Fianarantsoa'dır. Jordan Yéyé Jordan Yéyé 11 Kasım 1988 Fransa doğumlu profesyonel bir futbolcudur. Şu anda FC Differdange 03 takımında forma giymektedir. Mahajanga Mahajanga, Afrika kıtasına bağlı ada konumunda olan Madagaskar devletinde bir şehirdir. Şehir ülkenin kuzeybatı kesiminde Boeny bölgesi içerisinde yer almaktadır. Şehirde 2013 tahmini verilerine göre 220.600 nüfus yaşamaktadır. Mahajanga ülkenin başkenti Antananarivo'unu yaklaşık olarak 570 km kuzeybatısında yer almaktadır. Şehrin ismi Malgaşça'da "çiçekler şehri" anlamına gelmekte olup, Madagaskar'ın en büyük ikinci limanına sahiptir. Mahajanga, 2004 yılında yaşanan şiddetli fırtınalarda Komorlar ile birlikte önemli oranda zarar görmüştür. Toliara Toliara, Afrika kıtasına bağlı ada konumunda olan Madagaskar devletinde bir şehirdir. Şehir ülkenin güneybatı kesiminde Atsimo-Andrefana bölgesi içerisinde yer almaktadır. Şehirde 2013 tahmini verilerine göre 156.700 nüfus yaşamaktadır. Toliara ülkenin başkenti Antananarivo'nun güneybatısında Mozambik Kanalı kıyısında yer almaktadır. Toliara şehrinin Malgaşça'da "iyi demir atabileceğin bir yer" anlamına gelmektedir. Şehir ülkenin önemli liman kentlerinden biri konumunda olup, birçok ürünün ana ticaret merkezi konumundadır. Şehir 2013 yılında yaşanan şiddetli fırtınada önemli oranda zarar görmüştür. Kağıttan Kentler (film) Kağıttan Kentler 2015 Amerikan gizem komedi-drama filmi. Yönetmen Jake Schreier, John Green'in aynı adlı romanından uyarlanmıştır. Aynı Yıldızın Altında filminin senaristleri Scott Neustadter ve Michael H. Weber tarafından senaryoya uyarlandı. Başrollerde Nat Wolff ve Cara Delevingne var, film 24 Temmuz 2015 tarihinde 20th Century Fox tarafından Amerika Birleşik Devletleri'nde vizyona girdi. Orlando, Florida'da, Quentin "Q" Jacobsen (Nat Wolff) çocukluk arkadaşı Margo Roth Spiegelman (Cara Delevingne)'la kapı komşusudur. Quentin, Margo'ya sokaklarına taşındığı günden beri aşıktır. Çocukken, Quentin ve Margo bir gün intihar etmiş bir adamın cesedini bulurlar. Bu olaydan sonra, film günümüze gelerek Margo ve Quentin'in daha olgun hallerine gelir okullarında. Birbirlerinden uzaklaştıklarında, Quentin hala ona bir şeyler hissetmektedir. Bir gece, Margo Quentin'in yatak odasındaki penceresinde belirir ve ona okuldaki arkadaşlarından, ona ihanet eden dostundan ve erkek arkadaşından intikam almak için bir plan yaptığını söyler. Quentin'i kaçış için bir şoföre ihtiyacı olduğunu ve bazı yardımlar için onu ikna eder. Margo ve Quentin, operasyonları için listede gerekli olanları almak üzere mağazaya giderler. Margo'nun eski sevgilisi, Jase'i onun en iyi dostu Becca'yla ilişki halindeyken yakalarlar. Margo, Becca'nın ebeveynini arayarak kızının bodrumda bir erkekle seks yaptığını söyler. Jase çıplak bir halde evden kaçarken, Quentin telefonuyla onun fotoğrafını çeker. Margo ve Quentin, Becca'nın evine gizlice girerek, duvara grafitiyle Margo'nun M'sini çizerler ve odasına ihanetinin sembolü olarak kedi balığı koyup ayrılırlar. Sonrasında Margo'nun bir dostu Lacey'i (Halston Sage) ziyaret ederler. Margo, Lacey'nin Jase ile Becca'nın ilişkisini bildiğini düşünür ve onunla asla konuşmayarak onu incitmek ister. Margo and Quentin, Lacey'nin arabasını plastik jelatinle kaplar ve Margo arkadaşlıklarının bittiğine dair not bırakır. Okulun kabadayısı ve Lacey'nin sevgilisi Chuck Parson'ını da unutmazlar tabi. Gizlice onun evine girerler, kaşlarının birine tüy dökücü krem sürerler, grafitiyle kapıya mavi bir "M" yaparak vazelin sürerler tokmağına, daha sonra kendisi uyandığı gibi kaçarlar ordan. Daha sonrasında SunTrust Center'a girerler ve yüksek katların birindeki toplantı odasına girerek, Orlando'yu tepeden izlerler. Burada, Margo, ilk defa Orlando'nun ve altındakilerin "kâğıttan kent" olduğundan söz eder. Orayı "sahte" ve "plastikten yapılsa bile yeterince sert" olarak tanımlar. İkisi de eve döner ve yolları ayrılmadan önce sarılırlar birbirlerine. Gün doğduğunda, Quentin aralarında farklı bir şeyler olduğunu düşünür. Fakat bu sabah Margo okula gelmemiştir, üstelik ertesi günler de gelmez. Quentin artık kaybolduğunu düşünür, ebeveyni dahil diğerleri evden kaçtığını düşünür. Bunu dört defa yapmıştır, fakat sonra eve dönmüştür. Quentin ve dostları, Ben (Austin Abrams) ve Radar (Justice Smith), Margo'nun yatak odasındaki Woody Guthrie posterini fark ederler. Kız kardeşi Ruthie'ye rüşvet vererek, ebeveyninin olmadığı sıra evine girerler, Margo'nun odasını araştırırlar. Margo'nun, Quentin'in onu bulup arkasından gelmesi için ona not bıraktığına inanırlar. Quentin kapı menteşesinde üzerinde adres yazan küçük bir kâğıt parçası bulur. Umutlanıp Margo'nun onlara yol gösterdiği düşünürler, Quentin ve dostları ertesi gün okulu ekip kâğıttaki adrese giderler. Vardıklarında, onun son bulunduğu yerin kanıtlarını içeren terk edilmiş bir hatıra dükkanı bulurlar. Quentin nihayet Margo'nun olduğu yeri bulur. Eski bir atlasın sayfasını çivilerle dükkanın duvarındaki delikle eşleştirir. Onun, harita üreticilerinin telif hakkı tuzağı için kullandıkları üzere hayali bir şehir olan Agloe, New York'ta olduğunu keşfederler. Quentin, Radar, Ben, Radar'ın sevgilisi Angela (Jaz Sinclair) ve Lacey, Margo'yu hala önemseyerek, onu bulmak için New York'a gitmeye karar verirler. Ekip mezuniyet balosuna zamanında yetişebilmek için yaptıkları vakit sınırlaması altında hareket ederler. Agloe'ya vardıklarında, bir ahır keşfederler fakat Margo'dan iz yoktur. Mezuniyete fazla zaman olmadığından ekip, Orlando'ya geri dönmeye karar verirler. Quentin, Margo'yu bulmaya kararlıdır ve geride kalır. Sonunda, Quentin şehrin yakınına gelip Florida'ya dönmek için bielt alır. Margo'yu giderken görür ve onu yakalar. Margo onu gördüğünde şaşırır. Margo, Orlando'ya dönme niyeti olmadığını ve kendini bulmak için kaçtığı açıklar. Yavaş yavaş, Quentin onun herkesin belirttiği gibi sahtekar olduğu imajı gerçeğini kavrar. Konuşmalarından sonra, MArgo New York city'ye gitmeye karar verir. Quentin ona aşık olduğunu ilan eder ve onunla gelmesini ister fakat bunu yaparken kendini kısıtlayarak evdeki sorumlulukları olduğunu anlar. Kısa bir öpüşme olur ve iritibatı koparmamaya ant içerler, Quentin Florida'ya giden otobüse biner. Sonrasında Quentin, Ben ve Radar'ın koleje gitmeden önce veda ettikleri görülür. Film, Quentin'in, Margo'nun maceralarını ve nerede olduğu hakkında duyduklarının hikâyesini anlatmasıyla biter. Green, 2008'deki bir vlog'unda "Kağıttan Kentler"in film haklarını Mandate Pictures ve Mr. Mudd'un aldığını söyledi. Senaryonun ilk taslağını kendisi yazdı. 24 Mart 2014'te Green Twitter üzerinden, "Kağıttan Kentler"i Aynı Yıldızın Altında film ekibinin yazdığı, yapımcılığını üstlendiği ve aynı stüdyoda çekileceğini bildirdi. 4 Eylül 2014'te, yine Twitter üzerinden, Green filmi Jake Schreier'in yöneteceğini açıkladı. Yapımcı Wyck Godfrey, Quentin ve Margo'nun Sea World'e girme sahnesi filme dahil edilmedi çünkü CNN belgeseli Blackfish'te gösterildi dedi. Bu sahne dahil edilseydi eğer, insanlar belki boykot eder ve gişe hasılatı düşebilirdi. Bu arada, Green bir blog sırasında konuşurken bu sahne başka bir mekanda gerçekleşti. 24 Mart 2014'te, Green Twitter üzerinden hikâyenin baş kahramanı Quentin'i Nat Wolff'un oynayacağını açıkladı. 16 eylül 2014'te "Variety" dergisi Margo Roth Spiegelman'ı Cara Delevingne'ın oynayacağını yazdı. Green, Twitter'da yaptığı "Delevingne'ın seçilmesi herkesi uçurdu (beni de dahil!) ve kendisi Margo'yu son derece iyi anlayabilir." şeklindeki açıklamayla bunu onayladı. 9 Ekim 2014'te, Justice Smith, Austin Abrams, ve Halston Sage'in sırasıyla Marcus "Radar", Ben Starling ve Lacey Pemberton olarak kadroya katıldılar. Buna ek olarak, 15 Ekim 2014'te Jaz Sinclair, Radar'ın sevgilisi Angela olarak kadroya katıldı. 12 Kasım 2014'te Cara Buono, Jacobsen'in annesi Connie olarak ekibe katıldı. Diğer oyuncular Susan Macke Miller, Tom Hillmann ve Meg Crosbie sırasıyla Margo'nun annesi, babası ve kız kardeşi olarak katıldı, Griffin Freeman Margo'nun sevgilisi Jase karakteriyle, Caitlin Carver Margo'nun dostu Becca Arrington olarak ve Jim Coleman ise Margo'nun ortadan kaybolduğunu araştıran Dedektif Otis Warren karakteri olarak ekibe katıldı. Romanın konusu Orlando, Florida'da geçtiğinden, film yapımcıları Kuzey Carolina'daki vergi teşviki için film yapımcıları Green'le temel çekimler için anlaştılar. Ekip filmi vergi teşvikini sonlandırmak için belirli tarih olan 31 Aralık 2014'ten önce bitirmek istedi. Çekimler 3 Ekim 2014'te Charlotte, Kuzey Carolina çevresinde başladı ve 19 Aralık 2014'te bitti. 17-18 Kasım'da, Mooresville'deki Mooresville Sanat Deposu'nda gerçekleştirmek istendi fakat hava şartları nedeniyle çekimler 18-19 Kasım tarihine alındı, iki gün boyunca çekimler tüm gün devam etti. Set 2 Aralık'ta ekstralar arasındaki okul sahneleri için Wilmington'a taşındı, mekan değişimi nedeniyle, çekimler Charlotte dışında Cabarrus County'de devam etti. Ekip, 2-8 Aralık tarihleri arası adını "Jefferson Park Lisesi" olarak değiştiği, Concord'daki Central Cabarrus Lisesi'nde çekimlerine devam etti. Oyuncular hava soğuk olmasına rağmen yaz gibi giyindi. Filmin en başından sözde 31 Temmuz 2015 tarihinde vizyona girmesi planlanıyordu. Sonrasında tarih 19 Haziran olarak değişti. Daha sonra tarih tekrar değişerek "Aynı Yıldızın Altında" filminin vizyon tarihinin 1. yıl dönümünden bir gün öncesi 5 Haziran'a alındı. Mart 2015'te tarih yeniden değişerek, önceden belirlenmiş "" filminden sonra, 24 Temmuz 2015 olarak belirlendi. Filmin müzikleri Twin Shadow, Santigold, Grouplove, HAIM, Vampire Weekend, The Mountain Goats, The War on Drugs, Galantis (Nat Wolff ve kardeşi Alex Wolff) bir araya gelerek önceden piyasaya sürülen ve yeni oluşturulan materyaller oldu. Atlantic Records müzik yapımcıları olarak film ve TV ve de Grammy Ödülleri kazanan Kevin Weaver ve müzik süpervizörü Season Kent'i (aynı zamanda Aynı Yıldızın Altında filminin soundtrack'i için çalıştılar) aldı. "Kağıttan Kentler", $12 milyon bütçeye karşı, Kuzey Amerika'da $28.8 milyon hasılatla ve diğer bölgeler dahil dünya çapında $60.2 milyon gelir elde etti. "Kağıttan Kentler", Amerika Birleşik Devletleri ve Kanada'da, 24 Temmuz 2015 tarihinde Pixels ve Son Şans filmleriyle beraber 3.031 sinema salonunda vizyona girdi. Gişe öngörülen bilgi üzerine "Ant-Man" ve "Minyonlar" ' ın ertelenmesi ve "Pixels" filmiyle karşı karşıya gelmesiyle ilk hafta sonunda $20 milyon civarı kazanması bekleniyordu. Gişe analizcilerin notuyla film kolay bir aşırı performans ve yüksek bir girişle, gerek genç kızlar -birincil hedefi olan - filmi kucakladılar ağızdan viral gitti. "Kağıttan Kentler" 2.500 salonda akşam saat 9'da başlayan perşembe gece şovlarından; canlı akış olayı öncesinde gösterimlerin 500'ünden $2 milyon kazandı. Açılış gününde 3.301 salondan $6.3 milyon kazandı. İlk hafta sonunda, endüstri projeksiyonlarının gerisinde kalmasıyla ve John Green'in aynı adlı romanından uyarlanan 2014 filmi Aynı Yıldızın Altında'nın ilk hafta daha çok kazandığı göz önüne alınırsa ($48 milyon), film $12.5 milyon akzandı ve gişede 6. sırada kapattı. 24 Temmuz 2015 tarihinde dünya çapında geniş bir şekilde vizyona girmesiyle, 39 marketten 34'ünde 3.905 gösterimden $7.9 milyon gelir elde etti. Brezilya'da 10 Temmuz 2015'te vizyona girdi - erken vizyona giren ilk ülke - ilk hafta sonunda 630 gösterimden sonra $2.38 milyon kazandı ve "Minyonlar" ve "" filmlerinden sonra gişede 3. sıraya yerleşti. Ancak, kabul şartları olarak, önceki filmden sonra ikinci oldu. Meksika'da ($1.54 milyon) ve Avustralya'da ($1.53 milyon) kayda değer açılışlar oldu. Almanya, Belçika ve Hollanda dahil 18 ülkede Temmuz sonu ve Ağustos başları gibi vizyona girdi. "Kağıttan Kentler" eleştirilerden karışık görüşler aldı. Rotten Tomatoes'un yorum toplayıcısında 92 yorum baz alınarak değerlendirmede %55 onay aldı ve ortalama puanlamadan 5.9/10 aldı. Sitenin eleştirel uzlaşma okurları, ""Kağıttan Kentler" derin değil ya da olması gibi hareket etmedi, henüz hala ciddi, iyi hareket eden ve günlünü kazanmak için Her yaştan genç izleyicisine ulaşması için yeterli düşüncede." dedi. Metacritic'ta, film "karışık ya da ortalama görüşler" dahilinde, 31 yorum baz alınarak, 100 üzerinden 57 aldı. CinemaScore'da, film gösterimdeki ilk haftasında anketler yapıldı, sinema izleyicileri filme A+'dan F arası değerlerinde ortalama "B+" verdi. C'est la vie (Khaled şarkısı) "C'est la vie", Cezayirli Raï şarkıcısı Cheb Khaled'in şarkısı. Şarkının yapımcılığı RedOne'a aittir. 2012 yılında Universal Music Group tarafından yayınlandı ve aynı yıl Fransa'da yaz hitleri arasına girdi Antsiranana Antsiran̈ana, Afrika kıtasına bağlı ada konumunda olan Madagaskar devletinde bir şehirdir. Şehir ülkenin en kuzey kesiminde Diana bölgesi içerisinde yer almaktadır. Şehirde 2013 tahmini verilerine göre 115.000 nüfus yaşamaktadır. Antsiran̈ana ülkenin başkenti Antananarivo'nun kuzeyinde yer almaktadır. Antsiran̈ana şehrinin ismi 1975 yılına kadar bölgeyi keşfeden Portekizli kâşif Diego Suarez'in anısına Diégo-Suarez olarak anılmış, bu tarihte şehir isim değişikliğine giderek günümüzde de güncel olan Antsiran̈ana ismini almıştır. Şehirde ülkenin en önemli limanlarından biri yer almakta olup, bu limanı 1974 yılına kadar Fransız silahlı kuvvetleri de üs olarak kullanmıştır. Antanifotsy Antanifotsy, Afrika kıtasına bağlı ada konumunda olan Madagaskar devletinde bir şehirdir. Şehir ülkenin orta bölümünün güney kesiminde Vakinankaratra bölgesi içerisinde yer almaktadır. Şehirde 2013 tahmini verilerine göre 65.700 nüfus yaşamaktadır. Antanifotsy ülkenin başkenti Antananarivo'nun güneyinde yer almaktadır. Antanifotsy ve civarında önemli miktarda pegmatit maden yatakları bulunmaktadır. RÃ©union - La Possession Ambovombe Ambovombe, Afrika kıtasına bağlı ada konumunda olan Madagaskar devletinde bir şehirdir. Şehir ülkenin en güney bölümünde Androy bölgesi içerisinde yer almaktadır. Şehirde 2013 tahmini verilerine göre 108.700 nüfus yaşamaktadır. Ambovombe ülkenin başkenti Antananarivo'nun güneyinde yer almaktadır. Şehirde, dünya genelinde Fransızcayı yaymak adına kurulan bir birlik olan Alliance française'nın da bir okulu bulunmaktadır. İstanbul (istatistiki bölge) İstanbul İstatistiki Bölgesi (TR1) Türkiye'nin İBBS'sinin 12 istatistiki bölgesinden birisidir. Amparafaravola Amparafaravola, Afrika kıtasına bağlı ada konumunda olan Madagaskar devletinde bir şehirdir. Şehir ülkenin orta bölümünün kuzeydoğu kesiminde Alaotra-Mangoro bölgesi içerisinde yer almaktadır. Şehirde 2013 tahmini verilerine göre 54.100 nüfus yaşamaktadır. Amparafaravola ülkenin başkenti Antananarivo'nun kuzeydoğusunda yer almaktadır. Sigma (ikili) Sigma İngiliz davulcu ve bas ikilisi Cameron Edwards ve Joe Lenzie'den oluşan grup.. İkili Leeds Üniversitesi'nde davul ve bas gecelerinde bir araya geldi. DJ Fresh ile sigma'nın 2010 yılında yaptığı işbirliği sonucu "Lassitude", UK Singles Chart'ta 98 numaraya çıkarak zirvesini yaptı. Teklileri "Nobody to Love" UK Singles Chart'ında bir numaraya çıktı, ilk UK bir numarası oldu. Takip eden tekli "Changing", Paloma Faith ile birlikte yaptılar ve yine bir numara oldu. Tolagnaro Tolagnaro ya da kullanılan bir diğer adı ile Tôlan̈aro, Afrika kıtasına bağlı ada konumunda olan Madagaskar devletinde bir şehirdir. Şehir ülkenin güney kesiminde Anosy bölgesi içerisinde yer almaktadır. Şehirde 2013 tahmini verilerine göre 49.100 nüfus yaşamaktadır. Tolagnaro ülkenin başkenti Antananarivo'unu güneyinde yer almaktadır. Şehrin yer aldığı bölge tarihte ilk olarak 1504 yılında Portekizli denizciler tarafından keşfedilmiş. Bu bölgede konaklayan denizciler buraya 1527 yılına kadar kalacak olan bir kale inşa etmişlerdir. Söz konusu Portekizli denizcilerin buradan zorla kovulmaları sonucu Avrupalı denizciler bir müddet buraya uğramamıştır. 1624 yılında "Société française de l'Orient" önderliğinde buraya göç eden bir grup Fransız, ilk önceleri " Fort Flacourt" adını verdikleri ancak kısa bir süre sonra adını "Fort-Dauphin" olarak değiştirdikleri bir kale inşa etmişlerdir. Bu yerleşim yeri de yerliler tarafından 1674 yılında yıkılarak Fransızlar adadan kovulmuştur. Yaşanan bu olaydan sonra Fransa birkaç kez daha yerleşim yeri kurmayı denese de başarılı olamamış ve bölge uzun süre yabancılara kapalı kalmıştır. Fransa'nın adayı 1885/1886 döneminde ilhak ederek sömürge bölgesi yapması neticesinde bölgeye de yerleşim yeri oluşturulmuş, 1897 yılından ülkenin bağımsızlığına kazandığı 1960 yılına kadar da Fransa Tolagnaro'da askeri bir üs merkezi oluşturulmuştur. Eugene, Oregon Eugene () Amerika Birleşik Devletleri’nin Pasifik Kuzeybatı bölgesinde, Oregon Eyaletinde yer alan bir şehirdir. Eugene Oregon’un Portland’dan sonra en büyük ikinci şehri ve Lane idari biriminin başkentidir. Konum itibarıyla, Williamette Vadisi’nin en güney ucunda, McKenzie ve Williamette nehirlerinin birleştigi noktaya yakın bir yerde ve Oregon Sahili’nden 80 km doğuda yer almaktadır. 2010 nüfus sayımına göre Eugene’in nüfusu 156.185’dir. Her ne kadar Eugene uzun süredir Oregon’un ikinci büyük şehri ise de 2005 ve 2007 yılları arasında bu konumu eyalet başkenti Salem’e kaptırmıştır. While Eugene has long been the second-largest city in Oregon, it was briefly surpassed by Salem between 2005 and 2007. Eugene’in en büyük işvereni ekonomisinin kalbi Oregon Üniversitesidir. Şehir aynı zamanda doğal güzellikleri ve sanat alanındaki canlılığı ile de bilinir. Luka Jones Luka Yovetich veya tanınan adıyla Luka Jones (d. 18 Ağustos 1975, Evanston), Amerikalı oyuncu ve komedyen. Tağlığ Şor Ulusal bölgesi Tağlığ Şor Ulusal bölgesi — (Rusça: Горно-Шорский национальный район / Gorno-Şorskiy natsionalnıy rayon), 1926—1939 yılları arasında var olan bir milli bölge adı. (1926—1930) yılları arası Sibir krayının içinde, (1930—1937) yılları arası Batı Sibir krayının ,(1937—1939) yılları arası Novosibirsk Oblastının içinde yer almıştır. Ä°dari merkezi = Tomazak, Kuzedeyevo Tarih= 1926â€”1939 Dil = Şorca, Rusça Etnik toplumlar: Åžorlar, Ruslar 12 Nisan 1926 yılında Kondom ve Kuznetsk yörelerinde Şor Türklerinin yoğun olduğu alanda kurulmuştur. İlk idari merkezi Rusça Mıski olarak söylenen Tomazak yerleşimidir. 1930da yönetim merkezi değişmiş olup Kuzedeyevo olmuştur. 22 Mart 1939 tarihinde Sovyetler Birliği'nde oluşan Pantürkizm korkusuyla Tağlığ Şor Milli bölgesi lağvedildi. Yerine aynı bölge alanında Mıskovskiy, Taştagol ve Kuzedeyevskiy rayonları oluşturuldu. Demir yolu ve demir madeni gibi durumları da bahane eden Sovyet hükümeti, yöredeki Şorları azınlığa düşürmeye çalıştı. Yöreye sanayileşme ile birlikte Ruslar yerleşti. Günümüzde burada Çuvaşinskoye, Çilisu-Anzasskoye ve Ust-Anzasskoye yerleşimleri bulunur. Yöre içinde Şor Milli Parkı'da bulunur. Janet Montgomery Janet Ruth Montgomery (d. 29 Ekim 1985), İngiliz televizyon ve film oyuncusu. Human Target (Fox)'da Ames rolüyle, The Hills Run Red ve Wrong Turn 3: Left for Dead'deki rolleriyle ve ayrıca Entourage (HBO)'da Eric Murphy'nin asistanı Jennie rolüyle tanınır. Yakın zamanda kısa ömürlü dizi Made in Jersey'de Martina Garetti başrolüyle oynamıştır. 2014 itibarıyla WGN Amerika dizisi Salem'de başrol Mary Sibley'i oynamaktadır. Bedford Stella Mann Koleji Sahne Sanatları okuduğu halde aktörlüğü kovalamayı dansa tercih etti. Başlangıçta drama okulu eğitimi eksikliği aktrislik için seçilmesini zorlaştırdı. Ama ilk atılımını arkadaşı Gethin Anthony ile oynadığı piyes ile yaptı. 2008'de Montgomery genç drama dizisi Skins'de Nicholas Hoult'u seven bir kız rolünde bir bölüm oynadı. Ayrıca Dis/Connected ve Flushed filminde rol aldı. 2009'da Sofya, Bulgaristan'da çekilmiş iki direkt-DVD korku filmi olan Hills Run Red ve Wrong Turn üçlemesinin finali, Wrong Turn 3: Left for Dead'de rol aldı ve gençleri öldüren bir katil olan Fallyn Warner rolünde Accused at 17'de oynadı. 2010'da gizem filmi The Rapture'da Ruth rolünde, korku filmi Dead Cert'de Giselle rolünde ve Natalie Portman'in Oscar ödüllü filmi Black Swan'da Küçük Kuğu ve Madeline rolünde oynadı. Ayn覺 y覺l Montgomery Our Idiot Brother'da Paul Rodd"u seven bir k覺z olarak oynad覺. Aralık 2011'de Merlin'de 4.sezon 11.bölümde ve daha sonra 5.sezon 4.bölümde Prenses Mithian rolünde oynadı. 2012'de CBS dizisi Madde in Jersey'de ana karakteri oynadı. Dizi iki bölüm yayınlandıktan sonra kaldırıldı. Erken kaldırılmaya rağmen Montgomery birçok iltifat aldı ve kısa ömürlü dizilerden bir kariyer yükselişi yaptı. İki yeni bölüm 22 Aralık 2012'de yayınlandı. Dancing on the Edge filminde Sarah rolü için Andy Pryor'a yolladığı bir video kayıt yoluyla Stephen Poliakoff'un dikkatini çekti. Poliakoff çok etkilendi ve Skype yoluyla ona iş teklif etti. 4 Şubat 2013'te BBC 2'de 5 bölümlük minidizi yayınlandı. Aralık 2014 yılında Hollywood Reporter Montgomery'nin Jason Biggs ile beraber oynayacağı "Drive, She Said" adlı komedide ana karakter olan bir hayat kadınını oynayacağını duyurdu. Montgomery Bournemouth, İngiltere'de doğmuştur. Amcası Zoot Money's Big Roll grubunda basçıydı. Jakob Christmann Jakob Christmann (d. Kasım 1554 Johannisberg (Rheingau), Geisenheim- ö. 16 Haziran 1613 Heidelberg), aynı zamanda astronomi problemleri üzerinde çalışmış Alman doğubilimci. Christmann, 1578'de Hristiyanlık'a geçmeden önce Yahudi'ydi. Heidelberg's Collegium Sapientiae Üniversitesi'nde doğubilimcilik okudu ve Dionysianum'da öğretmen oldu. hümanist Thomas Erastus'u Basel'e kadar takip etti ve Breslau, Viyana ve Prag'daki öğrenim turuna devam etti. 1578'de, Pfalzgraf John Casimir "Reformed Casmirianum at Neustadt an der Haard"'ı kurdu. Christmann, Casimirianum fakültesine 1582'de katıldı ve Arap alfabesini, "Alphabetum arabicum", meslektaşlarına sundu. 1584'te, Collegium Sapientiae'da hizmet verebilmek için Heidelberg'e geri döndü. 1585'te üniversitesinin İbranice profesörlüğüne atandı. 1551'den beri Heidelberg Kalesi'nde kalan Guillaume Postel (1510–1581)'in el yazmalarından bir katalog hazırladı. 1590'da Al-Farghani'nin astronomi kitabini Latince'te çevirdi. 1609'da 4. Elector Frederick'in de teşvikiyle Avrupa'nın ikinci Arapça profesörü olarak gösterildi. Batı Marmara (istatistiki bölge) Batı Marmara Bölgesi (TR2) Türkiye'nin İBBS'sinin 12 istatistiki bölgesinden birisidir. Expo 2016 Resmi olarak 23 Nisan-30 Ekim 2016 tarihlerinde Antalya'da düzenlenmiş olan uluslararası sergi organizasyonudur. Uluslararası Sergiler Bürosu "(Bureau International des Expos-BIE)" ve Uluslararası Bahçe Bitkileri Üreticileri Derneği "(Association Internationale des Producteurs de l’Horticulture - AIPH)" 17 Eylül 2009'da aldığı kararla Expo'yu düzenleme hakkını elde eden Antalya, Türkiye'de düzenlenen ilk Expo'nun ev sahibi olmuştur. Expo 2016 Antalya “Gelecek Nesiller için Yeşil Bir Dünya” felsefesi ve ‘Çiçek ve Çocuk’ teması ile düzenlenmiştir. “Geleceği Yeşertmek” sloganının kullanıldığı organizasyonda tarih, biyo-çeşitlilik, sürdürülebilirlik ve yeşil şehirler organizasyonun alt temaları kullanılmıştır. Resmi olarak 52, resmi olmayarak 3 ülkenin katılımıyla gerçekleşen, Expo 2016 aktif olduğu 6 aylık süre boyunca çeşitli, organizasyon ve yerli yabancı konserlere ev sahipliği yapmıştır. Antalya'nın Aksu ilçesinde, 1121 dekarlık bir alanda, A1 kategorisindeki sergi resmi olarak 6 ay sürmüştür. 31 Ekim-31 Aralık 2016 arası 2 ay daha uzatılmıştır. Halen ziyarete açık olup, yapı genel hatlarıyla gezilmeye müsaittir. Maliyeti 1.6 milyar TL'yi bulmuştur. 31 Ekim 2012'de yasalaşan Expo 2016 Antalya Kanunu ile kurulan Expo 2016 Antalya Ajansı, etkinliklerinin planlanması, düzenlenmesi ve yönetilmesi ile ilgili olarak öncelikli tasarrufta yetkisini elinde bulundurur. Expo 2016 Antalya Ajansı ile birlikte Türkiye Cumhuriyeti Gıda, Tarım ve Hayvancılık Bakanlığı ile Antalya Büyükşehir Belediyesi'de etkinliğin düzenlenmesinde görev alan diğer kurumlardır. Expo Kulesi, Kule Alt Çarşıları ve Giriş Yapıları projesi 20.000 m² kapalı, 30.500 m² açık alanı kapsamaktadır. Kule yüksekliği 114 m’dir ve üst katlarında restoran ve seyir terasları bulunmaktadır. Açık alanlarda çeşitli mermer kaplamalar ve bitkilendirme ile dekoratif düzenlemeler yapılacaktır. Kule alt çarşıları çeşitli dükkanların yanı sıra 500 kişilik yemek alanı içermektedir. 18 katlı olup, asansör ile çıkılabilmektedir. Çıkış ücreti olarak belirlenen tutar 10 TL'dir. Adından da anlaşılacağı gibi çocuklara Bilim ve Teknoloji'yi sevdirmek amacıyla yapılmış olan, içerisinde Bilim ve Teknoloji'nin işleyişi ile ilgi çeşitli araçlar, gösteriler, maketler bulunan merkezdir. 1. Katta, temel bilimler ile ilgili parkurlar ve 03 - 16 yaş grubuna hitap eden oyunlar bulunmaktadır. Çeşitli deney düzenekleriyle birlikte, 10D Salonu ve 3D Modülü eğlence simülatörleri bu katta bulunmaktadır. 2. katta, Dijital Köprü, Besin Zinciri parkurları bulunmaktadır. Üçüncü katta, Uzay, Su Dünyası, Dünyamız ve Biyosfer, Kimya, Biyoloji, Fizik parkurlarının yanı sıra Uzay Merkezi Simülatörü ve eğlenceli Bilgi Yarışması Parkuru bulunmaktadır. Dinozor Bahçesi Gerçeği ile bire bir, sesli ve hareketli dinozor türlerinin bulunduğu Dinozor bahçesi, büyük küçük bütün ziyaretçilerin ilgi odağı olmaktadır. Planetaryum Küre şeklinde tasarlanmış 86 kişi kapasiteli planetaryum, yapısı ile eşsiz bir gösteri izleme keyfi sunmaktadır. Uzay ile ilgili gösterim yapmakta olan Planetaryum’da yaş sınırı bulunmamaktadır. Planetarum’da 7 İngilizce 1 Türkçe show ve 15'ten fazla fragman bulunmaktadır. Ziyaretçiler gösterimlere seanslar halinde alınmaktadır. Simülatörler Çocuk Bilim ve Teknoloji Merkezi'nde çocuklar için gösterimde olan, 10D Salonu (7 yaş ve üstü) ile 3D Modülü (10 yaş altı) eğlence simülatörleri bulunmaktadır. GÃ¶sterimler 10D Salon: 16 adet Film 3D Salon: 3 Adet Film Planetaryum: 1 Adet, 23 dakikalık Türkçe Film 7 Adet, 23 dakikalık İngilizce Film 15’in üstünde, 4 dakikalık Kısa Film Ziyaretçiler gösterimlere seanslar halinde alınmaktadır. 5 bin 3 kişilik ana salonu ve 6 bin 500 kişilik toplam kapasitesi ile Kongre Merkezi; uluslararası toplantı, panel, konferans ve dev sanatsal etkinliklere ev sahipliği yapacak özelliklere sahip olup, giriş ile birlikte 3 kattan oluşmaktadır. Her katta 2 bin 500 metrekareyi bulan fuayelerin de yer aldığı kongre merkezinin hemen yanına inşa edilen 3 bin metrekarelik iç bahçe alanları, sergi sonrası kongre merkezine entegre edilerek kapasitesi 9 bin 500 kişiye yükseltilebilmektedir.Kongre merkezi, EXPO 2016 Antalya alanının doğusunda yer almaktadır. Bu merkez, EXPO 2016 boyunca gerçekleştirilecek sempozyumlar, konferanslar, kapalı mekânda yapılması gereken performanslar için gerekli tüm alt yapıyı barındıracak şekilde tasarlanmıştır. İklim şartlarının uygun olmadığı günlerde milli ve özel gün kutlamaları burada gerçekleştilmektedir. Başak formunda tasarlanan müzede tarımın ve biyoçeşitliliğin geçmişten bugüne kadar yaşadığı gelişim anlatılmaktadır. Bina dışında yer alan açık sergi alanları ,"yaşayan duvar" teknolojisiyle yapılmış dış cephelerden oluşmaktadır. 1. Salon: Yerleşik hayatın doğuşu Karanlık bir salona girilir ve karşıdaki kolonda ateşin yanmasıyla başlayan bir hikâye başlar. Duvarlarda ilerleyen ve 5 ayrı projeksiyon alanında devam eden hareketli mağara çizimleri ile insanlığın avcı toplayıcılıktan yerleşik hayata geçişleri anlatılmaktadır. İnsanların dünyaya yayılmaları ve tarım yapılmaya başlayan yerler harita ile anlatılırken Göbeklitepe, Çayönü ve Hacılar mevkii maketleri üzerinden bilgiler aktarılmaktadır. Koridor: Salon 2 Tanıtım Ekranı 1. salondan çıktıktan sonra, anamorfik oda tabelalarını olduğu koridora çıkılır. Koridor, insanların tarımla olan ilişkisinin hikâyesini anlatan bir zaman tüneli şeklindedir. Oda girişlerindeki tanıtım ekranlarında anlatılan konularla ilgili sorular ve özet bilgiler yer almaktadır. Sağ taraftaki duvar zemininde ise bir zaman çizelgesi bulunmakta, böylece salonların arasında ilerlerken bu çizelge tarihsel bir referans bilgisi sunmaktadır. Salonun sol taraftaki duvarında boydan boya, yaşayan bir neolitik köy canlandırması yer alır. Salonda bulunulan süre boyunca bu köydeki bir gün dönümüne şahitlik edilir. Bu alan ziyaretçilerle etkileşimli olacak şekilde tasarlanmıştır. Projeksiyon alanının önündeki kiosklar aracılığı ile ziyaretçiler etkileşimli olarak bu canlandırmanın bir parçası haline gelmektedirler. Karşı taraftaki vitrinlerde döneme ait belli başlı eser replikaları, suyun kullanımı, prestij nesneleri, bitkilerin ve hayvanların evcilleştirilmesi ve yazının kullanılması ile ilgili konular anlatılmaktadır. Koridor: Salon 3 Tanıtım Ekranı Salon isimleri, kullanılan özel projeksiyon tekniği sayesinde uzaktan bakıldığında net bir şekilde görünürken, yazılara yaklaştıkça şekil değiştirmeye başlamaktadır. Salonda bir tahıl tarlası hissi yaratılmak istenmektedir. Tavandan sarkan ve yerden aydınlatılan kumaşlar hafif hafif salınmakta ve ziyaretçilere büyük bir tahıl tarlasında dolaşma deneyimi yaşatmaktadır. Sarkıt kumaşların arasında oluşturulan projeksiyon alanlarında dünyadaki Vavilov merkezleri, tek tipleşme, biyoçeşitlilik, ekosistem ve besin zinciri konuları anlatılmaktadır. Aynı zamanda ülkemizin sahip olduğu eşsiz endemik bitki türleri hakkında da kısa bilgiler bu salonda verilmektedir. Salon sonunda ziyaretçiler, özel algılayıcılar kullanılan etkileşimli bir projeksiyon alanında toprağı kazma, ekme ve sulama oyunu oynayabilmektedir. Koridor: Salon 4 Tanıtım Ekranı Her salonun kendine ait bir renk tonu vardır. Sağ taraftaki ekranlar ve zeminde yer alan zaman çizelgesi de odalara uyacak şekilde renk değiştirmektedirler. Biyoçeşitlilik salonu 3 bölümden oluşmaktadır. Salon girişinden itibaren başlayan koridor ve yanlarındaki LED aydınlatmalı grafik panelleri ziyaretçileri etkileşimli polenleme oyunu alanına yönlendirir. Sol tarafta organik formlu etkileşimli masada ziyaretçiler biyoçeşitliliğin sürdürülebilmesi için nelerin yapıldığı, tehlike altındaki türler hakkında özet bilgilere ulaşmaktadırlar. Salonun sağ tarafında tohum duvarı yer almaktadır. Sütunlar etrafına yerleştirilmiş tohum hazneleri sayesinde farklı bitki türleri ve tohumlar hakkında ziyaretçilere bilgi sunulmaktadır. Koridor: Salon 5 Tanıtım Ekranı Ziyaretçilere müze boyunca anlatılanların hızlı bir özeti ve gelecekteki tarım senaryolarına dair hazırlanan gösterilerin yer aldığı salonda yer ve duvarı kaplayacak bir projeksiyonla bilgiler ziyaretçilere sunulur. Bu salonda ziyaretçilere belgesel benzeri bir gösterim yapmak yerine, zemin ve duvarı kaplayan dev projeksiyon görüntüleri ile başka yerde yaşayamayacakları bir deneyim yaşatılmaktadır. Antalya Körfezi’nden esinlenilerek yapılan gölde, gün içerisinde çeşitli saatlerde ses, ışık ve su gösterileri sergilenmektedir. Toplam alanı 71.500 m² olan göl 90.000 m³ su almaktadır. Alanın doğu tarafındaki akarsu ile beslenmektedir ve göletin su akış yönü batıya doğrudur. Yukarıdan bakıldığında solucanı andıran kıvrımlı bir yapıya sahip parkur, tek katlı olarak planlanmıştır. Yapı, Türkiye’de bulunan üç farklı bitki coğrafyasına ait bitki örtüsünün sergilenebilmesi için tasarlanmıştır. Parkur, kuzeyde Avrupa- Sibirya flora bölgesi, ortada İran- Turan flora bölgesi ve güneybatıda Akdeniz Bölgesi olmak üzere Anadolu'da bulunan üç biyocoğrafik bölgeye ayrılarak planlanmıştır. Özellik: Üç Farklı Doğal Bitki Coğrafya Bölgesi *Akdeniz *Ä°ran Turan *Avrupa Sibirya bitki coğrafya bölgeleridir. Amaç: Türkiye Biyoçeşitlilik Tema Parkuru, Türkiye’nin doğal bitki zenginliğinin sergilenmesi amacıyla yapılmıştır. Deneyim: Daha önce farklı yöreleri ziyaret etme fırsatı yakalayamamış olan ziyaretçiler bu coğrafyaların bitkilerini görme ve öğrenme şansı yakalamaktadır. Bitki & Peyzaj: Türkiye’nin 3 bitki coğrafya bölgesi; Avrupa-Sibirya, İran-Turan ve Akdeniz Flora Bölgeleri, Tema Parkuru’na batıdan doğuya aynı şekilde yerleştirilmiştir. Flora bölgelerine göre, bölgeye özgü doğal bitki türleri doğadan toplanarak bir araya getirilmiştir ve parkurda sergilenmektedir. Biyoçeşitlilik Tema Parkurunda bitkilerin bir kısmı endemiktir. Doğal bitkiler, yetiştikleri ortamları sembolize eden diğer peyzaj bitkileri ile birlikte sergilenmektedir. Tema Parkuru, Türkiye’deki biyoçeşitliliğin vitrinidir. Tema Parkurunda yer alan bitki materyalleri: - Doğal türlerden yüksek dağ vejetasyonunu yansıtan 450 bitki - Avrupa-Sibirya Bölgesini yansıtan 350 bitki - İran- Turan Bölgesini yansıtan 250 bitki - Akdeniz Bölgesini yansıtan 350 bitki Dikilen bitki tÃ¼rleri ise: İran Turan Bitkileri bölümüne 54 tür; Avrupa Sibirya Bitkileri bölümüne 56 tür; Yüksek Dağ Bitkileri bölümüne 152 tür; Akdeniz Bitkileri bölümüne 302 tür: Olmak üzere toplam 564 bitki türü bulunmaktadır. Türkiye’nin 3 bitki coğrafyası bölgesinden (Avrupa-Sibirya, İran-Turan ve Akdeniz Bitki Coğrafya Bölgeleri) A. Nihat Gökyiğit Eğitim, Sağlık, Kültür, Sanat ve Doğal Varlıkları Koruma Vakfı projesi kapsamında temin edilen çeşitli bitki türleri Tema Parkurunda sergilenmektedir. Parkurun son açık alanında ise, Türkiye Tohumcular Birliği ile imzalanan kurumsal katılımcı sözleşmesi kapsamında Süs Bitkileri Üreticileri Alt Birliği tarafından temin edilen ve Türkiye’de üretimi yapılan türler bulunmaktadır. 7.854 m² büyüklüğündeki Çocuk Adası (100 metre çapında) küre formunda olup, 75 metre çapındaki kubbenin yüksekliği 24,75 metredir. Çocuk Adası'nda çocuklara yönelik eğlenceli ve yaratıcı aktivite alanları bulunmaktadır. Bu aktivite alanları arasında; -Perge Kazı Alanı, -EÄŸitim Hayal Yolu -Bitki Labirenti -Çocuk Etkinlik Alanları, -Çocuk Atölyeleri -İnteraktif Gösteri Alanı sıralanmaktadır. Çocuk Adası’nda gökyüzü, yeraltı, uzay ve sualtı konseptlerinde etkinlikler düzenlenmektedir. 10 alternatifli atölye çalışmalarında ise çocuklar, origami, tasarım, kağıt heykeller, seramik ve boyama gibi atölyelerinde keyifli bir gün geçirmektedir. Bir atölye çalışmasından 40 çocuk aynı anda yararlanabilmektedir. Ülke bahçeleri, EXPO 2016’da katılımcı ülkelerin bahçe sanatları ve kültürlerini ziyaretçilere anlatma ve gösterme imkânı veren mekanlardır. Katılımcı her ülke için iç mekan bahçesi, ofis binası ve sergi alanının batı tarafında dış bahçe bölümü ayrılmıştı.İç Bahçelerde katılımcı ülkeler kesme çiçek ve saksılı süs bitkileri sektörünü yansıtan alanlar oluşturmaktadır. Bu alanda aynı zamanda ülkemizdeki kesme çiçek ve saksılı süs bitkileri sektörünü tanıtacak sergiler ile çeşitli kategorilerde yarışmalar da düzenlenmektedir.Katılımcı ülkeler dış bahçelerinde de kültürlerini ve bahçecilik anlayışlarını ziyaretçilere sunmaktadır. Ziyaretçiler için birçok ülkeyi bir arada görmek, kültürlerini tanıma şansına sahip olmak ilgi çekici olmaktadır.EXPO sonrasında katılımcı ülkelerin dış bahçelerinin bakımını Türkiye Cumhuriyeti üstlenerek EXPO’nun miraslarından biri olarak gelecek nesillere aktarılacaktır. EXPO 2016 Antalya’ya Resmi olarak 52 ülke, resmi olmayan 3 ülke katılım sağlamaktadır. EXPO 2016 Antalya Sergi Alanı’nda 15 dönümlük arazi üzerinde; Kanada merkezli Mosaicultures Internationales De Montreal ile yürütülen çalışma kapsamında hazırlanan 108 bitki heykeli sergilenmektedir. Mozaikültür tarafından oluşturulan bu alan, dünyanın en büyük bitki heykel sergisi niteliğindedir. EXPO 2016’nın dört alt temasından biri olan sürdürülebilirliği vurgulamak amacıyla bir sera oluşturulmuştur. Bu sera aynı zamanda, Biyoçeşitlilik alt temamıza uygun olarak kurgulanmıştır. EXPO Serasında çoğu tropik kökenli yüksek boylu bitkiler, farklı yaprak özellikleri ve görüntüleri olan bitkiler, sarkıcı bitkiler ve çeşitli orkideler yer almaktadır. Konserlere, milli ve özel günler için yapılacak kutlamalara ve katılımcı ülkelerin kültür ve sanat faaliyetlerine ev sahipliği yapması amacı ile EXPO alanına biri büyük ve diğeri küçük olmak üzere, iki amfitiyatro yapılmıştır. Büyük Amfitiyatro, EXPO Tepesi’nin güneyinde yer almaktadır. EXPO 2016 Antalya Milli Gün kutlamaları için ana yapı olarak tasarlanmıştır. EXPO tepesine sırtını dayamış şekilde konumlandırılmış, 5 bin kişiyi alacak kapasitede planlanmıştır. EXPO tepesi yamaçları da oturma amaçlı kullanıldığında bu sayı 7 bin kişiyi bulmaktadır. Büyük Amfitiyatro’da pek çok konser, sahne şovu, milli ve özel gün kutlaması yapılmaktadır. Büyük Amfitiyatro, sergi alanının kuzeyinde yer almaktadır ve toplam alanı 7,240 m² büyüklüğündedir. Küçük Amfitiyatro Şakayık Terası ve VIP alanı arasında yer almaktadır. Bakış yönü EXPO gölü ve girişe doğrudur. 800 kişi kapasitesine sahip olan Küçük Amfitiyatro, ülkelerin sergileyeceği etkinliklere ve kültür sanat faaliyetlerine hizmet etmektedir. Sudan, Güney Kore, Pakistan, Gürcistan, Türkmenistan, Kenya, Yemen, Nepal, Moritanya, Sierra Leone, Tanzanya, Çin, Japonya, Gine, Senegal, Nijer, Filistin, Bangladeş, Kosova, Katar, Madagaskar, Hollanda, Burundi, Eritre, Komorlar Birliği, Zimbabve, Azerbaycan, Moldova, Benin, İngiltere, Gana, Macaristan, İtalya, Somali, Sri Lanka, Tayland, Hindistan, Myanmar, Kazakistan, Meksika, Uganda, Kore Demokratik Halk Cumhuriyeti, Etiyopya, Bosna Hersek, Ukrayna, Güney Afrika Cumhuriyeti, Kamerun, Kongo Demokratik Cumhuriyeti, Almanya, Sırbistan, Bulgaristan. Resmi olmayan katılımcılar; Hong Kong, Çin Taipei ve Rus Kültür Derneği. Expo 2016 Botanik Sergi Alanı, Aksu'ya bağlı Solak Köyü sınırları içerisinde, Batı Akdeniz Tarımsal Araştırma Enstitüsü (BATEM) karşısında, D400 Antalya – Mersin karayolu üzerinde şehir merkezine 17 km mesafede yer alıyor. Antalya'dan AC-03 numaralı otobüse binilerek alana ulaşılabilir.Ayrıca Antalya merkezden Expo'nun bulunduğu alana kadar tramvay hattı bulunmaktadır. Kuzey ve Batı kapılardan giriş yapılmaktadır. 1200 adet araç kapasiteli otoparkı kişisel araçlarıyla gelen ziyaretçilere hizmet vermektedir. Expo 2016 resmi olarak sona erdikten sonra alanda çeşitli organizasyonlar devam etmektedir. Alan halen ziyaretçilere açık olup, girişler ücretsizdir. Açılış saati 09:00, Kapanış saati 19:00'dur. Kadoma, Japonya Kadoma ( "Kadoma-shi"), Japonya'nın Osaka prefektörlüğünde bulunan bir şehirdir. Şehir 1 Ağustos 1963 tarihinde kurulmuştur. Yüzölçümü 12.28 km² olan şehrin nüfusu Ocak 2010 tarihi itibarı ile 128,034'tür. Kadoma'da, Panasonic, Kaiyodo ve Tiger Corporation'un merkezleri bulunmaktadır. Şehre Keihan Electric Railway'in Keihan Ana, Osaka metrosunun Nagahori Tsurumi-ryokuchi ve Osaka havarayının Ana hatları hizmet vermektedir. Ageo Ageo ( "Ageo-shi"), Japonya'nın Saitama prefektörlüğünde bulunan bir şehirdir. Yüzölçümü 45.55 km² olan şehrin nüfusu 1 Ekim 2014 tarihi itibarı ile 224,946'dır. Ageo'da kamyon ve otobüs üreticisi UD Trucks'un merkezi bulunmaktadır. Takasaki Hattı ile Ageo İstasyonu'ndan Tokyo'nun Ueno İstasyonu'na 35 dakikada ulaşılabilmektedir. 2015-16 3. Lig 2015-16 3. Lig 3. Lig'in 45. sezonudur. Ligde 57 takım mücadele etmektedir. 3. ligde ilk yarı maçları, 22 Ağustos 2015 ile 13 Aralık 2015 tarihleri ikinci yarı maçları ise 10 Ocak 2016 ile 30 Nisan 2016 tarihleri arasında oynanacaktır. 2015-16 sezonunda, 2. Lig 2014-15 sezonunda ligden düşen 7 takım, Bölgesel Amatör Lig 2014-15 sezonunda 3. Lige yükselen 9 takım ve 2014-15 sezonunda 3. Ligde yer alan 39 takımın katılımı ile toplam 57 takımdan oluşmaktadır. Toplam 57 takım 19'arlı 3 grupta yer almaktadır. 3. Lig çift devreli lig müsabakaları sonunda gruplarda 1. sırayı alan takımlar 2. Lige yükselirler. Lig sonunda gruplarında 2., 3., 4. ve 5. sırada yer alan takımlar, 2. Lige yükselecek diğer takımların belirleneceği play-off müsabakalarına katılan takımları oluştururlar. Gruplarında son 4 sırayı alan takımlar ise bir sonraki sezon Bölgesel Amatör Ligde mücadele edeceklerdir. Buna göre 3. Ligden altı takım 2. Lige çıkacak ve 12 takım Bölgesel Amatör Lige düşecektir. İkinci yarı maçlarını oynayamayan Cizrespor, ligi son sırada tamamlamasa da küme düşürülmemiştir. = 1. Grup = Play-offta yarı final müsabakaları çift maçlı eleme usulüne göre oynanacaktır. Eşleşmeler gruplardaki lig sonu puan durumuna göre 2.sıra-5.sıra / 3.sıra-4.sıra ile eşleşecek şekilde yapılmıştır. Grup yarı finallerinde tur atlayan takımlar tarafsız sahada tek maçlı eleme usulü ile 14/15 Mayıs 2016'daki final müsabakalarında karşılaşırlar. = 2. Grup = Play-offta yarı final müsabakaları çift maçlı eleme usulüne göre oynanacaktır. Eşleşmeler gruplardaki lig sonu puan durumuna göre 2.sıra-5.sıra / 3.sıra-4.sıra ile eşleşecek şekilde yapılmıştır. Grup yarı finallerinde tur atlayan takımlar tarafsız sahada tek maçlı eleme usulü ile 14/15 Mayıs 2016'daki final müsabakasında karşılaşırlar. = 3. Grup = Play-offta yarı final müsabakaları çift maçlı eleme usulüne göre oynanacaktır. Eşleşmeler gruplardaki lig sonu puan durumuna göre 2.sıra-5.sıra / 3.sıra-4.sıra ile eşleşecek şekilde yapılmıştır. Grup yarı finallerinde tur atlayan takımlar tarafsız sahada tek maçlı eleme usulü ile 14/15 Mayıs 2016'daki final müsabakasında karşılaşırlar. = KaynakÃ§a = = Ayrıca bakınız = Hino Hino ( "Hino-shi"), Japonya'nın Tokyo metropolünde bulunan bir şehirdir. Şehir Tokyo metropolünün batısında yer almaktadır. Yüzölçümü 27.55 km² olan şehrin nüfusu 1 Şubat 2016 tarihi itibarı ile 185,133'tür. Hino bölgesel bir ticaret merkezi olup Tokyo metropolüne banliyö kenti olarak hizmet vermektedir. Şehirde Toyota Motor Corporation'a bağlı kamyon ve otobüs üreticisi Hino Motors'un merkezi bulunmaktadır. Şehre JR East'in Chūō Ana, Keio Corporation'un Keiō ve Dōbutsuen hatları ile Tama Havarayı hizmet vermektedir. Deponia Deponia, Alman oyun firması Daedalic Entertainment tarafından geliştirilen, işaretle ve ilerle türünde bir macera oyunudur. Rufus, çöp yığınlarıyla kaplı "Deponia" gezegeninde, "Kuvaq" adlı yerleşim biriminde yaşayan haylaz ve oldukça kibirli bir adamdır. En büyük hayali sonsuz zenginliğin hüküm sürdüğü "Elysium"a kapağı atmaktır. Onlarca başarısız denemeden sonra "Orgonan" kruvazörlerinden birine kaçak binerek hedefine ulaşabileceğine karar verir. Planını uygulamaya koyar fakat işler beklediği gibi gitmez. Neyse ki bu defa fırsat ayağına kadar gelmiş; bir Elysium'lu olan "Goal" ile karşılaşmıştır. Yardıma muhtaç haldeki bu kızın onu hayallerine kavuşturacağı fikrine sıkı sıkıya sarılır ve Rufus için büyük macera başlar. Taşlıdere Alix (kontes) Prenses Fransalı Alix (Capet Hanedanı; Fransızca: "Alix de France", "Adélaïde de France" veya "Aélis de France") (1150 - 1197/1198), Blois kontesidir. Alix, Fransa kralı VII. Louis ve ilk karısı Akitanya düşesi Eleanor'ın kızıdır ve Fransa kralı II. Filip'in baba bir kardeşidir. Alix, İngiltere, Macaristan ve Hırvatistan kraliçesi Fransalı Marguerite’nın üvey kardeşidir. Alix, Blois kontu V. Thibaut’la evlendi. Onların çocukları: Keaweʻīkekahialiʻiokamoku Keaweʻīkekahialiʻiokamoku (okunuşu: "Keaveikekahialiiokamoku"; II. Keawe; Keawe Hanedanı) (1665 – 1725), Hawaii kralı ("Aliʻi Nui o Hawaiʻi"). Güçlü hükümdar oldu. Keaweʻīkekahialiʻiokamoku, asilzade Kanaloa Kapulehuʻnun oğlum. Kraliçesi Keakealaniwahine annesidir. Keaweʻīkekahialiʻiokamoku Lonomaʻaikanaka’la evlendi; sonra, Kalanikauleleiaiwi (üvey kardeşi)’la evlendi; üçüncü olarak, Molokai kraliçesi Kaneʻalai’la evlendi. Keaweʻīkekahialiʻiokamokuʻnun çocukları: Steve Jobs (film) Steve Jobs, 2015 yılında gösterime giren Apple kurucusu Steve Jobs'un hayatını anlatan, baş rolünü Michael Fassbender'ın oynadığı Amerikan yapımı biyografik drama filmidir. Walter Isaacson'ın kitabı "Steve Jobs"'tan uyarlanan filmin senaristliğini Aaron Sorkin, yapımcılığını Scott Rudin ve yönetmenliğini de Danny Boyle yapmaktadır. İlk uzun fragman 1 Temmuz 2015 tarihinde yayınlandı ve devamında TV spotları geldi. Filmin galası 5 Eylül 2015 tarihinde Telluride Film Festivali'nde gerçekleştirildi ve 9 Ekimde New York ve Los Angeles'ta sınırlı sayıda yayına girdi. 23 Ekim'de kapsamlı olarak gösterime girdi. Türkiye'de de 30 Ekimde gösterimdeki yerini aldı. Film Steve Jobs'un (Fassbender) çalışma hayatını üç bölümde anlatmaktadır. Birinci bölümde Jobs ve pazarlama yöneticisi Joanna Hoffman'ın (Winslet) ilişkileri ile 1984'teki Apple Macintosh'un yapımından önceki sorunlar gösterilmektedir. Bilgisayarın demo sesi "merhaba" demez ve Jobs mühendis Andy Hertzfeld'dan (Stuhlbarg) bunu düzeltmesini ister, onu tanıtımda alenen küçük düşürmekle tehdit eder. Hertzfeld sonunda Macintosh 512K bilgisayarın ilk örneğini kullanarak taklit demo önerir. Bu arada Jobs, "Time" dergisinin, eski kız arkadaşı Chrisann Brennan (Waterston) ile maruz kaldığı babalık tartışması hakkında yazdıklarıyla söz konusu olmuştur: Jobs, Brennan'ın beş yaşındaki kızı Lisa'nın babası olduğunu yalanladı. Brennan, Lisa ile karşılaşması için Jobs'un karşısına gelir. Jobs babalığı hala reddetmek kaydıyla Lisa ile daha fazla para ve bir ev karşılığı anlaşma sağlamaktadır. Apple ortak kurucusu Steve Wozniak (Rogen) Jobs'a iyi dilekte bulunur ve Apple II bilgisayarını kabul edip etmeyeceğini sorar fakat Jobs bilgisayarı tekrar reddeder. Geçmişte, iki tane Apple II'nin oluşturulduğunu gösteren bir sahne Wozniak'ın ürünü yapma fikrinin başarılı olduğunu açıklar. Sonra Jobs, CEO John Sculley (Daniels) ile şirket politikalarını tartışır; Jobs'un evlatlık çocuğu ve artık güçsüz duygularından vazgeçmeye başlamasını kabul etmesi gerektiği hakkında konuşurlar. Bir montaj sahnesinde Macintosh bilgisayar beklentileri karşılayamaz, başarısız olur ve şirket Jobs'u yerinden etmek için çalışmaya başlar. Sonra NeXT kurulur. Filmin ikinci bölümünde Jobs'un 1988'de NeXT bilgisayarlar için hazırlık yaptığı görülür. Artık 9 yaşındaki kızı Lisa ile vakit geçirir onu kabullenmeye başlar. Lisa'nın hayatı annesi ile zordur ve Jobs, Brennan'ı hatalı davranmakla ve kendisinden para almak için Lisa'yı kullanmakla suçlar. Wozniak Jobs'a destek vererek kötü şeylerin başlayacağını öne sürer. Jobs, Wozniak'a karşı gelir ve Wozniak tırnak içinde Jobs'un zor tutumunu eleştirir ve de Jobs'un kendini yüceltmesiyle hayal kırıklığı yaşadığını itiraf eder. Onun katkılarını sorgulamaya başlar. Jobs rolünü Wozniak gibi "müzisyenleri" yöneten bir orkestra şefine benzetir. Mühendis Hertzfeld, Jobs'a, Apple'ın NeXT'i işletme düzeni için satın aldığı ve Jobs'un CEO olarak atanacağı hakkında basın yayını gösterir. Sculley hikâyenin gelişimini ilgi çekici bulur ve Jobs'u kovar. Bu arada, Hoffman ve Jobs NeXT'in belirsiz yönetimini tartışırlar; Hoffman, Jobs'un aslında Apple'ı şirketi satın almaya ikna etmek için bilgisayarı tasarladığının farkına varır. Başka bir montaj Apple düşmeye devam ettiğini göstermektedir; şirket Sculley'i kovar NeXT'i satın alır ve Jobs'u CEO olarak atar. Üçüncü bölümde Jobs 1998'de iMac'ın tanıtımına hazırlanmaktadır. Şirket bilgisayarı onarmıştır. Jobs, Lisa'nın evi satmak için annesine izin vermesinden sonra Jobs'un onlar için satın almasından sonra genç Lisa ile tartışmaktadır. Hoffman, Jobs'a, Lisa'nın kolej eğitimi durdurmakla tehdit ettiğini hatırlatıyor; Jobs bunu demek istemediğini iddia ediyor. Hertzfeld, Lisa'nın okul parasını ödediğini ve ona terapiye katılmasını önerdiğini açıklıyor. Wozniak bir kere daha Jobs'a Apple II ile ilgili soruyu soruyor, Jobs tekrar reddediyor. Jobs'un Lisa ile arasını düzeltme ısrarı Hoffman'ı öfkelendiriyor. Jobs, Lisa'dan geçmişteki hataları için özür diliyor. Film Lisa'nın babasını iMac'ı sahnede tanıttığı sırada izlerken bitiyor. Sony Pictures Ekim 2011'de Walter Isaacson'ın aynı adlı kitabının haklarını satın aldı ve Aaron Sorkin senaryoyu uyarlaması için işe alındı. Kasım 2011'de George Clooney ve Noah Wyle'ın (daha önce "Pirates of Silicon Valley" adlı televizyon dizisinde Steve Jobs'u oynamıştı) baş rol olarak düşünülmesi yönünde söylentiler vardı. Mayıs 2012'de Sorkin senaryoyu yazmakta olduğunu resmen doğruladı. Aynı zamanda tarihin gerçekçiliği için Apple'ın ortak kurucularından Steve Wozniak'tan da yardım aldı. Sorkin daha sonra senaryonun Jobs'un hayatının 16 yılını kapsayan 30 dakikalık üç uzun sahneden ibaret olacağını belirtti. Sorkin ayrıca senaryoyu Jobs'un yakınlılığı olduğu birkaç anahtar insanın etrafında geliştirdi: Ortak kurucu Steve Wozniak, Jobs'un sağ kolu olan kadın Joanna Hoffman, eski Apple CEO'su John Sculley, özgün Mac ekibi geliştiricisi Andy Hertzfeld ve Jobs'un ilk çocuğu, Lisa Brennan-Jobs'un yanı sıra annesi Chrisann Brennan. Sorkin senaryoyu geliştirirken Lisa dahil (Walter Isaacson'un kitabının gelişimi sırasında yazarla iletişim yoktu) hepsiyle konuşma fırsatı elde etti. Ancak Sorkin bunların konuşmadan çok kurgu olduğunu belirtti. Ocak 2014'te Sorkin senaryoyu tamamlamadı. Gelişim David Fincher ile görüşmelere başlanmasıyla ve Fincher'ın Jobs rolü için Christian Bale'ı seçmesiyle ısınmaya başladı. Ancak Nisan 2014'te Fincher sözleşmedeki anlaşmazlık gereği projeden ayrıldı. Sonrasında Danny Boyle yönetmen olarak tutuldu ve Leonardo DiCaprio ile baş rol için müzakereye girildi. Ekimde Leo'nun teklifi reddetmesiyle Bale, Matt Damon, Ben Affleck ve Bradley Cooper düşünülmeye başlanıldı. Sorkin bir röportajında Bale'ın bir kere daha kadroya girdiğini Seth Rogen ile Wozniak rolü için görüşmelere girildiğini ve Jessica Chastain'in filmde düşünüldüğünü açıkladı. Ike Barinholtz Wozniak rolü için seçmelere girdiğini ortaya koydu. Kasım'da Bale bir kere daha projeden ayrıldı ve Michael Fassbender, Bale'in yerine geçebilecek en büyük aday olduğunu açıkladı. Sony'nin projeden aniden fişi çekerek geri dönüş yapmasından önce Scarlett Johansson teklife başlayacağını bildirdi. Sonra Universal Pictures projeyi satın aldı. Natalie Portman Kasım 2014 yılında rol için müzakerelere girdi, ancak Aralık ayında filmden çekildi. Bu arada, Jeff Daniels, rol için müzakerelere başladı ve Michael Stuhlbarg, Andy Hertzfeld olarak kadroya katıldı. Aralık'ta Winslet ile görüşmelere başlanıldı ve Fassbender ile Rogen doğrulandı. Katherine Waterston, Chrisann Brennan olarak rol aldı. Temel çekimler 16 Ocak 2015'te Jobs'un çocukluk evi Los Altos, Kaliforniya'da başladı. Ek sahneler San Francisco Körfez Bölgesi boyunca çekildi. Çekimler 23-24 Ocak tarihlerinde Berkeley'e taşındı. Sonra 29 Ocak 2015'te Flint Center, De Anza college'de (1984 yılında özgün Macintosh bilgisayarların ortaya çıktığı yer) devam etti. Şubat ayının sonlarında, yapım San Francisco'ya taşındı ve Opera Binası, Louise M. Davies Symphony Hall ve Civic Center'da çekimler gerçekleşti. Çekimler 10 Nisan 2015'te San Francisco Körfez Bölgesi'ndeki bir gece çekiminde bitti. Filmde gösterilen üç ürün lansmanının, her birinin ayırt dilmesi için , Danny Boyle ve sinamatograf Alwin Küchler üç farklı film biçimi uyguladı: 1984 için 16 mm, 1988 için 35 mm ve 1998 için dijital. Onlar üç zaman diliminde de Jobs'un kendi gelişimini görsel olarak yansıtmak istiyordu. Kostüm tasarımcısı Suttirat Anne Larlarb gerçek Steve Jobs'un hiçbir lansmanında asla balıkçı yaka kazak giymediğini söyledi: "Balıkçı yaka kitabın kararının uzağında. Gerçek hayatında üç lansmanda da bunu giymedi. Filmin 1998 kısmında, gerçek hayatta o karanlık grimsi/kahverengi takım elbise giymişti. Bu durumda biz buna bağlı kaldık. Londra merkezli stüdyo Union filmin görsel efektlerini oluşturuldu. Editör Elliot Graham'a göre filmin temel çekimleri bitmeden önce bile geniş film kurgusu yapılmıştı. Üç bölümlük (tarihsel sırayla çekildi) her biri için üretim arasında gerçekleşen bir haftalık prova sırasında, Graham mevcut görüntüleri üzerinde çalışacak ve Boyle'un kurgu odasında devam eden geri bildirim alacaktı. Daniel Pemberton filmin müziklerini besteledi. Müzik albümünde ayrıca Libertines, Bob Dylan ve The Maccabees'in şarkıları bulunuyor. Film The Maccabees'in "Grew Up At Midnight" şarkısıyla bitiyor. Bildirildiğine göre yönetmen bağımsız rock grubunun hayranı olduğu içini bunu seçti. Bu seçimden önce son sahnesi için Daniel Pemberton'un kendi şarkısı dahil diğer şarkılar düşünüldü. Albüm 9 Ekim 2015 tarihinde dijital olarak, 23 Ekim 2015 tarihinde ve fiziksel olarak piyasaya sürüldü. Filmin galası 5 Eylül 2015 tarihinde Telluride Film Festivali'nde gerçekleştirildi ve 9 Ekimde New York ve Los Angeles'ta sınırlı sayıda yayına girdi. 23 Ekim'de kapsamlı olarak gösterime girdi. Film aynı zamanda yaklaşık bir ay 13 Kasım 2015 tarihinde İngiltere'de yayınlanmadan önce, 2015 BFI Londra Film Festivali'nde kapanış filmi olarak görev yaptı. Türkiye'de de 30 Ekimde gösterimdeki yerini aldı. Edwin Catmull, Pixar Animasyon Stüdyoları ve Walt Disney Animasyon Stüdyoları'nın başkanı, filme göre önceki hayatına göre nazik bir kişi olduğunu savunarak filmin "korkunç" olacağını hissetti. The Hollywood Reporter ile yaptığı bir röportajda, Catmull, "Jobs Apple'dan ayrıldığında, o zaman gerçekten klasik kahramanın yolculuğu ne girdi," yorumunu yaptı: O çölde amaçsızca dolaşıyor, NeXT ile çalışıyor, bu işe yaramıyor. O Pixar ile çalışıyor, biz başarısız ediyoruz. Bu süreçte, Steve bazı önemli dersler öğrendi ve değişti. O empatik bir kişi oldu Steve'in değişen bu yönü gözden kaçırıldı". 26 Ağustos 2015 tarihinde Bloomberg West'de Emily Chang ile röportajındada, Andy Cunningham filmi "Harika bir film... Bu gerçekten karmaşık bir adamın inanılmaz bir kişilik çalışması. Aaron Sorkin ve Danny Boyle onunla muhteşem bir iş yaptı" dedi. Sarah Snook tarafından canlandırılmasına "küçük bir rol uzmanca yapılmış" dedi. Film aynı zamanda o dönemde Apple ile çalışmıyor olsa bile, Andy'nin iMac lansmanına katıldığı canlandırıyor. Winslet yapıma başlanmadan önce rolüne hazırlanmak için Joanna Hoffman ile önemli bir zaman geçirdi. Hoffman için "Onda bir tatlılık var. Amerika'ya genç bir kadın olarak geldi ve birçok anlaşma elde etti. Steve'in hayatında önemli bir figür." dedi. Karakter duygusunu geliştirirken "Lütfen sadece yapabildiğim kadar olsun. Onun nasıl konuştuğu vurgu yaptığı oldukça karmaşık. O, büyük ölçüde Ermenistan büyüdü, Polonya'da biraz zaman geçirdi ve ailesinde Rusları var, o yüzden üç aksanı var, ama o genç yaşından beri o Amerika'da oldu, o yüzden Amerikalı uyumu da var. Kopyalanması neredeyse imkansız. Bu yüzden kendi kişiliğimi de katmak zorunda kaldım." dedi. Son olarak Hoffman'ın Jobs'u gerçekten sevdiğini söyledi. Gazeteci Walt Mossberg filmi William Randolph Hearst'ın hayatından esinlenerek çekilen Orson Welles'in Yurttaş Kane filmi ile karşılaştırdı. Mossberg iki filminde estetik açıdan güzel geliştiğini belirterek Welles'in filmin kurgudan ibaret olduğunu açıklamak için kurgusal karakterler ayarladığını söyledi. Buna karşılık Mossberg'e göre (Jobs'u 14 yıldır tanıyordu) Sorkin'in kurgusal yerine gerçek karakterler kullanma kararının filmin kalitesini bozuyordu. Ayrıca "Sorkin, Jobs'u benim bildiğim adam olarak anlatmamış" dedi. Steve Wozniak (senaryoyu yazmadan önce Sorkin'le görüşmüştü) fragmanı izledikten sonra biraz abartılı da olsa gerçek Jobs'u hissettiğini söyledi. Filmin kendisi üzerindeki etkisi hakkında asla konuşmayacağını söyledi. Film genellikle olumlu eleştiriler aldı. Rotten Tomatoes'ta 269 yorumdan %86'lık başarı elde etti. Metacritic'de 45 yorumdan 82 puan aldı. Portia Doubleday Portia Ann Doubleday (d. 22 Haziran 1988, Los Angeles), AmerikalÄ± oyuncu. 2015-16 Bölgesel Amatör Lig 2015-16 Bölgesel Amatör Lig, Bölgesel Amatör Lig'in 6. sezonudur. Bu sezonda Karabük ili hariç 80 ilden BAL'da oynama hakkı bulunan 163 takımın 157'si katılım için başvurmuştur. Bu takımların 83'ü geçen sezon BAL'da yer alan takımlardan oluşurken, 67 takım ilk kez BAL'da mücadele edecektir. 6 takım ise bir önceki sezon Spor-Toto 3. Lig'den düşen takımlardan oluşmaktadır. BAL'da statü ve gruplar 28 Ağustos 2015 tarihinde açıklanacaktır. Fikstür çekimi ise Eylül ayının ilk haftasında gerçekleştirilecek. Müsabakalar 19-20 Eylül haftasında başlayacak. Bölgesel Amatör Lig'e Katılım ile ilgili genel esaslar 10 Temmuz 2015 tarihinde Türkiye Futbol Federasyonu internet sitesinden duyuruldu ve başvuru süreci başlamış oldu. 29 Temmuz 2015 tarihinde katılım başurularının ardından teknik adam, futbolcu ve saha uygunluk kriterleri belirlendi. 1-27 Ağustos tarihleri arasında 157 kulübün sahalarının denetlenecek. Bölgesel Amatör Lig'de gruplarında ilk sırayı alan 12 takım play-off oynamaya hak kazanacaktır. Tarafsız merkezlerde, oynanacak olan play-off maçları sonunda 9 takım 3. Lig'e çıkmaya hak kazanacaktır. Bu sezonda ilk kez BAL'da formaların arkasında sırtında futbolcuların isimleri yazılabilecek. Chucky Chucky ya da Charles Lee Ray, "Çocuk Oyunu" serisinin kurgusal baş karakteridir. Chucky insan bedenindeki ruhunu oyuncak bir bebeğe aktarmış bir seri katildir. 1999'da Chucky, "Chucky'nin Gelini" filmiyle En İyi Kötü Karakter MTV Film Ödülüne aday gösterilmiştir. Charles Lee Ray, Chicago sokaklarında Mike Norris'ten kaçarken yaralı halde bir oyuncakçıya girer. Mike'ın kurşunuyla vurulan Charles Lee Ray, ölmeden önce kendi ruhunu yanında duran Good-Guy bebeklerinden birine aktarır. Karen Barclay, oğlu Andy'nin doğum günü için çalıştığı iş yerinin arka sokağındaki bir seyyar satıcıdan Charles Lee Ray'in ruhunu taşıyan bir oyuncak bebek satın alır. Bebeği alıp oğlu Andy'e doğum gününde hediye eder. Andy bu bebeği çok sever ve ona Chucky diye hitap etmeye başlar. Chucky 2 günde 2 cinayet işler. 2 cinayette de Andy'nin olay yerinde olmasından dolayı cinayet suçları Andy'nin üzerine kalır ve Andy bir akıl hastanesine sevk edilir. Chucky'nin oyuncak bedeninden insan bedenine dönmesi için Andy'e ihtiyacı vardır. Kendi ruhunu Andy'nin bedenine aktarmak isteyen Chucky, Andy'nin bulunduğu hastaneye gider. Pencereden Chucky'nin geldiğini gören Andy, Chucky'i atlatıp hastaneden kaçar ve evine gider. Andy'nin evine gitmiş olabileceğini düşünen Chucky, Andy'nin evine gider. Eve bacadan içeri giren Chucky, evde Andy'i aramaya başlar. Andy'i bulduktan sonra Chucky, kendi ruhunu onun bedenine aktarmaya çalışır. Mike Norris ve annesi Karen zamanında yetişir ve Andy'i kurtarırlar. Uzun uğraşlar sonucu Karen, Chucky'i şöminede yakar. Chucky buna rağmen ölmez. Mike'ın silahını alan Karen, Chucky'e ateş ederek onu etkisiz hale getirir. 2 yıl sonra Play Pals oyuncak şirketi Chucky'nin parçalarını birleştirir. Böylelikle Chucky, tekrar hayata döner. Yine amacı Andy'i bulup kendi ruhunu onun bedenine aktarmaktır. Andy'nin yeni adresini öğrenen Chucky, eve gidip Andy'nin bedenini ele geçirmeyi dener ancak yine başaramaz ve tekrar parçalarına ayrılır. 8 yıl aradan sonra Chucky, yeni bedeniyle hayata geri döner. Ruhunu bir insan bedenine aktarmak için yine Andy'nin peşindedir. Andy'nin bir askerî okula kaydolduğunu öğrenen Chucky, kendini paketletip askerî okula postalar. Paket Andy'e geldiği halde paketi Andy'nin okul arkadaşı Tyler ele geçirir ve gizli bir yerde açar. Paket açıldığında Chucky, Andy yerine Tyler'ı görünce şaşırır. Daha sonra kendi ruhunu Andy yerine Tyler'ın bedenine aktarmaya karar verir. Olay yerine başkalarının gelmesiyle Chucky'nin işi yarıda kalır. Daha sonra birçok kere Tyler'ın bedenini ele geçirmeye çalışır ancak Andy'nin durumu fark etmesiyle planı sürekli altüst olur. Chucky, Tyler'ı lunaparka kadar kovalar. Lunaparkta Tyler'ı yakalayan Chucky ruhunu Tyler'ın bedenine aktarmayı dener. Ancak Andy'nin yardımıyla Tyler kurtulur. Daha sonra Chucky büyük bir fana düşerek parçalarına ayrılır. Son yaşanan olaylardan 1 ay sonra Chucky, eski sevgilisi Tiffany tarafından tekrar hayata döndürülür. Tiffany'nin hapsedici ve baskıcı davranışları nedeniyle Tiffany ile anlaşamayan Chucky, onu banyo yaptığı sırada elektrikle öldürmeye karar verir. Tiffany banyo yaptığı sırada ona elektrik veren Chucky, Tiffany'i öldürmek yerine onun ruhunun bir oyuncak geline transfer olmasına neden olur. Tiffany kendi ruhunun bir oyuncağa geçmesine hiç memnun olmamıştır. Daha sonra Chucky ve Tiffany, Charles Lee Ray'in mezarını bulmak için Jessie ve Jade ile birlikte uzun bir yolculuğa çıkar. Bu yolculuk sırasında da birçok suç işleyerek Jessie ve Jade'in başına birçok dert açarlar. Mezarlığa varlıklarında Tiffany, Chucky ile anlaşamadığı için onu öldürür. Jessie ise Tiffany'i yakarak öldürür. Tiffany ölmeden önce doğum yapar. 6 ay sonra Chucky'nin çocuğu anne-babasının izini bulur ve onları tekrar hayata döndürür. Chucky ve Tiffany çocuğun cinsiyeti konusunda anlaşamazlar. Tiffany çocuğun kız olduğunu savunurken, Chucky erkek olduğunu savunur. Bu yüzden Chucky çocuğa Glen diye hitap ederken, Tiffany ise Glenda diye hitap etmektedir. 4 yıl sonra Nica ve annesi Sarah'ın yaşadıkları eve bir posta gelir. Paketin açtıklarında Chucky ile karşılaşırlar. Paketin ne amaçla geldiğini anlayamazlar. O gece Nica, uyandığında annesini evde bıçaklanmış halde bulur. İntihar ettiğini düşünerek yetkilileri arar. Ertesi gün Nica'nın kardeşi Barb ve ailesi onu ziyarete gelir. Barb'ın kızı Alice, Chucky'i bulur ve onunla oynamaya başlar. Chucky burada da birçok cinayet işler. Geriye sadece Nica kalır. Alice ise gizemli bir şekilde ortadan kaybolmuştur. Chucky, Nica'yı da öldürmek için çok uğraşır ancak bir türlü öldüremez. Gece vakti eve gelen bir polis memuru cinayetleri Nica'nın işlediğini düşünerek onu tutuklar. Hâkim mahkemeye çıkarılan Nica'nın akıl hastanesine sevk edilmesine karar verir. Daha sonra Alice ile ruh transferini gerçekleştirmek ister ancak bu işe yaramaz. 6 ay sonra Chucky'nin sevgilisi Tiffany onu paketleyip Andy'nin evine postalar. Andy eve geldiğine Chucky paketten yavaş yavaş dışarı çıkar. Dışarı çıktığına Andy'nin kafasına silah doğrulttuğunu görür ve Andy, Chucky'i vurur. Don Mancini, "Çocuk Oyunu" serisinin yedinci bölümü için planlarını açıkladı. Chucky'nin insan formu Charles Lee Ray; beyaz tenli, saçları omzuna gelen, mavi gözlü bir adamdır. Oyuncak formuna girince kırmızı saçlara, çillere ve mavi gözlere sahip olur. O renkli çizgili gömlek, kırmızı ayakkabı ve üzerinde Good Guys yazan mavi bir tulum giyer. İlk 3 filmde ve 6. filmde bu şekilde görünür. Serinin 4. filminde ("Chucky'nin Gelini") yüzünde onun meşhur dikiş izleri ve kanlı gözü ortaya çıkar. Serinin 6. filminde ("Chucky'nin Laneti") yine normal görünür. Çünkü dikiş izlerini kauçukla örtmüştür. Filmde Barb kauçukları fark edip onları Chucky'nin yüzünden çıkarınca tekrar korkunç yüzü ortaya çıkar. Turma Turma (Latince "küme, süvari taburu", çoğul "turmae"), Cumhuriyet ve İmparatorluk dönemlerinde Roma ordusunda süvari taburu. Bizans İmparatorluğu döneminde bir Themanın alaya tekabül eden daha büyük idari-askeri böümü olarak kullanılmıştır. Aleksandr Aleksandrov Aleksandr Vasiliyeviç Aleksanrdov - (Rusça: Александр Васильевич Александров, 13 Nisan 1883 Ryazan / Rusya, 8 Temmuz 1946 Berlin, Sovyet bölgesi) - Rus ve Sovyet besteci, müzik öğretmeni, koro şefi. Sovyetler Birliği ve Rusya Ulusal Marşı'nın bestecisi. Aleksandr Aleksanrdov, 1922'de Moskova Konservatuvarında profesör unvanını aldı.