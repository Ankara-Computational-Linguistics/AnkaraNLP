Baltık Denizi'ne kıyısı bulunan bir şehridir. Litvanya'nın 3. büyük şehri ve Klaipeda bölgesinin başkenti konumundadır. Şehrin karmaşık bir tarihi geçmişi bulunmaktadır, bu durum kısmen de; şehrin buzsuz limanının, Akmena-Dane Nehri ağzında birleşmesinin öneminden dolayı kaynaklanmaktadır. Şehir 1919 Versailles Antlaşması'na kadar Alman Devletleri tarafından kontrol edildi. 1923'teki ayaklanmanın sonucu olarak şehir Litvanya topraklarına eklendi ve 1939-1945 arasında Almanya tarafından uygulanan ültimatom ile Üçüncü Reich'a dönmesi haricinde günümüze kadar Litvanya'nın toprakları olarak kalmıştır. Nüfusu 1992'de 207.100, iken 2014'te 157.314'e düştü. Klaipeda'ya yakın olan popüler sahil beldeleri, güneyindeki Nida ve kuzeyindeki Palanga beldeleridir. Alman şövalyeleri Curonların Pilsats bölgesinde bir kale inşa etti ve bu kaleye Memelburg ismini verdi ve daha sonra Memel olarak kısaltıldı. 1252-1923 ve 1939-1945 yılları arasında şehir resmi olarak da Memel adıyla anılmaya başlanmıştır. Siyasi değişiklikler yüzünden 1923 ile 1939 yılları arasında Memel ve Klaipeda isimleri birlikte resmi olarak kullanılmıştır. Sadece Klaipeda şehrin ismi olarak 1945 yılında kullanılmaya başlanmıştır. Memelburg ve Memel isimleri 13. yüzyıldan itibaren yazılı kaynaklarda geçerken Klaipeda ismi Litvanya ile ilgili kaynaklarda 15. yüzyıldan itibaren geçmektedir. Vytautas'ın 1413 yılındaki mektubuna göre şehrin isminden ilk olarak Caloypede olarak bahsedilmektedir. 1420'deki müzakere belgelerinde ise Klawpeda olarak ve 1422'deki Melno antlaşmasında Cleupeda olarak geçmektedir. Samogit halk etimolojisine göre Klaipeda adı kasabanın bataklık arazisine işaret eder. Büyük ihtimalle adı Curon kökenlidir. Baltık kabilelerinin bu bölgeye yerleşiminin 7. yüzyıldan itibaren var olduğu ve günümüze kadar geldiği bilinmektedir. 1240 yılında papa Norveç Kralı 4. Hakon'a Zambiya Yarımadasını fethetme fırsatı sundu ancak Litvanya Dükü Mindaugas tarafından Hristiyanlığın kişisel olarak kabul edilmesiyle birlikte, Germen Şövalyeleri ve Lubeck den bir grup Haçlı ordusu Zambia'ya taşındı. 1252 yılında Memel kalesinin yapımına başlandı. Kuruluş belgeleri de Eberhard ve Bishof Henrich tarafından 29 Temmuz 1952 ve 1 Ağustos 1952 tarihlerinde imzalanmıştır. 1323 yılının ilkbaharında ve yazında, Gediminas'ın liderliğindeki bir Litvanya ordusu Neman'a geldi ve kasabayı fethederek Memel kalesini kuşattı ve Zambiya'yı harap etti ancak Ekim ayında ateşkes ilan etmek zorunda kaldı. Samogiatia ya karşı bir kampanyanın planlanması sırasında Livonya kolundaki Germen Garnizonunun yerini Prusya şubesinden şövalyeler devraldı. Litvanyalılar tarafından yapılan tehditler ve saldırılar kentin gelişimini büyük ölçüde engelledi; Şehir ve kalenin her ikisi de Litvanyalılar tarafından yağmalanmaya başlanırken (1379), 1389 da Litvanyalılar, Memel'i yeniden inşa eden 800 kadar işçiye saldırdı. 1422 de imzalanan Melno antlaşması ile Germenler ile Litvanya Büyük Düklüğü arasındaki sınır önümüzdeki 501 yıl için belirlenmiş oldu. Yeniden inşa edilen kasaba 1475 yılında Kulm kanuni şehir haklarından yararlandı. Memel; Prusya ve Almanya'nın bir parçası olarak kalırken ve Litvanya sınırı da 1919 yılına kadar değişmeden kaldı. Avrupanın en uzun süre aynı halde kalan sınırlarından bir tanesidir ve geçmişte kullanılan Alman milli marşının ilk kıtasında buradan söz edilmektedir. Almanca konuşan toprakların sınırlarını şöyle tanımlıyor: Von der Maas, Batı'daki Meuse nehri ve Doğu'daki Neman nehri üzerine bir kalıp Memel'i anlatıyor. II. Dünya Savaşı sırasında, 1944 yılının sonundan 1945 yılına kadar, Müttefikler'in zaferi yakınlaşmaya başladığında, savaş sakinleri kaçtıkça kaçtılar. Neredeyse bomboş kalan Klaipeda, 28 Ocak 1945'te Sovyet Kızıl Ordusu tarafından ele geçirildi ve şehirde sadece 50 kişi kalmıştı. Savaştan sonra Memel bölgesi Litvanya topraklarına dahil edildi ve bu durum kent tarihinde yeni bir çağın başlangıcına işaret olarak gösterildi. Sovyetler Doğu Baltık'taki en büyük buzsuz liman olan Klaipeda'yı Sovyet yönetimindeki Avrupa'da bulunan en büyük petrol deniz üssüne dönüştürdü. Büyük bir tersane, tersaneler ve balıkçı limanı inşa edildi. Sonuç olarak, 1959 yılı sonunda, kentin nüfusu savaş öncesi nüfusunu ikiye katladı ve hatta 1989'da 203000 kişiye ulaştı. İkinci Dünya Savaşı'ndan sonra Litvanya, Rusya, Beyaz Rusya ve Ukrayna'dan birçok yeni insan yaşamak için Klaipėda'ya geldi. Başlangıçta Rusça konuşanlar şehirde çoğunluktaydı, ancak Josef Stalin'in ölümünden sonra, Litvanya'nın geri kalan kısmından şehre gelenlerin sayısı Sovyet Cumhuriyetlerinden olan insanlardan daha fazlaydı ve Litvanya halkı daha sonra büyük etnik gruba dönüştü. Bununla birlikte, nüfusu 100000 den fazla olan Litvanya şehirleri arasında Klaipėda, ana dili Rusça olan insanlardan oluşan popülasyon oranının en yüksek olduğu yerleşim yeridir. Klaipeda, 1970 ve 1980'lerde kültürel etkinlikler geliştirmeye başladı, bunların başında Deniz festivali ve kültürel geleneğinin tanıtılması gelmektedir. Temelleri; Siauliai Pedagoji Üniversitesi ve Litvanya Ulusal Konservatuvarı'na dayanan Klaipeda Üniversitesi 1991 yılında kurulmuştur. Klaipeda şu anda; iki dilde de eğitim veren (Almanca ve Litvanca) The Hermann-Sudermann-Schule okulunun yanı sıra İngilizce Dil Üniversitesi olan LCC International University de sahiptir. Klaipeda'daki antik kent, içinde bulunan Alman ve İskandinav mimarisi açısından Litvanya'daki şehirler içinde en etkileyici ve dikkat çeken antik kent olarak bilinir. Klaipeda antik kenti, demet mimarisi tarzı ve planlanan sokak yapısı ile benzersiz olup, bu yapısı ile Litvanya'daki diğer antik kentlerden farklıdır. Sokakları geometrik olarak çok doğru yapılandırılmış ve kesişme açısı her zaman doğrudur. Klaipeda Antik kentinin en popüler yerlerinden birisi Tiyatro Meydanıdır. Burada Deniz festivali, uluslararası caz festivali, konserler ve çeşitli etkinlikler düzenlenmektedir. Tiyatro Meydanının önemli bir odak noktası, genç çıplak ayak kızını tasvir eden Tarawa anime heykelidir. Heykel şair Simonas Dackas anısına dikilmiştir ve onun şiirlerinde tarif ettiği bir kahramanı simgelemektedir. 2007 yılında Klaüpeda'nın popülasyonu 185936 olarak kayıtlara geçmiştir. Yaşlara göre yüzdelik dilimler ise; 0-14 yaş arası %14, 15-59 yaş arası %67.1, 60+ ise %18.9 olarak görülmektedir. Bunların 85493'ü erkek popülasyonu, 100443'ü ise kadın popülasyonu tarafından oluşmaktadır. 2011 yılında nüfus sayımından sonraki etnik kompozisyon; %73.9 LitvanyalÄ±lar %19.6 Ruslar %1.9 Ukraynalılar %1.7 Belaruslular %0.3 Polonyalılar %2.6 Diğer Milletler olarak belirlenmiştir. Şehrin 98 kilometre karelik (%38) kısmını binalar, %1.4'luk kısmında yollar, %8.45'lik kısmını tarımsal alanlar, %14.8'lik kısmını sular ve geriye kalan %38'lik kısmını ise diğer kullanımlar kapsamaktadır. Klaipeda'da 17 postane, 1 demiryolu istasyonu, 1 otobüs durağı, 1 liman, 26 otel, 4 Katolik şapel, sinagog, 10 müze, 4 tiyatro ve 15 spor merkezi yer almaktadır. Klaipėda'nın iklimi Baltık Denizi'nin etkisi altındadır. Klaipeda iklimi okyanussal iklim olmasına rağmen nemli kıtasal iklime de oldukça yakındır. Kışları soğuk ya da hafif soğuk yazları ise sıcaktır. Temmuz ve Ağustos aylarındaki en sıcak mevsim; en yüksek 20 °C, en düşük ise 14 °C olarak ölçülmüştür. Kaydedilen en yüksek resmi sıcaklık ise, 2014 yılının Ağustos ayında 36.6 °C'dir. Ocak ve Şubat aylarındaki en soğuk mevsim; yüksek sıcaklık ortalaması 0 °C düşük sıcaklık ortalaması ise -5 °C dir. Klaipeda da şimdiye kadar kaydedilen en soğuk sıcaklık kaydı ise 1956 yılının Şubat ayında –33.4 °C dir. Klaipeda rüzgârlı ve yılda birçok kez fırtına görülen bir şehirdir. Sonbahar ve kış mevsiminde şiddetli rüzgâr ve fırtına görülmesi olağan bir durumdur. Deniz meltemleri Nisan ayından Eylül ayına kadar yaygındır. Kar yağışı Ekim ayı ile Nisan ayları arasında görülebilir. Klaipėda'nın tüm yıl boyunca kararsız bir havası vardır. Bir kışı soğuk ve karlı olabilirken, (tıpkı Moskova'da olduğu gibi), diğer bir kışı ise ılıman, rüzgârlı ve yağışlı olabilir, (İskoçya'daki hava koşulları gibi). Klaipeda limanı; Baltık Denizinin Doğu kıyısında bulunan buzsuz büyük limanıdır. Doğu'dan Batı'ya deniz, kara ve demiryolu güzergahlarını bağlayan, Litvanya'nın en önemli ulaşım merkezidir. Klaipėda çok amaçlı, evrensel, derin su limanıdır. Bu limanda; 19 büyük liman şirketi bulunmakta, gemi onarımı ve gemi yapımının yanı sıra tüm deniz işi ve yük taşıma hizmetleri gerçekleştirilmektedir. Yıllık liman kargo taşıma kapasitesi 40 Mt'a kadar çıkmaktadır. Liman, 24 saat boyunca, haftanın yedi günü, bütün bir yıl boyunca çalışmaktadır. 2014 yılında Klaipeda 64 kez gezi gemileri (Cruise Ship) tarafından ziyaret edildi ve tarihinde ilk kez Letonya'nın başkenti olan Riga'yı geride bıraktı. Klaipeda da şehir içi ulaşım için toplu taşıma araçları, coğrafi özelliklerden dolayı seyahat için oldukça mantıklı ve aynı zamanda da konforludur. 2007 yılının başından bu yana elektronik aylık bilet sistemi kullanılmaktadır. Mağazalarda ve gazete stantlarında elektronik bileti almak ve para yükletmek mümkündür. Toplu taşıma organizasyonu, denetimi ve koordinasyonu bir kamu şirketi olan Klaipeda City Passanger Transport tarafından yürütülmektedir. Çetenli, Altınözü Çetenli, Hatay ilinin Altınözü ilçesinin bir mahalledir. Mahallenin en eski adı Tappaget'tir. Daha sonra Baskanus olarak adlandırılmış ve 1960'larda bugünkü adını almıştır. İl merkezine 28, ilçe merkezine ise 4 km uzaklıktadır. Girmeli, Nusaybin Girmeli Nusaybin'e bağlı bir mahalledir. Nusaybin'e 22 Mardin'e 80 km mesafededir. =Tarih= Mastuva Mastuva, Bingöl yöresine ait bir yemektir. Mastuva, pirince ayran ilave edilerek yapılır. Bir tencerede ayran ve pirinç karıştırılarak ateşe oturtulur. Ayranın bozulmaması için kaynayıncaya kadar tahta kaşıkla sürekli karıştırılır. Kaynadıktan sonra karıştırma işlemi bırakılarak katı hâle gelinceye kadar pişirilir Samatsa Samatsa, Giresun yöresine ait bir tatlıdır. Samatsa, mısır unu, süt ve kokulu kara üzüm pekmezinden yapılır. Nottingham (anlam ayrımı) Nottingham, Nottinghamshire: Halil Ã‡olak İbrahim Halil Çolak (d. 29 Haziran 1988, Deventer), Hollanda'da yetişmiş Türk futbolcu. 1. Lig ekiplerin'den, Balıkesirspor'da oynamaktadır. Futbola FC Twente altyapısında başladı ve sonra a takımına yükseldi. A takımda forma fırsatı bulamadı ve kiralık olarak takımında SC Cambuur ve Go Ahead Eagles takımlarında oynadı. Go Ahead Eagles takımda gösterdiği performans ligin önde gelen golcüleri arasında gösterilmeye başlandı. Sezon bitimiyle beraber bonservisiyle beraber Go Ahead Eagles transfer oldu. Burada sergilediği performansla birçok Süper Lig ekibinin transfer listesine girmeyi başardı ve özellikle Galatasaray'la adı sıkça anılmaya başlandı. 2009-10 sezonunun ara transfer döneminde Galatasaray'a transferi medyada duyurulsa da son anda çıkan pürüzler nedeniyle transferi son anda gerçekleşmedi. Bu kadar gündemde bulunmasına rağmen beklenmedik bir şekilde 2010-2011 sezonunun yaz transfer döneminde Süper Lig'e yeni yükselen Kasımpaşa ile anlaşmıştır. Burada 2010-11 sezonunun ilk haftalarında teknik direktör Yılmaz Vural tarafından fazla oynatılmadı. Yılmaz Vural'ın 2010-11 sezonunun ara transfer döneminde görevine son verilmesiyle yerine Hollanda futbolunu iyi bilen Fuat Çapa'nın teknik direktörlüğe getirilmesinden sonra takımda düzenli olarak oynama fırsatı buldu. Kısa sürede ilk 11'in vazgeçilmez oyuncusu oldu ve 18 lig karşılaşmasında kaydettiği 5 golle takımının küme düşme yarısını son haftalara kadar sürdürmesinde büyük pay sahibi oldu. Halil Çolak, 2015-2016 sezonunda Akhisar Belediyespor'a transfer olmuştur. Akhisar Belediyespor teknik direktörü Cihat Arslan tarafından sezonun ilk maçlarında takımda sol kanat oyuncusu olarak ilk 11’de yer almıştır. Vedat Milor Prof. Dr. Vedat Milor (d. 10 Ekim 1955), Türk öğretim üyesi, yemek ve şarap eleştirmeni. NTV'de yayınlanan "Vedat Milor'la Tadı Damağımda" adlı programın sunuculuğunu yapan Milor, dünya çapında takip edilen Gastromondiale adlı gastronomi sitesinin kurucu editörüdür. Milliyet'te başlayan restoran değerlendirmeleri yazılarına günümüzde Cumartesi ve Pazar günleri Hürriyet'te ve Mizanplas adlı Türkçe yayın yapan gastronomi sitesinde devam etmektedir. 2018 yılında ise Lezzet Rehberi isimli internet sitesinde Dünya'da ve Türkiye'de gezdiği ve denediği lezzet noktalarını kategorize ederek bir puanlama sistemi oluşturmuştur. Galatasaray Lisesi'nden sonra Boğaziçi Üniversitesi Ekonomi Bölümü'nü yüksek şeref derecesi ile bitirdi. Bir dönem Londra Ekonomi Okulu'nda eğitim gördü. Amerika'ya Kaliforniya Üniversitesi, Berkeley'ne gitti, sosyoloji doktorası yaptı. 1986 yılında doktora tezi için bir yıl Fransa'da kaldı. Doktora tezi "Planning and Economic Development in Turkey and France: Bringing the State Back in", 1990 senesinde Amerika'da, American Sociological Association tarafından senenin en iyi doktora tezi seçildi. Doktorasını bitirip, askerliğini de tamamladıktan sonra Dünya Bankası'nda işe başladı. İki yıl süren görevinde bir süre de Kemal Derviş'le çalıştı. Sonra Brown Üniversitesi'ne, sosyoloji bölümüne asistan profesör olarak girdi. Princeton'da Institute For Advanced Study'ye davet edildi, bir yıl misafir öğretmenlik yaptı. Stanford Üniversitesi'nde hukuk okudu. İlk yüzde 10'a girerek bitirdi. Aynı okulda doçent olarak çalıştıktan sonra bir ara bir şirketin hukuksal işlerine baktı. Daha sonra Georgia Teknoloji Enstitüsü'nde, öğretim üyeliğine başladı. Milor orada politik ekonomi, İstanbul Koç Üniversitesi'nde ise uluslararası ilişkiler dersleri verdi. Aslen Konyalı olan Vedat Milor, Linda S. Milor ile evlidir. Çiftin 2002 doğumlu Ceylan Handan adında bir kızı vardır. Jeffrén Suárez Jeffrén Isaac Suárez Bermúdez (d. 20 Ocak 1988,Venezuela), bilinen adıyla Jeffrén veya Jeffrén Suárez, Valladolid takımında oynayan, İspanyol vatandaşlığı da bulunan Venezuelalı futbolcudur. Barcelona formasını ilk kez 2006-07 sezonunda Copa del Rey'de Badalona ile oynanan rövanş maçında giydi. Bu maçta 83.dakikada Javier Saviola'nın yerine oyuna dahil oldu. 2007-08 sezonunda FC Barcelona'nın altyapı takımı olan Barcelona B'de forma giydi. Burada oynadığı 30 maçta 5 gol attı. 2008-09 sezonunda Barcelona formasıyla ilk La Liga maçına çıktı. Josep Guardiola 17 Mayıs 2009'da oynanan ve Mallorca'nın 2-1 üstünlüğüyle biten Mallorca - Barcelona maçında Jeffren'e şans verdi. Ayrıca Jeffren Barcelona'nın Estudiantes'i 2-1 yenerek 2009 yılındaki 6.kupasını kazandığı maç olan FIFA Kulüpler Dünya Kupası finalinde 82.dakikada Thierry Henry'nin yerine oyuna girdi ve uzatmalarla beraber 38 dakika sahada kaldı. 2010-11 sezonunda Barcelona formasıyla 29 Kasım 2010 tarihinde Nou Camp'da Real Madrid ile oynanan El Clásico maçında yedek olarak maça başlayan Jeffren son dakikalarda forma şansı bularak oyuna girmiştir.Takımın 5.golünü 90+1'de kaydederek perdeyi kapatan oyuncu olmuştur. Barcelona'da fazla forma şansı bulamayan Jeffrén, 2011-12 sezonu öncesi 5 milyon € karşılığında Portekiz Ligi ekibi Sporting Lizbon'a transfer olmuştur. 2006'da Avrupa 19 yaş altı Futbol Şampiyonası'nda İspanya kadrosunda bulunan Jeffren, 8 maçta attığı 3 golle şampiyonluğa yardımcı oldu. 2007'de Venezuela millî takımı teknik direktörü Richard Páez tarafından Copa America 2007 kadrosuna çağrılmasına rağmen İspanya ile Venezuela arasında tercih yapmak için erken olduğunu söyleyerek bu teklifi reddetti. Jeffrén, 6 Şubat 2009 tarihinde İspanya 21 yaş altı Millî Tkımına çağrıldı ve bu teklifi kabul etti. Herhangi ülkenin A millî takımın formasını giymediği için İspanya millî takımı için de Venezuela millî takımı için de uygun durumda bulunuyor. Dunya Mikhail Dunya Mikhail (d. 1965, Bağdat) Irak doğumlu ABD vatandaşı Süryani şair. Edebiyat editörü olarak "Bağdat Observer" gazetesinde çalışan Mikhail, yazdıklarından dolayı dönemin Irak'lı yetkililerinden gördüğü baskı ve taciz karşısında 1990'ların sonunda Irak'tan kaçtı. Near Eastern Studies at Wayne State üniversitesinde eğitim gördü. 2001 yılında insan hakları ve özgürlük konulu yazıları nedeniyle Birleşmiş Milletler İnsan Hakları Ödülü aldı. Arapça, Aramice ve İngilizce bilen Mikhail'in "The War Works Hard" adlı yapıtı, New York Halk Kütüphanesi tarafından 2005 yılının en iyi kitabı seçildi. Şiirleri birçok dergide yer almaktadır. Şair halen, Michigan'da yerel bir üniversitede Arapça kaynak koordinatörü olarak çalışmaktadır. Çeviren: Oğuz Gemalmaz, The War Works Hard isimli kitabından, "PRONOUNS" başlıklı şiir.. Olympia, Washington Olympia, Washington, ABD'nin kuzeybatısında Washington eyaletinin başkenti ve Thurston Kontluğu merkezi olan şehirdir. Şehrin sınırları içinde nüfus (2012 nüfus tahminine göre) 46.478 kişi olmakla beraber şehrin varoşlarıyla birlikte oluşturduğu Olympia Metropoliten Bölgesinin nüfusu 252.264 kişidir. Şehir Puget Körfezi kenarında bulunup etrafındaki varoşları ile birlikte bu körfezin bir kültürel merkezidir. Olympia'nın günümüzdeki mevki Amerika'ya Avrupalılar gelmeden önce yerli Amerikalılar için bir ikametgah merkezi idi. Bunlar "Squaxin", "Nisqually", "Puyallup", "Chehalis", "Suquamish" ve "Duwamish" kabilelri olarak değişik isimler taşımakta iseler de bu kabilelerin hepsi de "[Lushootseed]" adlı tek bir dili konuşmaktaydılar. Belgelenmiş ilk Avrupalı gelişi 1792'de Britanyalıların Vancouver Araştırma ve Keşif grubuna bağlı olan Peter Puget ve gemisinin Puget Körfezi'ne girişi ile olmuştur. 1846'da Edmund Sylvester ve Levi Smith birlikte simdi Olympia'nın kurulma arazilerinin kendilerine ait olduğunu belirtmişlerdir. 1851'de ABD Kongresi "Washington Toprakları Puget Körfezi Gümrük Bölgesi" ihdas etmiştir. Olympia bu idarenin merkezi olup burada bir gümrük merkezi kuruldu. Oregon Yolu'nu takip edip Büyükj Okyanus kıyılarına gelen göçmenler Olympia'da yerleşmeye başlayınca bu yerleşke büyümeye başladı, 1853'te yerleşke bu yerleşkede yaşayan Albay Isaac Ebay'in teklif ettiği şekilde, Olympia ismini aldı. Bu teklif yerleşke mevkinden kuzeydoğuda bulunan Olympia Yarımadası'ndaki Olympia dağları manzarasının yerleşkeden çok iyi görülebilmesi dolayısı ile olduğu bildirilmektedir. Bu yeni şehre bağlı olan bir küçük istimbot filosu "Puget Körfezi Sivrisinek Filosu" adı ile kuruldu. 1896'da Olympia'da Olympia Biracılık Şirketi tarafından bir bira üretim fabrikası kuruldu. Üretilen bira "Olympia Birası" adı ile sonraları tüm ABD'de satılmaya başlandı. Bu bira üretim fabrikası ancak 2003'te kapatıldı. 1949'da bir deprem Olympia şehrinde büyük zarar ortaya çıkarttı. Şehirde bulunan en eski binalar tamir göremeyecek kadar yılıdilar ve bunları yıkılıp yerle bir edildi. şehrin bazı kısımları sonraki, 1965 ve 2001 yıllarındaki depremler den şehirde zarar ortaya çıktı. 1967'de eyalet meclisi Olympia'da "Evergreen Eyalet Koleji" adli bir kolejin kurulmasına dair bir eyalet kanunu çıkarttı. 1984'te "Güney Puget Körfezi Komünite Koleji"'de adli ileri eğitim merkezi açıldı. 21. yüzyıl başlarında Olympia gayet geniş ve çekici ev dışı faaliyetleri ile kültürel olarak çok aktif merkezi ile ressamler ' giger guel sanatçılar ve müzisyenlerin gelip yerleşmeleri için çekici bir merkez oldu. Stargate: Revolution Stargate: Revolution, 2010'da direkt DVD olarak piyasaya sürülmesi düşünülen ancak bilinmeyen sebeplerden dolayı iptal edilen "Stargate SG-1" bilimkurgu televizyon dizisinin üçüncü devam filmidir. Nisan 2009'da "Stargate" serisinin senarist ve yapımcılarından Brad Wright, Metro-Goldwyn-Mayer film yapım şirketinin "SG-1" için Mayıs 2008'den itibaren üçüncü film için çalışmalara başladığını doğruladı. Wright ve eski "Stargate Atlantis" yönetici yapımcılarından Carl Binder'ın filmin senaryo yazarlığını ve çalışmalarını birlikte gerçekleştireceği belirtildi. Filmin çekimlerinin 2009'da başlatılması planlanırken, yönetmenin ise Martin Wood olacağı söylendi. Ancak 2000'lerdeki üretim durgunluğu nedeniyle Wright, en geç 2009'un sonlarında filmin yapımına başlanacağını dile getirdi. Wright, filmin konusunu hakkında bilgi verirken; Jack O'Neill karakterinin filmin başrolünde yer alacağı ve oyuncular ile maliyete bağlı olarak mümkün oldukça "SG-1" dönüşlü bir yapım olacağını açıkladı. Michael Shanks ise Richard Dean Anderson'un ve kendisinin filmde yer alacağını onaylarken, sözleşmeler Nisan 2009'a kadar imzalanmadı. Amanda Tapping, "SG-1" dizisinin üçüncü filminde ve "Atlantis" dizisinin ilk filminde yer alacağını doğruladı. Wright'ın verdiği diğer bilgi ise Vala Mal Doran karakterinin filmde yer almayacağı oldu. SÃ©rgio Cabral Filho Sérgio Cabral Filho (tam ad: Sérgio de Oliveira Cabral Santos Filho, d. 27 Ocak 1963; Rio de Janeiro), Brezilyalı gazeteci ve siyasetçi. 27 Ocak 1963'te Breziyla'nın Rio de Janeiro şehrinde Brezilya'nın önde gelen müzik eleştirmenlerinden ve haftalık gazetesi "O Pasquim"in kurucularından Sérgio Cabral'ın oğlu olarak dünyaya geldi. 1980 yılında Brezilya Demokratik Hareket Partisi (PMDB - Partido do Movimento Democrático Brasileiro)'nin gençlik koluna katıldı. 1982 yılında babasının da yapmakta olduğu Rio de Janeiro vereador (belediye meclisi üyesi) seçildi. 1990 - 2002 yılları arasında Rio de Janeiro eyalet meclis üyeliğini, 2002 - 2006 yılları arasında ise Rio de Janeiro eyaletini temsilen Brezilya Senatosu üyeliğini yaptı. 1 Ocak 2007 tarihinden itibaren Rio de Janeiro eyalet valiliğini (Governor) yapmaktadır. Yukarıbalcılar, Pervari Yukarıbalcılar, Siirt'in Pervari ilçesinde bir köydür. Köyün eski adı, "saruh"tur. Vavien (film) Vavien, Engin Günaydın ve Binnur Kaya'nın başrollerini oynadığı film. 18 Aralık 2009'da vizyona girmiştir. Yönetmenliğini Taylan Biraderler olarak bilinen Yağmur ve Durul Taylan yapmıştır. Celal, karısı ve çocuğuyla mutsuz hayat sürmektedir. Abisi Cemal’le birlikte ortak oldukları elektrik dükkânında da işler pek parlak değildir. Abisiyle tek eğlencesi Samsun’da pavyona gitmektir. Pavyonda çalışan Sibel Ceylan’a olan aşkı Celal’in başına dert açacaktır. Celal’in karısı Sevilay, Almanya’da yaşayan babasının gönderdiği paraları biriktirerek saklamaktadır. Bu paranın kurtuluşu olduğunu düşünerek bir plan yapan Celal’i sürprizler beklemektedir. Film, 8 dalda aday olduğu 3. Yeşilçam Ödülleri'nde en iyi senaryo, en iyi kadın oyuncu ve en iyi müzik ödülleri olmak üzere 3 ödül aldı. 29. Uluslararası İstanbul Film Festivali'nde En İyi Film (Altın Lale) ve En İyi Senaryo ödülü ile FIPRESCI ödülünü aldı. 11 dalın tamamında aday olduğu 2009 SİYAD ödüllerinde En İyi Senaryo, En İyi Kadın Oyuncu, En İyi Yardımcı Erkek Oyuncu, En İyi Müzik ve En İyi Sanat Yönetmeni olmak üzere toplam 5 ödül aldı. Filmin adında geçen "vavien" (Fransızca:"Circuit va-et-vient") elektrikçilikte kullanılan teknik bir terimidir. İki yollu bir elektrik anahtarının adıdır. Normal bir komütatör (elektrik anahtarı) tek bir lambayı tek noktadan açıp kapatırken, vavienle bir lambayı iki ayrı noktadan açıp kapamak mümkündür. Uzun bir koridor, teras ya da bodruma girerken dışarıdaki bir düğmeden o bölmelerin ışıklarını açıp, o mekandaki başka bir düğmeden de tekrar kapatmak mümkün olmaktadır. Taylan Biraderler'in filminde vavien bir leitmotiv olarak karşımıza çıkar. Filmdeki elektrikçiler "Celal" (Engin Günaydın) ve "Cemal" (Settar Tanrıöğen) uzun yıllardır mesleğin içinde olmalarına rağmen vavien devre yapmasını bilmiyorlardı. Karamazov Kardeşler (film, 1958) Karamazov Kardeşler, 1958 ABD yapımı dramatik filmdir. Özgün adı The Brothers Karamazov olan film Türkiye'de 1970'li yıllarda TRT Televizyonunda, 2007'de de Business Channel'da gösterildi. "Karamazov Kardeşler"i, tıpkı bu filmde de olduğu gibi, kendi yönettiği filmlerinin çoğunun senaryosunu kendisi yazan Oscar ödüllü Amerikalı yönetmen Richard Brooks yönetmiştir. Film, Rus yazar Dostoyevski'nin 1880 yılında bitirdiği, son ve zirve romanı olan "Karamazov Kardeşler" ("Brat'ya Karamazovy, Братья Карамазовы")'den uyarlanmıştır. Brooks, senaryoyu kaleme alırken Julius J. Epstein ve Philip G. Epstein'dan yardım almıştı. Brooks, 19. yüzyıl Rus Edebiyatından yaptığı çevirilerle ünlenmiş İngiliz çevirmen Constance Garnett'ın Rusça aslından yaptığı çeviriyi esas almıştır. Baba Karamazov'u Lee J. Cobb, oğullarını da Yul Brynner, William Shatner, Richard Basehart ve Albert Salmi'nin canlandırdığı filmin kadın oyuncuları ise Maria Schell, Claire Bloom ve Judith Evelyn'dir. Filmde Maria Schell'in oynadığı gizemli kadın "Grushenka" rolünü kapabilmek için Marilyn Monroe'nun o tarihte çok mücadele ettiği Hollywood'da kulaktan kulağa dolaşmaktadır. "Karamazov Kardeşler", hem Uzay Yolu televizyon dizisinin kaptanı William Shatner'ın, hem de Albert Salmi'nin sinemadaki ilk filmidir. Baba Karamazov rolüyle Lee J. Cobb En İyi Yardımcı Erkek Oyuncu Akademi Ödülü'ne, film de Cannes Film Festivali'nde Altın Palmiye'ye aday gösterilmişti. Daha önce VHS formatında piyasaya verilmiş olan filmin 2009 yılı itibarıyla sadece İspanya'da üretilmiş bir DVD'si vardır. 1870'lerde Çarlık Rusyasındaki küçük "Ryesk" kasabasında geçen bu aile dramında varlıklı ama eli sıkı bir hovarda olan Baba Karamazov (Lee J. Cobb)'un dört erişkin oğluyla olan sorunları anlatılır. Kumarbaz, çapkın ve meteliksiz bir subay olan büyük oğul Dmitri (Yul Brynner), aileden kopuk yaşayan tanrı tanımaz nihilist oğul Ivan (Richard Basehart), onun aksine kendini dine vermiş bir keşiş olan Alexi (William Shatner) ve saralı gayrimeşru çocuk Smerdjakov (Albert Salmi) hepsi farklı annelerden doğmuşlardır. Bencil baba çocuklarına karşı çok acımasızdır. Genelde edebiyat eserlerinin sinema uyarlamaları film eleştirmenlerince pek başarılı bulunmazlar. Dostoyevski'nin Rus edebiyatının doruklarındaki bu dev eserinin Hollywood'da yapılmış bu ilk sinema uyarlaması da aynı şekilde söz birliği etmişçesine hiçbir eleştirmen tarafından beğenilmemişti. Her şeyden önce ağdalı bir dili olan ve karışık bir teknikle yazılmış bu hacimli romanı (Türkçe ilk baskısı 1700 sayfa ve dört ciltti) 2,5 saatlik bir filme sığdırmanın olanaksız olduğu, bunun için en az 4 saatlik bir film yapmak gerektiği belirtilmiştir. Nitekim romanın 1969 tarihli Sovyet uyarlaması 4 saat sürüyordu ve romana daha sadık bulunmuştu. Yine Rusya'da yapılan TV dizisi toplamda 7,5 saat uzunluğundaydı, Brezilya'da yapılan dizi ise birer saat süren 178 bölümden oluşuyordu. Klasik eserlerin çizgi roman haline getirilmiş versiyonlarına ("Classics Illustrated" gibi) gönderme yapılarak bu filmin de bir klasikten çok bir 'klasik çizgi roman' gibi durduğu da ileri sürülmüştür. Oyuncuların yer yer iyi oyun çıkardıkları anlarda alkışı hak edecek kadar göz doldurdukları ama çoğunlukla düz ve ruhsuz oynadıkları hatta zaman zaman gülünç oldukları yazılmıştır. Romanın ruhunu yakalayamayan bu grotesk filmin dönemin atmosferini de yeterince yansıtamadığı ileri sürülmüştür. Görüntü yönetmeni John Alton'un çektiği filmin çarpıcı sıcak renkli görüntüleri, ışıklandırması ve egzotik müziği neredeyse filmin yegane beğenilen tarafları olmuştur. Richard Brooks'un 1958'de yönettiği bu film romanın o tarihe kadar yapılmış 4. sinema uyarlamasıdır ve Hollywood'da yapılan ilk uyarlama olma özelliğini de taşır. Aynı zamanda da renkli çekilmiş ilk uyarlamadır. 1921 ve 1931'deki uyarlamalar Almanya'da, 1947'deki uyarlama ise İtalya'da yapılmıştı ve siyah beyaz çekilmişlerdi. Orhan EskikÃ¶y Orhan Eskiköy (d. 1980, İstanbul) Türk yönetmen. Ankara Üniversitesi İletişim Fakültesi'nde eğitim aldı. 2. sınıftayken, Özgür Doğan ile birlikte bir projede yer aldı. Bu dönemde amatör olarak belgesel filmler çekmeye karar verdi. İlk belgesel çalışması olan "Hayaller Birer Kırık Ayna"'yı Özgür Doğan ile birlikte çekti. "Dışarıda Olmak", yönetmenin ikinci belgesel film çalışması oldu. Bu arada farklı projelerde yönetmen yardımcılığı, kameramanlık görevlerini de üstlendi. 2003 yılında Özgür Doğan ile birlikte "iletişimsizlik" üzerine bir film yapmaya karar verdiler fakat parasal sorunlar araya girince filmi ertelediler. Eylül 2007'de filme kendi çabaları ile başladılar ve daha sonra Greenhouse Belgesel Geliştirme Atölyesi, Sundance Belgesel Fonu ve Hollanda Jan Vrijman Fonu’ndan destek aldılar. Dokuz aylık bir çalışma sonra "İki Dil Bir Bavul" belgesel filmini tamamladılar. Film, Altın Portakal Film Festivali'nde En İyi İlk Film Ödülü'nü dahil çeşitli festivallerden çeşitli ödüller aldı. Amacı yeni yeteneklerin orijinal film projeleri geliştirebilecekleri ve önde gelen yazarlar ve yönetmenlerle çalışabilecekleri bir ortam oluşturmak olan Sundance, Sundance Lab'in bir benzerini İstanbul'da gerçekleştirmek için seçtiği dört yönetmenden biri (diğerleri: Aslı Özge, Nesimi Yetik, ve Melisa Önel) oldu. 2012 yılında Zeynel Doğan ile birlikte, Maraş Katliamı'ndan etkilenen Kürt-Alevi bir ailenin hikâyesini ele alan "Babamın Sesi" adlı filmi çekti. Long Island Long Island, New York'un güneydoğusunda, Atlas Okyanusu'nda yer alan bir adadır. Manhattan'ın doğusunda bulunur. Pek çok köprü Long Island ile anakarada yer alan New York'u birbirine bağlar. New York'un en önemli iki havaalanı, John F. Kennedy Uluslararası Havalimanı ile LaGuardia Havalimanı bu ada üzerindedir. Long Island'ın uzunluğu 190, genişliği ise 37 kilometredir. Worms Armageddon Worms Armageddon Team 17 tarafından geliştirilen sıra tabanlı strateji oyunu. Worms Armageddon'da çeşit çeşit silahlar vardır. Bazuka, tüfek, tabanca, makineli tüfek, el bombası v.b gerçek silahlar, inek, ninja ipi, eşek heykeli gibi çizgi filmsel silahlar, havadan saldırı, napalm gibi sert silahlar bulunmaktadır. Worms Armageddon'da 3 çeşit mod vardır:tek kişilik, çok kişili ve online. Tek kişilik modda görev, antrenman, deathmatch ve hızlı oyun vardır. Çok kişilikte arkadaşlarınızla veya bilgisayara karşı oynayabilirsiniz. Online'da ise WormNette dünya çapında tüm Worms oyuncularıyla maç yapabilirsiniz. Ayarlardan takım ayarları bölümünden takım yaratmayı seçin. Ve 8 kişiden oluşan takımınızı yaratın. Burada kendi mezar taşınızdan takım bayranağıza, solucanların seslendirmesinden takımın marşına kadar ayarlayabilirsiniz. Worms Armageddon'da offline seçenekler dışında online şekilde de oynanıyor. WormNet denen bir online server üzerinden dünyanın her tarafındaki çeşitli kişlerle oynayabilirsiniz. Worms Armageddon'da en son çıkan yamaları yüklemelisiniz. Çünkü oyunda yeni değişikler olabilir. Yeni yamalar bizlere daha çok seçenek sunar. Örneğin en son çıkan 3.6.31.0 patchinde daha yeni seçenekler var. Wormnette oyun kurabilmeniz için bir porta sahip olmanız gerekir. Çeşitli port açma sitelerinden port edinebilirsiniz. Ancak günümüzde WormNat2 gibi yamalarla bu port açığı kapatılır Józef Piłsudski Józef Klemens Piłsudski (, 5 Aralık 1867; Zułów, Rus İmparatorluğu [bugünkü Litvanya] - 12 Mayıs 1935; Varşova, Polonya), İkinci Polonya Cumhuriyeti'nin ilk devlet başkanı (1918-1922). İki savaş arası dönemde (1918-1939) Polonya ve Avrupa siyaset sahnesindeki en önemli kişilerden birisi olmuştur. Polonya'nın, 1795'ten 1918'e kadar devam etmiş Avusturya, Rusya ve Prusya arasındaki paylaşımına son vererek ülkenin tekrar bağımsızlığını kazanmasını sağlayan ulusal babası olarak görülüyor. Hatırası Polonya'da bir kişi kültü haline gelmiştir. Özgür Doğan Özgür Doğan, (d. 1978, Varto, Muş) Kürt kökenli yönetmen. Daha çok "İki Dil Bir Bavul" ile "Babamın Sesi" çalışmalarıyla tanınmaktadır. Özgür Doğan, Muş'un Varto ilçesine bağlı bir Kürt köyünde doğdu. 6 yaşına kadar sadece Kürtçe konuştu bu yaştan sonra Türkçe öğrenmeye başladı. 10 yaşına kadar burada kaldı. Köyde sadece ilkokulun olması sebebiyle dört kardeşiyle dönüşümlü olarak amcalarının yanında okudu. Orta okulu Trabzon'da okuyan Doğan, buradaki amcasının maddi durumunun iyi olmayışı sebebiyle bir yıl sonra Konya'daki amcasının yanına okumaya gitti. İki yıl burada okuduktan sonra liseye gitmek için Ankara’ya gitti. 2001 yılında Ankara Üniversitesi İletişim Fakültesi'nden mezun oldu. Fakültedeyken cezaevinde olan abisinden ötürü cezaevleri ile daha sonra "Hayaller Birer Kırık Ayna" adıyla gösterilecek olan bir projeye Orhan Eskiköy ile başladı. Ayrıca 2001 yılında Orta Doğu Teknik Üniversitesi'nde araştırma görevlisi oldu. 2004 yılında aynı üniversitede Medya ve Kültürel Çalışmalar bölümünden yüksek lisans derecesini aldı. 2003 yılında Orhan Eskiköy ile birlikte "iletişimsizlik" üzerine bir film yapmaya karar verdiler fakat parasal sorunlar araya girince filmi ertelediler. Eylül 2007'de filme kendi çabaları ile başladılar ve daha sonra Greenhouse Belgesel Geliştirme Atölyesi, Sundance Belgesel Fonu ve Hollanda Jan Vrijman Fonu’ndan destek aldılar. Dokuz aylık bir çalışma sonra "İki Dil Bir Bavul" belgesel filmini tamamladılar. Film, Altın Portakal Film Festivali'nde En İyi İlk Film Ödülü'nü dahil çeşitli festivallerden çeşitli ödüller aldı. Lord Soth Lord Soth, Kara Gül Şövalyesi, Ejderha Mızrağı ve Ravenloft fantastik dünyalarının kurgusal bir karakteridir. O şövalyeliği düşmüş bir Gül Şövalyesi, Death Knight (Ölüm Şövalyesi)'dir. Soth 1.95 boyunda, antik tasarım bir Solamnia zırhı giyer. Zırhında geçirdi birçok savaştan kalan hasar rahatlıkla görülebilinir. Zırhının orasındaki işleme ve kabartmalardan oluşan kömürleşmiş siyah gül Soth'un sembolü haline gelmiştir. Mor cübbesi omuzlarının üstünden yere kadar uzanır. Kaskının tepesinde bir tutam saç bulunur. Sayısız kurbanının kanının üzerinde kuruduğu siyah kılıcı, kalçasının üzerinde kılıfının içinde sallanır. Soth'un miğferinin hemen altında gözlerinin olması gereken yerde iki tane turuncu nokta görünür. Canlıların kanını donduran ve dipsiz bir mağaranın dibinden gelen yankıya benzer bir sesle konuşur. Görünüşü en korkusuz kişileri bile korkutabilir. Yolculuklarını "nightmare" adı verilen bir cehennem atının üzerinde sürdürür . Soth'un şövalyeliği düşmüş olsa bile o günlük hayatında Solamniya Şövalyelerinin Yeminlerine bağlı kalır. Onurunu her şeyin üstünde tutar. Yaptığı ve yapacağı savaşlarda asla tuzak kurmaz, kimsenin arkasından sinsice saldırmaz ve düşmanından önce asla saldırıya geçmez. Yine de bütün bunlara rağmen Soth en korkulan düşmanlardandır. Ölmemiş olmasının verdiği avantajla birlikte çok usta bir kılıç kullanıcısıdır. Soth ateş topu dahil birçok büyüyü kullanabilir. Tek bir kelimesiyle şehirlerin kapılarını parçalayabilir ya da bir ejderhayı bile öldürebilir. Soth Solamnia Şövalyelerinin en üst rütbesi olan Gül Şövalyesiydi ve evliydi. O ve eşi Soth'a varis olmak için bir oğul yapmaya çalıştılar ama olumlu sonuç alamadılar. Soth yolculuklarından biri sırasında bir grup Elf Rahibesine saldıran bir grup Ogre ile karşılaşır. Soth ve şövalyeleri onları ogrelerin elinden kurtarırlar. Bu sırada Soth Isolde adında çok güzel bir Elf rahibesine aşık olur onu Dargaard Kalesi’ne götürür. Bir gün kaledeki hizmetçilerden biri ikisini öpüşürken görür ve karısına haber verir. Karısı dünyaya getireceği bir çocuğun Soth’u geri kazanmasının tek yolu olacağını düşünüyordu. Bir gün Soth kaleden ayrıldığında karısı ve hizmetçisi bir cadıya gidip ona bir bebek vermesini isterler. Cadı büyüyü yapar fakat doğucak bebeğin Soth’un inancına bağlı olduğunu söyler. Karısının hamileliği süresince Soth, Elf rahibe ile vakit geçirir. Karısının hamileliğine inanmaz. Bebek doğduğunda diğer bebeklerden farklıdır. Bir kolunun olması gereken yerde iki kolu, diğer kolunun yerinde ise bir ayak vardır. Bu olaydan sonra Lord Soth karısını ve bebeği öldürür. Bu dönemde Elf Rahibede Soth’tan hamiledir ve Soth eski karısının ve bebeğinin ölümünün sebebini ölümcül bir hastalık olarak anlatır. Rahibenin hamileliğinin altıncı ayında ikisi Dargaard Kalesinde evlenirler. Eski karısının hizmetçisi Şövalyelik Yüksek Konsey’ine olayları anlatır ve Konsey Soth’u hemen çağırır. Yargılanan Lord Soth cinayetten dolayı suçlu bulunur ve idam edilmek üzere hapsedilir. Ona sadık 13 şövalyesi Soth’u hapishaneden kurtarır ve Dargaard Kalesi’ne götürürler. Şövalyelik Yüksek Konseyi de kaleden çıkmaması halinde yaşamasına izin verilecektir. Solamnia Şövalyelerinin kaleyi kuşattığı bir gece Soth Paladine'a onurunu kazanmasında yardım etmesi için dua eder. Rahibe karısıda Mishakal'a dua ettiği sıradan ondan bir mesaj alır. Eğer Soth kendini Tanrılara eş koşan ve kendini Tanrı ilan eden Istar’daki Kralrahip’i öldürüp Afet’i engellerse ona tekrar onuru ve gururu geri verilecektir. Ancak Soth Kralrahibi engellemeye çalışırken ölme ihtimali çok fazladır. Ancak onu durdurmaya çalışırken ölse bile şerefiyle öleceğini bildiğinden görevi kabul eder. O ve ona sadık 13 şövalyesi Istar'a doğru vakit kaybetmeden yola çıkar. Lord Soth Istar’a doğru atını sürerken üç tane Elf kadını ile karşılaşır. Soth’un karısının onu ölüme yolladığını ve onu sürekli aldattığı konusunda zihnini zehirlerler. Öfkesinden çıldıran Soth kendisine verilen görevi bırakıp Dargaard Kalesine geri dönmeye başlar. Tam Kaleye geldiği sırada Afet gerçekleşir. Tanrılar Istar’ın üzerine ters bir yanardağ fırlatmışlardır. Bütün Krynn büyük bir vahşete sahne olur. Istar denizin dibine çöker.(Istar Kan Denizinin oluşmasıda buradan gelmektedir.) Ansalon kıtasında sarsıntılardan dolayı birçok yer yıkılır ve yangınlar çıkar. Soth Dargaard Kalesinin kapısına geldiğinde karısının ve oğlunun üstüne bir avize düşer ve onları yangının ortasında bırakır. Karısı çocuğunu kurtarması için Soth'a yalvarır ancak o çocuğun kendisinden olmadığına inancından dolayı kurtarmaz. Karısı ölmeden önce Soth'a lanetler okur. "Bugün senin kibrin ve güvensizliğin yüzünden ölen ruhların toplamı kadar süre acı içerisinde yaşa..." Karısının laneti tanrılar tarafından kabul edilir. Lord Soth bir Ölüm Şövalyesi, ona sadık olan 13 şövalye İskelet Savaşçılar, onu kandıran Elf kadınlar da sonsuza kadar Dargaard Kalesi içinde her gece Soth'un neden olduğu yıkımı unutturmamak için çığlıklar atacak olan Banşiler haline gelirler. Lord Soth afette ölen insanların çektiği acıyı çekmek ve o gün ölenlerin yaşamları kadar süreyle Ölüm Şövalyesi olarak lanetlenmiştir. Takhisis fiziksel şekilde Krynn'e girmeye çalışırken, Soth onun ölmeyenler ordusunun komutanıydı. . Onun komutasındaki sayısız ölmeyenler ordusu Palanthas şehrinin kapısına geldiğinde, Soth'un gerçek amacı ortaya çıktı. O, Takhisis'e hizmet etmek için değil onun hizmetkarlarından birinin ruhu için gelmişti. Ejderha Yüceefendisi, Takhisis'in ordusunun gerenallerinden biri olan Kitiara Uth Matar'ı sonsuza kadar eşi yapmak için. Ancak Soth'un sadık hizmetkarı Caradoc'un ihaneti nedeniyle planı başarıya ulaşamadı. Ravenloft'un sisleri Soth ve Caradoc'u savaşırlarken Krynn'den çekip alır. Soth'un ruhu Strahd von Zarovich'in hükümdarlığında olan Barovia'ya gider. Strahd'ın Krynn'e geri dönmesi için yardım edeceğini düşünür. Strahd'da onu kendi yararına kullanmaya çalışır. Ancak başarıya ulaşamamasının yanı sıra planı ona kalesini koruyan bir kırmızı ejderhaya mal olur. Soth Barovia'yı gezerken şekil değiştiren Azrael ve Magda adında bir çingene kızla tanışır. Ancak Magda'nın anneannesini öldürür ve ironik olarak çingene kadın ölmeden önce Soth'a lanet okur. "Hiçbir zaman Krynn'e dönemeyeceksin! Ancak evin hep seninle olucak!". Çingenenin ölümden sonra Magda ve Azrael ile geçirdiği maceralarda Caradoc'un Strahd tarafından saklandığını öğrenir. Soth'un saldırısına uğrayan vampirin Caradoc'u kalesinden kovmasından başka yapabileceği bir şey kalmaz. Soth Caradoc'u Barovia'yı çeviren sislerin içine kadar kovalar. Sisler Soth'un içindeki kötülüğü hisseder ve ona Sithicus (elf dilinde "hayalet topraklar") ismindeki kendi toprağını verirler. Soth'un Krynn'de yaşadığı dünyanın aynısı olan topraklarda, umursamazca kalesinde oturur. Yeni kalesinin ismi Nedragaard'dır. Anlamı solamnia dilinde Dargaard değildir. Bu topraklarda geçirdiği yaklaşık otuz yıl onda fazla bir değişikliğe yol açmaz. Aradan geçen zamandan sonra Magda, Azrael'in kurduğu bir tuzak sırasında ölür. Ancak ölmeden önce Soth'un üzerindeki laneti kaldırır. Bu sayede Ravenloft'tan çıkmasının önündeki engeli kalkmış olur. Soth'un yaratıcıları karakterin Ravenloft'ta bulunmasına izin vermemiştir. Ancak Soth'un Ravenloft'ta bulunduğu zaman aralığında karakter üzerinde hak iddia edemediler. Bu nedenledir ki Soth Ravenloft'ta belli bir zaman aralığında bulunur ve sonra Krynn'e geri döner. Simpsonlar yÃ¶netmenlerinin listesi Bu liste Fox animasyon televizyon dizisi "Simpsonlar"ın yönetmenlerinin listesidir. Mike B. Anderson, yirminci sezonda denetleme yönetmeni olmuştur. Ä°nhibisyon teorisi İnhibisyon teorisi ya da baskılayıcı direnç, nöronlar arasında uyartı iletimini durduran mekanizma. Nörotransmiter madde ikinci nöronun zarına tutunur. Burada Cl iyonlarının geçirgenliğini artırır ve Cl iyonları nöronun zarından içeri girer. Bu, negatif (-) yüklü iyonları daha da artırır ve bu şekilde uyartının iletimi engellenmiş olur. Sergio García de la Fuente Sergio García de la Fuente (d. 9 Haziran 1983; Barselona), İspanyol futbolcudur. La Liga ekiplerinden Espanyol'da forma giymektedir. Asıl pozisyonu sağ açık olmasına rağmen forvette de oynayabilmektedir. Barcelona kulübünün altyapısından yetişen García, as takımda fazla forma giyme şansı bulamadı. Takımı adına ilk maçına 3 Eylül 2003'te, 1-1'lik beraberlikle sonuçlanan Sevilla karşısında çıktı. 2004'te Barcelona ile sözleşmesini uzatmasından sadece birkaç ay sonra Levante'ye transfer oldu. Burada gösterdiği üst düzey performans sayesinde Real Zaragoza'ya gitti. 2007-08 sezonunda takımın yaptığı 38 maçın tamamında forma giymesine rağmen takımının küme düşmesini engelleyemedi. 2008-09 seonununa girildiğinde adı Liverpool, Tottenham, West Ham United, Stoke City gibi Premier League kulüpleriyle anılmaya başlandı. Bu transfer dedikoduları, García'nın, Zaragoza teknik direktörü Marcelino García Toral tarafından takımın hazırlık kampından kovulmasıyla daha da arttı. 1 Eylül 2008'de, transfer sezonunun son dakikalarında İspanya'nın Real Betis kulübüne, yaklaşık 10 milyon € karşılığında transfer oldu. Yeni takımı adına ilk golünü 27 Eylül 2008'de Real Madrid'le oynanan ve Betis'in 2-1 yenildiği maçta attı. İspanya adına ilk maçına, 2008 Avrupa Futbol Şampiyonası'nda Barcelona'lı Bojan Krkić'in yerine oyuna girmesiyle çıktı. 31 Mayıs 2008'de Peru ile yapılan hazırlık maçında ikinci kez İspanya millî takımının formasını giydi. III. Romanos III. Romanos veya III. Romanus Argyrus, (Yunanca: Ρωμανός Γ΄ Αργυρός, "Rōmanos III Argyros"), (d. 968 - o. 11 Nisan 1034), 15 Kasım 1028 ile 11 Nisan 1034 döneminde Bizans İmparatorluğu yapmıştır. "Argirus" unvanı Yunanca "gümüş" kelimesinden gelmekte ve üye olduğu soylu ailenin adıdır. Romanos partisiyien sınıfından soylu bir ailenin mensubu idi. İmparatorluğun önemli bir yargı organında bir Yüksek Hakim, Ayasofya Kilisesi İdarecisi (ekonomos) ve VIII. Konstantinos'un İmparatorluk döneminde Konstantinopolis Eparkhos'u (valisi) idi. VIII. Konstantinos'un zoru ile karısını boşayıp imparator'un kızı olan Zoi ile evlendirildi; o üç gün sonra ölünce Bizans İmparatorluğu tahtına geçti. Altı yıl saltanattan sonra Zoi ile arası hiç iyi olmadığı için 1034'te Zoi'nin entrikaları ile Saray'da banyo yapmakta iken öldürüldü. Romanos Argyros'in babasının adı bilinmemekle beraber, Argyrus ailesinin bir üyesi olduğu bilinmektedir. Ama Romanos'un büyük-büyük babası I. Romanos'tu. İmparator II. Basileios'un saltanat döneminde Romanos bir hakim olarak vazife yaptı; önceden sonra tahta gelen VIII. Konstantinos döneminde Konstantinopolis şehrinin "praefectus urbanus"luğu (idari valiliği) yaptı. Bu görevde iken VIII. Konstantinos'in dikkatini çekti. İmparator Konstantinos kendisine uygun bir imparator varisi bulduğunu düşünerek Romanos'u karısından ayrılarak onu bir manastıra göndermesine ve İmparator'un kızı ve İmparator'un varisi olan Zoi ile evlenmeye zorladı. Romanos ile Zoi'nin nikâh töreni 12 Kasım 1028'de yapıldı ve bundan üç gün sonra VIII. Konstantinos öldü. Varisi olan Zoi'nin kocası olarak III. Romanos, Bizans İmparatorluğu tahtına geçti. Romanos dışarıdan gelmiş olan yeni İmparator olduğu için kendini halka gösterip sevdirmeye çok önem vermekteydi. Fakat bu konuda yaptığı teşebbüsler çok kere istediği neticeleri vermemiştir. Şehri imar edip yeni binalarla süslemek için büyük harcamalar yaptı. Keşişlere ve manastırlara finans sağlamak için arazi bağışları yaptı. Fakat bu yüksek harcamaları devlet hazinesini boşalttı. Ya vergileri artırması ya da harcamaları kesmesi gerekti. Ne yazık ki bu iki tedbirleri uygun olarak almakta başarı kazanamadı ve aldığı yetersiz tedbirlerle de büyük halk kesimlerini ve saraylıları kendine gücendirdi. Romanos, kendini bir "filozof kral" olarak görmeye çalışmaktaydı. Aynı zamanda kendinin büyük bir ordu komutanı olduğunu herkese kabul ettirmek istemekteydi. 1030'da Romanos, Müslümanların her yıl Bizans sınırlarını geçerek, doğuda Bizans topraklarına akıncı hücumları yapıp, talan toplayıp geri dönmelerini önlemek için, Suriye üzerine bir askeri sefere çıktı. Büyük bir Bizans ordusu'nun başına geçerek, Halep üzerine doğru yürüyüşe geçti. Fakat bu orduyla Bizans topraklarından hemen ayrılmıştı ki, Antioch (Antakya) civarında Araplar tarafından Azaz mevkinde pusuya düşürüldü ve yapılan muharebede Bizans Ordusu büyük zayiat verdi. Bu yüzden Romanos şahsen halk gözünde gayet beğenilmez kişi oldu. Fakat Bizans'ın bu mağlubiyete karşılık, iki yıl sonra 1032'de Bizanslılar iki önemli başarı kazandılar. General Georgios Maniakes komutasındaki Bizans kara ordusu Edessa (Urfa) şehrini kuşatıp tekrar Bizanslılar eline geçmesini sağladı. Diğer taraftan Bizans donanması Sicilya ve Mağrip'ten gelen ve Adriyatik Denizi kıyılarını talan etme hedefi olan bir Arap deniz filosunu büyük bir yenilgiye uğrattılar. Fakat bu galibiyetler ahaliye, Romanos'un 1030 yılındaki yenilgisini unutturmaya ve yeniden popüler olmasını sağlamaya yetmedi. Ülkenin aristokratlarından biri olan Romanos, kendinden önce gelen İmparatorların aristokratları kontrol etmek için onların imtiyazlarını azaltma siyasetinden ayrıldı ve onların menfaatlerini korumayı hedef alan tedbirler uygulamaya başladı. Aristokratların vergilerini azalttı. Topraklarını aristokratların kontrolü altında tutulmayan serbest köylülerin tekrar serf olma durumuna düşmelerine karşı gelmedi. Devlet saray harcamalarını azaltma tedbirleri almak isteğiyle karısının harcamalarına bir sınır koymaya çalıştıysa da bunu başaramadı, Fakat bu istekleri karısı Zoi ile arasında zaten soğuk olan ilişkileri daha da kötüleştirdi. III. Romanos, çoğu kardeşinin karısı Theodora'nın kışkırtmaları nedeni ile, 1029'da ve 1030'da birkaç siyasi komplolarla karşılaştı. Bu komplolara kurban gitmeden tahtını kurtarmayı başardı. Ama 1034'te hiç beklenmedik bir şekilde hayata gözlerini kapattı. Bunun bir komplo sonucu olduğu söylentileri Konstantinopolis'de yayıldı. Bu söylentilerin başında, İmparatoriçe Zoi'nin Paflagonyalı mütevazı bir köylü genci olan ama yakınları sarayda hadom idareciler olan Mihail adlı bir gence aşık olması ve onunla birlikte olabilmek için Romanos'a karşı bir komplo hazırlandığı ve Romanos'un ölümü bu komplodan dolayı olması gelmektedir. Bu söylentilerin bazılarına göre ise, Romanos'un son zamanlarında gösterdiği zafiyet ve hastalıklar, Zoi ile Mihail'in yavaş çalışan bir zehri, Romanos'a uygulamalarından dolayı, Romanos'un hayatını kaybettiği yönündeydi. İmparator, 21 Nisan 1304 Cuma sabahı erkenden, o günkü Paskalya törenlerine hazırlanmak için saraydaki banyoya gitmişti ve çok geçmeden büyük bir gürültü ile İmparatorun hamam dairesinde ölmek üzere olduğu büyük vaveyla ile saraya yayıldı. Zamanının yüksek bir idarecisi olan ve ünlü bir tarih yazarı Mihail Psellos'a göre, İmparator havuza daldıktan sonra hizmetkarlarından birisi başını şu içinde tutmuş ve hemen hemen boğulmasına neden olmuş ve daha hayatını kaybetmeden kollarından tutularak Romanos orada bulunan bir yatağa konulmuş ve acil durumu büyük vaveyla ile Saray'a açıklanmıştır. Etrafına gelenler Romanos'un ölmek üzere olduğunu anlamışlardı. Karısı Zoi bile geldiğinde kocasının son nefeslerini verdiğini görüp yanından ayrılmıştı. Hemen sonra Romanos son nefesini vermiştir. III. Romanos Agriros'un birinci eşi Helena'dan bir kızı olmuştur: İkinci karısı olan Zoi ile evliğinden hiç çocukları olmamıştır. Molotof Planı SSCB tarafından ABD'nin Marshall Planı'na karşı oluşturulan, Demir Perde ülkelerine yapılan ekonomik yardım ve kalkınma planıdır. ABD'nin Batılı ülkelere yaptığı Truman ve Marshall Yardımlarına karşılık, SSCB Lideri Stalin, SSCB'nin uydu ülkeleri olan Doğu Avrupa ülkelerine silah ve para yanı sıra ikili diyalog ve danışma amaçlı bir plan uygulamaya koymuştur. COMECON'u sağlamlaştırmak için Molotof Planı ile ikili ticaret düzeni kurdu.Çekoslovakya başta olmak üzere bazı uydu ülkeler Marshall Planı'na katılmak için büyük istek göstermiştir . SSCB'nin Çekoslovakya da tam egemenlik kurabilmek için gerçekleştirdiği Çekoslovak Darbesi nde bunun büyük bir etkisi vardır. İmre Nagi ve Nikita Kruşçev buna karşı çıksa da plan bizzat Stalin'in emriyle uygulamaya konulmuştur. Fakat 1953-1954 yıllarında Macaristan'da patlak veren isyanlar, Stalin'in ölümü, Kore Savaşı'nın kesin sonuçlanamaması ve 1956 Süveyş Kanal Krizi'nin yanı sıra Nükleer Silahlanma ve Uzay Yarışı gibi sebeplerden ötürü Molotof Planı başarıya ulaşamadı. Simpsonlar (20. sezon) Amerikan animasyon televizyon dizisi "Simpsonlar"ın yirminci sezonu Amerika Birleşik Devletleri'nin Fox kanalında 28 Eylül 2008 ile 17 Mayıs 2009 tarihleri arasında yayınlandı ve "Sex, Pies and Idiot Scrapes" bölümü ile başlayarak toplam 21 bölümden oluştu. "Coming to Homerica" bölümü ile sezon sona erdi. Bu sezonla dizi, en uzun süreli dizi rekorunu "Gunsmoke"un elinden aldı. Sezon DVD'si Blu-ray biçiminde 12 Ocak 2010 tarihinde çıkmıştır ve Blu-ray biçiminde çıkan ilk Simpsonlar sezonudur. Şahab-1 ("Meteor-1") İran balistik füze programının temelini oluşturmuştur. Şahab-1 İran'ın 1985 ve 1986 yılları arasında Libya'da aldığı Scud-B füzesinin küçük çaplı modifiye edilmiş bir versiyonudur. Scud-B'nin 300 km'lik menzili İran-Irak Savaşı sırasında İran'ın Bağdat'ı vurmasına imkân sağlamıştır. İran sonraki dönemde Kuzey Kore ve muhtemelen Sovyetler Birliği'nden Scud-B füzesi temin etmiştir. İran Irak Savaşı sırasında İran'ın 100 ila 231 arasında Scud-B fırlattığı tahmin edilmektedir. İran Şahab-1 füzesinin üretimine 1988 ve 1994 yılları arasında başlamıştır. Şahab İran'ın 1988'den günümüze kadar kullandığı bir balistik füze sınıfının adıdır. Çeşitli kaynaklarda altı varyantı olduğu iddia edilmekle beraber (Şahab-1, Şahab-2, Şahab-3, Shahab-4, Shahab-5, Shahab-6) bunlardan ilk üçünün İran tarafından üretildiği ve kullanıldığı bilinmektedir. 1984 Avrupa Futbol Şampiyonası elemeleri 1984 Avrupa Futbol Şampiyonası finallerine katılacak takımların belirlenmesi için yapılan eleme aşaması, Mayıs 1982-Aralık 1983 tarihleri arasında 32 takımın katılımıyla gerçekleşti. 7 gruba ayrılan 32 takım arasından gruplarını lider olarak tamamlayan 7 takım ile ev sahibi Fransa finallere katılmaya hak kazandı. Kura çekimi 8 Ocak 1982'de Paris, Fransa'da yapıldı. 32 takım 7 grup oluşturmak için beş torbaya ayrıldı. Fransa ev sahibi olarak kupaya doğrudan katıldı. Kalın yazılan takımlar gruplarında birinci olarak elemeleri geçmiştir. 1984 Avrupa Futbol Şampiyonası elemeleri dört tanesi beş takımlı, üç tanesi dört takımlı yedi grup biçiminde yapıldı. Ev sahibi ve deplasmanlı olmak üzere çift devreli lig usulü uygulandı. En yüksek puanı alan grup birincileri elemeleri geçti. 7 grup birincisi ve ev sahibi Fransa ile birlikte 8 takım finallere kaldı. Eleme turu boyunca 116 maçta 341 gol atıldı, Maç 2,94 gol ortalama Şahab-2 ("Meteor-2") İran'ın Şahab-1 füzesinin takipçisidir. Füze İran tarafından Kuzey Kore'nin desteğiyle üretilmiş bir Scud-C varyantıdır. Kuzey Kore ayrıca bir füze bakım tesisinin Scud-C montaj hattına dönüştürülmesine İran'a yardım etmiştir. Füze Kuveyt, Katar, Umman, Irak ve atıldığı yere bağlı olarak İsrail'i vuracak kabiliyete sahiptir. Füzenin dairesel hata ihtimali 50 m'dir. Şahab İran'ın 1988'den günümüze kadar kullandığı bir balistik füze sınıfının adıdır. Çeşitli kaynaklarda altı varyantı olduğu iddia edilmekle beraber (Şahab-1, Şahab-2, Şahab-3, Şahab-4, Şahab, Şahab-6) bunlardan ilk üçünün İran tarafından üretildiği ve kullanıldığı bilinmektedir. Türkiye Komünist İşçi Hareketi Türkiye Komünist İşçi Hareketi, 1987'de kurulan bir komünist örgüttür. Örgütün önceki adı THKP-C/ML dir. Maoculuğun reddi ile adını da yenilemiştir. Örgüt, 1994 yılında düzenlenen birlik kongresinde TKP/ML Hareketi isimli örgüt ile Marksist Leninist Komünist Parti (MLKP) adı altında birleşerek varlığına son verdi. Enterobakteri faj T2 Enterobakteri faj T2, Myoviridae familyasının T4-benzeri virüsler cinsine ait bir virülan bakteriyofajdır. "Escherichia coli"yi enfekte eder ve T-Çift fajların en iyi bilinenidir. virionda lineer çift iplikçikli DNA bulunur, bu DNA'nın dizisi uçlarda tekrarlıdır ve dairesel olarak permutasyonludur. Faj koruyucu bir örtüyle kaplıdır. Bu faj, "E. coli" hücresini kısa sürede bir T2 üreticisi fabrikaya dönüştürür, hücre parçalandığı zaman yeni üretilen fajlar dışarı saçılır. Alfred Hershey ve Martha Chase tarafından yapılan deneyler göstermiştir ki virüsün DNA'sı bakterilerin içine enjekte edilir, viral proteinlerin hemen hepsi hücrenin dışında kalır. Enjekte olan DNA, bakterilerin daha çok faj DNA2sı ve proteini üretmesini sağlar. Bu bulgular, proteinin değil DNA'nın kalıtsal madde olduğunu kanıtlamıştır. Ayrıntılı olarak çalışılan ilk fajlar arasında "E. coli"yi sıkça enfekte eden yedi tip faj olmuştur. Bunlar Tip 1 (T1), Tip 2 (T2), vb. olarak adlandırılmıştı ama sonradan bulunmuştu ki T2, T4 ve T6 yapısal olarak (polihedral kafa, kuyruk yapısı ve bakterinin yüzeyine bağlanmakta kullanılan lifler) birbirlerine benzemekteydiler. Bu benzer şekle sahip virüsler toplu olarak T-Çift faj olarak adlandırılmıştır. Diğer virüsler gibi, T-Çift fajlar hücre dışında üreyemezler. Genetik malzemelerini çoğaltmak için bir konak hücreye gerek duyarlar. Bu şekilde kendini çoğaltan bir organizma zorunlu ("obligate") parazit olarak bilinir, T-Çift fajlar durumunda bu süreç konak hücrenin ölümü ile sonuçlanır. Faj, "ayaklarındaki" (kuyruk lifleri) proteinleri kullanarak bakterinin yüzeyine bağlanır ve DNA'sını enjekte eder. Genetik malzeme konak hücredeki çeşitli enzimleri kullanarak DNA'sını kopyalar, ondan mesajcı RNA üretir, mesajcı RNA'da kodlanmış bilgi ile kendi (kapsit ve kuyruk) proteinlerini sentezletir. Yeni fajlar—sayıları 200'ü bulabilir—hücre içinde bir araya gelir, hücre zarı yarılıncıncaya kadar. Yeni fajlar artık yeni hücrelere saldırmaya hazırdır. Bu süreç litik döngü olarak adlandırılır. Colbie Caillat Colbie Marie Caillat () (doğum 28 Mayıs, 1985) Malibu, Kaliforniya Amerikalı pop şarkıcısı, müzisyen, söz yazarı ve gitarist. Colbie ilk kez 2007 yılında çıkardığı Coco isimli albümü ile müzik dünyasına adım atmıştır. Albümün başta gelen hit şarkıları "Bubly","Realize" ve "The Little Things" ile bu çıkışını 2008 yılında Jason Mraz ile düet yaptığı "Lucky" isimli şarkı ile devam ettirmiştir. Caillat,Breakthrough adını verdiği ikinci albümünü 2009 yılının Ağustos ayı içerisinde çıkartmıştır. Caillat'ın ikinci albümü Breakthrought, 2 Aralık 2009 yılında gerçekleşen 2010 Grammy Ödülleri'de en iyi pop vokal albüm dalına aday olarak gösterilmiştir. Aynı albümde bulunan Jason Mraz ile düet yaparak seslendirdiği "Lucky" isimli şarkı ile en iyi işbirliği-pop dalına aday gösterilen Colbie son olarak Taylor Swift'in seslendirdiği "Breathe" adlı parçanın söz yazarı olarak en iyi söz dalına da aday gösterilmiştir. Kaliforniya,Newbury Park'ta dünyaya merhaba diyen Caillat Malibu'da büyümüştür. Babası Ken Caillat, Fleetwood Mac'in sırasıyla 1977 ve 1979 yıllarında çıkarmış olduğu Rumours ve Tusk albümlerinin kayıt yönetmenliğini üstlenmiştir. Henüz çok küçük yaşlarda müzikle ilgilenmeye başlayan Colbie, daha sonraları yapımcı Mikal Blue'nun yanında çalışmaya başlamıştır. Mikal Blue'nun yanında birçok moda fuarlarında ve defilerle çalan tekno müziklerde farklı bölümler seslendiren Colbie, 2004 yılında Blue ile söz yazmaya başlamıştır. İlk albümünü çıkardıktan kısa bir süre sonra MySpace profilinde şarkılarını yayınlayan Caillat dinleyicilerinden büyük bir ilgi toplamıştır. Müzik dünyasında henüz yeni bir isim olmasına rağmen, birçok radyo kanalı tarafından kendi alanının en iyisi seçilmiş ve bu resmi olmayan unvanı dört ay boyunca sürdürmüştür. Colbie'nin çıkış şarkısı olan "Bubbly" "Billboard" Hot 100 listesinde 5. sıraya yerleşmiştir. Bundan kısa bir süre sonra aynı şarkı ile Pop 100 listesinde 2. sıraya yerleşen Colbie, diğer bir şarkısı "Realize" ile Hot 100 listesinde 20., Pop 100 listesinde ise 94. sıraya yerleşmiştir. Mayıs 2008'de Jason Mraz99 ile "Lucky" ismini verdiği albüm şarkısını düet olarak seslendiren Colbie, Jason'un kendi albüm şarkılarından olan "We Sing","We Dance","We Steal Things" parçalarınıda düet olarak seslendirmiştir. Caillat yakın zaman içerisinde The Little Mermaid'den Disney'in DisneyMania vol 6. After touring with The Goo Goo Dolls and Lifehouse in 2007, she was the supporting act for John Mayer on his 2008 Summer Tour. CD'sinin albüm kapak şarkısı olan "Kiss the Girl" adlı şarkıyı da seslendirmiştir. The Goo Goo Dolls ve Lifehouse'un 2007 yılı içerisinde turlara eşlik eden Colbie, John Mayer'in 2008 Summer Tour(Yaz Turu) kapsamında çalışmalarında ve konserlerinde destekçi rol oynamıştır. Ağustos 2008 yılında Caillat, 2008 Beijing Yaz Olimpiyatları için "Somethin' Special" isimli şarkıyı çıkarmıştır. Aynı zamanda müzik videosu da çıkarılan "Somethin' Special" şarkısından sonra Colbie kendi şarkısı olan ve "The Little Things"e video clip çekmiş ve bu video amerikan müzik marketlerinde yerini almıştır. Ayrıca Caillat Schiller'in "You" isimli parçasına çektiği müzik videosunda oynamış ve şarkının bir kısmını söylemiştir. Imagine That adlı filmin sahne arası şarkısının hazırlanmasında önemli bir rol oynamıştır. Colbie ve Mikal Blue bir George Harrison şarkısı olan "Here Comes the Sun isimli şarkıyı tekrar seslendirmişlerdir. Tüm bunların yanında Colbie Kolombiya'lı şarkıcı Juanes'in albümü "La Vida... Es un Ratico en Vivo" dan bir şarkı olan "Hoy Me Voy" şarkısında kendisine eşlik etmiştir. Ocak 2008 de, bir Colbie Caillat şarkısı olan "Midnight Bottle ile Brezilya yapımı beyaz dizi olan "Três Irmãs"ın dizi müziği olma başarısını göstermiştir. Taylor Swift'in 11 Kasım 2008 tarihinde çıkardığı "Fearless" albümünden bir parça olan "Breathe" adlı şarkısının yazımında ve artalan seslendirilmesinde önemli rol alan Colbie, "The Little Things" adlı şarkısının Fransız versiyonu olan ("Ces petits riens") solosunu çıkarmıştır. Caillat "Breakthrough" ismini verdiği ikinci albümünü 21 Ağustos 2009 tarihinde Almanya'da çıkardı. Ağustos 29'da diğer Avrupa ülkelerinde de satışa sunulan albüm aynı tarihlerde Amerika'da da müzik marketlerde yerini almıştır. Colbie'nin bu yeni albümünde dünyaca ünlü gitarist David Becker ile ortak yapım olan iki tane parçası bulunmaktadır. Aynı zamanda Becker, şarkıcının babası Ken ile birçok defa kendi kayıtları üzerinde çalışmıştır. "Breakthrough" albümünün ilk parçası olan "Fallin' for You" 29 Haziran 2009 tarihinde yayınlanmıştır. 4 Ağustos 2009 tarihinde albüm bonus şarkısı olan "Hold Your Head High" ile iTunes'da yerini almıştır. "Breakthrought" çalışmalarının devam ettiği sırada Colbie, arkadaşları Kara Dioguardi, Jason Reeves ile birlikte 3 hafta kalmak üzere Hawaii'ye gitmiştir. Hawaii'de bir sahil evinde kalan Colbie, arkadaşları ile birlikte aşk ve ayrılık temalı şarkılar yazmıştır. Ayrıca Caillat, 2009 Yeni Yıl tatil sezonu için iki tane Christmas (Yeni Yıl) şarkısı üzerinde çalışmaktadır. "Have Yourself a Merry Little Christmas" ve "Merry Christmas, Baby" isimli şarkılar hazırlanmakta olan şarkılardır. Die Brücke Die Brücke (Türkçe: "Köprü"), Dresden'de 1905'te kurulan Alman dışavurumcu sanat topluluğu. Kurucu üyeleri; Fritz Bleyl, Erich Heckel, Ernst Ludwig Kirchner ve Karl Schmidt-Rottluff olan topluluğa sonradan katılanlar ise; Emil Nolde, Max Pechstein ve Otto Mueller'dir. Bu akım, sanatla yaşam rasında bir yakınlık kurmayı amaçlar. 20. yüzyılda ortaya çıkan modern sanatın gelecekteki gelişmelerine temel oluşturan bu akım, dışavurumculuk akımını yaratmıştır. Wilhelm Ritter von Thoma Wilhelm Josef Ritter von Thoma (d. 11 Eylül 1891 - ö. 30 Nisan 1948), I. Dünya Savaşı, İspanya İç Savaşı'nda ve II. Dünya Savaşı'nda hizmet eden Alman general. Von Thoma, 1891'de Dachau'da doğdu. 1903'te (Orta dereceli okul'a) Münih'te hümanist Ludwigs-jimnastik salonuna katıldı ve 1912'de mezuniyet sertifikası hedefine ulaştı. 23 Eylül 1912'de Kraliyet Bavyera ordusuna bir Fahnenjunker olarak (Öğrenci) Bavarian-3'te katılarak askeri kariyerine başlamış oldu. Münih'te 1 Ekim 1913'ten 1 Ağustos 1914'e kadar savaş okuluna katıldı. II. Dünya Savaşı'nda sonra esaret altındayken 1945 yılında, Cardiff'te, Wilton Park'ta ampute bacaklarının birine yapay uzuv takıldı. Sadece birkaç ay sonra Maria-Elisabeth von Gräfin Kielmansegg ile evlendikten sonra, 1948 yılında, memleketi Dachau'da bir kalp krizi sonucu öldü. Robert F. Curl, Jr. Robert Floyd Curl, Jr. (d. 23 Ağustos 1933) Rice Üniversitesi'nden Amerikalı kimyager. Alice, Teksas, ABD'de doğan Curl, 1954 yılında Rice Üniversitesi'nde lisans eğitimini ve 1957'de Berkeley Üniversitesi'nde de kimya dalında doktorasını tamamladı. 1996 yılında fullerenin keşfi için, Rice Üniversitesi'nden Richard Smalley ve Sussex Üniversitesi'nden Harold Kroto ile birlikte, Nobel Kimya Ödülü'ne nail görülmüştür. Benim Cici Silahım Benim Cici Silahım, yönetmen Michael Moore tarafından çekilmiş 2002 yapımı belgesel film. Özgün adı Bowling for Columbine dır. Tüm zamanların en çok gişe yapan belgesel filmleri arasında altıncı sırada yer almaktadır. Columbine Lisesi'ndeki katliamı çıkış noktası alarak ABD'deki bireysel silahlanma ve şiddet ögesi üzerine vurgu yapmaktadır. 2002 Cannes Film Festivali'nde, belgesel dalında Oscar ve en iyi yabancı film olarak César ödüllerini kazanmıştır. Hartford Hartford : Justice (Stargate Universe) "Justice", askerî bilimkurgu "Stargate Universe" televizyon dizisinin onuncu bölümüdür. 10 Aralık 2009 tarihinde Amerika Birleşik Devletleri'nde Syfy kanalında yayınlandı. Kanada'da, SPACE kanalı Syfy'dan sonra yayınlamaktadır. Sky1, bölümü 8 Aralık'ta yayınlarken Sci Fi Avustralya kanalında 11 Aralık'ta yayınladı. "Justice" bölümünün senaryosunu Alan McCullough yazdı ve yönetmenliğini William Waring yaptı. Dizi bu bölümü ile kış tatiline girerken, Amerika Birleşik Devletleri'nde 1,34 milyon kişi tarafından seyredilerek en düşük izlenme rakamını elde etti. Bu bölümde Dr. Dale Volker'ın getirdiği patates benzeri bir yiyeceği Çavuş Ronald Greer'ın yemektedir. Çavuş, diğerlerini kandırarak yiyeceğin lezzetli olduğunu söyler, fakat yanındakiler tadına baktıklarında iğrenç bir tadı olduğunu anlarlar. Çavuş, daha sonra Spencer'ın odasına gider. Spencer başından vurulmuş bir şekilde yatağında uzanmaktadır. Tabanca ise cesedinin çevresinde yoktur. Geminin içerisinde "sözde katili" bulmak amacıyla bir komisyon kurulur. Fakat sorgulamalardan bir sonuç çıkmaz. Silah daha sonra Albay Everett Young'ın odasında Eli Wallace tarafından bulunur. Komuta Camille Wray'a geçer, ilk emri Everett Young'ın odasına kilitlenmesi olur. "Destiny", bir gezegenin yörüngesinde durur. Gönderilen ekip ise bilinmeyen bir uzaylı gemisi bulur. Daha sonra Eli Wallace, Spencer'ın odasındaki olay anının görüntülerinin silindiğini fark eder. Kino ile yedek tuttuğu görüntüler sonrasında Spencer'ın intihar ettiği anlaşılır. Fakat görüntülerde silahı kim aldığı yoktur. Dr. Nicholas Rush ve Everett Young, uzaylı gemiyi incelemek için gezegene inerler. "Destiny"nin kalkmak üzere olmasından dolayı ekip geri döner. Arkada ise Nicholas Rush ve Everett Young kalır. Young, Rush'a silahı odasına kendisinin mi koyduğunu sorar. Rush onaylar. Belli bir süre konuştuktan sonra ikili kavgaya tutuşur. İkisi de yaralanır, fakat Rush bayılır. Young, Rush'ı geride bırakarak "Destiny"e döner. Rush ıssız gezegende bilinmeyen uzaylı gemiyle baş başa kalır. 2008 Yaz OlimpiyatlarÄ±'nda halter - Erkekler 77 kg Erkekler 77 kg halter oyunu halter müsabakasının dördüncü en hafi yarışmasıydı. Haltercilerin maksimum vücut ağırlığı 77 kilogramdı. Tüm yarışlar 13 Ağustosta başladı fakat çok sayıdaki katılımcı nedeniyle iki kısma ayrıldı. Grup B haltercileri saat 10.00 da ve Grup B haltercileri ise saat 19.00 da yarışmaya başladılar. Bu müsabaka bitirilmesi gereken dokuzuncu halter yarışmasıydı. Her bir haltercinin koparma ve silkme dallarında üçer kaldırış yapma hakkı vardı. Her atletin üç kaldırış içindeki en iyi performensı o daldaki derecesi kabul edildi ve koparma ve silkmede elde ettiği en iyi derecelerinin toplamı da o haltercinin toplamdaki derecesini belirledi. Bu yarışma öncesine ait Dünya ve Olimpiyat rekorları aşağıdaki gibidir. Oyunlar için 29 halterci seçildi. Laurana (Lauralanthalasa) Kanan Güneşlerin Sözcüsü'nün en genç çocuğudur. Tanis Yarımelf ve Flint Fireforge henüz Qualinesti'den ayrılmadan önce, Tanis ve Laurana gizlice nişanlanmışlardır. Ejderha Yüceefendilerine ve Karanlık Kraliçe Takhisis'in yenilmesine katkıda bulunmasından dolayı Altın General ismini almıştır. O ve Tanis savaştan sonra evlenmiş ve Güneşlerin Sözcüsü olacak olan Gilthas Pathfinder isminde çocukları olmuştur. İkinci Nesil zamanında Laurana, oğlu ile birlikte kalmış ve ejderhanın Qualinesti'ye saldırısı sırasında, oğlunun yurdunu savunmasına ve yönetmesine yardımcı olmuştur. Laurana ejderhanın karşısında durabilecek tek kişinin kendisi olduğunu fark ettiğinde bir ejderhamızrağı alıp kendi hayatına mal olsa da onu öldürmeyi başarır. Tika Waylan Tika, Ejderha Mızrağı Destanının başladığı Son Yuva Hanı'nın sahibinin evlatlık kızıdır. Caramon Majere'nin kendisine olan ilgisi yüzünden hep rahatsız olan Tika, Mızrak Savaşıyla birlikte yol arkadaşlarına katılmış ve hayatı tamamen değişmiştir. Caramon'la evlendikten sonra Han'ın sahibi olmuşlardır. Daha sonraki yıllar boyunca kocasıyla birlikte, huzur dolu bir hayat yaşadı. Tanin Majere Caramon Majere ve Tika Waylan'nın Palin Majere'den büyük olan çocuğudur. Majere ailesinin tarihinde ilk defa Solamniya Şövalyeliği'ni seçen kişidir. Tanis Yarımelf'den isimini alan Tanin, Kaos savaşının başında hayatını kaybetmiştir. Sturm Majere Sturm Majere, Caramon Majere ve Tika Waylan'nın Palin Majere'den büyük olan çocuğudur. Majere ailesinin tarihinde ilk defa kardeşi Tanin Majere ile birlikte Solamniya Şövalyeliği'ni seçen kişidir. Sturm Brightblade'den isimini almıştır. Kaos savaşının başında Tanin ile birlikte hayatını kaybetmiştir. Fidanlı, Samandağ Fidanlı, Hatay'ın Samandağ ilçesine bağlı bir mahalledir. 1992 yılında şimdiki Uzunbağ Beldesi'nden ayrılmış ve uzmanlık alanını temsil eden isimle ""Fidanlı"" ismini almıştır. Hatay iline 16 km, Samandağ ilçesine 14 km uzaklıktadır. IV. Mihail IV. Mihail Paflagonyalı (Yunanca: Μιχαήλ Δ΄ Παφλαγών, "Mikhaēl IV Paphlagōn"), (d. 1010 – ö. 10 Aralık 1041), 11 Nisan 1034 ile 10 Aralık 1041 döneminde Bizans İmparatorluğu İmparatoru olmuştur. Tahta çıkışı VIII. Konstantinos'un kızı olan Zoi ile birlikte hazırladığı bir komplo ile Zoi ile daha önce evlenip imparator olarak tahta geçen III. Romanos Argyros'u Saray'da öldürmeleri sonucunda olmuştur. Zoi ile evlenen IV. Mihail Paflangonyalı tahta çıkmış ve 1041'de ölene kadar karısı Zoi ile birlikte imparatorluk yapmıştır. Mihail'in ailesi Paflagonyalı mütevazı köylüydü. Ağabeyi "İoannis Orfanotrofos" İstanbul'a gelmiş; bir hadım idareci olarak İmparatorluk sarayı bürokrasisi içinde rütbeler içinde çabuk atlayarak imparator II. Basileios Bulgar-Kıran'ın baş idarecisi, sırdaşı ve arkadaşı olmuştu. Onun tarafından Konstantinopolis'in en büyük yetimhanelerinden birini idare reisliğine atanması ile "Orfanotrofos" unvanı ile anılmaktaydı. Dört kardeşini de Konstantinopolis'e getirtmişti. Bunlardan ikisi kendisi gibi hadım olarak Saray'da idareci olmuşlardı. Diğer ikisi de güya sarraflık ile uğraşmaktaydılar. Bunlardan en genç olan Mihail tüm şehirde bir "yakışıklı erkek" olarak ün salmıştı. Norwich'e göre bunlar kalpazanlık yapmaktaydılar. 1033de İoannis Orfanotrofos kardeşi Mihail'i sarayda İmparatoriçe Zoi ve III. Romanos Argyros huzuruna çıkardığı zaman impartoriçe birden bu yakışıklı gence aşık olmuştur. Onu devamlı saraya çağırıp özel imparatoriçe dairesinin devamlı misafiri yapmıştır. Zoi'nin kocası III. Romanos Argyros önce bu ilişkiyi görmemişti ve hatta genç Mihail'i özel hizmeti için kullanmaya da başlamıştı. Fakat Romanos'un kız kardeşi imparatorun kulağını bükünce imparator genç Mihail'i yanına çağırıp karısı ile hiç aşk ilişkisi olmadığına sarayda bulunan Hristiyan evliyaların kalıntıları üzerine yemin ettirmişti. Genç Mihail bu yemini edince İmparator gencin imparatoriçe karısıyla bir ilişkisi olmadığına inanır görünmüştür. Fakat bazı saraylılar bunun bir kandırmaca olduğunu iddia etmişlerdir. Onlara göre Romanos karısının seksüel iştahını bilmekte ve onun Mihail ile olan ilişkinin karısının diğer daha çok politik bakımdan tehlikeli olan kişilerle alaka kurmasını önlediğini düşündüğünü bildirmişlerdir. Diğer tarihçi otoriterler ise imparatorun Mihail'in epilepsi'den muzdarip olduğunu bildiğini ve bu nedenle kendine politik tehlike yaratmayacağını düşünmüş olduğunu belirtirler. Ayrıca Romanos Argyros ciddi olarak hasta idi. Tarihçi Psellos'a göre bir yürüyen ölü gibi, yüzü grotesk şekilde şişmişti, soluksuzluktan yürüyemez halde idi ve eskiden güleç ve dost tabiatlı iken devamlı sinirli ve en ufak şeyden öfkelenir olmuştu. Bizans sarayında çok olağan olan bir söylentiye göre onun bu hastalığı Zoi ile Mihail'in yavaş işleyen bir zehir ile Romanos Argyros'u öldürmeye çalışmalarına atıf etmektedirler. 11 Nisan 1034 günü Paskalya Cuma'sı arifesi idi ve imparator Romanos ertesi günkü büyük merasimlere hazırlanmakta idi. Cuma sabahı daha şafak sökmeden Romanos sarayın imparatorluk dairesinde bulunan büyük hamamına gitti. Çok zaman geçmeden saray hamamdan gelen bir yardım veyvalası ile ayağa kalktı; Romanos hamamda bir yatakta kendinden geçkin ölüm yatağında yatıyordu. Tarihçi Psellus'a göre, imparator kendini yıkadıktan sonra hamamın havuzuna girmişti. Orada bulunan hizmetkarlar imparator suya daldığında onun başını su altında tutmuşlar; boğulmaya yüz tutmasına neden olmuşlar ve ondan sonra daha nefesi çok zayıf iken onu sudan çıkartıp bir kaltuğa yatırmışlardır. Ondan sonra bağırarak yardım istemeye başlamışlardır. İmparatorun ölmek üzere olduğunu yardıma gelen büyük grup görmüş ve bu arada imparatoriçe Zoi de gelmiştir. Tarihçiye göre imparatoriçe kocasının hayata dönemeyeceğini anlayınca odadan ayrılmış ve Romanos da hemen sonra son nefesini vermiştir. O sabah Romanos'un ölümünden birkaç saat sonra Ayasofya'dan saraya çağrılan Patrik Aleksios Studitos imparatorun hala hamam dairesinde bulunan naaşını gördükten sonra yakındaki "Chryotriclinium (Taç Giyme Büyük Salonu)"'na alınmış ve orada bir tahtta merasim elbiseleriyle oturup hazır bekleyen imparatoriçe Zoi'yi ve yanında yine merasim elbiseleri ve devlet tacını başına giymiş olan Mihail Paflagonya'yı görmüştür. 56 yaşındaki İmparatoriçe Zoi Patrik'e 26 yaşında bir halktan gençle nikâhını kıymakla şereflendirildiği bildirilmiştir. Nikâh kıyıldıktan sonra da Patrik'in Mihail'i yeni imparator "basileus" olarak takdis etmesi gerekmiştir. 13 Nisan 1034 akşamı saraya gelen ülkenin ileri gelenleri (Patrik, önemli kilise papazları, senatörler, generaller, devlet idarecileri ve bürokratlar) saraya gelip kendilerini Mihail önünde yere attıktan sonra elini öpüp IV. Mihail'le biat etmişlerdir. IV. Mihail çok yakışıklı, zeki ve eli açıktı ama hiç eğitim görmemişti. Hayatı boyunca epilepsi hastalığından muzdarip olup zaman zaman sara nöbetleri geçirmekteydi. İmparatoriçe Zoi, yeni kocası IV. Mihail Paflagonyalı'nın kendine hamamda öldürülmüş olan daha önceki kocası III. Romanos Argylos'tan daha yakın ve daha sevecen davranışları olacağını sanmaktaydı; ama bunda yanılmıştı. IV. Mihail tahta geçergeçmez Zoi'nin Bizans Sarayı kadınlar dairesi ("gynaeceum")'na kapatılmasını ve orada devamlı muhafaza altında tutulmasını emretmişti. IV. Mihail'in imparator olduktan sonra Zoi'ye karşı soğuk tutumu olasılıkla Mihail'in Zoi'nin eski imparatora gösterdiği çok duyarsız tutumunu tekrarlamasından korktuğundan olduğu iddia edilmektedir. IV. Mihail Paflagonyalı eğitimsizliği ve sağlığının iyi olmaması dolayısıyla devletin içişleri idaresini ve devlet maliyesi ile hazinesi idaresini ağabeyi Sarayli yüksek bürokrat hadım İoannis Orfanotrof'un, VIII. Konstantinos ve III. Romanos Argylos dönemlerinden beri tecrübesi olan, becerikli ellerine bıraktı. İoannis bu dönemde orduda ve devlet maliyesinde reformlar yaparak Bizans İmparatorluğu'nu eskisi gibi güçlü ve hemen dış düşmanlarına karşı koyabilecek bir duruma getirdi. Fakat mali reformların gerektirdiği vergi artışları hem Bizans soylularını ve zenginlerini hem de alelade halkı gocundurdu. IV. Mihail Paflagonyalı ve kardeşi idareci İoannis Orfanotrof 1034, 1037, 1038 ve 1040 yıllarında hepsi başarısız kalan devlet komplolarına hedef oldular. Bunlardan birinin başının imparatoriçe Zoi olduğu bildirilir ve buna nedenin yeni imparatorun idareyi eline geçirdikten sonra Zoi'yi küçümsemeye başladığını açıkça belirtmesi olduğu kabul edilir. En son 1040 komplosu patrisiyen Mikhail Kiroularios tarafından yapılmaya planlanmıştı. Komplosu başarısız kaldıktan sonra bu kişi hayatını kurtarmak için bir manastıra çekilerek keşiş olmuştu. Sonradan hala keşiş iken Mikhail Kiroularios adı ile Doğu Ortodoks Kilisesi'nin en yüksek din adamları hiyerarşisine görevi olan Konstantinopolis Ekomenik Başpatriği görevini 25 Mart 1043 - 2 Kasım 1058 döneminde ifa etmiş ve Ortodoks Kilisesi ve Katolik Kilisesi'nin resmen ayrılmasıyla sonuçlanan 1054 Bölünmesi öncesindeki gelişmelerde önemli rol oynamıştır. Bizans'ın doğu sınırında III. Romanos Argyros imparatorluk döneminden beri Araplarla savaş devam etmekte idi. Bu dönemde çok başarılı olan Bizans komutanı Georgios Maniakes yukarı Fırat bölgesi olan Bizans "Samosota" (modern Samsat) merkezli "Aşağı Media" bölgesine "Katepano" (askeri vali) tayin edilmişti. Araplara karşı başarı kazanan hücumlarla savaş devam etmekteydi. Bu hücumlardan en önemlisi olan 1037de Edessa (modern Şanlıurfa) kalesi üzerine oldu. Uzunca süren bir kuşatmadan sonra Edesssa kalesi Bizanslılar eline geçti. Böylece yaklaşık 400 yıl önce, imparator Herakleios'un ölümünden sonra, Bizanslılar elinden çıkan şehir ve kale tekrar Bizans toprağı oldu. Bu başarısında dolayı general Georgios Maniakes bir antik Romalı usulüne göre "savaş galibi" ilan edilip kendine büyük şerefler bahsedildi. Batı'da Sicilya adası Arapların elinde idi. Ama adada çok sayıda hala Rumca konuşan yerli halk bulunması ve çok yakın geçmişte adanın Bizanslılar elinde bulunması dolayısıyla Bizanslılar devamlı olarak bu adayı tekrar ellerine geçirmek için fırsat kollamaktaydılar. 1035de bu hedefi gerçekleştirilmek için yeni bir fırsat ortaya çıktı. Palermo'da başkenti olan bulunan Sicilya Emiri Akhal kardeşi Ebu Hafs'in isyanı ile uğraşmakta idi. Emirin kardeşi Ebu Nefs Tunus'ta Kayravan'da başkenti bulunan Ziriler emrinden oradaki emirin oğlu idaresinde büyük bir süvari kuvveti desteği almıştı. Bu yeni duruma karşı gelmek için Emir Akhal Bizans İmparatoru'na müracaat edip ondan askeri destek istedi ve IV. Mihail Paflagonyalı bu desteği sağlamaya karar verdi. Bizans ordusu ve donanması'na adaya çıkartma yapmak için hazırlıklar yapma emri verdi. Fakat bu sırada Bizans'tan askeri destek isteyen Emir Akhal bir devlet komplosu ile suikaste kurban giderek öldürüldü. Böylece Bizanslıların adaya gelmesi vesilesi ortadan kalkmış oldu. Bununla beraber Bizans ordu ve donanmasının sefere çıkması için yapılmakta olan hazırlıklar durdurulmadı. 1038 yazı başında Bizans donanması ve gemilere bindirilmiş büyük bir Bizans ordusu Sicilya'ya doğru yola çıktı. Bizans donanması komutanı imparatorun kayınbiraderi (sonra imparator olacak Mihail Kalafatcı'nın babası) "Amiral Stefan" ve ordunun ve bu seferin komutanı doğuda başarılı olarak ün yapmış Georgios Maniakes idi. Bizans ordusu paralı askerlerden oluşmakta ve çok sayıda İskandinav asıllı "Varangian Muhafızları", güney