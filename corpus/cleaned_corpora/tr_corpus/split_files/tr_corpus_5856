veri indirme ve yükleme gibi kayıtlar tutulur. Sunucularda veri kütükleri, yazılım ya da donanım tabanlı veri kaydedicilerle (İngilizce: "data logger") derlenebilir. Durham Durham şehri Birleşik Krallık'ın İngiltere ülkesinin Kuzey Doğu (North East) İngiltere bölgesinde eskiden "Durham Kontluğu" içinde bir şehir bölgesi olarak idare edilmekteyken ve 2009'dan itibaren "Durham Kontluğu" tarafından doğrudan doğruya "Tek-Seviyeli Yerel İdare" olarak idare edilen ve 2009'dan beri eski şehir bölgesi şehir statüsü taşıyan bir yerleşim birimidir. Durham Kuzey-batı İngiltere'de Wear Nehrinin bir kavisi üzerinde kuruludur. Newcastle upon Tyne şehrinin 30 km güneyinde, Sunderland şehrinin 21 km güney doğusunda bulunur. Wear Nehri şehrin içinden geçerek kuzey yöne akar ve şehrin etrafında bir menderes yaparak şehrin üç yanından geçerek şehri bir yarımadaya dönüştürür. Bu yarımada Durham şehrinin Orta Çağ'dan kalan merkezidir ve eskiden etrafı surlarla çevrili iken günümüzde bu surlardan sadece Bailey üzerinde bulunan bir şehir kapısı kalmıştır. Durham şehri hafif tepeli ve yokuşlu bir şehirdir. Antik Roma'yı ima ederek yedi tepe üzerine kurulmuş olduğu söylenir. Wear Nehrinin kenarında bulunan bir tepe üzerinde bulunan Durham Katedrali şehrin ana siluetini tayin eder. Bu katedral tepesinin yanında bulunan dik arazi yeşil ağaçlıklı olup şehrin içine kırsal bir hava verir. Şehir yarımadasının karaya bağlandığı kenarında, içinde haftanın belli günlerinde açık havada pazar kurulan "Market Place (Pazar Meydanı)" bulunmaktadır. Pazar Meydanı'nın hemen dışında bir kapalı hal bulunmaktadır. Pazar Meydanı ve onun hemen yakındaki sokaklar şehrin ana dükkanlarının bulunduğu ticari ve alışveriş çarşı mahalleridir. Pazar Meydanı'nda güney doğu'ya Palace Green (Saray Yeşil Meydanı)'na "The Bailey" adlı bir sokak gitmektedir. Bu sokak etrafında üniversitenin ve katedralin binaları bulunur. Şehir merkezinin batısında Browney Çayı adlı bir diğer akarsu bulunup bu şehrin güneyinde Wear Nehri ile birleşir. Durham şehri İngiltere'nin bir üniversite şehridir. Şehir merkezinde bulunan evlerin çoğunda öğrenciler ortaklaşa kira ile otururlar ve bazı sokaklarda bulunan evlerin %70'i öğrenci evidir. Durham Şehri 2009a kadar Durham Kontluğunun merkez şehri idi ve "Durham Şehri" ismi taşıyan yerel idare olarak kentin şehirleşmiş alanı dışına çıkmakta ve 186,68 kilometre kare kapsayan 2001 Nüfus Sayımına göre nüfus 87.656 olan bir yerleşim yeri idi. Asıl Durham'ın bulunduğu alana "mahalle/köy (parish)" statüsü verilmiş idi ve bu "mahalle/köy" statülü şehirsel alanın nüfusu (geçici öğrenci nüfus hariç) 2001 Nüfus Sayımına göre 42.939 dur. Durham bir üniversite şehridir. Durham Üniversitesi 1832'de bir Parlamento Kanunu ile kurulmuş olup Oxford Üniversitesi ve Cambridge Üniversitesi'nin kurulmasından 600 yıl sonra İngiltere'de kurulan üçüncü üniversite olmuştur. En son istatistiklere göre bu üniversitede, 4.521 diploma-üstü çalışma yapanlar dahil, 15,529 öğrenci bulunmaktadır. Durham'nin şu resmî kardeş şehir anlaşmaları vardır: Anlatamıyorum "Anlatamıyorum" ("Moro Romantico"), Orhan Veli Kanık tarafından yazılmış, lirik bir şiirdir. Orhan Veli Kanık, şiirinde yalnızlık temasını işlemiştir. Şiir serbest ölçü ile yazılmış olup toplamda 1 üçlük ve 2 dörtlükten oluşmakta ve 'Anlatamıyorum.' mısrası ile bitmektedir. Şiir Berlin Şiir Evi tarafından hazırlanan şiir portali “Lyrikline” internet sitesine göre dünyada en çok okunan ikinci şiir oldu. Dünyada en çok okunan şiir, İsviçreli şair Hermann Hesse’nin “Stufen”i oldu. Birçok kez bestelenmiştir. Bunlardan bazıları şunlardır: Portekiz millî basketbol takımı Portekiz millî basketbol takımı, Portekiz'i uluslararası turnuva ve maçlarda temsil eden basketbol takımıdır. 3 kez Avrupa Basketbol Şampiyonası'na katılmıştır. Avrupa Basketbol Şampiyonası'na en son 2007 yılında İsrail, Makedonya, Bosna-Hersek'le düştüğü eleme grubundan 1. çıkarak katılmıştır. FIBA Basketbol Dünya Kupası'na ve Olimpiyat Oyunları'na ise hiç katılamamamıştır. Takımı Mário Palma çalıştırmaktadır. Zübeyir Gündüzalp Zübeyir Gündüzalp, (d. 1920; Ermenek, Karaman - ö. 2 Nisan 1971; Kirazlımescit, Süleymaniye, İstanbul), Said Nursi'nin talebelerinden ve Nur Cemaatinin önde gelen isimlerindendir. Resmiyette adı (Ziver-Zeyver) olup Said Nursi tarafından Zübeyir olarak değiştirilmiştir. Babasının adı Mehmed annesinin adı Seyyide'dir. 1946 yılında ilk defa Bediüzzaman Said Nursiyi Afyon Emirdağında ziyaret etmiş memuriyetten ayrılıp yanında kalmak istemişsede Said Nursinin "Vazifene devam et, Konya'da daha çok hizmet edersin. İnşaallah, ileride alırım seni yanıma" demesi üzerine geri dönmüştür. 1948'de Afyon'da tutuklanarak Bediüzzaman'la birlikte altı ay hapis yattı. Bu tarihten itibaren Said Nursinin vefatına kadar onunla beraber kaldı. Said Nursinin vefatından sonra da Kur'an ve Kur'an tefsiri Risale-i Nur hizmetlerinde bulunmuştur. Gündüzalp 2 Nisan 1971 Cuma günü İstanbul'da vefat etti. Naaşını 4 Nisan 1971 Pazar günü Osman Demirci Hocaefendi yıkadı ve Fatih Camii'nde kıldırdığı cenaze namazından sonra Eyüp Sultan kabristanına defnedildi. Hayatı ile ilgili pek çok kitap kaleme alınan Gündüzalp'i anlatan eserlerden birisi de 2008 yılında, ihsan Atasoy' un yazdığı ve Nesil Yayınları tarafından yayınlanan Nur'un Büyük Kumandanı: Zübeyir Gündüzalp ' adlı eserdir. Küçük Sırlar Küçük Sırlar, Timur Savcı tarafından yaratılan Türk gençlik drama dizisidir. 14 Temmuz 2010 tarihinde Kanal D'de yayınlanmaya başlamış, 29 Kasım 2010'da Star TV'ye geçmiş ve 2 Eylül 2011'de sona ermiştir. Tims Productions tarafından yapılan dizi İstanbul Etiler'deki gençlerin sıradışı hikâyelerini ele alır. Dizi, başrol karakter Su Mabeynci'nin (Sinem Kobal) ve çevresindekilerin hayatları etrafında döner. Zengin, dominant annesinden yeterli ilgiyi göremediği için hastalıklı ve güvensiz bir yapısı olan Arzu (İpek Karapınar) , Su'yu çok seven ama bir yandan da onu çok kıskanan arkadaşıdır. Hikâye aynı zamanda zengin bir iş adamının oğlu olan pesimist, çekici ve anarşist Çetin "Çet" Ateşoğlu (Burak Özçivit), okulun en popüler, en hızlı ve Çet'in üvey kardeşi olan Ayşegül Yalçın (Merve Boluğur), Çet'in yakın arkadaşı olan çapkın Ali (Kadir Doğulu), orta sınıf bir ailenin çocuğu olan Demir Karaman (Birkan Sokullu) ve Demir'in kız kardeşi Meriç'in (Ecem Uzun) hayatları hakkındadır. Dizinin, ABD televizyon dizisi "Gossip Girl"'ün bir uyarlaması olarak tasarlandığı, ancak dizinin yapımcılarından olumlu yanıt gelmeyince senaryonun değiştirildiği öne sürülmektedir. Fakat bu konuda yapımcı şirket herhangi bir açıklama yapmamıştır. Dizinin çekimleri ilk bölümlerde İstanbul Erkek Lisesi'nde gerçekleşmiştir; ancak dizinin eleştirileri doğrultusunda lise yönetimi daha fazla burada çekilmesini istemediklerini belirtince yapım şirketinin, kalan çekimleri Mimar Sinan Üniversitesi’nde yapacağı söylenmiştir. Sinem Kobal, kendisinin diziye dahil olmasında öncelikli etkinin dizide canlandırdığı karakterin olduğunu belirtmiştir. Burak Özçivit canlandırdığı karakteri ve hikâyeyi sevdiği için, Birkan Sokullu "çok iyi yazılmış bir senaryo, sürükleyici bir hikâye, özenle oluşturulmuş bir oyuncu kadrosu, başarılı bir yapım şirketi" şeklinde düşündüğü için diziye dahil olmuşlardır. Merve Boluğur ve Kadir Doğulu da senaryo, yapım şirketi, kanal, oyuncu kadrosu ve canlandırdığı karakter gibi gerekçelerle kadroya katılmışlardır. Ayaklı Gazete TV Yıldızları Ödül Töreni'nde "2010 yılının en iyi GENÇLİK DİZİSİ" ödülünü almıştır.Ayrıca dizinin başrol oyuncusu Merve Boluğur'da aynı ödül töreni'nde "2010 yılının umut vaadeden bayan oyuncusu" ödülünü almıştır.Ekipten Gonca Vuslateri,Burak Özçivit,Kadir Doğulu ve dizinin yapımcısı Timur Savcı İzmir Ekonomi Üniversitesi'nin bahar şenlikleri'ne katılmış "Yılın en iyi dizisi" ödülünü almışlardır.Antalya TV Ödülleri'nde ve Altın Kelebek Ödülleri'nde ödül alınamamıştır.. Taraf gazetesinin televizyon eleştirmeni Telesiyej, diziyi "Gossip Girl çakması" olarak tanımlamış ve şu sözleri eklemiştir: "Dizinin tanıtım yazısında, İstanbul’un en zengin ailelerinin çocukları olarak belirtilen gençlik, tüketim alışkanlıklarıyla oluşmuş bu denli ve bu biçimli bir sorumsuz-şımarık-entrik gençlik segmenti, gerçekliğe uymuyor hiç." Takvim gazetesinden Bekir Hazar, yazdığı bir yazıda dizinin büyük tepki toplayacağını belirtmiş ve bazı sahnelerden ötürü Kanal D genel müdürü İrfan Şahin'i bir yönetici gibi değil de 'bir baba gibi' düşünmeye çağırmıştır. Nabucco Nabucco veya uzunca ismi ile "Nabucodonosor" İtalyan opera bestecisi Giuseppe Verdi'nin bestelediği 4 perdelik bir opera eseridir. İtalyanca libretto Temistocle Solera tarafından Fransız Auguste Anicet-Bourgeois ve Francis Cornue'nun İncil'de Eski Ahit Yeremya kısmında bulunan bir hikâye dayanarak 1836da yazdıkları bir oyunundan uyarlanarak hazırlanmıştır. "Nabucco" operasının ilk versiyonunun prömiyeri 9 Mart 1849'te Milano'da La Scala Tiyatrosu'nda yapılmıştır. Bu opera Verdi'nin diğer eserlerine nisbetle daha az olarak yapımlanmakla beraber günümüzde yine de birçok dünya operaevi repretuvatarında bulunan Verdi'nin erken eserleri arasında dır. Eserdeki Abigaille soprano rolü opera şarkıcıları arasında zor bir rol olarak kabul edilmektedir ve 20. yüzyıl ünlü sopranolarından olan Leontyne Price ve Joan Sutherland bu rolü hiç almamışlar; Maria Callas ancak üç defa bu rolü oynamıştır. Bazı sopranoların bu rolü almaları sonucu seslerine zarar verdikleri bildirilir. 1840 yılında Verdi'nin birinci karısı Margherita Barezzi ve iki çocuğu, çok kısa aralıklarla öldü. Verdi bundan çok kötü etkilendi ve morali çok bozularak kendini bir kenara çekerek besteciliği bırakmaya karar verdi. Aynı yıl eylülünde "Ün giorno di Regno" eserinin de adlı eserinin başarısız kalması bu depresyonunu iyice attırırdı. Verdi'ye daha önce büyük destek sağlamış olan La Scala'nın emprezaryosu Bartolomeo Merelli Yahudilerin Babil'e sürgünü hakkında bir eser hazırlamış olan Temistoçle Solera'nın metnini Verdi'ye vererek ona bu metine göre bir opera hazırlamaya teşvik etti. Verdi'nin bu metne göre hazırladığı opera eseri "Nabucco" oldu. Bu eser ve özellikle üçüncü perdedeki Yahudi esirler korosu "Va, pensiero" İtalyan milliyetçileri tarafından bir özgürlük şarkısı olarak kabul edilmeye başladı. İtalyan milliyetçiliği ve Kuzey İtalya'nın Avusturyalılar tarafından işgal edilmesine tümüyle karşı olan Verdi bu gelişmeden çok memnun oldu. Ayrıca bu opera Verdi'nin şahsi hayatına da büyük bir etki yaptı. Nabucco eserinin prömiyerinde Abigail'le rolü oynayan ve sonra bu eserin arka arkaya 57 defa temsil edilmesinde büyük rolü olan soprano "Giuseppina Strepponi" yakın bir ilişki kurdu. Bu çift 1859'da resmen evlendiler. Verdi orijinal partisyon notalarında şu çalgılar için notalar hazırlamıştı: 2 flüt (2. flütçü pikolo flüt'de çalar), 2 obua (2. obuacı kor angle'de çalar), 2 klarinet, 2 fagot, 4 korno, 2 trompet, 3 trombon (1 tenor, 1 bas), 1 cimbasso, timpanı, bas davul, ziller, trampet, üçgen (çalgı), 2 arp, yaylı çalgılar ve sahnede bir bando. "Süleyman Tapınağı içi" Yahudi ordusu yenilmiştir ve Babil Kralı Nabucco Kudüs'e girmeye hazırlanmaktadır. Şehrin Yahudi halkı Başrahip Zaccaria ile birlikte tapınakta dua etmek için toplanmışlardır. Başrahip Yahudi halkı avutmak için onlara kendilerini yeise kaptırmamalarını ve Tanrı'ya inançtan vazgeçmemelerini vaaz eder: ("D'Eğitto là şu i lidi" - "Mısır ülkesinde o Musa'nın hayatını kurtardı.") Babil Kralı Nabucco'nun küçük kızı, Fenena'nın esir olarak Yahudiler eline geçtiği için bir uygun barışla kurtulma ümitleri vardır. (Arya: "Come notte a sol fulgente" - "Güneş doğmadan önceki karanlık gibi; rüzgar çıkmadan hemen önce bir toz bulutu gibi"). Zaccaria, Fenena'yı korumakla, Kudüs Kralı'nın yeğeni ve daha önce Babil'e elçi olarak gitmiş olan İsmaele'yi görevlendirir. Fenena ve İsmaele'nin, İsmaele Babil'de iken tanıştıkları ve aralarında büyük bir aşk doğduğu anlaşılır. Buna rağmen, yalnız kaldıklarında İsmaele Fenena'ya hayatının tehlikede olduğunu ve hemen oradan kaçmasını tavsiye eder. Bu sırada Nabucco'nun büyük kızı, Abigaille, kıyafet değiştirmiş bir halde, tapınağa hücum eden askerlerle birlikte gelir. O da İsmaele'ye aşıktır. İki aşıkı görünce, Abigaille İsmaele'yi tehdide başlar. Eğer Fenena'yı bırakmaya razı olmazsa Abigaille onun bir vatan hainliğiyle yargılatacaktır ama eğer onu bırakıp kendi aşkına karşılık verirse Yahudiler de serbest bırakılabileceklerdir. İsmaele bu teklifi kabul etmez. Tam bu sırada Babil Kralı Nabucco da tapınağa gelir. ("Viva Nabucco" - "Nabucco çok yaşa"). Başrahip Zaccaria Nabucco'ya karşı çıkar; kamasını çekerek kızı Fenena'yı öldürmek tehdidne girişir. İsmaele araya girer ve Fenana'yı ölümden kurtarır. Fakat buna çok kızan Nabucco Tapınak'ın yıkılmasını ve Yahudilerin esir olarak Babil'e gönderilmesini emreder. Yahudiler de İsmaele'yi buna neden olmakla suçlayıp, İsmaele'yi kınayıp beddua ederler. "Babıl Kral sarayında" Nabucco tekrar bir başka savaş seferine çıkmış ve kızı Fenena'yı kendine taht naibi olarak Babil'de bırakmıştır. Diğer kızı Abigaille ise devlet arşivini karıştırırken bir belge bulmuş ve kendinin Nabucco'nun öz kızı olmadığını bu belge açıklamaktadır.(Arya:"Anch'iö dischiuso un giorno" - "Ben de ilk defa kalbimi saadete açtım.") Baal tanrısının başrahibi ve Mağus rahiple birlikte ona gelerek Fenana'nın Yahudi esirleri serbest bıraktığı haberini verirler. Buna verilecek karşılığa karar verirler ve buna Fenana aleyhinde bir darbe ile naip olarak Abigaille'yi getirirler; şehirde yaygın söylentiler çıkararak herkesi Nabucco'nun savaş seferinde olduğunu inandırmaya çalışırlar ve halkı Fenena ve Yahudi esirlere hücum edip onları öldürmeye tahrik ederler. Abigaille'nin yanından onun se "Çabaletta" şarkısını söylerken ayrılırlar: ("Salgo già del trono aurato." - "Tahtın kan ile sırımsıklam olmuş oturacak yerine geçmeye hazırım.") "Babıl Kral sarayında bir salon" Bir viyolonsel sekstetin eşliğinde Zaccaria Fenena'yı beklemektedir. ("Vieni, o Levita" - "Hukuk kaideleri üzerilerine kazılmış tabletleri getirin.") Fenena Yahudilik dinini kabul etmiştir ve İsmaele'yi Yahudilerin kabul etmesini sağlamıştır. Fakat Kralın olduğu halka ilan edilmiştir. Abigaille kendini Babil tahtında görmektedir. Abigaille ve Baal başrahibi Fenena'dan Babil tacını kendilerine vermesini istemeye gelirler. Tam bu sırada hiç beklemedik bir halde Kral Nabucco ortaya çıkar. Her iki tarafa da kızgınlığını bildirir ve hem Baal tanrısı hem de Yahudilerin tanrısına kızarak bu iki tanrıya karşı şahsen galip geldiğini açıklar; bu nedenle kendinin tanrı olduğunu ve kendisine tapılması gerektiğini ilan eder. Yahudi Başrahibi Zaccaria buna itiraz edince Nabucco bütün Yahudi esirlerin idam edilmesini emreder. Fenena onlara ne olursa kendinin de onlarla birlikte olacağını açıklar. Buna karşılık olarak bir Yahudi rahibi Tanrısına yalvararak kendine bu kadar hakaret etmiş bir kişiyi cezalandırmasını ister. Nabucco kendini tanrı olduğunu tekrarlamaktadır. ("Non son piu re, son dio" - "Ben artık Kral değilim; ben Tanrıyım.". Birden bir şimşek çakar ve Kral Nabucco'nun başındaki tacın yere düşmesine neden olur ve ayrıca bu Nabucco'nun aklını kaybetmesine de neden olur. Nabucco'nun yere düşen tacını Abigaille yerden kaldırıp alır. "Babil Asma bahçeleri" Sarayın bir salonunda Baal'ın Başrahibi Yahudilerin ve Fenena'nın idam edilmeleri için hazırlanmış kararnâmeyi imzalaması için Abigaille'ye sunar. Tam bu sırada Nabucco salona girer ve bir deli kişi gibi tahtın kendine ait olduğunu iddia etmeye başlar. Abigaille onu hazırlanan kararnâmeye kral damgası basmaya zorlar. Bunu başarır; ama Nabucco Fenena'nın idam edilmesine karşı olduğunu belirtir. Nabucco Abigaille'ye onun kendi öz kızı olmadığını ve bir esirin kızı olduğunu da bildirir. Abigaille Nabucco'yu alaya alır ve bu gerçeği ortaya çıkaran belgeyi yırtarak imha eder. Nabucco artık kendisinin Abigaille'in elinde bir oyuncak olduğunu anlamıştır; ama kızı Fenena'nın hayatının kurtarılmasına da ısrar eder. (İkili: "Oh di qual onta aggravası questo mio crin canuto" / "Oh bu ihtiyar yaşımda ne kadar hakarete katlanmam gerekecek? ") Abigaille ise çok seviçlidir.. "Babıl Fırat Nehri kıyısı" Yahudiler Fırat Nehri kenarında toplanmışlar ve üzüntülü tavırla bir büyük ateş etrafında oturmaktadırlar. Vatan hasretlerini ifade eden bir şarkıyı koro halinde söylemektedirler.("Va, pensiero. Va pensiero, sull'ali dorate"/"Uç düşünceler altın kanatlarla uç ve dağlar, yamaçlar üzerine kon.") Zaccaria onlara moral vermek için imanlarını ve inançlarını kaybetmemelerini ister; yakında Tanrı Babil'i yıkacak ve her şey düzelecektir. "Babil Sarayı içinde" Abigaille artık hükümet etmekte olduğu saraydan iki sıra asker arasında zincirler altında Yahudilerin ve Fenena'nın ölüme götürülmesini seyretmektedir. Yol kana susamış, bağıran halk ile doludur. Bu bağırışları düşmana hücum eden ordusu sanışıyla birden Nabucco kendine gelir; doğrulur; her şeyi hatırlar ve bütün zihinsel ve fiziksel yeteneklerini tekrar kazandığını anlar. Hemen tanrısına dua edip şükranlarını sunar ve Yahudilerin tanrısına kendini affetmesi için yalvarır ve Kudüs'teki tapınağı yeniden yaptıracağına o tanrıya söz verir.("Dio di Giuda" - "Judah'nin tanrısı!"). Fenena ve Yahudilerin zincirler altına ölüme götürüldüklerini görür. Tam bu sırada muhafız subaylarından Abdallo salona gelir ve kıtasıyla Nabucco'nun emrinde olduğunu bildirir. Nabucco bu kendine sadık kıtasıyla hainleri cezalandırmaya ve Fenena'yı kurtarmaya kararlıdır. "Babil - Asma bahÃ§e" Zaccaria Fenena ile birlikte Yahudilerin başında Baal tapınağının adak adama yerinde idam edilmek üzere yürüyüp ilerlemektedir. ("Va! La palma del martirio...dischius'è il firmamento" - "Git şehitlik palmiyesini kazan... O gök açıldı ve ruhum Tanrıya varmaya özendi". Tam bu sırada Nabucco elinde kılıç ortaya atılır. Nabucco, Abdallo ve askerler Fenena ve Yahudi esirleri idam edilmekten kurtarırlar. Birden Baal tanrısının heykeli kırılıp düşüp parça parça olur. Bunun tanrısal bir belirti olduğunu ahali anlar ve krallarını çılgınca selamlarlar. Yahudilere dönen Nabucco onlara Kudüs'e gitmeye serbest olduklarını ve Tanrı'ya serbestçe tapabilmeleri için Kudüs'teki tapınaklarının tekrar inşa edileceğini bildirilir. Tam bu sırada Abigaille iki askerin tuttuğu halde görülür. Bir zehir almıştır ve kendini hayatta zor tutmaktadır. Yaptıklarının hatalı olduğunu anladığını ve bunlardan çok pişmanlık duyduğunu açıklar ve Fenena'dan kendini affetmesini ister; iki sevgiliye mutlu bir hayat diler ve hemen orada yere yıkılıp ölür. Yahudi Başrahibi Nabucco'yu Tanrı'nın bir hizmetkârı olarak ilan edip onu takdıs eder. Onun Kralların Kralı olduğunu ilan eder. Şan ve şeref dolu bir saltanat dilemekteyken perde kapanır. Not: "Cat:" Yay覺nlayan firman覺n katalog numaras覺d覺r. Beşiktaş (futbol takımı) 1982-83 sezonu Beşiktaş (futbol takımı), Türkiye 1. Ligi'ndeki yirmibeşinci sezonunda lider Fenerbahçe'nin 10 puan gerisinde lig 5.si oldu. Kadrosunu çok değiştirmeyen ve teknik direktör Miliç ile yola devam eden geçen senenin şampiyonu Beşiktaş, 3. haftada liderlik koltuğuna oturdu. Ancak ilk yarıyı lider Fenerbahçe'nin 5 puan gerisinde bitiren Beşiktaş, ikinci yarı son deplasman maçı dışında deplasman galibiyeti alamayınca yarıştan koptu ve ligdeki son üç maçını kazanmasına rağmen lig 5.'si oldu. Derbilerde başarısız olan Beşiktaş, Fenerbahçe'ye ilk maç 1-0 yenilip, ikinci maç 1-1 berabere kaldı. Galatasaray'la ise ilk maç 1-1 berabere kalıp ikinci maç 1-0 yenildi. Buthidae Buthidae, akrepler (Scorpiones) tak覺m覺ndan bir akrep familyas覺d覺r. Yeni Zelanda ve Antarktika hariç, Dünyada geniş dağılım gösteren bir familyadır. Tropikal ve subtropikal bölgelerde yoğundurlar. Türce en zengin akrep familyasıdır. 80 cinste toplanmış 804 türü bulunur. Türkiye'de 6 cinsi vardır. Türlerin çoğu sarı, kahve veya siyah renklidir. Boyları 20–120 mm arasında değişmektedir. Oldukça tehlikeli olan bu akreplerin sternumlarının boyu eninden fazla, üçgen şeklinde ve öne doğru oldukça daralmıştır (bazı türlerde nadiren beş köşelidir). Kalın ve kuvvetli bir kuyruğa ve ince pedipalplere sahiptir. Pedipalplerin ventral yüzeyinde "trichobotrium" bulunmaz. Gözler her iki yanda ve 3-5 tanedir. Tıbbi yönden en önemli akrep familyasıdır. Çok zehirli türleri bulunsa da 20 tanesi insanlar için öldürücüdür. Türkiye'de halk sağlığı açısından iki türü ölümcüldür: kara akrep ("Androctonus crassicauda") ve sarı akrep ("Leiurus abdullahbayrami"). Beşiktaş (futbol takımı) 1983-84 sezonu Beşiktaş (futbol takımı), Türkiye 1. Ligi'ndeki yirmialtıncı sezonunda lider Trabzonspor'un 6 puan gerisinde lig 4.sü oldu. Hâlen 2 sene önceki şampiyon kadrosuna çok dokunmayan Miliç'li Beşiktaş, sezon öncesi Yugoslavya'dan Şekerbegoviç ve Arnavutoviç'i takıma kattı. İlk yarının ortalarında aldığı 8 maçlık galibiyet serisi ile 4 hafta liderlikte kalan takım, o serinin ardından 6 maçlık gol atamama serisine yakalanınca 4.lüğe kadar indi. Bu seri sonrası yine toparlanacak gibi olsa da 5 maçlık bir golsüz daha serisi alınca şampiyonluk yarışından koptu ve teknik direktör Miliç istifa etti. Takımı son haftalarda Ziya Taner çalıştırdı. Derbilerde başarılı bir performans gösteren Beşiktaş, Galatasaray'ı 2-1 ve 1-0'lık skorlarla yenerken, Fenerbahçe'ye ilk maç 1-0 yenildi, ikinci maç ise 1-1 berabere kaldılar. Suomen Cup Finlandiya Kupası, (Fince: Suomen Cup) ülkenin en prestijli futbol kupa müsabakasıdır. 1955 yılından beri yapılan bu organizasyonun sonuncusu 29.9.2012 tarihinde FC Honka ve KuPS arasında Helsinki Sonera Stadyumunda gerçekleşmiş ve karşılaşmayı FC Honka kazanmıştır. Ayrıca FC Honka Finlandiya Kupası'nı tarihinde ilk kez kazanmıştır. 2010 Finnish Cup (Ä°ngilizce Wikipedia) İbad Hüseynov İbad Mevsim oğlu Hüseynov (Azerice: "İbad Mövsüm oğlu Hüseynov", 18 Ekim 1970, Hocavend), Karabağ Savaşı'nda görev alan Azerbaycanlı askerdir. Ermeni komutan Monte Melkonyan'ı savaş esnasında karşılıklı dövüşte yenerek öldürdüğü iddiaları nedeniyle Azerbaycan'da ün kazanmıştır. 12 Haziran 1993 tarihinde Karabağ Savaşı sırasında Ermeni Güçleri komutanlarından Monte Melkonyan'ı yakalayarak öldürdüğü iddia edilmektedir. Olay esnasında İbad Hüseynov'un 22 yaşı olduğu belirtilmektedir. Azerbaycan tarafından "Bayrak Madalyası" ile ödüllendirilmiştir. 16 Kasım 1999 tarihindeki düğününe dönemin Azerbaycan Cumhurbaşkanı Haydar Aliyev de davet edilmiş, fakat Aliyev işlerinin yoğunluğu dolayısıyla katılamayacağını belirten bir tebrik mektubu yayınlamıştır. Ayrıca söz konusu mektupta Aliyev, İbad Hüseynov'u Karabağ Savaşında gerçekleştirdiği eylemleri dolayısıyla övmüştür. Kendisiyle ilgili 2010 yılında "Asker isimli bir belgesel yayınlanmıştır. Ankara'da Gölbaşı Hacıhasan Mahallesi’nde Cumhurbaşkanı Recep Tayip Erdoğan’ın katılımlarıyla açılan Yeni Türkiye Strateji Araştırma Merkezi’nin önünde bulunan sokağa Kahraman İbad Hüseyinli adı verildi. Gaziantep'te Şahinbey Belediyesi tarafından Kocaoğlan Mahallesi’ne yaptırılan parka İbad Hüseyinli’nin adı verildi. Beşiktaş (futbol takımı) 1984-85 sezonu Beşiktaş (futbol takımı), Türkiye 1. Ligi'ndeki yirmiyedinci sezonunda lider Fenerbahçe'nin ardından 10 gollük averaj farkıyla lig ikincisi oldu. Beşiktaş, sezona önceki sezon Fenerbahçe'den ayrılan Stankoviç ile başladı. Yabancı oyunculardan Şekerbegoviç devam ederken, yanına bir başka Yugoslav Kovaçeviç geldi. Beşiktaş 6. haftada liderliğe yükseldi, iki maç üst üste aldığı yenilgiyle bir ara uzaklaşsa da ilk yarıyı Fenerbahçe'nin 1 puan önünde lider bitirdi. İkinci yarı Beşiktaş ve Fenerbahçe rakipleriyle farkı açtı. Ancak Beşiktaş deplasmanda Orduspor'a 1-0 yenildikten sonra üç maç üst üste beraberlik alınca Fenerbahçe ile puan farkı azaldı. Bu beraberlik serisini Denizlispor galibiyetiyle sonlandırdı derken Altay ve Gençlerbirliği beraberlikleri sonucu Fenerbahçe averajla liderliğe yükseldi. Sonraki hafta ise Beşiktaş, Fenerbahçe ile oynadı ve maç 2-2 sonuçlandı. Sonraki iki hafta takımlar maçlarını kazanınca Beşiktaş, 10 gol eksik kalan averajı sonucu ikinci oldu. Bu sezon Beşiktaş'ın efsanevi üçlüsü Metin-Ali-Feyyaz'ın beraber oynadığı ilk sezon olmuştu. Ligdeki iyi performansına rağmen derbilerde kötü bir performans gösteren Beşiktaş, Fenerbahçe'yle ilk maçında da bu sefer 0-0 berabere kalırkeni Galatasaray'a ilk maç 3-1 yenildi, ikinci yarıda ise 0-0 berabere kaldılar. Kommagene hükümdarları listesi Kommagene Krallığı Anadolu'da kurulan Helenistik hükümdarlıklarından biri olan Kommagene hanedanı mensuplarıdır. Bu hanedan mensuplari batıda Kilikya ve Kuzey'de Kapadokya bölgelerinde MÖ 290-MÖ 163 arasında Selevkoslar devleti için bir satrap olarak bulunmuşlar ve Partlılar hükümdarları ve İskitler ile yakın akrabalık bağları olduğunu ileri sürmüşlerdi. Selevkoslar devleti çözülmeye başladığında MÖ 163'te yöresel satrap olan Ptolemaios, Selevkoslar Kralı IV. Antiokhos Epifane öldüğünde bağımsızlığı ilan edip Kommagene Krallığı'nı kurdu. Bu krallık MÖ 163- MS.72 arasında, son dönemlerinde iki defa Roma İmparatorluğu tarafından ilhak edilerek Roma'ya tabi olan bir eyalet krallığı, Kommanege Krallığı, olarak hüküm sürdü. Bu krallardan I. Mitridat Kallinikos büyük propagandalarla Helenistik hanedanlarla bağlantısını ilan edip Helenistik Suriye'li prenses "VII. Laodice Tea" ile evlendi. Böylece Commangene hanedanı hem Persler ve hem de Helenleri asıl kabul etmekteydi. Oğlu I. Antiokhos Theos isim yapmak için büyük yatırım ve uğraşlarla Nemrut Dağı tepesinde devasa büyük heykellerle süslü olan görkemli bir mezar tepesi yaptırdı. Roma İmparatorluğu tarafından ilk defa ilhak edilip bağımsızlığı kaybetmesi MS 17'de III. Antiokhos'un ölümüyle bu krallığın Roma İmparatoru Tiberius tarafından imparatorluğa ilhak edilmesiyle oldu. MS 38'de Roma İmparatoru Caligula MS.17'de ölen kralın oğlu olan IV. Antiokhos'a Kommagene krallığını MS.38'de geri verdi ve Toroslar'da ıssız alanları da bu krallığa ekledi. Fakat MS 41'da bundan çayarak tekrar krallığı Roma'ya ilhak etti. Sonra Roma İmparatoru olan Claudius tekrar Commagene Krallığı'nı IV. Antiokhos'a geri verdi ama Kommagene Krallığı artık bağımsız değil bir teba devlet idi. MS 38-MS 71 arasında IV. Antiokhos ve karısı "İotape" bu bağımlı Kommagene Krallığı'nda hüküm sürdüler. MS 72'de Roma İmparatoru Vespasian bu krallığı ilga ederek topraklarını "Suriye" eyaletine bağladı. Güneşin Prensi Horus Güneşin Prensi Horus (Japonca "太陽の王子 ホルスの大冒険 Taiyō no Ōji: Horusu no Daibōken", İngilizce "Hols: Prince of the Sun"), Güneşin Oğlu Hols olarak da bilinir, 1968 yılında yayınlanmış japon animasyon (anime) filmidir. Film, Studio Ghibli'nin ünlü yönetmenlerinden Isao Takahata'nın çıkış filmi olarak tanınır. Hayao Miyazaki, Yasuo Ōtsuka, Yoichi Kotabe, ve Yasuji Mori gibi daha sonra animasyon sektöründe başarılı bir kariyere sahip olan kişiler de bu filmde animatör olarak çalışmıştır. Güneşin Oğlu Horus Japonya’nın anime dünyasında kırılma noktalarından biridir. 1965 yılında yapımına başlanmış olan filmin hazırlık aşaması 3 yıl sürmüş 21 Haziran 1968′de izleyici ile buluşmuştur. Filmin oluşum aşamasında çalışanlar prosedür ve teknik anlamda birçok sorunla karşılaşmışlardır. Stüdyo Toei ile çalışan yönetmen Isao Takahata’nın projeyi istediği gibi gerçekleştirmesi kurum içi mücadele gerektiren bir sürecin sonucu olmuştur. Animede incelenen konunun, içinde birçok yetişkin sorunu denilebilecek problemlerin olması, Toei’nin istemediği bir durumdu. Bu yapımın çocukların sürüklenerek izleyebilecekleri seviyede bir televizyon serisi olmasını arzulayan şirket yöneticisi ile en başta sorun yaşayan Takahata, ileride filme ayrılan bütçe ile ilgili sorunlarla da karşılaşmıştır. Bu filmin yapım aşamasında yönetmenin ve ekibin karşılaştığı zorluklar ileride temelleri atılacak olan Stüdyo Ghibli‘nin kurulmasına neden olmuştur. Film aracılığıyla yolları kesişen Isao, Miyazaki ve Yoichi Kotabe bundan bir süre sonra kendisinden söz ettiren işlere imza atmaya başlamışlardır. Bu üçlünün Stüdyo Ghibli’yi kurma aşamasında bu nedenle bu filmin oluşum koşulları etkisi büyüktür. Özellikle Miyazaki, henüz 22 yaşında iken bu film sayesinde kendisini gösterme fırsatını bulmuş ve bu filmin çizim aşamasında oynadığı büyük rol sayesinde tanınmaya başlamış, en önemlisi de Isao ile olan arkadaşlıklarını birlikte şirketten ayrılıp yeni bir çizgi şirketi kuracak kadar geliştirmişlerdir. Hols daha küçük bir bebekken, köyleri, Grunwald adı verilen şeytan tarafından saldırıya uğramıştır. Babası ve Hols bu saldırıdan kaçmak için köyü terk etmek zorunda kalmışlardır.Yıllar sonra babası , Hols'a bu gerçeği açıklar ve hayattaki son dileğinin Hols'un tekrar köyüne ve halkının arasına dönmesini istediğini söyler.Hols devasa bir kayadan çıkardığı esrarengiz kılıcıyla beraber babasının son isteğini yerine getirmek için denize yelken açar ve karşılaştığı köydeki insanlara Grunwald'dan kurtulmak için yardım etme sözü verir. Horus: Babasıyla yaşayan bir avcı. Cesaretli ve güçlü bir yapısı var. Günlerden birinde kayaların arasından çıkardığı (filmde efsanevi bir kılıç olduğu anlaşılan) Güneş Kılıcı’nı onarmak ve bir gün onu kullanabilmek istemektedir. Kılıcı kullanabilen kişi aynı zamanda Güneş Prensi olacak olandır. Köyde de balıkçı ve avcı olarak barınmaktadır, ancak köye kötülük salan üstün güçlerle de savaşarak köyde yeni ve olumlu bir sürece kaynak olmuştur. Kötülüğün efendisi ile bire bir savaşan tek kişi ve onu köye yaptıklarından dolayı öldürmek istemektedir. Hilda: Boynuna taktığı kolye abisi tarafından verilmiş ve bu sayede korunduğunu düşünmektedir. Korunmaya ihtiyacı olduğunu düşünmekte, çünkü o çocukken yok edilen köy onun köyü olduğunu bilmektedir. Bu köyde yaşamaya devam edip yalnızlığını harp çalarak söylediği şarkılarıyla hafifletmeye çalışmaktadır. Hilda’nın akrabalık ilişkileri nedeniyle kanında kötülük aktığını düşünmesine rağmen kendi tercihlerini ve kendi yolunu tercihleriyle çizmeye başlaması filmde verilen belki de en büyük derslerden biridir. Grunwald: Filmdeki kötü şeytan. Zeki, işleri kendi halletmek yerine hedefleri doğrultusunda insanları, hayvanları kullanabildiği her şeyi kullanmaktadır. Sayesinde kötülüğe sürekli hizmet eden hayvanlar baykuş, karga, balık ve en çok görünen kurtlar. Maug: Animenin başında karşılaşılan muhteşem kayadan oluşan karakter. İnsan bedenin özelliklerine sahip: elleri, ayakları, kocaman göbeği ve kafasında saç niyetine taşıdığı bitki örtüsü vardır. Horus’un kılıcı almasına aracı olan kaya da onun bedeni sayılabilecek kütlenin bir parçasıdır. Horus, Güneş Kılıcı ve hikâyesini ondan öğrenmektedir. Sharks Stadyumu Sharks Stadyumu, Nijerya'nın Port Harcourt şehrinde bulunan çok amaçlı stat. Sharks'a ev sahipliği yapan stat "Alfred Diete-Spiff Rivers Spor Kompleksi"'nin bir parçasıdır. 10.000 kişi kapasiteli olan stadyum Premier Lig kulüplerinin stadyumları dikkate alındığında ligin en az kapasiteli stadyumlardan birisidir. 1987 Şampiyon Kulüpler Kupası Finali 1987 Şampiyon Kulüpler Kupası Finali, UEFA'nın en büyük kulüp turnuvası olan Şampiyon Kulüpler Kupası'nın 1986-87 sezonunun şampiyonunu belirleyen maç. Portekiz'in Porto ile Batı Almanya'nın Bayern Münih takımları arasında oynanmıştır. 1955'ten beri düzenlenen turnuvanın otuz ikinci finali olan maçı Belçikalı hakem Nicolae Rainea yönetmiştir. Avusturya'nın başkenti Viyana'daki Praterstadion'da oynanan maçı 62,000 kişi izlemiştir. 1964 yılından sonra bu stadda oynanan ikinci finaldir. Maçın sonunda Bayern Münih'i 2-1 yenen Porto kupayı kazandı. Porto katıldığı ilk finalde şampiyon oldu. Ayrıca Benfica'dan sonra şampiyon olan ikinci Portekiz takımı oldu. Bayern Münih ise beşinci finalde ikinci kez sahadan mağlup ayrıldı. Isao Takahata Takahata 1959 yılında Tokyo Üniversitesi Fransız Dili ve Edebiyatı bölümünden mezun olmuş, ardından yeni kurulan Toei Doga animasyon şirketine (bugünkü adıyla Toei Animation) katılmıştır. Burada kısa süre sonra Hayao Miyazaki ile tanışmış ve ilk filmi olan Güneşin Prensi Horus'u yönetmiştir. Sanatsal başarısına rağmen filmin ticari başarı elde edememesi nedeniyle Miyazaki ile birlikte şirketten ayrılmışlardır. Birçok anime yönetmeninin aksine, Takahata yönetmenlikten önce hiç animatörlük yapmamıştır. Miyazaki'ye göre Takahata'nın hobileri "müzik ve çalışmak"tır. Ünlü Japon yönetmen Yasujiro Ozu Takahata'nın babası tarafından büyütülmüştür. Takahata'nın animasyona olan ilgisi Andersen masalından uyarlanan "Kral ve Alaycı Kuş (Le Roi et l'oiseau)" filmini izledikten sonra başlamıştır. Animasyonla bu tür filmlerin yapılabiliyor olduğunu görmek kendisini oldukça etkilemiştir. Üniversite zamanında iş ararken, yardımcı yönetmen arayan Toei Animasyon şirketi bir arkadaşı tarafından önerilmiştir. Animasyona ilgisi nedeniyle eğlence amaçlı olarak mülakat sınavlarına girmiş, kabul yazısı aldıktan sonra şirkete katılmaya karar vermiştir. Şirkete katılma gerekçesini "eğer işin içinde animasyon varsa, ilginçlikler de vardır" düşüncesiyle açıklamaktadır. Ancak o yıl şirkete katılan on küsur kişi vardır ve animasyon bölümüne üst yönetimden iki kişinin ismi gönderilmiştir. Şirketteki bu rekabet durumu, yönetmenlik görevini elde etmek için sıkıntılı bir süreçten geçmesine sebep olmuştur. Takahata, kendisinin ve Miyazaki'nin danışmanı olan Yasuo Otsuka'nın tavsiyesiyle ilk filmini yönetme imkânına sahip olmuştur. Takahata'nın çıkış film olan Güneşin Prensi Horus, ticari bir başarısızlıkla sonuçlanmıştır. Kendisi ve yapım ekibi bu başarısızlığın sebebi olarak gösterilmiş ve görevden alınmıştır. Film ekibinin görevden alınmayan diğer çalışanları şirketin başka projelerinde görevlendirildiğinden yeni film yapma konusunda oldukça sıkıntıya düşmüştür. 1971 yılında, Pippi Uzunçorap kitabının animasyon uyarlamasını yapmak üzere Takahata Toei Animasyon'dan Yoichi Kotabe ve Hayao Miyazaki ile beraber ayrılmış, eski üst çalışma arkadaşı Daikichiro Kusube tarafından kurulan A Production (şimdiki adıyla Shin-Ei Animation) şirketine transfer olmuşlardır. Lisans haklarını almak ve İsveç yaşamı hakkında bilgi edinmek amacıyla İsveç'e seyahat etmişler, ancak kitabın yazarı Astrid Lindgren tarafından talepleri geri çevrilmiştir. Planları hüsrana uğrarken, Miyazaki bu seyahatte Visby kentinden ilham almış ve Stockholm ve Visby kentlerini Küçük Cadı Kiki (1989) filminin ortamı olarak kullanmıştır. Yine 1971 yılında, Takahata ve Miyazaki Lupin III anime serisinin yedinci ve daha sonraki bölümlerini yönetme teklifi almışlardır. Bunun gerekçesi serinin eski yönetmeni Masaaki Osumi'nin düşük reytinge sebep olması ve zamanına göre fazla şiddet ve cinsellik içeriyor olmasıdır. İkisi, görevi isimlerinin katkıda bulunanlar kısmında görünmemesi şartıyla kabul etmişlerdir. Miyazaki'den farklı olarak Takahata, yönetmenlikte başarı sağlamasına rağmen animenin ikinci serisinde yer almamıştır. 1971'in sonlarında Zuiyo Enterprise firması Takahata Kotabe ve Miyazaki'ye Heidi romanının animasyon uyarlamasını yönetme teklifi yapmıştır. Roman Alplerin Kızı Heidi adıyla başarılı bir şekilde anime serisi haline getirilmiştir. Öyle ki, bu başarının ardından Zuiyo Enterprise firması şirketin animasyon işlerinin yürütüldüğü Zuito Eizo alt firmasını (bugünkü adıyla Nippon Animation) kurmuştur. Heidi serisinin görüntü kısmında, animasyon ekibi İsviçre'nin günlük yaşamını, Avrupa'nın mimari yapısını, iklimlerin değişimini başarılı bir şekilde aktarmışlardır. Hikâye kısmında, Takahata romanın Hristiyanlık temasını incelterek insanların daha kolay kabulleneceği bir hale getirmiştir. 1976'da Türkiye'de "Marco" adıyla yayınlanan "3000 Leagues in Search of Mother (1976)" anime serisinde, orijinal hikâyenin 100 sayfadan az olması nedeniyle Takahata birçok bölüm ve yeni karakter üretmiştir. Serinin dünyasını bazı değişiklikler yaparak gerçek dünyaya yakın hale getirmiştir. Ancak Miyazaki ve Kotabe bu durumdan hoşlanmamış ve çizim işlerini yaparken bile memnun kalmamışlardır. Ardından Takahata'dan ayrılmışlardır. 1979'da Anne of the Green Gables anime serisinde, Takahata seriyi orijinaline uygun olarak yönetmiştir Anne ve Marilla karakterleri arasındaki aile bağlarını derinleştirerek izleyenleri daha çok etkilemeyi başarabilmiştir. 1981 yılında, "Telecom Animation" firmasının sahibi Yasuo Otsuka, Miyazaki'ye "Jarinko Chie" çizgifilmini animeye uyarlaması teklifini götürmüş ancak Miyazaki bunu reddetmiştir. Bunun üzerine Otsuka Takahata'ya teklifi götürmüş ve yine red yanıtı almıştır. Ancak Takahata çizgiromanın geçtiği Osaka şehrini ziyaret ettiğinde, şehrin çizgiromanda çok iyi tasvir edildiğini görmüş ve teklifi kabul etmiştir. Ardından Nippon Animation'dan ayrılarak Telecom Animation'a geçmiştir. 1982 yılında Takahata, Telecom firmasının ABD'ye transfer olmasını sağlayacak Little Nemo çizgifilmi için yönetmen olarak seçilmiştir. Miyazaki ve Otsuka ile beraber Amerika'ya transfer olmuşlar, ancak prodüksiyon teknikleri konusunda Japonya ve Amerika arasındaki uyumsuzluk nedeniyle firmadan ayrılmıştır. Diğer taraftan, bu proje ile japon animatörleri ile Disney yöneticileri arasında bir bağ kurulmuştur. Miyazaki'nin "Rüzgarlı Vadi" filminin başarısının ardından, Takahata Studio Ghibli'nin kuruluşunda yer almaya davet edilmiştir. Takahata'nın Studio Ghibli'de yönettiği ilk film Ateşböceklerinin Mezarı'dır. Film, içerdiği epik gerçeklik nedeniyle Japonya'da ve Japonya dışında büyük başarı kazanmıştır. Küçük Cadı Kikifilminde, Takahata Miyazaki için müzik direktörlüğü yapmıştır. Takahata 4 Kasım 2007'de Kobe Animasyon Ödülleri özel ödülünü kazanmıştır.. Takahata 1960'lı yıllarda İtalyan neorealizminden, Jacques Prévert'ten ve yeni dalga fransız filmlerinden etkilenmiştir. "Marco" anime serisinde Bisiklet Hırsızları'ndan etkilendiği bilinmektedir. Bu etkilenmeler, Takahata'nın çalışmalarını fantastik kurgu ağırlıklı birçok animeden ayırmaktadır. Filmleri belirgin bir şekilde gerçekliği vurgular. Filmlerinde neo-realizmden etkileri, günlük olayları detaylarıyla birlikte sunmasından anlaşılmaktadır. İlk televizyon çalışmalarının birçoğunda bulaşık yıkama işi yapan, tarlada çalışan, günlük kiliseye giden karakterler yoğun bir şekilde işlenmiştir. Müzikal temalı "Horus", sihirli rakunların hayatını anlatan "Pom Poko" ve hayvanlarla konuşan "Çellocu Goshu" dışındaki bütün yapımları gerçekçilik vurgusuna örnek verilebilir. Takahata'nın filmleri Hayao Miyazaki'yi de etkilemiştir. Çalışma arkadaşı Yasuo Otsuka'ya göre Miyazaki sosyal sorumluluk güdüsünü Takahata'dan almıştır ve Takahata olmasaydı Miyazaki sadece çizgiroman uyarlamalarıyla uğraşıyor olurdu. Miyazaki'yle birlikte, Takahata ve Michel Ocelot da birbirlerinin çalışmalarının hayranı olduklarını belirtmişlerdir. Ocelot Takahata'nın "Ateşböceklerinin Mezarı" ve "Pom Poko" filmlerini favori filmleri olarak sayarken, Takahata Ocelot'un "Kirikou" ve "Sorceress" filmlerini pozitif etki yapan objektifliğin güzel örnekleri olarak göstermektedir. Ünlü Japon yönetmen Isao Takahata 5 Nisan 2018'de ölmüştür. Batı Afrika Kulüpler Şampiyonası Batı Afrika Kulüpler Şampiyonası, UFOA Kupası ya da General Eyadéma Kupası, 1977 yılında başlayan ve 1999 yılında sonlanan bir futbol turnuvası. Kupaya yalnızca CAF'ın "3. Bölge" olarak nitelendirdiği şu Batı Afrika ülkelerinin kulüpleri katılabilmektedir: 2000 yılında da turnuvanın ilk maçlarının oynanmasına rağmen karşılaşılan maddi zorluklar aşılamayınca kupa iptal edilmiştir. Ancak CAF Şampiyonlar Ligi ve CAF Konfederasyon Kupası'na katılamayan kulüpler de göz önüne alınarak turnuva 2009 yılında tekrar düzenlenmeye başlanmıştır. Du Layna ilÃ§esi Du Layna ilçesi "(Peştuca:" دولینہ")", Afganistan'ın Gur Vilayeti'ne bağlı olan 10 ilçeden birisidir. İlçenin 2009 yılı nüfusu 30,700'dir. Du Layna ilçesi, Çagçaran ilçesi'nden ayrılarak ilçe olmuştur. Lal ve Sarcangal ilçesi Lal ve Sarcangal ilçesi, Afganistan'ın Gur Vilayeti'ne bağlı olan 10 ilçeden birisidir. Yönetim merkezi aynı isimli Lal ve Sarcangal şehri olan ilçenin 2009 yılı nüfusu 95,300'dür. Nüfusunun çoğunluğunu Hazaralar oluşturur. Federation Cup (Nijerya) Nijerya Federasyon Kupası, Nijerya'da düzenlenen tek ulusal kupa. 1942'de "War Memorial Challenge Cup" adıyla oynanmaya başlanmış olan kupa o zaman için yalnızca Lagos kulüpleri çapına düzenlenmekteydi. 1945 yılında ise "Valilik Kupası" adıyla ülke çapında düzenlenmeye başlanmıştır. 1954 yılında "Federasyon Kupası" adını alan turnuva 1960'tan bu yana "Nijerya Challenge Kupası" adı altında tek maç usulü ile düzenlenmektedir. Pasaband ilÃ§esi Pasaband ilçesi, Afganistan'ın Gur Vilayeti'ne bağlı olan 10 ilçeden birisidir. İlçe vilayetin güneyinde yer alır. Arazisi oldukça engebeli ve yüksektir bu sebeple çok sert kışlar geçirir. İlçenin yolları iyi durumda değildir ve bazı köylerde ulaşım sadece yük hayvanları ile sağlanır. Bölgede yaşayanlar temiz su ihtiyaçlarını su kuyularından karşılasa da bu su yeterli değildir ve temiz su ihtiyacı önemli bir sorundur. Tarım halkın ana gelir kaynağıdır ve ciddi şekilde kuraklıktan etkilenmektedir. Eğitim ve sağlık hizmetleri yetersizdir. Yönetim merkezi Şinkot şehri olan ilçenin 2006 yılı nüfusu 84,000'dir. Nüfusunun %84'ünü Tacikler, %11'ini Peştunlar, % 5'ini Hazaralar oluşturur. Pontus krallarÄ± listesi Pontus Krallığı Klasik Yunan dönemini takip eden Helenistik dönemde Anadolu'da kurulan hükümdarlıklarından biridir. Bu krallık Anadolu'nun birçok yörelerini zaman zaman elinde bulundurmakla beraber en önemli merkezi Doğu Karadeniz bölgesinde idi. Babası (günümüzde Bursa olan o zaman klasik çağlarda "Prusias ad Mare" adını bile almamış olan) Kios'da bir asıl aileye mensup Mitradat'ın oğlu olan MÖ 302'de I. Mithridatis adlı verilen bir kişinin işgal ettiği Paflogonya kıyılarında kurulmuş ve I. Mitridad MO 281'de "kral (basileus)" unvanı almıştır. İlk dönemde bu krallık Selevkoslar tarafından rakip olarak görülmüş; bazen diplomasi ve bazen savaş yolu ile bu rekabet bu krallığın en önemli politika uğraşı olmuştur. Selevkosların çöküşünden sonra Anadolu'da önemli siyasi güçlerden biri olmuştur. Roma Cumhuriyeti'nin Anadolu'ya girişi ile Pontus önce Roma Cumhuriyeti ile iyi ilişkiler kurmuş ve Pön savaşları ve Romalıların Bergama'ya karşı mücadelesinde V. Mithridatis Roma'ya destek sağlamıştır. Fakat oğlu VI. Mithridatis döneminde Pontus ile Roma Mitridat Savaşları adı verilen savaşlara girişmişler ve VI. Mithridatis geç Roma Cumhuriyet'in en önemli generalleri olan Lucius Cornelius Sulla, Lucullus ve Gnaeus Pompeius Magnus'a karşı koyup birçok başarı edinip Roma'nın Anadolu'da ilerlemesine en büyük engel olmuştur. I. Fernakes'de Sezar ile mücadele etmiş ve Sezar'ın onu yenmesi haberi "Vene, Vidi, Vici (Geldim, Gördüm, Fethettim)" dünya tarihinin ünlü sözleri olarak günümüzde de hatırlanmaktadır. MÖ.47'de bu yenilgiden sonra Pontus Roam idaresi altına girmiştir. Bundan sonra Pontus Krallığı MÖ 39-MS 69'dan sonra tekrar eski hanedan altında Roma'ya bağlı ikincil krallık olarak devam etmiştir. Bu dönemde bağımlı Pontus Kralları civardaki diğer bağımlı krallıkların hükümdarlığını da yapmışlardır. MS 62'de Roma İmparatoru Nero en son bağımlı Pontus kralı olan III. Polemon'un Pontus Krallığı'ndan feragat etmesini sağlamış ve Pontus Krallığı ortadan kalkmıştır. Heidi (anlam ayrımı) Heidi, ÅŸu anlamlara gelebilir: Raymond v. Raymond Raymond v. Raymond, Amerikalı R&B şarkıcısı Usher'ın altıncı stüdyo albümüdür. Albüm ilk kez 26 Mart 2010'da yayınlandı. 2008-2010 yılları arasında gerçekleşen kayıtlarda Jermaine Dupri, Polow da Don, RedOne, Jim Jonsin, Danja, Jimmy Jam & Terry Lewis ve Tricky Stewart gibi prodüktörler görev aldı. Albüm, çıktığı hafta ABD'de 329 bin sattı ve "Billboard" 200 listesine bir numaradan giriş yaptı. Albüm, ülkesinde bir milyon barajını aştı ve RIAA'den platin plak aldı. Albümden beş single çıktı: ABD'de hit olan "Hey Daddy (Daddy's Home)", "Lil Freak", "There Goes My Baby" ve uluslararası piyasada büyük ses getiren "OMG" ve "More". "Raymond v. Raymond" eleştirmenlerden farklı farklı yorumlar aldı. Albüm Usher'a çeşitli ödüller de kazandırdı. Bunların arasında En İyi Çağdaş R&B Albümü ve En İyi Erkek R&B Vokal Performansı dallarında birer Grammy ödülü de vardı. Usher albümün tanıtımı için 2011'de OMG Tour adını verdiği dünya çapında bir turneye çıktı. "Hey Daddy (Daddy's Home)", albümün ABD'deki ilk single'ı olarak Aralık 2009'da çıktı. "Billboard" Hot 100'de 24 ve Hot R&B/Hip-Hop Songs'da iki numaraya ulaştı. İkinci single, Nicki Minaj'ın Usher'a eşlik ettiği "Lil Freak" adlı parça oldu. Şarkı R&B/Hip-Hop listesinde sekiz ve Hot 100'de 40 numaraya yükseldi. Albümün ABD'deki üçüncü single'ı will.i.am destekli "OMG", "Billboard" Hot 100'de zirveye oturdu. Şarkı aynı zamanda Avustralya, İngiltere, İrlanda ve Yeni Zelanda'da da bir numara oldu. Şarkı, sanatçısının ABD'deki dokuzuncu bir numara hiti oldu. Usher böylece beş albümünün her birinden en az bir tane Hot 100-bir numarası single çıkaran üçüncü sanatçı oldu. Şarkı üçü arka arkaya olmak üzere dört hafta listenin zirvesinde kaldı. Şarkı, 3.8 milyon kez indirilerek 2010'un en çok satan beşinci şarkısı oldu. "There Goes My Baby", albümün dördüncü single'ı olarak Haziran 2010'da ABD radyolarına servis edildi. Hot 100'de 25 ve Hot R&B/Hip-Hop Songs'da bir numaraya yükselen şarkı, Usher'ın R&B/Hip-Hop listesinde zirveye yerleşen 11. şarkısı oldu. Şarkı Usher'a 2011 Grammy Ödülleri'nde En İyi Erkek R&B Vokal Performansı ödülünü kazandırdı. "More" adlı parça, albümün ABD'de çıkan beşinci ve son single'ı olarak Aralık 2010'da yayınlandı. "More (Single Mix)" adını taşıyan single versiyonu, orijinalinden daha farklı bir tarza sahipti. RedOne tarafından remikslenen parça electropop tarzına yaklaşmıştı. "More" Hot 100'de 15 numaraya ulaşırken, Kanada'da bir numaraya yükseldi. Şarkı Avustralya, Belçika ve Norveç'te ilk ona girdi. 2010 WAFU Kulüpler Şampiyonası 2010 WAFU Kulüpler Şampiyonası, WAFU Kulüpler Şampiyonası'nın 25. sezonudur. Kupaya yalnızca WAFU üyesi ülkeler katılabilmektedir. Bu turun ilk maçları 15 Mayıs 2010 ve 16 Mayıs 2010 tarihlerinde, rövanş maçları ise 29 Mayıs 2010 ve 30 Mayıs 2010 tarihlerinde oynanmıştır. A BÖLGESİ B BÖLGESİ Niger Tornadoes-Stella Club arasında oynanan ilk maç Stella Club'ın yaşadığı seyahat problemleri nedeniyle bir hafta geç oynanmıştır. İkinci maç ise 12 Eylül 2010'da oynanmıştır. Bu turun ilk maçları 3 Ekim 2010'da, rövanş maçları ise 17 Ekim 2010 ve 19 Ekim 2010 tarihlerinde oynanmıştır. Sharks ve Stella Club arasında maçın rövanşı ise 27 Ekim 2010 tarihinde oynanmıştır. Bu turda kazanan takım yarı finale çıkmıştır. Maçların tümü Lomé'da oynanmıştır. Ayrıca şampiyon olan kulüp 10.000.000 CFA frangı ile ödüllendirilmiştir. Çengçou Çengçou veya Zhengzhou (), Çin'de bir şehirdir. Henan eyaletinin başkenti olup bir il düzeyi şehirdir. Eyaletin siyaset, eğitim ve teknoloji merkezi olmakla beraber Orta Çin'de önemli bir ulaşım merkezidir. Şehir merkezi Sarı Nehir'in güneyindedir ve Çin'in eskiden başkentliğini yapmıştır. Şehir MÖ 2. binyılda, Çin'in birleşmesinden uzun zaman önce, Shang Hanedanı tarafından Aodu (隞都) veya Bodu (亳都) adıyla kurulmuştur. Shang Hanedanı'na başkentlik yapan şehir MÖ 13. yüzyılda doğal afetler nedeniyle bu özelliğini yitirmiş; ama yerleşim barındırmaya devam etmiştir. MS 587'de bölgedeki yerel yönetimin merkezi haline geln şehir 605 yılında günümüzdeki adını almıştır. Zaman içinde büyümeye devam eden şehir 20. yüzyılın ilk on yılında önemli bir demiryolu merkezi olmuş, pamuk, tahıl ve yer fıstığı üretimi önem kazanmıştır. Africa Sports Africa Sports, 1947 yılında merkezi Abidjan olmak üzere kurulmuş olan Fildişili futbol kulübü. İç saha maçlarını Félix Houphouët-Boigny Stadyumu'nda oynayan kulübün takma adı "kartallar"dır. Africa Sports, ASEC Mimosas ile birlikte ülkenin en başarılı kulübüdür. 6 Aralık 1992'de Vital'O'yu mağlup ederek Afrika Kupa Galipleri Kupası'nı kazanmışlardır. Şimdiye dek bu kupayı kazanan tek Fildişi kulübüdür. I. Bukka Raya Bukka ಬುಕ್ಕ್ ya da I. Bukka Raya, 1356-1377 yılları arasında Vijayanagar İmparatorluğu'nu yöneten, Sangama Hanedanı'ndan ikinci hükümdar. I. Bukka Raya'nın hayatı, abisi I. Harihara'ya nispeten çok az bilinmektedir ve yaşamı hakkında çeşitli teoriler vardır. Bir teori Bukka ve Harihara'nın Kuruba adlı bir kabilede doğduklarını, Warangal kralının ordusunda komutanlık yaptıklarını belirtir. Bir savaşta Warangal kralı Delhi sultanı Muhammed bin Tuğluk'a yenilince Bukka ve Harihara esir alınarak Delhi'ye gönderilmişti. Burada her ikisi de Müslüman yapıldı. Bukka ve abisi nihayetinde kaçmış ve Hindu inanışlarına geri dönerek Brahmin bilge Vidyaranya'nın tesiriyle Vijayanagar Krallığı'nı kurmuşlardı. Başka bir söylenti ise onları Hoysala İmparatorluğu'yla aralarında bir bağlantı kurar. Bu söylentiye göre onlar Karnataka'nın Hampi yakınlarındaki bir yerleşim yerinde doğmuşlardı ve bu yüzden Hoysala İmparatorluğu'nun doğal varisleriydiler. Bu teorilerin doğruluğu halâ tartışmalıdır. Bukka Raya 21 yıllık hükümdarlığında, Güney Hindistan'daki krallıkların çoğunu fethederek hem ülke topraklarının genişlemesini sağladı, hem de ülke hazinesinin zenginleşmesini sağladı. O, Arcot'taki Shambuvaraya Krallığı'nı ve Kondavidu'daki Reddileri yenilgiye uğratarak 1360 yılına kadar Penukonda'nın çevresinin tamamını ilhak etti. 1371 yılında Madurai Sultanlığı'nı yenilgiye uğratarak güneydeki topraklarını Rameswaram'a kadar genişletti. Bukka döneminde Bahmani sultanları ile birçok çarpışma yaşandı. Bu çarpışmalar ilk olarak I. Muhammed Şah döneminde başladı. 1374 yılında, Bahmanilerden Tungabhadra ve Krishna nehirleri arasındaki bölgeleri almış, Goa'da kontrolü sağlamış ve Orissa'yı ele geçirmişti. Jaffna Krallığı ve Malabar ise haraçgüzar devlet haline gelmişti. Bukka Raya devletin başkentini Anegondi'den Vijayanagar'a taşımıştı. I. Bukka Raya 1380 yılı civarlarında öldü ve yerine II. Harihara geçti. Son Hıçkırık Son Hıçkırık, 1971 yılında Ertem Eğilmez'in yönettiği renkli Türk filmi. Filmin senaryosu Sadık Şendil tarafından kaleme alınmıştır. Başrollerini Hülya Koçyiğit, Kartal Tibet ve Metin Serezli'nin paylaştığı filmin yardımcı rollerinde de önemli karakter oyuncuları yer almıştır. Kerime Nadir'in 1955 tarihli Son Hıçkırık romanından uyarlanmıştır. Ama uyarlama aşamasında içerik çok farklılaştırılmıştır. 1950’lerde Çamlıca’daki köşk. Kenan Bey (Metin Serezli) ve yardımcısı Ferhat Dayı (Münir Özkul) yalnız yaşıyorlar. Kapı yalnızca gazete ve dergileri getiren postacıya (Ali Demir) açılıyor. Yıllardır ziyaretçileri yok. Kenan yaşlanmış, saçlarına kır düşmüştür. 30 yıl önce mutluluk ve acıyı peş peşe yaşamış. Kenan ile Nalan (Hülya Koçyiğit) birbirlerine aşıktırlar. Komşu köşkteki İlhami (Kartal Tibet) de Nalan'a karşılıksız olarak aşık olmuştur. Kenan ile Nalan ile evleneceklerken, İlhami aşkını ilan eder. Nalan kardeş gibi sevdiğini söyleyerek geçiştirmeye çalışır. Evlilik imzaları atılır. Gelin ve damat mutludurlar. Ancak İlhami Nalan'ı vurarak öldürür. Yıllar sonra, teyzesi Nalan'a çok benzeyen Handan (Hülya Koçyiğit) ve babası İlhami'ye benzeyen asteğmen Ferit (Kartal Tibet) tanışırlar. Son Hıçkırık filmi, hem kaynaklandığı aynı adlı 1955 tarihli Kerime Nadir romanından, hem devamı olduğu 1935 tarihli Hıçkırık romanından, hem de 1953 ve 1965 tarihli filmlerden oldukça farklıdır. Handan karakteri, Nalan karakterinin değil kız kardeşinin çocuğudur. Nalan, İlhami ile değil Kenan ile evlenmiştir. "Hayri Esen" Kartal Tibet'i, "Jeyan Mahfi Tözüm" Hülya Koçyiğit'i "Necdet Mahfi Ayral" Faik Coşkun'u, "Erdoğan Esenboğa" Önder Somer'i seslendirmiştir. Filmde fon müziği olarak 32 dakika boyunca bestesi Şekip Ayhan Özışık'a ait olan "Son Hıçkırık" şarkısı kullanılmıştır. Necip Celal Andel'in "Ayrılık" adlı tangosu ise iki kez duyulmaktadır. Filmde kullanılan diğer müzik eserleri şunlardır: Niko Kovi Niko Kovi ya da Nikos Kovis (d. 6 Ocak 1953, İstanbul), Türk eski millî futbolcudur. Rum kökenli Kovi, 1953'te Kınalıada'da dünyaya geldi. Liseyi Avusturya Lisesi'nde okudu. Futbola Vefa Spor Kulübü'nde başladı. 1968-69 sezonunda A takıma dahil oldu. İlk maçına sezonun son maçı olan İzmirspor karşılaşmasında çıktı. Son 23 dakika forma giydi. Niko, ilk maçına çıktığında sadece 16 yaşındaydı. Vefaspor maçı 2-1 kazanarak birinci ligde kalmayı başardı. 1969-70 sezonunda da son anda kümede kalmayı başardılar. Kovi ise 17 maçta forma giyerek takıma iyice adapte oluyordu. Türkiye Ligi'ndeki ilk golünü 18 Aralık 1971'de Boluspor'a attı. Vefa maçı bu golle 1-0 kazanmıştı. 1971-72 sezonunda uzun süre sonra ilk kez küme düşme sıkıntısı yaşamayan takımda parlayan Niko, AEK'dan da teklif alsa da Vefa'da kalmaya karar verdi. 1972-73 Vefa'daki son sezonu oldu. 29 maçta 1 gol ile takımın en aktif oyuncularından olan futbolcu, kariyerinin ilk kırmızı kartını da Fenerbahçe ile oynadıkları maçta gördü. Sezon sonunda Vefa kümede kalmayı yine averajla başarıyordu. Vefa kulübü borçları nedeniyle bazı futbolcularını satılığa çıkardı. Bunlardan biri de Niko oldu. Beşiktaş, bu transfer için ayrıca Vefa ile özel bir maç oynadı. Niko ilk sezonunda Beşiktaş'ın 30 maçında da forma giyerek takımın banko ismi oldu. Sezon içinde attığı tek golü de eski takımı Vefa'ya kaydetti. Ancak Fenerbahçe'nin ardında lig ikincisi olabildiler. Sonraki sezon da Niko, tüm maçlarda Beşiktaş forması giydi. 1975-76 sezonu Beşiktaş tarihinin en başarısız sezonu oluyordu. Niko Kovi, defans olmasına rağmen attığı 3 golle takımına yardım etse de ligi 11. tamamladılar. 1977-78 sezonu Beşiktaş'taki son sezonu oldu. Aralık ayında geçirdiği hastalığın da etkisiyle sadece 9 maçta forma şansı bulan futbolcu, gol kaydedemedi. Kovi, Beşiktaş ile lig şampiyonluğu kazanamasa da varolan diğer kupaların hepsini kazandı. 1974 Cumhurbaşkanlığı Kupası finalinde oynamasa da kupaya kazanamadıkları 1975 ve 1977 kupa finallerinde forma giydi. 1974 Başbakanlık Kupası finalinde Bursaspor karşısında forma giydi. Normal süresi 2-2 biten maçın 115. dakikasında attığı golle kupayı Beşiktaş'a kazandıran isim oldu. 1977 Başbakanlık Kupa finalinde de forma giydi ve ikinci kez kupayı kazandılar. Beşiktaş tarihindeki en unutamadığı an ise 1974-75 Türkiye Kupası finalidir. Beşiktaş, Trabzonspor karşısında finalin ilk ayağını 1-0 kaybetmişti. İkinci maç Kovi, attığı golle Beşiktaş'ı 1-0 öne geçirdi. Beşiktaş maçı 2-0 kazanarak tarihinin ilk Türkiye Kupası'nı müzesine götürdü. 1977'de ise kupayı Trabzonspor'a kaybederlerken Kovi iki maçta da forma giymişti. Kovi, Beşiktaş ile birlikte 5 kez Avrupa maçına çıkmıştı. Bunlar 1974-75 UEFA Kupası'nda Steagul Roşu Braşov, 1975-76 Kupa Galipleri Kupası'nda AC Fiorentina (iki maçın sadece birinde forma giydi) ve 1977-78'de yine aynı kupada Diósgyőri VTK maçlarıydı. Beşiktaş, bu maçların hiçbirinde üst tura çıkamadı. Kovi, 1978 yılında ünlü Yunan takımlarından Panathinaikos ile anlaşıp Beşiktaş'tan ayrıldı. Bu takımda 5 sezon boyunca form giyen Niko, Yunan şampiyonluğu yaşayamadı. 1979-80 sezonunda lig üçüncüsü olarak UEFA'ya gitme hakkı kazandılar. 1980-81 sezonunda 34 maçın hepsinde forma giydi. Takım lig beşincisi olsa da ligin en az gol yiyen ikinci ekibiydi. Ayrıca UEFA Kupası'nda Juventus FC karşısında forma giydi. 1981-82 sezonunda Yunanistan Kupası'nın sahibi oldular. Larissa'yı 1-0 yendikleri maçta Kovi, 90 dakika forma giydi. Sezon içinde bu sefer UEFA Kupası'nda Arsenal FC karşısında forma giydi. 1982-83 sezonu Panathinaikos'da geçirdiği son sezon oldu. 1983'te Panathinaikos'un kardeş takımı OFI Girit'e gönderildi. Başkanın hedefi OFI'nin de Yunanistan Ligi'nde başarılı olmasıydı ancak birinci sezonunda OFI sadece 8. olabildi. 1984-85, Kovi'nin son sezonuydu. 15 maçta 1 gol attığı sezonu OFI 10. olarak bitirdi. Kovi, 1971'de Avrupa Şampiyonası elemeleri için 3 maç Türkiye 18 yaş altı millî futbol takımı forması giyerek ilk kez millî oldu. 1971-1975 arasında ise zaman zaman Avrupa Şampiyonası elemeleri zaman zaman da hazırlık maçları için Türkiye 21 yaş altı millî futbol takımında oynadı. 1974'te düzenlenen RCD Kupası kadrosuna Coşkun Özarı tarafından dahil edildi. İran ile oynanan maçta ilk kez millî formayı giydi. Türkiye, 2 maçın 2'sini de kazanarak kupanın sahibi oldu. Yine aynı yıl Balkan Kupası'nda mücadele eden Türkiye kadrosuna Bulgaristan maçı için dahil edildi. Ancak rakiplerine 5-1 mağlup oldular. Millî takımla daha sonra bir EURO 1976 eleme maçı, bir hazırlık maçı ve bir 1978 Dünya Kupası eleme maçında sahaya çıktı. Piece by Piece (Katie Melua albümü) Piece by Piece, 2005'te yayınlanan, Gürcü caz ve blues şarkıcısı Katie Melua'nın ikinci albümüdür. Versus Versus, Amerikalı R&B şarkıcısı Usher'ın ilk EP'sidir. Altıncı stüdyo albümü "Raymond v. Raymond"ın deluxe basımıyla aynı gün, 24 Ağustos 2010'da LaFace Records etiketiyle yayınlandı. "Raymond v. Raymond" albümünde görev alan prodüktörlerin çoğu bu albüme de katkıda bulundular: Polow da Don, Jim Jonsin, Rico Love, Drumma Boy, Jimmy Jam and Terry Lewis, Tha Cornaboyz ve Max Martin. ""Raymond v. Raymond"ın son bölümü" olarak değerlendirilen EP'de yeniden bekar olmak ve babalık gibi konular işlendi. EP, çıktığı hafta 46 bin kopya sattı ve Amerikan "Billboard" 200 listesine dört numaradan giriş yaptı. Böylece Usher'ın ABD listesinde ilk ona giren altıncı albümü olurken; albümden iki başarılı single çıktı. "DJ Got Us Fallin' in Love" dünya çapında büyük dikkat çekerken, "Hot Tottie" adlı parça ABD'de ilk otuza girdi. EP, dünya çapında orta seviye bir başarı elde etti. Albümün pop odaklı içeriği bazı eleştiriler alsa da, "Versus" genellikle olumlu yorumlarla karşılandı. "Versus", 24 Ağustos 2010'da Amerika Birleşik Devletleri'nde piyasaya çıktı. "DJ Got Us Fallin' in Love" pop dinleyicileri ve "Hot Tottie" hip-hop/R&B dinleyicileri hedeflenerek albüm öncesinde yayınlandı. "Versus"taki parçalar, ABD'de EP ile aynı gün ve İngiltere'de 20 Eylül'de yayınlanan "Raymond v. Raymond" albümünün delüks basımında da yer aldı. "Versus"ın uluslararası basımı EP olarak değil, tam uzunluklu bir albüm olarak 1 Ekim 2010'da yayınlandı. EP'deki parçalara ek olarak Enrique Iglesias düeti "Dirty Dancer", "More", "OMG", "Lil Freak", "Hey Daddy (Daddy's Home)" ve "Papers" singleları da bu albüme konuldu. "DJ Got Us Fallin' in Love", (Pitbull eşliğinde, Max Martin prodüksiyonu), albümün ilk single'ı olarak yayınlandı. 13 Temmuz 2010'da iTunes'da satışa çıkan şarkı, 20 Temmuz 2010'da ABD radyolarına servis edildi. Şarkı dünya çapında dikkatleri üzerine çekti. ABD, Avustralya, Kanada ve Yeni Zelanda'da ilk beş içine girmeyi başardı. Eleştirmenlerin de olumlu karşıladığı şarkı, taşıdığı kulüp havası ve nakaratıyla övgüler aldı. "Billboard" Hot 100'de dört ve Pop Songs'da iki numaraya ulaştı. "Hot Tottie", (Jay-Z eşliğinde, Polow da Don prodüksiyonu), ikinci single olarak 9 Ağustos 2010'da ABD radyolarında çalınmaya başladı. Ciara'nın da şarkıda yer alacağı duyuruldu, ancak şarkının son hâline Ciara vokalleri konulmadı. Şarkı büyük beğeni gördü, "DJ Got Us Fallin' in Love" ile beraber albümün en önemli noktalarından biri olarak değerlendirildi. Hot R&B/Hip-Hop Songs listesinde dokuz ve Hot 100 listesinde 22 numaraya yükseldi. "Lay You Down", üçüncü single sıfatıyla 28 Eylül 2010'da ABD'de bazı radyolara gönderildi. Heo Young Saeng Heo Young Saeng (d. 3 Kasım 1986) Güney Koreli şarkıcıdır. İlk olarak SM Entertainment’te stajyerdi. Daha sonra DSP Entertainment’e katıldı ve SS501 üyesi olarak 8 Haziran 2005’te ilk çıkışını yaptı. 2006 yılında Park Jung Min ile birlikte Mayıs'tan Ağustos'a kadar (SBS)Youngstreet Radyosu'nda DJ'lik yaptı. Ses tellerindeki rahatsızlıktan dolayı devam edemedi. Park Jung Min ve Kim Hyun Joong'un solo çalışmaları dolayısıyla SS501 albüm Temmuz 2009'a ertelendi. Bu nedenle, diğer üç üye Heo Young Saeng liderliğinde bir alt birim oluşturmuş ve 2008 yılı Kasım ayında UR Man adlı mini albümünü yayınlamışlardır. Solo şarkısı "사랑 인거죠"("Is it love? ") UR Man albümü zamanında piyasaya çıktı. Şarkıyı kendi yazmış ve düzenlemiştir. SS501 üyeleri arasında bu şekilde çalışma yapan tek kişidir. Bu şarkıyı 2007 yılında SS501 Japonya faaliyetleri sırasında yazmıştır.2011 yılında solo albümünü çıkarttı.Bu albümde bayan Koreli pop grubu 4minute'in rapçisi Hyuna ile birlikte "Let İt Go" şarkısını seslendirdi.Bu şarkı albümün çıkış parçasıdır.Albüm ün ikinci şarkısı "Rainy Haert"ı ise SS501'daki grup arkadaşı Kim Kyu Jong ile seslendirmiştir. Solo Album: Let It Go Tracklist: Mendham Borough, New Jersey Mendham, ABD'nin New Jersey eyaletine bağlı Morris County'de yer alan bir yerleşim birimidir. New York'un yaklaşık 64 km batısında bulunan Mendham'ın 2000 yılı nüfusu 5097'dir. Mendham kentinin kuruluşu New Jersey'in İngiliz sömürgesi olduğu döneme rastlamaktadır. 29 Mart 1749'da Hanover, Morris ve Rockaway kentlerinin birleştirilmesiyle oluşturulan yerleşim birimi Amerikan Bağımsızlık Savaşı'nın ardından çıkarılan bir yasayla 21 Şubat 1798'de New Jersey topraklarına katılmıştır. Kent topraklarının bir bölümü 1 Ocak 1806'da kurulan Randolph kentine aktarılmıştır. Centilmenler kulübü Centilmenler kulübü (İngilizce "gentlemen's club"), 18. yüzyılda Britanyalı üst sınıf erkeklerin üye olduğu özel bir sosyal kulüp türü. 19. yüzyılın sonunda İngiliz üst orta sınıf erkek ve kadınların katılımıyla popülerliği artmıştır. Günümüzde üye kabulünde daha esnek davranan bu tür kulüpler Birleşik Krallık'ın yanı sıra birçok ülkede mevcuttur. Centilmenler kulübü terimi Amerika Birleşik Devletleri'nde striptiz kulüplerinden söz ederken kullanılmaktadır. 1989 Şampiyon Kulüpler Kupası Finali 1989 Şampiyon Kulüpler Kupası Finali, UEFA'nın en büyük kulüp turnuvası olan Şampiyon Kulüpler Kupası'nın 1988-89 sezonunun şampiyonunu belirleyen maç. İtalya'nın Milan ile Romanya'nın Steaua București takımları arasında oynanmıştır. 1955'ten beri düzenlenen turnuvanın otuz dördüncü finali olan maçı Batı Almanyalı hakem Karl-Heinz Tritschler yönetmiştir. İspanya'nın Barselona kentindeki Nou Camp'da oynanan maçı 97,000 kişi izlemiştir. Maçın sonunda Steaua Bükreş'i 4-0 yenen Milan kupayı kazandı. Milan'ın gollerini ikisi de Hollandalı olan Marco van Basten ile Ruud Gullit attı. Milan katıldığı dördüncü finalde üçüncü kez şampiyon oldu. Steaua Bükreş ise katıldığı ikinci finalde ilk kez sahadan mağlup ayrıldı. 1990 Şampiyon Kulüpler Kupası Finali 1990 Şampiyon Kulüpler Kupası Finali, UEFA'nın en büyük kulüp turnuvası olan Şampiyon Kulüpler Kupası'nın 1989-90 sezonunun şampiyonunu belirleyen maç. İtalya'nın Milan ile Portekiz'in Benfica takımları arasında oynanmıştır. 1955'ten beri düzenlenen turnuvanın otuz beşinci finali olan maçı Batı Almanyalı hakem Karl-Heinz Tritschler yönetmiştir. Avusturya'nın başkenti Viyana'daki Praterstadion'da oynanan maçı 57,500 kişi izlemiştir. 1964 ve 1987 yıllarından sonra bu stadda oynanan üçüncü finaldir. Maçın sonunda Benfica'yı 1-0 yenen Milan kupayı kazandı. Milan'ın golünü Hollandalı Frank Rijkaard attı. Bir önceki sezonunda şampiyonu olan Milan böylece iki sezon üst üste şampiyon olmuş oldu.Toplamda ise katıldığı beşinci finalde dördüncü kez şampiyon oldu. Benfica ise katıldığı yedinci finalde beşinci kez sahadan mağlup ayrıldı. Jeologlar listesi Lotos Club Lotos Club bir grup yazar ve eleştirmen tarafından 1870 yılında New York'ta kurulan centilmenler kulübüdür. Kulübün eski üyelerinden Mark Twain'e göre Lotos, "kulüplerin asıdır". Kulüp, sloganını Alfred, Lord Tennyson'un "The Lotos-Eaters" adlı şiirinden almaktadır: 1991 Şampiyon Kulüpler Kupası Finali 1991 Şampiyon Kulüpler Kupası Finali, UEFA'nın en büyük kulüp turnuvası olan Şampiyon Kulüpler Kupası'nın 1990-91 sezonunun şampiyonunu belirleyen maç. Yugoslavya'nın Crvena Zvezda ile Fransa'nın Marsilya takımları arasında oynanmıştır. 1955'ten beri düzenlenen turnuvanın otuz altıncı finali olan maçı İtalyan hakem Tullio Lanese yönetmiştir. İtalya'nın Bari şehrindeki Stadio San Nicola'da oynanan maçı 56,000 kişi izlemiştir. Normal süresi 0-0 biten maçın uzatma dakikalarında da gol olmayıca penaltı atışlarına geçildi. Penaltılar sonucu Marsilya'yı 5-3 yenen Kızılyıldız kupayı kazandı. Kızılyıldız çıktığı ilk finalde şampiyon oldu. Ayrıca bunu başaran ilk Yugoslavya takımı oldu. Marsilya ise katıldığı ilk finalde sahadan mağlup ayrıldı. Anote Tong Anote Tong (Çince, 湯安諾); (d. 11 Haziran 1952), 2003-2016 yılları arasında Kiribati devlet başkanlığı görevini yürüttü. Anote Tong Kiribati'deki Maiana adasında II. Dünya Savaşı'ndan sonra Nei Keke Gilberts'e yerleşen Çinli bir göçmen çocuğudur. Lise öğrenimi için St. Bede Koleji'ne gitti. Canterbury Üniversitesini bitirdi ve daha sonra Londra Ekonomi Okulu'nda master yaptı. Marcus Stephen Marcus Stephen (d. 1 Ekim 1969), Nauru Cumhuriyeti eski devlet başkanı. 2007 yılı Aralık ayında göreve başladı. Aynı zamanda eski bir üst sınıf halterci olarak Commonwealth Oyunları'nda 7 altın madalya ve 5 gümüş madalya kazananmıştır ve Okyanusya Halter Federasyonu ve Nauru Milli Olimpiyat Komitesinin şu anki başkanıdır. 10 Kasım 2011'de Nauru devlet başkanlığı görevi sona ermiştir. 1920 Amerika Birleşik Devletleri başkanlık seçimleri 1920 Amerika Birleşik Devletleri başkanlık seçimleri, ve Demokrat Başkan Woodrow Wilson'a yönelik sert eleştirilerin öne çıktığı seçim sürecidir. Savaş dönemi sona erdiğinden kampanyalarda öne çıkan öge ABD'nin Milletler Cemiyeti'ne üyeliği konusu olmuştur. Denizaşırı ülkelerin çatışma ve devrimlerle çalkalandığı bu dönemde ABD'deki başlıca sorunlar Chicago ve diğer kentlerdeki ırksal ayaklanmalar ile et ve çelik endüstrisinde yaşanan grevlerdi. Wall Street'e yapılan saldırılar ise radikal ve terörist öbek korkusunu tetiklemiştir. Seçim Cumhuriyetçi Parti adayı Warren G. Harding'in zaferiyle sonuçlanmıştır. V. George Tupou V. George Tupou (Tam adıya V. Siaosi Tāufaʻāhau Manumataongo Tukuʻaho Tupou) (d. 4 Mayıs 1948, Tongatapu, Tonga - ö. 18 Mart 2012, Pokfulam, Hong Kong), Tonga'nın eski kralı. 4 Mayıs 1966 tarihinde Veliaht Prens olarak atanan George Tupou, İsviçre'de ilköğretim okuluna gitti. Ortaöğretimi için Yeni Zelanda'nın Auckland'da King College'e gitti. İngiltere'de Sandhurst'a Oxford Üniversitesi ve Kraliyet Askeri Akademisi eğitimi için gitti. Veliaht Prens olarak Tupoutoa, Tonga siyasetinde büyük etki gösterdiği 1979 ile 1998 yılları arasında Dışişleri Bakanı olarak görev yaptı. V. Tupou 11 Eylül 2006 tarihinde babası IV. Tāufaʻāhau Tupou'nun ölümünden sonra kral olarak yemin etti. 18 Mart 2012'de Hong Kong'daki bir hastanede yaşamını kaybetti. 1992 Şampiyon Kulüpler Kupası Finali 1992 Şampiyon Kulüpler Kupası Finali, UEFA'nın en büyük kulüp turnuvası olan Şampiyon Kulüpler Kupası'nın 1991-92 sezonunun şampiyonunu belirleyen maç. İspanya'nın Barcelona ile İtalya'nın Sampdroria takımları arasında oynanmıştır. 1955'ten beri düzenlenen turnuvanın otuz yedinci finali olan maçı Alman hakem Aron Schmidhuber yönetmiştir. İngiltere'nin başkenti Londra'daki Wembley Stadyumu'nda oynanan maçı 70,827 kişi izledi. 1963, 1968, 1971 ve 1978 yıllarından sonra Wembley'de oynanan beşinci finaldir. Maçın normal süresi 0-0 bitti. Uzatmalarda ise Barcelona Koeman'ın ayağından bulduğu golle Sampdoria'yı 1-0 yendi. Barcelona çıktığı üçüncü finalde ilk kez şampiyon oldu. Real Madrid'den sonra bunu başaran ikinci İspanyol takımı oldu. Samdroria ise katıldığı ilk finalde sahadan mağlup ayrıldı. Ayrıca bu final turnuvanın Şampiyon Kulüpler Kupası adıyla oynanan son finalidir. Bu sezondan sonra turnuvanın statüsü değişmiş ve adı UEFA Şampiyonlar Ligi olmuştur. Alışmak Alışmak (İng. The Hang of It), Amerikalı yazar J. D. Salinger'ın bir öyküsüdür. Askerlik yaşamının erdemlerini konu alan "Alışmak", "Collier's" dergisinin 12 Temmuz 1941'de çıkan sayısında yayınlandı. II. Dünya Savaşı'nın sürüyor olması sebebiyle ordu ve askerlikle ilgili konular o günlerin popüler konusuydu. Televizyonun olmadığı 1930'lu ve 1940'lı yıllarda ticari kurgu öykü pazarını elinde tutan dergiler olan "Collier's", "Saturday Evening Post" ve "Esquire" büyük okuyucu kitlelerine ve reklam gelirlerine sahiptiler. Bazı yazarların sadece bu tarz dergilere öykü yazarak geçiniyordu. "Alışmak" ile Salinger da pazara satabileceği türde öyküler yazabileceğini kendisine kanıtlamış oldu. 1941 yılı geldiğinde Salinger, bir önceki sene iki öyküsünü dergilerde yayınlatmış bir yazardı. "Gençler"'i yayınlayan "Story" dergisi yazara 25 dolar ödeme yapmıştı. Yazar, "Git Eddie'yi Gör"'den ise para kazanmamıştı. Finansal olarak zor günler geçiren Salinger, Valley Forge Askeri Okulu'nda okurken tanıştığı yakın arkadaşı Herb Kauffman ile birlikte İsveç-Amerikan Denizcilik Şirketi'ne ait lüks bir yolcu gemisi olan SS Kungsholm'ün eğlence kadrosunda işe girdi. Orta ve Güney Amerika ülkelerine seyahat eden turistleri ağırlayan gemi 15 Şubat 1941'de yola çıktı. Her ne kadar bir tatil gemisi olsa da Kungsholm'ün yolcuları arasında en çok konuşulan konu II. Dünya Savaşı'ydı. Salinger, insanların askerlik hakkındaki öykülere her zamankinden fazla ilgi gösterdiğini gözlemleyince 6 Mart'ta gemiden ayrıldı. Askerlik yaşamının erdemlerini konu alan ve hiçbir psikolojik derinlik içermeyen bir öykü olan "Alışmak"'ı yazdı. Geniş bir okuyucu kitlesini gülümsetmeyi hedeflemiş olan Salinger'ın bu sade öyküsü sonuyla O. Henry tarzı hikâyeleri anımsatıyordu. Yazarın kitap ajanı Dorothy Olding öyküyü 1941'in bahar aylarında "Collier's" dergisinin editörlerine sundu. "Collier"'s çok okunan, popüler dergilerden biriydi ve eserlerini yayınladığı yazara yüklü miktarda yaptığı ödemelerle (2000-3000 Dolar civarı) tanınıyordu. O dönem normal kabul edilen boyutlardan biraz daha kısa olan öyküsü dergiye kabul edilen Salinger'ın bu miktardan daha az aldığı tahmin edilir. "Collier"'s dergisi "Alışmak"'ı 12 Temmuz 1941'de yayınladı. Böylece Salinger'ın bir öyküsü ilk kez ulusal bir yayında yer aldı. Hikâye dergide resimli bir tam sayfada yer aldı ve "Bu sayfada tamamlanan kısa bir öykü" başlığı ile basıldı. Salinger, kendi edebiyat anlayışının dışında, popülist bir öykü yazdığı için utanıyor ve arkadaşlarına bu eseri önemsememelerini söylüyordu. Buna rağmen "Collier"'s başlangıcını mesleki olarak önemli bir adım olarak görüyordu. Yazar ciddi bir içeriği olmayan hikâyesinin kazandığı ticari başarıdan şaşkınlık duymuştu. Salinger, "Alışmak"'ta daha önce yayınlanan iki öyküsündeki gibi üst sınıf gençlerin sığ problemlerini anlatmadı. Bunun yerine ABD halkının o günlerde çok ilgilendiği bir konu olan askerliği işledi. Öykü anlatıcının oğlu Harry'nin orduya yazıldığını söylemesi ile başlar. Harry'nin askerliğin ilk günlerindeki bocalaması babasına bir başka eri Bobby Pettit'i anımsatmıştır. Bobby de 1917'de orduya girdiğinde işinde çok başarısızdır. Onu eğitmekle sorumlu olan Çavuş Grogan bu başarısızlığını sürekli Bobby'nin yüzüne vurur. Bobby'nin çavuşa verdiği cevap hep aynıdır: "askerliğe alışacağım". Harry, mesleğini o kadar çok sevmektedir ki Çavuş'un tüm hakaretlerine rağmen inancını kaybetmez ve adama sadece her seferinde aynı yanıtı vermeye devam eder. Harry bir gün albay olmayı hedeflemiştir ve bu gayesini de çavuşla paylaşır. Anlatıcı oğlu Harry'le Bobby Pettit arasındaki bu benzerlik hakkında düşündüklerini sadece okuyucuyla paylaşır. Eşine ise fikirlerinden bahsetmez. Eşi, oğullarını eğiten çavuşun çok sert olduğuna ve alayın albayının ise ortalıkta dolaşıp önemli görünmeye çalışmak dışında bir şey yapmadığına inanmaktadır. Kadına göre albay orduya yeni giren erlere yardımcı olabilir. Anlatıcı eşinin bu şikayetlerinde haksız olduğunu düşünmektedir. Ona göre oğlu orduya alışma sürecindedir ve alıştığı zaman çok iyi bir asker olacaktır. Öykünün sonunda anlatıcının aslında kendi oğlunun alayının albayı olan Bobby Pettit olduğu anlaşılır. Bobby, orduya alışmış ve tıpkı ilk günlerinde istediği gibi albay olmayı başarmıştır. Bu öyküyle Salinger, para kazanabilmek için daha popülist eserler üretebileceğini görmüş oldu. "Alışmak"'ı da yayınlayan "Collier's" 12 Aralık 1942'de bu kez yazarın "Piyadenin Özel Notları" ("Personal Notes of Infantryman") isimli hikâyesini bastı. Yazar, "Piyade"'de de "Alışmak"'ta kullandığı basit formülü uygulamıştı ve ikisi çok benzer öykülerdi. Salinger bu öyküyü yazdıktan kısa bir süre sonra orduya yazılmaya karar verdi. Bu kararında maddi problemlerin etkin olduğu düşünülse de Salinger'ın 23 sene önce benzer bir karar almış olan F. Scott Fitzgerald'a özendiğini düşünenler de oldu. Speak of the Devil Speak of the Devil ÅŸu anlamlara gelebilir: Hıçkırık (film, 1965) Hıçkırık, 1965 yılında Orhan Aksoy'un yönettiği Türk filmi. Filmin senaryosu Hamdi Değirmencioğlu tarafından kaleme alınmıştır. Başrollerini Hülya Koçyiğit, Ediz Hun ve Kartal Tibet paylaşmıştır. Kerime Nadir'in 1936 tarihli Hıçkırık romanından yapılan ikinci uyarlamadır. İlk uyarlama, 1953 yılında Atıf Yılmaz tarafından çevrilmiştir. 1971 yılında yine Kerime Nadir'in devam romanı olan Son Hıçkırık romanından uyarlanan bir devam filmi olan Son Hıçkırık çevrilmiştir. Kenan (Ediz Hun), Çamlıca’da bir köşkte yaşamaktadırlar. Kenan'ın babası Yüzbaşı Ziya Bey bir av kazasında ölmüştür. Müfettiş Azmi Bey (Hulusi Kentmen) Kenan'a babalık yapmıştır. Kenan büyüdüğünde Azmi Bey'in kızı Nalan'a (Hülya Koçyiğit) aşık olur. Tek sorun Nalan'ın öksürük nöbetleridir. Dr İlhami (Kartal Tibet) zatülcenp teşhisi koyar. "Jeyan Mahfi Tözüm" Hülya Koçyiğit'i, "Hayri Esen" Ediz Hun'u, "Fadıl Garan" Selahattin İçsel'i, "Pekcan Koşar" Semih Sezerli'yi, "Toron Karacaoğlu" Kartal Tibet'i, "Kemal Ergüvenç" Hulusi Kentmen'i, "Agah Hün" Nuri Altınok'u ve "Erdoğan Esenboğa" Hüseyin Kutman'ı seslendirmiştir. Filmde kullanılan müzik eserleri: Christmas Christmas ÅŸu anlamlara gelebilir: 2011 Audi Cup 2011 Audi Cup, dört takımın katıldığı iki günlük futbol turnuvasıdır. Maçlar Münih, Almanya'daki Allianz Arena'da oynanmıştır. Bayern Münih'i finalde 2-0 yenen Barcelona şampiyon olmuştur. Internacional ise Milan'ı penaltılar sonucunda yenerek turnuvayı üçüncü bitirmiştir. "Karşılaşma saatleri yerel saat ile gösterilmiştir (UTC+2)." İdris Yıldız 1950′de Ordu’da doğdu. İlkokulu Güzelordu İlkokulu'nda, Ortaokulu Ata Koleji'n İstanbul’da okudu. Liseyi Ordu Lisesi'nde, Üniversiteyi ise Ankara Devlet Mühendislik Mimarlık Akademisi İnşaat Mühendisliği Fakültesi'ni Ankara’da bitirdi. Ticari Faaliyetine 1982 yılında Koksal İnşaat A.Ş. Yönetim Kurulu Başkan Vekili olarak başladı. İnşaat ve Fındık sektöründe faaliyet gösteren Koksal İnşaat A.Ş. İdris Yıldız’ın Başkanvekilliği döneminde vergi rekortmeni ve İhracat rekortmeni oldu. Basın sektörüne 1996 yılında Ordu Yorum Gazetesi ile başladı. Gazete halen yayın hayatını sürdürmektedir. İnşaat sektöründe İdris YILDIZ şahıs işletmesi ile 2000-2009 yılları arasında inşaat, müteahhitlik ve mühendislik faaliyetlerinde bulundu. Turizm sektörüne 1990 yılında Koksal Turizm A.Ş. ile başladı. Sivil Toplum Kuruluşlarından, Karadeniz İhracatçılar Birliği Yönetim Kurulu Üyeliği, Ordu Ticaret Odası Yönetim Kurulu Üyeliği, Ordu Ticaret Odası Ankara Delegeliği, Orduspor Kulübü As Başkanlığı, Orduspor Kulübü Yönetim Kurulu Üyeliği görevlerinde bulunmuştur. Evli- Eşi Emekli öğretmendir. İki çocuk babası olan İdris Yıldız, TBMM 24. Dönem Ordu Milletvekili olarak seçildi. Türkiye-Japonya Parlamentolararası Dostluk Grubu üyesidir. 2009 Audi Cup 2009 Audi Cup, dört takımın katıldığı iki günlük futbol turnuvasıdır. Maçlar Münih, Almanya'daki Allianz Arena'da oynanmıştır. Finalde Bayern Münih şampiyon olmuştur. Internacional ise Milan'ı penaltılar sonucunda yenerek turnuvayı üçüncü bitirmiştir. "Karşılaşma saatleri yerel saat ile gösterilmiştir (UTC+2)." Sagar ilÃ§esi Sagar ilçesi "(Peştuca:" ساغر), Afganistan'ın Gur Vilayeti'ne bağlı olan 10 ilçeden birisidir. Yönetim merkezi Titan şehri olan ilçenin 2009 yılı nüfusu 29,500'dir. Ligue 1 (FildiÅŸi Sahili) Fildişi Sahili Premier Ligi ya da sponsor adıyla MTN Ligue 1, 1956 yılında bu yana Fildişi Sahili Futbol Federasyonu tarafından düzenlenen futbol ligi. Lig, Fildişi Sahili'nin en üst düzey futbol ligidir. Şimdiye kadar en çok şampiyonluğu ASEC Mimosas'ın elde ettiği lig tarihinde yalnızca iki yabancı futbolcu gol krallığı yaşamıştır. Bu futbolcular John Zaki ve Ahmed Ouattara'dır. Şahrak ilçesi Şahrak ilçesi, Afganistan'ın