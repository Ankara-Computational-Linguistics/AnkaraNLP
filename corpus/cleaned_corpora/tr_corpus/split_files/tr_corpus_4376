2. turda Galatasaray ile karşılaşmış rakibine 2-0 ve 4-1 lik skorlarla yenilirken 2007 UEFA Intertoto Kupası'nda ise Trabzonspor'a 6-0 ve 4-0 lık skorlarla yenilmiştir. 1951 Ä°talya Bisiklet Turu 1951 İtalya Bisiklet Turu 20 etaplı bir tur olup, 19 Mayıs-10 Haziran 1951 tarihlerinde yapılmıştır. Yarış Fiorenzo Magni tarafından kazanılmıştır. 1952 Ä°talya Bisiklet Turu 1952 İtalya Bisiklet Turu 7 Mayıs-8 Haziran 1952 tarihlerinde yapılan bu tur 20 etaplı olup; Fausto Coppi tarafından kazanılmıştır. İncesaz (anlam ayrımı) İncesaz, aşağıdaki anlamlara gelebilir: Kollywood Kollywood Güney Hindistan'da yaşayan Tamil kabilelerinin oluşturdukları filmdir. Böyle filmlerde, Sengalezce ve Tamilce konuşmayı tavsiye edilir. Sri Lanka'da görülmesi mümkündür. Avrupa BirliÄŸi tarihi Avrupa Birliği'nin temelini, II. Dünya Savaşı sonrasında sanayi bakımından özellikle önemli iki temel hammadde olan kömür ve çelik sektörünü güçlendirmek ve bunları uluslarüstü bir otorite ile kontrol ederek barışı sürdürmek amacıyla 1951'de kurulan Avrupa Kömür ve Çelik Topluluğu oluşturmaktadır. Avrupa Kömür ve Çelik Topluluğu, 18 Nisan 1951'de Belçika, Almanya, Fransa, Hollanda, Lüksemburg ve İtalya arasında imzalanan Paris Antlaşması (1951) ile kurulmuştur. Yine bu ülkelerin imzaladığı 25 Mart 1957 tarihli Roma Antlaşması ile bir başka topluluk daha, Avrupa Atom Enerjisi Topluluğu (Euratom) eklendi ve bu anlaşmayla, aynı tarihte Avrupa Ekonomik Topluluğu (AET) kurulmuş oldu. 1958'de yürürlüğe giren Roma Antlaşması üye ülkeler arasında önce gümrük birliğini, yani malların gümrük vergisi ödenmeksizin üye ülkeler arasında serbestçe alınıp satılmasını öngörmüştür. Bu yapının oluşturulmasının öncüleri Fransız Planlama Teşkilatı Başkanı Jean Monnet ve Dışişleri Bakanı Robert Schuman olmuştur. Jean Monnet ve ekibinin titizlikle hazırlamış olduğu ve Robert Schuman'ın 9 Mayıs 1950'de ilan ettiği metin "Schuman Bildirgesi" adını alacak ve daha sonraları "9 Mayıs" , Avrupa Günü olarak kabul edilecekti. Ancak Roma Antlaşması'nda nihai hedef sadece ekonomik değil ortak tarım, ulaştırma, rekabet gibi diğer birçok alanda ortak politikalar oluşturulması, ekonomik politikaların yakınlaştırılması, ekonomik ve parasal birlik kurulması, ortak bir dış politika ve güvenlik politikası oluşturulmasıdır. Belirtilen bu amaçlara, süreç içerisinde daha sonra imzalanacak olan diğer anlaşmalarla aşamalı olarak ulaşılmaya çalışılmıştır. Şu an itibarıyla, Maastricht Antlaşması (1992) (Avrupa Birliği'ni kuran antlaşma sayılmaktadır), Amsterdam Antlaşması (1999) ve Nice Antlaşması (2003) sonrasında Avrupa Birliği, bazı üyeler dışında parasal birliğe girmiş (Euro), Ortak Dışişleri ve Güvenlik Politikasını benimsemiş, Adalet ve İçişlerinde, suça ilişkin konularda Polis ve Hukuk iş birliğine karar vermiştir. Yorgo Papandreu Yorgo A. Papandreu (Yunanca: Γιώργος Α. Παπανδρέου, d. 16 Haziran 1952, Minnesota, ABD), Yunan siyasetçi. Yunanistan eski başbakanı ve eski PASOK lideri. Aynı zamanda 2006'dan beri Sosyalist Enternasyonal başkanlığını yürütmektedir. Baba tarafından büyük dedesi Polonya asıllıdır. Yunan siyasetinin önemli figürlerinden Papandreu ailesinin üyesidir. İsmini aldığı Yorgo Papandreu'nun torunu, Andreas Papandreu'nun oğludur. 1952'de ABD'nin Minnesota eyaletine bağlı St. Paul kentinde dünyaya geldi. Annesi Amerikalı Margaret Chant'τır. Eğitiminin büyük bölümünü yurt dışında tamamlayan Papandreu, 1981'de babasının isteği ile politikaya girdi ve milletvekili seçildi. Uzun yıllar çeşitli bakanlık görevlerinde bulundu. 1999 Şubat ayında Teodoros Pangalos'un istifası üzerine dışişleri bakanı oldu. Türkiye'nin Avrupa Birliği'ne aday olarak kabul edilmesi için tavır koydu ve Dışişleri Bakanı İsmail Cem'le diyalog kurdu. İsmail Cem'in vefatından sonra cenaze törenine katılıp mezarına toprak attı. Papandreu, 1996-2004 yılları arasında tutarlı politikasıyla Kostas Simitis kabinesinde yer aldı. 2004 yılında PASOK liderliğine seçildi. Daha sonra 2009'da yapılan seçimler ile %42,5 oyla Yunanistan'da iktidara geldi ve Yunanistan başbakanı oldu. 8 Kasım 2011 tarihinde kabinesinde yer alan tüm bakanlar onun isteği üzerine istifa etti. Ertesi gün de kendisi istifa etti. 11 Kasım 2011 tarihinde Yunanistan’ın yeni başbakanı Lukas Papadimos oldu. Görevinden istifa etmiş olmasına rağmen Yunan halkı tarafından içinde bulundukları ekonomik krizin mimarı olarak görülmekte ve tepki görmektedir. Yunanca ve İngilizce'nin yanı sıra İsveççe, Fransızca ve İspanyolca bilmektedir. Åžefik Aker Mehmet Şefik Aker, (1877, Kesriye - 1964, İstanbul), Türk asker. 28 Mayıs 1894 tarihinde girdiği Harp Okulu'ndan 17 Ağustos 1896 tarihinde Teğmen rütbesiyle mezun oldu. 1897 Osmanlı-Yunan Savaşı'na katıldı. 8 Mart 1900 tarihinde Yüzbaşı, 18 Temmuz 1908 tarihinde Binbaşı rütbesine terfi etti. Binbaşı rütbesiyle Trablusgarp Savaşı ve Balkan Savaşları'na katıldı. Şubat 1914 tarihinde Çanakkale'de görev yapan 9. Tümen, 25. Alay, 3. Tabur komutanı oldu. Ekim 1914 tarihinde aynı tümenin 27. Alay komutanlığına atandı. 29 Kasım 1914 tarihinde Kaymakam rütbesine terfi etti. 24 Nisan 1915 tarihinde Gelibolu Yarımadası'na yapılan çıkartmalarla başlayan Çanakkale Savaşları sırasında Arıburnu bölgesinde ANZAC birliklerini ilk karşılayan birlik olan emrindeki 27. Alay ile pek çok çatışmaya katıldı. 8 Ağustos 1915 tarihinde Mustafa Kemal'in Anafartalar Grup Komutanlığı'na atanması üzerine boşalan 19. Tümen komutanlığını üstlendi. Ağustos 1916 tarihinde Galiçya Cephesi'ne gönderilen 15. Kolordu'ya bağlanan 19. Tümen komutanlığını yaptı. 7 Ekim 1916 tarihinde İzmir Tümeni Askerlik Dairesi Başkanlığı görevine atandı. 14 Aralık 1916 tarihinde Miralay rütbesine terfi etti. 28 Ocak 1917 tarihinde 59. Tümen, 19 Temmuz 1917 tarihinde 49. Tümen, 24 Temmuz 1917 tarihinde 57. Tümen Komutanlığı görevlerine atandı. 57. Tümen Komutanlığı görevine ek olarak 24 Ekim 1917 tarihinde 21. Kolordu Komutan Vekili olarak görevlendirildi. Daha sonra 57. Tümen ile beraber İzmir Güney Cephesi (Menderes Grubu) Komutanı olarak tayin edildi. 19 Mayıs 1919 tarihinde 9. Ordu Müfettişi Mustafa Kemal Paşa'nın maiyetinde Anadolu'ya geçti. Ağustos 1920 tarihinde Konya Ayaklanması nedeniyle teşkil edilen Takip Müfrezesi Komutanlığı'na atandı. Aynı zamanda Millî Savunma Bakanlığı'nın Antalya'da İtalyanlardan silah ve cephane tedarikine ait işlerde görevlendirildi. 1 Mart 1921 tarihinde 6. Tümen Komutanlığı, 14 Haziran 1921 tarihinde Antalya ve Havalisi Komutanlığı, 24 Kasım 1921 tarihinde 7. Tümen Komutanlığı, 9 Mayıs 1922 tarihinde Konya Divan-ı Harb-i Mahsusi Başkanlığı, 11 Eylül 1922 tarihinde Elazığ'da 11. Kolordu Asker Alma Kurulu Başkanlığı görevlerine atandı. Kasım 1923 tarihinde açığa alındı. 28 Ocak 1924 tarihinde MSB 2 Numaralı İstanbul Üstsubay ve Subay Divanıharp Üyesi olarak tayin edildi. 25 Şubat 1931 tarihinde emekli oldu. 6 Şubat 1964 tarihinde İstanbul'da vefat etti. Geometrik medyan Geometrik medyan bir Euclid-tipi uzayda bulunan aralıklı set halindeki örneklem noktaları, bu noktalar arasındaki uzaklıkların toplamını en küçük (minimum) yapan bir nokta olarak tanımlanır. Tek boyutlu veri serisi içinde veri noktaları arasında uzaklıkları minimum yapma özelligi olan medyanın, çok boyutlu veri uzayında karşıtı olup, bir çokdeğişirli merkezsel konum ölçüsü olur. Geometrik medyan için kullanılan diğer adlar Fermat-Weber noktası veya 1-medyan olur. "Geometrik medyan" yöneylem araştırması, Endüstri Mühendisliği alanlarında bulunan ve pratikte çok önemi olan standart üretim ve dağıtım kuruluşu konumlanma problemi için kullanılan yaklaşımlardan en popüleridir; çünkü "geometrik medyan" noktasında konumlanma taşıma maliyetlerini en küçük yapan bir noktadır. Geometrik madyan için matematik biçimde tanımlama şöyle yapılır: Her biri formula_1 içinde "m" tane nokta olan formula_2 seti verilmiş olsun. Bu halde geometrik medyan matematiksel olarak şöyle tanımlanır: Burada "argmin" verilen toplamanın hangi argümanlara göre minimumunun bulunduğunu gösterir. Bu halde bütün formula_4 noktalarina giden Euclid-tipi uzaklıklarının toplamını minimum yapacak bir başlangıç noktası olan formula_5 noktasıdır. Kavram olarak anlaşılması oldukça kolay olan geometrik medyan bulmak için kullanabilcek bir matematik formül daha mevcut değildir. Geometrik medyana benzer olan, ve her örneklem noktasının uzaklık karelerinin toplamını minimum yapan sentroid veya kütle merkezi için basit bir formül bulunmaktadır. Ama uzaklık toplamını minimize edecek geometrik medyan için bunun imkânsız oldugu, yani sadece aritmetiksel işlemler ve "k"inci kökler hesapları kullanılmasını öneren bir matematik formülün bulunmasinin genel olarak mümkün olamayacağı, ispatlanmıştır., Cebirsel sekilde bir formulun bulunamasina ragmen, sayisal yaklasimlar kullanılarak yinelemeli surecle, her bir yinelemede daha geometrik medyan için cok uygun yaklasik değerler bulunabilir. Bu tip yordamlarin kullanilmasi temelinde bulunan gercek uzakliklarin toplaminin bir konveks fonksiyon olamasidir cunku her orneklem veri noktasina uzaklik konveks oldugu icin, konveks fonksiyonlarin toplaminin da konveksdir. Boylece her bir çözüm asamasinda uzakliklarin toplamini azaltan bir yordam bir yoresel optimum noktasina takilip kalmamaktadir. Geometrik medyan bulmak icin kullanilan bir yineleme ile yaklasik çözüm bulma islemine Weiszfeld'in algoritması adi verilmektedir. ve bu yinelemeli tekrar agirliklanmis en kucuk kareler yonteminin bir degisik seklidir. Bose ve arkadaslari (2003) bu probleme bir yaklasik optimal çözüm değeri bulmak icin daha komplike geometrik optimizasyon yontemlerinin kullanilmasini onermektedirler. Eğer "y" tüm diğer verilmiş noktalar olan "x" lerden belirgin olarak farkı ise, "y"nin geometrik medyan olması ancak ve ancak şu ifadeyi tatmin ederse mümkündür: Bu ise Weiszfeld'in algoritmasının yakın benzeri olan şu ifadeyle aynıdır: Eğer "y" verilmiş olan noktaların bazılarına eşit ise, o halde "y"nin geometrik medyan olması ancak ve ancak koşuluna uyan "u" vektörlerinin bulunması ile mümkün olur. Burada "x" ≠ "y" için ve "x" = "y" iÃ§in olur. Girit Eyaleti Girit Eyaleti, 1669 yılında kurulan Osmanlı Devleti eyaleti. Merkezi önce Kandiye sonra Hanya olmuştur. Girit adası, Girit Savaşı (1645-1669) ile Osmanlı Devleti'nin yönetimine geçmiştir. Girit adası 17. yüzyılda Venedikliler'in elinde bulunmaktadır. Osmanlı Devleti'ne göre Ege Denizi ve Akdeniz'in güvenliği için Girit adasının alınması gerekiyordu. Görevden alınan kızlarağası Sünbül Ağa, Mekke kadılığına atanan Mehmet Efendi ile birlikte Hacca gitmekte iken binmiş oldukları gemi Malta korsanlarının saldırısına uğramıştır. Gemide bulunan 600 kişiden 60 kişi kurtulmuş geriye kalanları öldürülmüştür. Malta korsanları elde ettikleri eşyaların bir bölümünü Girit valisine vermiştir. Bu olay üzerine Osmanlı Devleti, Venediklilere savaş açmıştır. 1645 yılında Yusuf Paşa komutasındaki 300 gemiden oluşan donanma ile ordu Girit'e gönderilmiştir. Hanya kalesi ve adanın büyük bölümü Osmanlı Devleti'nin eline geçmiştir. Yalnız adanın merkezi olan Kandiye ele geçirilememiştir. Venedikliler buna karşılık olarak Yunanistan kıyılarına saldırıda bulunmuşlardır. Venedikliler Bozcaada ve Limni adalarını kuşatarak Çanakkale boğazını kapamıştırlar. Köprülü Mehmet Paşa sefere çıkarak boğazı ablukadan kurtarmıştır. 1666 yılında Köprülü Fazıl Ahmet Paşa ordunun başında Girit adasına giderek Kandiye'nin alınabilmesi için gerekli hazırlıkları yapmıştır. Kandiye iki buçuk yıl şiddetli bir kuşatmadan sonra Osmanlı Devleti'nin eline geçmiştir. Ardından Girit adası Osmanlı Devleti eyaletlerinden biri olmuştur. Girit adası, Osmanlı yönetimine geçtikten sonra yerli halkın büyük bir kısmı Müslüman olmuştur. Özellikle büyük şehirlerde çoğunlukta olmuşlardır. 19. yüzyıla kadar ada nüfusunun yarısı Müslüman tahmin edilirken 1821'den sonra şiddet olayları ve göç nedeniyle devamlı azalmıştır. Son kalan Müslümanlar Türkiye-Yunanistan nüfus mübadelesi ile adayı terketmiştir. 19. yüzyılda adada 160 cami, 250 kilise/manastır ve 3 sinagog bulunmakta idi. MylÃ¨ne Farmer Mylène Jeanne Gautier (12 Eylül 1961, Montreal), Fransızca müziğin gelmiş geçmiş en başarılı şarkıcı ve söz yazarları arasında yer alan Fransız müzisyen. Şarkıları bugüne kadar 25 milyonu aşkın satış yaptı. Sinema oyunculuğu ve yazarlık yönü de bulunmaktadır. Mylène Gautier, Kanada'nın Fransızca konuşulan bölgesi Quebec'in en büyük şehri Montreal'in bir banliyösü olan Pierrefonds'da 12 Eylül 1961'de doğdu. Anne babası 1950'lerin sonunda iş için Fransa'dan Kanada'ya taşınmışlardı. 1968'de Fransa'ya döndüler ve Paris'e yerleştiler. Mylène Gautier 1981'de Cours Florent sinema ve tiyatro okulunu tamamladı ve profesyonel dünyada Mylène Farmer adını aldı. 1984'te tanıştığı Laurent Boutonnat ile beste, söz yazarlığı ve şarkı ve video prodüktörlüğü alanında uzun bir işbirliği dönemi başladı. Çoğunun süresi on dakikaya yaklaşan ve gösterişli konserlerle birlikte, kariyerinin mihenk taşı haline gelecek, film niteliğinde uzun video klipler dönemi bu sıralarda başladı. Erotizmin ağır bastığı kışkırtıcı şarkıları ile günden güne ün kazandı. ""Maman a tort"" Mylène Farmer'in bir Lolita tiplemesi içinde canlandırdığı genç bir kızın hastanede tanıştığı bir hemşireye karşı duyduğu lezbiyen aşkı, ""Pourvu qu'elles soient douces"" bir erkeğin erkek ve kadın kalçalarına karşı duyduğu saplantıyı, ""Que mon cœur lâche"" AIDS çağında prezervatifli aşkı anlatıyordu. ""Libertine"" şarkısının klibinde ön cepheden çırılçıplak görünmekten çekinmedi. İkinci albümü ""Ainsi soit je...""de Baudelaire ve Edgar Allan Poe'ya göndermeler ağır bastı ve ilk albümünü de geçen bir başarıyı yakaladı. Üçüncü albümü ""L'Autre..."" ve başat şarkısı ""Désenchantée"" ile bir ikon figürü haline geldi. Ancak 1991'de bir hayranının stüdyosunu basarak bir grup çalışanı rehin alması, bir resepsiyon görevlisini öldürmesi ve sonrasında da intihar etmesi sanatçıyı derinden etkiledi. Kaliforniya'ya yerleşti ve on yıl sürecek göreceli içine kapanıklık dönemi başladı. Bu arada dördüncü albümü "Anamorphosée" ve beşinci albümü ""Innamoramento""'yu çıkardı. 2000'li yıllarda ürettiği şarkıların daha genç bir müzisyenin ağzına daha fazla yakıştığı düşüncesi içinde, genç Fransız şarkıcı Alizée'yi himayesine aldı. 2004'te ""Avant que l'ombre..."" albümünü piyasaya sürdü. Halen, 2009 yılında piyasaya sürülmesi öngörülen "Dégénération" albümünün çalışmalarını yürütüyor. Kostas Simitis Konstantinos Simitis (d. 23 Haziran 1936, Atina), Yunanistan eski başbakanı. Almanya'da Marburg Üniversitesi'nde hukuk ardından Londra Ekonomi Okulu'te ekonomi eğitimi aldı. 1961'de Yüksek Mahkeme'de yargıç oldu. 1965'te Panhelenik Kurtuluş Hareketi Ulusal Konseyi'ne katılarak politikaya atıldı. Aynı yıllarda bir araştırma ve çalışma topluluğu olan Elexandros Papanastasiuou Derneği'ni kurdu. 1967-69 yıllarında Yunanistan'da iktidarda olan askeri cuntaya karşı bir dizi yasa dışı eylemde bulundu. Bu eylemlerin sonucunda mahkemelik oldu ve yargılanmamak için Almanya'ya kaçtı. Sürgün yıllarında da cuntaya karşı mücadelesine devam etti. Almanya'nın Konstanz Üniversitesi'nde öğretim görevlisi oldu. Bir süre sonra Justus Liebig Üniversitesi'nde ticaret ve medeni hukuk dalında profesörlük unvanı kazandı. Cunta yıllarının ardından Yunanistan'a döndü ve 1985'te Yunan Parlamentosu'na girdi. 90'lı yıllara dek tarım, ulusal ekonomi ve endüstri bakanlıklarında bulundu. Başbakan Andreas Papandreu'nun 1996 ocağında sağlık nedenlerinden dolayı görevi bırakmasının ardından düzenlenen seçimlere Panhelenik Sosyalist Hareketi'nin (PASOK) lideri olarak girdi. 1996 eylülünde yapılan seçimleri kazanan PASOK, lideri Simitis'i de başbakanlık koltuğuna taşıdı. 17 Ağustos 1999'da Marmara'da meydana gelen büyük depremin ardından Türkiye'ye zeytin dalı uzatan ve iki toplum arasında tarihte görülmemiş bir yakınlaşmanın tohumlarını Ege'ye dikti. Avrupa Birliği'nde Türkiye'nin adaylığına karşı Yunanistan vetosunu da kaldırarak Aralık 1999'da Türkiye'ye aday ülke statüsünün verilmesinde önemli rol oynadı. Dışişleri Bakanı Yorgo Papandreu ile uyumlu çalışması da, Yunanistan'ın Türkiye politikasında yumuşamasında önemli rol oynadı. Mehmet Eren Boyraz Mehmet Eren Boyraz (d. 11 Ekim 1980, Karadeniz Ereğli) 1. Lig takımlarından Karşıyaka'da forma giyenTürk futbolcudur. Mehmet Eren Boyraz Futbol kariyerine Erdemir Ereğlispor'da başlamıştır. Erdemir Ereğlispor'da 3 sezon futbol oynadıktan sonra 1999-2000 sezonunda Karadeniz Ereğlispor'a transfer olmuştur. 2000-2001 sezonunda Antalyaspor forması giymiştir. Profesyonel kariyerine 2001 yılında Sidespor'da geçmiştir. 2005-2006 sezonunda Eskişehirspor'a transfer olmuştur. Bu kulüpteki güzel futbolu ile gözdoldurmuştur. Bu dönemde Rüzgarın Oğlu lakabını almıştır. 2006-2007 sezonunda Kayseri Erciyesspor forması giymiştir. Kayseri Erciyesspor'da Cenk İşler, Zdravko Lazarov, Radomir Djaloviç gibi futbolcuların arkasında 4. Forvet durumuna düşmüştür. Werner Lorant döneminde sezonun ilk yarısında kadroda yer bulamamıştır. Sezonun ikinci yarısında takımın teknik direktörlüğüne Bülent Korkmaz'ın getirilmesiyle kadroda şans bulmuştur. Sol ve sağ kanatta etkili futbolu, sürati ve seri çalımlarıyla dikkat çekmiştir.Kayseri Erciyesspor'un sezonun ikinci yarısındaki büyük çıkışında en önemli isimlerden birisi olmuştur. Takımının Türkiye Kupası'nda final oynamasında büyük payı vardır. Sezon sonunda Kayseri Erciyesspor 1. Lig'e düşünce 2007-2008 sezonunda Kayserispor'a transfer olmuştur. Kayserispor'da sol kanatta oynamaktadır. Takımı adına 4 gole imzasını koymuştur. 2007-2008 sezonunda takımı ile Türkiye Kupası şampiyonluğu yaşamıştır, 2008-2009 sezonunda UEFA Kupası'nda oynama hakkı kazandı. Kayserispor ile olan sözleşmesi 24 Mayıs 2011 tarihinde fesih edildi. 5 Haziran 2011'de Antalyaspor ile anlaştı.Antalyaspor'un Galatasaray ile oynadığı deplasman maçında mükemmel bir asist yapmıştır. 2014-2015 sezonu sonunda şampiyon olarak Süper Lige yükselen Kayserispor ile kontratının bitmesi üzerine 18.06.2015 tarihinde 1.Lig takımlarından Karşıyaka ile 1 yıllık sözleşme imzalamıştır. Perfomansı ile Türkiye A2'nin Romanya ile oynadığı özel maçta ilk kez millî forma giymiştir. Hobart Hobart, Avustralya'nın Tazmanya eyaletinin başkenti ve en büyük yerleşkesidir. 1803 yılında kurulmuştur. Hobart, eyaletin güneydoğusunda Derwent Nehri'nin halicinde ve Wellington Dagi (1270 m) yakınlarında kurulmuştur. Hobart'a ilk yerleşimler 1803 yılında Risdon Körfezi'nde kurulmuştur. Yerleşim uzun süre boyunca İngiltere'nin Fransız kaşifleri arasındaki tartışmalarıyla gündeme geldi. 20 Şubat 1804 tarihine gelindiğinde, yerleşim, yakındaki daha uygun bir yer olan "Sullivan's Körfezi"ne taşındı. Yerleşimin adı uzun süre, koloni bakanı Lord Hobart'ın adıyla yani; "Hobart Town" ve "Hobarton" adlarıyla anılmıştır. Bölgenin asıl yerlileri, yarı göçmen bir kabile olan Mouheneener kabilesiydi. Uzun süren Avrupalılar'ın savaşları sonucunda Aborjin nüfusu hızla azaldı ve nüfus, yerini Avrupalı mahkûmlara ve yerleşimcilere bıraktı. Charles Darwin, Şubat 1836'da bu şehri ziyaret etmiştir. Hobart, Derwent Nehri'nin halicinde, 42°52′S, 147°19′E koordinatlarında kurulmuştur. Ana şehir merkezi (yerel idare olarak Hobart Şehri), batı sahillerinde, Sullivan's Körfezi'nin hemen yanında bulunmaktadır. Büyük Hobart yerel idare acisından uc ayri bağımsız yerel idareye bolunmustur: "Hobart Sehri (City of Hobart)", Glenorchy ve Clarence. Bundan başka Büyük Hobart içine Kingborough Belediyesi ve Brighton Belediyesinde bulunan ama Büyük Hobart şehirleşmis bölgesine bağlı birer uzanti olan şehrisel semtlerin de eklenmesi gerekmektedir. Şehirsel olarak Büyük Howard, şehir merkezinin de bulunduğu kıyı alanlarındaki düzlüklerden sonra nehrinin iki yakasina yayilmis ve Wellington Dagi'nin alt yamaçlarına genişlemiştir. Şehrin daha fakir bölgeleri dağlık bölgelerdedir. Sehrin merkezi idaresinde bulunan Hobart Şehri Yerel Idaresine göre "hafta icindeki calisma gunlerinde Buyuk Hobart'da yasayanlardan %50'sinde daha cogu sehir merkezinde (yani Hobart Sehri icinde) calisma, alisveris yapma, ozel islerle ugrasma ve bos vakitlerde eglence hedefiyle bulunmaktadırlar" Hobart Şehri'nin resmen 3 tane kardeş şehri vardır: Türkiye İnsan Hakları Kurumu Vakfı Türkiye İnsan Hakları Kurumu Vakfı (TİHAK'), Merkezi Ankara'da olan bir sivil toplum kuruluşudur. İnsan hakları alanında, bireylerde ve toplumda insan hakları bilinç ve kültürünün yerleştirilmesi amacıyla bilimsel ve kalıcı çalışmalar yapacak bir sivil toplum örgütüne duyulan gereksinmeyi karşılamak düşüncesi; bilim, sanat, yayın, basın, sendika ve hukuk çevrelerinden gelen aydınları bir araya getirdi. 1999'un ilk aylarından başlayarak, evrensel değer ve ilkeler temelinde, insan haklarının evrenselliği, bölünmezliği ve karşılıklı bağımlılığı ilkelerinden yola çıkarak, ""vakıf"" biçiminde bir insan hakları örgütü kurulması düşüncesini gerçekleştirmek için çalışmalar sürdürüldü. Örgütün etkinlik alanı ve amaçları açıklanarak kurucular belirlenmeye çalışıldı. Nevzat Helvacı, Muzaffer İlhan Erdost, Hıdır Oktay, Prof. Dr. Mesut Gülmez ilk Kurucular Kurulu'na bir sunum hazırladılar. Kurucu üye olmayı düşünenlerin katılımıyla 24 Nisan 1999 günü Türk Harb-İş'te gerçekleştirilen ilk toplantıda, bu tarihe değin yapılan çalışmalar ve kurucular arasında yer almak istemelerine karşın -özellikle Ankara dışında bulunanlardan- toplantıya katılamayanlar ile ilgili bilgiler verildi. Ardından, yaz dinlencesinden önce sonuçlandırılmak istenen kuruluş takvimi, Vakfın amaç ve etkinlik alanları konusundaki ilk düşünce ve önerileri içeren metin taslağı ve Vakıf senedinde yer alacak noktalar üzerinde görüşlerin açıklamasına geçildi. Senet üzerindeki görüşmeler, özellikle Vakfın adı ile kurucu sayısında yoğunlaştı. ""Enstitü"" yerine ""Kurum"" sözcüğüne yer verilerek, Vakfın adının "Türkiye İnsan Hakları Kurumu" ve kısa adının da "TİHAK" olması oy çokluğuyla karara bağlandı. Üye sayısının da, taslakta öngörülen en çok 100 yerine 150 olmasına karar verildi. Vakıf senedinin hazırlanmasıyla görevli bir komisyon oluşturuldu. Komisyonun, Nevzat Helvacı, Muzaffer İlhan Erdost, Vahap Erdoğdu, Hıdır Oktay, Prof. Dr. Mesut Gülmez ve Oğuz Gemalmaz'dan kurulması öngörüldü. 26 Mayıs 1999'da ikinci kez toplanan Kurucular Kurulu, Geçici Yönetim Kurulu'nun hazırladığı taslak senet metnini görüştü ve TİHAK'ın kurulmasına karar verdi. İlk geçici Yönetim Kurulu'nun Nevzat Helvacı, Vahap Erdoğdu, Mustafa Yılmaz, Hıdır Oktay, Prof. Dr. Mesut Gülmez, Prof. Dr. İbrahim Kaboğlu, Yard. Doç. Dr. Osman Doğru, Dr. Mustafa Kemal Öke ve 13 Ekim 1999 tarihinde yaşamını yitiren Mahmut Tali Öngören'den oluşmasını öngördü. Yasal kuruluş sürecinin tamamlanıp tüzel kişiliğin kazanılması ve Resmi Gazete'de yayınlanması üzerine,Geçici Yönetim Kurulu ilk Genel Kurul'un 10 Aralık Uluslararası İnsan Hakları Günü'nde yapılmasına karar verdi. Böylece ilk Genel Kurul 10 Aralık 1999 tarihinde gerçekleşti. Yönetim Kurulu asıl üyeliklerine Nevzat Helvacı, Vahap Erdoğdu, Mustafa Yılmaz, Hıdır Oktay, Prof. Dr. Mesut Gülmez, Prof. Dr. İbrahim Kaboğlu, Doç. Dr. Osman Doğru, Dr. M. Kemal Öke ve B. Süreyya Alpdoğan'ın, yedek üyeliklere Kaya Güvenç, Oğuz Gemalmaz ve Duygu Berk'in, Denetleme Kurulu asıl üyeliklerine Ali Nejat Ölçen, Ömer Faruk Yenigün ve Osman Tabak'ın, yedek üyeliklere Mustafa Ayduran ve Uğur Bilge'nin seçilmesine oy birliği ile karar verildi. Vakıf Kurucuları (alfabetik sırayla): Anastasiya PavlyuÃ§enkova Anastasia Sergeyevna Pavlyuchenkova; (d. 3 Temmuz 1991, Samara, Rusya), Rus profesyonel tenis oyuncusu. Gençlerde 2006 Avustralya Açık ve 2007 Amerika Açık Grand Slamlerini kazanmıştır. 2008 yılında Wimbledon'da elemelerden gelerek katılmış ve turnuvada yarışan en genç isim olmuştur. İlk turda Alizé Cornet, ikinci turda ise Li Na'yı elemiş ve üçüncü tura yükselmiştir. Üçüncü turda Agnieszka Radwańska'ya elenmiştir. Turnuva öncesi 9 Haziran 2008'de dünya klasmanında 138. sırada iken, 7 Temmuz'da 92. sıraya çıkmıştır. Tunguz dilleri Tunguzca veya Tunguz dilleri, ("Mançu-Tunguz Dilleri" olarak da bilinir) Sibirya, Moğolistan ve Mançurya'da konuşulan bir dil grubu. Bu dil grubuna ait dillerin günümüzde sadece 75,000 konuşanı bulunmaktadır ve ölü bir dil olma tehlikesi ile karşı karşıyadır. Tunguzca, Türki diller ve Moğol dilleri eskiden Altay dilleri dil ailesinde sınıflandırılmış olmakla birlikte, sondan eklemelilik, cümlede özne-nesne-yüklem sıralaması ve dillerin dilbilgisel olarak cinsiyetsiz olması gibi tipolojik benzerliklerin bu üç dilin aynı atadan gelmelerinden değil, yoğun ödünçlemeler ve uzun temaslar sonucu oluştuğu dilbilimciler tarafından günümüzde kabul edilen genel görüş olmuştur. Tunguzca kendi içinde "Kuzey Tunguz Dilleri" ve "Güney Tunguz Dilleri" olarak 2 gruba ayrılır: Lysistrata Lysistrata, Aristofanes tarafından MÖ 411 yılında yazılmış, tek perdelik, seyirlik bir oyundur. İlk defa MÖ 411 baharında sahnelendiği düşünülen oyun, tiyatro tarihinin ilk savaş karşıtı oyunlarından birisi kabul edilir. Erkeklerinin savaştan dönmelerini beklemekten usanan kadınların savaşa son vermek için farklı savaşa bitene kadar erkeklerle yataklarını paylaşmamak kararı almaları ile gelişen olayları konu alır. Aristophanes'in üçüncü oyunudur. Yazarın en iyi kurulmuş, en insani komedyası olarak bilinen oyun, dünyanın birçok ülkesinde yüzlerce tiyatro topluluğu tarafından sahnelenmiştir. Erkekler savaşa son vermeyi başaramayınca Lysistrata’nın aklına işi kadınların ele alıp barışı zorlamaları gerektiği düşüncesi gelir. Önce erkeklerle sevişmeyi reddedecekler, sonra Akropolis’i, Parthenon’da saklanan devlet yedek akçesini ele geçirecekler ve Atina’nın savaş gücünü çökerteceklerdir. Lysistrata kadınları bir araya toplar, Spartalı Lampito ile diğer düşman devletlerden gelen kadınlar bunlar arasındadır. Kadınlar ilkönce gönülsüz davransalar da Lysistrata’nın planını benimser, onu gerçekleştirmeye ant içerler. Yabancı kadınlar kendi yurtlarına dönerler, Lysistrata ise Atinalı kadınlarla birlikte daha önce yaşlı kadınların ele geçirdiği Akropolis’i işgal eder. Yaşlı adamlardan oluşan bir koro Akropolis’i geri almaya çalışır, ama yaşlı kadınlardan oluşan ikinci bir koro, üzerine kovalarla su atarak onları geri püskürtür. Parabasis yerine iki koro karşılıklı birbirlerine söverler. Sonra Lysistrata’nın usulcacık sıvışmaya çalışan kadınları yüreklendirmesi gerekir. Karısı Myrrhine ‘nin özlemiyle dolu Kinesias adında bir adam onu alıp götürmeye gelir. Myrrhine ise kocasının cinselliğini iştahlandırır, sonra Akropolis’e dönerek onu oyuna getirir. Erkeklerin benzer sıkıntılar çektiği Sparta‘dan gelen bir ulak, ülkesinin barış istediğini bildirir, bunu iki taraf arasında bir barış görüşmesi izler. Lysistrata onların hepsini paylar, uzlaşmaları için üsteler. Barış yapılır. Atinalılar ve Spartalılar Akropolis’ e şölen yapmaya giderler. İlk defa MÖ 411 baharında (büyük olasılıkla Dionysia değil Lenaia şenliğinde) sahnelenmiştir (birincilik ödülü alıp almadığı belli değildir). Atina ve Sparta, MÖ 490-478 arasındaki Yunan-Pers Savaşları’ndan Yunanistan’ın iki büyük gücü olarak çıkmışlardı. Güçlü bir donanmaya sahip Atina’nın gerek siyasal, gerekse ekonomik alanda fazla güçlenmesi, Yunanistan’ın en büyük kara gücüne sahip olan Sparta’yı korkutmuştu. Atina ve müttefiki şehir devletleri ile Sparta ve Sparta müttefiki şehir devletleri arasında artan gerilim, MÖ 411’de savaşa yol açtı. Her ne kadar, Atinalı devlet adamı Perikles Atina’ya kısa sürede zafer vadettiyse de savaş 27 yıl sürmüş, MÖ 404 yılında Atina’nın donanmasını, devletini ve hatta bir süreliğine de olsa demokrasisini kaybetmesiyle son bulmuştur. Sparta ve Atina arasındaki savaş sırasında MÖ 415’te Sicilya’yı işgal etme ümidiyle denize açılan büyük Atina donanması MMÖ 413’te büyük bir bozguna uğramıştır. Atina önemli toprakların kontrolünü kaybetmiş ve birçok müttefiği tarafından terk edilmiştir. Fakat MÖ 412 yılının sonunda, Atinalılar bir şekilde bazı önemli yerleri tekrar ele geçirerek ve etkili bir donanma kurarak yıkımı önlemiştir. Radikal demokratların izledikleri politikanın iflasından sonra Atina anayasında bir değişiklik yapılmış, meclislerde acele kararlar alınmaması için 10 kişilik danışmanlar ("probulos’lar") kurulu meydana getirilmiştir. Sonsuz bir zaman için seçilen bu danışmanlar şehir ve halk meclislerine getirilecek maddelerin ön görüşmelerini yapacak ve bunları olgunlaştıracaktı. Bu nedenle meclisin yetkileri daraltılmış ve Atina oligarşiye doğru bir adım atmış oluyordu. Oyunun yazılışı Atina’nın tehlikenin eşiğinde bulunduğu bir döneme rastlar. Atinalılar tekrar Sparta ordusu tarafından kuşatılmışlardı ve ekonomik bakımdan sıkıntıdaydılar. Aynı zamanda hatiplere ve demogoglara güvenleri kalmamıştı. Lysistrata’yı izleyen seyirciler henüz en kötüsünü bilmiyordu: Sisam’da bulunan Atinalı subaylar, sürgün Atinalı aristokrat Alkibiades’le görüşmüşlerdi. Alkibiades onlara Atina’da oligarşik bir hükümet kurdukları ve kendisini çağırdıkları takdirde Atinalılarla Persler arasında bir ittifak sağlayacağını bildirdi. O zamana kadar sürekli olarak demokratları tutmuş olan Alkibiades’in bu görüşmesi, kısa ömürlü olacağını bildiği oligarşik hükümeti devirmek ve demokrasinin kurucusu olarak tekrar Atina'ya dönmek içindi. Nitekim olaylar bu şekilde gelişecekti. Aristophanes, işte böyle bir zamanda vatandaşlarını “Akharnailılar” ve “Barış” adlı komedyalarından sonra üçüncü kez barışa davet eder. MÖ 411’de oynanan Lysistrata, Atina’nın acıklı durumuna, şairin ülkesine doğru yolu göstermek için olgun sanatının bütün imkanlarını kullanarak yaptığı bu son gayrete bakılırsa bir drama olmalıydı. Ancak Aristophanes’in tükenmez komedi dehası sayesinde, Lysistrata bir komedya şaheseri olmuştur. Lysistrata hariç oyundaki karakterler sıradan kişilerden seçilmiştir. Genç kadınlar (özellikle Myrrhine) Aristophanes’in belden aşağı şakalarına maruz kalıyor. Genelde komedyalarda alaycı yolla yerildiği gibi burada da kadınlar uçarı, şehvet düşkünü, evin dışındaki gerçeklerden habersiz, güvenilmez ve kötü huylarından dolayı aptalca mazeretler uydurmaya eğimli birileri olarak tasvir edilmişlerdir. Fakat Spartalı Lampito, Atinalı kadınlara oranla daha cesur, güçlü ve zeki olduğu için bir istisnadır. Lampito’daki komiklik onun uçarılığından ziyade bir erkeği andıran fiziğinden kaynaklanmaktadır. Kadınların rakipleri, genç erkekler (Myrrhine’nin kocası gibi) ise kadınlara oranla biraz daha olumlu tasvir edilmişlerdir. Kadınlar gibi onların da zihinleri cinsellikle meşgul ve bu duruma daha az katlanabiliyorlar. Barış dolu bir hayata dönmek konusunda daha arzulular. Savaşın devam etmesini isteyenler ve kadınları aciz görenler genç savaşçılardan ziyade yaşlı ve yönetici erkek korosudur. Onların bu tutumları seyirciler üzerinde de olumlu bir etki bırakmamıştır. Yönetici Probulos, halk meclisinin yetkilerini kısıtlayan olağanüstü bir kurulun üyesi, emekli bir bürokrat; koroyu oluşturan yaşlı erkekler ise şehrin zararına görev yapan ve sefil bir hayat süren huysuz, eski savaşçılardır. Hem yönetici, hem de erkek korosu kadınlara düşmanca ve açgözlü bir tutum izlemişler ve yenilgilerinin kadınların ellerinden olması, oları rezil etmek ve adaleti sağlamak için tasarlanmıştır. Yaşlı kadın korosu ve Lysistrata’nın sahnedeki yaşlı destekçileri, cinsel ayartmalara karşı ilgisizler ve genç kadınlara oranla daha kararlı, bilge, gerçekçi ve gözü pek bir tavır takınmışlardır. Aristophanes yaşlı kadınları saygın, hatta Atina toplumunun yüksek tabakasından seçerek tasvir etmiştir ve onları şehrin en kutsal kültleriyle birleştirmiştir; yaşlı erkekleri ise alt tabakayı oluşturan hakimlerden ve siyasilerden seçmiştir. Sadece Lysistrata sıradışı bir karakterdir. Bazı yerlerde oldukça erkeksi, bazı yerlerde oldukça kadınsı tavırları ön plana çıkıyor. Bunda tabii ki, sahnede Lysistrata ve diğer bütün oyuncuların erkekler tarafından canlandırılmasının da etkileri vardır. Sahneye ilk gelişinden itibaren kendini diğer kadın karakterlerden ayırıyor. Diğer kadınların toplantıya gecikmeleri üzerine onları azarlaması bunu gösteriyor. Fakat hayal kurmada ve kadınları bir eylem için organize etmede oldukça başarılı. Toplantı düzenlenmesi, hırslı olması ve fiziksel saldırıdan çok düşünceler üretmesiyle erkeğe özgü bir rol üstleniyor. Kalonike diğer kadınları savunurken kadının günlük işlerinden bahsediyor. Lysistrata’nın kadının günlük işlerinden sadece habersiz olmadığı, aynı zamanda bunlara karşı ilgisiz olduğu da görülüyor. Kocası ya da çocuklarından hiç bahsetmiyor; bu yüzden diğer kadınlardan oldukça değişik bir yaşam sürdüğü düşünülebilir. Probulos’un Lysistrata tarafından susturulma ve dişileştirilme sahnesinden sonra Lysistrata zafer kazanmış bir komutan gibi düşüncesini söylüyor: ‘Savaş kadınların işidir’ (538). Probulos ile rolleri değişmişler, Lysistrata erkeğin, Probulos kadının rolünü üstlenmiştir. Lysistrata’nın karışık cinsiyeti burada tekrar ortaya çıkıyor. Sahnedeki görünüşü kadın gibidir, fakat kişiliği hem konuşmalarıyla hem de hareketleriyle erkek gibidir. Lysistrata’nın kadın maskesi burada biraz kayar ve kadın görünümünün dışında konuşması, bilgisi, hal ve davranışları Lysistrata’nın bir erkek olduğunu gösterir. Cinsel grevin ilk ve tek olarak görüldüğü yer olan Kinesias ile Myrrhine arasındaki sahnede Lysistrata, oyun içindeki bu küçük oyunun tanıtımı için izleyiciler ve iki karakter arasında aracılık eden bir seyirci gibi davranır. Eser, 1983 yılında Türkiye'de başrolünü Şener Şen'in oynadığı Şalvar Davası adlı filmle sinemaya, 1987’de Alman çizer Ralf König tarafından çizgi filme, 2005’te Amerikalı besteci Mark Adamo tarafından operaya uyarlanmıştır. Åžimdi ya da Asla The Bucket List (Şimdi ya da Asla), 2007 yılı ABD yapımı filmdir. Rob Reiner tarafından yönetilen filmin başrolünde Jack Nicholson ve Morgan Freeman vardır. İlk gösterimi 15 Aralık 2007’de Hollywood’da yapılmıştır. Türkiye’de ise 1 Şubat 2008’de gösterime girmiştir. Kanser teşhisiyle hastaneye kaldırılan Carter Chambers (Morgan Freeman) zorunlu sebeplerden dolayı çalışma hayatına atılmış ve 45 yıl boyunca otomobil tamirciliği yapmıştır. İyi bir üniversiteyi bırakmak zorunda kalmıştır. Bunun sebebini siyahi,parasız ve bakacağı kişilerin olmasından dolayı olduğunu söyler. Çok zeki ve bilgilidir. Maddi durumu ancak hayatını sürdürebilecek ve üç çocuğunu yetiştirebilecek kadar olmuştur. Çocuklarıyla ve eşiyle mutlu yıllar geçirmiş bir kişidir. Fakat hastalanır ve hastaneye yatar. Hastanede yattığı odaya yeni bir hasta gelir. Kendisi aynı zamanda hastanenin de sahibi olan Edward Cole (Jack Nicholson)dur. Edward Cole ise hayatta maddi olarak çok şeyin sahibidir. Dört kez evlenmiş fakat mutlu olamamıştır. Kendi deyimiyle “evliliği de seviyorum bekarlığı da” diyerek ikisini bir arada yapamadığından ayrıldığını söylemiştir. Edward Cole’a kanser teşhisi konur ve 6 ay, en iyi ihtimal ile bir yıl yaşayacağı söylenir. Carter bir ara elindeki kağıda bazı şeyler karalarken Edward Cole’un dikkatini çeker. Listede Carter yapmak isteyip de yapamadığı şeyleri yazmıştır. Gözlerinden yaş gelene kadar gülmek gibi. Edward Cole bunlara kendince bir şeyler ekler. Daha sonra arkadaşını ikna eder ve listedekileri yapmaya başlarlar. Listede paraşütle uçaktan atlamaktan, Afrika’da safariye kadar birçok şey vardır. Çoğunu beraber gerçekleştirirler. Fakat Everest’in tepesinden “dünyanın en güzel manzarasını seyret“ maddesini yapamazlar. Fırtına çıkmıştır ve fırtına ancak baharda sona erecektir. Daha sonraları ise beklenenin aksine Edward Cole iyileşir fakat Carter hayatını kaybeder. Edward Cole, Carter'ın kendisine verdiği kağıdı okur ve duygulanır. Edward Cole, Carter'ın istediği fakat kendisinin yapmak istemediği şeyi yani kızını görmeye karar verir, mutluluğu bulur ve o da ölür. İkisinin de külleri Himalayaların tepesine koyulur ve listedeki her şeyi yapmış olurlar. Kadıncıklar Kadıncıklar, Tuncer Cücenoğlu'nun yazdığı, iki perdelik seyirlik bir oyundur. "Coşku kıpırtılarıyla dolu bir oyun" olarak nitelendirilen "Kadıncıklar", Tuncer Cücenoğlu tarafından 1983 yılında kaleme alındı ve aynı yıl ilk olarak Levent Kırca tarafından Ankara Devlet Tiyatrosu'nda sahnelendi. Birçok ilde ve Türkiye dışında da sahnelenen, bir genelevde geçen oyunda, erkek egemen toplumda kadının metalaştırılması ele alınıyor. Oyun Devlet Tiyatroları Genel Müdürlüğü dışında, Sadri Alışık Kültür Merkezi tarafından da oynandı. Oyunun süresi iki saattir. "Kadıncıklar", imam nikâhı, berdel, töre ve namus cinayeti, genel kadın, evlilik dışı birliktelik gibi kavramları, çeşitli kadın karakterlerin yaşamöyküleri altında işleyerek, değişik zihniyetlerle öldürülen kadınlara adanmış bir oyundur. FC Oțelul Galați Oţelul Galaţi , Romanya'da bulunan bir futbol takımı. Kulüp Romanya'nın Galaţi şehrinde, 1964 yılında kurulmuştur. Romanya'nın en üst ligi olan Liga 1'de mücadele etmektedir. Maçlarını ise 13,500 kişilik Oţelul Stadı'nda oynamaktadır. 2007-2008 sezonu UEFA Intertoto Kupası 3. turunda Trabzonspor'la karşılaşan Galaţi, rakibini her iki maçta da 2-1 yenerek rakibini kupadan eledi. Liga 1: Liga II: Liga III: Cupa RomÃ¢niei: UEFA Intertoto Kupası: Balkanlar KupasÄ±: "22 Temmuz 2010 itibarıyla" "1 Temmuz 2010 itibarıyla" Mehmet Emin Koral Mehmet Emin Koral (d. 1881, İstanbul - ö. 12 Ağustos 1959), Türk asker. Hacı Mustafa Bey'in oğludur. 14 Mart 1900 tarihinde Topçu ve İstihkâm Harp Okulu'nun Topçu sınıfına girdi ve 6 Aralık 1902 tarihinde Teğmen rütbesiyle, devam ettiği Harp Akademisi'nden 5 Kasım 1905 tarihinde Kurmay Yüzbaşı rütbesiyle mezun oldu. Balkan Savaşları ve I. Dünya Savaşı'na katıldı. 11 Ocak 1922'de Türk Kurtuluş Savaşı'na katılmak üzere İnebolu'ya geldi. 23 Ocak 1922 tarihinde 1. Ordu Kurmay Başkanı olarak atandı. Büyük Taarruz'dan sonra 18. Tümen Komutanı olarak atandı. 31 Ağustos 1922 tarihinde Mirliva rütbesine terfi etti ve Paşa oldu. 9 Eylül 1922 tarihinde İzmir'e ilk giren komutanların arasında da yer aldı. 23 Kasım 1922 tarihinde İzmir Müstahkem Mevki Komutanlığı görevine atandı. Savaştan sonra Kırmızı şeritli İstiklâl Madalyası ile taltif edildi. 31 Ekim 1924 tarihinde 4. Kolordu Komutanı olarak tayin edildi. Bu görevde iken 30 Ağustos 1926 tarihinde Ferik rütbesine terfi etti. 26 Ağustos 1929 tarihinde emekli oldu. 12 Ağustos 1959 tarihinde İstanbul'da vefat etti. Büyükada'ya defnedildi. Cumhuriyet tarihinin ilk Türk kadın seramik sanatçısı Füreya Koral'ın babasıdır. Tan Son Nhat Uluslararası Havalimanı Tan Son Nhat Uluslararası Havalimanı (IATA: SGN, ICAO: VVTS) ) (: "Sân bay quốc tế Tân Sơn Nhất") Vietnam'nin başkenti Ho Şi Min Kenti'da bulunan uluslararası havalimanıdır. Havalimanı ismini 1932 yılında yapılan Fransa'da şehit düşen Tan Son Nhat'ın soyadından almıştır.Otoparkı ücretsizdir. Bu Vietnam en büyük havaalanı. 2008 yılında, bu 13 milyon yolcu görev yaptı. Long Thanh Uluslararası Havalimanı Tan Son Nhat Uluslararası Havalimanı yerine, Long Thanh bu şehri 40 km inşa edilecektir. Nivelman Nivelman, noktalar arasındaki yükseklik farkını belirlemek amacıyla doğrudan ya da dolaylı olarak düşey mesafeleri ölçme işlemleridir. Ulf Kirsten Ulf Kirsten, (d. 4 Aralık 1965, Riesa) Alman eski futbolcu ve teknik direktör. Kirsten, profesyonel olarak sadece iki takımda oynamıştır: 1983-1990 arası birleşme öncesi Dynamo Dresden'de oynamış ve 154 maçta 57 gol atmıştır. Birleşmeden sonra, 1990'da Bayer Leverkusen'e geçmiş ve futbolu bıraktığı 2003 yılına kadar burada kalmıştır. Bayer Leverkusen formasıyla 350 maça çıkmış 182 gol atmıştır. Kirsten, oynadığı dönemlerde Almanya'daki en tehlikeli forvetlerden birisi olarak nitelendirilmiştir. Fakat kulübü Leverkusen, ligde çoğunlukla Bayern Münih ya da Borussia Dortmund'un gerisinde kalmıştır. Kirsten'in Bundesliga kariyerinde lig şampiyonluğu olmamasına rağmen 4 lig ikinciliği vardır. Kirsten, tarihte iki farklı millî takım için oynayıp toplamda 100 maça çıkan ilk futbolcudur. Birleşme öncesi 1985-1990 arası Doğu Almanya ile çıktığı 49 maçta 14 gol atan Kirsten, Almanya millî takımıyla da 51 maça çıkmış ve 21 gol atmıştır. 1994 ve 1998 yıllarında iki Dünya Kupası'nda 2000 yılında kariyerinin son zamanlarında bir kez de Avrupa Futbol Şampiyonası'nda görev almıştır. KÄ±ran, Mucur Kıran, Kırşehir'in Mucur ilçesine bağlı bir köydür. Kırşehir'e 48 Mucur'a 25 km. uzaklıktadır. Mucur'un kuzeydoğusunda, düz bir arazi üzerine kurulmuştur. Kızıldağ, Kırlangıç ve Ayrı Dağları arasındadır. Köyü iki parçaya bölen su akıntısı ve köydeki bataklık alanlar zaman içinde kurumuştur. Köyde genelde buğday, arpa, şeker pancarı üretimi yapılmaktadır. Köy komşuları doğuda Başköy, güney doğuda Büyük Burnağıl, güney batıda Geycek, kuzey batıda Kızıldağı Yeniyapan, kuzey doğuda Güzyurdu köyleridir. Trabzonspor 2006-07 sezonu Trabzonspor'un 2006-07 sezonunda oynadığı maçları listesidir. Trabzonspor bu sezonda Turkcell Süper Lig, Türkiye Kupası ve UEFA Kupası'nda mücadele etmiştir. 2005-2006 sezonunu 4. sırada bitiren Trabzonspor böylece UEFA Kupası 'na katılmaya hak kazandı. Lige başlarken yönetim Vahid Halilhodziç 'i gönderip Brezilyalı Sebastiao Lazaroni 'yi takımın başına getirdi. Ayrıca yönetim Fatih Tekke 'yi FK Zenit'e satınca taraftarlardan tepki gelmiş ve Marcelinho alınarak taraftarın tepkisi azaltılmaya çalışılmıştır. Sezon öncesi Almanya 'da kamp yapan Trabzonspor burada 6 hazırlık maçı oynadı. Ligde ilk maçını üç sezondur sezonun ilk haftasında karşılaştığı Kayserispor ile oynadı. Ancak maçtan galip gelinemedi. UEFA Kupası 2. Eleme Turu 1.Maçında APOEL ile karşılaşan Trabzonspor deplasmanda 1-1 lik avantajlı skorla ayrılırken rövanş maçını 1-0 kazanarak üst tura çıktı. Bu turda CA Osasuna'yla yapılan ilk maç 2-2 berabere bitirken ikinci maçta 0-0 bitince Trabzonspor Avrupa defterini erken kapattı. Ligde ilk dört haftada 4 puan alan Trabzonspor 'da teknik direktör Sebastiao Lazaroni kovularak yerine ikinci kez Ziya Doğan getirildi. Ziya Doğan'la ilk maçında Beşiktaş'ı ve iki hafta sonra da Galatasaray'ı yenen Trabzonspor yavaş yavaş özlenen futbolunu oynamaya başladı. Ancak sezonun 10. haftasındaki Gaziantepspor mağlubiyetiyle çöküşe geçen takım tam 7 hafta galip gelememiş, 17. haftada Ankaraspor'u mağlup ederek ligin ilk yarısını 19 puanla 13. sırada tamamlamıştır. Devre arasında istenilen performansını bir türlü gösteremeyen Brezilyalı Marcelinho, VfL Wolfsburg 'a satılmıştır. Ayrıca takımda büyük bir revizyona gidilerek Ceyhun Eriş, Ayman Abdelaziz ve Fredrik Risp gibi futbolcular alınarak takıma takviyeler yapılmıştır. İkinci yarıdaki ilk iki maçında berabere kalan Trabzonspor, daha sonra oynadığı Gaziantepspor, Denizlispor, Beşiktaş ve Konyaspor maçlarını yenerek üst sıralara tırmanmaya başladı. Ligin sonlarına doğru başarılı grafiğini devam ettiren takım özellikle 6 yıldır yenemediği Fenerbahçe maçında son anlarda yediği golle rakibini tekrar mağlup edemedi. Ligin son maçında Ankaraspor'a mağlup olan Trabzonspor ligi 52 puanla 4. sırada tamamlamıştır. 2006-07 Türkiye Kupası iki eleme turundan sonra belirlenen 20 takımın oluşturduğu 4 grup halinde oynandı. Tek maç üzerinden oynanan grup maçlarından sonra ilk dört sırayı alan takımlar çeyrek finale kaldılar. Trabzonspor eleme maçı oynamadan doğrudan B grubunda yer aldı. B grubu takımları: Ankaraspor, Eskişehirspor, Konyaspor, Vestel Manisaspor. B Grubu Puan Durumu 2000 Ä°talya Bisiklet Turu 2000 İtalya Bisiklet Turu 13 Mayıs-4 Haziran tarihlerinde yapıldı. Stefano Garzelli, vatandaşları Francesco Casagrande ve Gilberto Simoni ile tüm İtalyan stadyumunu coşturdu.. Rus Dmitri Konyshev "Siklamen mayo" yu puan sınıflamasını kazanan olarak elde etti. Francesco Casagrande Yeşil mayo' yu "Dağların Kralı" oluşu nedeniyle elde etti. 83ncüsü olan bu yarış 3.707 km ve 21 etapı kapsıyordu. 2001 Ä°talya Bisiklet Turu 84. İtalya Bisiklet Turu (Uzun mesafe profesyonel bisiklet yarışı) 2001 yılının 19 Mayıs-10 Haziran tarihleri arasında yapıldı. 21 etap ve giriş oyunu içeren bu yarış toplamda 3.572 km mesafeliydi. Yarış Gilberto Simoni tarafından kazanıldı. 18. etap koridordaki protestolar nedeniyle sonuçlanmadı. Öldür.com Öldür.com,Gregory Hoblit'in yönettiği ve başrollerinde Diane Lane, Joseph Cross, Billy Burke ve Colin Hanks'in oynadığı 2008 yapımı korku,aksiyon ve dedektiflik filmidir. Video blog Video blog veya vlog, belli bir zaman aralığı dahilinde ve yine çoğu kez belli bir konuya bağlı olarak video kaydı yöntemi ile blog (günlük) tutulması. Genelde rastlanan vlog türü, kullanıcının webcam karşısına geçmesi ve belli bir konuda her gün bir video kaydı oluşturmasıdır. Bazı durumlarda ise hiçbir konuya bağlı olmadan video kaydını yapan kullanıcının o günkü ruh haline bağlı olarak bir konu seçilebilir. Video bloglar amatör ve ticari olmak üzere ikiye ayrılmışlardır. Dünya'da videonun önlenemez yükselişi ile beraber sayısı çok yüksek olan video izleyicisi büyük bir reklam mecrası haline gelmiştir. Bunu göz ardı etmeyen reklam sektörü özellikle Amerika'da video bloggerlar ile anlaşarak onlara amatör görünümlü özel prodüksiyonlar yaptırmaya başlamıştır. Popüler bir biçimde son dönemde yaygınlaşan Vlog, birçok kişi tarafından gelir kapısı durumundadır. Çeşitli marka kask kameraları ile çekilen videolar Vlog olarak sosyal medyada paylaşımı yapılmaktadır. Ã‡izme Çizme, ayağı ve baldırı saran, kimi kez koncu dizin üstüne çıkan deri ya da kauçuktan yapılmış ayakkabı. IAESTE Uluslararası Teknik Stajyer Öğrenci Değişimi Birliği ya da IAESTE(UTSÖDB) staj için öğrenci değişimi nedeniyle kurulmuş bir uluslararası örgüttür. Dünya çapında 85 üyesi vardır ve her yıl yeni üyeler kabul etmektedirler. IAESTE'nin sözü "Students, technology & cultural understanding" (Öğrenciler, teknoloji ve kültürel anlaşma) 'tir. IAESTE, 1948'de İmparatorluk Koleji, Londra'nın girişimleri ile kurulmuştur. Şu an her yıl yaklaşık 6000 öğrenci değişimi yapılmaktadır. Türkiye ise İstanbul Teknik Üniversitesi'nin girişimleri ile 1953 yılında kuruluşa katılmış ve 1955 yılında tam üye olmuştur. Michael Jackson diskografisi Bu sayfa, ünlü pop müzik sanatçısı Michael Jackson'ın müzik diskografisi ile ilgilidir. Michael Jackson albüm diskografisi Aşağıdaki listeler, ünlü pop müzik sanatçısı Michael Jackson'ın albümlerini listeler. Bu listelerdeki tüm envanterler, kronolojik sıraya göre dizilmiştir. Michael Jackson single diskografisi Bu madde, ünlü pop şarkıcısı Michael Jackson'ın şarkılarının diskografisidir. SÃ¼leyman Servet Sazak Süleyman Servet Sazak (d. 17 Temmuz 1955, Kaliforniya), Türk iş adamı, siyasetçi. Uzun yıllar aile şirketin Yüksel İnşaat'ta yöneticilik yapan Sazak, 1999 Türkiye genel seçimlerinde, Milliyetçi Hareket Partisi Eskişehir milletvekili olarak meclise girdi. Sazak evli ve iki çocuk babasıdır. 12 Eylül döneminde suikasta uğrayan, Türkiye Gümrük ve Tekel Bakanı da olan Gün Sazak'ın oğlu, Atatürk'ün silah arkadaşlarından, kurucu meclis üyeliği ve uzun dönem milletvekilliği yapmış Emin Sazak'ın torunudur. Amcalarından Güven Sazak Fenerbahçe SK başkanlığı, Yılmaz Sazak ise Türkiye Atletizm Federasyonu başkanlığı yapmıştır. TCP\IP Hem yerel ağda (LAN) hem de geniş alan ağları (WAN) üzerinde, uçtan uca eşdüzeyli birimler arasında bağlantıyı sağlayan iletişim protokolleri. Yusuf el-Karadavi Yusuf el Karadavi (, d. 9 Eylül 1926), Mısırlı din bilgini ve Dünya Müslüman Alimler Birliği başkanı. Katar vatandaşlığı da bulunmaktadır. 1926 yılında Mısır'ın Garbiye ilindeki Saft Turab köyünde fakir bir Müslüman ailede doğdu. İki yaşındayken yetim kaldı. Babasının ölümünün ardından amcası tarafından büyütüldü. 9 yaşına geldiğinde Kur'an'ı hatmetti. Ailesi onun marangozluğu öğrenmesini istedi ancak Karadavi Tanta kentine giderek dinî bir okulda eğitim görmeye başladı ve 9 yıl sonra mezun oldu. Burada Hasan el-Benna ile tanıştı. Daha sonra El-Ezher Üniversitesi'nde ilâhiyat öğrenimine başlayan Karadavi, 1953 yılında mezun oldu. 1958 yılında Yüksek Arap Dili Araştırmaları Enstitüsü'nden dil ve edebiyat konusunda lisans almıştır. Usul-u Din Fakültesi, Kur'an ve Sünnet İlimleri bölümünde master yapan Karadavi, doktorasını da 1973 yılında aynı fakültede tamamlamıştır. Karadavi’nin doktora konusu "Zekât ve zekâtın toplumsal sorunların çözümündeki yeri" başlıklı tezidir. 1977'de Katar Üniversitesi İlâhiyat Fakültesi Dekanı seçilmiştir. Mart 1997'de, Batı ülkelerindeki Müslüman azınlığın dinî hayatına dair fetvalar vermek amacıyla, Avrupa Fetva ve Araştırma Meclisi'ni kurdu. Ayrıca Uluslararası Müslüman Alimler Birliği'nin kurucuları arasında yer aldı. ABD, Karadivi'nin teröre destek verdiği iddiası üzerine 1999 yılından bu yana ülkeye girişini yasaklanmıştır. Kasım 2005 ve Haziran 2008 tarihlerinde ABD'den Foreign Policy ve İngiltere'den Prospect dergilerinin internet üzerinden okuyucu anketleri ile oluşturduğu Dünyanın ilk 100 entelektüeli listelerinde, 2005 yılında 56., 2008 yılında 3. sırada yer almıştır. Mısır Kralı I. Faruk döneminde, 1949 yılında ilk kez tutuklanan Karadavi, Mısır Cumhurbaşkanı Cemal Abdünnasır döneminde de 3 kez hapse girdi. 1961 yılında Mısır'ı terk ederek Katar'a gitti. Burada Katar vatandaşlığı aldı. 2011 Mısır Devrimi sırasında Karadavi, 1981 yılından beri ayak basmadığı Mısır'a gitti ve 18 Şubat günü Tahrir Meydanı'nda yüzbinlerce göstericiye nutuk verdi ve ardından cuma namazı kıldırdı. Nutku sırasında, devrime destek vermelerinden ötürü Kıptîler'i de öven Karadavi'nin, Kur'an'da geçen “Ey Müslümanlar” ifadesini kullanmak yerine “Ey Müslümanlar ve Kiptîler” şeklinde bir ifade kullanması ilgi çekmiştir. Yine bu konuşmasında devrik Cumhurbaşkanı Hüsnü Mübarek için ‘zalim firavun’ ifadesini kullanmıştır. Libya İç Savaşı sırasında Karadivi, Muammer Kaddafi'nin öldürülmesi için fetva verdi. Libyalı büyükelçileri de Kaddafi rejimiyle bağlarını kopartmaya davet etti. Karadavi ve bir grup Müslüman din adamının Nisan 2012'de Paris'de düzenlenecek olan dinî bir konferansa katılımı, 2012 Toulouse saldırıları'nın yaşanmasının ardından Fransa Cumhurbaşkanı Nicolas Sarkozi tarafından engellenmiştir ve bu kişiler Fransa'ya sokulmamıştır. Aralık 2014'te Mısır yargısının talebi üzerine, INTERPOL Karadavi'nin yakalanması için kırmızı bülten çıkardı. Ancak Eylül 2017'de INTERPOL'ün web sitesinden Karadivi'nin adı kaldırıldı. Aralık 2018'de ise arananlar listesinden tamamen çıkarıldı. Ocak 2018'de Mısır'da askerî mahkeme, bir albaya suikast düzenlediği iddiasıya gıyabında yargıladığı Karadivi'nin de aralarında bulunduğu 17 kişiye müebbet hapis cezası verdi. 2017 Katar diplomatik krizinin ardından Karadavi, Körfez ülkeleri tarafından “El Nusra'nın finansörleri” listesine dahil edilmiştir. Katar krizi kapsamında Eylül 2018'de Suudi Arabistan savcıları Karadivi hakkında idam talebiyle iddianame düzenlemiştir. 7 Kasım 2018'de Dünya Müslüman Alimler Birliği Başkanlığı'ndan ayrılmıştır. 9 Ocak 2009'da Karadivi, İsrail'in Gazze'ye karşı başlattığı Dökme Kurşun Harekâtı hakkında beddua ederken “"Allah'ın bütün Yahudileri, son ferdine kadar helâk etmesi"” yönünde dilekte bulunmuştur. Ayrıca Marks & Spencer ve Starbucks şirketlerinin İsrail'e finansal destek verdiğini iddia ederek Müslümanlardan bu şirketleri boykot etmelerini istemiştir. 30 Ocak 2009'da ise Allah'ın Yahudileri sapkınlıkları yüzünden tarih boyunca zaman zaman cezalandırdığını, en son verilen cezanın ise Adolf Hitler eliyle gönderildiğini ve Yahudilerin Holokostu abarttığını savunmuştur. Ayrıca bu konuşmasında “"Allah'ın düşmanları olan Yahudilerle çatışırken"” ölmek istediğini belirtmiştir. 26 Nisan 2013'te El-Cezire TV'de vaaz veren Karadivi, Yahudilerle hiçbir ortamda görüşmeyeceğini söylemiş ve Yahudilere karşı ağır suçlamalarda bulunmuştur. Eylül 2008'de Mısır'da yayın yapan El-Mısriyül Yevma gazetesine konuşan Karadivi, Şiilerin Sünni toplumunu istilâ etmeye çalıştığını iddia etmiştir. Daha öncesinde ise Şii'lerin Sufilik kılıfı altında Sünni cemaatine zarar vermeye çalıştığını iddia etmiştir. Mayıs 2013'te Suriye İç Savaşı sürerken Karadivi, Beşşar Esad'ı destekleyen Alevilerin “"Hristiyan ve Yahudilerden bile daha gayrımüslim"” olduğunu iddia etmiştir. Piece of Me "Piece of Me", Amerikalı pop şarkıcısı Britney Spears'in beşinci stüdyo albümü "Blackout"'tan çıkan ikinci teklidir. Şarkının sözleri Christian Karlsson, Pontus Winnberg, Klas Åhlund tarafından yazılmıştır. Britney bu şarkının klibi ile MTV Video Müzik Ödülleri 2008 törenine damgasını vurmuştur. Spears, geceden "En iyi video", "En iyi kadın","En iyi pop" ödüllerini kazanmıştır. Şarkı klibinde Spears paparazileri eleştirmektedir.Klip birçok olumlu yorum almasıyla birlikte dans sahneleri de Britney'nin eski günlerine döndüğünün işaretini vermiştir.MTV Video Müzik Ödülleri'nden 3 ödül alarak senenin en iyi klibi kabul edimiştir. KidsCo KidsCo, çocuklar için bir televizyon kanalı. Çocuklar için güvenli ve eğlenceli bir ortam olan KidsCo, aynı zamanda macera dolu bir oyun alanıdır. Ancak bunun da ötesinde genç izleyicilerinin katılımını sağlayan ve onların hayal dünyasını harekete geçiren bir televizyon kanalı olmayı hedeflemektedir. Türkiye'de D-Smart, Tivibu ve Teledünya platformlarından izlenebilmektedir. Ayrıca uzun bir süre, Türkiye'de saydam logoyla yayın yapan sayılı kanaldan biriydi; ancak kanal logo değiştirmesinin ardından bu özelliğini kaybetmiştir. 8 Ocak 2013 tarihinde yenilenen Kids Co yarı saydam logo kullanmaya başlayıp jenerikleri de yenilenmiştir. Yenilenmenin ardından Beyblade'i ve Syfy Kids kuşağını yayınlamaya başlamıştır. 1 Ocak 2014'te D-Smart'la anlaşması bitmiş ve kanal, D-Smart'tan ayrılmasının yanı sıra bütün dünyada kapatılmıştır. IPX/SPX IPX/SPX, NetWare (Network güvenliğini sağlayan oluşum) yapısı için spesifik olarak geliştirilmiş bir protokol kümesidir. IPX ve SPX yapılarını içerir. IPX yapısını içeren Novell NetWare ağlarında kullanılan protokoldür. Spesifik olarak geliştirilmiş protokol kümesidir. Tıpkı TCP gibi taşıma katmanında TCP görevleri mantığınca çalışır. Tam adı; NWLink IPX/SPX/NetBIOS Compatible Transport Protocol'dür. Microsoft sistemler için oluşturulmuş, IPX/SPX protokolünün farklı bir sürümüdür. Windows işletim sistemini kullanan, istemci durumundaki bilgisayarlar, NetWare Server içerisinde yer alan uygulamalara ulaşmak için bu protokolü izlerler. NWLink yapısının kullanımı sonucunda Dağıtımcı bilgisayarda yer alan uygulamalara erişebilirler. Genellikle; Çalınan Buseler Çalınan Buseler veya Fransızca adıyla Baisers volés, 1968 yapımı Fransız filmi. CSMA\CD CSMA\CD (ingilizce: Carrier Sense Multiple Access With Collision Detection, Çarpışma algılayıcıyla taşıyıcı dinleyen çoklu erişim), bilgisayar ağında bir ağ protokolüdür. Bilgisayar ağlarında birçok bilgisayar aynı (ortak) taşıyıcı üzerinden bilgi göndermek zorundadırlar. Bu taşıyıcı elektrikli ya da optik kablo, WLAN'da frekans olabilir. Birden çok bilgisayarın aynı anda gönderme yapma isteği çakışmalara sebep olacaktır. CSMA/CD bu iletişimi kontrol eden bir protokoldür. Bu protokol OSI modelinin 2. katmanında MAC bölümünde bulunur. CS(Carrier Sense):Bir networkte hat üzerinde birden fazla network adaptörü bağlı ise öncelikle hattın veri göndermek için uygun olup olmadığının denetlenmesidir. MA(Multiple Access):Ağda veri gönderilecek network kartını kontrol etmek için, veri gönderecek olan network kartı bir broadcast paketi gönderir ve veriyi alacak ağ kartına o anda başka bir veri gönderilmiş olup olmadığının kontrol edilmesidir. CD (Collision Detection):Ağdaki iki adaptör kartı aynın anda birbirlerine veri gönderiyor ise bu durumda Collision Detection meydana gelir. Bu durum oluştuğunda her iki ağ kartına da veri iletilmemiş olacaktır. Bu durumu ortadan kaldırmak için networkte bir JAM sinyali oluşur böylece ağdaki veri aktarımı bir süreliğine durmuş olur, ağ kartları random olacak bir sürenin ardından tekrar veri aktarımına devam ederler. Madenler, YataÄŸan Madenler, Muğla'nın Yatağan ilçesine bağlı bir mahalledir. Mahallenin ismi bölgede yoğun olarak çıkarılan linyit madeninden gelmektedir. Muğla'ya 20 km.,Yatağan'a 1 km. uzaklıktadır. Break the Ice (Britney Spears şarkısı) "Break the Ice", Amerikalı pop şarkıcısı Britney Spears'in beşinci stüdyo albümü "Blackout"'tan çıkan üçüncü tekli. Şarkının sözleri Nate "Danja" Hills, Marcella "Ms. Lago" Araica, Keri Hilson ve James Washington tarafından yazılmıştır. Bu şarkı, 2008'in ilk çeyreğinde albüm için çıkarılan son teklidir. Sanatçının ilk animasyon klibi olan Break The Ice'ın yönetmeni Robert Hales'dir. Müzik video sitesi BlackoutBall.com'da prömiyeri yapılmıştır. Videoda Britney seksi bir ajanı oynamaktadır. Klip "Devam Edecek..." ifadesi ile biter. Radar (şarkı) "Radar", Amerikalı pop şarkıcısı Britney Spears'ın bir şarkısı. Şarkı sanatçının beşinci stüdyo albümü "Blackout" için kaydedilmiştir. Radar, Spears'ın altıncı stüdyo albümü "Circus"'ta da bonus parça olarak yer almaktadır ve Spears'ın resmî sitesinde 7 Mayıs 2009'da yapılan açıklamadan sonra, "Circus" albümünün dördüncü teklisi olarak yayınlandı. Parçanın yazarlığını Christian Karlsson, Pontus Winnberg, Henrik Jonback, Balewa Muhammad, Candice Nelson, Ezekiel "Zeke" Lewis ve Patrick "J. Que" Smith; yapımcılığını Bloodshy & Avant ve The Clutch üstlendi. "Radar" ritmi ve sözleriyle Britney Spears'ın Grammy ödüllü şarkısı "Toxic"e benzemektedir. Her iki şarkıda da elektropop, synthpop ve dans ögeleri bulunmaktadır. Şarkının başta "Blackout" albümünün dördüncü ve son teklisi olarak yayınlanması planlanmaktaydı, fakat 11 Haziran 2008'de iptal edildi. "Radar"; 2007 ve 2008 yıllarında Avustralya, Finlandiya, İngiltere, İrlanda, İsveç, Polonya ve Yeni Zelanda radyo istasyonlarında ilgi gördü. Resmî olarak yayınlanmamasına rağmen, yüksek dijital satış rakamları sayesinde çeşitli ülkelerde listelere giriş yapmayı başardı. İsveç Top 60 listesinde 8 numaraya kadar yükseldi. Müzik videosu, 27-28 Mayıs 2009 tarihlerinde Santa Barbara/Los Angeles'ta bulunan Bacara Resort & Spa'da çekilmiştir. Klibin yönetmeni Dave Mayers'dir.Daha önce Lucky,Boys ve Outrageous kliplerinin de yönetmenliğini yapmıştır. Video 2 Temmuz'da sanatçının kendi web sitesinde yayınlanmıştır. "Blackout" albümünün dijital satışları sayesinde, "Radar" çeşitli "Billboard" listelerinde yer aldı. Albümün "Billboard" 200 listesine giriş yapmasıyla "Radar", Pop 100 listesine 68 ve Hot Digital Songs listesine 52 numaradan giriş yaptı. Şarkı, ayrıca Bubbling Under Hot 100 Singles listesinde 7 numaraya ulaştı. RPK RPK (Ruçnoy Pulemyot Kalaşnikova, Rusça: Ручной пулемёт Калашникова (manuel kalaşnikov tabancası) bir 7.62x39mm kalibreli Sovyet tasarımı manga destek silahıdır. Mihail Kalaşnikov tarafından 1959 yılında AKM ile birlikte geliştirilmiştir. 7.62x39 mm kalibreli RPD genel maksat makineli tüfeğinin yerini almıştır. Hâlen Rusya'nında aralarında bulunduğu eski sovyet cumhuriyetleri ,doğu bloku Afrika ve bazı Asya silahlı kuvvetleri kullanıma devam etmektedir. Polonya 1974'te edinmiştir ve hava indirme askerleri, keşif ve özel operasyon birimleri tarafından kullanılmaktadır. RPK, günümüzde Bulgaristan ve Romanya tarafından Rusya lisanslı olarak üretilmektedir. Türk Silahlı Kuvvetleri de bu silahın kullanıcıları arasındadır. Diğer tüfeklerden daha hafif ve kalitelidir. Ayrıca sökülmesi ve takılması AK serisi piyade tüfekleri ile aynı şekildedir.Kısaca AKM'nin bir farklı modelidir. RPK AKM tabanlı bir piyade tüfeğidir. Aynı teknikte çalışmaktadır, 7.62x39mm'lik mermi kullanır.Atış adedi AKM önceki benzer türlerinden daha yüksektir.AKM ve RPK nın birbirleriyle değiştirmiş parçaları dikkate değerdir. Hatay HavalimanÄ± Türkiye'nin en güneyinde yer alan Hatay Havalimanı (IATA: HTY, ICAO: LTDA), 9 Aralık 2007'de açılmıştır.Havalimanı İskenderun ilçesine 45 km., Antakya ilçesine 25 km. uzaklıkta bulunmaktadır.Başbakan Recep Tayyip Erdoğan tarafından açılan Hatay Havalimanı 3000*45 metrelik 04/22 doğrultulu beton kaplama bir piste sahiptir. Dış hatlarda ilk etapta 4 Eylül 2008 tarihinde KKTC'ye karşı uçuşlar başlamıştır. Havalimanının bu yoğun trafiği sürekli artmakta, uçuş tarifelerine yeni seferler eklenmektedir.Hatay Havalimanı 20 Haziran 2008 tarihinde Uluslararası Hava Hudut Kapısı olarak ilan edilmiştir. 8 Mart 2011 tarihinde Hatay Havalimanı Yeni iç ve dış hatlar terminal binasının yapımı tamamlanmış ve dönemin başbakanı Recep Tayyip Erdoğan tarafından hizmete açılmıştır. Yeni İç ve Dış Hatlar Terminal Binasının alanı 5.000 m², toplam büyüklüğü ise 46.826 m²'dir. İskenderun'a 45 km, Hatay şehir merkezi Antakya'ya 25 km, Kırıkhan'a 25 km ve Reyhanlı'ya 41 km uzaklıkta bulunan havalimanına Havaş servisleri sadece İskenderun ve Antakya'ya hareket etmektedir ve Kırıkhan ilçesine Türk Hava Yolları yolcu servisleri mevcuttur. (*)Kaynak: DHMI.gov.tr Hostes Hostes veya kabin görevlisi, uçuşlarda yolcuların rahatlığını ve güvenliğini sağlamak amacıyla istihdam edilen görevli. Özel iş jetlerinde de hostes kullanılır. Yolcu gemilerinde ve yolcu trenlerinde de hava hostesleri gibi hostesler bulunmaktadır. Fakat hava hostesleri yolculuğun kısa olması gibi sebelerden dolayı yolcularla daha yakın ilişkidedirler. Ayrıca uçuş hostesliği işi diğer taşımacılık formundaki kadrolardan daha fazla olarak güvenlik konusunu düşünüp taşınmaktadır. Hava hostesleri uçağın kabin kadrosundaki görevlileri içerir ve kokpitteki pilot ve uçuş mühendisinden ayrıdırlar. Birleşik Krallık'ın Imperial Airways'ı 1920 lerde erkek hostese sahipti. Amerika Birleşik Devletleri'nde , Stout Airways 1926 yılında hostes çalıştıran ilk havayoluydu. Faaliyetlerini Ford Trimotor uçakları ile Detroit, Michigan arasında sürdürüyordu. Western Airlines (1928) ve Pan American World Airways (Pan Am) (1929) yiyecek servisi yapmak için ilk hostesi istihdam etmişlerdi. On yolculu Fokker uçağı Karayipler'de kumar seyahatleri tarihinde Havana ve Küba'ya Florida'dan yolcu taşıdığından hostes kullanıyordu. İlk kadın hostes ayrıca hemşire olarak da görev yapan 25 yaşındaki Ellen Church'dü. 1930 yılında United Airlines tarafından kiralanmıştı, ayrıca uçaklardaki ilk hemşireydi. Diğer hava yolları da bu durumu takip ederek pek çok uçuşlarında hemşire istihdam ederek, onların hem bir hostes gibi hizmet vermesinden hem de hemşirelik görevi yapmasından yararlandılar. İlerleyen yıllarda hosteslik mesleği daha da geliştirilerek, yolculara daha iyi hizmet verilmesi amaçlanmıştır. İlk hostes Üniforma'sı dayanıklı, pratik ve yolculara güven verecek şekilde dizayn edildi. United Airlines'ın ilk hostesleri yeşil bere, yeşil atkı ve yeşil ayakkabı giyiyordu. Diğer havayolları Eastern Air Lines gibi hosteslerine benzer dizaynda üniforma giydiriyordu. 11 Eylül 2001'den sonra hosteslerin aktif olarak yolcuları bir saldırıdan korumak ve Hava korsanlığı'nda hava trafik kontrollerine hayati bilgi vermeye teşebbüş etmeleri onların önemini yükseltti. 11 Eylül, 2001 de terör ataklarının uyanmasıyla, büyük havayolarındaki pek çok hostesin yolcu yükündeki azalış sebebiyle işlerine geçici olarak son verildi. Hava hostesi işçi birlikleri: Muhtelif (çeşitli) Hellsing Hellsing ilk kez 11 Ekim 2001 tarihinde yayımlanmış Japon yapımı, türü aksiyon ve korku olan bir anime'dir. Yönetmenleri Imanosuke İida ve Yasunori Urata'dır. Orijinal eser Kouta Hırano'nundur. Türkiye'de 13 yaş üzeri izleyici kitlesine hitap ederek Türkçe Seslendirmeli olarak yayınlanmıştır. Mangadan fazla saptığı için 13. bölümde sonlandırılan televizyon bölümlerinin yanı sıra bir de 10 bölümden oluşan Hellsing Ultimate adı altında yapılan OVA (Official Video Animation) serisi vardır. Anime toplam 13 bölümden oluşmaktadır. 10 OVA bölümü vardır. OVA lar yaklaşık 45-55 dakika arası sürmektedir. OVA lar Türkçe dublaj olarak çıkmamıştır ama Türkçe altyazılısı çıkmıştır. İnternetten sipariş edilebilir. Son OVA, 26 2012 aralık tarihinde çıkıp, OVA serisinin sonunu getirmiştir. Alucard bir nosferatu(gerçek vampir)dir. Sonradan ısırılarak vampir olmamıştır.İlk ve bilinen en güçlü vampirdir. Bir operasyona Alucard'ın tek başına gitmesi yeterlidir. Animenin baş karakterlerindendir. Sakin bir yapıya sahiptir. Savaşmaktan zevk alır. Dövüşürken silah kullanmayı tercih eder. Walter'ın Alucard için yaptığı silahın adı "Hellsing arms 13mm auto anti-freak cannon jackal"dır.Silah 39 cm uzunluğunda ve 16 kilogramdır. Mermileri 13 mm dir. Civalı ve kutsanmıştır.Integra'in hizmetkarıdır. Kendi gerçek gücünü anlayabilmek için kendisi gibi gerçek vampiri bulmak istemektedir. Seras Victoria'yı sonradan ısırıp vampir yapmıştır.Seras Victoria 'draculina' olmuştur. Normal Vampirlerden farkı Ne kadar yara alırsa alsın veya hangi uzvu koparsa kopsun kendini yenileyebilmekte ve Vücudundan değişik yaratıklar şekillendirebilmesidir. Aslında gerçek adı draculadır Alucard-Dracula. Tersten okuyun. Aslında 3. Vlad Dracula'dır. 13. bölüm son dakikalarda yüzünün sağ tarafında bıyıklı bi adam çıkar. O adam 3. Vlad Draculadır. Ayrıca bunu 13. bölümde düşmanını kazığa oturtmasından da anlaşılabilir. Voyvoda 3. Vlad diğer adı ise Kazıklı Voyvodadır. Voyvodaya böyle denmesinin asıl nedeni kan içmesidir.Efsane mi gerçek mi olduğu bilinmemektedir. Seras Hellsing Organizasyonuna katılmadan önce bir polistir. Vampirlerle mücadele için D11'e katılmıştır. Bir gün görev sırasında arkadaşı Jack'in ısırılıp gulyabaniye dönüşmesiyle olay yerinden kaçmıştır. Bu sırada yolda bir gulyabani görmüş ve tam ona ateş edecekken Alucard vampiri öldürmüştür. Daha sonra bir kiliseye sığınmıştır. Fakat kilisedeki rahip vampir çıkmış ve Seras'ı kanını içmek için esir almıştır. Alucard da kiliseye gelmiştir. Fakat rahip Seras'ı bir kalkan gibi kullandığı için Seras'ı kurtarmanın tek yolunun önce onu vurup sonra da vampir yaparak canlandırmak olduğunu bulmuştur. Seras kendi isteğiyle vampir olmuştur. Seras vampir olduktan sonra Alucard onu kucağında taşıyarak Hellsing Organizasyonuna doğru yol almaya başlamış ve Integra ile konuşarak Seras'ı Hellsing Organizasyonuna almasını istemiştir. Seras bu vesileyle Alucard ile tanışmıştır. Fakat Alucard onu vampire dönüştürdüğü için Alucard'a 'Efendi' diye hitap etmektedir. Alucard'dan sonra organizasyondaki ikinci vampirdir. Hassas ve duygusal biridir. Vampirliğe alışması çok zor olmuştur. Hellsing Organizasyonunun yöneticisidir. Hellsing'in son üyesidir.22 yaşındadır. Integral 13 yaşındayken babası ölmüş ve Hellsing Organizasyonunu babasından miras olarak almıştır. Aynı zamanda Alucard'ın efendisidir. Çok disiplinli bir insandır ve her zaman soğukkanlı kalmaya çalışır. Organizasyona laf edenleri yaşatmaz. Animenin sonunda hapse atılır. Hellsing Organizasyonunun emekli bir üyesidir. Fakat hala Integral'e hizmet etmektedir. 69 yaşındadır. 'da görüldüğü üzere II. Dünya Savaşında 14 yaşında olan Walter o zamandan beri Alucard'ı tanımaktadır. Silahları metali kesebilecek güce ve keskinliğe sahip ince saydam iplerdir. Yaşına göre oldukça çeviktir, OVA da mermilerin arasından koştuğu görülebilmektedir İskaryot Vatikan tarafından Cehennem güçlerine karşı savaşmak için kurulan operasyon bölümlerinden biridir. (OVA ve manga da) Anderson Vatikan'ın en güçlü savaşçısıdır ve Vatikan'ın yegane silahıdır. Savaş sırasında tam bir canavar iken savaşmadığı zamanlarda bir yetimhanede kimsesiz çocuklara bakmaktadır. İrlanda'da Alucard ile karşılaştığı sırada sözlediği sözlerden dolayı savaşmaktan zevk alan biri olduğu gözlemlenmiştir. Anderson bir şekilde mermilerden bile kaçacak kadar hızlıdır ve 4. OVA da Alucard'la yumruk yumruğa dövüşürken görüldüğü gibi bir nosferatu kadar fazla fiziksel güce sahiptir. Boyu 2m den uzun olan Alucard'dan biraz daha fazladır. Ayrıca bilinen tek "Regenarator" dır. Vatikan'ın bilimsel deneyleri sonucu insan üstü güçler kazanmıştır. Elde ettiği bu güçler sayesinde her türlü yarayı çabuk iyileştirebilecek hale gelmiştir, Alucard'ın silah mermileri buna dahildir. Ayrıca her türlü mermiyi de savuşturma yeteneği vardır. Silahları ise sonsuz sayıda taşıdığı süngülerdir. Bunların iki çeşidi vardır: fırlatmak için kullandıkları ve kılıç gibi kullandıkları. Ayrıca belli bir bir hat boyunca yerleştirip patlama özelliğine sahip birbiriyle bağlantılı süngüler de taşıdığı gözlemlenmiştir. Anderson ayrıca yanında taşıdığı içinde kutsal sözler barındıran kâğıtlar ve İncil sayesinde ortamda bulunan vampirlerin güçlerini kullanmalarına engel olabilmekte ve de bu kâğıtlar sayesinde anlık yer değişimi sağlayabilmektedir. Maxwell İskaryot'un lideridir, dinine fazla bağlılık göstermektedir.Çocukken annesiz ve babasız olduğu için arkadaşları tarafında dışlanmış ve günün birinde gerçekten çok önemli biri olmaya yemin etmiştir. Enrico Maxwell ve Yumie ile birlikte Peder Alexander Anderson tarafından yetiştirilmiştir.İki modifiye edilmiş tabanca kullanmaktadır.Uzun gri bir pardesü ve mavi lensli gözlükler takmaktadır. İskaryot teşkilatında çalışan çift kişilikli bir rahibedir.Bu kişiliklerden biri karıncayı bile incitmeyecek masum bir kızken diğeri yarı psikopat acımasız bir savaşçıdır.Silah olarak katana kullanmaktadır.İnsanüstü bir hıza sahiptir. Milenyum, Hitler'in Almanyasından sonra hala amaçlarını devam ettiren nazilerden oluşan çok gizli bir örgüttür. Normal askerlerin yanı sıra vampirler ve kurtadamlar gibi askerlere, zeplinler gibi araçlara ve 5 tane çok güçlü doğaüstü askere sahiptir. The Major Milenyum'un komutanıdır. Deli olarak nitelendirilmiştir ve buna karşı çıkmamıştır. Zeki bir taktikçidir ve adamları ona sonuna kadar bağlıdır. Şişmanlık ve tıknazlığıyla Hitler'i andırır. The Doctor Milenyum'un nazi vampir ordusunu ve Schrödinger'i yaratan dahi "deli doktor"'dur.Gözlüğü vardır ve altı camdan ibarettir.İkisi normal yerlerinde,kalanlarıda süs olarak gözlüğün kenarına ikişer olarak yerleştirilmiştir.Göbek kısmı açıkta kalan bir giysi giyer. The Captain Major'un hiç konuşmayan ve duygusuz korumasıdır ve aslında nazi kurtadamların arasındaki tek gerçek kurtadam odur.Yeşil asker kıyafetiyle üzerine ilgi ve merak toplayan karakterdir. Büyülü mermilere sahip bir tüfek kullanan bir vampirdir.Saçları neredeyse ayaklarına kadar varmaktadır.Omuzunda taşıdığı şemsiyesiyle tanınan kadın karakterdir. Küçük bir çocuktur. Türü bilinmemektedir. The Doctor tarafından yaratılmıştır. Scrödinger görünüşe göre ölümsüzdür.Fiziki olarak bir kediye benzer. Kafasının üstünde sivri kulakları, sivri dişleri, mor ve eflatun karışımı gözleri vardır. İsmini Erwin Schrödinger'in yaptığı kuantum fiziğine dayalı bir paradokstan alır. Schrödinger aslında hem var hem yoktur, ölmüştür ama aynı zamanda yaşıyordur, buradadır ama aslında başka bir yerde de olabilir. Erkeksi bir kadın karakterdir.Kaslı ve atletiktir.Esmer tenli ve turuncu kısa saçlıdır.Silah olarak devasa bir orak kulanmaktadır.Ama asıl gücü vücudunun sağ tarafında bulunan dövmelerle düşmanı hipnotize etmesidir.Gözlerinden biri yeşil diğeri kahverengidir.Alaycı tavır ve davranışları ve tavırları ile dikkat çekmektedir. Takım elbiseli ve şapkalı Brezilyalı bir vampirdir.Silah olarak jilet keskinliğinde patlayan iskambil kâğıtları kullanmaktadır. Alucard:Japonca'sını Jōji Nakata , İngilizce'sini Crispin Freeman seslendirmiştir. Seras Victoria:Japonca'sını Fumiko Orikasa , İngilizce'sini K.T.Gray seslendirmiştir. Sir Integra:Japonca'sını Yoshiko Sakakibara , İngilizce'sini Victoria Harwood seslendirmiştir. Walter C. Dornez:Japonca'sını Motomu Kiyokawa , İngilizce'sini Ralph Lister seslendirmiştir. Açılış müziğinin adı "Logos Naki World"dür.Yasushi Ishii tarafından yapılmıştır. Almanca versiyonunun adıysa "Aim 4"tür.Keith Flint tarafından yapılmıştır. Kapanış müziğinin adı "Shine"dır.Mr. Big tarafından yapılmıştır. Almanca versiyonunun adıysa "Laughs"dur.Yine Keith Flint tarafından yapılmıştır. Â· https://web.archive.org/web/20151121001211/https://www.biliste.com/en-iyi-10-anime/ Hüdâvendigâr Eyaleti Hüdavendigâr Eyaleti, 1826 yılında Anadolu Eyaleti'nden ayrılarak kurulan Hüdavendigâr ve Kocaeli Eyaleti'nin yenilenmesiyle 1841 (H. 1257) yılında kurulan ve 1867 yılına kadar varlığını sürdürmüş Osmanlı Devleti eyaleti. Osmanlı Devleti'nin Klasik Dönemi'ndeki yönetim düzenlemesinde, Rumeli ve Anadolu beylerbeylikleri vardı. 1827-1846 yılları arası yapılan yeni bir düzenlemede, Anadolu Eyaleti bölünmüş ve birkaç yeni eyalet kurulmuştur. Hüdavendigâr Eyaleti de Anadolu Eyaleti'nin bölünmesiyle ortaya çıkan eyaletlerden biridir. Hüdavendigâr Eyaleti kurulduğu tarihlerde sekiz sancağı (liva) vardır. Midye-Enez HattÄ± Midye-Enez Hattı veya Midye-Enez Çizgisi (Bulgarca:Линията Мидия-Енос) 1913 Birinci Balkan Savaşı sonunda Londra Antlaşması ile Trakya'da kabul edilen, Osmanlı Devleti ile Bulgaristan Krallığı arasındaki sınır. Birinci Balkan Savaşı sırasında Bulgar kuvvetleri Vize'nin Kıyıköy kasabasını ele geçirmiştir. Burayı bir yıl kadar ellerinde tutan Bulgarlar, ardından da Çatalca'ya dayanmışlardır. Savaşın ardından Londra Antlaşması imzalanmıştır. Bu antlaşmaya göre Bulgaristan Krallığı ile Osmanlı Devleti arasındaki sınır Midye-Enez Hattı olmuştur. Bu hat, Karadeniz kıyısındaki Kırklareli'nin Vize ilçesine bağlı Midye kasabası ile Ege Denizi kıyısında Meriç Irmağı'nın denize döküldüğü yerdeki Edirne'ye bağlı Enez arasında çizilen çizgidir. Bu sınır ile Osmanlı Devleti Edirne, Kırklareli, İşkodra, Üsküp, Selanik gibi büyük şehirlerden çıkmak zorunda kalmıştır. İkinci Balkan Savaşı sırasında Osmanlı Devleti, 19 Temmuz 1913 tarihinde İstanbul'un güvenliğini öne sürerek ve Bulgar yönetimi alındaki Türklere zulüm yapıldığını söyleyerek orduya Midye-Enez Hattı'nı geçme emrini vermiştir. Savaştan sonra hat geçersiz olmuştur. Türk Kurtuluş Savaşı'ndan sonra İngilizler, Türkiye-Yunanistan Sınırı'nın Midye-Enez Hattı olmasını önermişlerdir. Tarih boyunca birçok uygarlığın himayesinde kalmış, birçok devlete sınır olmuştur. Rita Faltoyano Rita Faltoyano (d. 5 Ağustos 1978, Budapeşte), Macar porno yıldızı. Annesi 1974 yılı Macaristan Güzellik Kraliçesi olan Rita Faltoyano Budapeşte yakınlarında bir çiftlikte doğup, büyümüştür. Burada at binmeyi öğrenmiş ve yarışacak düzey kadar ilerlemiştir. Binicilikte bir şampiyonluk kazanmıştır. Jimnastik ve yüzmeyle de ilgilenmiştir. Porno yıldızlığı kariyerine 2000 yılında başlamıştır. 2003'te AVN en iyi yabancı kadın oyuncu ödülünü almıştır. 2005 ve 2007 yılları arasında Amerikalı porno film oyuncusu Tommy Gunn ile evli kalan Faltoyano kariyerine Los Angeles'taki bir eskort servisinde devam etmiş, daha sonra Londra'ya taşınarak burada çalışmaya başlamıştır. Magazin Gazetecileri DerneÄŸi Magazin Gazetecileri Derneği Türkiye'de magazin muhabirlerinin, yönetmenlerinin, yazarlarının üye olduğu 1992'de kurulan bir dernek. Yönetim kurulu başkanlığını Sinan Tosun yapmaktadır. Dernek MGD Altın Objektif Ödülleri adı altında her yıl çeşitli dallarda ödüller verir. Yukarıgökçe, Mesudiye Yukarıgökçe Ordu'nun Mesudiye ilçesine bağlı bir mahalledir. İlçe merkezine 11 km uzaklıktadır. Çok eski bir tarihe sahiptir. Eski adı Rumca "yeşillik" anlamına gelen Faldaca'dır. 1884 yılında yapılan nüfus sayımına göre mahallede 45 hanede 451 kişi yaşamaktaydı. Remember the Time Remember the Time, Amerikalı pop şarkıcısı Michael Jackson'ın 1991 çıkışlı "Dangerous" adlı albümünden çıkan ikinci şarkıdır. Epic Records tarafından yayınlanmıştır. Şarkının prodüktörlüğünü Michael Jackson ve o sıralarda new jack swing türü müzik alanında yaptığı müziklerle ünlenen Teddy Riley üstlenmiştir. Şarkı, listelere göre "Dangerous" albümünün, "Black or White"tan sonra en başarılı 2. şarkısıdır. ABD listelerinde 3 numaraya kadar çıktığı gibi, yine aynı ülkenin R&B listelerinde 1 numaraya ulaşmıştır. Şarkı, bir new jack swing olarak şubat 1992'de piyasaya sürülmüştür. Şarkı, 1992 Soul Trains Ödül töreninde, sanatçı tarafından, dizindeki bazı rahatsızlıklardan dolayı tekerlekli sandalyede söylenmiştir. Şarkı bununla beraber, bu ödül töreninde, hem kazanmıştır. Şarkı, Jackson'ın önceki video klipleri gibi, yine bambaşka konsept içinde ve bambaşka efektlerle çekilmiştir. Video, Antik Mısır'da geçer. Videoda, ünlü oyuncular; Eddie Murphy, Iman ve Magic Johnson oynamışlardır. Video, yine diğer Dangerous albümü rutinleri gibi, sürekli farklı tarzlardaki ilginç danslarla geçer. In the Closet In the Closet, ünlü pop şarkıcısı Michael Jackson'ın 1991 çıkışlı Dangerous adlı albümünden çıkan üçüncü şarkıdır. Şarkı, Epic Records tarafından yayınlanmıştır. Şarkının prodüktörlüğünü Michael Jackson ve o sıralarda new jack swing türü müzik alanında yaptığı müziklerle ünlenen Teddy Riley üstlenmiştir. Şarkı ABD listelerinde 6 numaraya kadar çıktığı gibi, yine aynı ülkenin R&B listelerinde ve dans listelerinde 1 numaraya ulaşmıştır. Şarkının videosunda, Naomi Campbell oynamaktadır. Bu klipte oynayan Naomi Campbell, Michael Jackson sayesinde şöhretinin zirvesine çıkmıştır. Şarkı, bir new jack swing ve pop olarak Mayıs 1992'de piyasaya sürülmüştür. Şarkı, gizli ilişkiler hakkında bir konsepte sahiptir. Fakat eğer bu konsepte düz bir video çekilseydi, çoğu insan, Jackson'ın cinsel yönelimini sorgulayabilirdi. Bu sebepten dolayı, Jackson, videoda Naomi Campbell'ı oynatmıştır. Şarkıdaki kadın sesi, orijinal olarak "Mystery Girl"e aittir. Klipte, Campbell bu sözleri kendi seslendirmiştir. Daha sonra "Mystery Girl"ün Monaco Prensesi Stéphanie olduğu açıklanmıştır. Şarkı için çıkarılan 3 adet single serisi vardır. Bunlar: 1.Mixes Behind Door #1 2.Mixes Behind Door #2 3.Mixes Behind Door #3 Mehmed Ziyaeddin Efendi Şehzade Mehmed Ziyaeddin Efendi (d. 26 Ağustos 1873, İstanbul, Osmanlı İmparatorluğu - ö. 30 Ocak 1938, İskenderiye, Mısır), Osmanlı padişahı V. Mehmed Reşad'ın ve başkadınefendi Kamres Sultan'ın büyük oğludur. Çırağan Sarayı'nda doğmuştur. Şehzade olmasının yanı sıra bir asker, hekim ve müzisyendir. "Nişan-ı âli-i imtiyaz" ve "Prusya kara kartal şövalye nişânı" sahibidir. Türkiye'nin ilk tıp fakültesi olan Mekteb-i Tıbbiye-i Şahane'den mezun oldu ve deri hastalıkları (dermatoloji) üzerine ihtisas yaptı. Bestekâr ve iyi kanûnî idi. İki şedaraban şarkısı bilinmektedir. Devrinin pek çok müzisyenini himâye etmiştir, ki bunların içinde yakın dostu olan büyük dâhi Tanburi Cemil Bey de vardı. Hatta Cemil Bey'in birkaç plağına kanunu ile eşlik etmiştir. Devrin padişahının büyük oğlunun halka satılan plaklar için kanun çalması, o dönem pek çok kişi tarafından hoş karşılanmamıştı. Ancak Mehmet Ziyâeddin Efendi son derece mütevâzıydı ve herhangi bir vatandaştan farksız olarak rahatlıkla halk arasında dolaşmıştır. Saray fasıl heyetinin düzenlediği konserlerde de kanun çalmıştır. Sarayca