Beyler'dir. Kulübün 38'i faal ve 84'ü hali olmak üzere 122 üyesi vardır. Türkiye İdman Federasyonu'na girmek için müracatta bulunan kulüp, idari çalışmalarını Sivas Halkevi'ndeki özel dairesinde yürütmektedir. Uzunca bir aradan sonra Sivas'ın adını taşıyacak bir kulübün yeniden oluşturulması yolundakı çalışmalar, 1950 yılında başlamış ve 27 Temmuz 1950 tarihinde Sivas Gençlik Kulübü resmen kurulmuştur. Adı fazlaca bilinmeyen bu kulüp daha sonraki yıllarda Yolspor ve Kızılırmakspor kulüplerinin katılımıyla 9 Mayıs 1967 de günümüzün Sivasspor'unu oluşturacaktır. 1967 Mart ayında Nusret Akça, Hüseyin Yıldırım, Hüseyin Pala, Nurettin Tarıkahya, Yalçın Özden gibi isimler ilk olarak o günün Belediye Başkanı Ahmet Durakoğlu'na ve dönemin Valisi Vefik Kitapçıgil'e giderek durumu anlatırlar. Vali olaya çok sıcak yaklaşır ve kurulacak olan kulübün yalnızca sportif açıdan değerlendirilmemesi gerektiğini dile getirerek bu oluşumu şehrin kültürel, ekonomik ve sosyal hayatına da büyük bir hareketlilik getireceğini belirtir. Valinin dile getirdiği son derece olumlu sözlerini duyan kurul üyeleri sevinirler. Sivasspor kurulacaktır. Hemen kuruluş hazırlığına başlanır. Çünkü 1967-68 sezonuna Sivasspor yetiştirilmelidir. Mayıs ayının ilk günlerinde hazırlıklar hemen hemen tamamlanmıştır. Takımın renkleri konusuna da açıklık getirildikten sonra, 9 Mayıs 1967 tarihli gazeteler Sivasspor'un kurulduğunu yayınlamaya başlar. "Osman Paşa Caddesi, numara 1" Sivasspor'un kulüp binası olarak belediyeden 50 liralık sembolik bir ücret karşılığında kiralanır. Kulübün ilk telefon numarası da 2283'tür. Sivasspor tarihinde ilk Yönetim Kurulunu oldukça zor görevler beklemektedir. Kollar sıvanarak büyük bir heyecanla işe başlanır. Bu kulübü kuranlar başlangıçta takımın doğrudan ikinci lige alınacağını düşünürler. Ama evdeki hesap çarşıya uymaz ve bu iş göründüğü kadar kolay olmayacaktır. Kulübün ikinci lige alınması isteminin iletilmesi için, Kulüp Başkanı Ahmet Durakoğlu, Genel Sekreter Nurettin Tarıkahya, Kulüp Amiri Hüseyin Yıldırım ve yönetim kurulu üyeleri Nusret Akça, Yalçın Özden (Tüccar) ve Hüseyin Pala'dan oluşan bir heyet Ankara'ya gider. Ankara'da başvuru yapılır. Bu başvuru sonrasında o günün Türkiye Futbol Federasyonu Başkanı Orhan Şeref Apak, bir kurulla incelemelerde bulunmak üzere Sivas'a gelir. Sivas dönüşü yazılan rapor hem Yönetim Kurulunu, hem de tüm Sivas'lı sporseverleri büyük bir hayal kırıklığına uğratır. Zira raporda tesis ve altyapı yetersizliğinden istemin yerine getirilemeyeceğinin belirtilir. Yönetim Kurulu kısa süreli bir şok yaşadıktan sonra harekete geçer. Bütün yollar denenecek ve Sivasspor mutlaka ikinci ligde oynayacaktır. Başta Vali Vefik Kitapçıgil olmak üzere şehrin ileri gelenleri Ankara üzerinde baskı oluşturur. Yönetimde bulunan Nusret Akça ve Hüseyin Yıldırım gibi aynı zamanda siyasi partilerin İl Teşkilatında görevliler aracılığıyla baskı siyasi bir boyut kazanır. Spor Bakanı Kamil Ocak'la görüşülür. Sivas milletvekili Rıfat Öçten dönemin Başbakanı Süleyman Demirel'den yardım ister. Bu isteğin içinde üstü kapalı bir tehdit de vardır. "Ya Sivasspor'u ikinci lige alırsınız; ya da Sivas'tan oy almayı unutursunuz." Bu istek yankı bulmakta gecikmez. Aynı günlerde Futbol Federasyonu bir de Şekerspor olayı ile uğraşmaktadır. Birinci ligden düşürülen Şekerspor, idare mahkemesine açtığı davayı kazanmış ve mahkeme kararı ile 1967-68 sezonunda birinci ligde oynama hakkını elde etmiştir. Bu karar ikinci lig beyaz grupta Şekerspor'a ayrılan yeri boş bırakmıştır. Bu kadar olumsuzluk içinde şans ibresi Sivasspor'dan yana dönmüştür. Demirel'in talimatına zamanın federasyon başkanı Orhan Şeref Apak daha fazla direnemez ve Sivasspor 1967-68 sezonunda Türkiye ikinci ligi beyaz gruptaki takımlar arasında yerini alır. 2004-2005 yılında 1. Lig'de şampiyon olmuştur. 2005 yılına kadar 1. Ligde oynayan Sivasspor 2004-2005 sezonunda Süper Lig'e çıktı. İlk iki sezonunda ligi 8. ve 7. sırada bitirdi. 2007-08 sezonunda ise büyük bir başarı göstererek şampiyonluğu kıl payı kaçırdı ve o sezonu averajla Beşiktaş ve Fenerbahçe'nin gerisinde 4. bitirdi ve UEFA Intertoto Kupası'nda Türkiye'yi temsil etme hakkı kazandı. 2008-09 sezonunda ise bir önceki sezonda sergilediği grafiği devam ettirdi ve ligi şampiyon Beşiktaş'ın 5 puan arkasında 66 puanla ikinci bitirdi ve 2009-2010 sezonunda UEFA Şampiyonlar Ligi elemelerine katılmaya hak kazandı. Bu başarı ile Türkiye'yi UEFA Şampiyonlar Ligi'nde temsil eden 5. Türk takımı oldu. Diğer iki sezon sezonu küme düşme tehlikesi geçiren Sivasspor ligi 15. sırada tamamladı. 2013-14 sezonu öncesi futbol tarihinin en önemli oyuncularından Roberto Carlos teknik direktörlük görevine getirildi. Bu sezon başarılı bir dönem geçiren takım ligi dört büyüklerin ardından 5. sırada tamamladı. Bu sonuçla UEFA Avrupa Ligi'ne katılma hakkı kazanmasına rağmen UEFA'dan gelen men cezası ile Avrupa Kupalarına katılamadı. 2014-15 sezonunda kötü bir yıl geçiren takım ligi 15. sırada tamamlasa da Türkiye Kupasında yarı final oynama başarısı gösterdi. Bu yarı final maçı Sivasspor'un Türkiye Kupasındaki 3. yarı final maçı oldu. İstanbul ekibi Anadolu Üsküdar ile pilot takımı anlaşması vardır. İstanbul ekibinde birçok kiralık oyuncusu bulunmaktadır. Armada bulunan 3 yıldız, kurucu kulüpler olan Yolspor, Kızılırmak ve Sivas Gençlik 'i temsil etmektedir. Sivas'ın S harfi ile Spor'un S 'si iç içe geçmiş bir şekilde yer almaktadır. Ayrıca armada ki renkler kulübün renkleri olan Kırmızı - Beyaz renklerini temsil etmektedir. Renkler hem Türk Bayrağından esinlenerek he hem de Kar ve Kan'dan esinlenerek kullanılmıştır. 19 Ocak 2015 tarihinde kulüpten yapılan açıklamayla Medicana Sağlık Grubunun Sivasspor'a isim sponsoru olduğu bildirildi. O günden sonra takımın ismi Süper Lig ve Türkiye Kupası maçlarında Medicana Sivasspor olarak adlandırılmıştır. Anlaşma 2014-15 sezonunun ikinci yarısında ve 2015-16 sezonu için geçerli olmuştur. Sivasspor'un orijinal ve lisanslı forma, atkı, kaşkol, bere, swetshirt, ceket, gömlek, süs eşyaları gibi birçok değişik ürünlerinin satışı şehir meydanındaki ve Sivas PrimeMall AVM'deki Sivasspor Store'larda yapılmaktadır. Ayrıca Sivasspor'un bazı orijinal ve lisanslı ürünleri E-Yiğido internet mağazasında satışı gerçekleşmektedir. Sivasspor'un yoğunluğu futbol takımı hakkında bilgi vermek, başkanın duyuyurularını yayımlamak için hazırlanan dergidir. Dergi sadece 2015 yılında 6 sayı çıkarılmıştır. Sivasspor tribünlerinde 2 taraftar grubu bulunmaktadır. Bu grupların isimleri Çılgınlar 58 ve Yiğido Gençlik'tir. Taraftarların en ünlü sloganı "Beyaz Kırmızı Anadolu Yıldızı"'dır. Taraftarlar her maç 58. dakikada telefon flashları ile birlikte tribünlerinde tezahürat yaparlar. Sivasspor'un kurulduğu günden bu yana Kayserispor ile bir rekabet halindedir. İki kulüp arasındaki ilk maç tarihe 1967 Kayseri stadyum faciası olarak geçmiştir. Bu olaydan sonra iki takım 5 yıl süreyle aynı ligde yer alması yasaklanmıştır. Bu rekabet hala devam etmektedir. Sivasspor'un formalarını 2008-09 sezonuna kadar Diadora, bu sezondan beri ise Adidas üretmektedir. Formalar, genelde çubuklu, kırmızı ve beyaz olmaktadır. Ayrıca 2009-10 ve 2012-13 sezonunda mavi, 2011-12 sezonunda siyah, 2014-15 sezonunda ise sarı formalar da üretilmiştir. Not: 2010-11 sezonunun son maçı olan Fenerbahçe maçında Göğüs Reklamı'nda Kuzan Grup reklamı yer alıyordu. Kulüp kuruluş tarihi olan 9 Mayıs 1967'den, Eylül 1984 tarihine kadar maçlarını Sivas Şehir Stadyumunda oynamıştır. 7 Ekim 1984 günü Akçaabat Sebatspor maçı ile 4 Eylül Stadyumu'na geçiş yapılır. Buradaki ilk maçta Akçaabat Sebatspor'a 3-0 hükmen yenik sayılmıştır. Bu maçtan sonra Stadyum tadilat ve bakım süreçleri geçirerek zaman içerisinde kapasitesi artırılmıştır. Bu stadyumdaki son maç 19 Mayıs 2016 tarihinde Fenerbahçe ile 2-2 beraberlik ile sonuçlanmıştır. Şu anda kullanmakta olduğu Yeni Dört Eylül Stadyumu'na ise ilk kez 21 Ağustos 2016 tarihinde 1. Lig 2. hafta maçında Mersin İdman Yurdu'nu 6-0 mağlup etmiştir. Stadyumdaki ilk golü Burhan Eşer atmıştır. Sivasspor Vali Lütfullah Bilgin Tesisleri 96.500 metre kare arazi üzerine kurulmuş olan tesisler 2011 yılında yapımı tamamlanmıştır. Vali Lütfullah Bilgin Tesisleri Türkiye’nin en modern ve en büyük tesislerinden biridir. Tesislerin içerisinde A Takım binası, idari bina, 3 doğal çim ve 2 sentetik çim antrenman sahası, 1 basketbol ve voleybol sahası, 1 kapalı spor kompleksi, 1 restaurant, 1 saha bakım binası, 200 araçlık genel otopark, at çiftliği, açık ve kapalı at binim alanları bulunmaktadır. 2005-2016, 2017- 1967-1983, 1984-1986, 1999-2005, 2016-2017 1986-1999 1983-1984 Konyaspor Konyaspor veya sponsorluk anlaşması gereğince İttifak Holding Konyaspor, Türkiye'nin Konya şehrinde kurulan spor kulübü. Süper Lig'de mücadele etmektedir. İç saha maçlarını 41.981 kişilik Konya Büyükşehir Belediye Stadyumu'nda oynamaktadır. Kulüp 22 Haziran 1922 tarihinde Konya Gençlerbirliği adıyla kurulmuştur. 1965 yılında ise Meramspor, Selçukspor ve Çimentospor ile birleşerek Konyaspor adını almıştır. 1922 yılında Konya'da Gençlerbirliği adıyla kurulmuştur. Konya Ligi şampiyonu olarak Türk futbol tarihindeki ilk ülke şampiyonası olan 1924 Türkiye Futbol Şampiyonası'na katılmıştır. 1965 yılında profesyonel liglerde Konya şehrini tek takımın temsil edeceği yönünde federasyondan gelen talimat doğrultusunda Konya Gençlerbirliği; Meramspor, Selçukspor ve Çimentospor ile birleşerek "Konyaspor" adını almış ve 1. Lig'de profesyonel olarak mücadeleye başlamıştır. Kulüp 1981 yılına kadar siyah-beyaz renklerde mücadele ederken, 1980-81 sezonu sonunda rakibi Konya İdman Yurdu'yla birleşmiş ve renkleri de rakibinin renkleri olan yeşil-beyaz olarak belirlenmiştir. (Birleşim tarihi olan 1981 yılı, birleşimden dolayı Konyaspor'un kuruluş yılı olarak kararlaştırılsa da, 2016 yılı Eylül ayında yapılan Genel Kurul toplantısı kararı ile Konyaspor'un kuruluş yılı 1922 olarak değiştirilmiş ve kulüp armasına da işlenmiştir.) Bu birleşme, o dönemdeki bölünmeyi de engellemiş oldu. Konyaspor ve Konya İdman Yurdu yöneticilerinden oluşan birleştirme heyeti 39. gün dönemin sıkı yönetim komutanı Bedrettin Demirel tarafından tutuklanmış ve bu birleştirmeden dolayı ağır ceza mahkemesinde yargılanmıştır. 1998-2002 yılları arasında sponsoru olan Kombassan Holding'in adını da alarak Konyaspor ismiyle karşılaşmalara çıkmıştır. 2009-10 sezonunda 1. Lig'de 6. sırada tamamlayarak 4'lü play off grubuna katılmıştır. Bu grubu lider olarak tamamlayıp Süper Lig'e yeniden çıkmıştır. Konyaspor 2010-11 Sezonunda Süper Lig'de mücadele etmiştir. Süper Lig'in 21. haftasında Bucaspor'a deplasmanda 3-2 mağlup olan Konyaspor'da teknik direktör Ziya Doğan istifa etmiş,yerine başka bir deneyimli teknik direktör olan Yılmaz Vural getirilmiştir. 31. Haftada oynanan Kasımpaşa maçında berabere kalıp Süper Lig'e veda etmiştir.2011-2012 sezonunda 1. Lig'de yer alan kulüp Play-Off'a kalmış ancak Süper Lig'e çıkamamıştır. Kulüp 2012-13 sezonunda da 1. Lig'de yer almış ve MKE Ankaragücü'nü 1-0 yenerek Play-Off oynamaya hak kazanmıştır. Play-Off final maçında ise Manisaspor'u 2-0 yenmiş ve 2013-14 Süper Lig'de oynamaya hak kazanmıştır. 2015-16 sezonunda ligi 3. sırada bitirmiş ve UEFA Avrupa Ligine katılmaya hak kazanmıştır. Kulüp 2016 yılı Nisan ayında Atiker firması arasında 3 yıllık isim sponsorluğu sözleşmesi imzalandı. 2019 yılında sonlanan sponsorluk anlaşmasının ardından İttifak Holding ile 2019 Eylül ayında 5 yıllık isim sponsorluğu anlaşması imzalandı. Konyaspor takımının renkleri birleştiği rakibi Konya İdman Yurdu'nun renkleri olan yeşil-beyaz'dır. Anadolu Selçuklu Devleti'ne başkentlik yapan Konya'nın bu takımının sembolü, Anadolu Selçuklu Devleti'nin de simgesi olan çift başlı kartaldır. Logoda bulunan çift başlı kartalın altında, tarımın simgesi olan buğday başakları da ilin tahıl tarımında önde gelen illerden biri olduğunu göstermektedir. Konyaspor'un 2014 yılına kadar maçlarını oynadığı Konya Atatürk Stadyumu 1950 yılında yapılmıştır. 2005 yılında yenilenmiştir. Bu stadyumun kapasitesi 22.456 kişidir. 2012 yılında spor bakanı Suat Kılıç yeni stad projesini medyaya sundu. Konyaspor maçlarını 2014-15 sezonu itibarı ile yeni yapılan Konya Büyükşehir Belediye Stadyumu'nda oynamaya başlamıştır. Stadyum kapasitesi 42,981 kişilik olup UEFA standartlarına göre inşa edilmiştir. Takımın dört taraftar grubu vardır. Bunlar Nalçacılılar, Green-White, Şehri Müdafaa ve Nalçacı Gençlik'tir. Kulüp, tarihindeki en başarılı sezon olan 2015-16 sezonunda Süper Lig'i 66 puan toplayarak 3.sırada tamamlamış ve ertesi sezon UEFA Avrupa Ligi grup aşamasına ön eleme oynamaksızın katılma hakkı kazanmıştır. İlk kez katıldığı turnuvada H Grubunda mücadele eden Konya ekibinin rakipleri Şahtar Donetsk, Braga ve Gent olmuştur. "*Tabloda ikinci maç kalın yazılmıştır". Konyaspor Avrupa'ya katıldığı ilk sezon olan 2016-17 sezonunda Türkiye Kupası'nı kazanarak 2017-18 sezonunda da UEFA Avrupa Ligi'ne katılmaya hak kazanmıştır. 1988-1993, 2003-2009, 2010-2011, 2013- 1965-1969, 1971-1979, 1980-1988, 1993-2003, 2009-2010, 2011-2013 1969-1971, 1979-1980 1924 Kayseri Erciyesspor Kayseri Erciyesspor Kulübü, 1932 yılında kurulan ve 2018 yılında kapanan Kayseri merkezli Türk spor kulübü. 1932 yılında kurulan Erciyesspor 1937 yılında Yılmazspor ile birleşerek Erciyes Gençlik adını aldı. Kırmızı - Beyaz renkler ile kuruldu. Bilahire Sarı-Kırmızı rengi aldı. Kulübün ilk yeri Düven önünde bulunmakta idi. Kurucu listesi1940 yılında Kayseri Gençlik Spor kulübüne devroldu. 1948 yılında Askeri takımların ligden çekilmesi ve ligde 3 takımın kalması üzerine İbrahim Bamyacıoğlu ve Şaban Çenkcinin gayreti ile Erciyes Gençlik Kulübü Sarı – Lacivet renklerle faaliyete geçti. 1949 yılında Kayseri Gençlikspor kulübü ile birleşti ve Sarı-Kırmızı renkler ile lige devam ettiler. 1951 yılında kulüp fesh edildi. Kulübün eski oyuncularından Naci Ulucan 1952 yılında kulübü tekrar faaliyete geçirdi. 1966 yılında Erciyesspor, Ortaanadoluspor ve Sanayispor'un birleşmesiyle (01.07.1966) tarihinde Kayserispor adını almıştır. 1966-2004 yılları arası 38 sezon liglerde Kayserispor adıyla mücadele eden takım, 2004 yılında 2003-04 sezonunda Şampiyon olan Kayseri Erciyesspor ile isim değişikliğine giderek Kayseri Erciyesspor adını almıştır. 2004-2005 Sezonunda 2. Lig A Kategorisinde mücadele eden Kayseri Erciyesspor Şampiyon olarak Süper Lig'e yükseldi. 2005-2006 sezonunda Erciyesspor ana renklerini mavi siyah olarak değiştirdi, ara renk beyaz oldu. Mavi Erciyes Dağı’nın gökyüzünü,siyah Erciyes Dağı’nın yüzeyini, beyaz ise Erciyes Dağı’nın karını temsil etmektedir. 2005-2006 sezonunda süper ligde ilk senesi olmasına rağmen Mustafa Uğur’un teknik direktörlüğünde Erciyesspor ligi orta sıralarda bitirdi. 2006-2007 sezonunda ise ilk yarı Erciyesspor ligin dibine demir attı. Mustafa Uğur’un ardından göreve getirilen Werner Lorant’ın da istifasıyla teknik direktörlüğe getirilen Bülent Korkmaz ve Erol Bedir yerine başkanlığa getirilen Ziya Eren yönetiminde temsilcimiz ikinci yarının en çok puan toplayan 5. takımı oldu ama ligi 17. sırada bitirmekten ve ligden düşmekten kurtulamadı. Aynı sezon Erciyesspor tarihinde ilk kez Türkiye Kupası finaline yükselerek UEFA Kupası’nda mücadele etmeye hak kazanmıştır. Mayıs 2007’de İzmir Atatürk Stadı’nda Beşiktaş’la oynanan final maçında 1-0 kaybederek kupayı kaçırmıştır. 2007-2008 sezonuna girerken başkan Ziya Eren ve teknik direktör Bülent Korkmaz bu şehirde Erciyesspor’un başarılı olmasını istemeyenler var şeklinde bir ifade kullanarak istifa ettiler. Başkan olarak Enver Kemaloğlu teknik direktör olarak göreve Mehmet Bulut getirildi. Süper Lig kadrosu İlhan Özbay ve Yusuf Soysal haricinde tamamen dağıtılan temsilcimiz buna rağmen Uefa Kupası’nda İsrail’in köklü ekiplerinden Maccabi Tel Aviv’le İsrail’de 1-1 berabere kalmış,30 Ağustos 2007’de Kayseri’deki rövanşı 3-1 alarak tur atlamış Türkiye tarihinde alt liglerde oynayıp da Avrupa arenasında tur atlayan ilk takım olmuşlardır. Diğer turda ise Atletico Madrid’e İspanya’da 4-0 Kayseri’de 5-0 kaybedilerek Uefa Kupası’na veda edilmiştir. Türkiye Kupasında ise Gaziantepspor’a 2-0 yenilen Erciyesspor elenmiştir.2007-2008 sezonunun ikinci yarısında düşüşe geçen Erciyesspor ligde son maçında Sakaryaspor’u Sakarya’da 1-0 mağlup etmişse de kıl payıyla playofflara katılamayarak ligi 7. olarak bitirmiş 2007-2008 sezonunda süper lige Kocaelispor,Antalyaspor ve Eskişehirspor katılmıştır. Manisaspor,Rizespor ve Kasımpaşa ise 1. lige düşmüştür. 2008-2009 sezonuna girilirken Kayseri Erciyesspor altyapı tesisleri kurulmuş, as kadro da çeşitli isimlerle güçlendirilmeye çalışılmıştır. Lotto ile yapılan sponsor anlaşması sonlandırılarak kulüp kendi formasını üretmeye başlamıştır.Yeni sezona bütün bu gelişmelere rağmen istenildiği gibi başlanılamamıştır. 2008-2009’un 10. haftası itibarıyla Kayseri Erciyesspor 1. ligde 18. sırada bulunmaktadır. 8. hafta Giresunspor’un Kayseri Erciyesspor’u 1-0 mağlup ettiği maçtan sonra teknik direktör Mehmet Bulut istifa etmiş,yerine geçmişte de Kayseri Erciyesspor’u çalıştırmış olan Mustafa Uğur getirilmiştir 2012-13 1. Lig sezonunu şampiyon tamamladı. 2013-14 sezonundan beri Süper Lig'de mücadele etmektedir. 3 Eylül 2014 tarihinde kulüp Suat Altın İnşaat isimli şirketle isim sponsorluğu konusunda anlaşmaya varmış ve kulübün adı Suat Altın İnşaat Kayseri Erciyesspor olarak değişmiştir. 2014-2015 sezonu 32. haftasında İstanbul Başakşehir'e 1-0 mağlup olarak bitime 2 hafta kala ligden düşmesi kesinleşmiştir. 2015-2016 sezonunda 1. Lig'de boy gösteren kulüp 33.haftada Adana Demirspor ile 2-2 berabere kalmış ve 1990-1991 sezonundan beridir görmediği 2. Lig'e düşmüştür. 2016-17 sezonunda Kırmızı Grubu 18. tamamlayarak 3. Lige düştü. 2017-18 sezonunda bitime 9 hafta kala Bölgesel Amatör lige düşerek profesyonel lig kariyeri sona ermiştir. Erciyesspor Ağustos 2016 ayında yapılan seçimde başkan çıkaramamış ve 29 Ağustos 2016 tarihinde Kayseri 2.Sulh Hukuk Mahkemesince Kayyum atanmıştır. Kayyum Heyeti; 27 Eylül 2016 tarih ve 269 karar nolu toplantısında; 14 Kasım 2016 tarihinde Olağanüstü Genel Kurul Kararı almıştır. Yeterli çoğunluk sağlanamadığı için 21 Kasım 2016 tarihinde Olağanüstü genel kurul yapılmış ve eski sportif Menajer Nuhkan Rüzgar başkanlığa seçilmiştir. Nuhkan Rüzgar'ın istifasıyla 10.01.2017 tarihinde 3.Sulh Hukuk Mahkemesince kayyım heyeti atanmıştır. Kayyum heyeti 01.02.2017 tarih ve 272 karar nolu toplantısında; 18.02.2017 tarihinde olağanüstü genel kurul kararı almıştır. Yeterli çoğunluk sağlanamadığı için 25.02.2017 tarihinde olağanüstü genel kurul yapılmış ve Saffet Külahçı başkanlığa seçilmiştir. Kayseri Erciyesspor 2018 sezonunda Bölgesel Amatör Küme’ye düştükten sonra kapandı. Kulübün tesisleri Spor Toto Süper Lig ekibi Kayserispor'a verildi. Åžampiyonluk (2) : 1975-1976, 1986-1987 Åžampiyonluk (4) : 1972-1973, 1984-1985, 1991-1992, 2012-2013 Åžampiyonluk (1) : 1990-1991 1973-1975, 1979-1980, 1985-1986, 1992-1996, 1997-1998, 2005-2007, 2013-2015 1966-1973, 1975-1979, 1980-1985, 1986-1989, 1991-1992, 1996-1997, 1998-2005, 2007-2013, 2015-2016 1989-1991, 2016-2017 2017-2018 Ana madde: Kayseri Erciyesspor sezonlarÄ± listesi Kayseri Erciyesspor küme düştüğü sezon Beşiktaş ile Türkiye Kupası'nda final oynamış ve UEFA Kupası'na katılma hakkı kazanmıştır. 2007-2008 sezonunda Kulüp tarihinde ilk kez UEFA Kupası'nda mücadele etmiştir. İlk turda İsrail temsilcisi Makkabi Tel Aviv'i elemiş ancak 2. Tur'da İspanya temsilcisi Atlético Madrid'e elenerek UEFA Kupası'na veda etmiştir. Kayseri Erciyesspor, maçlarını 1960 yılında faaliyete geçmiş olan 25,918 seyirci kapasiteli Kayseri Atatürk Stadyumu'nda oynamaktaydı. Ancak spor faaliyetlerinin daha modern bir şekilde gerçekleştirilebilmesi için 32,864 seyirci kapasiteli Kayseri Kadir Has Şehir Stadyumu ve antrenman sahalarının ve spor tesislerinin bulunduğu Atatürk Spor Kompleksi projesi hazırlanmıştır. 40,458 seyirci kapasitesine sahip olan Kayseri Kadir Has Şehir Stadyumu, uluslararası maçlarda güvenlik nedeniyle 32,864 seyirciye evsahipliği yapmaktadır. Tüm tribünlerin kapalı olduğu Kayseri Kadir Has Şehir Stadyumu'nda tribünlerin üst kısmına yerleştirilen radyan ısıtıcılar sayesinde soğuk havalarda seyircilerin üzerine doğru sıcak hava akımı oluşturulmaktadır. Estetik yapısıyla dikkat çeken stadyumun alttan ısıtmalı ve otomatik olarak +4 dereceye sabitlenen zemini kar'ın erimesini sağladığı gibi soğuklarda sahanın donmasını engellemektedir. Drenaj sistemi sayesinde de zeminde su birikintileri oluşmamaktadır. Stadyumda 3 adet jeneratör bulunmaktadır. Elektrik kesintisi durumunda 1. jeneratör dervereye girecektir.Bu jeneratörde bir sorun oluşması durumunda 2. ve 3. jeneratörler sırayla derveye gireceklerdir.Tüm jeneratörlerin bozulması durumunda bile 10 dakika daha maç yapılabilecek kadar elektrik bulunmaktadır.Bu uygulama Dünyada çok nadir kullanılmaktadır ve Türkiye'de bir ilktir. UEFA standartlarında yapımı gerçekleştirilen stad, Kayserispor ve Kayseri Erciyesspor ile birlikte Türkiye millî futbol takımının maçlarına ev sahipliği yapmaktadır. Kayseri Kadir Has Şehir Stadyumu'nun da yer aldığı Atatürk Spor Kompleksi'nde ayrıca Olimpik Yüzme Havuzu, 1000 Kişilik Spor Salonu,1500 Koltuk kapasiteli çim yüzeyli Futbol Sahası, IAAF standartlarında Atletizm Pisti ve 3 adet Tenis Kortu da bulunmaktadır. Kayseri Erciyesspor takımının antrenman faaliyetlerinin ve kulüp işlerinin yönetildiği tesislerdir. Kayseri Büyükşehir Belediyesi ve İş Adamı ve Kulüp Eski Başkanı Hacı Boydak'ın destekleriyle yapıldı. 1800 m² alan üzerine yapılmış olan tesis 4 kat'tan oluşmaktadır. Bina içinde 4 ayrı Ofis, Sporcu Odaları, Bekleme odası, Antrenman salonu, Soyunma odaları ve duşlar bulunmaktadır. Bunların dışında Masaj Salonları, Sauna ve Tedavi Havuzları da sporcularımızın kullanımına sunulmaktadır. Gaziantepspor Gaziantepspor, 1969 yılında kurulan ve 2020'de kapanan futbol takımıdır. Lakapları "Şahinler" olan takımın renkleri, kırmızı ve siyahtır. Süper Lig ve Türkiye Kupası'nda şampiyonluğu olmamasına karşın bugün 1. Lig adıyla anılan Türkiye'deki 2. seviye futbol ligini 1979 ve 1990 yıllarında şampiyon tamamlamıştır. Ligde en iyi derecesini, 68 puan ve +27 averajla üçüncü olduğu 2000-01 sezonunda elde eden Gaziantepspor, 1999-2000 sezonunu da üçüncü sırada tamamlamıştır. Türkiye'yi Avrupa kupalarında 5 kez temsil eden Gaziantepspor, bu alanda en iyi derecesini UEFA Kupası'nda 2003-04 sezonunda 3. tura kadar yükselerek elde etti. 2019-20 sezonunda borç batağına saplanmış ve iflas etmiştir. Gaziantep'te ilk spor kulübü 1923 yılında kentteki Amerikan Koleji'nin yapısı altında kurulmuştur ve kuruluşundan kısa süre sonra da kulübün futbol şubesi açılmıştır. Kentte Türklerin kurduğu ilk spor kulübü ise Gaziantep'ten eğitim görmek için ayrılıp daha sonra kente dönen gençlerin kurduğu Altınışık'tır. Altınışık Kulübü'nü 1927 yılında kurulan Türk Ocağı izlemiştir. 1929 yılında kapanan Altınışık Spor Kulübü'nden bir grup, şehirdeki sanatkarlarla birleşerek Sanatkarlar Spor Kulübü'nü kurar. Türk Ocağı'nın 1931 yılında kapanmasının ardından bu kulübün bazı oyuncu ve yöneticileri Halkevleri'nin desteğiyle Sanatkarlar Spor Kulübü ile birleşirler ve Sanatkarlar Spor Kulübü, adını Gaziantep İdman Yurdu olarak değiştirir. Ancak Gaziantep İdman Yurdu, Türkiye İdman Cemiyetleri İttifakı'na üye olmadığı için lig mücadelelerini dışında kaldı. 1932 yılında Gaziantep'te Halk Evleri'nin yönetiminin dağılması üzerine, Gaziantep İdman Yurdu kapatıldı ve 1938 senesine kadar Gaziantep'te spor faaliyeti sadece Halkevleri'nin spor şubesi tarafından yürütüldü. Kentte 1938 yılında Çınarlı Gençlik Spor Kulübü, 1939'da da Gaziantep Gençlikspor ve Şehreküstü Gençlik Kulübü kuruldu. Bu üç kulübün Türkiye Spor Kurumu'na üye olmalarıyla Gaziantep'in ilk resmî spor kuruluşları oldular. Gaziantep'in adını taşıyan 'Gaziantepspor' 1969 yılının ilk günlerinde kuruldu. Kentin önde gelen kişileri, dönemin belediye başkanı Abdulkadir Batur başkanlığında bir toplantı yaparak, Gaziantepspor'un kuruluşunun ilk tohumlarını attılar. Daha sonra devam eden toplantılar sonucunda 58 kişinin kuruculuğu ile "Gaziantepspor Kulübü" 1969 yılında kuruldu. Gaziantepspor'un renkleri için yapılan görüşmeler neticesinde, I.Dünya Savaşı sırasındaki Gaziantep Savunması'nda can pahasına kenti düşmana teslim etmeyen 6.314 şehidin anısına matem rengi olan siyah ve şehitlerin kanını simgeleyen kırmızı benimsenerek, renklerin kırmızı-siyah olması münasip görülmüştür. Gaziantepspor'un ilk kulüp başkanlığına kurucu üyelerden Beşir Bayram getirildi. Gaziantepspor ilk kurulduğu yıl hazırlık maçları ile sezonu tamamladı. Kulüp, 1970 yılında çıkartılan ve il takımlarının direkt 3. Lig'e alınmasını öngören kararname ile 1970-71 sezonunda Türkiye liglerindeki ilk mücadelesine başladı. 2018-19 2. Lig Beyaz Grup'ta mücadele eden Gaziantepspor aldığı -36 puan cezanın ardından 2019 yılının Ocak ayından ligden çekildiğini açıkladı. 2019-20 sezonunda Bölgesel Amatör Lig'te mücadeleye tekrar başlayacaklarını açıkladılar. 2019-20 sezonunda eski oyuncuların alacaklıları ödenmediği için kulüp, Amatör Lig'te -15 puan ceza ile bitirdi ve iflas ederek faaliyetleri kapatıldı. Gaziantepspor arması, Celal Doğan'ın isteği üzerine şehrin izlerini taşıyacak biçimde tasarlanmıştır. Bu yeni armada Gaziantep Kalesi, Şehitler Abidesi, baklava dilimleri ve şahin figürleri vardır. Yeni tasarım İsviçre'de düzenlenen yarışmada en güzel 2. takım arması olarak seçilmiştir. Logodaki şahin, Fransızlara karşı şehrin savunmasında önemli bir rol üstlenen Şahin Bey'den gelmektedir. Stadyum, ismini Gaziantep eski milletvekili ve eski devlet bakanÄ± olan Kamil Ocak'tan alÄ±r. Kulüp, maçlarını gece ışıklandırması bulunan 16,981 kişilik oturulabilir kapasiteye sahip Kâmil Ocak Stadyumu'nda oynamaktadır. Stadyum'un yeşil alanı tamamen doğal çimdir. Maçlarını 16.981 kişilik Kamil Ocak Stadyumu'nda oynayan Gaziantepspor, 33.000 kişilik yeni stadı Gaziantep Kamil Ocak Arena'da ilk maçını 15 Ocak 2017'de Antalyaspor ile yapmıştır. 1993 yılında "Grup Gençler" ile başlayan grubun yolculuğu 1996 yılında ismini "Gençlik-27" olarak değiştirmesinin ardından tribün faaliyetlerini bu isim altında sürdürmektedir. Maraton 5 nolu tribününde bulunan grubun başkanlığını Hasan Günoğlu yapmaktadır. Gaziantepspor'un en etkili taraftarı olan "Gençlik-27", Kamil Ocak Stadı'ndaki 5 ve 6 no'lu tribünde faaliyetlerini sürdürmektedir. 1979-1983, 1990-2017 1972-1979, 1983-1990, 2017-2018 1970-1972, 2018-2019 2019-2020 UEFA katsayıları için toplam puan: 12.5 Åžampiyonluk (1): 1971-1972 Ã‡aykur Rizespor Çaykur Rizespor, Türkiye'nin Rize ili merkezli futbol kulübü. 19 Mayıs 1953'te kurulan takım, iç saha maçlarını Çaykur Didi Stadyumu'nda oynamaktadır. Renkleri mavi yeşildir. Süper Ligde mücadele etmektedir. Rizeli gençler, henüz I. Dünya Savaşı'nın izlerini üzerinden atmamışken, Rize'nin Rus işgalinden kurtulmasının 1. yıl dönümünde Rize merkezinde, Rize'nin ilk spor kulübü olan Rize İdman Yurdu'nu kurdular. Kulübün kuruluşunda o zamanlar görevi gereği Rize'de bulunan Suphi Bey ve bir dönem Ankara Emniyet müdür muavini olarak da üst düzey bir güvenlik amiri olarak görev yürüten İsmail Kentay bilhassa meşgul olmuşlardı. Diğer kurucular Kalamozlu Ali Bey, Ali Kemal Kavrakoğlu, Memiş Kanburoğlu, Hamdi Tuzcuoğlu, Sadettin Türüt, Sabri Kolçak, Acente İbrahim, Lazoğlu Ahmet Bey'dir. Bu grubun özel girişimleri ile o zamanlar Rize Belediyesi'nin bulunduğu binanın yanında iki odadan oluşan bir lokal de ayarlandı. Rize İdman Yurdu'nun etkinlik gösterdiği spor branşları futbol ve aletsiz jimnastikti. Bu arada müzik kolu da açılmış, böylece Rize şehir bandosunun da çekirdek kadrosu kendiliğinden oluşturulmuştu. Bandonun bütün aletlerini Lazistan Mebusu Süleyman Sudi Sofuoğlu (Kartal) Bey hediye etmişti. Şark İdman Ocağı, 25 Haziran 1923 tarihinde Barış Oteli ismindeki binada faaliyete geçti. Kulübün kurucular konseyi Ali Kemal Kavrakoğlu, Rıfkı Tuzcuoğlu, İshak Turnaoğlu, Hamdullah Şadoğlu, Hasan Biber, Riyazi Diren ve Kamil Karadeniz'den oluşmaktaydı. “Şehirde iki rakip kulübün faaliyette bulunması, o zamanki müteassıp haleti ruhiyeye rağmen, daima artan bir seyirci kitlesini kendisine çekiyordu” sözü, 80 yıl öncesinin Rizespor’unu, o günün katıksız dili ile güzel bir şekilde ifade ediyordu. İki kulübün aralarında sıkça yaptıkları maçlar, tarihte bir yerlerde gizlenmiş bir yerel derbi edasındaydı. 7 Kasım 1923 Cuma günü yapılan unutulmaz maçı Şark İdman Ocağı 1-0 kazanmıştı. Karşılaşmanın hakemliğini ise, o zaman Rize’de bulunan 7. Alay subaylarından Yüzbaşı İsmet Bey yapmıştı. Rize'de futbolun başlangıcında önemli rolleri olan Şark İdman Ocağı ve Rize İdman Yurdu'nun futbol rekabetini Rize kalıpları içinde, birbirlerine meydan okuma şeklinde bırakmadıkları da görülmektedir. Bu iki takım Trabzon ve Samsun'a seyahatler tertip ettiler. Üstelik, futboldan başka jimnastik çalışmalarına da önem verildiği, bu yönelime rehberlik eden Suphi Bey’in büyük bir emek harcadığı bilinmektedir. Şark İdman Ocağı, sportif etkinliklerini iki yıl kadar devam ettirdi. İdmanyurdu ise, çok çeşitli aşamalardan geçerek, Rize Fener Gençlik Kulübü'ne temel oluşturdu. 1973 yılında Rize Beden Terbiyesi Bölge Müdürlüğü'nce hazırlanan “Rize Bölge Sporunda 50 Yıl” isimli kitabın ön sözünde yer alan bir paragrafta şöyle deniyordu: ""Bölgede spor hareketleri 1932 yılında Halkevlerinin açılması ile başlar."" Bu eserden sonra yazılan kitaplar da Rize'de spor hareketlerinin başlangıç tarihini 1932 olarak gösteriyordu. Bu hata daha sonra Rize spor tarihini irdeleyen yazarları da yanılgıya itiyor, ilde spor hareketlerinin başlangıcı 1932 olarak tarihe geçiyordu. Kulüp, Türk Kurtuluş Savaşı ilk adımının atıldığı 19 Mayıs 1919 tarihinin 34. yıldönümü olan, 19 Mayıs 1953 yılında Manifaturacı Yakup Temizel, Manifaturacı Atıf Taviloğlu, Manifaturacı İsmet Bilsel, Defterdar Yaşar Tümbekçioğlu ve Manifaturacı Muharrem Kürkçü'den oluşan 5 kişilik Kurucular Heyeti ile Rize'de, "gençliğin beden ve kültürel yeteneklerini artırmak ve bu sahada sunulacak öğretilerle gelişmelerine katkıda bulunmak amacıyla", "Rizespor" adıyla kuruldu. Kulübün renkleri olarak benimsenen "Sarı", o zamanlar Rize'de bolca yetişen portakal ve limon narenciyesini, "Yeşil" ise, hâlen Rize'nin sembolü olan çayı temsil ediyordu. İlk başkanlığa, Kurucu Üyelerden Yaşar Dömlekçioğlu seçildi. Rizespor’un, 1953’ten 1968’e kadar 15 yıllık amatör faaliyetinde, Ahmet Durmuş, Ali Durmuş (Millî Ali), Kenan Tiryaki, Mustafa Erol, İrfan Akaslan, Mahmut Salih Yavuz, Salih Kazancı, Ahmet Kemal Yavuz, Hamil Kazancı, Mustafa Veziroğlu, Yılmaz Özkan, Yılmaz Balta, Ahmet Fenci, Akif Fenci, Oktay Arayıcı, Abdullah Kıtır, Mustafa Kazdal, Abdullah Şeker ve Ömer Çakır gibi yerel futbolcular forma giydi. 1968 Yılında Tüzük değişikliğiyle profesyonelliğe geçerek, Rize Güneşspor, Rizegücü]] ve Fenergençlik kulüplerinin birleşmesiyle Mavi - Yeşil renkler altında, 2. Lig'e son anda Sivasspor'un alınması üzerine mücadelesine 3. Lig'den başladı. 3. Lig'de Elazığspor deplasmanında çıkan olaylar nedeniyle hükmen 3-0 yenik sayıldı. Ayrıca 2 puanı silindi. 2. Lig'e Rizespor yerine 3. sıradaki Tarsus İdman Yurdu çıktı. 3-0’lık hükmen yenilgi, Türk futbol tarihinde ilk kez Rizespor için uygulandı.Bu süre içerisinde de bir daha Amatör Liglere düşmeden, 1978-1979 sezonunda 2. Lig şampiyonluğuyla, Türkiye 1. Liginde ilk defa oynama hakkını kazandı. Transferde ilk sezonda toplam olarak 367 bin lira harcayan Rizespor; Salim (Erzincan Şekerspor), Rasim (Erzincan Şekerspor), Ahmet (Giresunspor), Hakkı (Rizegücü), Ahmet (Petrolofisi), Mustafa (Erzincan Şekerspor), Mustafa (Samsunspor), İbrahim (Trabzonspor), Salih (Kastamonuspor), Atilla (Giresunspor), Sabahattin (Erzincan Şekerspor), Tuncay (Sarıyer), Yüksel (Sarıyer), Şenol (Beşiktaş), Cevat (Rize Çayspor), Kadir (Rize Çayspor), B.Cevat (Rize Çayspor, Enver (Rize Çayspor), Yücel (Rizegücü) ve Lokman'ı (Rize Çayspor) transfer etti. Bu kadroya ayda yaklaşık olarak 10 bin lira aylık ödeme planı ile sezona başladı. Takımın antrenörlüğüne, ayrıca futbolcu olarak da görev yapacak olan Beşiktaş'tan transfer edilen Şenol Birol getirildi. Bahattin Coşkun'un başkanlık ettiği Rizespor yönetim kurulunda İsmail Ömeroğlu, Metin Akmehmet, Mustafa Özkan, Muharrem Kürkçü, M. Ali Mabarasar, İrfan Bilgin, Murat Kumbasar, Sabahattin Ulaş ve Dündar Akdeniz yer aldı. Hazırlık maçlarında Artvin karmasını, 9-0 Hopa-Kars karmasını da 6-0 yenmeyi başaran Rizespor, bu maçların birinden aldığı 331 lira hasılata karşılık 330 lira saha masrafı ödeyince oldukça zor durumda kaldı. Yönetici Metin Akahmet bir liralık hasılat görünce "Eğer ligde de aynı hasılatı alırsak, vay halimize" diyordu. Rizespor tarihinin ilk maçını 12 Ekim 1968 tarihinde deplasmanda Trabzonspor ile oynadı. 5-1 Rize'nin üstünlüğüyle biten maçta Rizespor'da şu futbolcular kadroda yer almaktaydı: "Ahmet, Mustafa, Tevfik, Hamit, İbrahim, Mustafa, İlyas, Yüksel, Kadir, Şenol Birol, Haşim, Sinan ve Salih. 9 Şubat 1991 yılında yapılan Olağanüstü Genel Kurul'la, Karadeniz Bölgesi'nin en büyük kamu kuruluşu olan Çaykur'la birleşerek, "Çaykur Rizespor Kulübü" adını alarak o tarihten itibaren de Profesyonel Liglerdeki mücadelesini sürdürmeye başladı. Kulüp 2001-02 Süper Lig sezonunda Süper Lig'den küme düştü. Ancak 2002-03 2. Futbol Ligi A Kategorisi'nde sezonu 2. olarak tamamladı ve 1 yıl aradan sonra tekrar Süper Lig'e yükseldi. Kulüp, 2003-04 Süper Lig sezonundan itibaren kesintisiz yer aldığı Süper Lig'den 2007-08 Süper Lig sezonunda küme düştü ve bir sonraki sezon 1. Lig'de mücadele etti. Kulüp 2008-2013 yılları arası 1. Lig'de mücadele etti. 2012-13 sezonunda 1. Lig'i 2. bitirerek 5 yıl aradan sonra 2013-14 Süper Lig'de yer almaya hak kazandı. Şu anda Süper Lig'de mücadele etmektedir. 2015 yılının Şubat ayında kulüpten yapılan açıklamada 20 spor dalında daha faaliyetlere başlanacağı belirtildi. Bu spor dallarının basketbol, hentbol, voleybol, tenis, badminton, masa tenisi, dağcılık, rafting, yüzme, jimnastik, atletizm, judo, boks, güreş, yelken, kano, kayak, kürek, bisiklet ve kadın futbol takımı olacağı öngörülmektedir. Mehmet Cengiz Sosyal Tesisleri, Çaykur Rizespor'a 2008 yılından beri hizmet vermekte olan Rize'nin Avrupa standartlarındaki konaklama ve spor merkezidir. 2006 yılında Ülkücü taraftar Ali yılmazoglu tarafından Hakan yıldırım ile bir araya gelerek oluşturulan bir gruptur iç ve dış maçlarda 90 dakika destekleyen bir taraftar grubudur. Bu grup ismini 2004-2005 ve 2005-2006 senelerinde stadın belirli bir yerlerinde her maçta başka bir tribünde yer aldı ve tribün büyükleri tarafından Rotasızlar ismini aldı. Yeni Rize Şehir Stadyumu'nun deniz kale arkasında Çaykur Rizespor'a destek vermektedirler. Askoroz diye tabir edilen muhit Rotasızlar grubunun merkezidir. Maçlarda ortalama 800-900, minimum 350 400 ve maksimum 2000'in üzerinde bir toplulukla destek vermektedir. Genç Atmacalar, iki yeni taraftar grubu Göçebe ve Derebeyler gruplarının 2013 yılında Emre Genç ve Osman Mete'nin önderliğinde birleşme kararı almasıyla oluşturuldu. 1999 yılında kurulan Mekansızlar taraftar grubu Çaykur Rizespor'u hem içeride hem de deplasmanda desteklemek için kurulan Rizespor tribünlerinin tecrübeli isimleri bünyesinde bulunduran bir taraftar grubudur. Takımlarını dağ tarafı kale arkasında destekleyen Mekansızlar bir diğer namı da Dağdibi Cehennemi'dir. 1979-1981, 1985-1989, 2000-2002, 2003-2008, 2013-2017, 2018- 1974-1979, 1981-1985, 1989-1993, 1994-2000, 2002-2003, 2008-2013, 2017-2018 1968-1974, 1993-1994 1953-1968 *Kademe-Klasman grubu olan sezonlar birleştirilerek yazılmıştır. *Play Off maç sonuçlarıda dahildir sezona Sayokan Sayokan, kökleri Orta Asya'ya dayanan bir Türk savaş sanatıdır. Kurucusu Nihat Yiğit tarafından resmî bir branş olarak dünyaya tanıtılmaktadır. Sayokan Dünya Federasyonu, 7 Aralık 2005 tarihinde Türkiye'de kuruldu. Sayokan, kurucusu Nihat Yiğit tarafından “Savaşçının Yolu ve Kanı" cümlesindeki sözcüklerin baş hecelerini alarak kısaltıldı. Yiğit'in ifadesi ile, “savaşçı” Mete Han’dan Atatürk’e kadar gerek bedensel, gerekse ruhsal, zihinsel yetenek ve erdemliliğe sahip devlet adamlarını, komutanları, kahramanları, “yol” ise bu insanların yetenek ve erdemliliğe giden yolunu, “kan” ise yine bu insanlarla olan bağı ifade etmektedir. Tabiatı ile uzak doğu savaş sanatlarına bu alanda alternatif olarak sunulmaktadır. Sayokan hocalarına "aybar", dövüşün yapıldığı alana "cenk" deniyor. Her bir hilal ayak hareketi, Alparslan'ın Malazgirt Savaşı'nda kullandığı hilal stratejisini ifade eder. Rakip, hilalin içine hapsedilir ve teknik uygulamaya geçilir. Sayokan vuruşlu-yere serme sistemine sahiptir. Kahramanlık oyunlarındaki cenkler, bu kural anlayışı ile icra edilir. Ayrıca Sayokan'ın öğreti ve teknik anlayışı zıtlıkların birliği kuramı üzerine kurulmuştur. Bu anlayış teknik alanda kişiyi sağ ve sol yeteneklerini aynı seviyede geliştirir. Öğreti boyutunda ise kainatın bu anlayış ile yaratıldığı ve yaşamında eksi ve artı değerleri dengelemesi öğretilir. Bu anlayışın tekniksel alanda uygulanışı başka savaş sanatlarında yoktur. Tüm temel tekniklerde uzuvlar araçtır, destekleyici, ivme kuvvetini artırıcı unsur gövdedir. Örneğin, yumruk tekniğinde kol ve el araçtır. Yumruğu destekleyen, itici güç ve ivme kazandıran gövdedeki başka kas gruplarıdır. Bu anlamda sayokanın teknik hareket analizi ile diğer savaş sanatlarının teknik analizleri arasında çok ciddi farklılıklar vardır. Tekniklerde orak, kanca, tırpan, kalkan gibi tanımlamaların olması sadece isimlendirmeden ibaret değildir. Ok yumruk - Orak yumruk - Kanca yumruk - Döner dirsek - Sağ ve sol sancak - Gökkuşağı - Kalkan - Burgu - Kılıç el - Sarmala at - Ters sarmala at - Osmanlı eli - Düz ok - Düz orak - Düz Osmanlı eli. Alt, orta ve üst tırpan - Omca - art bönge - Art orak bönge - ön bönge - yan bönge - Bagış bönge - Ters bagış bönge - Kımaça bönge. Hür ve Kabul Edilmiş Masonlar Büyük Locası Hür ve Kabul Edilmiş Masonlar Büyük Locası, İngiltere Büyük Locası tarafından tanınan, en eski Türk Mason Büyük Locası. Dünyada kabul gördükleri ve kendi kullandıkları şekliyle isimleri Türkiye Büyük Locası olarak da geçer. Her ne kadar Türkiye'de Masonluğun ve ilk Masonların 1720'li yıllardan bu yana var olduğu bilinse de, daha ziyade dış obediyanslara bağlı ve Osmanlı topraklarındaki yabancıların etkinliğinde sürdürülen bu çalışmalar, 18. yüzyılın ortalarından itibaren Türkleri de içine almaya başlamıştır. Bilinen ve kayıtları günümüze ulaşan ilk Türk Masonlar, bu yüzyılın ortalarında topluluğa kabul edilmiş olan İbrahim Müteferrika ve Yirmisekizzade Mehmed Said Paşa'dir. 1861 yılına kadar, daha ziyade İngiltere, Fransa ve İtalya milli obediyanslarına bağlı localarda çalışmalarını sürdüren Türk Masonluğu, bu yıl içerisinde Mısır asıllı Osmanlı Prensi Abdülhalim Paşa'nın önderliğinde Osmanlı Yüksek Şurası'nı, o zamanki ismi ile Makbul İskoç Riti Şura-ı Ali-i Osmani'yi kurar. Bu resmi cemiyeti ilk tanıyan dış obediyans ise 1869 yılında ABD Güney Jüridiksiyonu olur ve böylece Milli bir hüviyet kazanmış olan Türk Masonluğu, dış obediyanslarca da tanınmaya başlamış ve ABD'yi diğer bazı obediyanslar takip etmiştir. Dönemin Osmanlı Yüksek Şurası'nın yanı sıra yabancı obediyanslara bağlı olarak Osmanlı topraklarında varlıklarını sürdüren localar da çok sayıdaydı. Örneğin, İttihat ve Terakki üyelerinin çok büyük kısmını içinde barındıran ve bu harekete bir yerde ev sahipliği yapan iki locadan Macedonia Risorta İtalyan, Veritas ise Fransa Grand Orient'i bünyesindeki localardı. Büyük Loca, Sultan tarafından 1876 yılında yasaklandı. 1909 yılında İstanbul'un yeni yönetimiyle geri dönen Büyük Loca, gizli çalıştığı için 1922 yılında tekrar kapatılıp, 1925 yılında yeniden açıldı. Fakat 1935 yılında tekrar kapatıldı. Bu tekrarlı kapatmaların sonucu olarak resmi Büyük Loca ve üyeleri Atatürk'ün reformist uygulamalarına olan desteğini geri çekti. 1956 yılında dönemin Başbakanlık Müsteşarı Ahmet Salih Korur'un Büyük Üstatlığında, Yüksek Şura'dan bağımsız ve Masonluğun 3 âli derecesinde (Çırak, Kalfa, Üstat) çalışmak üzere ilk Türkiye Büyük Locası kurulur, fakat muntazam Masonluk tarafından, bir obediyansın düzenli sayılabilmesi için kabul edilen, Büyük Loca'nın Yüksek Şura'dan bağımsız olarak kurulabilmesi ilkesine riayet edilmemesi ve ilk Türk obediyansının bir Büyük Loca değil bir Yüksek Şura olması itibarıyla Türk masonluğu uzun yıllar boyunca Düzensiz Masonluk (Grand Orient) tarafında kalır. Yine de 1956 yılındaki bu oluşum ile birlikte, dünya düzenli Masonluk camiası içerisine dahil olma çabalarının asli amaç olarak belirlenmesi ile birlikte Türkiye Büyük Locası ismi, Hür ve Kabul Edilmiş Masonlar Büyük Locası olarak tasdik edilmiştir. Dünya düzenli Masonluğunu temsil eden, ve bir yerde Hür Masonluğun (Fikri Masonluk, Spekülatif Masonluk) atası sayılan İngiltere Birleşik Büyük Locası'nın Türkiye Büyük Locası'nı kabul etmesi ise ancak 1970 yılında, 1909 yılında Mısır'da kurulmuş bulunan ve Resne Locası'nın düzenli köklerine bağlanarak gerçekleşir. Ondan önce İskoçya Büyük Locası tarafından 1965 yılında, aynı gerekçe ile kabul edilerek konsekre edilen Türkiye Büyük Locası bu yıldan itibaren dünya düzenli Masonluğunca kabul edilerek ritüelleri, kıyafetleri, mabetleri geleneksel Masonluğa göre yeniden tanzim edilerek muntazam bir hal alır ve bu düzenli Büyük Locanın kuruluş tarihi 1909 olarak tasdik edilir. 1965 yılında İskoçya Büyük Locası tarafından tanınması ve tasdik töreninin icra edilmesinden kısa bir süre sonra; çeşitli dini, siyasi ve yönetimsel problemleri olan çok küçük bir grup Türk Masonluğu'ndan ayrılarak düzensiz bir oluşuma gider ve hemen akabinde, bu grubun Türk ve Dünya Masonluğu ile alakaları, 1966'nın Ağustos ve Eylül aylarında birbiri ardına gelen kararlar ile süresiz olarak kesilir. Bugün, İstanbul, Ankara, İzmir, Bursa, Adana, Eskişehir, Denizli, Bodrum, Marmaris, Kuşadası, Antalya, Çeşme, Fethiye'de 200'ün üzerinde Locasında çalışan 14.000 üyesi ile Hür ve Kabul Edilmiş Masonlar Büyük Locası; geleneksel, düzenli Masonluğun Türkiye'deki tek temsilcisidir. Yıllık %3 oranındaki üye artışı ile de dünyanın en hızlı büyüme oranına sahip obediyanslarından birisidir. Çalışmalarında din ve siyaset tartışmaları haricinde tüm konuşmaların özgürce yapıldığı ve analitik felsefi çalışmalar üzerine yoğunlaşan Localarına, 21 yaşını doldurmamış, Tanrı inancına sahip olmayan ve hür bir erkek olmayan kimseler kabul edilmezler. Türkiye Büyük Locası, Masonluğun üç derecesinde (Çırak, Kalfa, Üstat) çalışır. 4 ile 33 arasındaki yüksek derecelere devam edip etmemek üyelerin kendi inisiyatiflerindedir. Bu dereceleri yöneten Türkiye Yüksek Şurası'nın ise Büyük Loca ile herhangi bir organik bağı yoktur, aralarında sadece iyi niyet antlaşması vardır. Yüksek Şura'nın çalışmalarına katılabilmek için bir Masonun, kendi Locasında Üstat derecesini haiz olması ve Locasında düzenli ve iyi durumda olması gerekir. Kendi Locasındaki düzenini kaybeden bir üye, otomatik olarak yüksek derecelerde çalışma ve devam hakkını da kaybeder. Her yıl bir kere yapılan kadınlara açık celselerde Mason eşleri, kızları, anneleri ve kızkardeşleri Mabetlere alınır ve onlara Masonik hikâyeler anlatılır. Bu özel gecelerde Masonik çalışma yapılmaz ve herhangi bir ritüel gerçekleştirilmez. Sadece hikâye anlatımı ve kutsal masonik su vecaizi yapılır. Türkiye Büyük Locası da, dünyanın diğer tüm düzenli Büyük Locaları gibi Masonluğun üç derecesinde, yani Çırak, Kalfa ve Üstat derecelerinde çalışırlar. Üstat derecesinin üzerinde bir derece, Büyük Loca bünyesinde yoktur. Masonluğa kabul edilen ve düzenli bir Locada usulüne uygun olarak yapılan düzenli bir tören ile üyeliğe kabul edilen üye "Çırak" unvanını kazanır. Kabul töreninin ardından en az 12 ay geçmeden Kalfalığa yükselinmez. Bu 12 ay içerisinde Çırak Mason, kendisine verilen çeşitli Masonik ödev ve tezleri başarıyla tamamlamalı ve Kalfalığa layık olduğunu, farklı zamanlarda verdiği bu tezler ile ispatlamalıdır. Kalfa olduktan sonra da en az 12 ay geçmeden Üstatlığa yükselinmez. Üstat olabilmek için de Çıraklık dönemindekine benzer Masonik çalışmalar, bu sefer Kalfa gözüyle yapılır ve verilen tezler sonrasında Üstat olunabilir. Honduras bayrağı Honduras bayrağı günümüzde de kullanılan hali ile 18 Ocak 1949 yılında kabul edilerek göndere çekilmiştir. Bayrak üç yatay şeritin mavi, beyaz, mavi sıralamasıyla bayrağı üç eşit parçaya bölmesinden oluşmaktadır. Mavi şeritlerden biri Atlas Okyanusu'nu, diğeri Büyük Okyanus'u simgelemektedir. Ortadaki beyaz şeridin üzerinde Orta Amerika Konfederasyonu'na dahil beş ülkeyi simgeler. 1866 yılında tüm Orta Amerika devletlerinin Federasyon çatısı altında toplanma arzusunu bayrağına koyduğu ve her biri eski Orta Amerika Konfederasyonu üyesi ülkeleri ifade eden yıldızlardan ortada konumlandırılanı bizzat kıtanın da ortasında bulunması dolayısıyla da Honduras'ı ifade etmektedir. Yıldızların diğerleri ise Kosta Rika, Nikaragua, Guatemala ve El Salvador'u temsil etmektedir. Ulukışla Ulukışla, Niğde iline bağlı bir ilçedir. Yörede Epipaleotik, Hitit ve Roma dönemine ait kalıntılara rastlanmıştır. Bölgede bulunan höyükler 10,000 yıllık bir tarihi geçmişle ilgili bulgulardır. Porsuk köyü yakınlarındaki Zeyve Höyük'de M.S 4. yüzyılda yaşanmış yerleşim yeri ortaya çıkarılmıştır. Hitit, Roma, Bizans ve Osmanlı dönemlerine ait kalıntılar bulunmuştur. Çiftehan bölgesi uzun süre Eti, Frig ve Roma dönemlerinde yerleşim yeri olmuştur. Roma İmparatoru Marcus Aurelius'un karısı Faustina'nın mezarı Toraman köyünde bulunmuştur. Niğde'ye yaklaşık 40 km uzaklıktaki Toraman (Tabal) yakınında bulunan kaya mezarları bir vadinin iki yamacındadır. (M.Ö 8,000) Toraman Niğde'nin ilk yerleşim yerlerinden biridir. Tabal Krallığı'na ve kral adlarına ilişkin bilgilere Asur yıllıklarında çokça rastlanır. III. Salmanasar döneminde Tabal Krallığı yirmi kadar küçük prenslikten oluşuyordu. Toraman hakkında fazla bilgi bulunmamaktadır. Mısır Kraliçesi Kleopatra'nın Tarsus'ta yaşarken sık sık banyo yapmaya Çiftehan kaplıcalarına geldiği rivayet edilmektedir. Bizans İmparatorları Ulukışla ve Çiftehan arasında askeri üsler kurmuşlardır. Orta Çağ boyunca "Lulu" diye anılan kale (Gedeli köyü) kent ve mağara tabyaları mevcuttur. 1859 yılına kadar "Secaaddin" adıyla Bor'a bağlı bir nahiye olup merkezi Beyağıl köyüdür. 16.yy'ın ilk yarısında Osmanlı sadrazamlarından Öküz Mehmet Paşa tarafından yaptırılan kervansaray ile Hamidiye köyü olarak anılan ilçe 19.yy'ın ikinci yarısına kadar bugün ilçeye bağlı köy olan Maden ilçesine bağlı bir köy olan Ulukışla Türkiye Cumhuriyeti' nin kuruluşu sonrasında ilçe olma konumunu korumuş ve ülkenin en eski ilçeleri arasındaki yerini almıştır. Milli mücadele sırasında Fransız işgalinin ulaştığı son nokta olup işgale gelenler buradan kısa sürede atılmışlardır, bkz. Ulukışla ve Kuva-yi Milliye ile Gazi M. Kemal'in yazılarında Ulukışla. İlçe merkezi Orta Toroslar'ın parçalarından Medetsiz ve Bolkar Dağları arasındaki geniş bölümün ağzında, Akdeniz Bölgesi ile İç Anadolu Bölgesinin kesiştiği yerdedir. Yüzölçümü 1502 km², deniz seviyesinden yüksekliği 1427 metredir. İlçe 34°30"16' Doğu boylamı, 36°58"5' Kuzey enlemi arasında bulunmaktadır. İç Anadolu'nun kapısı konumundaki ilçe toprakları Doğuda Adana (Pozantı), Güneyde Mersin (Tarsus), Batıda Konya (Ereğli), kuzeyde Niğde (Bor-Çamardı) ile çevrilidir. İlçe Bolkar Dağları, Konya ovası, Aladağları ve Hasan Dağı arasında kalan vadi merkezindedir. Maden ve Gümüş Köyleri civarında altın, gümüş, kurşun, Katrandede yöresinde linyit, Güney tepelerinde zengin alçı taşı yatakları vardır. Bölgede genel olarak dağlıktır. Bitki örtüsü İç Anadolu Step türüdür. Genel ormanlık saha toplamı 24.673 hektardır. Sert ve kara iklimini (Yazlar serin ve kurak, kışlar soğuk ve yağışlı) etkisi altındadır. Ulukışla çevresinde Kızıldağ, Cehri, Karatepe, Çakıltepe, Sansar, Katrandede ve Dikmen tepe dağları bulunmaktadır. Genelde çıplak ve ormansızdır. Bu yüzden taşkın sel olaylarına rastlanır. Bölge 1980 den itibaren Çakıt Projesi çerçevesi içinde ağaçlandırılmış ve yağış çoğaltılmıştır. İlçe topraklarından çıkan kaynak sularının önemli bir bölümü Çakıt çayı ile Seyhan baraj gölüne dökülür. Bolkar Dağları Toroslar'ın orta merkezinde yer alan Medetsiz Zirvesi ile dağcılık sporunun ilgi odağı olmuştur. Bolkarlar torosların bütün özelliklerini taşır. Başlıca zirveler Medetsiz, Keşifdağı, Koyunaşağı tepe, Eğer kaya, Karapsl ve Çinili göldür. Güney yönü, sayısız mağara ve kanyonları değişik gezi bir kamp alanıdır. Bolkar dağları çiçekleri, buzul gölleri, yüksek zirveleri ve kırsal yaşama yaptığı ev sahipliğiyle Türkiye'nin en güzel sıradağlarındandır. İlçe İç Anadolu'yu Akdenize ve güneye bağlayan kara ve demiryollarının kavşak noktasıdır. Dönemler halinde Hac yolu, Kervanyolu, İpek yolu, Karayolu, demiryoluna güzergâh olmuştur. Anadolu Bağdatyolu Ulukışla'dan geçmektedir. Bu yol 1910 yılında Alman Şirketi tarafından inşa edilmiştir. Kayseri hattı ise 1928 yılında tamamlanmıştır. Bu hat Kardeşgediği mevkiinden Konya ve Niğde-Kayseri hattı olarak ikiye ayrılmaktadır. Karayolu ise Beyağıl köyü yakınlarında Niğde-Kayseri istikametine devam etmektedir. İklim Akdeniz-İç Anadolu geçiş iklimidir. Yazlar serin ve kurak, kışlar soğuk ve kar yağışlıdır. Yağış yoğunluğu ilkbahar ve kış mevsimine kayar. Bitki örtüsü bozkır, ancak Mersin sınırında ormanlıktır. 1.185.264,25 hektarlık genel ormanlık saha bulunmaktadır. İklime bağlı olarak yetiştirilen ürünlerin başında; buğdaygiller gelir. Yamaçlarda bağcılık, sulanabilen alanlarda başta elma, kiraz, armut v.b. olmak üzere meyvecilik ve sebzecilik yapılır. Bozkırlık alanların tarım yapılmayan yamaçlarında küçükbaş hayvancılık yapılmakta, son yıllarda büyükbaş hayvancılık, arıcılık, kiraz üretimi önemli miktarlarda artışlar göstermektedir. Ortalama nemlilik oranı % 62,2, açık günler sayısı 128. Ortalama yağış miktarı 260,5 mm, karlı günler sayısı 57'dir. Hakim rüzgâr; kış gününde keşişleme (Güneydoğu), yaz günlerinde batı rüzgârıdır. Çevre dağlarının ormansız oluşu nedeni ile karların erimesi ve bahar yağmurlarına bağlı olarak taşkın olayları yoğunlaşır. Merkez bucağına bağlı 24, Çiftehan bucağına bağlı 12 köyü vardır. Yüzölçümü 1503 km² olup, nüfus yoğunluğu 20’dir. İlçe toprakları dağlıktır. Güneyinde Bolkar Dağları, yer alır. Başlıca akarsuyu Çiftehan Çayıdır. Dağların yüksek kesimlerinde köknar, kızılçam, sedir ve karaçam ormanları vardır. ekonomisi tarıma dayalıdır. Başlıca tarım ürünleri, elma, arpa, patates, buğday, üzüm ve şekerpancarıdır. Hayvancılık ekonomik açıdan önemli gelir kaynağıdır. Tuğla ve kiremit fabrikaları başlıca sanâyi kuruluşlarıdır. İlçe topraklarında altın, gümüş, çinko, demir, jips ve kurşun-çinko yatakları vardır. İlçe merkezi Çiftehan Çayı Vâdisinde kurulmuştur. Eski ismi Şücâeddîn idi. İlçe merkezi karayollarının kavşak noktası yakınındadır. Kayseri’den gelen karayolu Ankara-Adana yolu ile ilçenin 5 km doğusunda birleşir. İl merkezine 62 km mesâfededir. Denizden yüksekliği 1426 metredir. Belediyesi Cumhûriyetten önce kurulmuştur. Nick Drake Nicholas Rodney Drake (d. 19 Haziran 1948 Rangoon, Myanmar - ö. 25 Kasım 1974 Warwickshire, Birleşik Krallık), Büyük Britanyalı şarkıcı, söz yazarı ve besteci. Sakin, utangaç fakat karamsardır. Kendine özgü bir akustik gitar çalış tekniğine sahiptir. Gitarı farklı biçimlerde akort ettiğinden gitarın sesi birkaç kişi aynı anda çalıyormuşcasına zengin duyulur. Yaşarken sadece 3 albüm çıkarmıştır. Çekingen bir yapısı olduğu için turnelere çıkmayı reddedip evinde izole bir hayatı seçmiştir. 26 yaşında resmi kayıtlara göre intihar etmiştir. Yaşarken ilgi görmeyen Nick Drake öldükten sonra kült bir figür halini almıştır. Nick Drake aslen Güneydoğu Asya`da yer alan Burma (yeni adıyla Myanmar) doğumludur. 1950li yılların ortasında ailesi Britanya`ya geri dönmüştür. Aynı zamanda Shakespeare`nin de doğum yeri olarak bilinen Warwickshire`e yerleşmişlerdir. Eline aldığı ilk müzik aleti flüttür. Drake, yeni yeni ortaya çıkmaya başlayan Bob Dylan, Phil Ochs gibi isimlerin başını çektiği Amerikan halk müziğini severdi. 17 yaşındayken kendine bir gitar aldı, üniversite öğrencisiyken yerel kulüplerde ve kafelerde sahne almaya başladı. Fairport Convention grubunun basçısı tarafından keşfedildi ve yavaş yavaş profesyonel müzik kariyerinin ilk adımlarını atmaya başladı. 20 yaşındayken ilk albümü Five Leaves Left (1969) güç bela ikna edilen Island Records`dan çıktı. Bu albümde Nick`e Fairport Convention eşlik ediyordu. 1 yıl sonra piyasaya çıkan Bryter Layter (1970) adlı albümde Nick`in tek başına çalıp söylediği bir parça yer almıyordu. Bu albümde Fairport Convention`a ek olarak The Velvet Underground`dan John Cale de Nick`e eşlik ediyordu. Drake oldukça utangaçtı, konser vermekten elinden geldiğince kaçınırdı. Sadece dönemin diğer halk müziği gruplarıyla birlikte birkaç defa sahne almıştır. Biraz da buna bağlı olarak, albümleri fazla ilgi çekmemiş ve az satmıştır. Stüdyoda bile insanların bakışlarından kaçmak için duvara karşı çaldığı söylenir. Geçirdiği ciddi bunalım esnasında son albümü Pink Moon`u (1972) iki gece yarısı ikişer saatte kaydetmiştir. Bu albümün şarkıları oldukça kısadır (11 şarkı ve toplam 26 dakika), sadece kaydı yapan bir ses teknisyeni eşliğinde hazırlanmıştır. Çıplak ve samimi. Albümün kayıtları 1 hafta boyunca Island Records`un masasında kimse fark etmeden kalmıştır. Drake zaman geçtikçe psikolojik olarak daha kötüleşmeye başladı. Sadece çok yakın arkadaşları ile bağlantısını sürdürüyordu. Kendine fiziğine iyi bakmıyordu, defalarca hastaneye kaldırıldı. 1974'te Nick kendinde yeni parçalar yapacak gücü hissetmeye başladı. Fakat 24 Kasım`da aşırı antidepresan alımına bağlı olarak uykusunda öldü. Herhangi bir intihar notu yoktu. İntihar sayılmasında ki en önemli etkenlerden biri başucunda Albert Camus`nun Sisifos Söyleni adlı eserinin bulunmasıdır. Resmi kayıtlara göre bu olay bir intihardır, fakat az sayıdaki arkadaşı ve ailesi bunu reddeder. Dönemin ağır antidepresan ilaçları eğer belirtilenden fazla alınırsa öldürücü etkiye sahipti (daha sonra bu ilaçların birçoğu piyasadan çekilmiştir). Annesine göre Nick uyuyamadığı bir gece kalktı, uyumak için farkında olmadan biraz fazla hap aldı ve hayatını kaybetti. Drake, Five Leaves Left'i 1968'in sonlarında kayıt etmeye başlarken 20 yaşındaydı. Albüm 41 dakikadır. Albümün prodüktörü Joe Boyd'dur. Drake, albüm yayınlandıktan 5 yıl sonra ölmüştür. İlhan Mansız İlhan Mansız (d. 10 Ağustos 1975, Kempten), Türk aktör ve Santrafor mevkiinde görev almış eski millî futbolcudur. Aslen Kırım Tatarıdır. Millî buz patencisidir. 2002 FIFA Dünya Kupası'nda Senegal'e attığı altın gol, FIFA Dünya Kupası tarihinin son altın golüdür. 2017 yılında Survivor yarışmasına katılmıştır. Almanya' da doğan ve annesi terzi, babası fabrika işçisi olan İlhan Mansız, 9 yaşındayken annesi kardeşi ve ablası ile birlikte ailesinin memleketi olan Eskişehir'e döndü. 4 yılını Eskişehir'de geçirdi ve ailesinin Almanya'da kalması sebebiyle geri döndü. Almanya'ya dönüşünden sonra burada futbola başladı. Ayrıca kardeşi Erman Mansız da Köln takımının genç takımında oynamaktadır. SV Lenzfried, FC Kempten ve FC Augsburg altyapılarında oynadığı futbol ve attığı gollerle dikkat çekti. Augsburg takımıyla 1993'te Almanya Gençler Şampiyonluğu, bir sene sonra da Almanya Gençler Kupası'nın sahibi oldu. O sene finalde yendikleri ülkenin köklü takımlarından 1. FC Köln'e transfer oldu. 19 yaşında yaptığı bu transferle futboldan ilk defa para kazandı. Kazandığı ilk parayla kendisine bir müzik seti almıştır. Köln ekibi ile iki yıllık sözleşme imzalayan futbolcu, birinci sene 1. FC Köln II takımında oynayıp, sonraki sene birinci takıma çıkacaktı ancak babasının isteği ile Türkiye'ye gelmeye karar verdi. Almanya'da geçen alt yapı yıllarının sonunda ailesinin baskısıyla, Türkiye'deki futbol macerası başladı. İki senelik sözleşme ile Gençlerbirliği'ne transfer oldu. 17 Eylül 1995'te Altay karşısında kariyerinin ilk maçına çıktı. 24. dakikada Nihat Baştürk'ün yerine oyuna dahil olmuştu. İlk sezonunda sadece 2 maça çıkan futbolcu, Eylül 1996'da sözleşmesini karşılıklı olarak feshetti ve Almanya'ya döndü. Münih Türkgücü'nde amatör olarak futbola devam ederken parasal sorunlar nedeniyle tekrar Türkiye'ye dönmeye karar verdi. İkinci Türkiye seferine İkinci Lig takımlarından Kuşadasıspor'da başladı. Kuşadası için çıktığı ilk maçta Düzcespor'a 2 gol attı. Daha önceki Türkiye deneyiminde yaşadığı uyum sorunu Kuşadası'nda yine baş gösterdi. Kuşadası'ndan 1. Lig'de mücadele eden Samsunspor'a transferinden sonra futbolu bırakarak, yarım bıraktığı FOS Kempten Ekonomi Bölümü'ne devam etmeyi düşündü. Fakat son anda verdiği kararla Samsun'da kaldı. Samsunspor için ilk maçına UEFA Intertoto Kupası'nda Lyngby karşısında çıktı. Samsunspor rakibini 3-0 yenerken, devre arasında oyuna giren İlhan, üç dakika sonra Samsunspor için ilk golünü attı. Sezon öncesindeki bu turnuvada Samsunspor, yarı finale kadar çıkmayı başardı. 8 Ağustos 1998'de Kocaelispor karşısında çıktığı maç ile de ikinci kez 1. Lig'e merhaba dedi. 29 Ağustos'ta Fenerbahçe'ye attığı gol 1. Lig'deki ilk golü oldu. İlk sezonunu 27 maçta 4 gol ile kapadı. 1999-2000 sezonunda Samsunspor'da daha çok forma şansı bulmaya başladı. Bir yandan da gol sayısını arttırıp 10 gole ulaştı. Bir sonraki sezonda ise 31 maçta 12 gol attı. Sezon için Antalyaspor'a ve Adanaspor'a hat-trick yaptı. Samsun'da 3 sezon boyunca son derece başarılı bir performans gösteren İlhan Mansız Samsunspor ile sözleşmesinin bitmesi üzerine 2001-02 sezonu için Galatasaray ile sözleşme imzaladı. Fakat daha sonra Beşiktaş'ın daha cazip bir teklif yapması üzerine Galatasaray ile sözleşmesi bulunmasına rağmen, Beşiktaş'a da imza attı. Dönemin Beşiktaş yönetiminin Galatasaray'a ricası üzerine, Galatasaray İlhan'ı şikayet etmekten vazgeçti ve olaylı bir şekilde Samsunspor'dan takım arkadaşı Tümer Metin ile beraber Beşiktaş'a transfer oldu. Beşiktaş'ta ilk sezonu olan 2001-2002 sezonunda başarılı performansını sürdürdü. İlk maçında Trabzonspor karşısında sahaya ilk 11'de çıkan futbolcu, 23. dakikada sakatlanıp sahayı terk etmek zorunda kaldı. Bir hafta sonra ise Bursaspor karşısında sahaya yine ilk 11'de çıkan futbolcu, 2-2 biten maçta Beşiktaş'ın 2 golünü de kaydedip, beraberliği getiren isim oldu. Sezon içinde Malatyaspor'a hat-trick yaptı. Sezon boyunca attığı 21 golle, Galatasaray'dan Arif Erdem'le birlikte gol krallığına ulaştı. Bu sayede millî takıma kadar yükseldi. FIFA Dünya Kupası sonrası uzun süren sakatlıklar serisi başladı ve 2002-2003 sezonunda uzun süre Beşiktaş'ta kadroya giremedi. Ancak sezon ilerledikçe düzeldi ve gollerle buluşmaya başladı. Özellike Türkiye Kupası çeyrek finalinde Gençlerbirliği ile oynanan ve Beşiktaş'ın uzatmalarda 4-3 kaybettiği maçta attığı 3 golle ve gösterdiği performans ile Beşiktaş tarihine adını yazdırdı. Sezonu, çeyrek finale kadar çıktıkları UEFA Kupası'nda iki, Türkiye Kupası'nda dört, ligde ise yedi golle kattı. Sezon sonunda kariyerindeki ilk lig şampiyonluğuna ulaştı. 2003-04 sezonuna çok iyi başlayan futbolcu, ligdeki 13 maçta 8 gol kaydetti. O sezon attığı goller dışında gördüğü kırmızı kartlarla da dikkat çekti. 1 Ekim 2003'te Beşiktaş'ın deplasmanda Chelsea ile oynadığı UEFA Şampiyonlar Ligi grup maçında düdükten sonra topa vurması nedeniyle gördüğü iki sarı kart nedeniyle 51. dakikada kırmızı kartla takımını 10 kişi bırakmıştı. 25 Ocak 2004'te Beşiktaş'ın 5 kırmızı kart gördüğü meşhur Samsunspor maçında son kırmızı kartı görerek Beşiktaş'ın hükmen mağlup olmasına neden oldu. Şubat ayında Beşiktaş'a veda eden futbolcu, Beşiktaş formasıyla ligde 58 maçta 36 gol atma başarısını göstermiştir. İlhan Mansız, 2003-04 sezonunun devre arasında kendisini FIFA Dünya Kupası'ndaki performansından beri takip eden Japon takımı Vissel Kobe'ye 4.5 milyon dolar karşılığında transfer oldu. 13 Mart 2004'te Kobe'nin Jef United karşısında oynadığı maçta ilk kez forma giydi. Mansız, bu maç boyunca taraftarlardan ve basından büyük ilgi gördü ve kendisi için tribünlere Türk bayrağ asıldı. Ancak ikinci maçında sonra sakatlık geçirip Haziran ayına kadar sahalardan uzak kaldı. Sezon sonunda bir maç daha oynayan futbolcu, ayın sonunda ülkeye uyum sağlayamadığını açıklayarak takımdan ayrıldığını açıkladı. 2004-05 sezonuna sakatlığı nedeniyle takımsız başlayan Mansız, 30 Kasım 2004'te Bundesliga ekibi Hertha Berlin ile anlaşıp Almanya'ya geri döndü. Sözleşme imzalamadan önce takım ile bir süre antrenmanlara çıktı. Bu dönemde de ufak sakatlıklar yaşayan futbolcu, Mayıs ayında Hertha Berlin'in Almanya üçüncü liginde mücadele eden ikinci takımı ile bir maça çıktı. Bu maçta sahaya ilk 11'de çıkan forvet, 58. dakikaya kadar forma şansı bulabildi. Haziran ayı sonunda İlhan Mansız'ın Berlin ekibi ile sözleşmesi feshedildi. 2005-2006 sezonunda sakatlığı geçti ve sezon başında MKE Ankaragücü'ne transfer oldu. Ankaragücü'nde oynadığı 9 maçta 4 gol atarak başarılı bir performans sergiledi. Futbol kariyerindeki son resmi golünü MKE Ankaragücü formasıyla 30 Ekim 2005 tarihinde oynanan Süper Lig maçında Beşiktaş'a attı. Bu golün ardından sevinmeyerek eski takımına saygısını gösterdi. 17 Aralık 2005'te Sivasspor karşısında çıktığı maç profesyonel kariyerinin son karşılaşması oldu. Devre arasında takım ile yollarını ayırdı. Şubat 2006'da Almanya'da geçirdiği trafik kazası nedeniyle futbolu bıraktığını açıkladı. Ancak daha sonra önce ABD'de sonra da Ankara'da futbola geri dönmek için antrenmanlara başladı. 7 Haziran 2008 tarihinde Japonya'da oynanan bir gösteri maçında Jose Mourinho'nın teknik direktörlüğünü yaptığı Dünya karmasında forma giyen Mansız, 2-0 geriye düşen takımına 2-2'lik beraberliği getiren golleri atarak formunu koruduğunu gösterdi. 11 Ağustos 2008 yaptığı açıklamada futbola yavaş yavaş yaklaştığını söyleyerek, 2009-2010 sezonunda futbol oynayabileceğini söyledi. Mansız, ""Sakatlığımla ilgili şu anda Almanya'da tedavim devam ediyor. Hem antrenman hem de tedavi programlarını aksatmadan İzmir'de dizi çekimlerine gidiyorum. Bu çalışma temposunda yaklaşık olarak iki devre arasında bir takımla antrenman çalışmalarına gelmiş olacağım. Futbola yavaş yavaş yaklaşıyorum. Yaklaşık 2 senedir futboldan uzak kaldım. Hiç kimse 2-3 ay içinde futbola dönmemi bekleyemez. Gerçekçi olursak en erken bundan sonraki sezonda futbola dönebileceğimi düşünüyorum"" açıklamasını yaptı. 2009 yılının Temmuz ayında futbola yeniden dönme çabası içinde 1860 Münih ile deneme antrenmanlarına çıktı ve oynadığı ilk hazırlık maçında gol attı. İkinci hazırlık maçında iki gol birden atarak eski günlere dönüşünün sinyallerini verdi ancak 1860 Münih kulübü İlhan Mansızla anlaşma imzalamadı. İlhan Mansız da bunun üzerine 2009 Ekim'inin sonunda futbola veda ettiğini açıkladı. 38 kez A Milli Futbol Takımı forması giyen İlhan Mansız, bu maçlarda 7 gole de imzasını attmıştır. 6 Ekim 2001'de Moldova ile oynanan 2002 FIFA Dünya Kupası eleme maçında 75. dakikada teknik direktör Şenol Güneş tarafından oyuna sürülen futbolcu, ilk golünü de bu maçın 82. dakikasında kaydetti. Türkiye, play-off'ları geçerek tarihinde ikinci kez Dünya Kupaları'na katılma hakkını elde etti. Mansız, kupa öncesi Güneş'in hazırlık maçlarında denediği isimlerden oldu ve Türkiye millî futbol takımının dünya üçüncüsü olarak tarihe geçtiği 2002 FIFA Dünya Kupası kadrosuna dahil edildi. Kadroda Hakan Şükür'ün ardından ikinci santrafor üçüncülük maçı dışındaki bütün maçlarda oyuna sonradan dahil oldu. 22 Haziran 2002'de Senegal ile oynanan çeyrek final maçında 67. dakikada Şükür'ün yerine giren golcü, uzatmalara giden maçın 94. dakikasında attığı altın gol ile Türkiye'yi yarı finale çıkardı. Bu sayede tüm dünyada tanınır hale geldi. Buna rağmen yarı final maçında Brezilya karşısında maça yine yedek başladı ve son yarım saat forma şansı bulabildi. Güney Kore ile oynanan üçüncülük maçında ise Şükür ile beraber çift santrafor olarak ahaya sürülen Mansız, dokuzuncu saniyede atılan Dünya Kupaları'nın en hızlı golünün asistini yaptı. 13. ve 32. dakikalarda attığı iki golle de Türkiye'nin üçüncülüğüne büyük katkıda bulundu. Mansız, 2004 Avrupa Futbol Şampiyonası elemelerinde de tercih edilen futbolculardan oldu. Yükselme play-off'una kalan Türkiye'nin iki play-off maçında da 90 dakika sahada kalıp, bir gol kaydetse de Türkiye kendi sahasında Letonya ile 2-2 berabere kalarak turnuvaya katılma hakkını kaybetti. Bu maç da Mansız'ın Türkyie formasını giydiği son maç oldu. 2007 yılında Doktorlar dizisinde İlhan Mansız, kalp rahatsızlığı olan Ömer Güven adlı zengin bir adamı canlandırmıştır. Ömer karakteri geçirdiği kalp nakli ameliyatından bir süre sonra hayatını kaybetmiş, tüm mal varlığını hastanede aşk yaşadığı Dr. Zeynep karakterine bırakmış, Dr. Zeynep de bu parayla, hastanenin içinde, yoksul insanların ücretsiz tedavi görebilecekleri ve "Ömer Güven Polikliniği" adını taşıyan bir poliklinik kurmuştur. Daha sonra Show TV'deki Buzda Dans adlı buz pateni yarışmasına katılmış ve yarışmada birinci olmuştur. atv'de yayınlanan Para Taksi bilgi yarışması programında görev almıştır. 2008'de TRT'de yayına giren Dalgakıran dizisinde İlhan Mansız aşk üçgeni ortasında kalan bir balıkçıyı canlandırdı. 21 Ocak 2017 yılında yayınlanan 2017 Survivor kadrosuna alınmış ve Ünlüler takımında yarışmıştır. Mansız, 33 yaşında . Kız arkadaşı ve partneri olan eski patenci Slovak Olga Beständigová ile çift patenci olarak, Buzda Dans programında yarıştı. Yarışmayı kazandıktan sonra Mansız, hedefinin 2014 Kış Olimpiyatları'nda Türkiye'yi temsil etmek olduğunu açıkladı. Mansız ve Beständigová, Almanya'da düzenlenen 2013 Nebelhorn Trophy'de yarıştılar ve ayrıca bu onlar için 2014 Olimpiyatlarındaki son eleme fırsatı oldu. Olimpiyat Oyunları'ndaki çiftler kategorisini 19. ve son sırada tamamladılar. Yine de, 2014 Avrupa Artistik Patinaj Şampiyonası için eleme amacıyla çalışmaya devam ettiler. Cağaloğlu Anadolu Lisesi İstanbul Cağaloğlu Anadolu Lisesi, İstanbul Cağaloğlu'nda yer alan Anadolu lisesi. 1850 yılında Bezmiâlem Sultan tarafından kurulmuştur. Eski adı Valide Mektebi olan kurum Türkiye'nin ilk sivil lisesidir. Eğitimine 1911-1933 yılları arasında İnas İdadisi, 1933-1983 yılları arasında ise Türkiye'nin ilk kız lisesi unvanıyla İstanbul Kız Lisesi olarak devam edilmiştir. 1983 yılında Almanca öğretim yapan anadolu lisesi statüsü kazanmış ve Cağaloğlu Anadolu Lisesi adıyla karma eğitime geçmiştir. Armasının tasarımını İstanbul Kız Lisesi'nin son mezunları yapmıştır. Armanın renkleri olan bordo-gri İstanbul Kız Lisesi'nden miras alınmış, Cağaloğlu Anadolu Lisesi ilk mezunlarını ise 1989-1990 öğretim yılında vermiştir. Okul, 2012 SBS 1.Yerleştirme Taban Puanlarına göre Türkiye'deki en yüksek puanlı 5. Anadolu Lisesidir. 3 Kasım 2010 tarihinde Almanya Federal Cumhuriyeti Dışişleri Bakanlığı nezdinde Devlet Bakanı Cornelia Pieper Cağaloğlu Anadolu Lisesi’ne PaSch Plaketi’ni takdim etmiştir. Cağaloğlu Anadolu Lisesi'nde sınıf başına düşen öğrenci sayısı 5-30 arasında değişmektedir. Okulda öğrenci ve öğretmenlerin yararlandığı sinema salonu, sinevizyon salonu, konferans salonu, satranç odası, fizik laboratuvarı, biyoloji laboratuvarı, kimya laboratuvarı, müzik odası, toplantı salonu, İngilizce, Almanca ve Fransızca dillerindeki ders kitapları ve edebi eserlerle birlikte her alanda Türkçe kaynağı ve Osmanlı zamanından kalma el yazması tarihi kaynakları da içerisinde barındıran bir kütüphane, bilgisayar laboratuvarı, kapalı spor salonu, aletli jimnastik salonu ve dans salonu, yemekhane, kantin, kız öğrencilerin kaldığı pansiyon bulunur. Okulun orta kısmında kalan bahçesi (öğrenciler arasında orta bahçe veya botanik) ve ön bahçesi olmak üzere 2 bahçesi vardır. Okulun binası 160 yıllık geçmişiyle örtüşen 2. derece tarihî eser statüsündedir. Okulun bünyesindeki Alman ve Türk öğretmenleri sayesinde 1 yıl hazırlık 4 yıl lise eğitimi ile Almanca öğretimi yapmakta, İngilizce ise ikinci yabancı dil olarak öğretilmektedir. Okuldan öğrenciler 2 yabancı dil ile mezun olmaktadır. İstanbul Cağaloğlu Anadolu Lisesi'nde okuyan öğrencilerin yurt dışında üniversitelerde geçerliliği olan Sprachdiplom B1 ve Sprachdiplom C1 alma imkânları bulunmaktadır. Okulun başarılı öğrencilerine Alman hükümetince burs verilmektedir. C1 diploması olan bir öğrenci, isterse Türkiye'de okumaya hak kazandığı bölümü Almanya'da başvurduğu üniversitede okuyabilir. Sultan Abdülmecid’in annesi Bezmiâlem Vâlide Sultan’ın aracılığıyla 21 Mart 1850 tarihinde Vâlide Mektebi adıyla kurulan okul Türk eğitim tarihinin önemli çınarlarından biridir. Osmanlı Devleti'nin ilk “sivil lisesi” unvanına sahip kurum, II. Mahmut döneminde Osmanlı’nın batılılaşma süreci çerçevesinde, bilimsel ve sanatsal açılardan Avrupa standartlarında aydınlar yetiştirilmesi amacıyla başlatılan eğitim reformlarının ilk ve en önemli halkalarından biridir. Cumhuriyet Dönemi'nde okul, 1911-1933 yılları arasında İnas İdadisi, 1933-1983 yılları arasında Türkiye'nin ilk kız lisesi olan "İstanbul Kız Lisesi" olarak hizmet vermiş, 1983 yılından itibaren Almanca eğitim veren “Anadolu Lisesi” statüsüne geçerek “Cağaloğlu Anadolu Lisesi” adını almıştır. 2006-2007 eğitim-öğretim yılından itibaren de Hazırlık + 4 yıl olmak üzere 5 yıllık eğitim veren Türkiye’nin 7 okulundan biri olmuştur. Pek çok ilke imza atan okul, kurulduğu günden bu yana Osmanlı Padişahları'nın çocukları da dahil olmak üzere birçok önemli ismi mezun etmiştir. Okul binası tarihî yarımadanın merkezinde bulunmaktadır. Divanyolu üzerindeki II. Mahmud Türbesi'nin arkasında, Bab-ı Ali Caddesi'ne paralel olarak konumlanmış eski ve yeni iki binadan oluşmaktadır. Yapımına 1967 yılında başlanan yeni bina 1968 yılında bitmiş, 1968-1969 eğitim-öğretim yılında kullanıma açılmıştır. Eski binanın özgün mimarisi hakkındaki kaynaklar ise arşivlerdir. 1892 tarihli, rölöve olarak niteleyebileceğimiz bir plan çiziminde, yapının türbe tarafında da bir girişinin olduğu görünmektedir. Çizimde Türbe Kapısı olarak adlandırılan, büyük olasılıkla okulun üst katındaki Hümayun Dairesi ya da Cuma günleri kütüphaneye geleceklerin girişi olarak düzenlenen bu giriş günümüzde mevcut değildir. Dönemin eğitim kurumlarına ilk lise modeli olmak üzere tasarlanan yapı, öğretim içerikleri kadar reformist plan ve cephe anlayışı ile de önceki eğitim kurumlarından ayrılmaktadır. Merkezi bir açık avlu etrafını çevreleyen önü revaklı odalar ve eyvanlardan ya da üstü kubbe ile kapalı avluya açılan odalardan medrese plan şemalarından tümüyle farklı plan özellikleri sunan yapının özgün mekân örgütlenmesine ilişkin net veriler olmamasına karşın anıtsal giriş holü, bu holden ulaşılan sınıflar, büyük bir olasılıkla Hümayun Dairesi ve kütüphaneye ulaştığı için kademeli geçiş ile ayrılmış anıtsal merdivenler, avlu yerine teneffüs bahçesi, döneminin Avrupalı benzerleri gibi yüksek tavanlara sahip tek bir kitle içinde çözümlenen tasarım anlayışı ile eğitim kurumlarındaki değişimin anıtsal vurgulayıcısı olan yapının, 1892'deki rölövesinde, özgün mekânların işlevlerinin değiştirilerek, yapının yanına eklenen yeni okul binasının teneffüshane, matbaa, kiler, terzi odası, hademe koğuşu, gazhane gibi destek birimleri barındıran ikiyencil bir konuma geldiği görülmektedir. Vakfiyeye göre zemin katta derslikler, kütüphane olması gerekirken 1892'deki bu planda servis mekânlarının yer alması, üzeri kitabeli ana giriş kapısının direkt kapalı tenefüshaneye ve onu çevreleyen servis mekânlarına açılması dönemin şaşaalı, çağdaş, anıtsal ölçekteki, en yüksek derecede eğitim vermek üzere açılmış olan Valide Mektebi'nin yapılışından 42 yıl sonra yanı başına eklenen Mülkiye Mektebi'nde olduğu gibi gelişen sistemleşen, mimari tasarım özellikleri oturan yeni Osmanlı yükseköğretim kurumu modellerinin mimari gereksinimlerini karşılamaya yetmediğini göstermektedir. Özgün olduğu sanılan ön cephe çiziminden günümüzde giriş cephesi olarak kullanılmayan cephesinin ön cephe olarak tasarlandığı anlaşılmaktadır. Tüm cephe yüzeyi, giriş aksı ve iki yanında ikişer parça olmak üzere 5 parçaya bölünmüştür. Cephe yüzeyinden yirmişer cm'lik çıkmalar oluşturan kitle hareketleri düşeylik kazanan bu bölünme zemin katta İyon üst katta Korentiyen sütun düzenindeki plastrlarla vurgulanmıştır. Kitabeli ana giriş kapısı günümüzde iç tarafından duvar örülmesiyle kapı niteliğini kaybetmiş sadece simgesel bir önemi kalmıştır. Bu kapının açıldığı hol ise spor salonu olarak kullanılmaktadır. Kitabe üzerindeki yazı ise şöyledir: "Bezm-i Âlem Valide Sultan bünyad eyledi," "Mekteb-i ilm eyle ya Rab bu mektebi" "Bir kütüphane bina kıldı derûnunda nefis," "Eyledi Rüşdiyeye âli nişan bu mektebi" "Verdi bak tarihe Ziver mısraın bâb-ı fer," "Kıldı icadı mâder-i şâh-ı cihan bu mektebi" "1266" Almanca dersleri, Alman Bölüm Başkanlığı CAL-Deutsche Abteilung’un koordinasyonuyla merkezi Köln’de bulunan Bundesverwaltungsamt tarafından görevlendirilmiş 9 Alman öğretmence yürütülmektedir. Buna ek olarak Türk Almanca öğretmenleri de okulda mevcuttur. Hazırlık sınıfında 12 saat Almanca-I ve 8 saat Almanca-II olmak üzere toplam 20 saat Almanca dersi verilir. İlerleyen yıllarda Almanca ders saatleri azalır. Öğrenciler hazırlık sınıfının sonunda A2-(DSD-A2, 10.sınıfın sonunda da B1-(DSD-Stufe I) sınavına girerler. B1 sınavları sonucuna, öğrencinin dil becerisine, derslerdeki etkinliğine ve öğretmenlerin kanaatine göre sayılı öğrenci 12.sınıfta C1-(DSD-Stufe II) sınavına girmeye hak kazanırlar. Bu öğrenciler 11.sınıftan itibaren Almanca derslerini özel C1 sınıflarında alırlar. Bununla birlikte 10.sınıfta Almanca-II dersleri 2 saate inerek Seçmeli Almanca statüsü kazanır ve bu derslerde 10.sınıfta Alman Edebiyatı, 11.sınıfta ise Almanca konuşulan ülkeler (Almanya, İsviçre ve Avusturya) hakkında yakın tarih, basit coğrafya ve genel kültür bilgileri verilir. Deutsches Sprachdiplom Stufe II (C1 seviyesi) süresiz geçerliği olan ve Almancanın en yüksek seviyesini belirten, uluslararası geçerliliğe sahip dil diploması olup, YGS ve LYS sonucu okumaya hak kazandığınız herhangi bir bölümü Almanya'da hazırlık olmadan okuma hakkı verir. Deutsches Sprachdiplom Stufe I (B1 seviyesi) ise yine süresiz geçerliliği olan ve Almancanın orta seviyesini belirten, uluslararası geçerliliğe sahip bir dil diploması olup, YGS ve LYS sonucu okumaya hak kazandığınız herhangi bir bölümü Almanya'da hazırlık sınıfına kayıt yaptırmak şartıyla okuma hakkı verir. Ayrıca Deutsches Sprachdiplom Stufe II sınavında başarılı olan öğrencilere, DAAD tarafından kriterleri belirlenen şartları yerine getirdikleri takdirde eğitimlerini Almanya’da sürdürmeleri için Alman devleti tarafından geri ödemesiz yükseköğrenim bursu verilmektedir. Ayrıca DAAD dışında Almanya'daki vakıflar ve benzeri kuruluşlar sosyal aktifliklerine göre öğrencilere geri ödemesiz burs olanakları sağlamaktadırlar. Dersler dışında okul birden fazla kardeş okullarıyla her yıl birden fazla bir haftalık değişim programları yapmakta, PaSch ve tiyatro projelerine katılmaktadır. Almanca Kulübü de dersler dışında Alman dili ve kültürüyle ilgili etkinliklerini sürdürmektedir. Cağaloğlu Anadolu Lisesi'nde , yıl içinde Almanya'da işbirliği içinde bulunulan Gymnasiumlar ile pek çok değişim programı gerçekleştirilir.1 haftalığına Almanya'daki Gymnasium öğrencisiyle değişim yapan öğrenciler, bu sırada Almancalarını geliştirme ve Alman kültürünü tanıma fırsatı bulurlar.Kısa bir süre sonra Alman öğrenci de İstanbul'a gelir ve Türk öğrenci ona İstanbul'u gezdirir. Değişim yapılan şehirler : Ayrıca her öğretim yılının sonunda Almanya'ya düzenlenen 2 hafta veya 1 aylık geziler sayesinde öğrenciler yabancı dillerini önemli derecede geliştirme fırsatı bulurlar. Buna ek olarak daha çok İngilizce'yi geliştirmeye yönelik uluslararası bir proje olan Erasmus+ da her iki dönemde bir uygulanmaktadır. Cağaloğlu Anadolu Lisesi'nde aşağıdaki kulüpler aktif olarak faaliyetlerini sürdürmektedirler : CAL’da yıl içerisinde sinema, dans ve tiyatro gösterimleri yapılmakta, geziler organize edilmekte, sergiler düzenlenmekte, söyleşiler yapılmakta ve kariyer seçimine yönelik konferanslar ve yurt içi-yurt dışı üniversite tanıtımları yapılmaktadır. Bunun yanı sıra okulda, her yıl ilk dönemin sonunda CalFest ve ikinci dönemin sonunda Jugendfest adıyla gelenekselleşmiş dönem ve yıl sonu etkinliği yapılır. CalFest en son 2008 yılında yapılmıştır. 5 sene boyunca gerçekleştirilmeyen etkinlik, 2013 yılında tekrar organize edildi. Nuran Kara "Osmanlı Devleti'nin ilk Sivil Lisesi: Valide Mektebi/Darülmaarif 1266/1850" KarakoÃ§an Karakoçan (Osmanlıca: تپه / Tepe, Ermenice: