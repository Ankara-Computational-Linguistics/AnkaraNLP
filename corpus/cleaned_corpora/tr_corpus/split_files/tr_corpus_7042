(daha önce dik, çamurlu ve tırmanması zor olarak kabul edilir) kolayca erişilebilir olmasını sağladı. Yerel gazetesi Lofotposten'dir. Reine'de son zamanlarda bir "Coca-Cola" lansmanı yapıldı. Şirket tarafından "henüz en küçük lansmanımız" olarak anıldı. Yazıkonak, Elazığ Yazıkonak, Elazığ ilinin Merkez ilçesine bağlı bir beldedir. 1986'dan önce hemen hemen her yeri tarla olan bu kasaba 1986'da belediye olmasıyla yerleşme başlamış ve nüfus gittikçe artmıştır. Bunda 1940 yılında açılan Elazığ Havalimanı'nda etkisi büyüktür. Komşu beldeleri: Yurtbaşı, Mollakendi, Akçakirazdır. Kasabamızda 3 ilköğretim okulu faaliyet göstermekte. 2006 yılına kadar kasabada 4 okul bulunmaktaydı. Fakat 2006 yılındaki depremde Kanuni Sultan Süleyman İlköğretim Okulu zarar gördü.Bunun üzerine okulun çoğu öğrencisi Bingöl yolunun karşı tarafındaki yeni okula taşınmış ve okul sayısı 3'e düşmüştür.Kanuni Sultan Süleyman Ilköğretim Okulu tekrar inşa edildi ve Kanuni Sultan Süleyman Orta Okulu olarak faaliyete geçti. Sanayi Mahallesinde yapılan Anaokulu'da 2009-2010 öğretim yılında faaliyete geçerek öğrenci almaya başlamıştır. Beldenin Elazığ girişinde TOKİ tarafından yapılan Lise faaliyete geçerek eğitim vermeye başlamıştır. Hollywood Senfoni Orkestrası Hollywood Senfoni Orkestrası, (HSO) 75 üyeli Amerikan senfoni orkestrasıdır. Merkezi Los Angeles, Kaliforniya'da bulunmaktadır. Sanat yönetmeni ve daimi şefi John Scott'tur. Klasik müzik türü ile ilgilenen orkestra, Hollywood ve Los Angeles'taki konserlerinden kayıtlar içerir. Akademi Ödülleri, Altın Küre Ödülleri, Emmy Ödülleri ve Grammy Ödülleri kazanan ve aday olan fahri danışmanlar; Alan Bergman, Marilyn Bergman, Marilee Bradford, Bruce Broughton, John Cacavas, Daniel Carlin, Budd Carr, Alf Clausen, Don Davis, John Debney, Allyn Ferguson, Dan Foliart, Charles Fox, Sid Ganis, Billy Goldenberg, Dave Grusin, Ted Kotcheff, Gary Le Mel, Michel Legrand, John Morgan, Randy Newman, Lennie Niehaus, Basil Poledouris, Sydney Pollack, Nick Redman, Edye & Pete Rugolo, Lalo Schifrin, Richard Sherman, William Stromberg, Patrick Williams, Christopher Young, Frank Yablans, ve Hans Zimmer. Listesi Zend Zend ÅŸu anlama gelebilir: Lost (6. sezon) Amerikan drama televizyon dizisi "Lost"un altıncı sezonu, Amerika Birleşik Devletleri le Kanada'da 2 Şubat 2010 tarihinde yayınlandı. Altıncı sezon prömiyeri, 12.1 milyon kişi tarafından seyredilerek ikinci sezondan sonra izlenme oranlarında ilk kez yükseliş yaşandı. Dizinin finali, 23 Mayıs 2010'da yayınlandı. Final bölümü, önceki bölümlerden oluşan özel bölümden sonra yayınlarak toplam iki buçuk saat sürdü ve ardından final sonrası özel bölüm olan "Jimmy Kimmel Live: Aloha to Lost" yayınlandı. Sezon, Oceanic Havayolları 815 sayılı uçuşu gerçekleştiren uçağın 22 Eylül 2004 tarihinde Güney Pasifik'teki gizemli bir adaya düşmesinden sonraki olayları anlatmaya devam etmektedir. Kazazedeler, 1970'lerde, adadaki bir hidrojen bombasının patlatmasının iki sonucuyla uğraşmaları gerekmektedir. Adadaki hikâye devam ederken, "flash sideway"lar, 815 sefer sayılı uçağın kaza yapmadan inişini gösteren bir alternatif zamanı göstermektedir. Sezonun DVD ve Blu-ray setleri ile dizinin tümünü içeren kutu setinin, 24 Ağustos 2010'da satışa çıkacağı belirtildi. 7 Mayıs 2007'de, ABC Entertainment Başkanı Stephen McPherson, "Lost"'un 2009-2010 sezonunda "çok beklenen ve şok edici final" ile sona ereceğini duyurdu. McPherson, "Biz, bunun Lost'a yaratıcı bir son vermenin tek yolu olduğunu anladık." dedi. 2007-2008 sezonundan itibaren üç sezonun yayınlanacağı ve her sezonun 16 bölümden son üç sezon ise toplam 48 bölümden oluşarak Lost'un altıncı sezonuyla sona ereceği açıklandı. Hollywood grevi nedeniyle dördüncü sezon 14 bölümden meydana geldi ve beşinci sezonda 17 bölüm yayınlandı. Altıncı sezon da 17 bölüm olarak planlandı.. Fakat 29 Haziran'daki final bölümünün süresi bir saat olacağından dolayı toplam bölüm sayısı 18 olacağı açıklandı. Yönetici yapımcılar Lindelof ve Cuse, ""Lost"'u her zaman başı, ortası ve sonu olan bir şov olarak gördüklerini" ve dizinin ne zaman biteceğinin açıklanmasıyla izleyicilerin "hikayenin, bizim tasarladığımız gibi bitirilecek olduğunu bilmenin güvenine sahip olduğunu" belirttiler." Lindelof ve Cuse, dizinin 2010'da bitecek olmasının, "son derece özgürleştirici" olduğunu ve dizinin odağını tekrar keşfetmesine yardımcı olduğunu ifade ettiler. Lindelof, "Artık vakit kazanmaya çalışmıyoruz." dedi. Ayrıca yapımcılar, "canavar"ın kökeni, dört parmaklı Taweret heykeli, birinci sezondan "House of the Rising Sun" bölümündeki kimliği bilinmeyen iskeletler gibi uzun süredir çözümlenmemiş esrarları çözmeyi plânladılar. Lindelof ayrıca Walt'un sıradışı yeteneklerinin açıklanabileceğini ancak bunun için karakterin doğrudan katılımına gerek olmadığını ifade etti. Matthew Fox, verdiği bir röportajda, final sezonunda Jack Shephard ve John Locke karakterlerinin "kafa kafaya" geleceklerini belirtti. Final sezonunda ayrıca, iki zaman çizgisi "birinde sağlanmış" olacak ve "oldukça doğrusal olacak - flashback ve benzeri hiçbir şey olmayacak." Fox, ayrıca dizinin nasıl bittiğini bilen tek oyuncu olduğunu iddia etti. Cuse, zamanda yolculuk ve flash-forward sezonlarının bittiğini belirtti ve altıncı sezon için farklı şeyler yapacaklarını ifade etti. Comic-Con 2009 boyunca, sayısız altıncı sezon açıklaması yapıldı. Carlton Cuse, hem zaman yolculuğu hem de ileriye görme sezonlarının sonlandığını ve altıncı sezon için farklı bir şeyin söz konusu olacağını açıkladı. Josh Holloway kendi karakterinin, Juliet'in ölümünden sonra eski durumuna döneceğini belirtti. ABC, 2010 standart sezonu fiyatı olan 214 bin doların aksine reklamverenlerden dizinin finali boyunca her 30 saniyelik reklam için 900,000 Amerikan doları talep etti. Oyuncu kadrosu, beşinci sezondan devam eden 11 oyuncu dahil olmak üzere toplam 15 ana role sahiptir, ek olarak üç kişi, düzenli oyuncu kadrosuna dahil olurken ve biri ise, dördüncü sezondan sonra tekrar kadroya dahil oldu. Önceki sezonun ikinci yarısından sonra, hikâye örgüsü iki gruba ayrıldı. İlk hikâye örgüsü, 1977 yılında kalan ve zaman çizgisini değiştirmek için hidrojen bombasını patlatmaya çalışan bir grubu ele almaktadır: kazazedelerin lider, Dr. Jack Shephard (Matthew Fox), eski kaçak Kate Austen (Evangeline Lilly), milyoner Hugo "Hurley" Reyes (Jorge Garcia), eski işkenceci Sayid Jarrah (Naveen Andrews), dolandırıcı James "Sawyer" Ford (Josh Holloway), medyum Miles Straume (Ken Leung) ve Jin-Soo Kwon (Daniel Dae Kim). İkinci hikâye örgüsünde ise 2007'den günümüze kadar adada kalan kişileri ele almaktadır: adaya kocası Jin için geri dönen Sun Kwon (Yunjin Kim); adanın yerlilerinden ve Diğerleri olarak bilinen grubun eski lideri Ben Linus (Michael Emerson); flashsideway'lerde yaşayan fakat orijinal zaman çizgisinde gizemli Man In Black tarafından bedeni kullanılan merhum kazazede John Locke (Terry O'Quinn) tarafından canlandırıldı. Beşinci sezondan yer almayan bir kulübede ölü babasıyla ortadan yok olan Emilie de Ravin, Claire Littleton olarak; ve Henry Ian Cusick, adadan ayrılan ve karısı Penny (Sonya Walger) ile yaşayan fakat adaya tekrar geri dönen Desmond Hume olarak tekrar göründü. Ana kadroya dahil olan oyunmcular: pilot Frank Lapidus (Jeff Fahey), Diğerleri'nin yaşlanmayan danışmanı Richard Alpert (Nestor Carbonell) ve gizemli 316 sefer sayılı uçuşunun lideri Ilana (Zuleikha Robinson). Carbonell, üç sezon sonra, Comic-Con 2009'da yönetici yapımcılar tarafından ana oyuncu kadrosuna dahil edildi, ve Lindelof, altıncı sezonun ana oyuncu kadrosunda Fahey'in yer aldığı açıklandı. Robinson, beşinci sezondan konuk oyuncu olarak rol aldıktan sonra yaptığı bir basın açıklamasıyla kadroya dahil olduğunu açıkladı. Çok sayıda eski kast üyesinin, şovda tekrar yer alması planlandı ya da istendi. Elizabeth Mitchell, doğum uzmanı Juliet Burke olarak geri döndü. Mitchell, dönüşünü "hikâyeye yardımcı" olarak yorumladı. Dominic Monaghan, ölen rock yıldızı Charlie Pace olarak; Jeremy Davies ise ölen fizikçi Daniel Faraday rolüyle geri döndü. Ian Somerhalder, ölen 815 kazazedelerinden Boone Carlyle olarak birçok bölümde yer alacak şekilde tekrar şovde yer aldı. Rebecca Mader, canlandırdığı antropolog Charlotte Lewis ile geri döndü. Harold Perrineau ile Cynthia Watros'un, sırasıyla Michael Dawson ile Libby Smith karakterleriyle geri döndüler. Libby'in dönüşü hakkında, Cuse, "Nihâyet, [Libby hakkındaki] tüm sorular cevaplanacaktır" diye belirtti, ancak Lindelof şaka yoluyla, "Hayır, cevaplanmayacak." diye cevap verdi. Boone'un üvey kızkardeşi Shannon Rutherford'u canlandıran Maggie Grace'den dönmesi istendi fakat Grace, yoğun programından ötürü sadece bir bölümde göründü. Mr. Eko'yu oynayan Adewale Akinnuoye-Agbaje'nin dönmesi için görüşmeler yapıldı, fakat ücret konusunda anlaşma sağlanmadığı için görüşmeler başarısızlıkla sonuçlandı. Ayrıca, yapımcılar, Walt Lloyd karakterini geri getirmeyi istediler fakat Walt'u oynayan Malcolm David Kelley, önemli derecede büyüdü ve yapımcılar, bu engeli aşamadılar. Çok sayıda yinelenen karakter, şovda yer aldı: Jack ve Claire'in babası Dr. Christian Shephard (John Terry), zengin sanayici ve Diğerleri'nin eski lideri Charles Widmore (Alan Dale), Diğerleri'nin eski üyesi Eloise Hawking (Fionnula Flanagan), Locke'un eski sevgilisi Helen Norwood (Katey Sagal), Hurley'nin eski patronu Randy Nations (Billy Ray Gallio]), gizemli 316 yolcusu Bram (Brad William Henke), Sayid'in eşi Nadia (Andrea Gabriel), merhum Fransız kadın Danielle Rousseau (Mira Furlan), fen öğretmeni Leslie Arzt (Daniel Roebuck), Diğerleri'nden merhum tek gözlü Mikhail Bakunin (Andrew Divoff), Diğerleri'nin doktoru Ethan Rom (William Mapother), Ben Linus'ın babası Roger (Jon Gries), paralı asker Martin Keamy (Kevin Durand) ve Omar (Anthony Azizi) ile kazada sağ kalan ve adada yaşayan köpek Vincent. Ayrıca, Greg Grunberg, 815 sefer sayılı uçuşun pilotu olan Seth Norris'in sesi olarak sezon prömiyerinde yer aldı. Mark Pellegrino, rolü Jacob'ı oynarken, Titus Welliver, 5. sezon finalinde görünen ve kendisine düşman olan gizemli "The Man in Black" rolü ile yer aldı. L. Scott Caldwell ile Sam Anderson, sırasıyle Rose ile Bernard rolleriyle; Kimberley Joseph, 815 uçağının hostesi-sonradan Diğerleri'ne katılan Cindy rolüyle şovda yer aldı. Ayrıca, Akademi-ödüllü Fisher Stevens, George Minkowski rolüyle 11. bölümde yer aldı. Kevin Tighe, Locke'un babası Anthony Cooper karakteriyle geri döndü. Ayrıca, Lynn Karnoff (Suzanne Krull) ile Dr. Douglas Brooks (Bruce Davison) gibi küçük karakterler de sezonda göründü. Birçok yinelenen karakter, altıncı sezonda görünmeye başladı: "Deadwood" dizisinin oyuncusu John Hawkes, Lennon isimli rol ile diziye dahil oldu, ve Japon oyuncu Hiroyuki Sanada, ; rolünü canlandırdı; her ikisi de tapınakta kalan Diğerleri üyesidir. Ayrıca, William Atherton, Ben'in çalıştığı okulun müdürü olarak şovda yer aldı. Sheila Kelley, esasen "Kendall" olduğu düşünülen isimsiz bir karakteri canlandıracaktı fakat daha sonradan "Zoe" karakterini oynadı. Kelley, "Recon" ile şova giriş yaprak toplam beş bölümde yer aldı. Sezon prömiyeri 2 Şubat 2010 tarihinde "Lost: Final Chapter" adlı kolaj bir bölüm ile birlikte yayınlandı. Prömiyer bölümünün ilk saati ayrıca 15.000 "Lost" hayranı tarafından 30 Ocak 2010'da Waikiki Sahili'nde izlendi. Aşağıdaki tabloda "Sıra no." sütunu, bölümün tüm dizi içindeki sırasını, "Bölüm no." sütunu ise bölümün ilgili sezon içindeki sırasını göstermektedir. Celebration (Madonna albümü) Celebration, Amerikalı şarkıcı Madonna'nın üçüncü greatest hits albümü. 18 Eylül 2009'da Warner Bros. Records tarafından yayımlandı ve şarkıcının 1982'den beri çalıştığı bu şirketten çıkan son çalışması oldu. "The Immaculate Collection" (1990) ve "GHV2" (2001) adlarını taşıyan önceki iki greatest hits albümünden sonra çıkan üçüncü Madonna greatest hits'i olarak piyasaya sürüldü. Tek disk basımı ve iki disk deluxe basımı dahil olmak üzere birçok farklı formatta satışa sunuldu. Ayrıca şarkılara eşlik eden "" adlı bir DVD derlemesi de yayımlandı. Albüme tüm sürümlerde yer alan isim şarkısı, yalnızca deluxe sürümde yer alan "Revolver" ve iTunes'ta satılan bazı dijital deluxe sürümlerde bonus şarkı olarak bulunan "It's So Cool" dahil olmak üzere üç yeni şarkı eklendi. Kaydedilen dördüncü yeni şarkı "Broken" ise albümde kullanılmadı ancak 2012 yılında hayranlara özel olarak sınırlı sayıdaki tanıtım plağında single olarak satışa sunuldu. "Celebration", müzik eleştirmenleri tarafından Madonna'nın çalışmalarının sayısının enginliği vurgulanarak takdir edildi. Belçika, Birleşik Krallık, İrlanda, İtalya, Kanada ve Meksika'da listelere bir numaradan giriş yaptı. Böylece Madonna, o zamanlar Birleşik Krallık'ta en fazla bir numaralı albüme sahip olan solo sanatçı Elvis Presley ile eşdeğer konuma geldi. ABD'de "Billboard" 200 listesinde yedi numaraya kadar ilerleyebildi; diğer ülkelerin çoğunda ise ilk ondan giriş yaptı ve bunlardan bazılarında ilk üçte zirve yaptı. Albüme adını veren şarkı, aynı zamanda ilk single olarak yayımlandı ve Madonna'nın "Billboard"un Hot Dance Club Songs listesinde bir numaraya olan kırk birinci single'ı oldu. "Revolver" ise bazı bölgelerde albümün ikinci single'ı olarak piyasaya sürüldü ancak önemli bir ticari başarı elde edemedi. 18 Mart 2009'da Madonna'nın reklamcısı Liz Rosenberg, Madonna'nın eylül ayında bir greatest hits albümü yayımlamayı planladığını duyurdu. Ayrıca albüme yeni şarkılar kaydetmek için stüdyoya gidileceğinin düşünüldüğünü de ekledi. Sonraki gün Madonna'nın menajeri Guy Oseary, Twitter üzerinden greatest hits'e girebilecek şarkılar listesini hayranlara sordu. İlerleyen tarihlerde albümde üç yeni şarkının olacağı, bunlardan ikisinin prodüktörlüğünün Paul Oakenfold tarafından üstlenildiği doğrulandı. "Attitude" dergisi, Oakenfould ile yaptığı röportaj sonrasında Madonna'nın yeni albümünde Oakenfould tarafından prodüktörlüğü yapılan iki yeni şarkının isimlerinin "Broken (I'm Sorry)" ve "Celebrate" olduğunu yazdı. Ayrıca şarkılar için "keskin modern sound'uyla klasik Madonna" yorumunu yaptı. 26 Ağustos 2009'da Madonna'nın resmî internet sitesinde, rapçi Lil Wayne vokallerinin yer aldığı "Revolver" parçasının albüme gireceği doğrulandı. Aynı tarihte CD ve DVD şarkı listesi de yayımlandı. 22 Temmuz 2009'da Warner Bros. Records, albümün resmî çıkış tarihini 28 Eylül 2009 olarak açıkladı ve adının "Celebration" olduğu Madonna'nın resmî sitesinde yer aldı. Derleme, tekli CD'nin yanı sıra ikili olarak da piyasaya sunuldu. Albüme konulacak şarkılar, Madonna ile hayranları tarafından kariyerinde öne çıkmış işler arasından seçildi ve seçilenler yeniden mastering işleminden geçirildi. Albümün yanı sıra "" adında bir DVD de yayımlandı ve bu DVD'de önceden görülen video kliplerin yanı sıra hiçbir DVD'sinde yer vermediği video klipleri de yer aldı. "Celebration" şarkısının tamamlanmış video klibi de bu DVD'ye konuldu. "Celebration" albüm kapağı, "modern kültürel ikonları karıştırıcıya atan ve on bire kadar döndüren" olarak bilinen sokak pop sanatçısı Mr. Brainwash tarafından tasarlandı. "Celebration", iTunes Store üzerinde 1 Eylül 2009'da ön siparişe sunuldu, aynı gün "Celebration" şarkısının video klibi de yayımlandı. Albümün standart (tek disk) ve deluxe (iki disk) sürümleriyle; iTunes'a özel iki diski, yeni şarkı "It's So Cool"u ve otuz MP4 video klibi barındıran sürümü bulunmaktadır. Amerika Birleşik Devletleri'nde "Celebration", ilk haftasında 72,000 kopya satarak yedi numaradan listelere dahil oldu. 23 Kaaım 2009'da, 500.000 gönderi yapılması sayesinde Amerika Kayıt Endüstrisi Birliği (RIAA) tarafından altın sertifikaya layık görüldü. Nisan 2010'da, "Glee"nin "The Power of Madonna" adlı bölümünün yayımlanmasıyla satışlarda artış görüldü. Albüm "Bilboard" 200 listesine yeniden giriş yaptı, %219 artış ve 6,000 satışla 85 numaraya kadar ilerledi. Şubat 2012'de Madonna'nın Super Bowl XLVI ilk yarı gösterisinde sahne almasından sonra tekrar listeye girdi, önceki haftaya oranla %1.341 artış ve 16,000 kopya satışıyla 24 numaraya kadar yükseldi Nielsen SoundScan'e göre "Celebration", Amerika Birleşik Devletleri'nde Ağustos 2010 itibarıyla 274,000'den fazla kopya sattı. Kanada'da albüm 17,000 kopya satarak Kanada Albüm Listesi'ne bir numaradan girdi. Avustralya ve Yeni Zelanda listelerine ilk haftasında sekizinci sıradan giriş yaptı, Yeni Zelanda'da iki numaraya kadar yükseldi. Avustralya Kayıt Endüstrisi Birliği (ARIA) 35,000 kopya gönderisi yapıldığı için, Yeni Zelanda Kayıt Endüstrisi Birliği (RIANZ) 7,500 kopya gönderisi yapıldığı için albüme altın sertifika verdi. Birleşik Krallık ve İrlanda, albümün ilk haftadan bir numarada yer aldığı diğer ülkeler oldu. "Celebration"ın Birleşik Krallık'ta listeye bir numaradan giriş yapması, ilk haftada 77,000 kopya satması sayesinde gerçekleşti. The Official Charts Company'ye göre bu albümün bir numara olmasıyla Madonna, Birleşik Krallık Albüm Listesi'nde en fazla bir numaraya yükselen albüme sahip solo sanatçı Elvis Presley ile eşdeğer konuma geldi. Britanya Fonogram Endüstrisi, Birleşik Krallık sınırlarında 300,000 sipariş alması üzerine albüme platin sertifika verdi. The Official Charts Company verileri, albümün Birleşik Krallık'ta Mart 2010 itibarıyla 370,321 satış yaptığını bildirdi. Almanya, Belçika (Flanders), Danimarka, İrlanda, İtalya ve Meksika listeleri "Celebration"ın bir numaraya yükseldiği diğer ulusal listeler oldu. Çalışma, diğer Avrupa kıtası ülkelerinden Avusturya, Belçika (Valon), Finlandiya, Hollanda, İspanya, İsveç, İsviçre ve Norveç listelerinde ise ilk on içine girebildi. Ayrıca "Billboard"un Avrupa Top 100 Albüm listesinde bir numaraya yükseldi ve aralıksız dört hafta boyunca bu sırada kaldı. Albümün deluxe versiyonunda yer alan "It's So Cool" parçası, dijital indirmeler sayesinde Finlandiya'da 8, İtalya'da 20 ve İsveç'ta otuz numaraya kadar çıktı. FIMI, "Celebration"ı 300,000 sipariş alması üzerine multi-platin sertifikayla ödüllendirildi. Tüm bunlara ek olarak, albümün dünya genelindeki toplam satışının 4 milyon kopyayı aştığı tahmin edilmektedir. "Celebration" şarkısı, derlemenin ilk single'ı olarak yayımlandı. Şarkı ilk olarak Sticky & Sweet Tour'un 2009 yılındaki ayağında "Holiday"e ek olarak seslendirildi. 3 Ağustos 2009'da şarkının radyolarda yayımlanması planlanıyordu. Ancak internete sızdırılması sonucunda tarih 31 Temmuz 2009'a çekildi. Aynı tarihte dijital ortamda da satışa sunuldu. Şarkının remiksleri, daha önceden, 24 Temmuz 2009'da dans kulüplerinde çalınmaya başlandı. Müzik eleştirmenleri "Celebration" için karışık eleştiriler sundu. Finlandiya, İsveç ve İtalya'da şarkı liste başı olurken çeşitli Avrupa ülkelerinde ilk on içine girdi. Amerika Birleşik Devletleri'nde "Billboard" Hot 100 listesine giren elli beşinci, "Billboard" Hot Dance Club Songs listesinde bir numara olan kırkıncı Madonna şarkısı oldu. 11 Aralık 2009'da Madonna'nın resmî internet sitesi, "Revolver"ın bazı ülkelerde albümün ikinci single'ı olarak yayımlanacağını onayladı. Djital maxi single 29 Aralık 2009'da birçok ülkede satışa sunuldu, ardından ABD'de Ocak 2010 sonunda CD maxi single ve Şubat 2010 başında 12" plak single piyasaya sürüldü. Eleştirmenler şarkıya karışık eleştiriler yaptılar. Bazıları nakarattaki "My love’s a revolver" kısmını övdü ve Madonna'nın önceki şarkılarıyla eşdeğer olmadığını ifade etti. Belçika, Fransa, Finlandıya ve Kanada gibi ülkelerin listelerinde alt sıralarda yer alan "Revolver", ABD'deki "Billboard" Hot Dance Club Songs listesinde dört numaraya kadar yükseldi. Şarkı, Madonna'nın 2000'li yıllarda çıkardığı son single oldu. Albüm için kaydedilen dördüncü şarkı "Broken", albümde kullanılmasa da nihayetinde 2012'de tanıtım amaçlı plak single olarak yayımlandı. Madonna, Paul Oakenfold, Ian Green ve Ciaran Gribbin tarafından yazılıp bestelendi, Madonna ve Oakenfold tarafından prodüktörlüğü üstlenildi. Single, Madonna'nın hayran sitesi Icon'un resmî üyelerine özel ücretsiz plak olarak verildi. Hediye Ağustos 2011'de duyuruldu ama aslında 2010 yılında bir hediye olarak verilmesi gerekiyordu. Sonuç olarak 2012 sonunda üyelerle buluştu. !scope="row"|DÃ¼nya geneli Coşkun Hekimoğlu Coşkun Hekimoğlu (d. 1963, Arhavi, Artvin), belediye başkanıdır. 12 Nisan 1963 tarihinde Arhavi’nin Cumhuriyet Mahallesinde doğdu. İlk, orta ve lise öğrenimini Arhavi'de tamamladıktan sonra; 1981 yılında Ankara Gazi Üniversitesi İktisadi ve İdari Bilimler Fakültesi, İşletme- Muhasebe bölümünü kazanarak, 1985 yılında da mezun oldu. Kamu hizmetine 1986 yılında Arhavi Malmüdürlüğü, Muhasebe servisinde başladı. Daha sonra Maliye Bakanlığı’nın açmış olduğu yükselme sınavlarını kazanarak sırasıyla; 1993 – 1997 yılları arasında Artvin-Yusufeli Malmüdürlüğü ve 1997 – 1999 yılları arasında Rize-Ardeşen Malmüdürlüğü, 1999 – 2001 yılları arasında Kars Defterdarlık Muhasebe Müdürlüğü ile 2001 – 2005 yılları arasında Giresun Defterdarlık Muhasebe Müdürlüğü görevlerinde bulundu. Son olarak; 2005 yılından itibaren 1 Aralık 2008 tarihine kadar Ankara da Maliye Bakanlığı Muhasebat Genel Müdürlüğünde, İçişleri Bakanlığı Merkez Saymanlık Müdürlüğü görevlerinde bulundu. Maliye Bakanlığının emrinde toplam 23 yıl süren Kamu hizmetine 29 Mart 2009 tarihinde yapılan Mahalli İdareler Seçimlerine katılabilmek için istifa ederek son verdi. TAKI 183 TAKI 183 Amerikalı graffiti sanatçısı. Turk 182 filminde hayatından esinlenilmiştir. Yunan asıllı olan sanatçının Demetrius olan doğum adının kısaltması olan Demetaki'den "TAKI" rumuzu türetilmiştir. 183 ise sanatçının adresi olan "183. sokak Washington Heights, Manhattan" adresindeki sokak numarasından gelmektedir. 1960'ların sonları ve 1970'lerin başlarında New York'ta kurye olarak çalışırken rumuzunu graffitileriyle New York caddelerinde yerlere yazdı. 21 Temmuz 1971 tarihinde "The New York Times" gazetesinde hakkında ""Taki 183" Spawns Pen Pals." başlıklı makale başsayfadan yayımlandı. TAKI 183'ün gazete tarafından kitlelere duyurulması, sanatçının merak edilmesinin yanında birçok graffiti heveslisi gencin bu sanata yönelmesine yol açtı. TAKI, daha sonra kendi otomobil tamir atölyesine sahip oldu. "New York Daily News" gazetesine 9 Nisan 1989 tarihinde verdiği röportajında graffiti yazarlığını bırakması konusunu konuşurken iş hayatına atıldığını, evlendiğini, çocuk sahibi olduğunu bu sebeplerle durduğunu söyledi. Mayıs 2009'da resmi internet sitesi TAKI 183 yayıma başladı. Sitede TAKI'nin çalışmalarından fotoğraflar, TAKI'nin hayat hikâyesi ve arkadaşlarıyla resimleri vs yer almaktadır. Türk sinemasında LGBT temaları Türk sinemasında, LGBT temaları, ilk kez 1962 yılından çekilen "Ver Elini İstanbul" ile başlamakta ve bu filmde, ilk defa iki kadının (Mualla Kavur ve Leyla Sayar) öpüşmesi yer almaktadır. 1960'lı yıllarda Yeşilçam sinemasında LGBT bireylerin içine dahil olunduğu on dokuz film vardır ve bunlardan on altısı lezbiyenlik, ikisi erkek eşcinselliği, biri ise trans bireyleri konu almıştır. Erkek eşcinselliği ise lezbiyen ilişkiyen ilişkilerin anlatılmasından yirmi dört yıl sonra gerçekleşmiştir ve bu döneme kadar yan karakterlerde genellikle bir güldürü unsuru olarak efemine erkeklere yer verilmiştir. 1970'ler itibaren trans bireyler filmlerde cinsel kimlikleri gizlenerek yer almıştır. Türk sinemasında 1960-1990 yılları arasında lezbiyenliği içeren on altı film çekilmiştir. Bunlardan on biri seks filmleri dönemine aittir. Bu filmlerde kadın eşcinselliği seks komedilerine malzeme olmuş, kadınlar amaçsızca öpüştürülmüş ve seviştirilmiştir. 1960'lı yıllardaki filmlerin hemen her birinde lezbiyen ilişkiye sadece dolaylı bakışlar atılmıştır. Agâh Özgüç'e göre 1950, 60, 70, 80'lerdeki filmlerde lezbiyen aşk veya erotik sahneleri açık bir şekilde sergilenmeseler de "duyarlı seyirci kaş ile göz arasındaki" iki kadının erotik, duygusal ilişkilerini sezebilmektedir. Türkiye sinemasında 2000 öncesi filmler ile 2000 sonrası filmler arasında lezbiyen temsili kıyaslaması yapıldığında, öncelikle çok fazla sayıda filmde lezbiyen karakterlerin olmadığını söylemek mümkündür. Sadece "Düş Gezginleri" (1992), "İki Genç Kız" (2005) ve "Nar" (2011) filmlerinde lezbiyen cinsel kimliklerine sahip kadın karakterleri filmde başroldedir ve filmin olay örgüsü bu karakterler üzerinden ilerlemektedir. 1962'de Aydın G. Arakon tarafından çekilen "Ver Elini İstanbul", lezbiyenliği içine dahil eden Yeşilçam'ın ilk sinema filmidir. Attilâ İlhan, "Ali Kaptanoğlu" adıyla senaryoyu yazmıştır. Bu filmde ilk defa iki kadının (Mualla Kavur ve Leyla Sayar) öpüşmesi yer almıştır fakat bu sahneler Sansür Heyeti taraından kesilmiştir. Attilâ İlhan bu öpüşme sahnesiyle ilgili olarak yıllar sonra şu açıklamayı yapmıştır: "Mualla Kavur, Leyla Sayar'ı ikna edinceye kadar bir hayli uğraştı. Kızlar kamera önünde oynadı ve sahne çekildi. Sansür Kurulu'nda seyretmişler, çok da beğenmişler! Sonra da 'Kesin bu sahneleri' demişler." "Ver Elini İstanbul" filminden sonra Atıf Yılmaz'ın "İki Gemi Yanyana" (1963) filminde ise Suzan Avcı ve Sevda Nur'un öpüşmesi yer almıştır. Filmin senaryosu Kemal Tahir ve Atıf Yılmaz tarafından yazılmıştır. Atıf Yılmaz'a göre bu sahneler, Türk sinemasının o yıllarda cinselliğe bilinçli olarak göz kırpıp gizliden gizliye nabız yoklamasıydı. Halit Refiğ'in "Haremde Dört Kadın" (1965) filminde Osmanlı yaşamının baskılarından kaynaklanan lezbiyenliği anlatılmıştır. Senaryosu Kemal Tahir'e aittir. Mihrengiz (Birsen Menekşeli), Gülfem (Pervin Par), Şevkidil (Ayfer Feray) ve Ruhşan (Nilüfer Aydan), Sadık Paşa'nın haremindeki dört kadındır. Bu kadınlardan Mihrengiz ile Şevkidil arasındaki sevgi giderek lezbiyen bir ilişkiye dönüşür. Ayfer Feray'la Birsen Menekşeli el ele tutuşup öpüşmüş ve Devlet Devrim, Birsen Menekşeli'ye bir divan üzerinde masaj yaparak onu okşamıştır. Refiğ, kendisiyle yapılan bir röportajda, "Haremde Dört Kadın" filmiyle ilgili şöyle konuşmuştur: "Türkiye'nin farklı sosyal yapısını, farklı kültürel özelliklerini, tarihi bir dönem filmi içerisinde göstermek istedim… O tarihe kadar yapılan tarihi filmler, genellikle hamasi eserlerdi. Derinliğin olmadığı biçimsel filmlerdi. Esas itibarıyla Türkiye toplumsal yapısının kendine mahsus özelliklerini, belli bir tarihsel fonun içerisinde, tam da değişim döneminde gerçekleştirdim." Yönetmenliğini Atıf Yılmaz'ın yaptığı ve Necati Cumalı'nın aynı adlı eserinden senaryolaştırılan "Dul Bir Kadın" (1985) filminde eşinden boşanmış, güzel ve çekici bir kadın olan Suna (Müjde Ar) ile kocasını kaybetmiş Ayla (Nur Sürer) arasında lezbiyenlik kapalı bir şekilde anlatılmıştır. Atıf Yılmaz'ın "Düş Gezginleri" (1992) adlı filmi, tamamen lezbiyen ilişki üzerine temellenmiş bir sinema filmidir. Filmde Nilgün (Meral Oğuz), doktor ve dul bir kadındır; Havva (Lale Mansur) ise geçimini hayat kadını olarak sağlamaktadır. İki karakter arasında başlayan ilişki İstanbul'a taşınıp orada yaşamaya başlayan lezbiyen bir çiftin yaşamına dönüşür. Senaryosunu Ülkü Karaosmanoğlu ile Attilâ İlhan'ın yazdığı ve Biket İlhan'ın yönettiği "Sokaktaki Adam" (1995) filminde iki genelev çalıştıran Benli Meryem (Suna Yıldızoğlu) ile esmer ve kısa saçlı hizmetçisi Tresula (Süeda Can) ateşli bir şekilde öpüşüp, sevişirler. Kutluğ Ataman'ın yönetmenliğini üstlendiği "Lola and Billidikid" (1998) adlı film fahişe film özellikleri gösterir ve lezbiyen ilişkiler üzerine kurulmuştur. Kutluğ Ataman'ın "İki Genç Kız" (2005) ile Ümit Ünal'ın "Nar" (2011) filmlerinde lezbiyen cinsel kimliklerine sahip kadın karakterleri filmlerde başroldedir ve filmlerin olay örgüsü bu karakter/ler üzerinden ilerlemektedir. "İki Genç Kız"da Behiye (Feride Çetin) karakteri asi, agresif, kavgacı, küfürbaz hareketleri ile aynı zamanda filmin diğer başrol oyuncusu olan Handan (Vildan Atasever) karakterine olan platonik aşkı nedeni ile heteroseksüel bir kadın değil, lezbiyen kadın olarak temsil edilmektedir. Yeşilçam'da erkek eşcinselliği içeren filmler, lezbiyen ilişkiye göre daha geç çevrilmiştir. Erkek eşcinselliğinin Türk sinemasına uyarlanması lezbiyen ilişkiyen ilişkilerin anlatılmasından yirmi dört yıl sonra gerçekleşmiştir ve bu döneme kadar yan karakterlerde genellikle bir güldürü unsuru olarak efemine erkeklere yer verilmiştir. Osman F. Seden'in "Beddua" (1980)'sı erkek eşcinselliğini ele alan ilk filmdir. Filmin başrol oyuncusu Bülent Ersoy, cinsiyet değiştirmeden önce yer aldığı bu filmde çocukluğunda tecavüze uğrayan, eşcinsel bir şarkıcıyı oynamıştır. Bu dönemde çekilen filmlerden biri Orhan Elmas'ın "Suçlu Gençlik" (1980), diğeri Eser Zorlu'nun "Acılar Paylaşılmaz" (1986) filmidir. "Suçlu Gençlik" filminde yan karakterlerden birini canlandıran Nazan Ayaz'ın babası eşcinsel ilişkilerden duyduğu rahatsızlığı anlatan küçük bir sahne yer almıştır. "Acılar Paylaşılmaz"'da ise karısından boşanmış Erdoğan (Kadir İnanır), oğlu Sinan'ı (Kerem Tunaboyu) tanımaya ve onunla kaynaşmaya çalışır. Birgün Erdoğan oğlunu evinde ilişkisi olduğu gençle yatakta yakalar. Önce onu döver ve sonra reddeder, sonundaysa bağışlar. Türkiye'de ilk olarak 1923'te Muhsin Ertuğrul'un yönettiği "Leblebici Horhor" adlı filmde travestiler yer almıştır. 1970'ler itibaren trans bireyler filmlerde cinsel kimlikleri gizlenerek yer almıştır. Orhan Oğuz'un "Dönersen Islık Çal" (1992) filminde bir travesti (Fikret Kuşkan) ile barmenlik yapan bir cücenin (Mevlüt Demiryay) hikâyesi işlenmiştir. Atıf Yılmaz'ın "Gece, Melek ve Bizim Çocuklar" (1993) filminde travesti ve seks işçisi bireylerin yanı sıra toplum tarafından ötekileştirilmiş insanların sosyal yaşantısı işlenmiştir. Yine filmde İstanbul'un arka sokaklarında uyuşturucu satıcıları, eşcinsellerin para kazanma mücadelesi ve ötekeleştirilmeleri konu alınmıştır. Burçak Evren, Halit Refiğ'in "Haremde Dört Kadın" (1965) için lezbiyenliğin abartısız ama etkileyici bir şekilde işlendiğini belirtmiştir. Ayrıca "Refiğ'in anlatımındaki ustalık, perdeye bir cinsel sömürü olarak değil, paşa hareminin kapalı kapılar ardındaki bir gizi olarak sunar lezbiyenliği." sözlerini de eklemiştir. Hasan Gürkan'ın "Türkiye Sinemasında Lezbiyen Stereotipinin Temsili" adlı çalışmasında Türkiye sinemasının ilk yıllarında lezbiyen karakterlerin özellikle Hollywood sinemasında olduğu gibi yalnızca "görünür" kılındığını ve 1980'li yıllar ile birlikte küreselleşmenin ve küresel kültürel değerlerin hemen her toplum üzerinde egemen olma süreci ile birlikte eşcinsel karakterler Türk filmlerinde daha belirgin olmaya başlayıp filmin olay örgüsü bu eşcinsel karakterlerin hayatları üzerinden örülmeye devam ettiğini yazmıştır. II. Uluslararası Yeni İletişim Ortamları ve Etkileşim Konferansı'nda ele alınan eşcinsellik ve sinema konusunda Türk sinemasındaki LGBT temaları için "eşcinsellikle ilgili çekilen filmlerin yönetmenleri genelde erkek ve bir erkek penceresinden bakıyor eşcinselliğe. Kadın yönetmenler tarafından çekilmesi daha uygun olur. "Lola Bilidikid, Güneşi Gördüm, Anlat İstanbul, Ağır Roman" gibi filmler içinde eşcinselliği barındıran ve farklı bakan filmlerden sadece birkaçı. Eşcinsellere sadece gece kelebekleri, fahişelik yapan kişiler ve benzeri konumlarda sabitlemek çok yanlış" dendi. Koi no Vacance , Japonya ve SSCB'nin popüler şarkısı. 1963'te Tokiko Iwatani (岩谷 時子)'nin şiiri ve Hiroshi Miyagawa (宮川 泰)'nin bestesiyle The Peanuts tarafından yorumlandı. Bu şarkıdan beğenen SSCB'nin Gosteleradio Tokyo muhabiri Vladimir Tsvetov Rusçaya çevirilmesini istedi ve 1965'te Kanikuli lyubvi (Каникулы любви) adıyla Nina Panteleyeva tarafından yorumlanarak popüler oldu. Japonya'da daha sonra 1999'da VENUZ, 2000'de Bluem of Youth, 2002'de Misato Watanabe, 2004'te W ve 2008'de Manakana tarafından yeniden yorumlandı. Kinetoplastit Kinetoplastitler çeşitli türleri toprakta ve sulu ortamlarda bulunduğu gibi insanlar ve hayvanlarda ciddi hastalıklardan sorumlu olan bir bölüm paraziti de içeren bir kamçılı protozoa grubudur. Euglenozoa içinde incelenmektedirler ve diğer benzer türlerden, tek bir mitokondrinin içine yerleştirilmiş DNA içeren bir granül olan ve kamçılı bazlarla desteklenen bir kinetoplast içermesiyle farklılaşmaktadır. Vampir Günlükleri Vampir Günlükleri (The Vampire Diaries) L. J. Smith.'in aynı isimli kitap serisinden, "Dawson’s Creek dizisinin de yazarlarından olan Kevin Williamson ve gösterimden kaldırılan Kyle XY dizisinin yazarlarından olan Julie Plec tarafından uyarlanan televizyon dizisidir. Projenin uygulayıcı yapımcıları ise The CW’nin bir diğer dizisi Gossip Girl’ün de uygulayıcı yapımcılarından Leslie Morgenstein ve Boby Levy'dir. Dizinin pilot bölümünü daha önce True Blood, Dexter, Veronica Mars, Cold Case gibi dizilerde de yönetmenlik yapmış olan Marcos Siega çekmiştir". Dizinin ilk bölümü 10 Eylül 2009 tarihinde The CW Television Network kanalında yayınlanmaya başlanmış ve sekizinci sezonun son bölümü 10 Mart 2017 tarihinde yayınlanmıştır. Ama esas işlenen konu, hikâyenin baş kahramanı Elena Gilbert (Nina Dobrev), karanlık geçmişlere sahip Stefan ve Damon arasında yaşanan aşk üçgenidir. Kasabanın gizemli geçmişi çözülmeye başladıkça Elena'nın hain görsel ikizi Katherine de hem kasabadan hem Stefan, Damon ve Elena'dan intikam almak amacıyla olaya dahil olur. Dizinin pilot bölümü kanalın kurulduğu 2006 yılından beri en fazla izlenen pilot bölüm olmuştur. İlk sezon ortalama 3.60 milyon izleyici tarafından takip edilmiştir. Dizi başlarda ortalama bir izlenme payına sahipken, eleştirmenlerin de kabul ettiği gibi sezonun ortalarına doğru izlenme payı artmıştır ve ikinci sezonun ilk bölümü genellikle çok iyi eleştiriler almıştır. Dizi, birçok ödüle aday gösterilmiş, 2010-2011 yıllarında düzenlenen Teen Choice Ödülleri'da toplam on iki ödül kazanmıştır. Dizinin dördüncü sezonunun ilk bölümü 11 Ekim 2012'de yayınlanmıştır. Nina Dobrev, hikâyenin ana kahramanı Elena Gilbert 3. sezon finalinde vampire dönüşmüştür. Nina Dobrev, aynı dizide dört karakteri canlandırmıştır: Amara, Tatia, Katherine Pierce ve Elena Gilbert. Hikâyenin en kötü karakterlerinden Katherine Pierce'ı (Katerina Petrova olarak da bilinir) canlandırır. 6. sezonun finalinde ise uyku lanetine maruz kalır, Bonnie öldüğü zaman Elena uyanacaktır. Elena, kendini bir anda birçok doğaüstü olayın ortasında bulur. Paul Wesley, Salvatore kardeşlerden iyi kalpli ve sevecen olan Stefan Salvatore'u canlandırır. Ağabeyi, çapkın vampir Damon Salvatore'u ise Ian Somerhalder canlandırmaktadır. Damon Salvatore, serinin sonlarına doğru daha duygusal ve düşünceli taraflarını da göstermeye başlamıştır. Elena'nın küçük erkek kardeşi, sonradan ortaya çıktığına göre aslında kuzeni, Jeremy Gilbert'ı Steven R. McQueen; Jeremy ve Elena'nın teyzesi ve yasal vasisi Jenna Sommers'ı ise Sara Canning canlandırır. Katerina Graham, Elena'nın en yakın arkadaşı ve bir cadı olan Bonnie Bennett'ı; Candice Accola Elena'yla rekabet halinde olan ve ikinci sezonda vampire dönüşen yakın arkadaşı Caroline Forbes'u; Zach Roerig, Elena'nın çocukluk arkadaşı ve sonradan Caroline ile sevgili olan eski sevgilisi Matt Donovan'ı; Michael Trevino, Jeremy'nin düşmanı, Matt'in en yakın arkadaşı, Mystic Falls'un başkanının oğlu -daha sonra Caroline ile sevgili olacaktır- kurtadam Tyler Lockwood'u canlandırır. Kayla Ewell, Matt'in başına bela açan kız kardeşi ve Tyler'ın daha sonra da Jeremy'nin sevgilisi olan Vicki Donovan'ı canlandırdı. Vicki, Damon tarafından vampire dönüştürüldükten sonra Stefan tarafından öldürülerek diziden çıkarıldı. Daha sonra Matthew Davis, tarih öğretmeni, vampir avcısı ve Jenna'nın sevgilisi Alaric Saltzman karakterini canlandırmak üzere oyuncu kadrosuna katıldı. Daniel Gillies ikinci sezonun başlarında asıllardan biri olan Elijah karakterini canlandırmak için oyuncu kadrosuna katıldı. İkinci sezonun sonlarına doğru Joseph Morgan dizinin en kötü karakterlerinden, en eski vampir Klaus'u (Lord Niklaus) canlandırmak için diziye dahil oldu. Üçüncü sezonda ise kadroya Klaus'un kız kardeşi vampir Rebekah'ı canlandırmak için Claire Holt alınmıştır. Dördüncü sezonda ise diziye ilk olarak Tyler'ın kurtadam arkadaşı Hayley olarak katılan, sonra ise The Originals dizisinin kaderini değiştirecek olan güzel aktris Phoebe Tonkin katılmıştır. Dizinin 5. sezonunda Joseph Morgan, Phoebe Tonkin, Daniel Gillies ve Claire Holt diziden ayrılarak, yine aynı rollerde The Originals adlı yeni bir dizide rol almaya başladılar. Sonralarsa Nathaniel Buzolic, Kol Mikaelson olarak The Originals'e katıldı. Celebration (Madonna şarkısı) "Celebration", Madonna'nın üçüncü derleme albümü "Celebration"dan çıkan ilk tekli ("single") çalışmasıdır. Şarkının yazarlığını ve yapımcılığını Madonna ve Paul Oakenfold üstlendi. Şarkı, Warner Bros. Records tarafından 31 Temmuz 2009'da dijital ortamda yayınlandı. Madonna, bir dizi şarkı geliştirmek için Oakenfold ile iş birliği yaptı. Geliştirdikleri şarkılar arasında "Celebration" şarkısı albüme girdi ve albümün ilk teklisi oldu. "Celebration", Madonna'nın seksenli ve doksanlı yıllarından izler taşıyan dans odaklı bir şarkıdır. Eleştirmenler tarafından yapılan ilk değerlendirmelerde şarkı, bir dans klasiği ve Madonna'nın sanatsal yeteneklerini hatırlatıcı olduğu yorumları yapıldı. Şarkının video klibi Jonas Åkerlund yönetmenliğinde çekildi. 18 Mart 2009'da Madonna'nın reklâmcısı Liz Rosenberg, Madonna'nın albüm için üç yeni şarkı yazdığını ve bunlardan ikisinin yapımcısının Paul Oakenfold olacağını ifade etti. "Attitude" dergisi albümdeki Oakenfold'un yapımcısı olduğu iki yeni parçanın isimlerinin "Broken (I'm Sorry)" ve "Celebrate" olduğunu yazdı. Ayrıca, şarkılar ile ilgili olarak "keskin modern sound'uyla klasik Madonna" yorumunu yaptı. "Celebrate"in adı sonradan "Celebration" olarak değiştirildi. Şarkıyı Ciaran Gribbin, Ian Green ve Paul Oakenfold bestelerken; sözleri Madonna yazdı. Gribbin'e göre Madonna, Oakenfold'dan söz yazmak için biraz malzeme istedi. O sıralarda Oakenfold, Green ve Gribbin ile birlikte yeni albümü için parçalar hazırlıyordu. Bu parçalardan on beş tanesini Madonna'ya gönderdiler. O da içlerinden "Broken" ve "Celebration" parçalarını seçti. Ardından Oakenfold, Green ve Gribbin parçanın aranjmanını yaptılar; gitar, klavye ve bateri enstrümantasyonu eklediler. Madonna, melodileri besteleyerek yapım aşamasına katkıda bulundu. Warner Bros. Records, şarkının albümün ilk teklisi olacağını duyurdu. Şarkı, 3 Ağustos 2009'da radyolarda ve remixleri 24 Temmuz itibarıyla kulüplerde çalınmaya başladı. "Celebration", ABD "Billboard" Hot 100 listesine 22 Ağustos 2009'da yetmiş bir numaradan giriş yaptı. Böylece Madonna'nın Hot 100'e elli beşinci girişi oldu. Dance Club Songs listesine yirmi dokuz ve Hot Dance Airplay listesine yedi numaradan giriş yaptı. Sonraki haftanın en çok kazananı oldu ve 12 Eylül'de Hot Dance Music/Club Play listesinde dört numaraya yükseldi. Şarkı, Hot Adult Top 40 Tracks listesine otuz altı numaradan giriş yaptı. Böylece Madonna, kariyerinin başlangıcından bu yana bu listeye en çok giriş yapan sanatçı oldu. "Celebration", ABD'de 64.000 kez internet üzerinden satın alındı. Şarkı, Kanada Hot 100 listesine elli altı numaradan giriş yaptı ve sonraki hafta beşinci sıraya yükseldi. İspanya listesine kırk sekiz numaradan giriş yaparken; Finlandiya'da üç numaradan giriş yaptı. Sonraki hafta Finlandiya listesinde zirveye ulaşan şarkı; İtalya listesine de direkt olarak zirveden girdi. İrlanda listesine otuz üçüncü sıradan giriş yapan "Celebration"; otuz bir numaradan giriş yaptığı İsveç listesinde zirveye oturdu. Şarkı, 24 Ağustos'ta Avustralya listesine kırkıncı sıradan girdi. Madonna'nın resmî internet sitesinde, şarkı için 18 Temmuz 2009 tarihinde Milano, İtalya'da Madonna hayranlarının da kendini gösterdiği bir video klip çekildiği duyuruldu. Benzer bir çekim daha sonra Barselona'da yapıldı. Video klibin yönetmenliğini Jonas Åkerlund üstlendi. "The Guardian" gazetesine göre, video klipte Madonna'nın kızı Lourdes de yer aldı. Madonna'nın resmî internet sitesinde, video klibin ilk kez 1 Eylül'de yayınlanacağı ve aynı gün iTunes üzerinden indirilebilir hâle geleceği duyuruldu. Viking FK Viking Fotballklubb, 1899'da Norveç'in Stavanger şehrinde kurulmuş bir futbol takımıdır. 8 kere Eliteserien'de şampiyonluk yaşamıştır. En son şampiyonluğu 1991 yılındadır. Norveç Kupası'nı 5 kere kazanmıştır. Norveç Gençlik Kupası'nda ise 4 kere kupayı kazanmıştır. Viking, 1899'da Stavanger'de kurulmuş ve ilk yıllarında yerel turnuvalarda mücadele etmiştir. 1930'lardan itibaren ulusal bir kimliğe bürünen takım 1933'te ilk kupa finalini oynamıştır. Viking bu dönemde Norveç millî futbol takımına da oyuncular yetiştirmiştir. 1936 Yaz Olimpiyatları'nda bronz madalya kazanan Norveç millî futbol takımının oyuncularından Reidar Kvammen ve sonraları takımdan ayrılan Bernhard Lund, Viking'in yetiştirdiği oyunculardır. II. Dünya Savaşı sonrasında ülke futboluna ağırlığını koyan Viking, Lillestrøm'u 1953'te ve Sandefjord'u da 1959 kupa finallerinde yenmiş, 1958 yılında da lig şampiyonluğuna ulaşmıştır. 1960'lar Viking için daha sakin yıllar olmuştur. 1970'lerde ise Viking ülke futboluna tekrar ağırlığını koymuş ve 1972-75 yılları arasında dört kez üst üste şampiyon olmuştur. 1979 yılında ise lig ve kupayı kazanarak duble yapmıştır. Bu başarının mimarı 1972 yılında takımın başına geçen yaratıcı teknik direktör Kjell Schou Andreassen'dir. Hücuma dönük beklerle hem savunma hem de hücum anlamında büyük başarılara imza atan Andreassen Sigbjørn Slinning ve Anbjørn Ekeland gibi isimler yaratmıştır. 1980'ler takım için iyi başlamış, Kjell Schou Andreassen takımın başına dönmüş ve 1982'de bir şampiyonluk daha gelmiştir. 1981 ve 1984 yıllarında 2. olan takım, 1984'te kupayı bir kez daha kazanmıştır. Yine de, Bjarne Berntsen, Per Henriksen, Erik Thorstvedt, Svein Fjælberg, Nils Ove Hellvik, Tonning Hammer, Isak Arne Refvik, Torbjørn Svendsen, Trygve Johannessen ve Gary Goodchild gibi isimlerle gelen bu başarı kalıcı olmamış takım 1980'lerin ortasında küme düşmüştür. 1987 yılı takımın tarihinin en acı hatıralarıyla dolu yılı olmuştur. Viking, Norveç 2. futbol ligini 8. bitirirken ezeli rakibi Bryne FK Norveç Kupası'nı kazanmış ve komşu şehrin takımı FK Vidar Eliteserien'e katılmayı son anda kaçırmıştır. Bir yıl sonra, yapılması gereken şey büyük bir mali kumar oynanarak yapılmıştır. İsveçli teknik direktör Benny Lennartsson takımın başına getirilmiş ve Kjell Jonevret ve Per Holmberg gibi oyuncular çok büyük ücretlerle transfer edilmiştir. Oynadığı kumarı kazanan Viking yönetimi 1988 sezonunda takımı yeniden Eliteserien'e çıkartmayı başarmıştır. 1988 yılı biterken takım yeni bir döneme girmiştir. Lars Gaute Bø, Roger Nilsen, Kent Christiansen, Egil Fjetland, Jan Fjetland, Trond Egil Soltvedt, Mike McCabe, Børre Meinseth gibi genç oyunculardan oluşan takım 1989 yılında Norveç Kupası'nı 1991 yılında ise yeniden şampiyonluğu kazanmıştır. Ancak 1991 yılında şampiyonluğa ulaşan genç kadro beklentileri karşılayamamış ve 1992 yılında Arne Larsen Økland yönetimindeki takım küme düşme tehlikesi geçirmiştir. Sezon ortasında takımın başına geçen Bjarne Berntsen takımın Eliteserien'deki yerini sağlanlaştırmıştır. Viking, aynı yıl Avrupa Şampiyon Kulüpler Kupası'nda karşılaştığı FC Barcelona'yı elinden kaçırmıştır. 1990'lar boyunca lig şampiyonluğu için mücadele eden Viking Rosenborg'u geçmeyi asla başaramamıştır. Bu dönemde takımda yetişen bazı yıldızlar ciddi miktarlar karşılığında avrupa'ya ihraç edilmiştir. Egil Østenstad'ı £900,000 karşılığı Southampton FC, Beşiktaş'ta de forma giyen kaleci Thomas Myhre'yi £800,000 karşılığında Everton FC satın almıştır. 2000 yılında takımın başına tekrar geçen Benny Lennartson takıma iki bronz madalya, bir şampiyonluk ve bir lig kupası kazandırmıştır. 2003'teki efsanevi Chelsea galibiyetinin mimarı da Lenartson'dur. 2004-2005 sezonu başında Jåttåvågen'deki yeni stadına, Viking Stadion'a taşınan takımın başında teknik direktör Roy Hodgson yer almıştır. Bu sezonu 9. bitiren Viking, ertesi sene 5. olmuştur. Bu dönemin önemli oyuncuları Brede Hangeland, Egil Østenstad, Peter Kopteff ve Frode Hansen'dir. Sezon sonunda takımdan ayrılan ve Finlandiya millî futbol takımının başına geçen Roy Hodgson yerini Tom Prahl'a bırakmıştır. Kötü başlayan 2006 sezonu birkaç hafta içinde felakete dönüşmüş, ligin bitimine 7 hafta kala takım küme düşme hattına girmiştir. Acil eylem planı olarak takımın başına getirilen Tom Nordlie Viking'i küme düşmekten kurtarmıştır. Yeni sezonun başında Under Rösler ile anlaşan Viking, ligde alışık olduğu yere tekrar yükselmiş ve 2007-2008 sezonunu 3. bitirmiştir. Kano Emiri Nijerya'nın kuzeyindeki Kano Devleti'nin hükümdarlarına verilen ad. Bu ülkedeki Hausa kabilelerinin federasyonu olarak kurulan Kano Krallığı'nın bilinen ilk hükümdarı 998-1063 arasında tahtta kalan Bagauda'dır. 1805'te ülkenin Fulani önderi Osman Fodyo tarafından ele geçirilmesiyle kralların yerini müslüman emirler almaya başladı. Halihazırda, 1963'ten beri Ado Bayero Kano emirliğini icra etmektedir. Staphylococcus aureus Staphylococcus aureus, Staphylococcaceae familyasından bakteri türüdür. Gram pozitiflerdendir. Yaklaşık 20 türü bulunur. Nozokomiyal (hastane infeksiyonu) etkenidir. İnsan cilt florasında kommensal olarak da bulunur. Staphylococcus aureus' un oksasilin'e dirençli olup olmaması onun tanımlanmasında etkilidir. Örneğin bu antibiyotiğe hassas (duyarlı, sensitiv) olan bir S. aureus, MSSA (Methycilline Sensitive Staphylococcus Aureus) adını alırken, buna dirençli olan suş, MRSA (Methycilline Resistant Staphylococcus Aureus) adını alır. Koyun kanlı agarda altın sarısı koloniler üretir. Bu yüzden tür adı, altın anlamına gelen Latince aureus'dan türetilmiştir. Bu bakterinin katalaz testi olumludur. Clumping factor ve tüp koagülaz testi pozitif sonuç verir. Çeşitli yüzeylerde glikokaliks denen oluşumlar üretir. Bakterinin bunu yayılma ve bulaşma için kullandığı düşünülmektedir. Bağışıklık sistemi zayıflamış kişilerde, asıl enfeksiyon etkeniyle beraber görülmesi, iyileşmeyi geciktirir (süper infeksiyon). Stafilokoklar içerisinde sadece Stafilokok Aureus koagülaz pozitif sonuç verir. Streptokok türünden ayırt etmek için katalaz testi uygulanır. Hasan VÃ¼suk Hasan Vüsuk üd-Devle (Farsça: حسن وثوق‌الدوله / "Hassan Vosouq al-Dowleh", d. 1868 - ö. 1950), Kaçar Hanedanının birkaç dönem başbakanıydı. Edebiyat ve felsefe eğitimi almıştı. Yurt dışı seyahatleri sırasında Fransızca ve İngilizce öğrenmişti. Başbakanlığı sırasında yabancı devletlerle yaptığı ticari antlaşmalarla ilgili sorunlar yaşadı ve skandallar yarattı. En önemlisi İngiliz devletiyle 1919 antlaşmasının imzalamak için aldığı rüşvet idi. 1935'te Fars dil kurumunun başkanlığını yaptı. Şiir kitabı yazdı ve 1950 yılında Tahran'da vefat etti. Hawar (dergi) Hawar, 15 Mayıs 1932'de, Suriye'nin başkenti Şam'da yayınlanmaya başlayan ve toplamda 57 sayı ile 1943 yılına kadar yayın hayatında kalmış olan Kürtçe edebiyat dergisidir. Dergi Celadet Ali Bedirhan tarafından Şam'a yerleştikten sonra çıkarılmıştır. Derginin ilk 23 sayısı hem Latin hem de Arap alfabesiyle basılmış ancak daha sonra 24. sayıdan itibaren yalnızca Latin alfabesiyle yayınlanmıştır. Bundaki en büyük nedenin derginin yaratıcısı Celadet Ali Bedirhan'ın Kürtlerin Latin alfabesine geçmesi gerektiğini düşünmesi olduğu söylenmektedir.. "Hawar" sözcüğünün Türkçe karşılığı imdattır. Büyük zorluklar içinde yayım hayatını sürdüren dergi en son sayısını 15 Ağustos 1943 yılında çıkarmıştır. Derginin sayıları daha çok Kurmançi lehçesi ile basılmış olsa da içinde hem Sorani lehçesi hem de Zazaca ("Aktüel Bakış"'a göre Zazaki lehçesi) de kullanılmıştır. Derginin tüm sayıları, Fırat Ceweri tarafından bulunup 1998 yılında yeniden basılmıştır. Kürtçenin Latin alfabesi ile ilk kez bu dergide oluşturulmasını derginin yayıncısı Celadet Ali Bedirhan sağlamıştır. Bundan dolayı Kürt alfabesi "Hawar alfabesi" ya da Bedirhan alfabesi olarak da adlandırılmaktadır. Ayrıca Hawar dergisinin ilk sayısının tarihi olan 15 Mayıs Kürt dil bayramı olarak da kutlanmaktadır. Vatoz Vatoz, Rajiformes takımına özgü balıkların ortak adıdır. Vatozlar, köpekbalıkları ile birlikte bir kıkırdaklı balık olarak sınıflandırılır. Vatozların diğer balıklardan en önemli farkları arasında iyice yassı olan gövdeleri, çok uzun ve ince olan kuyrukları ve biçimi kelebek kanadını andıran büyük yüzgeçleri sayılabilir. Vatozların gözleri yassı gövdelerinin üzerinde, ağızları ve solungaçları ise gövdelerinin altında yer alır. Gözlerinin arkasında bulunan özel gelişmiş delikler sayesinde nefes alırlar. Su o deliklerden girer ve vücudun altında bulunan solungaçlardan çıkar. Her bir vatozun ayrı avlanma yöntemleri vardır. Bazı vatozlar deniz tabanında gizlenip avları olan küçük balıkları ve kabukluları avlar. Bu vatozlar ise ya renkleri ile kumda saklanır ya da kendilerini kuma gömerler. Bir kısmı ise denizde yüzüp karşılarına çıkan balık ve planktonları koca ağızlarından içeri alırlar. Bu vatozların renkleri genelde mavi ya da gri olur. Vatozların uzun kuyrukları ise sadece savunma amacı ile kullanılır. Vatozların kuyruklarında sert ve çok keskin bir diken vardır. Manta vatozu hariç bütün vatozlar bu dikene sahiptir. Bu diken zehirlidir. Tehdit altında hissetmedikçe bu dikeni kullanmazlar. Bazı vatozlar diken dışında elektrik üretme yeteneğine de sahiptirler. Bu elektrik vücutlarındaki özel bir organdan sağlanır ve ölümcül tehlikelere yol açar. Vatozların yumurta keselerine biçimleri nedeni ile "denizkızının çantası" denilir. Sevdazede Sevdazede, Özcan Deniz'in 20 Mayıs 2009'da Avrupa Müzik'ten çıkan on birinci albümüdür. Albümde 9 şarkı ve 2 versiyon bulunmaktadır. Albümün çıkış parçası "İllallah" seçilmiş ve 20 Mayıs 2009'dan 10 gün sonra radyolara yollanmıştır. "İllallah" ilk kez Kral TV'de olmak üzere yayınlanmaya başlamıştır. Kano hükümdarları listesi Nijerya'nın kuzeyinde kurulan Kano Krallığı'nın ve daha sonra Bornu Sultanlığı'na, Fulaniler'e, Britanyalılara ve Nijerya'ya bağlı olarak hüküm süren emirlerin listesi tahtta kaldıkları sürelerle birlikte aşağıdadır: KureyÅŸan Kureyşan ya da Kureyşan Ocağı, Tunceli'de bulunan aşiretin adıdır. Kureyşan isminin ise ocağa adını veren Hacı Kureyş'ten geldiği Kureyş kelimesinin ise "Koreyşan/ Horeysan/Horasan"kelimesinin halk dilinde aldığı biçimlenmeden kaynaklandığı değişik kaynaklar tarafından ifade edilmektedir. CHP Genel Başkanı Kemal Kılıçdaroğlu'nun da mensup olduğu Alevi ocağıdır. 13.yüzyılda Horasan'dan Moğol istilalarında Anadolu'ya göç etmişlerdir, Zaman içinde çoğu Dersim Alevi ocakları gibi konuştukları İrani kökenli bir dil olan Zazacadır. Konya ile Tunceli'nin araları zamanında çok iyiydi bununda en büyük etkisi Kureyşan ocağına bağlı olan Seyyid Mahmut Hayrani'dir Mevlana'nın yanında hizmet verip eğitimini almıştır Türbesi Konya,Akşehir'dedir.Bu aşiret Tunceli ve Konya,Akşehir olarak merkezden yönetiliyordu Kureyşan aşireti 7-8 kabileye ayrılmıştır. Hüsenan, Golan, Kalyan, Dalyan, Alyan, Haman, Süleymanan, Çıtan, Kodan, Seyhan, Gaziyan bu kabilelerden başlıcalardır.Soyun en saygın ve güçlü kolu Karayiğit'lerdir. Bilge kişiliği nedeni ile çağında saygı duyulan insanlar arasında yer alırlar. İlk olarak Adıyaman'a (Binzet ailesi ve Recep-Bistikan Yargucı ailesi ataları)yerleşen aşiret daha sonra Bingöl, Erzincan, Tunceli, Erzurum ve Elazığ ilinin köylerine yerleşir. Günümüzde Türkiye'nin pek çok köyüne ve ilçesine bu aşirete mensup insanlar hakimdir. Afyon'da, Adıyaman'da Tunceli'de ve birçok il ve ilçede Kureyş Dede türbesi ile ölümsüzleştirilmiştir. Bu aşirete bağlı köylerden bazıları Elazığ ili Karakoçan ilçesine bağlı Akkuş köyü, Bingöl Kiği'ye bağlı Nacaklı (Avtinik) köyü, Tokat'ın Almus ilçesi ve Muş Varto'nun Dağcılar(Caneseran) köyünde Dersim kökenli köylerde bu aşirete mensup kişiler vardır. Anadolu'daki mevcut seyit ocaklarının içinde en eski tarihli şecerename bu ocağın elindedir. Veriliş tarihi 1232 yılında şecereyi Selçuklu sultanı I. Alaeddin Keykubad onaylamıştır gerek Anadolu Selçuklu Devleti gerek Osmanlı İmparatorluğu'nun ilk yıllarında hürmet görmüştür. Sonraları Osmanlı Devleti'nin İran'la giriştiği mezhepsel siyasi mücadele sırasında yukarı Murat havzasındaki Alevilerin dini önderi olan Kureşanlılar, Safevi Devleti'ne yakınlıklarından ötürü Osmanlı'nın Sünni uleması tarafından dışlanmıştır. Şah Veli İsyanı ve Kalender Şah İsyanına destek vermişlerdir. Millî Türk Talebe Birliği (1946) Millî Türk Talebe Birliği (kısaca MTTB), faaliyet gösterdiği dönemlerde birbirine zıt sağ veya sol ideolojileri benimsemiş bir öğrenci birliği. 1936 yılında izinsiz düzenlemiş olduğu "Hatay'ın ilhakını destek mitingi" nedeniyle 22 Kasım 1936 tarihinde kapatılan MTTB, 1946 yılında on yıllık bir aradan sonra Edebiyat Derneği Başkanı Reha Köseoğlu, Hukuk Derneği Başkanı Tahsin Atakan, Tıp Derneği Başkanı Rehai İslam tarafından, merkezi İstanbul'da olmak üzere, "Türk Talebe Birliği" adıyla tekrar kuruldu. Bu tarihten 1980'e kadar pek çok farkı görüşü içerisinde barındıran bir öğrenci hareketi olan MTTB 12 Eylül Darbesi sonrasında diğer tüm sivil toplum kuruluşları gibi kapatıldı. 27 Mart 2008 tarihinde Talebe Birliği Federasyonu adı ile yeniden kurulan MTTB hâlen faaliyetlerini devam ettirmektedir. "Birlik, Milli Gençlik, Çatı" gibi dergiler; MTTB'ye ait yayın organlarıdır. Uzun yıllar yükseköğrenim gençliğine hitap eden MTTB, ilk olarak 14 Aralık 1916 yılında kuruldu. Millete hedef tayininde, gençliğin öneminin farkında olan cumhuriyetin yönetim kadrosu da resmî görüşü doğrultusunda örgütlediği MTTB'ye devlet olarak destek verdi. 1924 yılında, üniversite öğrencileri tramvay biletlerinde indirim için tramvay şirketini basarak eylem yaptı. MTTB adını ilk bu eylemde duyurmuştur. 27 Nisan 1927'de de, tüzel kişilik kazandı. 1931-1933 yılları arasında başkanlığını Tevfik İleri yapmıştır. Tevfik İleri daha sonraları Demokrat Partiden Samsun Milletvekili olacak, Milli Eğitim Bakanı olduğu dönemde Köy Enstitüleri kapatılacak, 27 Mayıs 1960 İhtilalinde tutuklanarak idam cezasına mahkum edilecektir. Ancak daha sonradan hakkındaki hüküm, ömür boyu müebbet hapis cezasına çevrilecektir. MTTB, 1936 yılına kadar daha çok Türk Ocakları ile birlikte hareket etti. 'Birlik' adında bir dergi çıkardı ve Turancılık çizgisinde yürüdü. Hatta MTTB'nin simgesi bu yıllarda bozkurt olarak değişmiştir. 'Vatandaş Türkçe Konuş', 'Hatay'ın Türkiye'ye ilhakı', 'Çanakkale Şehitlerini Anmak' gibi eylemler de bu dönemde gerçekleşmiştir. Ancak Hatay halkına destek mitingi 'izinsiz' olduğu gerekçesi ile MTTB, 22 Kasım 1936'da kapatıldı. 1916'dan 1980'e kadar, arada kapalı olduğu dönemler hariç, faaliyet gösteren MTTB'de bundan önce dört devre yaşanmıştır denebilir. Kapatıldıktan 10 yıl sonra, 5 Şubat 1946 yılında bir grup genç bir araya gelerek MTTB'yi tekrar "Talebe Birliği" adı altında kurmuştur. Daha sonra Bakanlar Kurulu kararı ile 1947 yılında "Milli Türk Talebe Birliği" adını tekrar almıştır. MTTB’nin yeniden kurulmasıyla başlayan bu dönem de kendi içinde 2 ayrı devre olarak düşünülebilir: 1946-1965 yılları arasında sol cereyanların etkisinde bir MTTB, 1965-1980 arasında ise milliyetçi ve muhafazakâr bir MTTB. Tek parti döneminden çok partili döneme geçişin başladığı 1946 sonrası yıllarda, gençlik daha hür bir çalışma ortamında kendini ifade etmek ve yetiştirmek imkânına kavuştu. MTTB'nin sol cereyanlar yönündeki görünüşü 1965 yılına kadar sürmüştür. 27 Mayıs 1960'ta Demokrat Partiye karşı girişilen ihtilal hareketinden hemen sonra, o dönemki MTTB Genel Başkanı Yaşar Özdemir, Genel Sekreter Hüseyin Sağıroğlu, İstanbul İcra Konseyi Başkanı Mete Akıncı, Silahlı Kuvvetler Komutanlığı'na ortak bir telgraf çekerek ""darbeyi desteklediklerini"" belirttiler. Hatta MTTB, 27 Mayıs'ı ""Milli İnkılap Hareketi"" olarak değerlendirdi. MTTB'nin darbe sonrası katıldığı ilk ve en büyük gösterilerden birincisi İstanbul'da yapılmışken, ikincisi Ankara'da ""Ordu ve Gençlik Günü"" olarak düzenlendi. Öyle ki mitinge Orgeneral Fahri Özdilek bile katıldı ve şunu söyledi: ""Civanmert Çocuklarım, sizden ilham alan ordu, sizin düşündüklerinizi vatan görevi olarak yaptıysa mutluluk duyar. İnkılap hareketindeki başarımızı size borçluyuz."" Bununla birlikte MTTB gençleri, köylerde Atatürk Devrimi'ni anlatmak ve köylülere konferanslar vermek için kampanya başlattı. 1961 Anayasası'na "Evet" denilmesi için çeşitli çalışmalar yaptılar. 1950 ila 1965 yılları arasında Genel Başkanlık yapmış olan kişiler sırası ile; Rehâi İslam, Dr. Suphi Baykam, Kamuran Evliyaoğlu, Nejat Cerman, Orhan Sakarya, Yaşar Özdemir, Faruk Narin ve Yüksel Çengel'dir. 1965 yılından itibaren MTTB, faaliyetlerini milliyetçi bir yapıda sürdürmüştür. Komünizmle mücadele alanında toplantılar tertip etmiş ve kampanyalar başlatmıştır. "İlk olarak düşünülmesi icap eden husus, 'Millî Birlik' fikrini sağlam unsurlara dayayıp kökleştirmektir." gibi sloganlarla mücadele gayesi ortaya konmuştur. 18 Mart 1965 tarihinde yapılan Genel Kurul'da Genel Başkanlığa Rasim Cinisli seçildi. Ancak önceki başkan Yüksel Çengel ve ekibi genel merkez binasını işgal etmişti. Uzun uğraşlar sonucu genel merkez alınabildi. Cinisli ve ekibi binaya girdiklerinde bir mesajla karşılaştılar. Mesajda ""Ne biri, ne öteki. Şahsiyetli devlet idaresi."" yazıyordu. ABD ve SSCB bayraklarının üzerinde çarpı işareti vardı. Rasim Cinisli ile birlikte bir anlamda yeniden doğuş yaşanmıştır. Zira bu dönemden sonra MTTB yavaş yavaş milliyetçi ve anti-komünist bir yapıya doğru kaymaya başlayacaktı. Türk-İş dahil olmak üzere 113 STK ile birlikte 20 Mart 1966 tarihinde İstanbul'da ""Komünizmi Tel'in ve Gafletten Uyanma Mitingi"" düzenlendi. Bu mitingde, o dönem slogan olacak olan ""CAM Kırılacak"" sloganları atıldı. CAM'dan kasıt, o dönemde komünizme varan solcu akımları destekleyen "'Cumhuriyet, Akşam, Milliyet"' gazetelerinin baş harfleriydi... Bu dönemde "Milli Gençlik Dergisi" çıkarılmaya başlandı. Derginin yazarları arasında Necip Fazıl Kısakürek, Peyami Safa gibi isimler bulunmaktaydı. Milliyetçi ve muhafazakâr Anadolu gençliği ile MTTB'nin çalışmalarına hız kazandırıldı ve birlik tarihine ve misyonuna uygun 'Laiklik', 'Devrim', 'Türkçülük' gibi doneler terk edildi. Rasim Cinisli'den sonra 48. Dönem Genel Başkanlığına seçilen İsmail Kahraman'la MTTB'nin fikrî çizgisi daha da netleşti. İsmail Kahraman nezdinde MTTB, İslamcı bir politikayı benimsedi. Aynı zamanda bu dönemde sol öğrenci olaylarına karşı ortak bir zemin oluştu. MTTB, milliyetçi ve İslamcı-muhafazakâr görüşün buluşma ve yönetim yeri hâline geldi, milliyetçi çizgide olduğu gibi muhafazakâr çizgide de belirgin bir tavır aldı. Bu dönemde yapılan eylemlerden biri de Lenin heykelinin protesto edilmesidir. Dönemin en çok ses getiren olayı MTTB Genel Başkanı ve yöneticilerinin olduğu bir grubun Ayasofya'da namaz kılmasıydı. MTTB'nin o dönemdeki kadrolarına göre, Ayasofya müze olarak değil, ibadethane olarak kullanılmalıydı. Onlara göre Ayasofya'nın cami yerine müze olarak kullanılması, "Kemalist kadroların İslam'la hesaplaşmasının" bir sonucuydu. Kadir Mısıroğlu ve Necip Fazıl gibi yazarlar tarafından "tek parti döneminde camilerin ve türbelerin kapatılarak ahır yapıldığına" inandırılan bu kuşak, Ayasofya'nın müze haline getirilmesini de "tek parti döneminde ülkeye yapılan kötülüklerden biri" olarak değerlendirdi. Ayrıca Cinisli döneminde kalıcak yer, giyecek ve yiyecek ihtiyaçları karşılanan Mehmet Akif'in oğlu Mehmet Emin Ersoy, İsmail Kahraman döneminde MTTB salonunda kaldığı yerden atılır. O dönemde askerde bulunan Rasim Cinisli'ye ulaşmaya çalışır ancak fayda göremez. Ne yazık ki bir süre sonra sokakta donarak ölür. 1968 yılında Türk tarihinin en büyük eylemlerinden sayılan 6. Filo olaylarından hemen 3 gün önce, MTTB tarafından "Bayrağa Saygı Mitingi" düzenlendi. Mitingde, dönemin MTTB başkanı İsmail Kahraman kürsüden söz alıp 6. Filo'yu protesto eden gençlik örgütlerini hedef gösterdi. Konuşmasını "Komünizme cihat açtık, pazar günü Taksim'de buluşalım." diyerek bitirdi. Fehmi Çalmuk'un iddialarına göre olaylar yaşanırken İçişleri Bakanı Faruk Sükan ile MTTB başkanı İsmail Kahraman Taksim'i yukarıdan gören bir balkonda olanları dürbünle izliyordu. Yine İsmail Kahraman döneminde Cumhuriyet tarihinin ilk başörtüsü eylemi Ali Babacan'ın halası Hatice Babacan tarafından gerçekleştirildi. Ankara İlahiyat Fakültesi'ne başörtüsü ile girmek istediği için Hatice Babacan okuldan atılır. Bunun üzerine MTTB dersleri boykot etme kararı almıştır. 1969 yılında MHP içinden bir kesim, MTTB'yi Türkçü çizgiye çekmek amacıyla, birlik başkanlığına Mustafa Ok'u aday gösterdi. 3 Mayıs 1969 tarihinde Kayseri'de yapılan kongrede İslamcılarla Ülkücüler kavga etti ve 20 kişi yaralandı; kavga sırasında bir taraf "Müslüman Türkiye", diğer taraf "Milliyetçi Türkiye" sloganları attı. Sürecin sonunda İslamcıların adayı Burhanettin Kayhan başkan seçildi. 53. Dönem Genel Başkanı Rüştü Ecevit'in döneminde göze çarpan çalışma MTTB'nin ambleminin değiştirilmesi olmuştur. Kurulduğu yıldan beri MTTB'yi temsil eden "Bozkurt" resmi, "Kitap" resmi ile değiştirilmiştir. Şekilde görülen bu değişiklik aslında Birlik'in İslami yönünün ağır bastığının bir ifadesi olarak kabul edilir. 1965-1980 yılları arasında MTTB'nin Genel Başkanları sırası ile; Rasim Cinisli, İsmail Kahraman, Burhaneddin Kayhan, Ömer Öztürk, Raşit Ürper, Abid Özmen, Rüştü Ecevit, Cemalettin Tayla, Kasım Yapıcı, Haşmet Oğuzalp, Vehbi Ecevit'tir. 12 Eylül 1980 askerî darbesi ile MTTB'nin IV. devresi de sona ermiş oldu. Seneler sonra bir grup genç, kurdukları sekiz üniversite talebe derneğini bir çatı altında toplayarak MTTB'nin kuruluşunun 90. yılı münasebetiyle tertipledikleri toplantıda Talebe Birliği Federasyonu adı ile MTTB'yi yeniden kurma çalışmalarına başladıklarını duyurdu. Ardından, 27 Mart 2008'de Taha Enes Şener'in Kurucu Genel Başkanlığında Millî Türk Talebe Birliği (MTTB) Talebe Birliği Federasyonu adı ile resmen yeniden kuruldu. Millî Türk Talebe Birliğine üye olup Türk siyasetinde öne çıkan isimler olmuştur. Bunların arasında; Eski Cumhurbaşkanı Abdullah Gül, Eski Meclis Başkanı Mehmet Ali Şahin, Cumhurbaşkanı Recep Tayyip Erdoğan, Başbakan Eski Yardımcısı Bülent Arınç, Başbakan Eski Yardımcısı Beşir Atalay, Millî Eğitim Eski Bakanı Ömer Dinçer, Enerji ve Tabii Kaynaklar Eski Bakanı Taner Yıldız, Kültür Eski Bakanı ve Meclis Başkanı İsmail Kahraman, İçişleri eski Bakanı Abdülkadir Aksu, Milli Eğitim Eski Bakanı Hüseyin Çelik, Bahattin Yıldız, Necip Fazıl Kısakürek, Ömer Lütfi Mete, Kültür Bakanı eski Müsteşarı ve Cumhurbaşkanlığı eski Genel Sekreteri Mustafa İsen, Recep Tayyip Erdoğan'ın danışmanlarından Şükrü Karatepe, yazar Mustafa Müftüoğlu, yazar Cemil Meriç, İçişleri eski Bakanı Oğuzhan Asiltürk, Refah Partisi eski Milletvekili Yasin Hatipoğlu, Prof. Dr. Sabahattin Zaim, AK Parti eski Müfettişi Yakup Kaldırım, yazar Kadir Mısıroğlu, AKP Kayseri Milletvekili İsmail Emrah Karayel, TÜGVA Mütevelli Heyeti Üyesi Mehmet Burak Savaşer, Başbakan eski Yardımcısı Numan Kurtulmuş'un yeğeni Mustafa Hüsnü Kurtulmuş, Hasan Kalyoncu'nun oğlu Haluk Kalyoncu, İstanbul eski Milletvekili Yüksel Çengel, Devlet Planlama Teşkilatı eski Danışmanı Fehmi Koru ve Hizbullah (Türkiye) terör örgütünün kurucularından Fidan Güngör ve Hüseyin Velioğlu gibi birçok isim bulunmaktadır. Ames testi Ames testi, (İngilizce: Ames test) mutasyona uğrayan bir hücreye diğer bir mutasyon ya da geri mutasyon uygulaması yapılarak hücrenin orijinal haline benzer bir duruma getirilmesi temeline dayanır. Testte kullanılan mikroorganizmalardan birisi "Salmonella typhimurium" diğeri ise "E.coli"'dir. Katsina Katsina. Kuzeybatı Nijerya'da şehir ve Katsina Eyaleti'nin başkenti. Nijer sınırına yakın bölgede kurulu tarihi şehrin nüfusu 2007 nüfus sayımına göre 459,022 olarak belirlenmiştir . Fulani ve Hausa kabilelerine mensup kişilerce meskun olan şehrin nüfusunun önemli bir bölümü Müslümanlardan oluşmaktadır. Stadio Ennio Tardini Stadio Ennio Tardini, İtalya'nın Parma şehrinde bulunan bir futbol stadyumu. Parma takımının futbol sahasıdır. 1923 yılında inşa edildi ve Parma'nın başkanlarından Ennio Tardini'nin adını almaktadır. Kapasitesi 27.906 kişidir. Diekman Stadyumu Diekman Stadion, Hollanda'nın Enschede şehrinde bulunan çok kullanımlı stadyumdur. Daha çok futbol maçları için kullanılmaktadır. 13,500 kişilik kapasitesi vardır ve 1956 yılında açıldı. Arke Stadion açılmasıyla stadyum, 1998 yılında kapandı. FC Twente takımı maçlarını bu sahada oynamaktaydı. Jan Breydel Stadyumu Jan Breydel Stadyumu, Brugge, Belçika'da bulunan çok amaçlı bir stadyumdur. Club Brugge ve Cercle Brugge KSV takımlarının ev sahipliği yapmaktadır. Daha çok futbol maçları için kullanılmaktadır. 29.042 kişilik stadyum 1975 yılında inşa edildi. Jan Breydel'in adını almaktadır. 2000 Avrupa Futbol Şampiyonası'nda stadyum, Olympiastadion olarak bilinmektedir. Philips Stadyumu Philips Stadion, PSV takımının futbol sahasıdır. 35,119 kişiliktir. İlk kez, 31 Ağustos 1913'te törenle açıldı. Stadyum, Eindhoven'ın şehir merkezine yakın olan Philipsdorp ('Philips köyü') kısmında yer almaktadır. 1933 yılının sonlarında kapasitesi sadece 300 kişilikti, 1941 yılında 18,000 kişiye çıkarıldı. II. Dünya Savaşı'nın son günlerinde, Eindhoven şehrinde ve stadyumun kendisi, büyük tahribata maruz kaldı. Onarımlar sonucunda, 1958'de 22,000 kapasiteye ulaştı. 1995 yılında kuzey standın daha fazla genişlemesi ve stadyumdan dört çeyrek daire (2000 ve 2002'de) yapılması onu, şu anki kapasitesine götürdü. Stadyum, maç günlerinde 35.119 kişi alabilmektedir. William DeMeo Vincent Carlito Nevada Torrio DeMeo (d. 20 Temmuz 1971) ya da kısaca William DeMeo Amerikalı sinema film oyuncusu. Ayrıca Johnny Torrio'nun torunudur. Wannabes adlı polisiye filminde 'Angelo' rolü ile dikkatleri üstüne çekmiştir. Kendisinden yaşça büyük eski karısı Laura Branigan'den üç erkek, altı kız olmak üzere toplam dokuz çocuğu olmuştur. Laura Branigan'la on sene süren evliliğinden sonra Jessica Alba ile bir sene flört etmiş, ayrılmıştır. 2009'da Megan Fox'la birlikte pek çok kez görüntülenmiş, ilişkileri olduğuyla ilgili dedikodular çıkmıştır fakat DeMeo bu konuda Megan'la duygusal bir yakınlaşmasının olduğunu fakat ciddi bir ilişkilerinin olmadığını vurgulamıştır. Birkaç aydır hayatında Rus asıllı bir bayanın olduğunu ve ilişkilerinin ciddi olduğunu söylemiştir. DeMeo'nun New York'ta lüks bir villası Las Vegas'ta ise bir apartmanı vardır. Ancak DeMeo, 2007 yılında Miami'de çok pahalı bir malikane almış, halen altı çocuğuyla birlikte bu evde yaşamaktadır. William DeMeo'nun, pasif bir oyuncu olmasına karşın, Amerika'daki birçok ünlü oyuncuden daha zengin olduğu saptanmıştır. DeMeo'nun bu zenginliği büyükbabası Johnny Torrio'nun bıraktığı servet ve babasının 1970'li yıllarda Las Vegas'ın en büyük mafyası olmasından dolayı olduğu söylenmektedir. Ayrıca 1998 yılında DeMeo'ya haraç ve kumar işinde olduğu iddiasıyla dava açılmıştır. Ancak dava sonuçsuz kalmıştır. Ayrıca Chicago Outfit'in lideri John DiFronzo'la yakın dostluğu DeMeo'nun gangster dünyasında olduğu ile ilgili dedikoduları arttırmıştır. Rajko MitiÄ‡ Stadyumu Kızılyıldız Stadı (Sırpça: Стадион Црвена Звезда; Stadion Crvena Zvezda) Rajko Mitić Stadyumu ya da Marakana, Belgrad, Sırbistan'ta bulunan çok yönlü bir stadyumdur. Kızılyıldız'ın maçlarını oynadığı stadyumdur ve stadyumda, genellikle futbol maçları oynanmaktadır. Stadyum, 60.000 kişiliktir. Stadyumun inşaatı 1960 yılında başladı ve 3 yıl sonra tamamlandı. 27 Aralık 1959 tarihinde, Kızılyıldız son maçını, bu sahanın eski zemini üzerinde oynadı. 1 Eylül 1963'te tamamlanan sahanın genişliği 110 x 73 metredir. 2009 Yaz Üniversite Oyunları'na evsahipliği yaptı. Stada Brezilya'daki ünlü stadın şerefine "Marakana" da denir. Anatoli Todorov Anatoli Tonov Todorov (d. 24 Nisan 1985; Sofya, Bulgaristan) Bulgar futbolcudur. Profesyonel futbol kariyerine Septemvri Sofya'da başladı. 17 yaşında, Litex'e transfer oldu. Ocak 2008'de teknik direktör Rodopa Smolyan'ın kararıyla serbest bırakıldıktan sonra Lokomotiv Plovdiv'le üç yıllık sözleşme imzaladı. Lokomotiv forması altında ilk maçına 1 Mart 2008'de, Lokomotiv Sofya karşısında çıkan Todorov, 2009-10 sezonunu Lokomotiv Mezdra'da geçirdi. 2010 yılından itibaren Vidima-Rakovski Sevlievo'da top koşturmaktadır. Birlik VakfÄ± Birlik Vakfı 29 Mayıs 1985 yılında İsmail Kahraman'ın başkanlığında İstanbul merkezli olarak kurulan vakıf. VarÃ¨se Sarabande Varèse Sarabande, film ve orijinal dizi müzikleri kayıtları konusunda uzmanlaşmış bir plak şirketi. Şirketin adı, müzikal terimle Fransız kökenli besteci Edgard Varèse'nin soyadı ile İspanyol dansı sarabandenin birleştirilmesinden türetilmiştir. Aslen 1978 yılında Tom Null, Chris Kuchler ve Scot W. Holton tarafından kuruldu. İlk yıllarında, klasik müzik ve film müizği LP'leri yayınladı. 2003 yılında, Varèse iki CD seti yayımlayarak 25. yılını kutladı. 2008 yılında Varèse, bir başka özel koleksiyon sürümü ile 30. yıldönümünü andı. Türkiye Gönüllü Teşekküller Vakfı Türkiye Gönüllü Teşekküller Vakfı (TGTV) 22 Aralık 1994 tarihinde İstanbul merkezli olarak kurulan vakıf. Aralarında İGİAD, Türkiye Milli Kültür Vakfı, Hayat Vakfı, İHH İnsani Yardım Vakfı, Doğu Türkistan Maarif Derneği, Verenel Derneği ve Yeryüzü Mühendisleri Derneği’nin de bulunduğu pek çok Sivil toplum kuruluşu Türkiye Gönüllü Teşekküller Vakfı’nın üyesidir. Mokulē'ia Mokulē'ia, Oahu, City & County of Honolulu, Hawaii adasında Waialua bölgesinde yer alan yerdir. Mokulē'ia, Hawaiice, bereket adası demektedir. 2000 nüfus sayımına göre 1,839 kişi burada yaşamaktadır. Mokulēia Sahili, Mokulēia Polo Alanı ve Dillingham Havaalanı gibi önemli yerleri mevcuttur. Mokulē'ia'nın posta kodu 96791'dir. ABD Sayım Bürosu'na göre, şehir 13,2 kilometre karelik toplam alana sahiptir. İslam Dünyası Sivil Toplum Kuruluşları Birliği İslam Dünyası Sivil Toplum Kuruluşları Birliği 31 Aralık 2005 tarihinde İslam Dünyası Sivil Toplum Kuruluşlarını bir araya getirme amacı ile Türkiye Gönüllü Teşekküller Vakfı'nın çalışmaları ile İstanbul merkezli olarak kurulan uluslararası kuruluş. Birçok ülkeden 152 üyesi bulunmaktadır. İslam Dünyası Sivil Toplum Kuruluşları Birliği ( İDSB ), Türk Kızılayı, Başbakanlık Afet ve Acil Durum Yönetimi Başkanlığı (AFAD) ve Türkiye Diyanet Vakfı (TDV) tarafından organize edilen yardım kampanyası. Suriye İç Savaşı'nda göç eden, aç ve susuz kalan yüzbinlerce Suriyeli için oluşturulmuştur. Ocak 2013'ten beri faaliyet göstermektedir. Sloganı, "Kış geldi, Suriye için bir ekmek bir battaniye..." olan kampanyaya birçok ülkeden yüzlerce sivil toplum örgütü destek vermektedir. Walt Disney Studios Home Entertainment Walt Disney Studios Home Entertainment (eski adıyla Buena Vista Home Entertainment), The Walt Disney Company'ye bağlı ev videosu dağıtımı yapan distribütör. Walt "Disney Studios Home Entertainment" de "Buena Vista Home Entertainment" gibi çalışmaktadır. Disney, kendi etiketi altında ev videolarını, 1980 yılında dağıtarak distribütörlüğe başladı. Bu şirketin logosu, hemen hemen tüm Disney filmlerinde görünür. DVD bölge kodu DVD bölge kodu, bir DRM teknolojisi tasarımı, film stüdyolarının yayınlarını ücret, yayıntarihi vb özellikleri kontrol etmek amacıyla tasarlanmıştır. Bazen bölge kodlarına, "Bölgeler" denir. DVD'lerin yayınlandığı bölgelere göre farklı özellikler alabilir (aynı DVD'nin her bölgede aynı olması beklenmez). Veri şifrelemenin aksine, bölge kodları olan video oyun endüstrisinde bölgesel kökenli abluka sağlar. Joe Purdy Joe Purdy, Amerikalı şarkıcı, söz yazarı ve müzisyen. Sekiz yıl içinde on albüm yayımlayan şarkı yazarıdır. Joe Purdy grubuna dahil olan Ã¼yeler: Chris Seefried, Brian Wright, Willy C. Golden, Al Sgro, ve Deacon. Joe Purdy tarafından çıkan albümler - Kimse Yok Mu DerneÄŸi Kimse Yok Mu Dayanışma ve Yardımlaşma Derneği, 2004 yılında İstanbul merkezli olarak kurulan yardım derneğidir. Kimse Yok Mu Dayanışma ve Kaynaşma Derneği’nin 2860 sayılı Yardım Toplama Kanunu’nun 6. Maddesi kapsamında, izin almadan yardım toplayabilen kuruluşlardan sayılmasına ilişkin 06.02.2007 tarihli ve 2007/11683 sayılı Bakanlar Kurulu kararı, 22.09.2014 tarihli ve 2014/6812 sayılı Bakanlar Kurulu kararı ile yürürlükten kaldırılmıştır. 15 Temmuz darbe girişiminden sonra Olağanüstü Hal Kapsamında Alınan Tedbirlere İlişkin Kanun Hükmünde Kararname'yle, milli güvenliğe tehdit oluşturduğu tespit edilen Fethullahçı Terör Örgütü'yle (FETÖ) ilişkili olduğu için kapatılmıştır. Türkiye İşadamları ve Sanayiciler Konfederasyonu Türkiye İşadamları ve Sanayiciler Konfederasyonu ya da Tuskon, Türkiye'de 211 iş adamı derneği ve birçok ülkede faaliyet gösteren federasyonlar ve bu federasyonlara bağlı 150'den fazla dernekten oluşan bir işadamları konfederasyonudur. Pasifik, Afrika, Latin Amerika gibi Türkiye'nin etkisinin sınırlı olduğu bölgelerde önemli iş bağlantıları yaparak Türkiye'ye katkı sağlamaya çalışmaktadır. Gülen Hareketi'nin iş dünyası yapılanmasına yönelik soruşturma kapsamında haklarında gözaltı kararı çıkarılan ancak adreslerinde bulunamayan, aralarında dönemin TUSKON Başkanı Rızanur Meral'in de bulunduğu 114 şüpheli hakkında tutuklamaya yönelik yakalama kararı çıkarıldı. Three Dog Night Three Dog Night, Amerikalı rock grubu ,daha çok 1968 ve 1975 yılları arasında yaptıkları albümlerle tanınırlar. Grup adını Avusturya Aboriginlerinin kırsalda çok soğuk gecelerde üç köpeğe sarılarak geceyi geçirdiklerini anlatan hikâyelerden almıştır. Sonradan grup dağıldı ancak; yeniden bir araya gelip 1981 yılında etkin olmuşlardır. II. Muâviye II. Muaviye (; "Ebu Laylâ Muâviye bin Yezîd," d. 661 - ö. 684), Emeviler'in üçüncü halifesi. Halifeliğe babası I. Yezid'in ölümünden sonra geçmiştir. Hükümdarlığa geçeciği sırada Emevi Devleti büyük bir siyasi kriz içindeydi. Abdullah bin Zübeyr Hicaz'da kendini halife ilan etmişti ve Emevi devletinin birçok diğer bölgeleri de bu isyana katılma taraflısıydı. Babasının Hicaz'a gönderdiği Suriyeli ordu Medine'yi talan etmiş, Mekke'ye ve Kabe'ye büyük zarar vermiş olarak geri dönmüştü. II. Muaviye savaş ve Hicaz'a hücum taraflısı değildi ve sadece 40 gün halifelik yaptıktan sonra tahtından ve halifelikten feragat etti, Bundan iki hafta sonra da öldü. Kisa bir müddet halifelik yaptığı için ve bu dönemde önemli bir icraatının olmaması nedeni ile "Ebu Leyla" künyesi ile tanınmaktadır. II. Muaviye, 28 Mart 661'de doğmuş olup babası Emevi hanedanından Yezid idi ve annesi Hicazdaki Kureyş kabilesi soyundan idi. Annesinin babası Ebu Haşim bin Utbe bin Rabia Basra Valisi idi ve annesi Yezid ile 660'ta evlenmişti. II. Muaviye Yezid'in 6 oğlu ve sayısı bilinmeyen kızlarından en büyüğü idi. Bir kaynağa göre dedesi I. Muaviye 661'de kendini halife ilan ettiği aynı gün oğlu olan Yezid'in bir oğlu olmasının haberini almıştı, ama diğer kaynaklar bunun sonradan Emeviler hanedan sona ermekte iken ortaya atılan bir uydurma olduğunu iddia ederler. El Tabari I. Muaviye öldüğünde torunu olan II. Muaviye'nin 13 yaşında olduğunu bildirir. II. Muaviye çocukluğu ve gençliğinde babası Yezid oğlunun Hüseyin bin Ali ve Abdullah bin Zübeyr taraflısı birinin suikastine maruz kalacağından korktuğu için Halifelik sarayından ayrılmamasına karar vermiş ve II. Muaviye de orada özel hocalardan özel dersler alarak eğitim görmüştü. II. Muaviye'nin evlilikleri de problemli idi. Dedesi I. Muaviye onun diğer bir önemli Arap kabilesinden eş bulmasını, böylece Emevi hanedanını güçlendirmesini istedi. Ama II. Muaviye'nin evlendiği birinci karısı 677'de öldü. 678'de ve 680'de iki kadınla daha evlendi ama bunlardan da çocuğu olmayınca ikisini de boşadı. 683'de babası Yezid diplomatik nedenlerle onu bir yabancı prensesle dördüncü defa olarak evlendirdi; ama II. Muaviye bu karısında o kadar nefret etmiştir ki babası ölünce ondan hemen boşanmıştır. II. Muaviye siyasetle pek az ilgilenmekte idi. Halifeliğin babadan oğula irsi olarak geçmesinin doğru olmadığını ve halifenin şura ile seçilmesinin daha doğru olduğunu düşündüğü bildirilir. Babası Yezid öldüğünde halife olmak istemediği halde devlet idarecileri ve saray mensuplarının halife olmanın doğru olduğunu ve erdemli hüküm sürmenin mümkün olduğunu ona inandırdıktan sonra halifeliğe geçtiği bildirilir. Halifeliğe geçtikten sonra günlük devlet idaresini büyük dayısı olan bin Bahdal'a bıraktı. Halife olunca verdiği ilk siyasi kararı Hicaz'da isyan etmiş olan Abdullah bin Zübeyr ile çatışmaların kesilip bir mütareke uygulaması idi. II. Muaviye açık olarak babasının son aylarında Medine ve Mekke'ye gönderdiği ordunun ve bu ordunun Medine'yi talan etmesinin ve Mekke'de ve Kâbe'da büyük zararlar doğurmasının aptalca alınan bir karar ve saygısızlık, hatta kutsal şeylere küfür olacağını açıkça ilan etmiştir. Abdullah bin Zübeyr o zaman Mekke ve Medine'de halife olarak kabul edilmişti. Hemen birkaç ay sonra Mısır ve Suriye'nin bir parçası olan Filistin'de halife olarak kabul edildi. Basra'da Irak valisi olan Ubeydullah bin Ziyad kaçmak zorunda kaldı ve Kufe tamamiyle Abdullah bin