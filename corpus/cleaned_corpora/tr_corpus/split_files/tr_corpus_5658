a takımda oynadıktan sonra Fenerbahçe'ye transfer oldu. Burada iki buçuk sezon oynadıktan sonra 2003-04 sezonunun devre arasında eski takımı Gaziantepspor'a geri döndü ve sezonu burada tamamladı. Yeni sezon için Akçaabat Sebatspor ile anlaşarak bir sezon burada oynadı ve ardından iki sezon Sivasspor'da top koşturdu. Ardından birer sezon Malatyaspor ile Diyarbakırspor'da oynadıktan sonra eski takımı Gaziantepspor'a geldi. Burada iki sezon oynadı ve 2010-11 sezonu için memleketinin takımı olan Samsunspor anlaşarak Samsunspor için oynamaya başladı. 2011-12 sezonu başındaysa Mersin İdman Yurdu'na transfer oldu. Satelit DNA Satelit DNA (uydu DNA olarak da adlandırılır) çok kere tekrar eden nükleotit dizilerinden oluşan bir DNA'dır. Bu şekilde adlandırılmasının nedeni, kısa DNA dizilerinin tekrarlanması sonucu adenin, sitozin, guanin ve timin içeren nükleotitlerin sıklığının değişmesi ve bu bölgelerin yoğunluğunun geri kalan DNA'dan farklı olmasıdır. Bu olgu ilk defa genomik DNA küçük parçalara bölünüp sonra ultrasantrifüj ile bir yoğunluk gradyanında ayrıştırıldığında gözlemlendi. Genomdaki DNA'nın büyük bir bölümü belli yoğunlukta kalın bir bant oluştururken ana banttan ayrı bantlar da olduğu fark edildi ve bunlar uydu (satelit) bantlar olarak adlandırıldı. Bu bantlardaki DNA'ya da satelit (uydu) DNA adı verildi. Bu bantlar karakterize edildiği zaman tekrar eden kısa dizilerden oluştuğu gözlemlendi. Her tekrar eden dizi bu deneysel yöntemle uydu bantlar oluşturmuyordu (yoğunluğu genel DNA'dan farklı olmadığı için) ve bu uydu bantların her biri mutlaka tek bir tekrarlı diziden oluşmuyordu (farklı tekrarlı diziler aynı yoğunluğa sahip olabilirler), ama satelit DNA terimi ile tekrarlı dizi kavramı baştan özdeşleştiği için sonradan tüm tekrarlı dizilere, uydu bant oluştursun veya oluşturmasın, satelit DNA adı verildi. Ancak, tekrar eden dizi birimlerinin büyüklüğüne göre bunlar mikrosatelit, minisatelit gibi gruplara ayrıldılar. Mikrosatelitler 2-10 nükleotitten oluşan bir dizinin tekrarlarından oluşur, minisatelitler ise genelde 10-60 nükleotit uzunluklu dizilerin tekrarlarından oluşur. Bu sınırlar yaklaşıktır, farklı uzmanlar mikrosatelitlerle minisatelitler arasındaki sınırı farklı çizerler. Satelit DNA, minisatelit ve mikrosatelitlerle birlikte, bitişik tekrarları meydana getirir. İnsanlarda bilinen bazı satelit DNA tipleri şunlardır: Tekrarlayan bir örüntüsü 1 baz çifti (bir mononükleotit tekrar) ila birkaç bin baz çifti uzunluğunda olabilir ve satelit DNA'nın toplam uzunluğu bir kesintiye uğramadan birkaç milyon baz (megabaz) çifti uzunluğunda olabilir. Çoğu satelit DNA kromozomun telomerik veya sentromerik bölgesinde lokalizedir. Farklı canlı türlerinde bu tekrarların nükleotit dizisi oldukça iyi korunmuştur. Ancak, tekrarların toplam uzunluğu ayni türün bireyleri arasında çeşitlilik gösterir. Örneğin, minisatelit DNA, 20-50 tekrar oluşan kısa (1–5 kb) bir bölgedir. Bir bölgede bu tekrar eden birimlerden kaç tane olduğu (yani bölgenin toplan uzunluğu), DNA parmakizlemesinin esasını oluşturur. Satelit DNA'nın mikrosatelit tipi, DNA ikileşmesi sırasında uzayan DNA ipliğinin kalıp ipliğin karşısında "kayarak" hatalı baz eşleşmesi yapmasından kaynaklanır. Bu tür hataların çoğu prova okuması ile düzeltilse de, kalanlar yeni mikrosatelitlerin oluşmasına neden olur. Satelit DNA'nın minisatelit tipi ise, mayoz bölünme sırasında hatalı rekombinasyon olaylarından meydana gelir. Mikrosatelitler protein kodlayıcı bölgelerde olursa proteinde mutasyonlara yol açarlar. Eğer tekrar eden dizi birimleri üç nükleotit uzunluğunda olursa proteinde aynı amino asidin değişken sayıda tekrarlarından oluşan dizi genişlemeleri olur. Örneğin, huntingtin proteinindeki bu tür mütasyonlardan Huntington hastalığı ortaya çıkar. Kosova’nın idari şekli Kosova’nın idari şekli, Kosova Anayasası tarafından çok partili parlamenter temsilî demokrasiye sahip bir cumhuriyet olarak tanımlanmıştır. Yürütme erki, Kosova başbakanının liderliğindeki Kosova hükûmeti tarafından sağlanır. Başbakan, hükümetin başkanıdır. Yasama gücü, Kosova Meclisi ve kendi yetkilerine sahip bakanlardadır. Yargı bağımsızdır. Kosova Meclisi 120 sandalyeye sahip bir meclistir. Söz konusu 120 sandalye, dört yılda bir gerçekleştirilen seçimler ile belirlenir. 120 sandalyenin 20’si Arnavutlar dışındaki Kosovalı toplum üyelerine ayrılmıştır. Bu 20 sandalyeden 10’u Kosovalı Sırpların, kalan 10’u da Türkler, Boşnaklar gibi diğer toplum mensuplarının kullanımındadır. Mikrosatelit Mikrosatelitler (mikro uydu), Basit dizi tekrarları (İngilizce "Simple Sequence Repeats" veya SSR), veya Kısa Bitişik Tekrarlar (İng. "Short Tandem Repeats") DNA'da bulunan, 1-6 baz çifti uzunluğundaki tekrar eden dizilerdir. Mikrosatelitler genetik anlamda nötral ve eş-baskındır ("codominant"). Genetikte bunlar akrabalık ve topluluk araştırmaları için moleküler belirteç ("marker") olarak kullanılır. Ayrıca gen duplikasyonu (ikilemesi) ve delesyonlarının (eksilmelerinin) araştırılmasında kullanılırlar. Mikrosatelitlerin yaygın bir örneği (CA) tekrarıdır, burada n, aleller arasında farklılık gösterir. Bu belirteçler genelde hem bir canlı türündeki farklı bireyler arasında, hem de farklı türler arasında yüksek derecede polimorfizm (çok biçimlilik) gösterir, özellikle bitişik tekrarların sayısı 10'un üstünde olursa. Tekrar eden dizi genelde basittir, iki, üç veya dört nükleotitten oluşur (bunlara, sırasıyla, "di-, tri-," ve "tetranükleotit tekrarları" denir) ve bunlar 10 - 100 kere terar edilebilirler. CA nükleotit tekrarları insan ve diğer canlıların genomlarında oldukça sık görülür ve birkaç bin baz çiftinde bir bulunurlar. Belli bir mikrosatelit lokusunda (genetik konumunda) pek çok alel olduğu için, pedigrelerin genotipleri genelde tamamen ayırt edilebilir, yani belli bir alelin hangi ebeveynden geldiğini tespit etmek mümkündür. Bu yüzden, babalık tespiti, popülasyon genetiği araştırmaları ve rekombinasyon haritalaması için mikrosatelitler idealdir. Ayrıca, bunlar hangi alellerin evrimsel olarak birbiriyle yakın ilişkili olduğu hakkında ipucu verebilen bir moleküler belirteçtir. Mikrosatelitlerin çeşitliliğinin nedeni, DNA'nın diğer nötür bölgelerine kıyasla daha yüksek bir mutasyon oranına sahip olmalarıdır. Bu yüksek mutasyon oranının başlıca açıklaması, DNA ikileşmesi sırasında bir DNA ipliğinin kayıp öbürüyle yanlış baz eşleşmesi yapmasıdır (kaymış iplikle eşleşme hatası, İng. "slipped strand mispairing"). Mayoz sırasında rekombinasyon yoluyla da bu mutasyonlar meydana gelebilir. Mikrosatelitler polimeraz zincir tepkimesi (PCR) ile çoğaltılarak teşhis edilebilir, bunun için iki yanındaki eşsiz ("unique") diziler primer olarak olarak kullanılır. Bu yöntemle çok ufak miktarda DNA üssel şekilde çoğaltılarak sonunda jel elektroforezi ile görülebilecek kadar çok miktarda elde edilebilir. PCR teknolojisinin yaygınlaşması sayesinde bu yöntemi uygulamak kolaydır ama belli bir mikrosatelit bölgesini çoğaltmak için gerekli primerler bilinmiyorsa bunların tasarlanması zahmetli ve masraflı bir işlemdir. Genomun belli bir bölgesine (örneğin bir genin eksonuna) ait mikrosatelit belirteçleri (markerleri) için kullanılacak primerler elle tasarlanabilir. Bunun için önce genomik DNA'da mikrosatelitler aranır, bu işlem gözle veya otomatik araçlar ile ("repeat masker" gibi) yapılabilir. Tekrarlı bölge içinde rastgele insersiyonlar içerenler faydalı değildir. Faydalı olabilecek mikrosatelitler belirlendikten sonra bunların böğüründeki (iki yanındaki) diziler, PCR yoluyla bu mikrosatelitin çoğaltılması için kullanılabilecek oligonükleotit primerlerin tasarlanmasında kullanılır. Bir diğer yol, rastgele mikrosatelit primerleri bulmaktır. Bunun için söz konusu türe ait rastgele DNA parçaları uygun bir plazmid veya bakteriyofaj vektör içine klonlanır, ve "Escherichia coli" bakterisi içine yerleştirilir. Koloniler büyütülür ve mikrosatelit tekrar dizisine spesifik şekilde hibridize olacak, fluoresan işaretli oligonükleotitler kullanılarak taranır. Eğer klonlanmış DNA parçasından bu mikrosatelit varsa onu taşıyan koloniler fluoresan görünürler. Bu yolla pozitif klonlar elde edilebilirse klonlanmış DNA dizilenir ve mikrosatelit bölgesinin böğüründeki dizilerden PCR primerleri seçilir. Bu yöntem epeyce deneme yanılma gerektirir çünkü, birincisi, mikrosatelit tipinin doğru tahmini gerekir ve ikincisi, bulunan mikrosatelit bölge işe yarar derecede polimorfizm göstermiyebilir. Mikrosatelit lokusları genomda yaygın şekilde bulunurlar ve PCR ile çoğaltılabilecek uygun bir substratın varlığı onların tespiti için yeterlidir. Bu yüzden, eski numunelerde bulunan yarı bozunmuş DNA'daki mikrosatelit alelleri dahi PCR sayesinde teşhis edilebilirler. Daha yeni tekniklerde, mikrosatelit tekrarlarına komplemanter oligonükleotitler kullanılarak özütlenen DNA "zenginleştirilir". Oligonükleotit prob, mikrosatelitin tekrar dizisi ile hibridize olur ve sonra bu prob/mikrosatelit kompleksi çözeltiden çıkarılır. Zenginleştirilmiş DNA sonra normal yolla klonlanır ama başarı oranı çok daha yüksektir ve kullanılacak bölge için PCR primer tasarımı için gereken zaman önemli derecede azaltılabilir. Ancak, kullanılacak probun seçimi gene de deneme yanılmaya dayanır. ISSR (İngilizce inter-simple sequence repeat, "kısa dizi tekrarları arası") mikrosatelit lokusları arasındaki genom bölgeleri için kullanılan bir genel terimdir. İki komşu mikrosatelitin komplementer dizileri PCR primerleri olarak kullanılır ve aralarındaki değişken bölge çoğaltılır. PCR programında uzatma bölümünün kısa süreli tutulması nedeniyle çok uzun DNA dizileri çoğalmaz, elde edilen ürün genelde kısa ama çeşitli uzunluklarda olan DNA parçalarından oluşur. ISSR-PCR ile çoğaltılan diziler DNA parmakizlemesinde kullanılabilir. ISSR bölgesindeki dizinin evrimsel olarak korunmuş olma olasılığı vardır, bu yüzden kişileri ayırt etmekte kullanılmaz, onun yerine filo-coğrafî analizlerde veya biyolojik türleri ayırt etmede kullanılır. Bu bölgelerdeki dizi çeşitliliği mikrosatelitlerdekinden daha düşüktür ama belli bir genin dizisindekinden daha fazladır. Mikrosatelit dizilemesi ve ISSR dizilemesi birbirini destekler çünkü birinin sağladığı bilgi ile öbürünün gerek duyduğu primerler üretilebilir. Mikrosatelitler, özellikle popülasyon analizlerinde, moleküler belirteç olarak fayda göstermiş olmalarına rağmen belli yetersizlikleri de bulunmaktadır. Belli canlı türleri için geliştirilmiş olan mikrosatelitler genelde yakın ilişkili türlerde de kullanılabilir ama genetik uzaklık arttıkça başarılı şekilde çoğaltılabilen lokusların oranı azalabilir. Primerin hibridize olduğu yerdeki noktasal mutasyonlar sonucu mikrosatelit PCR ile çoğaltılamayabilir ve bir eksik alelden (İng. "null allele") ayırdedilemeyebilir. Eksik aleller çeşitli olguların sonu olabilir. Böğür (iki yandaki) dizilerdeki evrimsel ıraksama yetersiz primer bağlanmasına neden olabilir, özellikle genin 3' bölgesinde, çünkü PCR reaksiyonun uzatma kısmı buradan başlar. PCR reaskiyonunun yarışmacı özelliğinden dolayı, belli uzunlukta alellerin tercihli çoğaltılması, heterozigot kişilerin homozigot (kısmi eksik) olarak kaydedilmesine neden olabilir. Belli aleller çoğalmayabilir, diğer alleler ise daha hızlı çoğalırsa reaksiyon ürünleri bir jelde homozigot gibi görünebilir, genomda gerçekten heterozigot olmalarına rağmen. Eksik aleller mikrosatelit alel sıklıklarının yorumlanmasını zorlaştırır ve akrabalık çıkarımlarının hatalı olmasına yol açabilir. Ayrıca, üreme sırasında meydana gelen rassal (stokastik) örneklem etkilerinin neden olduğu alel sıklıkları, yani Hardy-Weinberg denge beklentisinden sapmaya yol açan aşırı bir homozigot sıklığı, eksik alellerin etkisine çok benzer şekilde kendini gösterebilir. Eksik aleller teknik bir sorun iken, üreme sırasındaki örneklem etkileri bir topluluğun gerçek bir biyolojik özelliği olduğu için, aşırı sayıda homozigot bulununca bu iki olasılığın ayırdedilmesi çok önemlidir. Mikrosatelitler kullanarak türler karşılıştırılınca, homozigot lokuslar ilişkili türlerde kolayca çoğaltılabilir ama söz konusu türler arasındaki genetik uzaklık arttıkça başarılı olarak çoğaltılabilen lokusların sayısı azalabilir. Mikrosatelitlerdeki mutasyonlar tarafgirdir ("biased") çünkü büyük allelerde daha çok nükleotit vardır ve bunların DNA ikileşmesi sırasında hatalı kopyalanması daha olasıdır. Küçük aleller büyüme eğilimi gösterir, büyük alellere ise bir üst sınır etkisine maruz olap için kısalabilirler. Aleller arasında büyüklük farkı çoksa, mayoz sırasındaki rekombinasyonda instabilite olasılığı artabilir. Hücre bölünme kontrollerinin bozulmuş olduğu tümör hücrelerinde, mikrosatelitler her mitozda normal hücrelere kıyasla daha sık olarak uzayabilir veya kısalabilirler. Dolayısıyla bir tümör hücresi konak dokununkiden farklı bir genetik parmakizi gösterebilir. Kısa tekrar dizileri genomun her tarafına dağılmışlardır. Kısa dizi tekrarlerında uzunluk değişimlerinin en yaygın iki nedeni, 1) ikileşme kayması, yani mayoz sırasında DNA ikileşirken DNA iplikleri arasında hatalı eşleşmeler ve 2) rekombinasyondur. Tipik olarak, her bir mikrosatelitte yeni bir kayma olayı, yaklaşık 1000 nesilde bir meydana gelir. Genomun diğer bölgelerindeki noktasal mutasyonlara kıyasla kayma olayları bir mertebe (10 kat) daha sık olur. Çoğu kayma olayı tek bir tekrar biriminde bir değişikliğe yol açar, farklı tekrar birimi uzunlukları için kayma hızları farklıdır ve farklı biyolojik türlerde bu oranlar farklıdır. Memelilerde proteinlerin %20-40'ı, kısa dizi tekrarlarından kaynaklanan amino asit dizi tekrarları içerir. Genomun protein kodlayıcı bölgelerindeki kısa dizi tekrarlarının tekrar edici birimlerinin çoğu üç nükleotitten oluşur, çünkü bu uzunluk çerçeve kayması mutasyonlarına neden olmaz. Her bir trinükleotit tekrarlı dizi, aynı amino asitten oluşan bir tekrarlı dizi olarak çevrilir. Mayada en yaygın tekrar eden amino asitler glutamin, glutamik asit, asparajin, aspartik asit ve serindir. Bu tekrar eden bölgeler proteinlerin fiziksel ve kimyasal özelliklerine etki edebilir, bazı durumlarda protein etkinliğinde dereceli ve öngörülebilir etkilere neden olabilirler. Örneğin, Runx2 geninin bitişik tekrarlı bölgelerindeki uzunluk değişimleri, evcil köpeklerin ("Canis familiaris") yüz uzunluğunda değişikliklere yol açar, daha uzun dizilerin daha uzun yüzlerle ilişkili olduğu bulunmuştur. Bu ilişki başka "Carnivora" türlerinde de geçerlidir. HoxA13 genindeki polialanin dizilerindek uzunluk farklılıkları ise, insanlarda bir gelişimsel bozukluk olan el-ayak-genital sendromu ile bağlantılır. X25 geninin ilk intronundaki GAA üçlü genişlemesi, genin transkripsiyonuna etki etmekte ve Friedreich Ataksisi bozukluğuna neden olmaktadır . Asparajin sentetaz geninin ilk intronundaki bitişik tekrarlar akut limfoblastik lösemi ile ilişkilendirilmiştir (Akagi 2008). NOS3 geninin dördüncü intronundaki bir tekrar polimorfizmi bir Tunus toluluuğunda hipertansyon ile ilişkili bulunmuştur. EGFR geninde azalan tekrar uzunlukları osteosarkoma ile ilişkili olduğu bulunmuştur. Başka amino asit üçlü uzunluk değişkliklerinin insanlarda 40'tan fazla nörolojik bozuklukla bağlantılıdır. İkileşme kaymasından kaynaklanan evrimsel değişiklikler daha basit organizmalarda da meydana gelir. Örneğin, mikrosatelit uzunluk değişimleri mayanın membran proteinlerinde yaygındır, bunlar hücre özelliklerinde hızlı evrimleşmeye olanak verir . Örneğin, FLO1 genindeki uzunluk değişiklikleri, hücrenin bir yüzeye yapışma derecesini etkiler. Kısa dizi tekrarları patojenik bakterilerin yüzey proteinlerinde hızlı evrimsel değişikliklere yol açar, bir olasılıkla bunun nedeni konaktaki bağışıklık değişikliklerine ayak uydurmalarını sağlamasıdır. Bir mantar türünde ("Neurospora crassa") görülen kısa dizi tekrarlarının uzunluk değişimleri onun sirkadyen saat döngüsünün süresini kontrol etmektedir. Promotör ve diğer gen düzenleyici bölgelerdeki mikrosatelitlerde uzunluk değişimleri gen ifadesini değiştirebilir. İnsan genomu düzenleyici bölgelerde pek çok (>16,000) kısa dizi tekrarlarına sahiptir, bunlar gen ifadesine evrimsel düzeyde etki eden "ayar düğmelerine" benzetilmiştir. Ökaryotların promotör bölgeleri genomun diğer bölgelerine kıyasla mikrosatelit zenginidir ve bu genlerdeki mikrosatelit sayısındaki farklılıklar gen ifade hızını ve oradaki nükleozom dağılımını etkilemektedir. Bunun sonucunda meydana gelen gen ifadesindeki çeşitlilikler, organizmanın evrimine etki edecek fenotipik değişikliklere yol açmaktadır. Örneğin, "Haemophilus influenza" bakterisindeki mikrosatelit değişimleri, promotör uzaklığını değiştirerek fimbria oluşumunu etkilemektedir. Kır sıçanlarında ("Microtus ochrogaster") Vasopressin 1a reseptör geninin kontrol bölgesindeki mikrosatelitler onların sosyal davranışlarını ve tek eşlilik derecesini etkilediği gösterilmiştir. İlk Öğretmen İlk Öğretmenim, Cengiz Aytmatov'un yazdığı bir kitap. Bir öğretmen adayıyım ve bende büyük bir etki bıraktı... Hayatın zorlukları içinde hayatı unutmayan bir öğretmen, akıllı çalışkan bir öğrenci ve diğerleri... Öğretmen eğitimin her şeyi değiştirebileceğine inanmış, öğrenci öğretmenine inanmış ve diğerleri... Öğretmen çabasının boşa olmadığını biliyor, öğrenci bunu ispatlıyor ve diğerleri anlıyor, Eğitimin ne analama geldiğini... Kitaptan bir kesit; ""Fidanlar körpecikti, benim boyumdaydılar. Onları okulun yanına diktik. Dağdan serin bir rüzgâr esti, dallarını ilk defa salladı kavakların, onlara hayat bağışladı."" Beklenti (epistemoloji) Epistemolojideki anlamıyla beklenti, belirsiz şartlar altında olması en muhtemel sayılan şeydir. Geleceğe ait bir inanç olan beklenti, gerçekçi olabilir veya olmayabilir. Beklenenden daha kötü bir sonuç hayal kırıklığı duygusu doğurur. Beklenmeyen bir şey gerçekleşirse bu bir sürprizdir. Beklenti, kültürel altyapıya dayalıdır, neyin mümkün olabileği, hem geçmiş deneyimlere hem de kültürel gelişim sonucu bireylerin hayal edebildiği olasılıklar tarafından belirlenir. Bir diğer kişinin davranışı veya performansı hakkındaki beklenti, o kişiye ifade edilince, bir talep veya emir özelliği taşıyabilir. Olabilecek bu olayın doğurduğu duyguya da beklenti denir. Beklenti Beklenti aşağıdaki anlamlara gelebilir SSR SSR kısaltması ile şunlardan biri kastedilmiş olabilir: Europe (marş) Kosova Cumhuriyeti Ulusal Marşı, 17 Şubat 2008 tarihinde bağımsızlığını ilan eden Kosova Cumhuriyeti’nin ulusal marşıdır. Bir diğer adı Europe olan marşın sözleri yoktur, yalnızca müzikten oluşur. Marş, 11 Haziran 2008 tarihinde kabul edilmiştir. Marşın sözsüz olması, çok etnikli Kosova Cumhuriyeti’nin yapısına uygundur. Böylece herhangi bir etnik gruba göndermede bulunulmamıştır. Kosova Meclisi tarafından oylanıp kabul edilen marşın oylaması, 72 kabul; 15 ret ve 5 çekimser oyla sonuçlanmıştır. SMS SMS (İngilizce "Short Message Service"; Kısa Mesaj Hizmeti), cep telefonu aracılığı ile yazılan mesajın bir cep telefonundan diğer bir cep telefonuna gönderilmesi, mesajlaşması hizmetidir. Kısa mesaj, 2G ile ortaya atılmış ve kullanıcıların aralarında 160 harfe kadar yazılı mesajlar yollamalarına olanak tanıyan bir uygulamadır. 3G'de de desteklenen bu uygulama, yerini çok yavaş bir şekilde MMS'e bırakmaktadır. Sessiz SMS'lerle kişiler takip edilebilir. Almanya'da 2010 senesinde 440 000 sessiz SMS, kişileri takip etmek için federal polis tarafından atılmıştır. Florür Florür, nötr haldeki flor atomunun, bir elektron alarak iyon (anyon) haline geçtiğinde aldığı isimdir. F olarak gösterilir. Bu iyona başka bir unsur yapıştırılır. Florür iyonu içeren maddelere de verilen bir isimdir. Bir iyon olduğundan dolayı, kendi başına doğada yer almaz; ancak bir çözeltide karşı iyonu ile yer alabilir. Doğal maddelerden üretilmeyen diş macunlarında ve günlük temizlik ürünlerinde bulunan florür dişlerin gelişimi aşamasında fazla flor (F) alımına bağlı olarak ortaya çıkan ve organların ya da dokunun az gelişimi gibi sağlık sorunlarına sebep oluyor. Dejeneratif eklem hastalığı'na da sebep olan bir maddedir. Lowkey Kareem Dennis veya daha çok bilinen sahne adıyla Lowkey (d. 23 Mayıs 1986), İngiltereli müzisyen ve aktivist. Dennis, Iraklı bir anne ve İngiliz bir babanın çocuğu olarak Londra'da dünyaya geldi. Mental bozukluğu olan erkek kardeşi, Dennis 18 yaşındayken intihar etti. Dennis, bu olayın kendisine hayatta bazı şeylerin asla anlaşılamayacağını öğrettiğini söyledi. Rap yapmaya 12 yaşında başlayan Dennis, ilk başlarda Amerikalı rapçileri taklit etti ve Amerikan aksanı kullandı. Sonraları kendi İngiliz aksanına dönerek, Lowkey ismiyle rap yapmaya devam etti. 2009 senesinde Lowkey ilk albümü ""Dear Listener""ı piyasaya sürdü. Politik hip hop tarzındaki albümde Lowkey'ye bazı İngiltereli rap müzik sanatçıları da eşlik ettiler. 16 Ekim 2011 tarihinde ise ikinci albümü ""Soundtrack to the Struggle""ı piyasaya süren Lowkey, UK Albums Chart'a 57 numaradan girdi. Bu albümde ise Lowkey'ye Shadia Mansour, Immortal Technique, Black the Ripper gibi isimler eşlik etti. Lowkey aktivizm çalışmaları ve savaş karşıtı anti-emperyalist ve anti-kapitalist siyasi görüşleriyle bilinmektedir. Şubat 2009'da Filistin'deki mülteci kamplarını ziyarete gitmiş ama İsrail Polisi tarafından tutuklanmıştır. İkinci bir kez de Temmuz 2010'da Ben Gurion Havalimanında 12 saat boyunca tutuklu kalmıştır. BitLocker BitLocker, Windows Vista, (Ultimate, Enterprise) Windows Server 2008 ve Windows 7'de (Ultimate) kullanılan veri şifreleme ve koruma sistemidir. BitLocker sayesinde, harddisk veya taşınabilir diskdeki (USB,Flash bellek vb.) veriler kolayca şifrenelerek korunabilir. Şifre girilmediği takdirde, hiçbir bilgiye ulaşılamaz. Bu sayede, dışarıdan gelenlerin bilgisayar hafızasında herhangi bir değişiklik yapması veya özel bilgilere ulaşması önlenir. Genellikle şirket gibi yerlerde kullanıldığı için en gelişmiş sürümlerde bu özellik bulunmaktadır. USB bellek aygıtları için BitLocker To Go kullanılmaktadır. Recife Recife, Brezilya'nın Kuzeydoğu (Nordeste do Brasil) bölgesinde Pernambuco Eyaleti başkenti olan şehir. Recife 1537'de kurulmuş; Brezilya'da kurulan 9. kent olan Recife 19 Kasım 1709 tarihli kraliyet beratı ile belediye olmuştur. Belediye sınırları içindeki nüfusu (2010 itibarıyla) 1,536,934 kişidir. Etrafındaki şehirleşmiş varoşları ile birlikte metropoliten büyük Recife nüfusu 4,136,506 kişi olup Brezilya'nın metropoliten şehirleşmiş 9. merkezidir. Recife Kuzeydoğu Brezilya'nın en önemli ekonomik ve turistik merkezidir. Recife şehri halka yakın yerel idare sağlamak için 44 mahalleye (bairros) bölünmüştür. Bunlardan önemli olanları şunlardır: Aflitos, Afogados, Apipucos, Boa Viagem, Boa Vista, Bongi, Brasília Teimosa, Casa Amarela, Casa Forte, Cidade Universitária, Cordeiro, Derby, Dois Irmãos, Espinheiro, Graças, Ibura, Ilha do Leite, Ilha do Retiro, Imbiribeira, Iputinga, Jaqueira, Madalena, Parnamirim, Pina, Prado, Recife (chiamato anche Recife Antigo), Rosarinho, San Martin, Santo Amaro, Santo Antônio, São José, Setúbal, Tamarineira, Torre, Várzea. Şehirde bulunan şu mevkiler popüler turistik görülebilecek yerlerdir: Recife'nin şu kardeş şehirleri bulunmaktadır: Cygnus buccinator Cygnus buccinator ördekgiller familyasından Kuzey Amerika'da yaşayan göçmen bir kuğu türü. Üreme mevsimini Kuzey Amerika'nın kuzeybatısında ve ortasında geçiren bu kuğu türü kışları Kanada'nın güneyine ve ABD'nin kuzeybatı eyaletlerinin doğusuna göçer. Erkekler 145–170 cm boyunda, 11-14,5 kg ağırlığında; dişiler 139–160 cm boyunda, 9–11 kg ağırlığındadır. Kanat açıklığı genel olarak 2,03-2,6 m arasındadır. Stictonetta naevosa Stictonetta naevosa ördekgiller familyasından Avustralya'nın güneyine endemik bir ördek türü. Sınıflandırmada yalnızca kendisinin bulunduğu Stictonettinae alt familyasında ve Stictonetta cinsinde yer alır. Ortadan biraz büyük boylu olan bu ördek türünün tüyleri koyu renkli ve beyaz noktalıdır. Başının tepesi sivridir. 1984 Cumhurbaşkanlığı Kupası 1984 Cumhurbaşkanlığı Kupası, 1983-84 Türkiye 1. Futbol Ligini şampiyonlukla tamamlayan ve 1983-84 Federasyon Kupası sahibi Trabzonspor ile 1983-84 Türkiye 1. Futbol Ligi ikincisi Fenerbahçe arasında oynanan 19. Cumhurbaşkanlığı Kupası maçıdır. 2 Haziran 1984'te, Ankara 19 Mayıs Stadyumu'nda oynanan maçı Fenerbahçe, İlyas Tüfekçi'nin golüyle 1-0 kazanarak kupanın sahibi oldu. Sodyum dodesil sÃ¼lfat Sodyum dodesil sülfat (SDS) ismi ile de bilinen sodyum lauril sülfat (kısaltması SLS, formülü CH(CH)OSONa), anyonik yüzey aktif madde özelliği gösteren organik bir bileşik. Bir organik tuz olan SLS, organosülfat bileşikleri grubunda sınıflandırılır. Sülfat grubuna bağlı 12 karbonlu bir kuyruğa sahiptir. Bu kuyruk deterjana gerekli amfifilik özellikleri verir. Temizlik ürünlerinde ortak kullanılan bir bileşiktir. SLS, sodyum lauret sülfat (SLES) ve amonyum lauret sülfat (ALS) ile aynı etkilere sahiptir. Madde, köpürme sağlaması için çoğu şampuan, duş jeli, diş macunu, deterjan ve benzeri ürünlerde kullanılmaktadır. Doğal maddelerle üretilmeyen diş macunlarında ve günlük temizlik ürünlerinde kullanılmaktadır. SLS, deride yer alan yağları uzaklaştırdığı için deri ve gözlerde tahrişe neden olabilir. SLS'nin deride 1 saatten fazla tutulması durumunda genç yetişkinlerin derilerinde tahriş gözlemlenmiştir. SLS'nin yutulması veya deriye sürülmesi durumlarında, kullanılan standart miktar aşılmış olsa bile kanserojen etki göstermediği bulunmuştur. 1983 Cumhurbaşkanlığı Kupası 1983 Cumhurbaşkanlığı Kupası, 1. Lig'in 1982-83 sezonunu şampiyonlukla tamamlayan ve 1982-83 Federasyon Kupası sahibi Fenerbahçe ile 1982-83 sezonu lig ikincisi Trabzonspor arasında oynanan 18. Cumhurbaşkanlığı Kupası maçıdır. 22 Haziran 1983'te, Ankara 19 Mayıs Stadyumu'nda oynanan maçı Trabzonspor, Tuncay Soyak ve İskender Günen'in golleriyle 2-0 kazanarak kupanın sahibi oldu. Gilan Belediyesi Gilan Belediyesi, Kosova’nın batı kesiminde yer alan bir belediyedir. Belediyenin merkezi Gilan’dır. Belediye alanı 229.7 km²’dir. Komşuları; güneyde Parteş ve Viti Belediyesi, batıda Ferizovik ve Liplan Belediyesi, kuzeyde Nobırda, Kameniçe ve Ranilug Belediyesi, doğuda da Sırbistan devletidir. Belediye sınırlarında 2011 sayımına göre 90.015 kişi yaşamaktadır. Gilan Belediyesi’nde Türkçe, Arnavutça, Sırpça eşit şartlarda resmî kullanıma sahiptir. Ancak, ülke genelinde resmî dil uygulamalarında yaşanan çeşitli sıkıntılar bu belediyede de söz konusu olabilmiştir. Hymenolaimus malacorhynchos Hymenolaimus malacorhynchos ördekgiller familyasından Yeni Zelanda'ya endemik bir ördek türü. Sınıflandırmada yalnızca kendisinin bulunduğu Hymenolaimus cinsinde yer alan monotipik taksondur. "Hymenolaimus malacorhynchos" koyu arduvaz renkli, kestane rengi lekeli göğüslü, soluk gagalı ve gözlü bir ördek türüdür. Pembemsi beyaz gagasının ucunda iki yandan sarkan derimsi uzantılar vardır. Yeni Zelanda 10$'lık banknotun arkasında "Hymenolaimus malacorhynchos" resmi bulunur. 1981 Devlet Başkanlığı Kupası 1981 Devlet Başkanlığı Kupası, 1980-81 Türkiye 1. Futbol Ligini şampiyonlukla tamamlayan Trabzonspor ile 1980-81 Federasyon Kupası şampiyonu Ankaragücü arasında oynanan 16. Cumhurbaşkanlığı Kupası maçıdır. 3 Haziran 1981'de, Ankara 19 Mayıs Stadyumu'nda oynanan maçı Ankaragücü, Nazmi Erdenerin'in golüyle 1-0 kazanarak kupanın sahibi oldu. Mitroviça Belediyesi Mitroviça Belediyesi, Kosova’nın kuzey kesiminde yer alan bir belediyedir. Belediyenin merkezi Mitroviça’dır. Belediye alanı 350 km²’dir. Komşuları; güneyde Skenderay Belediyesi, güneyde ve güneydoğuda Vıçıtırın Belediyesi, kuzeydoğuda Poduyeva Belediyesi, kuzeyde Leposaviç ve Zveçan Belediyesi, batıda Zubin Potok Belediyesi’dir. Mitroviça’nın içinden geçen İbre Nehri’nin kuzeyinde kalan bölgesi, 1998-1999 Kosova Savaşı sonrasında oluşan BM yönetimi döneminde ve 17 Şubat 2008’de ilan edilen bağımsızlık döneminde Kosova Cumhuriyeti idari yapılarının tam olarak yerleşemediği bölge içindedir. Zubin Potok, Leposaviç, Zveçan ve fiilen Kosova Cumhuriyeti idaresine bağlı olarak değil, Sırbistan idaresine bağlı olarak yönetilmektedir. Zubin Potok gibi Kosova yapılanmasına aykırı ve ona karşı ayrı bir yapılanmanın kurulmaya çalışıldığı bu bölgenin durumu, Kosova ile Sırbistan arasında çözülmesi gereken konuların başında gelmektedir. Belediye sınırlarında 2011 sayımına göre 71.601 kişi yaşamaktadır. Bu nüfus sayısı sadece güneyi belirtir. 2011 yılında yapılan Kosova Genel Nüfus Sayımı’nda (REKOS2011) Mitroviça’nın sadece güney kesimi sayılmıştır. Kuzey kesiminde sayım boykot edilmiştir. Mitroviça Belediyesi’nde Türkçe, Arnavutça, Sırpça eşit şartlarda resmî kullanıma sahiptir. Ancak, ülke genelinde resmî dil uygulamalarında yaşanan çeşitli sıkıntılar bu belediyede de söz konusu olabilmiştir. Tachyeres patachonicus Tachyeres patachonicus ördekgiller familyasından Şili ve Arjantin'in güneyi, Tierra del Fuego ve Falkland Adaları'nda yaşayan bir ördek türü. "Tachyeres" cinsinde yer alan dört ördek türü içinde uçabilen ve iç bölgelerde tatlısu kıyısında bulunan tek ördektir. 1980 Cumhurbaşkanlığı Kupası 1980 Cumhurbaşkanlığı Kupası, 1979-80 Türkiye 1. Futbol Ligini şampiyonlukla tamamlayan Trabzonspor ile 1979-80 Türkiye Kupası şampiyonu Altay arasında oynanan 15. Cumhurbaşkanlığı Kupası maçıdır. 8 Haziran 1980'de, Ankara 19 Mayıs Stadyumu'nda oynanan maçı Trabzonspor, Güngör Şahinkaya ve Galip Değerli'nin golleriyle 3-0 kazanarak kupanın sahibi oldu. Vıçıtırın Belediyesi Vıçıtırın Belediyesi, Kosova’nın kuzey kesiminde yer alan bir belediyedir. Belediyenin merkezi Vıçıtırın’dır. Belediye alanı 345 km²’dir. Komşuları; güneyde Glogovaç ve Kastriot Belediyesi, güneybatı ve batıda Skenderay, kuzeybatı ve kuzeyde Mitroviça Belediyesi, kuzeydoğu ve doğuda Poduyeva Belediyesi’dir. Belediye sınırlarında 2011 sayımına göre 69.881 kişi yaşamaktadır. Vıçıtırın Belediyesi’nde Türkçe, Arnavutça, Sırpça eşit şartlarda resmî kullanıma sahiptir. Ancak, ülke genelinde resmî dil uygulamalarında yaşanan çeşitli sıkıntılar bu belediyede de söz konusu olabilmiştir. Skal International Skål International (kısaca: Skål) 1932 yılında Paris'te kurulmuş seyahat ve turizmin tüm kollarını bir araya getiren 87 ülkede 500 yerel kulüplerdeki 21.000 üyesiyle turizm sektöründe kar amacı gütmeyen global bir ticaret birliğidir. Skal üyelerinin çoğunluğu otel müdürleri, satış müdürleri, turizm pazarlama müdürleri gibi yöneticiler olmakla birlikte, seyahat acenteları, danışmanlar, seyahat uzmanları ve turist rehberleri de üyeleri arasında yer alır. Skal ismi seyahat acentesi profesyonellerinin İskandinavya seyahati sırasında ortaya çıkmıştır. Skål kelimesi iskandinavya orijinli bir kelimedir. Geçmişte konuklar Skål diye selamlanarak dostluk belirtisi olarak deniz kabuğu (Skål) içinde içecek verilirdi. Şerefe anlamında da kullanılan Skål'ın açılımı aşağıdaki şekildedir. Sundhet = Sağlık Kärlek = Aşk Ålder = Uzun Yaşam Lycka = Åžans Turizmde kaliteli bir anlayışı vurgulamaya önem veren Skal İstanbul, 1998 yılından beri Turizm Oskarları olarak adlandırılan "Turizmde Kalite, Skalite Ödülleri" vermektedir. 2006 Trophée des champions 2006 Fransa Süper Kupası, 30 Temmuz 2006 tarihinde düzenlendi. 2005-06 Ligue 1 şampiyonu Olympique Lyonnais ile 2005-06 Fransa Kupası şampiyonu Paris Saint-Germain takımları, Gerland Stadyumu'nda karşı kaşıya geldi. PSG, 62'. dakikada Jérôme Rothen'in attığı golle 1-0 öne geçse de bundan 9 dakika sonra yani 71'. dakikada Karim Benzema penaltıdan attığı golle eşitliği sağladı. Normal süresi ve uzatma dakikaları 1-1 biten maçta penaltı atışları sonucunda Olympique Lyonnais final maçını penaltılar atışında 5-4, toplamda 6-5 kazandı ve kupanın sahibi oldu. 36. Sinema Yazarları Derneği Ödülleri 36. Sinema Yazarları Derneği Ödülleri, Sinema Yazarları Derneği'nin 2003 yılında Türkiye'de gösterime giren filmlere verilen ödüllerdir. Ödüller, 18 Ocak 2004'te Emek Sineması'nda düzenlenen törenle sahiplerine verildi. Murat Konuk Murat Konuk, Türkiye Basketbol Ligi takımlarından Tofaş ve Galatasaray'da forvet pozisyonunda oynamış millî basketbolcu. Basketbola 1984 yılında 12 yaşında iken Ankara MTA takımında başlayan Murat Konuk, 1986 yılında Tofaş yıldız takımına transfer oldu. 1987 – 1988 sezonunda Tofaş A Takımı’na yükselme başarısını göstermiştir. Şu anda Tofaş SK Başkanlığını yürüten ve Türk Basketbolunun önemli isimlerinden bir tanesi olan Efe Aydan ile takım arkadaşı olan Murat Konuk, Tofaş çatısı altında 2000 yılına kadar aralıksız basketbol oynamıştır. Tofaş formasını giydiği dönem içerisinde 4 yıl takım kaptanlığı gibi önemli bir sorumluluğu üstlenen Murat Konuk, Tofaş’ın efsane oyuncularından bir tanesi olarak kabul edilmiştir. Tofaş’ta forma giydiği dönemde, 4026 sayı ile en fazla sayı atan oyuncu ve en çok maç oynama gibi kırılması zor birçok rekora imza atan Murat Konuk, Koraç Kupası, Lig Şampiyonluğu gibi birçok başarıda büyük rol oynamıştır. Basketbolu bıraktığı 2000 yılına kadar 10 yıl üst üste A millî takım formasını aralıksız giymiştir. Tofaş´ta oynadığı süre boyunca Türk millî takımında 4 Avrupa Şampiyonası oynamıştır. 197 kez A millî takım forması giyen Murat Konuk, Tofaş Basketbol Takımı´nın 2000 yılında kapanmasının ardından Galatasaray´a transfer olmuştur. Galatasaray´da oynadığı yıl dizinden sakatlanarak aktif basketbol yaşantısını noktalayan Murat Konuk, 2002-2007 seneleri arasında tekrar basketbol yapılanmasına giden Tofaş Basketbol Takımında A Takım menajerliği yapmıştır. 2008 yılında Bursa’da, Maya Sport Club adında bir spor merkezi kurmuş olan Murat Konuk, Manolya Konuk ile evli ve iki çocuk babasıdır. "(TBL : 4328 Sayı, 10 Yıl A millî takım - 197 Maç, )" Sepet Sepet, genellikle saz, kamış veya buna benzer ince dallardan örülerek yapılan; yiyecek, eşya ve bazen de canlı taşımakta kullanılan bir tür kap. Zamanla sepet kavramının anlamı genişlemiş, benzer işlerde kullanıldığı halde; ucuzluk, pratiklik ya da dayanıklılık gibi gerekçelerle farklı malzemelerden üretilen araç-gereçler için de sepet ismi kullanılmaya devam edilmiştir. Buna örnek olarak plastik çamaşır sepeti ya da alüminyumdan yapılmış balon sepeti örnek verilebilir. Sepet sözcüğü Türkçeye Farsçadan ("seped") geçmiştir. Örmeciliğin tarihi antik çağlara dayanır. Örneğin Babil mitolojisinde tanrı Marduk yeryüzünü yaratırken önce denizler üzerine sazlardan ördüğü bir hasırı sermiş, bunun üzerine toprağı serpiştirmiştir. Batı Afrika'daki Dogon halkı tanrının ilk insana ağzı yuvarlak, tabanı dikdörtgen bir sepet verdiğine inanır. Büyük ebegümeci Büyük ebegümeci ("Malva sylvestris"), ebegümecigiller familyasından bir bitki türü. Yayılan bir bitkidir. Kuzey Afrika'da bir yıllık, Akdeniz'de farklı olarak çok yıllık 1 m yüksekliğindedir. Büyük ebegümeci ilk çiçek başladığında görünüş olarak hoştur fakat; yaz mevsimi sonlarına doğru yapraklarını kaybetmeye başlar, rengi koyu yeşil renk alır ve sapları yırtık pırtık bir görünüm kazanır. Göğsü yumuşatır, cildi nemlendirir,ateşi düşürür, boğaz ve bademcik iltihaplarına iyi gelir ve bunun dışında sağlığa çok fazla faydası vardır. 37. Sinema Yazarları Derneği Ödülleri 37. Sinema Yazarları Derneği Ödülleri, Sinema Yazarları Derneği'nin 2004 yılında Türkiye'de gösterime giren filmlere verilen ödüllerdir., Ödüller, 17 Ocak 2005'te Emek Sineması'nda düzenlenen törenle sahiplerine verildi. Potsdam Ãœniversitesi Potsdam Üniversitesi (Almanca: Universität Potsdam, İngilizce: University of Potsdam), Almanya'da 20.000'den fazla öğrencisiyle ülkenin en büyük üniversitelerinden biridir. Bıttım sabunu Bıttım sabunu, yabani fıstık (bıttım) yağı ve Menengiç yağından yapılan bir sabun çeşididir. Bu sabun, Egzama ve Mantar gibi cilt hastalıklarını iyileştiriyor. Kepeği, deri dökülmelerini ve saç dökülmelerini önleyici faktöre sahip. Bıttım sabunu, bölgede 'Botan sabunu' olarak bilinmektedir. Saçları besliyor ve yumuşak hale getiriyor. Saç dökülmesini önlüyor ve beyaz saçlara doğal güç vererek, siyahlaşmasına neden olmaktadır. Sabunun asıl vatanı, Mardin Botan bölgesidir. Bu bölge, Mardin'den Şırnak'ın Cizre ilçesine kadar yayılmaktadır. Siirt adı ile özdeşleşmiştir.Tamamıyla doğal ürünlerden üretildiği için yan etkisi bulunmuyor. AussieBum AussieBum Avustralyalı erkek mayo ve iç çamaşırı üreticisi. 2001 yılında Sean Ashby ve Guyon Holland tarafından Sidney'de kurulmuştur. Kem Kem; kötü, fena ve eksik anlamlarına gelen Farsça kökenli bir sözcüktür. Kem sözcüğü ile şunlardan biri kastedilmiş olabilir: Summer Bishil Summer Bishil (d. 17 Temmuz 1988, Kaliforniya), Hint asıllı Amerikalı oyuncu. İlk olarak 2007 yapımı başrolünü Amerikalı oyuncu Aaron Eckhart'la paylaştığı "Towelhead" adlı filmde genç kızlıktan yetişkinliğe adım atan "Jasira" rolünü canlandırdı. Summer Bishil'in annesi Amerikalı babası ise Hindistanlıdır. Zarlık Zarlık Hanım - Türk , Moğol ve Altay mitolojisinde Yargı Tanrıçası. Yarlıg Hanım olarak da tanınır. Yargıçları korur. Zarlık Hanım 17 büyük gökyüzü mahkemesinin en başında bulunur. Türk Moğol kültüründe adalet ve yargı çok önemli bir yere sahiptir. Adaletli davranmayan yöneticilere ilenilir (lanet edilir) ve başlarına en kötü felaketlerin geldiğine inanılır. Moğollarda Zar Zargaçı (Yar Yargıcı) yani adaleti sağlayan şeklinde tanımlanan bir ongun (totem) vardır ve Zol Zayağçı (Yol Yaratan) yani kaderi tayin eden ongun (totem) ile bir ikili teşkil ederler. (Yar/Zar) kökünden türemiştir. Yargılamak ve Yarlıgamak (affetmek) fiili ile aynı köktendir. Kıskançlık anlamı da taşımaktadır. Türklerde Yargıç/Yargıçu, Moğollarda Yargan sözcükleri hakim demektir ve bu kelime ile aynı kökene sahiptirler. Yine Moğolca "Zarlıg" sözcüğü emretmek, buyurmak, hüküm vermek manasına gelir. Yula Yula – Türk ve Altay halk inancında ve şamanizminde Rüya Ruhu. Yola veya Çula (Çola) da denir. İnsan ruhunun hareketli kısmıdır. Hayalgücü anlamına da gelir. Bu ruh uykuda ve rüyada bedeni terk edebilir. İlham ve vahiy kavramları ile de bağlantılıdır. İnsan vücudunu geçici olarak terk edebilir. Bazen bu durumu hissetmek bile mümkün olmayabilir. Aynı zamanda meşale demektir ve ruhun bir çeşit ateş veya ışık (enerji) olarak görüldüğünün en güzel örneğidir. Yulamak fiili ile kullanıldığında rüya görmek ve ruhun bedenden ayrılarak gezinmesi anlamına gelir. Ruhun hareketli kısmının bedenden ayrılarak soyut diyarlara yolculuk yapmasıdır. Ayrıca sıradışı, esin kaynağı rüyaların görülmesi için de Yulamak tabiri kullanılır. Baskakov'a göre, "cevher, maya" gibi de anlamlandırılan bu anlayışa "ölünün canı" şeklinde ikinci bir mana daha yüklenebilir. Gerçekte ise "yula", insan bedeninden geçici olarak ayrılabilen canın aslı, mayası ve cevheridir. Geleneksel Hakas kültüründe "yula"ya yakın bir anlam taşıyan "çula" anlayışı vardır. Hakaslarda bu kavramın içeriğinde can düşünülmüştür. Düş (Moğolca Züd) uykudayken zihinde gerçekleşen zihinsel etkinlik(ler) ve bunlara ait algılardır. Görsel çağrışımlar şeklinde oluşur. Halk inancında ise "Yarı Ölüm" olarak algılanan uykuda görülen bu görsel imgeler öteki alem ile irtibat kabul edilir. Ve haber değeri taşıdığına inanılır. Örneğin rüyada yumurta gören bir kadının çocuğunun olacağına inanılır. Yusuf peygamber en önde gelen rüya yorumcusu olarak kabul edilir. Bazen de gerçek alemin orası, bu dünyanın bir yanılsama olduğuna inanılır. Uyku bir çeşit ölümdür ve ruhun hareketli kısmı bedeni terk eder. Kabuslar akarsulara anlatılır ki, alsın götürsün diye. Rüyalar, o esnada gidilen yer bu alemin zıddı olduğu için tersine yorumlanabilir. Çağdaş bilimsel verilere göre düşler insanın bilinçaltının birer yansıması olup, doğru çözümlendiklerinde çeşitli ussağlığı sorunlarının giderilmesine yardımcı olabilmektedir. Rüyalar tüm toplumlarda ilgi çekmiş ve öteki alemden gönderilen bilgiler veya insanların öte alemde yaptıkları yolculuklar olarak düşünülmüştür. Düş sözcüğü, düşünmek, düşmek, düşlemek fiilleri ile aynı köke sahiptir. Töz sözcüğü ile uzaktan bağlantısı dikkate değerdir. (Yol/Yul) kökünden türemiştir. Soyutlanmak, rüya görmek anlamlarını içerir. Su kaynağı ve meşale gibi anlamlar da içerir. Kral ve ululuk anlamına da sahiptir. Yular (dizgin) sözcüğü ile aynı kökten gelir. Yol (talih) kelimesiyle de bağlantılıdır. Recep Konuk Recep Konuk (d. 1956 Çumra Konya),Türk ticaret ve siyaset adamı. Ilköğretimini, Türkmencamili Köyü İlkokulu, Çumra Cumhuriyet Ortaokulu ve ortaöğrenimini Çumra Cumhuriyet Lisesi’nde tamamladı (1980). Konya Selçuk Üniversitesi Eğitim Enstitüsü’nden mezun oldu ve Şanlıurfa’da öğretmenliğe başladı. 1985 yılında öğretmenlikten ayrılarak ticaret hayatına atıldı. Pankobirlik, Anadolu Birlik Holding ve Konya Şeker yönetim kurulu başkanı, eski Çumra belediye başkanı (1994). Ayrıca Konya Şekerspor'un onursal başkanıdır. 25. dönemde AK Parti Karaman milletvekili seçilmiştir. 1 Kasım 2015 tarihinde yapılan erken genel seçimde tekrar Ak Parti Karaman 1.sıra milletvekili adayı olarak gösterilmiş ve 26. Dönem Karaman Milletvekili olarak seçilmıştir. Haziran ayında yapılan genel seçimleri için milletvekili adaylığı için başvuru yapmadı. YuÄŸ Yuğ – Türk ve Altay halk kültüründe ve inancında Cenaze Töreni. Yoğ veya Yığ olarak da söylenir. Cenaze töreni, cenaze yemeği gibi anlamları vardır. Yuğ, zaman zaman "Ağıt" ile eşanlamlı kullanılsa da daha geniş kapsamlıdır, sadece okunan ezgiyi değil, yapılan töreni de ifade eder. 1. Ağıt (Ağu), 2. Sığıt (Sagu), 3. Yığut (Yuğu) sözcükleri mersiye, ölünün arkasından okunan yas şiiri demektir. Cenaze merasimlerinde Ağu, Sagu veya Yuğu adı verilen ezgili koşuklar okunur. Bunların hepsi de ölünün arkasından yaşanan yas sürecindeki acıyı dışavurma ile ilgilidir ve benzer anlamlar içerir. İslam dini yas sürecinin uzatılmasını ve kendine zarar verecek şekilde dövünmeyi yasaklamıştır. Cenaze merasimleri yeryüzündeki tüm kültürlerde büyük öneme sahiptir, çünkü bilinmeyen bir diyara yapılan bu yolculuk her zaman gizemini korumuştur. Türk cenazelerinde ölü bir çadıra konur ve at, sığır veya koyun kurban edilirdi. Daha sonra atlarla çadırın çevresinde dokuz kez dolaşılırdı. Böylece ölünün ruhunun gökyüzüne çıkacağına inanılırdı. Ölü gömüldükten sonra da mezarının başında heykelcikler dikilir ve öldürdüğü düşman sayısı kadar taş konulurdu. Bu taşlara da "balbal" adı verilirdi. Eski yas törenlerine özel olarak davet edilen "Yuğçular" (Ağıtçılar), kopuz çalar hatta dans ederlerdi. Bu törenlerde ağıt söylemenin yanı sıra, yüz yırtmak, saç yolmak, başa kül dökmek ve beyazlan soyunup siyah giysiler giymek de geleneğin içerisinde yer alırdı. Bazı yerlerde "ölü aşı" vermek de gelenektir. Divan-ı Lügat-it Türk'te bu yemeğe "Yuğ Besen" demiştir. Bu uygulama, Uygurlarda "Üzüt Aşı" adıyla bilinen ziyaretin aynısıdır. Çövenç, Türk halk inancında ölünün ardından dağıtılan helvadır. Sağlamlığın ve diriliğin kaynağı sayılan, bir tür yiyecek. Kaostan evrene geçişi sembolize eder. Çöven kökü (helvacıotu) ile bağlantılı bir sözcüktür. Helva Türk kültüründe önemli bir yere sahiptir. Ölünün ardından helva yapılması, ateş, su ve un (tarımı ve toprağı simgeler) gibi temel unsurların bir araya gelmesini, ölümden sonra yeniden dirilişi (yemek canlılık demektir) ifade eder. Çöven helvayı beyazlatmak için kullanılan bir bitkidir ve Çövenç sözcüğü buradan türemiştir. Kökeni çok eski çağlara kadar uzanan ölünün ardından helva yapma geleneği yüzeysel gibi görünse de çok derin anlamları olan bir uygulamadır. Her şeyden önce böyle bir geleneğin sürdürülmesi bile karmaşa karşısında bir düzeni yeniden sağlamayı ifade eder. Gelenek zaten (içeriği insani değerlere uygun olduğunda ve doğru uygulandığında) aslında düzen demektir. Helva bir başka açıdan bakıldığında ortak hareket etmeyi ifade eder, hep birlikte yenmesi ortak bilinç anlamına gelir. Çöven, helvacıotu kökü demektir. Çöğmek, Çövmek fiilleri kabarmak, köpürmek anlamlarına sahiptir. (Yuğ/Yığ/Ağ) kökünden türemiştir. Ağlamak anlamını taşır. Ağıt, ağu, ağlamak, yığlamak, yığut gibi sözcükler hep birbiriyle bağlantılıdır. Yığlamak/Yuğlamak sözcüğü ağlamak demektir. Ayrıca Yo/Yoğ/Yok kökünden yokoluşu da çağrıştırır. Yomak Yomak – Türk, Altay ve Moğol halk kültüründe ve halk edebiyatında destan, epik şiir. Yomok, Comok, Comog, Yumah, Nomok, Zomok, Zumah olarak da söylenir. Moğollar Domog derler. İlk anlamı "Öbür dünyaya ait, şaman hikâye ve efsaneleri" olan bu sözcük Kınm Türkçesinde de "hikâye, destan" anlamında korunmuştur. Dizeli ve uyaklı olarak uzun şiirler şeklinde anlatılan öykülerdir. Söylencelerin en dikkat çekici ve akılda kalıcı, en çok ilgi çeken anlatım yollarından biridir. Yomakçılar (destan okuyucuları) en az üç yıllık bir eğitim ve deneyim süreci yaşarlar. Manasçı adı verilen Manas destanı okuyucuları en çok bilinenleridir. Kırgız destan okuyucusu gelmiş geçmiş en iyi Manasçı olarak kabul edilir. Yomaklar çoğu zaman küğ (manzum metin, şiir) unsurunu içerisinde barındırır. Nuvak (Nıvak, Nıvah, Nımah, Nıbak) değişik Türk lehçelerinde halk hikâyesi veya masal anlamına gelir. Köy odalarında ocak başında, topluluğa anlatılan, olağanüstü konular içeren genelde uzun öyküler. Halk masalı, halk hikâyesi gibi anlamlar taşır. (Yakutça “Namah” sözcüğü ise bilmece, Çuvaşça “Sımah” ise söz demektir.) Genel bir tanım olarak şiir (manzum metin) demektir. Köğ veya Küy olarak da söylenir. Uyaklı ve dizi halindeki cümlelerden oluşan söz ve ifadeler. Halk ozanları tarafından ezgiyle söylenen Koşuk/Goşuğ (halk şiiri) adı verilen (Altaylarda Kojon/Koşon) biçimi ile Koşma adı verilen türü yaygındır. Köğük (Küğük) ise mısra demektir. Sözcük, asıl olmayı ifade eder. Yani küğ, sözün aslıdır. Olongo, Kay ve Üliger sözcükleri de Yomak'ın farklı alt türlerini nitelemek için veya bazen de eşanlamlı olarak kullanılır. Olongo (Olonho, Olungu), Yakutça bir sözcük olup yine destan demektir. Şiir şeklindeki söylence. Hemen her toplumda destanlar bulunur ve şiir şeklinde olmaları nedeniyle daha çok ilgi çeker ve daha kolay ezberlenirler. Olmak fiili ile ilişkilidir. Olanların, olmuşların öyküsü demektir. Eski Türkçede Ölön sözcüğü de destan demektir. Kay ise yine çeşitli Türk dillerinde destan anlamına gelir. Şiir şeklindeki söylence demektir. Kayçı adı verilen destancılar tarafından ezbere okunur. Manas destanı dünyanın en uzun destanlarından biridir (kimi görüşlere göre en uzundur). Destanları doğru okumayan, bazı yerlerini unutan veya güzel okumayı beceremeyen Kayçıların, destandaki kahramanın ruhu (veya destanın koruyucu İyesi) tarafından hastalandırılacağına hatta öldürüleceğine inanılır. Destanlar tüm uluslarda rastlanan şiirsel anlatılardır. Hızlı gitmek, hızlı konuşmak anlamına gelen Kay kökünden türemiştir. Ülger (Moğolca Üliger) sözcüğü de şiir şeklindeki masal, olağanüstü öykü anlamına gelir. Söylencelerden ve nesile nesile aktarılagelen öykülerden oluşur. Moğolca Ügül, Mançuca Üg sözcükleri anlatmayı ifade eder. Türkçedeki Ülker takımyıldızının adıyla benzerlik gösterir. (Yum/Yom/Com) kökünden türemiştir. Anlatmak, söylemek anlamları vardır. Yom (baht, talih) ile de bağlantılıdır. Eskilerin öykülerinin kişilere olumlu etki yapacağı veya onlardan güç alınacağı inancını akla getirmektedir. Tungus Mançu dillerinde Nımka/Nıma olarak yer alır. Şamanlık yapmak, şamanın hikâye anlatması, geçmişten haber vermesi gibi manaları taşır. Moğolca Domog, efsane demektir. “Nom” ise din veyâ din adamı mânâsı taşır fakat bazı kaynaklarda bu sözcüğünü kökeninin Çince olduğu belirtilir. “Nomos/Nomoy” sözcüğü Batı dillerinde özellikle Yunanca’da yasa, tüzük anlamları da taşır ve Eski Hintçe kökenlidir. Hattâ Yunan mitolojisinde “” adlı bir yasa tanrısı (adâlet ruhu) bulunur. Olonho Olongo (Yakutça: "Олоҥхо", Rusça: "Олонхо́") - Yakut edebiyatında destan, epik şiir. Olonho veya Olungu olarak da söylenir. Şiir şeklindeki söylencedir. Olonho anlatıları, Olonhohut adı verilen ve sadece Olonho hikâyeleri anlatan ve bu hikâyeler üzerinde uzmanlaşan halk ozanları tarafından anlatılır. Kahramanlık destanları, hemen her toplumda destanlar bulunur ve şiir şeklinde olmaları nedeniyle daha çok ilgi çeker ve daha kolay ezberlenirler. Ancak Yakut Olongoları uzunlukları ve kendilerine özgü anlatım yapılarıyla dikkat çeker. “Er Sogotoh”, “Ürüng Uğolan”, “Nurgun Boğotur”, “Abahtay Bergen”, “Kulun Kulustur” gibi Olongolar en önemlileridir. Uzunlukları binlerce hatta onbinlerce mısradan oluşabilir. Pekarsky hazırlamış olduğu Yakutça-Rusça sözlükte, Olongo'yu şöyle tanımlar: ""Kahramanlık destanı, bahadırların kahramanlığını anan şarkı, vezinli kahramanlık şiiri, masal, uydurma hikâye, tarih, efsane."" Olongo anlatımı yakut folklorunda merkezi bir yere sahiptir ve buna yönelik anlatı geceleri düzenlenir. 20. Yüzyılın başında bile her Yakut köyünde birkaç tane Olongo anlatıcısının bulunduğu tespit edilmiştir. Bu anlatıcılara "Olongosut" ve "Olonhosut" adı verilir. Yakut dilinde destan anlatmak ise "Ologolo-" veya "Olonholo-" fiili ile karşılanır. Anlatıcıların becerileri, özellikle oyunculuk ve doğaçlama hitabet sanatına dair olmalıdır. Olongo anlatısı müzik eşliğinde gerçekleştirilebilir. "Nuyurgun Boğotur" Yakut Olongoları içinde en ünlü ve uzun olanıdır, şiir 36 000 dizeden oluşur. Olongolar, 2005 yılında UNESCO'nun "İnsanlığın Sözlü ve Manevi Mirasının Başyapıtları" arasında olduğu kabul edilmiştir. Olongolorda anlatılan öykülerde üç dünya yer alır: Üst , Orta ve Aşağı dünyalar. Üst dünya tanrıların yurdudur, orta dünya ise insanların yaşadığı kısımdır. Alt dünya ise yeraltıdır. Evrenin ortasında "Aal Luuk Mas" vardır, kökleri Aşağı Dünyaya kadar uzanır. Dalları ise göğe, tanrıların yurduna kadar yükselir. (Ol/Öl) kökünden türemiştir. Olmak fiili ile ilişkilidir. Olanların, olmuşların öyküsü demektir. Eski Türkçede Ölön sözcüğü de destan demektir. Viyana (anlam ayrımı) Viyana ÅŸu anlamlara gelebilir: Franz von Hipper Franz Ritter von Hipper (13 Eylül 1863 – 25 Mayıs 1932), Alman İmparatorluk Donanması'nın (Kaiserliche Marine) Amirali. Franz von hipper, bir askeri subay öğrencisi olarak 1881 yılında Alman Donanması'na katıldı. Aynı zamanda, Kaiser II. Wilhelm'in SMY Hohenzollern isimli gemisi ile birlikte birkaç torpido botu birimlerinin komutanı ve çeşitli savaş gemilerinde subay olarak görev yaptı. Hipper Ekim 1913 yılında I. Keşif Grubu komutanı olarak atanmadan önce keşif güçlerinin bağlı olduğu çok sayıda kruvazöre komutanlık yaptı. Yüzler Denizler Filosu komutanı Amiral Reinhard Scheer'in yerine 1918 yılına kadar bu görevini yürütmüştür. Özellikle I. Dünya Savaşı sırasında, 31 Mayıs-1 Haziran 1916 tarihlerindeki Jutland Muharebesi'nde, I. Keşif Grubu'na komuta eden en ünlü amiraldir. Hipper, savaş sırasında Alman savaş gemisi komutanı olarak İngiliz basınında "bebek katili" şeklinde nitelendirilmiştir. Hipper'in Filosu, Ocak 1915'te Dogger Bank Muharebesi esnasında zırhlı kruvazör SMS Blücher'i kaybetti. Dogger Bank Muharebesi'nde İngiliz savaş gemisi filosu ile çatışmaya girdi. Hipper'in gemileri üç İngiliz savaş gemisini batırmayı başarmasına rağmen Jutland Savaşı'nda, Hipper'in amiral gemisi SMS Lützow batırılmıştır. 1918 yılında savaşın sona ermesinden sonra, İmparatorluk Donanması'ndan bir emekli maaşıda bağlanarak emekli oldu. Franz von Hipper başlangıçta bir takma isim altında yaşamış ve 1918-1919 Alman Devrimi sırasında radikal devrimcilerine karşı sık sık taşınmıştır. Hipper 25 Mayıs 1932 tarihinde öldü. 1938 yılında Kriegsmarine donanmasında bir ağır kruvazöre ismi verilmiştir. Yol Ä°yesi Yol İyesi (Tatarca: "Yul İyäse") – Türk, Tatar ve Altay halk inancında Yol Ruhu. Yul İyesi veya Yolak İyesi de denir. Moğollar Col Ezen veya Zol Ezen derler. Yolların koruyucu ruhudur. Her yol için farklı bir İye vardır. Yol aynı zamanda yasa ve düzeni, mutluluk ve huzuru temsil eder. Talih ve doğruluk gibi kavramları içerisinde barındırır. Yol doğru bilineni yapmak demektir. Yol İyesi, kötü niyetli insanları her gün yürüdükleri yoldan şaşırtabilirmiş. Hiç beklenmedik bir anda bu tür insanlar bildik bir yoldan giderken kendilerini karanlık orman içinde bulurlarmış. Bazen de kar fırtınasında insanlar evleri etrafında dolanıp dururlar, eve girecek yolu bulamadan donup ölebilirlermiş. Sabah olunca köylüler yolunu şaşırmış ve donmuş insanı evin etrafında bulurlarmış. Çerçi sözcüğü köy köy gezen seyyar satıcı demektir ve masallarda yollarda hep onlara rastlanır. Çerçi/Carçı Moğollarda da aynı anlama gelir. Eskiden eşek veya katırlarla gezen çerçilere 1900’lü yılların sonrasında dahi rastlamak mümkündü, bir kısmı ise küçük kamyonetlerle bu işi yapmaktaydılar. Yolların diğer vazgeçilmezleri ise Haydutlar (Uğrular) ve Çingenelerdir. Yolak İyesi ise patikanın koruyucu ruhudur. Geçitlerin de İyeleri vardır, mesela Yakutlarda Attuk İçi, geçitleri ve aşakları koruyan ruhları ifade etmekte kullanılan bir kavramdır. Yollar Türk kültüründe yönler ile bağlantılıdır ve kalelerde ve şehirlerde çıkış kapıları da yönlerle belirtilir, bu kapılardan yollar belirtilen yönlere doğru gider. Başlıca yönler değişik şive ve lehçelerde şöyle adlandırılır: Moğollarda Zol Zayağçı (Yol Yaratan) yani kaderi tayin eden şeklinde tanımlanan bir ongun vardır ve Zar Zargaçı (Yar Yargıcı) yani adalet sağlayan ile bir ikli teşkil ederler. Moğolca zol, talih demektir. Yol Yayağçı 19 yolun birleştiği yerde yaşar. Yar, yarım anlamında olabilir çünkü tek kolludur. Örneğin, bu anlayış ve yaklaşım Pir Sultan Abdal’da en keskin biçimde aşağıdaki şekilde ifadesini bulmaktadır. L. Potapov'un izlenimlerine göre, "Ala Atlı Yol İyesi" denilen şaman hakkındaki inanç. 20. yüzyılın başlarına kadar Teleğütlerde "Yer Yol Payana" adındaki bir ruhta korunmuştur. (Yol/Yul) kökünden türemiştir. Ulaşımda kullanılan düzenlenmiş, uzayıp giden arazi parçası. Yerleşim alanlarını birbirine bağlayan düzlenmiş toprak parçası. Ayrıca yöntem, üslup, dinsel uygulama ve yaşam anlamlarını da mecazen içerir. Yol kavramı doğu toplumlarında ve Türklerde önemli bir yere sahiptir. Moğolca’da Col/Zol, Buryatça’da Zol olarak geçer. Colay, ayağı uğurlu demektir. Yolçu sözcüğünün peygamber anlamı da bulunur. Yula sözcüğü de aynı kökten gelir ve meşale, pınar, ruh demektir. 35. Sinema Yazarları Derneği Ödülleri 35. Sinema Yazarları Derneği Ödülleri (2002 Yılı Türk Sineması Ödülleri), Sinema Yazarları Derneği'nin 2002 yılında Türkiye'de gösterime giren filmlere verilen ödüllerdir. Ödüller, 27 Ocak 2003 tarihinde Emek Sineması'nda düzenlenen törenle sahiplerine verildi. Kalgançı Kalgançı – Türk ve Altay halk inancında Kıyamet. “"Kalgançı Çağ"” da denir. Kalganan (sıçrayıp kalkılan) gün. Kıyamet günü. Dünyanın ve/veya evrenin yokolacağı daha sonra tüm ölülerin tekrar diriltileceği gün. Bu inanca göre, yeryüzü yaşamı sürekli değildir; günün birinde sona erecek ve insanlar, hayvanlar, bitkiler yok olacaktır. Bu sona doğru insan soyunda azalma başlayacak, suçlar çoğalacak, günahlar alıp yürüyecek, insanlarda tanrı korkusu kalkacaktır. İyilik simgesi Ülgen’le, kötülük simgesi Erlik arasında oluşacak büyük savaşın sonunda, Ülgen dışında bütün savaşanlar ölecektir. Bay Ülgen bütün canlıların öldüğünü, yeryüzünde kendisinden başka kimse kalmadığını görünce “kalkın ey ölüler” diye bağıracak, bu çağrı üstüne bütün ölüler yattıkları yerden kalkacaktır. “İnsanların yeniden dirilmesi” anlamına gelen “kalkancı çağ” (kalıcı çağ) budur. İnsanlar azalacak, kötülük artacak, Erlik Han dünyaya yaklaşacaktır. Sağış Günü (Hesap Günü) tabiri de kullanılır. Türk kültüründe aslında çok geniş olarak üzerinde durulmayan bu kavram, İslam inancıyla hatta Hristiyanlık, Maniheizm ve Budizmin etkisiyle Kıyamet inancı büyük oranda şekillenmiştir. Örneğin Güneş’in batıdan doğacağı inancı İslam’ın etkisiyle ortaya çıkmıştır. Bazı lehçelerde Kirti Gün (Gerçek Gün) veya Uluğ Kün (Büyük Gün) adı verilir. "Ahir Zaman" sözcüğü, Arapça kökenlidir ve farklı Türk halklarında yaklaşık aynı terimler olarak yer alır. Karakalpakça'da "Ahırğı Zaman"; Özbekçe'de "Ohır Zamon"; Çuvaşça'da "Ahar Samana"... Bu anlayışın kökeni İslam olmakla birlikte bir kaynağı da eski Türklerin mitolojik görüşleridir. Dede Korkut Kitabında, "Ahır zaman olup, kıyamet kopunca..." denilir. İnanışlardan birine göre, bir gün ayla güneş birleşecek, dünyayı yakıp kavuracaklardır. O zaman kıyamet kopacaktır. Bir başka inanışa göre de güneşin batından doğduğu gün, sular kabaracak ve her tarafı sular kaplayacaktır. Bunun ardından dünyanın üzeri dümdüz olacaktır. (Kal) kökünden türemiştir. Kalgamak fiilinden gelir. Kalkma, sıçrama anlamına gelir. Kalkmak kelimesi ile akrabadır. Moğolcada Halgah (Kalkah) fiili korkmak anlamına gelir ki, bu bağlamda düşünüldüğünde Korku Günü demek de olabilir. Bir başka görüş ise kalıcılık manası taşıdığı ve Kalıcı Zaman demek olduğudur. Madenlerde havalandÄ±rma Madenlerde havalandırma, yer altı maden ocaklarında; çalışan personelin ve çalışan makinelerin, güvenli ve rahat çalışmaları için yapılan işlerden biridir. Havalandırma işlemi yer altında; ocak sıcaklığının optimum seviyeye ayarlamak, CO, CO, H, HS, SO, NO, CH gibi zararlı gazların konsantrasyonunu yönetmeliklerle belirlenmiş değerler altında tutmak ve dışarı atmak, çalışan personel ve makineler için gereken oksijeni temin etmek için yapılmaktadır. Türkiye'de, Maden ve Taş Ocakların İşletmelerinde ve Tünel Yapımında Alınacak İş Sağlığı ve İş Güvenliği Önlemlerine İlişkin Tüzük'ün 162. maddesi gereğince %19'dan az O, %2'den çok CH, %0,5'ten çok CO ve diğer tehlikeli gazlar bulunan yerlerde çalışılması yasaklanmıştır. Yine aynı tüzüğün 161. maddesi gereğince maksimum hava hızı 8 metre/saniye olarak belirlenmiştir. Bu amaçla galerilerden geçecek hava miktarını ayarlamak için yer yer hava kapıları, hava perdeleri, hava köprüleri gibi yöntemlere başvurulmaktadır. Doğal havalandırma; yer altı maden ocaklarında, hava giriş-çıkış noktaları arasındaki kot farkı ve yoğunluk farkından dolayı pervane, vantilatör gibi herhangi bir mekanik teçhizat olmadan, içeride hava akımı yaratılarak yapılan havalandırma yöntemidir. Mekanik havalandırma; yer altı maden ocaklarında, vantilatörler yardımıyla yapılan havalandırma yöntemidir. Bu işlem aksiyal ve radyal vantilatörler yardımıyla gerçekleştirilir. Bunlar emici, üfleyici, hem emici hem üfleyici olarak çalıştırılabilirler. Kabulgan Kabulgan – Türk, Altay ve Moğol mitolojisinde “Şekil Değiştirme” kavramı. Metamorfoz, transformasyon. Kubulgan veya Kabulgak da denir. Moğollar Hubılgan olarak söylerler. "Don Bürünme" (Ton Bürgünme) veya "Donuna Girme" (Tonuna Girme) şeklinde de ifade bulur. Başka bir varlığa dönüşmek. Kılık değiştirmek. Genelde silkinilerek gerçekleşir. Donuna girmek şeklinde de ifade bulur. En çok kuş ve geyik donuna girme yaygındır. Erenler güvercin ve geyik tonuna bürünürler. Kabulmak (Kabulgamak, Kubulmak) fiili ile de kullanılır. Örneğin bir masalda, mağarada yaşayan 13 kız birdenbire Kurda kabulgar (dönüşür). Ahmet Yesevi zaman zaman Turna kuşu kılığına girer. Güvercin tonuna bürünen Hacı Bektaş'ı, Toğrul Baba bir doğan kılığına girerek takip eder. Türk söylence ve masallarında "don bürünme" (şekil değiştirme) genellde üstün bir güç (Tanrı, sihirbaz, cadı, evliya vb.) tarafından, ya yapılan bir iyiliğe karşılık ödül olarak ya da yapılmış bir kötülüğe karşı ceza şeklinde gerçekleştirilir. Bu efsane ve masallarda çoğunlukla, “geyik donuna girmek” ve “turna donuna girmek” şeklindeki bir "kabulgan"dan söz edilir. Bu konuyla ilgili olarak, Kaygusuz Abdal’ın, şeyhi Abdal Musa’ya nasıl mürit olduğunu anlatan yaygın bir hikâye güzel bir örnektir. Rivayete göre, Gaybi Beğ adamlarıyla avlanmaya çıkar. Bir ara güzel bir maral (geyik) görerek adamlarından ayrılır. Bir süre kovaladıktan sonra geyiği bacağından okla yaralar. Fakat maral koşarak Abdal Musa’nın tekkesinden içeri girer. Gaybi Beğ de onun arkasından tekkeye girer ve Abdal Musa’ya postunda otururken durumu anlatır. Abdal Musa cüppesini yukarı kaldırır ve koltuğunun altına saplanmış oku gösterir. Şaşkına dönen Gaybi Bey, affını ister. Geyik, kuş ya da herhangi bir hayvanın şekline girme öykülerinin bir kısmı şamanist gelenekten, bir kısmı da Budizm’den kaynaklanmaktadır. Buryatlara göre Kubılgan (Hubilgan) bir ruhtur. Genellikle bir kuş olarak görünür. Niyazi GÃ¼ney Niyazi Güney (d. 26 Mart 1974, Trabzon), Türk eski futbolcudur. Niyazi, profesyonel futbola adı daha sonra değişerek Türk Telekom olan PTT'de başlamıştır. 1993-94 sezonunda PTT PAF takımında oynayan futbolcu 6 Ekim 1993 tarihinde Bafraspor ile oynanan Türkiye Kupası maçında sonradan oyuna girerek ilk resmî maçına çıkmıştır. Daha sonra sezon içinde 3 lig karşılaşmasında daha forma giyen oyuncu 1994-95 sezonu öncesi kulübüyle profesyonel sözleşme imzalayarak A takım oyuncusu olmuştur. 3. Lig'e düşen takımıyla bu sezonda 6 lig maçına çıkmıştır. Grubunu ilk sırada tamamlayan takımıyla 1995-96 sezonunda 2. Lig'ye yükselen futbolcu bu sezonda düzenli forma şansı bulmuş ve toplam 33 karşılaşmada oynamıştır. 1996-97 sezonu öncesi Gaziantepspor'a transfer olan futbolcu böylelikle Süper Lig'de mücadele etmeye başlamıştır. İlk sezonunda düzenli olarak forma giyen Niyazi, daha sonraki sezonlarda daha az şans bulmuş, 1998-99 sezonunun ikinci yarısında Kardemir Karabükspor'a kiralanmıştır. 1999-00 sezonunda takımına geri dönerek bu sezonda da 14 maçta oynamıştır. 2000-01 sezonunda başka bir Süper Lig ekibi Ankaragücü'ne transfer olan oyuncu burada iki sezonda 61 lig maçına çıkmış ve 2002-03 sezonunda Beşiktaş tarafından transfer edilmiştir. Fakat, sezon boyunca yalnızca 6 lig ve 1 kupa maçında forma giyebilmiştir. Bu sezonda Beşiktaş ile Süper Lig şampiyonluğu yaşamış fakat sezon sonunda takımdan ayrılarak Konyaspor ile anlaşmıştır. 2004-05 sezonu başında eski takımı Ankaragücü'ne dönmüş ama ara transferde Diyarbakırspor'a geçmiştir. 2005-06 sezonunda tekrar Ankaragücü'ne gelen oyuncu 2006-07 sezonunda ise 1. Lig ekipleri Mardinspor ve Uşakspor formaları giymiştir. Sezon sonunda takımdan ayrılan Niyazi, 2007-08 sezonunu boşta geçirmiş, 2008-09 sezonuna Pendikspor'da başlamasına rağmen ara transfer döneminde sözleşmesi feshedilmiş ve daha sonra da futbolu bırakmıştır. Niyazi Güney, antrenörlüğe 2010 yılında Gençlerbirliği 17 Yaş Altı takımında başlamış, 2011 yılında Hacettepe'nin 19 Yaş Altı takımının başına geçmiştir. Karabük Üniversitesi Mühendislik Fakültesi Karabük Üniversitesi Mühendislik Fakültesi, Karabük Üniversitesi'nin 12 mühendislik bölümünü içermektedir. 2005 yılında kurulmuş ve 2007 yılında Karabük Üniversitesi'ne bağlanmıştır. Fakültede ilk açılan bölümler Makine Mühendisliği, Metalurji ve Malzeme Mühendisliği, Bilgisayar Mühendisliği, Endüstri Mühendisliği, Elektrik Elektronik Mühendisliği, İnşaat Mühendisliği ve Kimya Mühendisliği bölümleridir. Fakültedeki Bilgisayar Mühendisliği, Metalurji ve Malzeme Mühendisliği, Elektrik Elektronik Mühendisliği ve Makina Mühendisliği bölümlerinde %100 İngilizce eğitim verilmekle beraber yine aynı bölümler için %30 İngilizce eğitim de verilmektedir. Üniversitenin diğer tüm bölümlerinde olduğu gibi Mühendislik Fakültesi dahilindeki tüm bölümlerde zorunlu hazırlık programı uygulanmaktadır. Raylı Sistemler Mühendisliği, Türkiye'de ilk defa Karabük Üniversitesi'nde açılmıştır. Bu bölümde Türkçe eğitim verilmektedir. Makina Mühendisliği, ilk olarak 2008-2009 eğitim-öğretim yılında eğitim-öğretime başlamıştır. Bölümde %30 İngilizce ve %100 İngilizce eğitim verilmekte, birinci ve ikinci öğretimler dâhil olmak üzere, 4 lisans programı sürdürülmektedir. Bölümde çift ana dal programı ve yan dal programı uygulanmaktadır. Başarılı öğrenciler istedikleri takdirde, Endüstri Mühendisliği ve Metalurji ve Malzeme Mühendisliği programlarından aldıkları fark derslerden başarılı olmaları durumunda ikinci bir mühendislik alanında lisans diploması veya mühendislik sertifikası alabilmektedirler. Bölüm öğrencileri son iki yarıyılda eğitimlerini enerji alanı veya konstrüksiyon ve imalat alanından birisini tercih ederek ilgi duydukları alanda yeterlilik kazanma fırsatına sahiptirler. 2009-2010 eğitim-öğretim yılında yüksek lisans ve 2010-2011 eğitim-öğretim yılında doktora programları Fen Bilimleri Enstitüsü'ne bağlı olarak eğitimlerine başlamıştır. Metalurji ve Malzeme Mühendisliği, üniversite bünyesinde kurulan ilk Mühendislik Fakültesi bölümlerinden biridir. 2007 yılında kurulmuş olup 2008-2009 akademik yılında lisans seviyesinde eğitim-öğretim faaliyetlerine başlamıştır. Bölümde Türkçe ve %100 İngilizce eğitim verilmekte, birinci ve ikinci öğretimler dâhil olmak üzere, 4 lisans programı sürdürülmektedir. Bölüm öğrencileri üretim metalurjisi ve fiziksel metalurji (malzeme) olmak üzere iki ana dal seçebilmektedir. Bilgisayar Mühendisliği, üniversite bünyesinde kurulan ilk Mühendislik Fakültesi bölümlerinden biridir. 2007 yılında kurulmuş olup 2008 yılında eğitim-öğretime başlamış, lisans ve yüksek lisansta örgün ve uzaktan eğitim, doktora programlarında ise örgün olarak eğitim vermektedir. Bölümde; Bilgisayar Donanımı, Bilgisayar Bilimleri ve Bilgisayar Yazılımı olmak üzere üç anabilim dalı bulunmaktadır. Biyomedikal Mühendisliği, 2012 yılında açılmış olup 2012-2013 eğitim-öğretim döneminde öğrenci almayı planlamaktadır. Endüstri Mühendisliği, 2008 yılında Mühendislik Fakültesi bünyesinde kurulmuştur. Bölümde eğitim-öğretim faaliyetlerine 2009-2010 sezonunda başlanmıştır. 2010-2011 sezonunda ise bölüme Uzaktan Eğitim öğrencileri alınmaya başlanmıştır. Lisans programında öğretim dili Türkçe olup, süresi ise 1 yıl Hazırlık Sınıfı dahil 5 yıldır. 2012 yılı itibarıyla 2 Profesör, 4 Yardımcı Doçent, 6 Araştırma Görevlisi ve ilgili sektörlerden kısmi zamanlı öğretim elemanları ile öğretim ve araştırma faaliyetlerini yürütmektedir. Elektrik Elektronik Mühendisliği, 2009 yılında kurulmuştur. 2010-2011 eğitim öğretim yılında %30 İngilizce ve %100 İngilizce programlarında I. ve II. öğretim olmak üzere lisans eğitimine başlanmıştır. Lisans programları ilk mezunlarını 2014-2015 eğitim öğretim yılı sonunda verecektir. Yüksek lisans ve Doktora programları da 2009 yılında YÖK tarafından kabul görmüş ve Yüksek Lisans programı ilk mezunlarını 2011 yılı sonunda vermiştir. Karabük Üniversitesi Elektrik Elektronik Mühendisliği bölümü öğrencilerine uluslararası akreditasyon kurumları tarafından (ABET vs.) önerilen doğrultularda lisans ve lisansüstü, eğitim-öğrenim programları sunmaktadır. Her öğrenciye, bölüme kayıt yaptırdığı ilk dönemden itibaren, bir rehber öğretim üyesi tahsis edilir. Öğrenciler birinci yıl (1. ve 2. dönem), matematiksel ve doğal bilimlerden (Fizik, Kimya) gerekli temel bilgileri özümsedikten sonra, ikinci yıllarında (3. ve 4. dönem), temel mühendislik bilimleri dersleri ve laboratuvarlarına kayıt yaptırabilirler. Üçüncü yılda (5. ve 6. dönem), programda gösterilen mühendislik bilimleri ders ve laboratuvarı tamamlandıktan sonra dördüncü yıl (7. ve 8. dönem), ön-ihtisas için gerekli olan derslere ve mühendislik tasarımı projesine kaydolunur. Her öğrenci mezuniyet öncesi, bir jüri önünde, hazırladığı mühendislik tasarım dokümanını ve projesini savunur. Savunmada tasarlanan sistem veya alt-sistemin malzemeleri, çevresel ve toplumsal etkileri, insanoğlu ekonomisi ve yararı bakımından irdelenir. Öğrenci, bölümün ön gördüğü programın tümünü başarılı olarak tamamladıktan sonra mezuniyete hak kazanır. Mekatronik Mühendisliği, 2011 yılında ilk öğrencilerini almıştır. Üniversite bünyesinde önce Teknoloji Fakültesi'nde açılmış daha sonra Mühendislik Fakültesi'nde de açılmıştır. 2012-2013 yılı itibarı ile öğrenci alımına başlamıştır Kimya Mühendisliği, 2007 yılında açılmış olup, henüz öğrenci almamıştır. Otomotiv Mühendisliği, 2009-2010 öğretim yılı itibarıyla açılmış bulunmaktadır. Programı 2009-2010 eğitim-öğretim yılından itibaren eğitim-öğretime başlamış ve 2010-2011 eğitim-öğretim yılı için ikinci öğretimde de öğrenci alınmıştır. Otomotiv sektörünün teknik eleman ihtiyacı makine, elektrik, elektronik ve endüstri mühendislerinden karşılanmakta, ancak, bu mühendislerin eğitimi ve sektöre uyum sağlamaları zaman almaktadır. Bu nedenle otomotiv endüstrisinde doğrudan otomotiv konusunda uzmanlaşmış mühendislere ihtiyaç doğmuştur. Makine Mühendisliği bölümü çatısı altında yer alan Otomotiv Mühendisliği programında, öğrenciler uygulama ve tasarım ağırlıklı eğitim almaktadırlar. Programın lisans dersleri Makine Mühendisliği temel dersleri ile aynı olup, öğrenciler ek olarak otomotiv dalına yönelik dersler alarak otomotiv alanında yeterlilik kazanmaktadır. Otomotiv mühendisliği programından mezun olan öğrenciler, "Makine (Otomotiv) Mühendisi" unvanı alacaklardır. Türkiye'nin ilk Raylı Sistemler Mühendisliği bölümünün amacı, ülkemizin raylı sistemler teknolojileri hakkında yeterli bilgi ve beceriye sahip yetişmiş mühendis ihtiyacını karşılamak; matematik, fen ve mühendislik bilgilerini bu alandaki problemlere uygulama becerisi kazandırarak, öğrencileri başarılı bir mühendislik kariyerine hazırlamaktır. Raylı Sistemler Mühendisliği; problemlerini belirleme, formüle etme, modelleme, analiz etme ve çözme becerisi ile gerektiğinde deneysel tasarım yapıp yürütebilme ve sonuçlarını analiz edip yorumlama becerisini kazandırmaktır. Çevre Mühendisliği, 2011 yılında kurulmuş olup 2011- 2012 eğitim öğretim yılında eğitim hayatına başlamıştır. Aynı zamanda yüksek lisans ve doktora eğitimine de başlanan bölümün temel amacı alanında uzman çevre mühendisleri yetiştirmektir. Hazır yemek Hazır yemek; kısmen pişirilmiş ve paketlenmiş, ısıtılarak ya da biraz daha pişirilerek yenmeye hazır yemek. Bazı türleri dondurulmuş şekilde satışa sunulur. Başta ABD olmak üzere bazı ülkelerde TV yemeği olarak bilinir. Tek porsiyonluk kolay hazırlanışıyla bir dönem çok popüler olmuştur. ABD'de ilk hazır yemek "TV Brand Frozen dinner" (TV markalı dondurulmuş yemek) adıyla çıktı. Daha sonra Swnanson 1962'de ilk olarak ABD'de bu adı kullanmayı bırakarak kısaca "TV Dinner" ("Televizyon Yemeği") adıyla satışa sundu. Bu terim günümüzde kısmen pişirilmiş, markette satılan ve eve gelince fırın veya mikrodalga fırına konularak ısıtılıp yenen her şeyi kapsar olmuştur ama orijinal olarak sadece alüminyum kaptan yapılmış ve fırında ısıtılarak yenilen donmuş gıdaları kapsar. Günümüzde kaplar genellikle plastikten yapılır ve mikrodalgada pişirilmesi için tasarlanır. İlk televizyon yemeği 1953'te C.A. Swanson tarafından bulundu. Sırasıyla televizyon yemeklerinin evrimi aşağıdaki gibidir. Belgrad Kuşatması (1739) Belgrad Kuşatması, 1739 yılında yapılan Belgrad'ın tekrar Osmanlı İmparatorluğu'nun eline geçmesini sağlayan kuşatma. 1711 Prut savaşı sonrası Rusya'nın Polonya'ya ve Osmanlı İmparatorluğu topraklarına doğru yayılması önlenmişti; ancak Polonya kralı II. Agustus ölünce hükümdarlık konusunda Lehistan'da iç savaş başladı.Bu başlayan veraset savaşında Rusya, Avusturya (Habsburg hanedanı) ile birlikte ölen eski Polonya Kralı II. Agustus yerine seçilen Polonya kralı Saksonya Prensi III. Agustus lehine müdahalede bulundular. Buna karşılık Fransa,İspanya (Burbon hanedanlığı)da bunun karşısında bir müdahalede bulundu. Rusya'nın yaptığı müdahalenin hem 1711 Prut anlaşmasına aykırılığını hem de kendi topraklarına doğru Rus yayılmasını hızlandıracağını düşünen Osmanlı İmparatorluğu Rusya'ya karşı bir savaşa girişti. Buna karşılık Avusturya'da Osmanlı'nın Bosna'daki topraklarına el atmak için Rusya yanında savaşa girdi. İlk başta Avusturya ordusu Bosna'da çeşitli kaleleri ele geçirse de 2 büyük devlete karşı savaşmasına karşın Osmanlı İmparatorluğu Banja Luka Muharebesi gibi önemli bir muharebeyi kazanarak Bosna üzerinde Avusturya saldırısını durdurdu ve geri püskürttü ve karşı saldırıya geçerek Avusturya'nın Bosna'da işgal ettiği kaleleri geri aldı, daha da ilerleyen Osmanlı ordusu Pasarofça Antlaşması'nda kaybedilen Belgrad ve Romanya'daki topraklar için Avusturya'yı zorlamaya başladı. Avusturya buna karşılık Mareşal Wallis komutasında bir orduyu Osmanlı ordusu üzerine gönderdi ancak bu orduda Hisarcık Muharebesi'nde İvaz Mehmet Paşa komutasındaki Osmanlı ordusu tarafından ağır yenilgiye uğratıldı; çekilen Avusturya ordusunu takip eden Osmanlı Kuvvetleri, Belgrad kalesinde bu orduyu ve kaleyi kuşattılar. Temmuz ayında İvaz Mehmet Paşa tarafından başlatılan kuşatmada Avusturya ordusuna karşı baskı ağustos ayında Banja Luka Muharebesini kazanan eski sadrazam, Bosna Valisi Hekimoğlu Ali Paşa'nında kuşatmaya katılması ile daha da arttı. 51 günlük kuşatmadan sonra Mareşal Wallis, Osmanlı ordusunun her an şehri alabileceğini,yardım gelmesininde mümkün olmadığını anladığından Avusturya'nın o bölgedeki Tuna filosunun Osmanlı ordusunun eline geçmemesi için yaktırttı ve barış görüşmelerine geçildi. Avusturya diplomatı Wilhelm Reinhard von Neipperg ile Osmanlı diplomatı Koca Ragıp Paşa arasında yapılan ilk görüşmelerde Avusturya Belgrad kalesinin kendisinde kalması buna karşılık bir kısım Osmanlı'nın toprak kazanımlarını içeren teklif sundu bu teklif reddedildi,ikinci teklif olarak Belgrad kalesinin yıkılarak Osmanlıya teslimi teklifide kabul görmedi.Çıkmaza giren görüşmelerde Fransa, Louis Sauveur Villeneuve adlı büyükelçisini arabulucu olarak göndererek görüşmelere Osmanlı İmparatorluğu yanında müdahale etti. Bunun neticesinde 18 Eylül 1739'da antlaşma imzalanıp Belgrad Osmanlı İmparatorluğu'na teslim edildi. Avustturya 1787-1791 Avusturya-Osmanlı savaşında geçici olarak Belgrad'ı tekrar işgal etse de yapılan antlaşma neticesi şehri Osmanlı İmparatoluğu'na teslim etmek zorunda kaldı ve bir daha Belgrad'ı geri alamadı. Belgrad 1815 Sırp isyanına kadar doğrudan doğruya Osmanlı İmparatorluğu elinde kaldı.1815'de Osmanlı'ya bağlı özerk Sırbistan'ın şehri oldu;1878 Berlin antlaşması ile Sırbistan bağımsız devlet olunca Belgrad'da resmi olarak Osmanlı İmparatorluğu elinden çıktı. Akarsu, Tarsus Akarsu, Mersin ilinin Tarsus ilçesine bağlı bir mahalledir. 34. Sinema Yazarları Derneği Ödülleri 34. Sinema Yazarları Derneği Ödülleri (2001 Yılı Türk Sineması Ödülleri), Sinema Yazarları Derneği'nin 2001 yılında Türkiye'de gösterime giren filmlere verilen ödüllerdir. Ödüller, 21 Ocak 2002 tarihinde Cemal Reşit Rey Konser Salonu'nda düzenlenen törenle sahiplerine verildi. 2004 Trophée des champions 2004 Fransa Süper Kupası, 31 Temmuz 2004 tarihinde düzenlendi. 2003-04 Ligue 1 şampiyonu Olympique Lyonnais ile 2003-04 Fransa Kupası şampiyonu Paris Saint-Germain takımları, Stade Pierre de Coubertin'de karşı kaşıya geldi. Olympique Lyonnais, 54'. dakikada Élber Giovane'nin attığı golle 1-0 öne geçse de maçın 71'. dakikasında Fabrice Fiorèse attığı golle eşitliği sağladı. Normal süresi ve uzatma dakikaları 1-1 biten maçta penaltı atışları sonucunda Olympique Lyonnais final maçını penaltılar atışında 7-6, toplamda 8-7 kazandı ve kupanın sahibi oldu. 31. Sinema Yazarları Derneği Ödülleri 31. Sinema Yazarları Derneği Ödülleri, Sinema Yazarları Derneği'nin, 1998 yılında Türkiye'de gösterime giren filmlere verilen ödüllerdir. Ödüller, 14 Ocak 1999 tarihinde Emek Sineması'nda düzenlenen törenle sahiplerine verildi. Maya Sar Maja Hodžić ( , 12 Temmuz 1981, Tuzla), sahne ismiyle Maya Sar, Bosnalı şarkıcı. Sar, 2004'te Deen' e vokalist yapmıştır. 2011 Eurovision Şarkı Yarışması'de de Dino Merlin'e vokalist yapmıştır. Azerbaycan'ın başkenti Bakü'de gerçekleştirilen 2012 Eurovision Şarkı Yarışması'nda Bosna-Hersek'i temsil etmiş ve 55 puanla on sekizinci olmuştur. 32. Sinema Yazarları Derneği Ödülleri 32. Sinema Yazarları Derneği Ödülleri, Sinema Yazarları Derneği'nin 1999 yılında Türkiye'de gösterime giren filmlere verilen ödüllerdir. Ödüller, 20 Ocak 2000 tarihinde Emek Sineması'nda düzenlenen törenle sahiplerine verildi. Sığacık Kalesi Sığacık Kalesi, Türkiye'nin İzmir ilinin Seferihisar ilçesinde bulunan bir kaledir. Adını aldığı Sığacık Mahallesi'nde, günümüzde de kullanılan Sığacık Limanı'nın hemen kuzeydoğusunda yer alır. Sığacık Kalesi'nin Selçuklular döneminde yapıldığı tahmin edilmektedir. Aydınoğulları ve Osmanlılar döneminde tamir gören kalenin en önemli tamir aşaması Osmanlılar döneminde Piri Reis'in önerisiyle Rodos Seferi'ne hazırlanan Kanuni Sultan Süleyman'ın emri üzerine donanma komutanı Parlak Mustafa Paşa tarafından Teos harabelerinin taş ocağı olarak kullanılmasıyla 1521-1522 arasında gerçekleşti. BBC One BBC One, British Broadcasting Corporation (BBC)'nin İngiltere, Man Adası ve Manş Adaları'ndaki amiral gemisi olarak nitelendirilen televizyon kanalı. 2 Kasım 1936 tarihinde BBC Television Service olarak kuruldu ve bu kanal yüksek bir görüntü çözünürlüğü ile düzenli yayın yapan ilk televizyon kanalıydı. 1960 yılında BBC TV olarak yeniden adlandırıldı ve 1964 yılında kardeş kanalı olan BBC2 kurulana kadar bu ismi kullandı. Bundan dolayı da kanalın adı BBC1 olarak bilinmeye başlandı. Kanalın 2012/13 dönemi için yıllık bütçesi 1.14 milyar £'dir. Kanal televizyon lisans ücreti ile finanse edilmektedir. BBC One şu anda Birleşik Krallık'ta en çok seyredilen televizyon kanalıdır. BBC One HD, 3 Kasım 2010 tarihi saat 19:00'da yayına başlayan BBC One kanalı ile eş zamanlı olarak yüksek çözünürlükte (HD) yayın yapan televizyon kanalı. İlk zamanlar bölgesel varyasyonları yayına başlamadığı için bölgesel programlarda, yerel haberlerde yayın yapmamıştır. BBC Trust bunu teknik ve finansal durumlara bağlı olduğunu kabul etmiş fakat BBC 6 Haziran 2011 tarihinde BBC One Northern Ireland (Kuzey İrlanda), BBC One Scotland (İskoçya) ve BBC One Wales (Galler) kanallarının 2012 yılında yayına başlayacağını duyurdu. 24 Ekim 2012'de Kuzey İrlanda, 14 Ocak 2013'te İskoçya ve 29 Ocak 2013'te Galler bölgesi yayınlarını başlattı. Kanal Freesat, Freeview, Sky, Smallworld Cable, UPC Ä°rlanda ve Virgin Media gibi HD kanallar sunan dijital platformlardan izlenebilmektedir. Mehmet Özgül (futbolcu) Mehmet Özgül (d. 1 Ocak 1950, İstanbul), Türk eski millî futbolcu, teknik direktör, futbol yorumcucu. Galatasaray camiasi ve taraftari tarafından kulübün efsane futbolcuları arasında görülmektedir. Galatasaray'da oynadığı dönem içerisinde medya tarafından takım arkadaşı Mehmet Oğuz'dan ayırt edebilmek için Küçük Mehmet diye anıldı. Takım içinde ve taraftarlarça yüündeki çillerden dolayı Çilli Mehmet diye anılırdı. Dönemin sevilen ve Hurşid Yenigün tarafından seslendirilen pop şarkısı "Çilli Bom Bom Bom""la sentez yapılarak Galatasaray'da oynadığı dönemlerde her karşılaşmada kendisine özgü tezarühat yapılırdı. Futbola vedasindan sonra bir dönem teknik direktör olarak görev aldı ve daha sonra Milliyet Gazetesi 99'nde futbol yorumcusu olarak çalıştı. Futbola İstanbul'da mahalle arasında başladı ve daha sonra profesyonel olarak 1. Lig'de "Taksim SK", Orduspor, Gençlerbirliği ve "Sirkeci SK"'de oynadı. Sirkeci'de oynadığı dönemde Galatasaray teknik direktörü Brian Birch'in dikkati çekti ve onun ısrarla istemesi üzerine 1972-73 sezonunun başında Galatasaray'a transfer edildi. Bu ilk sezonunda sezonun ilk haftalarında forma giymesede Eylül'den itibaren ilk kez 11'de oynadığı ilk karşılaşmadan itibaren düzenli olarak ilk 11'de oynadı. Sezon boyonca kaydettiği 11 golle hem takımının en golcü futbolcu oldu hem de takımının Süper Lig şampiyonu olmasında önemli pay sahibi oldu. 1977-78 sezonunda teknik direktör Malcolm Allison ve ondan sonra Fethi Demircan tarafından fazla oynatılmadı. Takımın sezonu