ya da bildiri denmektedir. Russell-Einstein Manifestosu 9 Temmuz 1955’te Londra’da Bertrand Russell tarafından okundu. Bildiride Albert Einstein, Niels Bohr, Frederic-Joliot Curie, Ernest Rutherford en bilinenleri olmakla birlikte 21 bilginin imzası bulunmaktadır. Aynı zamanda bu bildirinin bir diğer adı da "Franck Bildirisi" dir. Franck Bildirisi nükleer silahların ortaya çıkışıyla Amerika ve Rusya'ya sunulmuş ancak her iki taraf da bilim adamlarının siyasete katkıda bulunamayacakları düşüncesiyle bildiriyi dikkate almamışlardır. "Manifestodan bir bölüm;" Herhangi bir tarafı kayıracak tek bir söz bile söylememeye çalışacağız. Hepsi, aynı oranda tehlike içerisindeler ve şayet bu tehlike anlaşılabilirse bunu işbirliğiyle önlemek için umut olabilir. Yeni bir şekilde düşünmeyi öğrenmemiz lazım. Kendimize, hangi grubu tercih edersek edelim askeri zaferi sağlayacak hangi adımların atılması gerektiğini değil, tarafların tümü için yıkıcı olabilecek bir askeri mücadeleyi önlemek için hangi adımların atılması gerektiğini sormayı öğrenmek zorundayız. Kamuoyunda ve hatta yönetimde çeşitli kademelerde bulunan insanlar bile nükleer bombalarla gerçekleştirilecek bir savaşın neler getireceğinin farkında değil. Kamuoyu hâlâ sadece basitçe şehirlerin yok edileceğini düşünüyor. Yeni bombaların eskisinden daha güçlü olduğunu ve bir Atom bombasının Hiroşima'yı yok edebildiğini düşünürsek, Hidrojen bombasının Londra, New York ve Moskova gibi en büyük şehirleri yok edebileceği anlaşılıyor. Hidrojen bombalarıyla yapılacak bir savaşta büyük şehirlerin yok edileceğine şüphe yok. Ancak bu karşı karşıya kalınacak felaketlerin en küçüğü olacaktır. Londra, New York ve Moskova’daki herkes ortadan kaldırılırsa dünya kendini birkaç yüzyılda toparlayabilir. Ancak, özellikle Bikini testinden beri artık biliyoruz ki bu nükleer bombalar, yıkımı öngörülen bölgenin dışına, daha geniş bir alana aşamalı olarak yaymaktadır. Bir yetkilinin belirttiğine göre yeni nesil bir bomba Hiroşima’yı yıkan bombadan 2,500 kat daha güçlü bir şekilde üretilebilmektedir. Böyle bir bomba yerde veya su altında patlatıldığında üst hava katmanlarına radyoaktif parçacıklar göndermektedir. Daha sonra yavaş yavaş çökerek dünyanın yüzeyine öldürücü toz ve yağmurlar olarak inmektedirler. Japon balıkçıları ve yakaladıkları balıkları zehirleyen işte bu tozdur..." Rus Fütürist Manifesto Rus Fütürist Manifesto, 1912 yılında Moskova'da D.Burliuk, Aleksandr Krutçenykh, V.Mayakovski, V.Hlebnikov tarafından yayınlanmıştır. Şairlerin şu haklarını kutsamayı buyuruyoruz: Ve şimdilik, şiirlerimiz Siz'in "Sağduyu"nuzun ve "Sağbeni"nizin pis damgasını taşısa da, bu şiirlerde, Özgeçerliliği (özerkliği) olan Söz'ün Gelecek Yeni Güzelliği'nin şimşekleri, ilk olarak daha şimdiden titreşmektedir. Doğuş Bildirisi Doğuş Bildirisi, Haluk Aker, Rahmi Akseki, Ataol Behramoğlu, Erhan Etiker, Eser Gürson, Abdullah Nefes, İsmet Özel ve Semih Tezcan tarafından 16 Mart 1964 tarihinde Evrim Dergisi'nde yayımlanmış olan; dönemin edebiyat anlayışını eleştiren ve yazarların genç sanatçılar olarak daha üretken ve daha bilinçli bir edebi ortam oluşturma çabasında olduklarını açıklayan bildiridir. Doğuş Bildirisi edebi tarihte Mavi Bildirisi'nden sonra kaleme alınan ilk manifestodur. Yazarlar yönelimlerini dört ana başlık altında toplamıştır. Dönemin edebiyatının Orhan Veli akımının zayıf örnekleriyle sürdüğü vurgulanmış ve "1965'ler" olarak bilinen akımın değerlendirmesi yapılmıştır. İkinci Yeni Akımı isim verilmeden batı taklitçiliğiyle eleştirilmiş ve akımdaki sanatçıların kendi özbenliklerini bulamadıkları savunulmuştur. Bildirge Türkiye'deki sol edebiyat pratikleri için bir dönüm noktası olarak değerlendirilmektedir. Bildirgenin arkasından Devinim ve Yordam dergileri çıkartılmaya başlamış ve edebiyat eleştirmeni Hüseyin Cöntürk, Dönem Dergisinden ayrılarak bu dergilerde yazmaya başlamıştır. Bununla birlikte bildirgenin amaç, ilke ve önerilerinin tam belirgin olmadığı düşünülerek, zayıf olduğu değerlendirilmektedir. Meslek birliÄŸi Meslek birliği, ticari faaliyette bulunan ve aynı zamanda bir kamu hizmetini yerine getiren, mesleki menfaatlerin arttırılması amacı taşıyan her türlü kamu kurumu niteliğindeki mesleki kuruluşlarca oluşturulan birliklerdir. Bu birlikler siyaset bilimi açısından aynı zamanda birer baskı grubudurlar. Türk Tabipler Birliği, Türk Eczacıları Birliği, Türk Diş Hekimleri Birliği, Türkiye Odalar ve Borsalar Birliği, Türkiye Barolar Birliği Türkiye'deki meslek birliklerinden bazılarıdır. Pencereden Pencereden, Güray Süngü'nün yayınlanan ilk romanıdır. Yabancılaşmış bireyin kendisine göre bir dünya kurma çabasının anlatıldığı, intihar izleğinin tersten işlendiği bir psikolojik roman örneğidir. Romanın başkişisi Ayhan, başarısız intihar teşebbüsünün sonrasında, kendisi ve kendisi gibi olanların yaşayabileceği bir dünya aramakta, bu amaçla intihar edip de ölmeyi başaramamış insanları bulmaya çalışmaktadır. Kitapta bir yandan geriye dönüşler ile Ayhan'ın da çöküşü verilirken, bir yandan da intihar sonrasındaki hayata tutunma arzusu hikâye edilmektedir. Kitap 2006 yılında yayınlanmıştır ve 176 sayfadır. Peter Jackson Peter Robert Jackson, (d. 31 Ekim 1961) üç kez Akademi Ödülü kazanmış Yeni Zelandalı film yapımcısı, senarist ve yönetmen. Kariyerinin ilk döneminde slasher türü filmler çekti. İlk filmi "Bad Taste"'i 1987 yılında çekti. Bu filmin aldığı olumlu yorumlardan sonra "Meet the Feebles"'ı (1989) yönetti; ancak bu film, "Bad Taste" kadar başarılı olamadı. 1993 yılında Weta Digital isimli şirketi kurdu. "Cennet Yaratıkları" filmi ile ilk Akademi Ödülü adaylığını kazandı. Kendisinin ilk büyük bütçeli Hollywood filmi olan "Sevimli Hayaletler" 1996 yılında gösterime girdi. Çocukluğundan beri J. R. R. Tolkien'in "Yüzüklerin Efendisi" romanlarına hayran olan Jackson, eserlerin haklarını satın aldıktan sonra üçlemeyi beyazperdeye aktardı. Yönetmen, ilk filmdeki çalışmasıyla üç dalda (En İyi Film, Yönetmen, Uyarlama Senaryo) Akademi Ödülü'ne aday oldu. Üçüncü film "", Jackson'a En İyi Film, Yönetmen, Uyarlama Senaryo dallarında Akademi Ödülü kazandırdı. "Yüzüklerin Efendisi Üçlemesi"'nin ardından "King Kong"'u (2005) yönetti. Uzun süren bir yapım aşamasından sonra "Yüzüklerin Efendisi" öncülü "Hobbit" üçlemesinin ilk filmi "" Aralık 2012'de büyük bütçeli bir Dünya Prömiyeri ile, ikinci film Aralık 2013'te Wellington'da gösterime girdi. Üçlemenin son filmi 17 Aralık 2014 tarihinde gösterime girdi. Peter Jackson, 31 Ekim 1961 tarihinde (Cadılar Bayramı'nda) Yeni Zelanda'daki Wellington şehrine yakın bir kasaba olan Pukerua Bay'de doğdu. Ailenin tek çocuğuydu. Annesi Joan Jackson bir fabrikada işçi ve ev kadınıydı. Babası William Jackson muhasebeciydi. Her ikisi de İngiltere'den göçetmişlerdi. Filmlere olan hayranlığı çocukluk yaşlarda başlayan Jackson, Ray Harryhausen filmleri ile büyürken "Thunderbirds" ve "Monty Python's Flying Circus" gibi televizyon dizilerinden de ilham aldı. Ayrıca Jackson'ın 8-9 yaşlarında izlediği bir "Monty Python" skeci de onun bütün kariyerine şekil verdi. Jackson o parodi hakkında şöyle diyor; ""Monty Python"'nın 'Salad Days' isimli skeci izlediğim ilk 'splatter' idi. Piyanonun kapağı adamın ellerinin üzerine düşüp de kopan kanı ellerden fışkıran kanı gördüğümde gözlerime inanamamıştım. En büyük ilhamı buradan aldım. "Bad Taste" ve "Meet the Feebles" bu tür splatter'ların altın çağını yaşadığı dönemde yapıldı. Ve kesinlikle"Ölülerin Şafağı", "Re-Animator" ve "Şeytanın Ölüsü" gibi filmlerin bir sonucuydu". Anne ve babası Peter Jackson'a bir Noel'de 8 mm kamera aldı. Ardından o da kendi arkadaşları ile kısa filmler çekmeye başladı. Dokuz yaşındayken, sahip olduğu stop-motion modelleri kullanarak "King Kong"'u yeniden çevirdi. Jackson, film yapımı için ciddi bir eğitime sahip değildi. Ama kurgulama, özel efekt ve makyaj gibi konuları çoğunlukla kendi deneme yanılma yöntemleriyle öğrendi. Jackson ergenlik çağında yazar J. R. R. Tolkien'in eserlerini keşfettikten sonra Ralph Bakshi'nin Tolkien'in fantezi üçlemesinden uyarladığı "Yüzüklerin Efendisi" ("Lord of the Rings", 1978) isimli animasyon filmi izledi. On beş yaşındayken arkadaşlarıyla "The Valley" isimli 20 dakikalık kısa bir film çekti. Jackson okuldan ayrıldıktan sonra Wellington'daki "Evening Post" gazetesinde fotoğraf rötuşçusu olarak çalışmaya başladı. Bir gün işten eve dönerken bir dükkânın vitrinindeki Bolex marka olan 16 mm bir kameraya rastlayan Jackson, bu kamerayı satın almaya karar verdi. Zamanının büyük çoğunluğunu senaryo yazarak ve çektiği kısa filmleri kurgulayarak geçiren Jackson, eve gittiğinde 2500 dolar değerindeki bu kamerayı satın almak için anne ve babasından yardım istedi. Oğullarının sinemaya olan ilgisini destekleyen William ve Joan Jackson da ona yardım etti. Jackson yeni kamerasıyla deneme amaçlı film çekebilmek için birkaç makara film aldı. Ancak daha sonra bu filmleri boşa harcamak yerine bir şeyler çekmeyi istedi. Birkaç arkadaşını çağırıp kısa bir film çekmeye başladı. Film, bir yardım derneği için para toplamaya çalışan, başına aldığı bir darbeden sonra kendini kaynayan bir kazanın içine bulan ve uzaylılar tarafından yenileceğini kavrayan bir adam hakkındaydı. Jackson, bu filmi "en fazla üç-dört makara filmle iki ayda çekebileceği bir film" olarak düşünüyordu. Filmin adı "Giles' Big Day" ("Giles'in Büyük Günü") olacaktı. Ama yönetmen, her ne kadar filmin çekimlerini iki aylık bir süre içerisinde gerçekleştirebileceğini düşünse de, filmin yapımı yaklaşık dört yıl sürdü. Sanatçı, yapım hakkında "Bazen dört hafta hiçbir şey çekmiyorduk. Ben de bu arada birkaç makara filme yetecek kadar para biriktiriyordum. Ardından toplanıp çekimlere devam ediyorduk. Alınan birkaç makara film bir günde bitiyordu. Negatifleri küçük, teneke kutulara koyup annemin buzdolabında saklıyordum. Filmleri bastırmak için gerekli parayı toplayana dek orada bekliyorlardı. Sonraki baskıya bakıp bir sonraki durumda ne çekeceğime karar veriyordum. Dolayısıyla, filmin senaryosu da, yapısı da tamamen tesadüfen gelişti" dedi. Jackson, aldığı birkaç küçük yardım dışında kamerayı idare etmekten set kurmaya, özel efekt yapmaktan karton silahlar tasarlamaya kadar her şeyi kendi başına halletti. Filmin oyuncu kadrosunda bulunan kişilerden yalnızca Craig Smith'in belli bir oyunculuk deneyimi vardı. Jackson, Smith ile 1,5 yıldan fazla süren çekimler gerçekleştirdi. Fransız Yeni Dalga sinemasının tekniklerinden biri olan "kanatlanmayı" kullanarak Giles'in uzaylılarla mücadelesini çekti ve film uzun metraja döndü. Smith, çekimler yaparken evlendi ve dindar biri olan eşi, Smith'i filmi bırakması için ikna ettikten sonra çekimler durdu. Birkaç ay sonra Smith filme geri döndü. Jackson filmi bitirebilmek için Yeni Zelanda Film Komisyonu'ndan yardım almaya çalıştığında, yetkililerle yıllarca sürecek bir mücadeleye girdi. En sonunda "Evening Post"'taki işinden istifa edip, bir sinemacı olabilmek için gereken maddi yardımı alabildi. Komisyon başkanı Jim Booth da sanatçının kararlılığından çok etkilenmişti. "Bad Taste"'in ilk gösterimi 1987 yılındaki Cannes Film Festivali'nde gerçekleşti ve uluslararası film marketinde yoğun bir ilgi gördü. Yönetmenin sonraki projesi "Meet the Feebles" adlı film oldu. Jackson bu film için, "Bad Taste"'in yapımında tanıştığı Danny Mulheron, Stephen Sinclair ve Fran Walsh'dan yardım aldı. O, Mulheron, Sinclair ve Walsh üç hafta boyunca bir odada oturup senaryo yazdılar ve bulabildikleri "en rezil" fikirleri bir araya getirmeye çalıştılar. Jackson, "Meet the Feebles" hakkında "Filmi herkes, o zamanlar büyük bir hit olan Muppet Show'un parodisi olduğunu zannetti. Ama bu yanlış bir fikir. Tamam, fikir en başta oradan çıktı, ama şu anlamda: Bir Muppet Show bölümünü izlediğinizi hayal edin... Şovun sonunda kamera soyunma odasına geçer, Kermit içeriye girer, artık kukla değildir. Kimseye bağlı değildir. Buzdolabına gidip bir bira açar ve 'Of, gerçekten korkunç bir gösteriydi. Bayan Piggy hiç havasında değildi,' der. Bira kutusunu büker, biranın köpüğü çenesinden akar... Bu filmin çıkışı işte böyle bir imge. Bunun ötesinde Muppetlar ile hiçbir ilgisi yok. Aksine insanlar ile ilgili" dedi. Jackson aslında "Meet the Feebles"'a başlamadan önce Stephen Sinclair'in "Braindead" adlı oyununu uyarlamayı planlıyordu. Zombiye dönüştükten sonra çevresindekileri de zombiye dönüştüren bir kadının oğlunun ve sevgilisinin zombilere karşı mücadelesini anlatan filmin yapımından son anda vazgeçildi. O ve arkadaşları, "Braindead" filminin çekimlerine başlamadan önce Robert McKee'den senaryo dersi aldı. Filmin ilk amacı splatter'da doruğa ulaşmaktı. Jackson, Walsh ve Sinclair, "Evil Dead 2" filminin gece yarısı gösterimine gittiler. Orada çok eğlenen üçlü, "Braindead"'in yapımına bu etki ile girişti. Lionel'in elindeki çim biçme makinesi ile bir zombi ordusunu öldürmeye çalıştığı sahnede, çim makinesinin kullanılmasının sebebi Jackson'ın filme "Yeni Zelandalı bir atraksiyon" eklemek istemesiydi. Filmin finalinin çekimleri bir haftadan uzun sürdü. İlk gün boca ettikleri boya ve akçaağaç şurubundan yapılmış olan kanı temizlemeyen ekip, ertesi gün geldiklerinde malzemenin gece boyunca katılaştığını ve yerin bir çeşit yapışkan haline geldiğini gördü. Çekimler bittiğinde yerdeki yapışkanın kalınlığı 1,5 santimetreyi bulmuştu. Bu arada New Line Cinema şirketi, sanatçıya "Elm Sokağı Kabusu" serisinin altıncı filmini yazmasını teklif etti. Jackson senaryoyu yazdı ancak New Line Cinema o zamana kadar başka bir senaryoyu kabul etmişti. "Braindead"'ten sonra Fran Walsh, Peter Jackson'a ünlü Parker-Hulme cinayetini filme uyarlamayı önerdi. Jackson da yapımcı Jim Booth'un fikrini aldı. Üçlü, filmin cinayet ve duruşma yerine kız kardeşler arasındaki ilişkiye odaklanmasını istedi. Parker-Hulme cinayeti olarak bilinen olayda, Yvonne Pauline Parker kendisini arkadaşı Juliet Hulme'den ayırmak isteyen annesini, arkadaşı Hulme ile iş birliği yaparak öldürmüştü. Jackson ve Walsh, davanın yaşandığı dönemdeki gazeteleri okuyup onların eski sınıf arkadaşları ve öğretmenleri ile konuştular. Ayrıca polisler, avukatlar, aile dostları ve psikologlarla da görüştüler. Film, çekimler sona erdikten hemen sonra ölen yapımcı Jim Booth'a adandı. Peter Jackson, 1993 yılında "Cennetin Yaratıkları" filminin dijital özel efektleri için Richard Taylor ve Jamie Selkirk ile iş birliği yaparak Weta Digital şirketini kurdu. "Cennet Yaratıkları" ("Heavenly Creatures") ilk olarak Venedik Film Festivali'nde gösterildi. Jackson'ın yönetimi, oyunculuklar ve özel efektler büyük övgü aldı. Jackson, bu film ile Venedik Festivali'nde En İyi Yönetmen Ödülü'nü aldı. Ayrıca film En İyi Orijinal Senaryo dalında Akademi Ödülü adayı oldu ve "Time", "The Guardian", "The Sydney Morning Herald", "The New Zealand Herald" gibi gazetelerin "Yılın En İyi 10 Filmi" listesine girdi. Finansal açıdan başarılı olamayan "Cennetin Yaratıkları", yine de bazı yerlerde övgüye değer başarılar kazandı. Örneğin Amerika Birleşik Devletleri'nde 57 sinema salonunda sınırlı gösterime giren film, 3 milyon dolar kazandı. Jackson, ertesi yıl Costa Botes ile "Forgotten Silver" adlı bir yarı-belgesel yönetti. Costa Botes filmin belgesel kısımlarını yönetirken, Jackson da sözde McKenzie tarafından filme çekilen kısımları yarattı. Jackson ayrıca Los Angeles'ta Harvey Weinstein'ın da içinde olduğu sahte kısa görüşmeler hazırladı. Film ilk olarak TV ONE kanalında gösterildi. Film ciddi bir belgesel olarak tanıtıldı. Ancak yöneticiler, izleyicilere kısa süre sonra bunun bir oyun olduğunu hatırlatmak zorunda kaldı. 1996 yılında Jackson'ın yönettiği "Sevimli Hayaletler" ("The Frighteners") gösterime girdi. Bu filmin öyküsü, Jackson ve Fran Walsh'un aklına "Cennetin Yaratıkları" filminin senaryosu yazılırken gelmişti. İki üç sayfalık bir tretman yazıp Hollywood'taki yetenek ajanlarına yolladılar. Robert Zemeckis, tretmanı gördükten sonra Jackson ve Walsh'ı 1993 yılının Ocak ayında tam uzunlukta bir senaryo yazmaları için görevlendirdi. Zemeckis, senaryoyu gördükten sonra filmi Jackson'ın daha iyi yöneteceğine inandı. Yürütücü yapımcılığa geçen Zemeckis, filmin dağıtımı için Universal Pictures ile anlaştı. Universal Pictures, filme yapım için 26 milyon dolar ayırırken Jackson ve Zemeckis'e sanatsal kontrol ve filmin son kurgusu için tam yetki verdi. Filmin yapımı altı ay sürdü. Finansal bakımından başarısızlık yaşayan film, genellikle olumlu eleştiriler aldı. Film eleştirmeni Roger Ebert, Peter Jackson'ın protez makyaj tasarımı, bilgisayar animasyonu ve özel efektlerle, heyecanlı bir senaryo yazmaktan daha çok ilgilendiğini yazdı. Jackson, 2001 yılında gösterime giren "" filmine kadar hiçbir filmi yönetmedi. Jackson aslında "Sevimli Hayaletler"'den sonra 1933 yapımı "King Kong" filmini yeniden çekmeyi planlıyordu. Filmin senaryosunu da hazırlamıştı. Ancak Universal Pictures, "Godzilla" (1998) ve "Mighty Joe Young" (1998) filmlerinin gişede başarısız olduğunu görünce filmin yapımını erteledi. Jackson'ın "Yüzüklerin Efendisi" ile ilk olarak Ralph Bakshi'nin 1978 yapımı animasyon filmi izlediğinde tanışmıştı. Jackson 1995 yılında, "Sevimli Hayaletler"'i bitirdikten sonra yeni projesinin "Yüzüklerin Efendisi" romanlarını sinemaya uyarlamak olacağını düşündü. Fran Walsh ile birlikte, Miramax Films'in patronu Harvey Weinstein'la iş birliğine giderek, kitapların telif haklarını 1970'lerden beri elinde tutan Saul Zaentz ile görüştü. "King Kong" filminin yeniden çevrimi rafa kaldırılınca Weinstein'dan destek alan Jackson, Fran Walsh ile bir tretman yazdı. Roman üçlemesinin iki filme uyarlanması ve bütçenin 75 milyon dolar olması konusunda anlaşıldı. Peter Jackson, Fran Walsh ve Philippa Boyens ile 1997 yılında başlayan iş birliği sonucunda Tolkien'in "Yüzüklerin Efendisi" romanlarını iki filme senaryolaştırdı. Ancak New Line Cinema projeye katıldığında, yetkililer bir üçleme yapılması konusunda karara vardı. Jackson, Walsh ve Boyens bu yüzden yeni bir senaryo yazmaya başladı. Jackson, kendisine neden ilk olarak üçlemenin başlangıcı sayılan "The Hobbit" romanlarını senaryolaştırmadığı sorulduğunda ""Hobbit" çok daha basit bir öykü. "Yüzüklerin Efendisi" ise adaptasyonu zor olmasına karşılık çok daha tatmin edici" diye cevap verdi. Ayrıca 1976 yılında "The Hobbit" romanın haklarını satın alan United Artist ile anlaşılamamıştı. "" filminin çekimleri Yeni Zelanda'daki geniş bir alanda 11 Ekim 1999 ve 22 Aralık 2000 tarihleri arasında gerçekleşti. Jackson'ın popüleritesini arttıran "Yüzüklerin Efendisi: Yüzük Kardeşliği", 19 Aralık 2001 tarihinde gösterime girdi. Filmin uyarlandığı romana sadık kalması takdir edildi. Eleştirel ve finansal açıdan çok başarılı olan film, dünya çapında 870,761,744 Amerikan doları kazandı. On üç dalda Akademi Ödülü adaylığı elde etti. En İyi Görüntü Yönetmeni, Görsel Efekt, Makyaj ve Orijinal Beste dallarında ödülü kazandı. Peter Jackson da En İyi Yönetmen dalında ödüle aday oldu. ""'nin yapımı 11 Ekim 1999 ve 22 Aralık 2000 tarihleri arasında, serinin diğer iki flmi ile birlikte gerçekleşti. "Entertainment Weekly" dergisindeki bir makalede, Jackson ve New Line şirketinin filmin son kurgusu yüzünden tartışma yaşadıkları yazıldı. Film, ilk olarak 17 Aralık 2002 tarihinde Birleşik Krallık'ta gösterime giren film, ilk üç gününde 61,5 milyon dolar kazandı. Dünya çapında ise toplamda 925,282,504 dolar elde etti. En İyi Film, Sanat Yönetimi - Set Tasarımı, Kurgu ve Ses dallarında Akademi Ödülü adayı olan film, En İyi Görsel Efekt ve Ses Kurgusu dallarında ödülü kazandı. Ayrıca İngiliz sinema dergisi "Empire" tarafından da 2002 yılının En İyi Filmi seçildi. Rotten Tomatoes sitesinde de %97 reytinge sahip oldu. ""'nün çekimleri 2000 yılında gerçekleşti. Filmin galası 1 Aralık 2003 tarihinde Jackson'ın doğduğu kasaba olan Wellington'daki Embassy Sinema Salonu'nda yapıldı. Jackson konu ile ilgili "New Line bana söz verdi ve ben sözlerinde durmaları için elimden geleni ardıma koymayacağım. Bu ülke bir dünya prömiyerini hakediyor ve bunun son filmle olması en mükemmeli" demişti. Film, gösterime girdiği ilk gün 34,5 milyon Amerikan doları kazandı. Dünya çapında ise toplamda 1,119,110,941 Amerikan doları kazandı. Rotten Tomatoes sitesinde %94 reytingin sahibi oldu. En İyi Film, Yönetmen, Uyarlama Senaryo, Orijinal Beste, Şarkı, Görsel Efekt, Sanat Yönetimi, Kostüm, Makyaj, Ses Miksajı ve Film Kurgusu dallarında Akademi Ödülü adayı oldu. Film aday olduğu bütün kategorileri kazandı ve "Baba II" ("The Godfather Part II", 1974) filminden sonra En İyi Film ödülünü kazanan ikinci devam filmi oldu. Jackson, En İyi Yönetmen, Film ve Uyarlama Senaryo dallarında ödülü kazandı. Ayrıca Jackson'ın kurucularından biri olduğu Weta Digital şirketi, "Yüzüklerin Efendisi Üçlemesi"'ndeki çalışmasıyla Akademi Ödülü kazandı. Universal Pictures, Peter Jackson'a ikinci kez 1933 yapımı "King Kong" filmin yeniden çekmesini teklif etti. Jackson, bu film için 20 milyon dolarlık bir kontrat imzaladı. Ayrıca gelirlerin %20'sini filmin yapımcılarından olan eşi Fran Walsh ile paylaşmayı kabul etti. Jackson, filmi kendi ülkesi Yeni Zelanda'da çekti. Filmin özel efektlerini Jackson'ın şirketi Weta Digital hazırladı. Film, 14 Aralık 2005 tarihinde gösterime girdi ve ilk hafta sonunda 50.1 milyon dolar kazandı. 200 milyon Amerikan dolarından daha fazla bir bütçeye sahip olan film, dünya çapında toplamda 550,517,357 Amerikan doları elde etti. En İyi Görsel Efekt, Ses Miksajı, Ses Kurgusu ve Sanat Yönetimi dallarında Akademi Ödülü'ne aday olan "King Kong", Sanat Yönetimi dışında aday olduğu bütün kategorileri kazandı. Peter Jackson, Alice Sebold'un "Cennetimden Bakarken" adlı romanının uyarlamasıyla 2004 yılının Nisan ayında ilgilenmeye başladı. Jackson, Fran Walsh ve Phillippa Boyens ile yazdığı 120 sayfalık senaryo taslağını 2006 yılının Ekim ayında bitirdi. 2007 yılının Nisan ayında senaryoya son şekli verildi. Yapımcı şirket DreamWorks Pictures filme 70 milyon dolar bütçe ayırdı. Filmin yapımı 2007 yılının Ekim ayında başladı. Filmin 13 Mart 2009 tarihinde gösterime gireceği duyuruldu ama "ödül sezonu" için filmin gösterim tarihi 11 Aralık 2009 tarihine ertelendi. Teknolojideki ilerlemelerden dolayı üç boyutlu bir film çekmek isteyen Jackson, Steven Spielberg ile iş birliği yaparak Georges "Hergé" Remi'nin çizgi romanı "The Adventures of Tenten"'i uyarlamayı kabul etti. Jackson ve Spielberg öykünün üçleme olması konusunda anlaştı. Projenin ilk filmi olan ""'u Spielberg'in yöneteceği, ikinci filmin ise Jackson tarafından yönetileceği açıklandı. Jackson ve Spielberg, bir aksilik olmazsa üçüncü filmi birlikte yönetmeyi planladıklarını umut ettiklerini söyledi. Peter Jackson ve Fran Walsh, "The Hobbit" filmini çekmekle 1995 yılında ilgilenmeye başladı. Harvey Weinstein, "The Hobbit" romanlarının film haklarını elinde bulunduran Saul Zaentz ile tanıştığında, filmlerin dağıtım haklarının United Artist'te bulunduğunu öğrendi. ve şirket hala aktif durumdaydı. Bu yüzden Harvey Weinstein'ın romanların hakları alma çabası başarısızlık ile sonuçlandı. Weinstein da Jackson'a "Yüzüklerin Efendisi" romanlarını uyarlamasını teklif etti. Sonunda New Line Cinema, "Yüzüklerin Efendisi"'nin yapımcılığını üstlendi. "The Hobbit"'in haklarını alan şirketin bu anlaşması 2010 yılında sona erecekti. 2006 yılının Eylül ayında, United Artist'in sahibi Metro-Goldwyn-Mayer, New Line ve Jackson'ın "The Hobbit" filmini yapmak ile ilgilendiğini açıkladı. Peter Jackson, 2005 yılında New Line Cinema'yı ilk filmin hesaplarındaki tutarsızlık ve para çaldıkları gerekçesiyle mahkemeye verdi. Jackson, "" filminin DVD ve gişe gelirlerinde hakkı olduğunu; ancak New Line Cinema'nın bu ödemeyi en aza indirebilmek için alt dağıtımcılara yaptığı film satışlarının gelirlerini yarı yarıya az göstermiş olduğunu iddia etti. Davadan rahatsız olan şirketin kurucularından Robert Shaye, 2007 yılının Ocak ayında Jackson'ın bir daha asla New Line Cinema için film yapmayacağını söyledi ve Jackson'ı açgözlülükle suçladı. "The Hobbit" filmleri için Jackson'ı isteyen MGM patronu Harry Sloan, projeyi geliştirmeyi durdurdu. Ağustos ayında, yönetmen ile ilişkilerini düzeltmeye çalışan Robert Shaye, ona saygı duyduğunu ve "The Hobbit" projesinin içinde görmeyi istediğini söyledi. Ertesi ay New Line Cinema, belgelerde usulsüzlük yapmaktan dolayı 125,000 Amerikan doları cezaya çarptırıldı. 18 Aralık 2007'de, Peter Jackson'ın "The Hobbit" ve onun devam filminin yürütücü yapımcısı olacağı duyuruldu. Jackson projeyi yönetmek istememesini ise, bu filmlerin "Yüzüklerin Efendisi" kadar iyi olmadığını söylerek açıkladı. Filmi yönetmesi için 2008 yılının Nisan ayında daha önce romanların ve filmlerin büyük bir hayranı olduğunu söyleyen Guillermo del Toro ile anlaşıldı. Del Toro, Jackson, Walsh ve Boyens 2008 yılının Ağustos ayında bir senaryo yazdı. Senaryo taslağının yazımı 2009 yılının Mart ayında sona erdi. Çekimlerin 2010 yılı boyunca Yeni Zelanda'da gerçekleştirilmesi ve Del Toro'nun da Matamata'daki Shire setini yenilemesi bekleniyordu. Ancak 2010'nun başlarında yapımın sürekli ertelenmesi yüzünden del Toro projeden çekildi ve bir ay sonra Jackson tekrar yönetmen koltuğuna oturmak için görüşmelere başladı. 15 Ekim'de yönetmen olacağı kesinleşti ve filmin Yeni Zelanda'da çekileceğini doğruladı. Film yapımına 20 Mart 2011'de başlandı. Temmuz 2012'de Jackson Facebook sayfasından iki bölümden oluşması planlanan "Hobbit" serisinin üç film olacağını açıkladı. Çekimler ekip başladıktan 266 gün sonra bitti. Jackson, "Bad Taste" filminin yapımı sırasında tanıştığı Fran Walsh ile 1987 yılından bu yana beraberdir. Jackson yönettiği bütün filmlerin senaryolarını Fran Walsh ile birlikte yazdı. Jackson ve Walsh'un ilk çocuğu olan Billy Jackson, 1995 yılında doğdu. İkinci çocukları olan Katie Jackson ise, Billy'den bir yıl sonra, 1996 yılında doğdu. Yeni Zelandalı yönetmen verdiği bir röportajda çocukları Billy ve Katie Jackson'ın sık sık kendisinin ilk dönem filmleri olan "Bad Taste", "Meet the Feebles" ve "Braindead"'in eski VHS kopyalarını izlediğini söyledi. Jackson, filmlerin görüntü kalitesini ve aktarımlarının kötü olduğunu düşündüğü için onları elden geçirmeyi düşündüğünü de belirtti. Korku filmleri çekmeyi çok seven yönetmen, bu konu hakkında "Küçük bütçeli bir korku filmi yapıyor olmanın en harika yanı, o filmi küçük bir izleyici kitlesi için yapıyor olduğunu bilmek. Ve Amerikan izleyicileri bu filme gelip gelmeyeceğini önemsememek..." dedi. Ayrıca çeşitli yardım faaliyetlerinde de bulunan Jackson, 2006 yılında Hücre Araştırmaları'na 500,000 Yeni Zelanda doları bağışladı. 2007 yılında ise Wellington'daki bir kiliseyi yıkımdan kurtarmak için yaklaşık 10 milyon dolar vererek satın aldı. Peter Jackson, kendi filmlerinde ve arkadaşlarının filmlerinde bazı küçük rollerde yer aldı. Örneğin "Braindead"'te cenaze kaldırıcısının yardımcısını, "Cennet Yaratıkları"'nda Juliet Hulme tarafından öpülen sokak serserisini, "Sevimli Hayaletler" filminde Michael J. Fox'un canlandırdığı Frank Bannister'a çarpan adamı oynadı. ""'nde havuç yiyen sarhoş Bree vatandaşı Albert Dreary'yi canlandırdı. Devam filmi ""'de mızrak atan bir savunucuyu oynadı. ""'nde Legolas'ın uyarı ateşiyle kazara ölen korsan gemisindeki baş tayfayı oynadı. "King Kong"'ta da Kong'u topa tutanlardan birini oynadı. "Sıkı Aynasızlar" filminde de çılgın bir Noel Baba'yı oynadı. Peter Jackson'ın oğlu Billy Jackson, doğumundan beri anne ve babasının filmlerinde cameo rollerde yer aldı. Billy, "Sevimli Hayaletler", "Yüzüklerin Efendisi Üçlemesi" ve "King Kong"'ta yer aldı. Katie Jackson da "Yüzüklerin Efendisi Üçlemesi" ve "King Kong"'ta ufak roller oynadı. Jackson'ın anne ve babası, "Yüzüklerin Efendisi" filmlerinin yapımı sırasında öldü. Jackson, 2002 yılında sinema dergisi Premiere'nin yıllık En Güçlü 100 Kişi listesinde 41. oldu. Derginin 2003 yılında yağtığı listede ise 20. sırada yer aldı. 2004 yılındaki listede 6. oldu. 2005 yılındaki En Güçlü 50 Kişi listesinde 1. sırada yer alırken, ertesi sene 11. oldu. 2003 yılının Mart ayında Avustralya'daki "Empire" dergisi tarafından yılın adamı seçildi. 2005 yılında Birleşik Krallık'taki "Empire" dergisi tarafından Tüm Zamanların En İyi 7. Yönetmeni seçildi. Jackson, 1993 yılında kurduğu Weta Digital şirketinin bölümleri olan Weta Workshop, Weta Productions, Weta Collectibles ve Park Road Post Production'ın sahiplerinden biridir. Jackson, 27 Eylül 2007 tarihinde üç video oyunu için Microsoft Game Studios ile ortaklık yapma konusunda anlaştı. Peter Jackson, Microsoft ile iş birliği yaparak Wingnut Interactive adlı yeni bir oyun stüdyosu kurdu. Jackson, Bungie Studios ile iş birliği içinde "Halo: Chronicles" adlı oyunun yardımcı yazarlığını, yardımcı tasarımcılığını, ve yardımcı yapımcılığını yaptı. Güray Süngü Güray Süngü, 1976, Kadırga, İstanbul doğumlu öykü ve roman yazarı. İlk öğretime Kadırga İlkokulunda başladı. Çocukluğu Ayasofya ve Sultanahmette geçti. Gedikpaşa’da esnaf olan babası sayesinde çalışma hayatını erken yaşta tanıdı. Üniversiteden mezun olana kadar bütün tatillerini Kapalıçarşı’da geçirdi.İlk eserlerini Hece Edebiyat Dergisi'nde yayınlamıştır. Sonraki yıllar Hece Öykü, Aykırı Edebiyat, Vivo Edebiyat, Kaçak Yayın, E-Edebiyat, Özgür Edebiyat, Ada, İtibar, Post Öykü ve İzdiham dergilerinde de kısa öyküler yazmıştır. Üniversite eğitimini Uludağ Üniversitesi’nde aldı. İktisat fakültesinde okudu. Mezuniyetinden sonra özel sektörde çalışmaya başladı. 2009 yılına kadar çeşitli sektörlerde görev aldıktan sonra, yayın sektörüne geçti. İlk romanı "Dördüncü Tekil Şahıs" 2006 yılında yayınlanmıştır. İkinci romanı "Pencereden" aynı yıl okuruyla buluşmuştur. Güray Süngü Düş Kesiği adlı üçüncü romanını 2010 yılında yayınlamış, Düş Kesiği "Oğuz Atay roman ödülü"nü kazanmıştır. Yazarın ilk öykü kitabı "Deli Gömleği" 2010 yılında yayınlanmıştır. Yazarın 2011 yılında yayınlanan dördüncü romanı "Kış Bahçesi" 2011 Türkiye Yazarlar Birliği roman ödülüne değer görülmüştür. Güray Süngü 2012 yılında "Hiçbir Şey Anlatmayan Hikayelerin İkincisi" adlı ikinci öykü kitabını yayınlamıştır. 2014 yılında Köşe Başında Suret Bulan Tek Kişilik Aşk adlı öykü kitabı yayınlanmıştır. Deli Gömleği ve Hiçbir Şey Anlatmayan Hikayelerin İkincisi adlı kitaplarındaki öyküleri nedeniyle 2014 yılında Necip Fazıl Hikâye Ödülüne değer görülmüştür. 2015 yılında Mehmet'i Sakatlayan Serçe Parmağı adlı romanı yayınlanmıştır. 2016 yılında Vicdan Sızlar adı altında öyküleri ve İnsanın Acayip Kısa Tarihi adlı uzun hikâyesi kitaplaşmıştır. 2018 yılında 14. Kristal Lale ödüllerinde yılın edebiyatçısı seçildi. BP BP plc (, ) Britanyalı enerji şirketi ve çok uluslu petrol şirketidir. Merkezi Birleşik Krallık'ın başkenti Londra'dadır. Şirket dünyadaki en büyük özel enerji şirketlerinden biridir ve dünyanın en büyük altı enerji şirketi arasındadır. 1908 yılında Anglo-Persian Oil Company olarak kurulmuştur. 1954'te British Petroleum adını almıştır. Ä°ktibas İktibas, 1 Ocak 1981'de yayın hayatına başlayan bir dergidir. Derginin kurucusu, Ercümend Özkan'dır. Dergi, 12 Eylül Darbesi'nden 3 ay sonra yayın hayatına başlamıştır. "Fikir veren dergi" sloganını taşıyan dergide, İslamî, siyasî, güncel konularla ilgili yorum, kavram ve düşünce yazıları yer almıştır. Dergi, ilk yıllarında İslamî çevrelerde yoğun ilgi ile karşılanmıştır. Derginin bazı sayıları toplatılmış, Ercümend Özkan da, bu sayılardaki yazıları yüzünden birkaç kez hapis ve para cezasına çarptırılmıştır. 1987 yılında Özkan'ın kalp krizi geçirmesi üzerine iki yıl yayınına ara veren İktibas, 1989 yılı sonunda yeniden yayın hayatına başlamıştır ve o tarihten bu yana da yayınını sürdürmektedir. Özkan'ın 24 Ocak 1995'teki vefatından sonra aynı düşünsel çizgisini sürdüren dergi, bir çokları tarafından, Türkiye'teki İslamcı tezleri en özgün, radikal ve sahih temeller üzerinde savunan yayın organı olarak bilinmektedir. Derginin en çok tartışma yaratan tezleri arasında, tasavvufun 'bir ayrı din', demokrasinin 'hevaya uyma rejimi', hadislerin "peygamberin sözleri değil, peygambere ait olduğu söylenen sözler", özgürlük ve insan hakları kavramlarının İslam-dışı olduğu yer almaktadır. Türkiye'de radikal İslamcı kategorisine giren dergilerin en kıdemlisi olan İktibas Dergisi, İslam'ın bir yaşam tarzı olduğu ve İslam'ın birincil ilkesi olan Tevhid'in sadece bir inanç şiarı değil, aynı zamanda toplumsal ve siyasal hayatı düzenleyen bir ilke olduğu düşüncesini savunmaktadır. Bu yüzden, derginin güncel olaylarla ilgili yaptığı alıntıların büyük çoğunluğu, siyasi gelişmelerin yorumlanması ve İslamî açıdan değerlendirilmesi amacına matuftur. Bununla birlikte, İslam'ın hayatın içinden anlaşılması ve yaşanması gerektiği konusundaki hassasiyet de dergi sayfalarına yansımaktadır. Teknolojik gelişmeler, ilmî çalışmalar veya buluşlar, sağlık haberleri gibi hayatın içinden birçok konu da okuyucunun bilgisine sunulmaktadır. Douglas A-1 Skyraider A-1 Skyraider ("The Douglas A-1 Skyraider") Amerikalı tek kişilik bombardıman uçağıdır. 1950, 1960'lar ve 1970'lerin ilk dönemlerine dek kullanılmıştır. Jet çağında başlayan yaşamı uzun bir süre devam ederek uzay çağına dek sürmüştür. Havacılık camiasında çeşitli isimler verilmiştir. Bunlardan bazıları; Spad (I. Dünya savaşında bir modelin ismiydi.); Able Dog (okunuş AD); the Destroyer; Hobo (USAF 1st Air Commando/Special operations Squadron'un telsiz çağrı kodu); Firefly (602. ACS/SOS); Zorro (22nd SOS); The Big Gun; Old Faithful; Old Miscellaneous; Fat Face (AD-5/A-1E sürümü); Guppy (AD-5W sürümü); Q-Bird (AD-1Q/AD-5Q versiyonları); Flying Dumptruck (A-1E); Sandy (Araştırma ve kurtarma amaçlı helikopter görevleri); Crazy Water Buffalo (Güney Vietnamlıların ismi) Vietnam ve Kore savaşlarında görev almışlardır. Janus Janus, bir yüzü sağa, bir yüzü sola bakan iki yüzlü Roma tanrısıdır. Bu tanrının resmine Roma paralarında rastlanır. Janus'a ait olan bu resimde yüzlerden biri kentten içeri girenlere, öteki ise kentten çıkanlara bakar. Böylece kent güvenlik içinde yaşamasını sürdürür. Batı dillerinde Ocak ayını anlatan January, Janvier, Januar gibi sözcükler Janus'tan gelir. Bunun nedeni Ocak ayının bir yönüyle geçen yıla, bir başka yönüyle de gelecek yıla bakmasıdır. Bu benzerlik Ocak ayının İngilizcede january biçiminde adlandırılmasına yol açmıştır. Elbette Türkçedeki ocak sözcüğü bambaşka bir kökten gelmektedir. Ian Hacking olasılık kavramını da Janus yüzlü olarak niteler. Bunun nedeni olasılığın iki yüzlü bir kavram oluşudur. Bu yüzlerden biri olayların gerçekleşmesiyle ilgili sıklığı ise öbürü de buna duyulan inanç yeğinliğidir. Bunlar ise birbirlerinden çok farklıdırlar. Aralarındaki temel fark, birincisinin nesnelliği, ikincisinin ise öznelliğidir. Öznellik ile nesnelliğin ayrılabilirliğine dayalı olan bu savı anlayabilmek için şu durumlar örnek olarak gösterilebilir: "Yazı gelme olasılığı 1/2'dir" sözünde olasılık bir para atımı deneyinde uzun dönemli yazı gelme sıklığını gösterir; ki bu nesnel nitelikte olup kişiden kişiye değişmez. Herkes bir para atma deneyinde yazı gelme olasılığının 1/2 olduğunu çıkarımlayabilir. Oysa "Bugün yağmur yağma olasılığı 1/2'dir" sözünde sıklıkla ilgili hiçbir özellik yoktur, bu söz ile bütünüyle öznel bir gerçeklik dile getirilmektedir. Söz konusu sayı (1/2 sayısı) yağmurun yağacağı yönündeki inancın yağmayacağı yönündeki inanç ölçüsünde güçlü olduğunu dile getirir. Hava raporunu almış ve yağmur yağmayacağını öğrenmiş biri ise bu olasılığı sıfır olarak niceleyebilir, çünkü yağmurun yağacağına hiç inanmayabilir. Görüldüğü gibi, burada sıklık değil, inanç yeğinliği söz konusudur. Öyle olduğu için de bu konudaki olasılık kişiden kişiye değişir, öznel nitelikte bir gerçeklik olarak kendisini ortaya koyar. Soyut ve somut yönlerinin varlığı da gerçekliğin Janus yüzlü olduğunu gösterir. Örneğin üzüntü ve gözyaşı tek bir gerçekliği gösteren iki ayrı yüzdür, yüzlerden biri somut olanı, öteki ise soyut olanı gösterir. Bu nedenle üzüntü ve gözyaşı olarak kendisini sergileyen yaşantı da Janus yüzlü olarak nitelendirilebilir. Işık hızının değişmezliği ilkesi Işık hızı, boşlukta her zaman aynı hızla ilerler. Bu hız saniyede tam olarak 299.792.458 metredir (yaklaşık 3x10 metre/saniye) ve "c" olarak gösterilir. 1887 yılında Albert Michelson ve Edward Morley adındaki iki fizikçi tarafından bir dizi deneyle Etherin dünyaya göre hızı ölçülmüş ve başarısızlıkla sonuçlanmıştır. Bu deneyler Michelson-Morley deneyleri olarak anılır. Michelson-Morley deneyleri ışık hızının değişkenliğini kanıtlamak üzere kurulmuştur. Deneylerin başarısızlığı, ışık hızının tüm başvuru çerçevelerine göre aynı olduğunu kanıtlar. Bu da Einstein'ın özel görelilik kuramının ikinci ilkesi olarak geçmektedir. McDonnell Douglas MD-80/MD-90 McDonnell Douglas MD-80 ve MD-90 çift motorlu, orta sınıf ve tek koridorlu ticari jet uçağı. Her ikisi de DC-9 adlı modelden türetilmiştir. MD-80'ler 1980 yılında piyasaya sunulmaya başlanmasının ardından, 1989 yılında da MD-90'lar geliştirilmiştir. Her iki uçağın da yolcu kapasitesi aslen 140 iken, 172 yolcuya kadar çıkarılabilmekteydi.İlk ticari yolculuğuna Swissair ile çıkan uçak, 1998 yılında ise yerini Boeing 717'ye bıraktı. 717'nin orijinal ismi MD-95 olmasına karşın McDonnell Douglas—Boeing şirketlerinin birleşmesi sonrası yeniden adlandırıldı. 23 Mayıs 2006 tarihinde son iki Boeing 717 siparişinin teslimi ile DC-9 uçak ailesinin 41 yıllık üretim süreci sona ermiştir. DC-9 ailesi havacılık tarihinin en çok satan uçak modellerinin başında gelir. 5,000'in üzerinde üretilen Boeing 737 ve 3,200 civarı bir sayıda üretilen Airbus A320'den sonra 2,400 adet ile tüm zamanların en çok satan üçüncü model ailesi durumundadır. Douglas Aircraft firması bu modelin öncüsü sayılabilecek DC-9 modelini 1960lı yıllarda, yüksek yolcu kapasiteli DC-8'lerin dışında ürün gamını genişletmek için bir alternatif olarak üretmeye başladı. DC-9'un tasarımı tamamen yenilikçiydi. Gövdeye monte edilmiş iki turbofan jet motor ve T şeklindeki kuyruk yapısı, bu modelin karakteristik özellikleri arasında yer almaktadır. MD-80 modeli DC-9'un ikinci neslini oluşturmaktaydı. Orijinal adıyla DC-9-80 olarak adlandırılmış bu uçak, ilk kez 1980 yılında hizmete girdi. Onu 1995 yılında hizmete giren MD-90 takip etti. Bu model serisinin son çeşidi MD-95 Boeing ile birleşmenin ardından Boeing 717 olarak anılmaya başlandı. MD-80, 1980 yılında hizmete giren, orta-sınıf ve orta büyüklükteki bir modeldi. Verimli çalışan küçük boyutlu kanatlara ve ekonomi sınıfında yer alan yenilikçi yan yana 5 koltuk içeren oturma düzenine sahipti.Bir önceki model DC-9-50'ye göre daha uzun ve daha büyük bir maksimum kalkış ağırlığına sahipti. Uçak sık sık yapılan kısa mesafe uçuşlarında kısa aralıklarla kullanmak için uygundu. Yolcu kapasitesi 130 ila 172 arasında değişiyordu. MD-80'in geliştirilmesine 1970'lerde MD-9-50'ye olan yüksek talep üzerine başlandı.Yeni nesil Pratt & Whitney JT8D yüksek bypass motorları kullanıldı. DC-9-55 adlı bir ara model hazırlandı. Sonrasında ilk DC-9-80 siparişi 1977 yılında Swissair firması tarafından 15 kesin 5 opsiyonlu olmak üzere verildi. Bir önceki model DC-9-50'ye göre gövde 4,34 m(14 ft. 3 in) daha uzun olarak tasarlandı. Kanatların bağlantı noktaları üzerinde değişikliğe gidildi ve kanatların genişliği %28 oranında arttırıldı. İlk uçuşunu 19 Ekim 1979 tarihinde gerçekleştirdi. 1980 yılında servise girdikten üç yıl sonra, bir pazarlama hamlesiyle ismi MD-80 olarak değiştirildi. Böylece serinin uçakları DC-9-80/81/82 yerine MD-80/81/82 isimlerini aldılar. MD-88 ve MD-90 ise yalnızca bu isimlerle lanse edildiler. MD-80'in zamanındaki en büyük rakipleri Boeing 737-400 ve Airbus A320 idi. Aerodinamik ve gövde yapısı bakımından çok sayıda yenilik içeren uçak, eskisine göre daha sessiz,güçlü ve hafif bir motora sahipti. Üretimine 1998 yılında son verildi. Bugün halen American Airlines (301), Delta Air Lines (133), Alitalia (72), Scandinavian Airlines System (44), Japan Airlines (42),Spanair (37), Iberia Airlines (30), Saudi Arabian (29, MD-90 only), Aeroméxico (28), China Southern Airlines (24), Allegiant Air (24), Avianca (17) Onur Air (9), ve yaklaşık 70 kadar daha küçük çaplı firma tarafından kullanılmaktadırlar. Öte yandan 2000 yılından itibaren eskimekte olan çok sayıda uçak emekli edilmeye başlanmıştır. MD-94X başta olmak üzere seri üretime geçirilmemiş çok sayıda varyantı da bulunmaktadır. MD-88'den 5 feet daha uzun bir gövde ve yeni IAE V2500 motorlara sahip olan MD-90 , 1995 yılında serinin yeni ürünü olarak ortaya çıktı. Öncüsüyle aynı elektronik sistemlere(Glass Cockpit) sahip olan bu uçak, tercihen değişen 153 ila 172 arasında bir maksimum yolcu kapasitesine sahipti. 1989'da duyrulan,1993'te ilk kez uçan ve 1995'te havayollarında hizmete giren MD-90 -30 ve -30ER olmak üzere iki farklı versiyona sahipti. -30 versiyonun 2,400 mil'lik (3680 km) bir menzili vardı. Daha yüksek bir brüt ağırlığa sahip olan -30ER, fazladan yakıt deposu sayesinde 2,750 mil'e (4,426 km) yaklaşan bir menzile sahipti. Daha yüksek menzile sahip olan -50 sürümü tasarlandıysa da sipariş veren olmamşıtır. McDonell Douglas firmasının Boeing ile birleşmesinin ardından, 737-800 ile aynı segmentte olan uçağın üretimine 2001 yılında son verildi. Son 20 MD-90 Trunkliner programı kapsamında Çin'e satıldı. MD-90 , satılan 117 uçak ile DC-9 serisinin en başarısız uçağı olarak kayda geçti. MD-90'Ä±n en ciddi rakipleri Airbus A320 ve Boeing 737-800 idi. Ağustos 2006 itibarıyla,toplam 110 MD-90 çeşitli havayollarında hizmet vermektedir;China Eastern Airlines (9), China Southern Airlines (13), Japan Airlines (16), Lion Air (5), Saudi Arabian Airlines (29), Uni Air (11), Blue1 (3), Hello (6), Iceland Express (2), Nordic Regional (2) ve Delta Air Lines (16). "Ana Madde: Boeing 717" MD-95, o sıralar 30 yaşlarına ulaşan erken dönem DC-9 modellerinin yerini almak için tasarlandı. Proje özgün DC-9 tasarımını modern taşımacılık ilkeleriyle buluşturmayı amaçlamaktaydı. DC-9-30 modeline göre oldukça uzun ve yeni nesil Rolls-Royce BR715 motorlarına sahip olacak şekilde tasarlanan uçak, Boeing ile yaşanan birleşme sonucunda Boeing 717 olarak adlandırıldı. 1998-2006 yılları arasında 156 Boeing 717 üretildi. MD-80/90 serisi genelde güvenli bir uçak olarak addedilse de yatay sabitleyicilerinin krikolarının T-kuyruk yapısı sonucu sorun çıkartabileğinin Alaska Havayolları kazası sonrası anlaşılmasının arkasından, önerilen servis kontrolü sıklığı arttırlımıştır. Ayrıca büyük kardeşi McDonell Douglas MD-11'in karıştığı Swissair 111 nolu uçuş kazasının ardından, izolasyon boşluklarının yanmaya elverişli olduğu görülerek ekstra önlemler alınmıştır. ! colspan="3" style="background: #fff4a7" | Piston-motorlu ! colspan="3" style="background: #fff4a7" | Jet motorlu ! colspan="3" style="background: #fff4a7" | GeliÅŸtirilmeyen Guatemala (ÅŸehir) Guatemala şehri, Guatemala'nın başkentidir. Nüfusu 2,541,581'dir. Aynı zamanda merkezi Amerika'nın en büyük şehridir. Sıcaklık yıl boyunca 10-25 derece arasındadır. Şehir eski Maya uygarlığının şehirlerinden olan Kaminaljuyu'nun üzerine kurulmuştur. Şehrin tarihi bulunan arkeolojik verilere göre 9,000 yıl öncesine kadar iner. İspanyol kolonize döneminde Guatemala şehri küçük bir kasaba idi. İspanyolların Orta Amerika'daki merkezi şehri oldu. İlk manastırı olan "El Carmen", İspanyol misyonerler tarafından 1629 yılında inşa edildi. İspanya kralı III. Charles tarafından 1775 yılındaki depremde tamamen yerle bir olan şehir bugünkü yerine taşındı. 1821 yılında Orta Amerika'nın İspanya'dan bağımsızlığının ilanı sonucu Birleşik Orta Amerika Vilayetlerinin baş şehri oldu. Serenli, Niksar Serenli, Tokat'ın Niksar ilçesine bağlı kasaba, eski adı Avara'dır. Eski adı olan Avara'nın anlamı hakkında çeşitli rivayetler vardır ki en rağbet göreni bu beldeyi kuranların Avar Türkleri olduğu ve isminin zamanla değişerek avara halini aldığıdır, Tokat yöresinde avara adını taşıyan başka yerlerin olması ve tarihçilerin anlatımları bu ilk tezin daha doğru olduğunu düşündürmektedir, bir başka rivayet ise Romalıların zulmünden kaçan ilk Hristiyanların saklanmak için bu bölgeyi seçmeleri ve avara adının Latincede ötedeki yer, gizli yer gibi bir anlam ihtiva ettiğinin belirtilmesidir. Belde 1999 yılında belediye statüsü kazanmıştır. Niksar'a 14, Tokat'a 65Â km mesafededir. World Trade Center (anlam ayrımı) World Trade Center aşağıdaki anlamlara gelebilir: Dušan Šestić Dušan Šestić (Sırp: Душан Шестић, 1946, Banyaluka), Bosnalı Sırp besteci. Intermeco adlı ülkedeki etnik grupları övmemek için sözsüz yazılmış Bosna-Hersek ulusal marşını yazmışsa da bu marş Boşnaklar arasında kullanılmamaktadır. Kızı Marija Šestić 2007 Eurovision Şarkı Yarışması'na Bosna-Hersek adına katılmış ve "Rijeka Bez Imena" şarkısıyla 11. olmuştur. Marmara Üniversitesi Fen Bilimleri Enstitüsü Marmara Üniversitesi Fen Bilimleri Enstitüsü, Marmara Üniversitesi rektörlüğüne bağlı olarak lisansüstü eğitim-öğretim yapılan yükseköğretim kurumu. Marmara Üniversitesi Fen Bilimleri Enstitüsü, 41 Sayılı Kanun Hükmünde Kararname ile Marmara Üniversitesi rektörlüğüne bağlı olarak 10 Temmuz 1982 tarihinde kuruldu. Marmara Üniversitesi'nin Mühendislik Fakültesi, Teknik Eğitim Fakültesi, Fen-Edebiyat Fakültesi ve Atatürk Eğitim Fakültesi'nin Fen Bilimleri ve Müzik Eğitimi ile ilgili Anabilim Dallarında yüksek lisans ve doktora düzeyinde eğitim ve öğretim, bilimsel araştırma ve uygulama yapılması amaçlanan çalışmalarına Mart 1983 tarihinde başlandı. Enstitünün müdürü Prof. Dr. Bülent EKİCİ'dir. Aşağıdaki tabloda Ağustos 2006 tarihi itibarıyla aktif lisansüstü programları yer almaktadır. Antikomünizm Antikomünizm ya da komünizm karşıtlığı, kapitalist görüşlere karşı olan ve aksinin gerçekleşebileceğini öneren komünizm düşüncesine karşı olarak komünist sistem ve görüşlerin yayılımını engelleme çalışmalarıdır. Bununla birlikte Marksist-Leninist politikaların 20. yüzyılda dünya üzerine söz sahibi olması üzerine, bu politikalara karşı olan görüşleri ifade eden bir terimdir. Başlangıcı fikirsel olarak Karl Marx ve Friedrich Engels'in komünizm ile ilgili düşüncelerini açıkladığı döneme denk gelse de, somut olarak Rusya Sovyet Federatif Sosyalist Cumhuriyeti'nin ve yeni sistem arayışı içerisinde olan savaş yorgunu Asya devletlerin katılımıyla 1917-1922 aralığında kurulan Sovyetler Birliği dönemine dayanır. II. Dünya Savaşı öncesi ve savaş sırasında Adolf Hitler ve Benito Mussolini gibi milliyetçi liderler anti-komünist politikalar izlemiş, savaş sonrasında ise Amerika Birleşik Devletleri (ABD) en belirgin karşı çıkışı yaparak NATO'nun kurulmasına ön ayak olmuş ve bütün dünya ülkelerinde antikomünizm faaliyetlerine destek vererek bu eylemlerin birer parçası olmuştur. Bu gelişme üzerine sosyalist ülkeler bir araya gelerek Varşova Paktı adlı askerî ve siyasal birliği oluşturmuştur. Antikomünist politikalar Avrupa'da hâlen zaman zaman devam etmektedir. Örneğin Avrupa Konseyi Parlamenterler Meclisi 25 Ocak 2006 tarihindeki kış oturumunda ""totaliter komünist rejimleri kınadığını"" açıklamıştır. Bununla birlikte Avrupa Parlamentosu 2008 yılında 23 Ağustos gününü ""20. yüzyıl Nazi ve komünist suçlar için Avrupa çapında anma günü"" yapma önerisinde bulunmuştur. ""Antikomünizm"" ve ""Antisosyalizm"" kavramları terim olarak 1840'lı yıllarda ilk kez kullanılmaya başlanmıştır. Dönemin mülk sahibi sınıfları ve muhafazakârları, mülkiyetin paylaşılması gerektiğini söyleyenlere karşı bu bu tanımı kullanmıştır. Ardından Karl Marx ve Friedrich Engels'in 1848'de ünlü Komünist Manifesto adlı eserini yayınlaması ve 1848 Devrimleri ile birlikte toplumda yer edinen komünizm düşüncesi, bu sınıflarda korkuya yol açmış ve antikomünist söylemler daha da belirgin hale gelmiştir. Ardından 1871 yılında gerçekleşen Paris Komünü, bu komünist kalkışmanın ilk örneği sayılır. Komün halkı 2 ay boyunca iktidarı kendi eline almış, daha sonra hükûmet güçleri tarafından bastırılmıştır. Bu olay daha sonra birçok marksist önder tarafından örnek gösterilecektir. Bununla birlikte aynı yıllarda anarşist düşünürler ile Marx ve komünizm taraftarları arasında bir çekişme bulunmaktaydı. Anarşizmin kuramsal öncülüğünü yapan Prodon ve Bakunin, "devletin ortadan kaldırılması" konusunda, Karl Marx'ı eleştirmiş ve onu despotizm ve otoriterleşme ile suçlamışlardır. Birinci Enternasyonal'in beşinci kongresi olan ünlü Lahey Kongresi'nde Bakunin ve Marx arasında sert tartışmalar geçmiş, Bakunin Marx'ın fikirlerini otoriter olarak değerlendirmiştir. Bunun üzerine anarşist ve komünist gruplar arasında yoğunlaşan tartışmalar çıkmış ve ardından anarşistler dışlanarak kongreden ayrılmak zorunda kalmışlardır. Bu kongre anarşist ve komünist grupların birlikte yer aldığı son kongre özelliği taşır. Marx'ın yakın çalışma arkadaşı ve komünizmin kuramsal kurucuları arasında görülen Friedrich Engels de "Otorite Üzerine" adlı makalesinde proleter devrimin devlet karşısındaki tutumu konusunda anarşistlerin kongredeki tutumunu kıyasıya eleştirmiştir. Komünist fikirlere karşıtlığın başlangıcı marksizmin felsefik olarak yeni kuramsallaştığı yıllar olsa da, somut olarak Sovyetler Birliği'nin kuruluş yıllarına dayanmaktadır (1917-1922). I. Dünya Savaşı'ndan çıkmış savaş yorgunu çeşitli halklar, yeni bir sistem arayışı içerisine girmişler ve bu tarihlerde sosyalizm fikirleri işçilerde ve halklarda heyecan uyandırmaya başlamış ve hatta bir kurtuluş yolu olarak görülmüştür. Fakat marksist teorinin karşıt olduğu burjuvazi ve kilise, bu fikre baştan beri cephe almış ve bu görüşü yeryüzünden silmeye çalışmıştır. Örneğin 1920 yılında Papa XV. Benedictus, laiklik içeren bu toplum düzeninin Hristiyan medeniyetinin temellerini zayıflatacağını bildirerek Kutsal Makam aracılığıyla resmî bir açıklama yaparak komünizm akımını kınamıştır. Bununla birlikte zengin toprak sahipleri, şirketler ve eski düzeni isteyen tüm kesimler bu propagandayı desteklemişler, hatta birer parçası olmuşlardır. Çarlık yanlısı Beyaz Ordu birlikleri, Ekim Devrimi ardından iktidara gelen Bolşeviklerin devirmek için 1917-1922 yılları arasında Rus İç Savaşı'nı başlatmıştır. ABD, Birleşik Krallık, Fransa, Polonya, Japonya gibi ülkelerden finansal destek, silah ve asker yardımı alan Beyaz Ordu birlikleri, Kızıl Ordu mensuplarına ve kendilerine destek vermeyen sivil halka yönelik şiddet ve katliam hareketlerine yönelmişlerdir. Örneğin sadece Arhangelsk’te 8 bin civarında Bolşevik mahkûm idam edilmiş ve yaklaşık 38 bin mahkûm işkence ve hastalıktan hayatını kaybetmiştir. "Pravda" gazetesinin açıklamasına göre 1918 yılında Bolşevik kurbanların resmi sayısı 30 binin üzerindeydi. Beyaz Terör olarak anılan bu olaylar Sovyet tarihinde ""Elit soylu sınıfının destekçilerinin sömürülen yoksul kitlelere yönelik şiddet hareketi"" olarak tarif edilmiştir. Marksist-Leninist felsefenin enternasyonal komünist toplumu hedeflemesi sebebiyle, ortaya çıkışından bu yana uluslararası toplumda büyük etkilere yol açmıştır. Özellikle Komintern, I. Dünya Savaşı'ndan sonra gerek uluslararası komünist dünyaya gerekse komünist partilere öncülük etmiş ve onları yönlendirmiştir. Bununla birlikte 1917'deki Ekim Devrimi sonrasında kurulan Sovyetler Birliği, dünyadaki tüm komünist ayaklanmalara destek vermiş, bununla birlikte sömürgeci ve emperyalist müdahalelere karşı mücadele etmiştir. Kurtuluş Savaşı'nda Sovyetler Birliği-Türkiye ilişkileri bu kapsamda geliştirilen bir ilişkiye örnek teşkil eder. Bu sebeple dünyadaki tüm ayaklanmaların, özellikle de komünist ayaklanmaların Sovyetler Birliği tarafından çıkarıldığı görüşü ortaya çıkmıştır. Örneğin Almanya'da Spartakistler Birliği Ekim Devrimi'nin başarısının ardından birçok ayaklanma örgütlemiştir. Fakat 1919'daki ayaklanma Freikorps tarafından kanlı olarak bastırılmış ve çok sayıda Spartakist öldürülmüştür. Bu dönemden II. Dünya Savaşı yıllarına kadar en belirgin antikomünist faaliyetler İtalya Krallığı ve Nazi Almanyası'nda gerçekleşmiştir. Kara Gömlekliler ve Schutzstaffel gibi askerî örgütler bu ülkelerdeki komünist, sendikacı, öğretim üyesi, aydın ve aktivisti öldürmüş ve komünist faaliyetlerle bağlantılı olduğunu düşündüğü birçok kişiye suikastlar düzenlemişlerdir. Anti-marksist ideolojiler olan Faşizm ve Nazizm İtalya ve Almanya'da iktidara gelmiş, Ulusal Faşist Parti lideri Benito Mussolini ve Nasyonal Sosyalist Alman İşçi Partisi lideri Adolf Hitler, bu ülkelerdeki bütün komünist faaliyetleri yasaklamışlardır. 1936 yılında iki ülke arasında Berlin-Roma Mihveri kurularak antikomünist faaliyetlerde işbirliğine gidilmiştir. II. Dünya Savaşı'ndan galip çıkan SSCB, Avrupa'daki yeni rejimlerin kaderinde belirleyici rol oynamıştır. Savaşın ardından Avrupa'daki pek çok ülkede "halk demokrasisi" adı verilen yönetim biçimlerinin benimsenmesi ve beraberinde sosyalist ekonomiye geçilmesi Amerika Birleşik Devletleri federal hükûmeti tarafından tepkiyle karşılanmıştır. 5 Mart 1946'da Batı'nın önde gelen siyasetçilerinden Winston Churchill, Başkan Harry S. Truman'ın yanında Sovyetler Birliği'ne karşı siyasal savaş ilan eden ve Demir Perde ifadesine yer veren ünlü konuşmasını yapmış ve sosyalist düzene karşı güçbirliği yapma çağrısında bulunmuştur. Bu konuşma, uluslararası dünyada Batı Bloku için bir eylem planı olmuş, böylece bir silahlanma yarışı başlatılarak SSCB ve onun müttefik ülkeleri çerçevesinde ABD üslerinin ve askerî blokların kurulmasına yönelik Soğuk Savaş dönemi açılmıştır. Ardından Mart 1947'de ABD Başkanı Truman, SSCB'nin tehdidi altında olduğunu ileri sürdüğü ülkelere ekonomik ve askerî yardıma dayalı Truman Doktrini'ni ilan etmiştir. Ardından ABD Dışişleri Bakanı George Marshall 5 Haziran 1947 günü Harvard Üniversitesi'ndeki bir konuşmasında savaştan çıkan Avrupa ülkelerine ekonomik yardım yapacaklarını bildirmiştir. Marshall Planı olarak bilinen ve Doğu Avrupa ülkelerinin ekonomik sistemlerini değiştirmeyi hedefleyen bu ekonomik pakete göre, ""Avrupa ülkeleri her şeyden önce kendi aralarında bir ekonomik işbirliğine girişmeli ve birbirlerinin eksikliklerini kendileri tamamlamalı, bu genel işbirliği sonunda bir açık ortaya çıktığında Amerika, bu açığın kapatılması için yardım etmeli ve bunun için de önce bir işbirliği programı yapmalıydılar"". Fakat Doğu Avrupa ülkeleri Temmuz 1947'de ""Amerikan emperyalizminin bir aleti"" olarak tanımladıkları Marshall Planı'nı reddettiklerini açıkladılar ve aynı yılın Ekim ayında SSCB ve sosyalist yönetime sahip ülkeler, dış siyasette paralel davranma amacıyla Kominform'u kurdular. ABD'de ortaya çıkan Kızıl Tehlike propagandası 1917 yılında gerçekleşen Ekim Devrimi sonrasında sosyalizm düşüncesinin politik alanda etkinleşmesi üzerine başlatıldı. ABD'de komünizm korkusunu tetikleyen asıl olay ise 1919 yılında yaşanan işçi grevleriydi. Yüzbinlerce metal ve kömür işçisi grevlere çıktı. Ayrıca aynı dönemde Boston'da görev yapan polisler de bazı eylemler gerçekleştirdi. Dönemin ABD federal hükûmeti, bütün bu protestoların örgütleyicilerinin komünistler olduğunu açıkladı. Ardından 1920 yılında başlatılan ""komünist avı"" ile beraber 6,000 civarında politik aktivist, ABD federal hükûmeti Kızıl Tehlike adını verdiği antikomünist propagandaya dayanılarak hapse atıldı. Ardından 1920-1930 yılları arasında yoğun antikomünist propagandaların yapıldığı bir kültür inşa edildi. II. Dünya Savaşı sonrası oluşan Soğuk Savaş ortamında ABD komünizmi kendisine düşman akım olarak belirlemiş NATO'nun kurulmasını sağlayarak komünizm düşüncesine savaş açmıştır. I. Dünya Savaşı’ndan sonra Weimar Cumhuriyeti’nde komünistlere karşı devlet eliyle örgütlenen ve düzensiz silahlı birlikler olan Freikorps kurulmuştur. Spartakistler Birliği Ekim Devrimi'nin başarısının ardından birçok ayaklanma örgütlemiş, buna karşın en son 15 Ocak 1919'da düzenlenen ayaklanma Freikorps tarafından kanlı olarak bastırılmış ve aralarında hareketin önderlerinden Karl Liebknecht ve Rosa Luxemburg'un da aralarında bulunduğu yüzlerce kişi katledilmiştir. Ayrıca aynı birlikler 1919 yılında Bavyera Sovyet Cumhuriyeti'ne de son vermişlerdir. Aşırı muhafazakâr, milliyetçi ve antikomünist görüşleriyle bilinen William Hearst 1934’te Nazi Almanyası'na gitmiş ve Adolf Hitler tarafından bir misafir ve arkadaş olarak karşılanmıştır. Bu seyahatinden sonra Hearst’ün gazeteleri komünizme karşı daha da keskinleşmiş, sosyalizme, özellikle Sovyetler Birliği ve Stalin’e karşı her gün daha fazla makale yayınlamaya başlamışlardır. Bununla birlikte Hearst, Hitler’in sağ kolu Hermann Göring’in bir dizi makalesini yayınlayarak Nazi propagandasına girişmiştir. Fakat gazeteler çok sayıda okuyucunun protestosu sonucu bu makalelerinin yayınını durdurmak ve piyasadan çekilmek zorunda kalmıştır. Hitler’i ziyaret ettikten sonra, Hearst’ün sansasyonel basını Sovyetler Birliği’nde gerçekleşen korkunç olaylar hakkında “ifşaatlarla” dolmaya başlamıştır. Bu konular cinayetler, soykırım, kölelik, yöneticilerin sefahati ve halkın sefaleti üzerine işlenmekteydi. Tüm bu olaylar büyük puntolarla manşetten verilmekteydi. Malzeme de Nazi politik polisi Gestapo tarafından sağlanıyordu. Gazetelerin ilk sayfasında sık sık Sovyetler Birliği hakkında karikatürler ve elinde bir bıçak olan haydut Stalin karikatürü gibi fotoğraflar yer alıyordu. Bu makaleler o yıllarda her gün ABD’de yaklaşık 40 milyon kişi, dünyada da daha milyonlarca kişi tarafından okunmaktaydı. Hearst’ün Sovyetler Birliği'ne karşı ilk basın kampanyalarından biri Ukrayna’da sözde açlıktan ölen milyonlarca insan hakkındaydı. Bu kampanya 18 Şubat 1935'te, "Chicago American" gazetesinin ""Sovyetler Birliğinde 6 milyon insan açlıktan öldü"" manşetiyle başladı. Hearst'e bağlı gazeteler Nazi Almanyası'nın sağladığı malzemeyle Bolşevikler tarafından yaratılan ve Ukrayna’da birkaç milyon kişinin ölümüne yol açan sözde soykırım hakkında hikâyeler üretmeye başladı. Nazilerin Sovyet savaş esirlerine işledikleri suçlar antikomünist gerekçelerle gerçekleşti. II. Dünya Savaşı sonrası kurulan Batı Almanya, totaliter ve "aşırılık" olarak tanımladığı komünizme karşı yasalar çıkarmıştır. Arjantin'de Nazi yanlısı Tacuara Milliyetçi Hareketi, 1950'li ve 60'lı yollarda birçok antikomünist faaliyette bulunmuştur. Ardından 1973 yılında genelkurmay başkanı olan Jorge Rafael Videla; Emilio Eduardo Massera, Guillermo Suárez Mason gibi isimlerle birlikte marksist eylemcilere karşı askerî harekatlar düzenlemiş ve bu operasyonlarda yüzlerce komünist öldürülmüştür. Ardından 24 Mart 1976'da ordu ülke yönetimine el koymuş, Isabel Peron cumhurbaşkanlığından uzaklaştırılmış ve oluşan yeni askerî cunta mahkemelerin, siyasi partilerin ve sendikaların çalışmaları durdurmuştur. Bununla birlikte aynı yıllarda kurulan Arjantin Antikomünist İttifakı, 1970'li yıllarda yüzlerce kişinin ölümüne yol açan eylemler ve suikastlar gerçekleştirmiştir. Kirli Savaş olarak bilinen bu yıllarda birçok kaçırma, işkence ve devlet terörü yaşanmış ve olaylar sırasında birçok kişi hayatını kaybetmiştir. Öldürülen ya da kaçırılan kişilerin aileleri çocuklarını bulmak için on yıllarca süren mücadeleler vermişlerdir. Brezilya'da 1960'lı yıllarda Komünist Avcılık Komutanlığı adındaki paramiliter örgüt birçok antikomünist faaliyet gerçekleştirerek birçok kişinin ölümüne neden olmuştur. 1965 yılında Endonezya'da 30 Eylül hareketi olarak bilinen antikomünist bir katliam yaşanmıştır. Ordu birlikleri tarafından gerçekleştirilen bu katliamda 300.000 ile 500.000 arasında kişinin sistematik olarak öldürüldüğü belirtilmektedir. Bazı kaynaklara göre bu sayı bir milyona yaklaşmaktadır. 30 Eylül 1965 tarihinde bir grup subay, bazı Endonezya Komünist Partisi üyeleriyle birlikte iktidardaki Endonezya ordusunu devirmek için bir girişimde bulunmuş ve olaylar sırasında altı general öldürülmüştür. Fakat bu müdahale başarısız olmuş ve hayatta kalan ordu liderleri birkaç gün içerisinde ayaklanmayı bastırmıştır. Ardından misilleme yapmaya karar veren generaller askerî ağırlıklı bir rejim kurarak yüz binlerce komünisti, bütün aileleriyle birlikte katletmiştir. 1922 yılında iktidara gelen Benito Mussolini önderliğindeki Ulusal Faşist Parti, ülkedeki katı antikomünist politikaların uygulayıcısı olmuştur. Parti, ateşli anti-komünizm propagandaları ile birlikte milliyetçi politikaları hayata geçirmiş, tüm eski sendikal faaliyetleri kanun dışı ilan ederek faşist politikaları destekler hale getirmiş ve üniversitedeki öğretim görevlileri dahil kurulan tüm kurumsal çalışanların faşist rejimi savunacaklarına dair yemin etmelerini zorunlu hale getirmiştir. Bu dönemde bizzat Mussolini'nin örgütlemiş olduğu Kara Gömlekliler, komünist gruplarla çatışmakta ve kendilerine karşı gelenleri sindirmiştir. Zira Mussolini'nin bu yeni politikaları eleştiren İtalyan Sosyalist Partisi lideri Giacomo Matteotti, parlamentodaki konuşmasından birkaç gün sonra faşist Kara Gömlekliler tarafından kaçırılıp öldürülmüştür. Mussolini, iktidara geldikten sonra kitap ve gazetelere derhal sansür getirmiş, eğitim sistemini faşist ilkelere göre dizayn edilmesini sağlamış ve seçim sisteminde yapılan düzenlemeler ile Faşist Parti dışındaki diğer partilerin kapanmasını sağlamıştır. Japon İmparatorluğu'nda 1925 yılında Barış Koruma Kanunu adında, sosyalizm, komünizm ve anarşizm düşüncelere karşı bir kanun çıkarılmıştır. Ardından 1928 yılında 15 Mart Olayı olarak bilinen olay gerçekleşmiş, Japon Komünist Partisi üyesi ve onlarla bağlantılı emek hareketi üyeleri yaklaşık 1,600 kişi tutuklanmış ve yürürlükteki Barış Koruma Kanunu gereğince komünist olduğundan şüphelenilen birçok kişi gözaltına alınmıştır. Tutuklananlar arasında marksist ekonomist Hacime Kavakami de bulunmaktaydı. Gerçekleşen bu komünist avında Tokkō adı verilen "düşünce polisi" birlikleri görev almıştır. Birçok işkence, faili meçhul cinayet ve terör eylemlerinden sorumlu tutulan bu örgütün kimi kaynaklarda Nazilerin kurduğu Gestapo adlı gizli polis örgütüne kıyasla daha az merhametli olduğu belirtilmektedir. Bu polis gücüne bağlı casuslar ünlü sosyalist gerçekçi yazar Takiji Kobayashi'nin 1933'teki ölümünden de sorumludur. Aynı yıl (1928) general Tanaka Giichi'nin liderliğindeki hükûmet, mevcut yasadaki ceza süresini 10 yıldan ölüm cezasına kadar genişletmiştir. 25 Kasım 1936 tarihinde, Japon İmparatorluğu, Nazi Almanyası ile Komintern'e karşı kurulan Anti-Komintern Paktı'nı imzalamıştır. 6 Kasım 1937 tarihinde ve İtalya Krallığı da bu pakta katılmıştır. Şubat 1941'de 1925 yılında yazılan kanun yeniden yazılmıştır. Yeni yasa da "Komünist şüphesi" ifadesi yerine "Komünizm sempatizanı" ifadesi çok daha sıkça kullanılmış ve Tokkō tarafından denetlemeye tabi tutulmuştur. Bununla birlikte, temyiz mahkemeleri, bu yeni düşünce suçları kapsamından çıkarılmış ve Adalet Bakanlığı'na düşünce suçu olaylarına avukat atama yetkisi veriştir. Dolayısıyla tüm komünistlerin avukatlığını rejim yanlısı kişilerin yapması sağlanmış ve derhal cezalandırılmaları hızlandırılmıştır. Tüm bu yeni hükümler 15 Mayıs 1941 yürürlüğe girmiştir. II. Dünya Savaşı sonrasında kurulan Japonya'da antikomünist faaliyetler devam etmiş, CIA destekli politikacılar komünizm düşüncesine karşı durmaya devam etmişlerdir. 1948-1951 yılları arasında Japonya'da "Kızıl tasfiye" olarak bilinen dönem yaşanmış, komünist oldukları iddiasıyla yaklaşık 20.000 kişi işten çıkartılmıştır. 1950 yazında Kore Savaşı sırasında komünistlere ve komünizm sempatizanı olduğu düşünülen şüphelilere karşı Bodo League Katliamı olarak bilinen bir katliam gerçekleştirilmiştir. Güney Kore başkanı Syngman Rhee; Güney Kore İşçi Partisi ve Bodo League üyelerinin idam edilmesi emrini vermiştir. Ardından yaşanan olaylarda, Güney Kore Barış ve Uzlaşma Komisyonu komiseri Kim Dang-Çun'a göre, en az 100.000 kişi idam edilmiştir. Diğer bazı kaynaklara ise ölü sayısını en az 200.000 olarak vermektedir. Bazı Amerikalı tanıklara göre, 12-13 yaşlarında kız çocukları dahi idam edilmiştir. Bununla birlikte hapishanelerde yeterli yer olmadığı için öldürülen kişi sayısının çok daha arttığı belirtilmiş, Güney Koreli Emekli Amiral Nam Sang-hui, sadece kendisinin denize 200 siyasi mahkûmun cesedini attığını itiraf etmiştir. Bununla birlikte yine Kore Yarımadası'nda gerçekleştirilen Namyangju Katliamı, Goyang Geumjeong Mağarası Katliamı ve Jeju Ayaklanması'nda birçok kişi komünist olduğu iddiasıyla öldürülmüştür. Macaristan'da Szeged faşizmi adı verilen düşünce akımı I. Dünya Savaşı'nın bitmesini izleyen yıllarda ortaya çıkmıştır. Macar Ulusal Savunma Birliği'nin ortaya attığı antikomünist fikirlere sahip bu düşünceye 1919 yılından itibaren nasyonal sosyalizm ve faşizm fikirleri de eklenmiştir. Adını Szeged şehrinden alan bu düşünce, savaş yıllarında komünistlerin ülkelerine ihanet ettiği ve bu sebeple savaşı kaybettiği doktrini üzerine kuruludur. Ayrıca Macaristan tarihinde önemli bir yere sahip olan Miklós Horthy, Macar Komünist Partisi'ni yasaklamış ve birçok antikomünist faaliyetlerde bulunmuştur. Horthy, daha sonraki yıllarda Adolf Hitler ile ittifak içerisine girecektir. Meksika'da 1930'lu yıllarda İtalyan faşizminden etkilenen bazı gruplar, İtalyan Kara Gömleklilerden esinlenerek, Altın Gömlekliler adında faşist bir yapı kurmuşlardır. Altın Gömlekliler, ülkedeki Meksika Komünist Partisi üyeleri ve Kızıl Gömlekliler ile birçok çatışmaya girmişlerdir. Türkiye'de gerek milliyetçi ve ülkücü kesim, gerek muhafazakâr kesim (Komünizmle Mücadele Derneği gibi), gerekse zaman zaman ordu nezdinde antikomünist propagandalar yapılmıştır. Anadolu'da antikomünist faaliyetler 20. yüzyılın başlarından itibaren gelişmiş, 1920'li yıllarda kapsamlı bir hal almıştır. Bu kapsamda Komintern delegesi ve Türkiye Komünist Partisi kurucusu Mustafa Suphi, 28 Ocak 1921 tarihinde 14 yoldaşı ile birlikte öldürülmüştür. Bu gelişmeyi izleyen yıllarda Takrir-i Sükûn Kanunu çıkarılarak bütün partiler baskı altına alınmış ve ardından 1927 Tevkifatı olarak bilinen tutuklama süreci başlatılarak Türkiye Komünist Partisi üyelerine karşı yaygın tutuklama politikası devreye konmuştur. Hikmet Kıvılcımlı, Nâzım Hikmet, Şefik Hüsnü gibi isimler yargılanarak hapis cezalarına çarptırılmışlardır. Daha sonra 1937 yılında Mustafa Kemal Atatürk başkanlığındaki heyet, Hikmet Kıvılcımlı'nın yazılarını zararlı ilan ederek sansürleme kararı almıştır. Kararda ""Hikmet Kıvılcımlı tarafından yazılarak İstanbul'da Gütenberg matbaasında basılan "Demokrasi, Türkiye, Ekonomi Politikası" adlı broşürün zararlı yazıları taşıdığı anlaşıldığından, Matbuat kanununun 51. Maddesi mucibince satışının yasak edilmesi; Dahiliye vekilliğinin 18.11.937 tarih ve 7478/33, 7969/3 sayılı tezkereleri ile yapılan teklifleri üzerine İcra Vekilleri Heyeti'nce 15.12.937 tarihinde onanmıştır"" ifadeleri geçmektedir. 1930'lu yıllarda Sovyetler Birliği ile Türkiye arasında diplomatik yakınlaşma meydana gelmiştir. Bu bağlamda İsmet İnönü 25 Nisan - 10 Mayıs 1932 tarihleri arasındaki Sovyetler Birliği'ne gitmiş ve birtakım görüşmeler yapmıştır. İnönü Moskova'ya gitme amacını şu şekilde izah etmektedir: II. Dünya Savaşı yıllarında, Nazi Almanyası lideri Adolf Hitler, dönemin Türkiye Cumhurbaşkanı İsmet İnönü'ye 1 Mart 1941 tarihinde mektup yazmıştır. Hitler mektubunda "Savaşın sona ermesinden sonra Avrupa'nın yaralarını sarma yolunda başlayacak ekonomik gelişme, Almanya’yı ve Türkiye’yi zaruri olarak, tekrar yakın münasebetler içine sokacaktır" ifadelerini kullanmış ve iki ülke arasındaki ilişkilerin iyi yönde artmasını talep etmiştir. Savaş devam ettiği dönemde Nazi Almanyası büyükelçisi Franz von Papen aracılığıyla diplomatik ilişkiler geliştiren Türkiye, Nazi Almanyası ile 18 Haziran 1941'de Türk-Alman Dostluk Paktı'nı imzaladı ve Nazilere 90.000 ton krom madeninin satımı başladı. Bunun karşılığında ise Türkiye'nin silah ve araç ihtiyacı Naziler tarafından karşılanacaktı. İmzalanan antlaşmadan dört gün sonra Barbarossa Harekâtı başladı. Bu harekatın ardından Nazi Dışişleri Bakanı Joachim von Ribbentrop, büyükelçi aracılığıyla Nazi kuvvetlerinin Türkiye üzerinden Kafkaslara ve Irak'a sevkiyatı için Türkiye'ye baskı yapmaya başladı, bu isteğin yerine getirilmesi hâlinde Türkiye'ye Balkanlarda bazı toprakların ve Ege'de bir adanın teslim edileceği taahhüt edildi. Ancak Türkiye temkinli davranarak açıkça savaşa girmekten kaçındı. Nazi Almanyası'nın Haziran 1941'de Barbarossa Harekâtı kapsamında Sovyetler Birliği'ne saldırmasından sonra, Türkiye bu savaşa dair tarafsızlığını ilan etmiştir. Sovyet kaynakları bu tarafsızlığın daha çok Hitler Almanyası'na yaradığını belirtmiş ve bu zaman zarfında dönemim Türkiye gazetelerinin, Nazilerin kısa zamanda zaferi kazanacağını yazdığını ifade etmiştir. Bununla birlikte Nazilerin saldırısından 5 gün sonra Sovyetler, Adolf Hitler'in "SSCB'nin İstanbul ve Çanakkale Boğazları üzerindeki talepleri ve SSCB'nin Bulgaristan'ı işgal etme niyeti" konulu deklarasyonuna manşetlerine taşıyan Türkiye gazetelerinin iddialarını da yalanlayıcı açıklama yapmıştır. Ardından 10 Ağustos 1941 tarihli notasıyla Sovyet Dışişleri Halk Komiserliği, SSCB'nin Türkiye'ye karşı hiçbir toprak talebi olmadığını ve Montrö Boğazlar Sözleşmesi'nin hükümlerini sıkı sıkıya izlemeye hazır olduğunu belirtmiştir. Dönemin Türkiye Berlin Büyükelçisi Numan Menemencioğlu'nun Berlin'de yaptığı konuşmada "Türkiye gerek önceden, gerekse şimdi Bolşevik Rusya'nın mümkün olduğu kadar tam bir yenilgiye uğratılmasından kesinlikle kazançlı çıkacaktır." ifadelerini kullandığı belirtilmiştir. Dönemin başbakanı Şükrü Saraçoğlu da "Bir Türk olarak 'Rusya'nın ortadan kaldırılmasını hararetle istediğini" ifade etmiştir. Türkiye hükûmeti 1941 yılında Anti-Komintern Paktı'na gözlemci olarak katılmış ve Türk-Alman Dostluk Paktı kapsamında Nazi Almanyası ile dostluk ilişkilerini geliştirmiştir. 1942 yılında Sovyet-Alman Cephesindeki durum özellikle Kızıl Ordu için elverişsizken Türkiye Hükûmeti SSCB sınırına 25'ten fazla tümen yığmıştır. Bu nedenle Sovyet Komutanlığı Büyük Vatanseverlik Savaşı'nın en çetin döneminde çok sayıdaki silahlı kuvvetini SSCB-Türkiye sınırında, Kafkasya'da tutmak zorunda kalmıştır. Sovyet kaynaklarına göre; Friedrich Paulus komutasındaki 33 Alman tümeninin Stalingrad Muharebesi kapsamında Volga'da bozguna uğratılması, Türkiye'de de yankı bulmuş, dönemin yöneticileri kendi prestijlerini kurtarmak için yaşlı Mareşal Fevzi Çakmak'ı suçlamışlardır. Daha sonra 1946 Temmuzunda Paris gazetesi "L'Ordre" bu konuda şunları yazmıştır: Adolf Hitler tarafından savaş gözlemcisi olarak davet edilen Cemil Cahit Toydemir liderliğindeki Türkiye askerî heyeti, 26 Haziran 1943 ve 7 Temmuz 1943 tarihleri arasında Hitler'in Doğu Prusya'daki karargâhı Wolfsschanze'yi ziyaret etmiştir. Ziyarete Walter Schellenberg de eşlik etmiştir. Müttefik Devletler'in savaştaki üstünlüğü Türkiye-Nazi Almanyası ilişkilerini de etkiledi ve 20 Nisan 1944'te Nazilere yapılan krom sevkiyatı durduruldu. Nazilerin buna tepkisi büyükelçi aracılığıyla nota vermek oldu. Ağustos 1944'te Bulgaristan Krallığı, savaştan çekildi ve ülkeye Kızıl Ordu birlikleri girdi. Bu gelişmelere paralel olarak Türkiye, Nazi Almanyası ve onun müttefiki Japon İmparatorluğu ile bütün ilişkilerini kestiğini duyurdu. II. Dünya Savaşı öncesi ve savaş sırasında Nazi Almanyası ile ilişkilere sahip olan Türkiye'de, açık açık söylenmemesine rağmen komünizm ve Sovyetler Birliği karşıtlığı bulunmaktaydı. 1952 yılında ""Komünizm tehdidi ile mücadele amacıyla"" kurulan NATO'ya 18 Şubat 1952'de giren Türkiye'de, bu ittifak kapsamında birçok yasa çıkarılmış, çok sayıda para ve askerî malzeme alınmıştır. Bu gelen yardımlar kapsamında ABD'nin 6. Filo'su da Türkiye'ye gelmiştir. Bu gelişme üzerine 6. Filo'yu protesto etmek için Altıncı Filo'yu Protesto Olayları olarak anılan birçok gösteri düzenlenmiştir. 16 Şubat 1969 tarihinde 6. Filo Eylemleri kapsamında düzenlenen "Emperyalizme ve Sömürüye Karşı İşçi Yürüyüşü" öncesinde, milliyetçi görüşleri ile bilinen bazı gazeteler ""Kızılları Boğmanın Vakti Geldi"", ""Ya Tam Susturacağız Ya Kan Kusturacağız"" manşetlerini atmıştır. 1933 yılında Sovyet yönetmen Sergey Yutkeviç tarafından çekilen Türkiye'nin Kalbi Ankara adlı belgesel 1934 yılındaki ilk gösteriminden sonra oluşan antikomünist politikalar gereği, 1969 yılına kadar gösterimine izin verilmemiştir. Ardından 10 Kasım 1969 tarihinde belgesel, Mustafa Kemal Atatürk’ün ölümünün 31. yılı sebebiyle TRT Program Daire Başkanı Mahmut Tali Öngören'in girişimleriyle arşivden çıkartılması sağlanarak yayına verilmiş, fakat belgesel televizyonda gösterildiği sırada dönemin TRT Genel Müdürü Adnan Öztrak kanala gece baskını yapmış ve ""Bu film ancak Moskova'da seyrettirilebilir, komünizm propagandası yapılıyor."" diyerek belgeselin hızlıca yayından kaldırılmasını sağlamıştır. Ayrıca Mahmut Tali Öngören de daire başkanlığı görevinden uzaklaştırılmıştır. Belgesel, bu olaydan sonra ekranlarda bütün olarak hiçbir zaman yayımlanmamış, Sovyetler Birliği ile ilgili kısımları kırpılarak bazı parçaları kanallarda gösterilmiştir. Belgeselin başında geçen İsmet İnönü'nün Sovyetler Birliği ile dostluğunu konu alan konuşması hâlâ piyasadaki ve internetteki versiyonlarında mevcut değildir. 1965 yılında Genelkurmay Başkanlığı bünyesinde ABD'nin gizli servisi CIA ve NATO işbirliği ile Özel Harp Dairesi adında bir legal örgüt kurulmuştur. Bu örgüt kurulduğu dönemde komünistlerin iktidara gelmesini önlemek için kurulan Gladio adlı kontrgerilla örgütünün Türkiye'deki uzantısıdır. Genelkurmay Başkanı Orgeneral Cemal Tural 11 Haziran 1966 günü yaptığı konuşmasında komünizmin bir tehlike olduğunu şu sözlerle ifade etmiştir: 1970'li yıllarda 12 Mart 1971 Askeri Muhtırası öncesinde, Yeniden Millî Mücadele Hareketi dergisi etrafında örgütlenen ve aralarında Cemil Çiçek, Melih Gökçek, Taha Akyol, Hüseyin Gülerce gibi isimlerin de bulunduğu çeşitli gruplar antikomünizm propagandaları yapmışlardır. 16 Şubat 1971'de derginin kapağında, dönemin Genelkurmay Başkanı Memduh Tağmaç'ın fotoğrafı yer alarak "Komünistlere karşı ordu-millet el ele" başlığı atılmıştır. 12 Mart 1971 Askeri Muhtırası sonrası cunta yönetimi sosyalist görüşlere sahip kurum ve kişilere karşı hem orduda hem de halk nezdinde temizlik başlatmış; birçok asker, sosyalist aydın, sendikacı ve öğrenci tutuklanmış ve işkence görmüştür. Türkiye İşçi Partisi (TİP) yöneticileri Behice Boran ve Sadun Aren tutuklanmış, Hikmet Kıvılcımlı, Mihri Belli ve Doğan Avcıoğlu gibi isimler yurtdışına kaçmak zorunda kalmıştır. 1972 yılında Deniz Gezmiş, Hüseyin İnan ve Yusuf Aslan idam edilmiştir. Türk Silahlı Kuvvetleri (TSK), Şubat 1973'te "Komünistler İşçilerimizi Nasıl Aldatıyorlar" adlı kitapçık bastırmıştır. Bu Kitapçık ‎"Genelkurmay Başkanlığı, 1. Ordu ve Sıkıyönetim Komutanlığı, Selimiye - İstanbul" üst başlıklı, 32 sayfalık bir broşür olup, içeriğinde çeşitli antikomünist ifadeler yer almaktadır. 1974 yılında 37. Türkiye Hükûmetinde başbakan olarak göreve başlayan Bülent Ecevit, çeşitli yöntemlerle komünizm karşıtı politikaların hayata geçirilmesinin şart olduğunu ifade etmiştir. Ecevit, konu hakkındaki görüşlerini şu şekilde ifade etmiştir: Bununla birlikte Ecevit, "Türkiye 1965-75" isimli kitabında ""Cumhuriyet Halk Partisi, Türkiye'nin en güçlü partisidir. Komünizmi, o önleyecektir, o güçlü oldukça, Türkiye'de komünizm olamayacaktır."" ifadelerine yer vererek komünizm ile mücadele politikalarını sürdüreceklerini ifade etmiştir. 1980 yılında gerçekleşen 12 Eylül Darbesi, anti-komünist fikirlerin Türkiye devleti nezdinde yayılmasının doruk noktasını oluşturmaktadır. Nitekim darbenin mimarı Kenan Evren ""Biz gelmesek komünistler gelecekti"" diyerek başladığı konuşmasına ""Müdahaleye karar vermek çok zor bir olaydı... Düşününüz biz sonra ortaya atıldık, 'Ya herru ya merru' dedik. Başarılı olmasaydık biz gidecektik, yerimize onlar gelecekti. İktidarda komünistler olacaktı."" şeklinde devam ederek komünizm karşıtlığını deklare etmiştir. 1927 yılından II. Dünya Savaşı'nın erken dönemlerine kadar Romanya'daki milliyetçi, aşırı sağcı, köktendinci, anti-semitist ve faşist bir oluşum olan Demir Muhafızlar hareketi, etkin olduğu dönemlerde sıkça antikomünist faaliyetler içerisinde bulunmuştur. Onlara göre marksist felsefe Rumen toplumunun altını oyuyordu ve bütün bunlar Hristiyan Rumen milletini zehirlemeye çalışan hahamların işiydi. 1936 Craiova Duruşması bilinen kovuşturmalarda Romanya Komünist Partisi üyeleri askerî mahkeme tarafından yargılanmış, parti liderlerine hapis cezaları verilmiştir. Romanya Devrimi sırasında Nikolay Çavuşesku taraftarı pek çok komünist (689–1,200 arası kişi) yaralanmış ve öldürülmüştür. Şili'de serbest seçimle iktidara gelen ilk Marksist devlet başkanı olan Salvador Allende, göreve başladıktan üç yıl sonra Augusto Pinochet liderliğindeki ordu birlikleri tarafından iktidardan indirilmiştir. CIA destekli bu darbe sosyalist yönetimi ortadan kaldırmış ve Başkanlık Sarayı'na yapılan saldırılar sırasında Allende'ye teslim olması çağrısı yapılmıştır. Fakat o askerlere teslim olmayı reddetmiş ve silahıyla intihar etmiştir. İoannis Metaksas önderliğindeki grup 1936-1941 yılları arasında Yunanistan'da yönetimi ele geçirerek bir dikta rejim kurmuştur. Bu yıllarda Yunanistan Komünist Partisi yasadışı ilan edilmiş ve birçok sendikacı, aktivist ve sosyalist/komünist parti üyelerine karşı yaygın tutuklama ve sürgün etme politikaları uygulanmıştır. 18 Aralık 2014'te Ukrayna'da ""Komünist ideolojinin propagandasının yasaklanması"" yasası çıkarılmıştır. Komünizmi temsil eden orak ve çekiç, kızıl yıldız gibi semboller ve uluslararası komünist hareketin tanınmış simalarının portrelerini üzerinde taşıyan nesneleri bulunduranlara hapis cezaları, mal varlığına el koyma cezaları istemiyle davalar açılması kararı alınmıştır. Ardından Ukrayna Parlamentosu 9 Nisan 2015 tarihinde komünizm ve nasyonal sosyalizmi eş tutarak sembollerini ve propagandalarını tamamen yasaklamıştır. Bununla birlikte II. Dünya Savaşı yıllarında Naziler ile işbirliği yapan kişileri "Özgürlük Savaşçıları" olarak tanımlamıştır. Ülkede Nisan 2015 tarihinde "Komünizmden Arındırma Yasası" adında bir yasa kabul edilmiş ve bu yasa kapsamında SSCB sembolleri içeren yapılar ortadan kaldırılmış, sokak ve meydan isimleri değiştirilmiş ve ülkede yer alan Lenin heykelleri kaldırılmıştır. Litvanya Parlamentosu 2008 yılında Nazi ve Sovyet sembollerin kullanımını yasaklayan bir yasa tasarısını kabul etti. Yasa kapsamında orak ve çekiç, kızıl yıldız gibi sovyet amblemlerinin yanı sıra Sovyetler Birliği Marşı, Sovyetler Birliği bayrağı ve Litvanya Sovyet Sosyalist Cumhuriyeti amblemleri de bulunmaktaydı. Letonya, 2013 yılında Sovyetler Birliği dönemindeki resmî tatillerin, eğlencelerin ve etkinliklerin sembollerini