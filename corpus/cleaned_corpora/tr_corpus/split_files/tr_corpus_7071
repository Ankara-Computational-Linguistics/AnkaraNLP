sonuçlandırmak için tek umut olarak görünmektedir. Diğer yandan Grekler için istilayı önlemenin tek yolu Pers Donanması'na ağır bir darbe vurabilmektir. Themistokles'in amacı da buydu ve bu nedenle güçlü bir donanma kurulması fikrini savunmuştu. Sonuç olarak her iki taraf da tüm güçlerini, savaşın gidişatını değiştirecek kesin sonucu alabileceklerini hesapladıkları bir deniz muharebesi için ortaya koyacaklardır. Bu yöndeki eğilimle Grek Donanması, Pers Donanması'nın bölgeye ulaşması an meselesi olmasına karşın Eylül ayı boyunca Salamis sahili açıklarında kalmıştır. Atina'nın düşmesinden sonra bile Pers Donanması'nı Salamis sahillerinde bir çatışmaya çekebilmek için bölgede kalınmıştır. Ancak bu durum bütünüyle Themistokles'in çabaları ile olmuştur. Aslında Grek komutanlar, Korint Kıstağı'nı dahi bırakıp, kentlerinin savunması için çekilmek kararındaydılar. Kısmen, Themistokles'in düzenlediği bir savaş hilesi sonucunda Pers Donanması Salamis Boğazı'nın dar sularında savaşı kabul etmiştir. Karalarla çevrili bir denizde sıkışık bir duruma düşen Pers savaş gemilerinin muharebe düzenini bozmadan manevra yapabilmeleri neredeyse olanaksızdır. Bu fırsattan yararlanan Grek Donanması saldırıya geçerek muharebe alanında kesin sonuç elde etmiştir. Sonuçta en az 200 Pers savaş gemisi ele geçirildi ya da batırıldı. Bu zafer, Pelopones Yarımadası savunmasının kuşatılmasını önlemiştir. Pers Donanması'nın artık denizde hakim güç olmaktan çıkması, Serhas'da Çanakkale Boğazı'ndaki duba köprüleri koruyamayacağı endişesi yaratmıştır. Herodot, General Mardonius'un Yunanistan'da kalıp istilayı tamamlamak için gönüllü olduğunu yazmaktadır. General, eğer Asya'ya çekilmeye karar verecek olursa seçkin birliklerden oluşan 300 bin kişilik bir orduyu emrinde bırakmasını önermiştir. Görünüşe göre Serhas bu öneriyi benimsedi ve tüm Pers Ordusu Attika'dan çekildi. Emrindeki orduyla birlikte zorlu bir yürüyüşle Çanakkale Boğazı kıyılarına 45 günde ulaştı. Yol boyunca ordu civardaki yerleşimleri yağmaladı, yenebilecek her şeyi, otları hatta ağaç kabuklarını bile kazıyıp götürdü. Herodot'un anlatımına göre orduda büyük bir açlık yaşandığı anlaşılıyor. Ayrıca Herodot ordu içinde veba ve dizanteri salgını başgösterdiğini yazmıştır. General Mardonius kuvvetleri ise kışı geçirmek üzere Boeotia ve Teselya'da kaldılar. Pers Ordusu çekilince Atinalılar yanmış kentlerine geri dönmüşlerdir. Herodot'a göre Serhas'a refagat eden General Artabazus'un 60 bin adamıyla geri dönerek Teselya'da General Mardonius kuvvetlerine katılacaktı. Bu ordu zaten General Mardonius kuvvetlerinden ayrılmış ve geri dönecek olan bir görev kuvvetiydi. Ancak Artabazus Halkidiki'ye yaklaşırken, Serhas komutasındaki birliklerin geri çekilmesi sırasında bölgeden geçerlerken ayaklanmaya kalkışan Halkidiki halkını yeniden bastırmak gerektiğine karar vermiştir, Mardonius kuvvetlerine katılmasında bir aciliyet de yoktu zaten. Potidea, Pallane (günümüzde Kassandra Yarımadası) kıstağında bir kenttir. Kuşatılan Potidea'yı almak için bir generalin ihanetinden yararlanmaya çalışıldı. Ancak durum bir süre sonra ortaya çıkmıştır. Bu durumdan yararlanılamamısı nedeniyle kuşatma yine de üç ay sürdürülmek zorunda kalınmıştır. Daha sonra gelgit durumundan yararlanmak isteyen Pers kuvvetleri kıstak üzerinde ilerleyerek kente yarımada derinliğinden saldırı yapımaya çalışıldı. Gelgitle deniz öyle çekilmişti ki arazi bataklığa dönüşmüştü. Yarımada'nın içlerine ilerleyecek ve kenti bütün bütün kuşatacaklardı. Fakat bunun için kat etmeleri gereken mesafenin yarıdan fazlasını geçtiklerinde gelgit hiç görülmedik hızla yükselince birçoğu boğuldu, sağ kalanlar da Pitedalıların ufak teknelerle giriştiği bir karşı saldırısına uğradı ve öldürüldü. Kenti düşürme umutları kalmayınca General Artabazus kuşatmayı kaldırmış ve ordusundan geri kalanlarla Mardonius'un ana kampına dönmüştür. Potidea Kuşatması sürerken General Artabazus aynı anda Pers baskısına baş kaldıran Halkidiki'deki bir diğer kent olan Olynthus'u da kuşatmaya karar vermişti. Bronz Çağı'nda terk edilmiş olan kent, Makedonya'dan sürülmüş Bottiaean Kabilesi tarafından iskan edilmişti. Yerleşme ele geçirilerek savunmacılar bir göl kenarına götürüldü ve gırtlakları kesilerek katledilmiştir. Daha sonra kent Halkidikililere geri verildi. Böylece Bottiaean Kabilesi burada yok edilmiş oldu. Kış boyunca Grek ittifakında bazı gerilimler olduğu anlaşılmaktadır. Özellikle de Atina, Kıstak'taki savunmanın dışında kalıyordu. Oysa Mora Yarımadası'nın güvenliğinde sağlayan Grek İttifakı Donanması'nda Atina Filosu'nun önemli bir ağırlığı vardır. Bu koşullar altında Atina, bir sonraki yıl kentin güvenliği için Grek İttifak'ndan bir ordunun Atina'ya gönderilmesini istedi. Bahar aylarında, diğer ittikfak üyelerinin bu isteği karşılayamamış olmasına tepki olarak Atina Filosu ittifak donanmasına katılmayı reddetmiştir. Bu tarihlerde Sparta Kralı Leotychides komutasındaki Grek İttifakı Donanması Delos Adası'nda demirlemişken Pers Donanması da Sisam Adası civarındadır. Her iki taraf da muharebeye girmenin getireceği risklerden kaçınma eğilimindedir. Karada ise General Mardonius kışı, Korint Kıstağı'na saldırmanın sonuç getirmeyeceğini anlayarak Tesalya'da geçirmiştir. Bu arada General Mardonius, hareketsiz kalmanın da Yunanistan'ın istilasını tamamlamasına yardımcı olmayacağını biliyordu. Grek ittifakını bölmek amacıyla Makedonya Kralı I. Aleksander'in aracılığıyle Atina'ya barış teklif etmiştir. Bu teklifte Atina'ya bağımsızlık ve topraklarını genişletme vaadi sunulmaktadır. Atina, bu tekliften Sparta'nın haberi olduğunu düşünerek kabul etmeye yanaşmadı. Bu reddedişin cevapsız kalmayacağı düşünüldüğünden Atina yeniden Salamis'e tahliye edildi. Pers kuvvetleri güneye yürüyüşe geçerek Atina'yı yeniden ele geçirdiler. Atina'nın Salamis'e tahliyesi MÖ. 479 yılının Mayıs ayındadır, General Mardonius'un Attika'yı istilası ise aynı yılın Haziran ayındadır. General Mardonius bunun üzerine barış teklifini yenilemiştir. Fakat yine reddedildi. Yine kentlerinden sürülen Atinalılar, Megara ve Plataea'yla birlikte Sparta'ya elçiler göndererek yardım istediler. Yardım edilmezse Pers isteklerinin kabul edileceği tehdidi ortaya konuldu. O sırada Sparta'da Hyacinthus Festivali kutlanmaktayıdı, bu yüzden bir karara varmayı on gün ertelediler. Sparta'da sözü geçen bir yabancının girişimiyle bir ordu gönderilmesine karar verilmiştir. Derhal düzenlenen 35 bin helot ve 5 bin Spartalı 5 bin periek (özgür fakat yurttaşlık hakları olmayan yerli halk) askerden oluşan bir ordu Pausanias komutasında Pers kuvvetleri üzerine yürüyüşe geçirilmişti. Grek kuvvetlerinin üzerine geldiğini haber alan General Mardonius, 300 bin kişilik ordusunu Boeotia'da Platea yakınlarına çekilmiştir. Bu haberi aldığında halen Atina'daydı. Atinalıların koşullarını kabul edeceğini umduğu için kente bir zarar vermemişti ama çekilirken kenti ateşe verdi ve adamlarına her türlü yapıyı yıktırttı. Mardonius'un Platea üzerine çekilmekteki amacı, Grek kuvvetlerini, süvarisini etkin biçimde kullanabileceği açık alana çekmektir. Yine de Herodot'a göre ordudaki Pers soylularının başarıdan yana pek umutlu olmadıkları anlaşılmaktadır. Farklı kentlerden toplanan Grek ordusuna ise Sparta kral naibi Pausanias komuta etmektedir. Pausanias da süvari taktiklerinden kaçınmak için kuvvetlerini Plataea'da yüksek arazi üzerinde tutmuştur. Herodot, Grek kuvvetlerindeki hoplit sayısını 38.700 olarak vermektedir. Ordudaki diğer unsurlar olarak da 35 bin helot ile Sparta dışındaki kentlerden gelen her hoplitin yanında hafif silahlı birer kişinin, toplam 34.500 asker vardır. Bu durumda Grek ordusundaki toplam asker sayısı 108.200'dür. Herodot, bu sayıya Thespialı savaşçıları da katar ve 110 bin rakamına ulaşır. Grek kuvvetlerinin ovaya inmediğini gören General Mardonius, süvarisine saldırı için emir vermiştir. Pers süvarisinin bölükler halindeki saldırıları Grek kuvvetlerine ağır kayıplar verdirmiştir. Fakat süvari taarruzları başarısız oldu ve Pers süvari birlikleri komutanı Masistios bu saldırı sırasında öldürüldü. Atı okla vurulup attan düşürülmüştü, ama zırları yüzünden kolay alt edilememişti. Sonunda gözünden vurularak öldürülebildi. Bu çatışmalar sırasında Grek Ordusu Pers kampına daha yakın bir pozisyona geçmek için bulundukları yüksek araziden ileri kaydırılmıştır. Bulundukları yerde su kıt olduğundan ovada mevzi aldılar. Bu durumda da Grek hatları fazlasıyla açılmış oldu. Pers süvarisi bu durumdan yararlanarak Grek erzak ikmal hatlarını kesmeye başlamıştır. Bu arada ciddi bir çatışma olmadan on gün geçmiştir ve Grek kuvvetlerine sürekli yeni takviye birlikleri gelip katılmaktadır. General Mardonius yeniden süvari akınları başlatmıştır. Bu girişimlerle birliklerin su ikmali kesildi. Ordu susuz kalmıştı, erzak gelişi kesilmişti ve Pers hafif süvarisinin ok ve mızraklı saldırıları altında yıpranıyordu. Gece çöktüğünde, artık son derece elverişsiz hale gelen pozisyondan daha önceki duruma çekilme kararı verilmiştir. Onbirinci günün gecesinde yakındaki ırmağın oluşturduğu adaya çekilinecektir.. Bu geri çekilme birliklerin dağılmasına yol açmıştır. Atina, Sparta ve Tegealılar farklı tepelere ulaştı. Diğer birlikler de Plataea'ya yaklaşacak kadar uzaklaştılar. Bundan iyi saldırı fırsatı olayacağını düşünen General Mardonius tüm birliklerine taarruz emri vermiştir. Birliklerin dağılması sırasında ayrı düşen Spartalılar ve Tegealılar Pers süvarisince sıkıştırılıyorlardı. Mardonius'un ana birlikleri de üzerlerine gelmişti. Ayrı düşmüş olan Atinalılardan yardım istediler. Fakat onlar yardım için ilerlerken Pers tarafında savaşan Grek kuvvetleri tarafından yolları kesildi. Sparta ve Tegea kuvvetleri yoğun bir Pers okçu taarruzu altında zorlandılar ve saldırıya geçtiler. Bunun sayesinde ok yağmurundan kurtuldular. Pers kalkanları önündeki çatışma uzun sürdü ama sonunda bu kalkan duvarı çöktü. Önlerinde bir kalkan duvarı kalmayan Pers askerleri cesaretle dövüştüler, yer yer uzun Grek kargılarını yakalayıp kırdılar. Fakat koruma sağlamayan donanmınları yüzünden ağır Grek piyadesi (hoplitler) karşısında adeta "çıplak"tılar. Bu çatışmalar sırasında Spartalılar General Mardonius'un muhafız savunmasını kırarak General'e ulaştılar ve öldürdüler. Mardonius'un ölümü Pers direncini büyük ölçüde çözmüş oldu. General Mardonius'a ulaşan spartalı askeri adı Herodot tarafından Aeimnestus olarak verilmektedir. Plutarkhos'a göre bu asker, başına bir taş fırlatarak Mardonius'u öldürmüştür. Mardonius'un bendeni savaştan bir gün sonra gömüldü. Komutasız da kalınınca Pers birlikleri çözüldü. Kırkbin kişi Teselya'ya çekilmeyi başarabilmiştir. Bu grup General Artabazos emrindeki kuvvetlerdi ve zaten muharebe sırasında emirle çekilmeye başlamıştı. Diğerleri kampa sığındılarsa da burada kuşatıldılar ve kılıçtan geçirildiler. Daha öncesinde Xanthippus komutasındaki Atina Filosu da Grek Donanması'na katımışdı. Artık Pers Donanması'yla hesaplaşmak mümkündü. Bunun üzerine önce Sisam Adası'na, Pers Donanması üzerine yelken açıldı. Tüm Pers gemileri onarım gerektiriyordu. Bu durumda muharebeden kaçınmaya karar vererek Donanma'yı Mykale kıyılarına çektiler. Serhas'ın bıraktığı 60 bin kişilik kuvvet burada kamp kurdu. Kumsala çekilen gemileri korumak için de sahile ve kamp etrafına ahşap bir savunma hattı hazırlanmıştır. Pers Donanması'nın karaya çekildiğini gören Leotychides Grek Donanması'ndaki askerlerle kampa saldırmaya karar vermiştir. Herodot'a göre Plataea Muharebesi'nin zafer haberi, aynı gün öğleden sonra İyonya kıyılarındaki Dilek Dağı sahilinde bulunan Grek İttifakı Donanması'na ulaştırılmıştır. Moral yönünden büyük güç kazanan Grek kuvvetleri, daha bir güçle savaştılar. Saldıran Grek kuvvetlerinin sayı azlığından cesaretlenen Persler kamp dışına çıktılar. Ancak hoplitler karşısında çözüldüler. Çatışmada çoğu kılıçtan geçirildi. Pers gemileri de Greklere terk edildi, bir kısmı yakıldı. Böylece Grek kuvvetleri Mykale Muharebesi'nde kesin bir zafer kazandılar. Yenilgi, Serhas'ın deniz gücüne ağır bir darbeydi ve Ege Denizi'nde artık Grek deniz üstünlüğü kurulmuştu. Özellikle Mykale Muharebesi, bu tarihe kadar 31 kent devletinden oluşan Grek İttifakı'na Ege Denizi'nden ve Batı Anadolu'dan katılmalar sağlamıştır. Başta Sisam Adası, Sakız Adası ve Midilli Adası olmak üzere diğer Ege Adaları ve bazı İyon kentleri İttifaka katılmıştır. Platae ve Mykale muharebeleri ile Yunanistan'a İkinci Pers Saldırısı kesin olarak sona ermiştir. Serhas'ın artık Yunanistan'da bir ordusu yoktur, Ege Denizi'ndeki donanması da imha edilmiştir. Yunanistan için yine de gelecekte yeni bir Pers saldırısına uğrama tehlikesi tümüyle ortadan kalkmış değildi. Grek kent devletleri uzun süre bu endişeyi yaşadılarsa da Yunanistan'ın istilası yönündeki Pers kararlılığı zaman içinde zayıflayıp sönmüştür. Birçok açıdan Mykale Deniz Muharebesi Yunan-Pers Savaşları'nda yeni bir dönemin başlangıcını oluşturmaktadır. Bu tarihten itibaren artık saldıran taraf Grekler olacaktır. Platae'de saldıran taraf Greklerdi. Ancak bu muharebe Yunanistan topraklarında gerçekleşmiştir. Oysa Mykale Muharebesi, Ege kıylarındadır, Grek kuvvetlerinin Yunanistan dışındaki bir taarruzudur. Mykale Muharebe'sinden kısa bir süre sonra Grek İttifakı Donanması, duba köprüleri imha etmek için Çanakkale Boğazı'na yelken açmıştır. Ancak bölgeye ulaştıklarında bunun daha önce yapılmış olduğunu gördüler. Bunun üzerine Mora kent devletlerinin filoları Yunanistan'a dönmüştür. Spartalılar duba köprüsünün artık var olmamasını yeterli buluyorlardı. Atina Filosu ise halen Pers kontrolünde olan Gelibolu Yarımadası'na yönelmiştir. Bölgede kalan Pers kuvvetleri ve müttefikleri, bölgenin en iyi tahkim edilmiş kenti olan Sestos surları gerisine çekildiler. Yunanistan Seferine katılmış generallerden biri, aynı zamanda Pers satrabı olan Artayşles, Grek müttefiklerin saldıracağına inanmıyordu ve bu yüzden bir kuşatma için hazırlık yapmaya gerek duymamıştı. Atinalılar bu sayede Sestos'u hem karadan hem denizden kuşatma olanağı buldular. Atina birlikleri içindeki hoşnutsuzlukların da etkisiyle kuşatma kış boyunca aylarca sonuç alamadı. Fakat kentte erzak tükenince Pers askerleri gece karanlığından yararlanarak, kuşatmanın en zayıf olduğu kesimden kenti terk ettiler. Bu sayede ertesi gün Atinalılar kente girebildiler. Herodot'un çalışması da Sestos Kuşatması'ya sona ermektedir. Bu olayları izleyen otuz yıl içinde başta Atina egemen Attik Delos Biriliği olmak üzere Grek yayılması, Pers kontrolünü tüm Trakya'dan, Makedonya'dan, Ege Adaları'ndan ve İyonya'dan sürüp atacaklardır. Pers İmparatorluğu ile Yunanistan arasıda barış MÖ 449 yılındaki Callias Barışı ile kurulmuş ve yarım yüzyıllık savaşı sona erdirmiştir. Atina birliklerinin büyük kısmı doğruca Pers birliklerini izlemeye gönderildi. Sonunda Atinalılar Pers kuvvetlerini yakaladılar. Çatışmalarda pek çok Pers öldürüldü, aralarında Artactes bulunduğu diğer kısmı ise tutsak edildi. Artayctes'in çarmıha gerilmesi, bugünkü Gelibolu Yarımadası'nda yer alan bir İyon kolonisi Elaeus halkı tarafından ısrarla istenmiştir. Artayctes, Yarımada'nın Pers Valisi iken bu kenti yağmalamıştı. Bölgeyi emniyete alan Atina kuvvetleri, duba köprünün palamarlarını, bir bakıma ganimet, bir bakıma da zaferlerinin bir nişanı olarak aldılar ve Atina'ya döndüler. Halen devam eden Grek İttifakı koşulları altında MÖ 478 yılında, 20 Peloponez ve 30 Atina gemisinden oluşan, fakat sayısı bilinmeyen asker taşıyan bir filoyu, General Pausanias genel komutasında harekete geçirildi. Tukidides'e göre bu filo Kıbrıs'a yelken açmıştı ve "adanın daha büyük bir bölümünü kontrolü altına almıştı". Ancak Tukidides'in bununla ne kastettiği açık değildir. Bir görüşe göre bu sefer esasen Kıbrıs'taki Pers garnizonunu basmak ve olabildiğince fazla savaş ganimeti ele geçirmek içindi. Grek kuvvetlerinin adayı ele geçirme girişimi yönünde herhangi bir kaynak yoktur. Zaten kısa süre sonra Byzantion'a yelken açmışlardır. Esasen Ada'ya MÖ 478 yılında Attik Delos Birliği'nin bir seferi olmuştu. Bu seferde, Ada'da bir Grek garnizonunun var olmadığı görülmüştür. Olmuşsa bile kısa sürede tasfiye edildiği anlaşılıyor. Grek Donanması Byzantion'a ulaştıktan sonra, kenti bir kuşatmanın ardından MÖ 478 yılında ele geçirmiştir. Sestos ve Byzantion'un ele geçirilmesi Greklere hem Asya'yı Avrupa'ya bağlayan bu iki önemli boğaz üzerinde kontrol sağladı, hem de ticaret alanlarını Karadeniz'e kadar yayma olanağı verdi. Byzantion'da neler olup bittiği bugün için tam olarak bilinmiyor. Tukididis, az sayıda detay vermiştir. Ondan sonraki tarihçiler ise pek çok korkunç imalarda bulunmaktadır. Tüm kibirli ve keyfi uygulamalarıyla (Tukididis "zorbalık" olarak tanımlamaktadır) General Pausanias birçok müttefik birliğinin tepkisini çekmiştir. Özellikle Pers tahakkümünden henüz kurtulmuş olanlar kentlerden birliklerin. Pausanias etrafında dönen bu olaylar, esasen Byzantion kenti üzerinde Atina – Sparta çekişmesidir. Atinalı tarihçinin anlatımını izleyen diğer Grek yazarların vermiş oldukları bilgilerin, Byzantion üzerinde kontrolü ele geçirmek için Atina'nın kullandığı bahaneler olarak görülebileceği öne sürülmektedir. Atina ve müttefiklerinin, Byzantion'da kontrolü, Pausanias'a karşı güç kullanarak ele geçirmeye çalışmış olmaları dahi olasıdır. Bu durumda Pausanias'ın kentin kontrolünü yedi yıl daha, MÖ 476 – 469 arasında, Pers gücünden destek alarak elinde tutuğu ileri sürülebilir. Tukididis, Pausanias'ın destek için I. Serhas'a bir mektup gönderdiğini ve ondaon olumlu yanıt alıdığını ileri sürmektedir. Tukididis'e göre, İyon kentleri ve diğerleri Atina'nın harekatın komutasını üstlenmesini istediler, Atina da komutayı üstlendi. Yine de Pausanias'ın kenti tiranca yönettiği, ele geçen çok sayıdaki tutsak arasındaki Pers soylularının ve Serhas'ın yakınlarının kaçmalarını sağladığı ileri sürülmüştür. Sparta bu gelişmeleri öğrenince General Pausanias'ı görevden almıştır. General daha sonra düşmanla işbirliği yapmakla itham edilerek tutuklandı. Her ne kadar sonuçta aklandıysa da itibarı yıpranmıştı. Bu olaylar nedeniyle yeniden generalliğe atanmadı. Bu arada Sparta General Dorkis'i, komutayı müttefik kuvvetlerden devralmak için Byzantion'a göndermiştir. Ancak müttefik kuvvetlerin artık Sparta liderliğini kabullenmeye razı olmadıklarını görerek ülkesine geri döndü. Sonuç olarak kentrolünün Atina elinde kalmasının bir sonucu olarak Byzantion, Attik Delos Birliği'nin ilk üyelerinden biri olmuştur. Ancak esas baskıcı yönetim bu yoldan gelecektir. MÖ 420'li yılların ortalarında Atina Byzantion'un ticaretini, kendi ticari çıkarları yönünde sınırlamaya, yönlendirmeye başlamış olacaktır. Grek tarzı savaş, önceki yüzyıllar boyunca şekillenmiş ve geliştirilmişti. Bu savaş tarzı esas olarak hoplitlere dayanmaktadır. O çağ için en güçlü silahlar olan hoplit donanımı, ancak bu silahları satın almaya ekonomik olarak gücü yetebilen orta sınıf vatandaşlarca edinilebilmektedir. Dolayısıyla orta sınıftan vatandaşlar hoplit olarak silahlanıp savaşlara katıldılar. Hoplitler, zamanın standartlarına göre yapılan deri ya da tunçtan gögüs zırhı, dizden aşağısını koruyan dizlik ve tolga kuşanır, geniş, yuvarlak bir kalkan taşırlardı. Hoplitlerin silahları, Pers mızraklarından oldukça uzun mızrak ve kılıçtır. Hoplitler falanks düzeninde savaşırlardı. Falanks düzeninde omuz omuza tertiplenirler ve böylece kalkanlardan bir duvar oluşurdu. İleri uzanan mızraklar da düşmanlarına yönelen silahlarıydı. Düzgün tertiplenmiş bir falanks son derece etkili bir saldırı ve savunma gücü oluşturmaktadır. Pers Savaşları'nda da görüldüğü gibi kendisinden daha büyük, fakat hafif piyadeden oluşan kuvvetler karşısında başarılı olmaktadır. Ağır zırhlar ve uzun mızraklar hoplitleri yüz yüze çatışmalarda son derece güçlü savaşçılar haline getirmektedir. Diğer yandan tolga, göğüs zırhı ve geniş kalkanlar, ok ve mızraklar karşısında çok etkili bir koruma sağlar. Bununla birlikte falanks, açık arazide süvari tarafından kanatlardan kuşatılma tehlikesine açıktır. Pers ordusu imparatorluk topraklarının değişik bölgelerinden derlenen, farklı etnik gruplardan gelen birliklerden oluşmaktadır. Bununla birlikte Herodot'a göre hem silahlarda, hem de muharebe tarzında en azından genel bir uyumluluk vardır. Piyade genel olarak Grek mızraklarına oranla kısa mızrak ve kılıç, ok ve yayla silahlanır, hasır bir kalkan taşır ve bir kısmı zırh olarak deri bir "yelek" kuşanırlardı. Bir istisna olarak Pers asıllı piyade ise göğüs kafesini ve boynu örten bir çeşit zırh kuşanırlardı. Farklı silahlanan etnik gruplar da Pers ordusunda yer almaktadır. Örneğin ünlü Saka baltalı askerleri gibi. Pers ordusunun seçkin birlikleri Pers, Med, Saka ve Huzistan Halkı'ndan oluşmaktadır. Piyadede en seçkin unsurlar Ölümsüzler denilen kraliyet muhafızlarıdır. Bu unsurlar da yine belirtildiği gibi silahlanmıştır. Süvari ise Pers, Med, Baktriya, Huzistan ve Sakalar'dan oluşmaktadır. Bu unsurların büyük kısmının hafif süvari olduğu kabul edilmektedir. Perslerin savaş tarzı, en azından muharebenin başında kılıç ve mızraklarla nihai darbeyi indirmeden önce, yakın dövüşten kaçınarak ok ve benzeri silahlarla düşmanı yıpratmak esasına dayanıyordu. Pers kuvvetlerinin hoplitlerle ilk çatışması Efes Muharebesi'nde gerçekleşmiştir. Bu muharebede Pers süvarisi, muhtemelen uzun bir yürüyüşün ardından yorgun olan hoplitlerin rahatlıkla üstesinden gelmiştir. Daha sonra Yunanistan'a Birinci Pers Saldırısı sırasındaki Maraton Muharebesi'nde Atina kuvvetleri, muharebeye Pers süvarisi katılmamış olmasından da yararlanarak Pers hafif piyadesi karşısında açık bir üstünlük elde etmişlerdir. Bu deneyimlere karşın Perslerin, hakimiyetleri altındaki toprakların Grek nüfusu olan bölgelerinden, özellikle de İyonya'dan hoplit toplamamaları ilginç bir durumdur. Aynı şekilde Herodot Mısırlı denizcilerin iyi silahlı olduklarını ve Grek denizciler karşısında epeyce başarılı savaşabildiklerini yazmıştır. Buna karşın, iyi silahlı oldukları halde Pers Ordusu'nda Mısırlı unsurlar yoktur. Daha sonra gemilerden alınıp General Mardonius'un ordusuna katılmışlar, Platea'da savaşmışlardır. Bunların nedeni Pers Sarayı'nın İyonlara ve Mısırlılara güven duymaması olarak açıklanabilir. İki topluluk da yakın geçmişte Pers hakimiyetine karşı ayaklanmışlardı ve bu ayaklanmalar şiddetle bastırılmıştı. Ancak Donanma'da hem Grek hem de Mısırlı birlikler görev yapmıştır. Aslında Grekler, Pers Sarayı'nın bu unsurlardan daha fazla kuşku duymasını sağlamak yönünde bazı girişimlerde bulunmuşlardır. Fakat yine de İyonların ve Mısırlıların özellikle Pers Donanması'nda iyi bir performans gösterdiği, bir dereceye kadar gerçektir. Sonuç olarak iyon ve Mısırlı unsurların Donanma'da istihdam edilmeleri sonucu Ordu'ya girmedikleri söylenebilir. Diğer yandan İmparatorluk'un hiçbir sahil kesiminden birlik Ordu'da yer almamış görünmektedir. Pers istilasının en büyük ve belirleyici iki kara muharebesinde Grek taktiği, Pers sayı üstünlüğünü ve süvari kuvvetlerini etkisiz hale getirmiştir. Bu taktikler Termoyplae'de dar bir geçitte savunma yapmak, Plataea'da ise engebeli arazide muharebe etmeyi seçmekti. Termopylae'de, Grek savunmasını kuşatan manevraya kadar Pers taktikleri başarılı bir sonuç elde edememişti. Zaten Leonidas'ın seçtiği muharebe alanı, Pers kuvvetleri için bir cephe taarruzundan başka seçenek bırakmıyordu. Platae Muharebesi'nde Grek kuvvetlerine yönelen süvari saldırılarının yürütülüş tarzı başarılı bir taktikti. Ancak daha sonraki piyade muharebesi Pers Ordusu ve General Mardonius için bir felaketle sonuçlandı. Mycale Muharebesi'nde de benzer gelişmeler yaşandı. Pers piyadesinin hoplitlerle açık arazide giriştiği muharebe bozguna uğramalarıyla sonuçlandı. Bütün bunlara bakılarak, Yunan-Pers Savaşları'nda karmaşık taktikler uygulandığı konusunda çok fazla veri olmadığı ileri sürülmüştür. Grek taktikleri hiç karmaşık değildir, hoplitlerin etkili donanımına ve falanksın gücüne dayandılar. Pers tarafı ise falanksın gücünü açıkça hafife almıştır. Bu güçle karşılaşmak için taktikler geliştirilmedi ve bu durum nihai olarak Pers yenilgisine yol açtı. İstilanın başlarında Pers kuvvetleri açık bir üstünlüğe sahiptiler. Her şeyden önce asker ve gemi sayısı yönünde ezici bir üstünlükleri vardı. Fakat bu sayısal üstünlük, bir yerde Pers kuvvetlerinin zayıf yanına işaret etmektedir. Donanmanın sayısındaki kabarıklık, bir fırtına çıktığında, donanmanın sığınacağı çapta bir limanın bölgede olmamasında yatmaktadır. Böyle bir fırtınada donanmanın bir kısmı kaçınılmaz olarak elden çıkacaktır. Ayrıca tüm donanmayı savaşa sürme eğilimi önüne geçilmez bir eğilimdir. Nitekim Salamis Deniz Muharebesi'nde tüm Donanma muharebeye sürülünce yıkıma yol açmıştır. Ordunun sayısal kabarıklığı da ikmal sorunlarında kendini göstermektedir. İkmal depolarından uzaklaştıkça erzak sıkıntısı baskısı giderek artacaktır. En basitinden içme suyu sağlayamamak daha Çanakkale Boğazı kıyılarına gelmeden yaşanmıştı. Pers kuvvetlerinde hiç de karmaşık olmayan bir komuta sistemi vardı, herkes krala karşı sorumluydu. Son derece gelişkin bürokratik yapılanışları da karmaşık ve başarılı planlar hazırlamalarına olanak sağlamaktadır. Diğer yandan Pers İmparatorluğu kurulduğundan beri geçen 80 küsur yıl boyunca Pers generalleri savaş alanlarında büyük deneyim kazanmışlardı. Ayrıca savaş için diplomasiyi ve istihbaratı kullanmada oldukça başarılıydılar. Yunanistan'ı istila etmek için bu stratejileri kullanarak girişimlerde bulundular. Örneğin MÖ 499'da Nakşa Kuşatması sırasında içerden ihanet sağlayarak kenti düşürdüler. Buna karşın Yunanistan'ın siyasi birliği olmamasının da etkisiyle Pers istilasına karşı aktif olarak direnen, sadece 30 dolayında kent devletiydi. Bu devletler arasında ise zaten geçmişten gelen çekişmeler vardı. Bu kent devletleri, küçük çaplı yerel savaşlar dışında büyük ölçekli savaşlarda deneyim kazanmamıştır. Komutanlar da savaş deneyimi ve ustalığa göre değil, esas olarak politik ve sosyal durumlarına göre belirleniyordu. Pers yayılma stratejisi MÖ 480 dolaylarında ezici kuvvetlerle Yunanistan üzerine yürüyecek yönde gelişiyordu. Pers yayılmasının geçtiği bölgelerdeki Grek kentleri, Pers hakimiyetine boyun eğmek ya da yok edilmek durumunda kalıyorlardı. Teselya, Lokris ve Fokida'da başta direnme gösterilmişti. Ancak doğrudan doğruya güç kullanılması karşısında Pers hakimiyeti altına girmek zorunda kalınmıştı. Grek ittifakının stratejisi ise Pers ilerlemesini yapılabildiği kadar kuzeydeyken durdurmak ve olabildiğince kent devletinin Pers egemenliğine girmesini önlemekti. Bu sayede bu kent devletlerinin de ittifaka katılması sağlanabilirdi. Diğer yandan Pers kuvvetlerinin sayısal üstünlüğü karşısında açık arazide muharebeye girmenin yararsızlığı açıkça görülebiliyordu. Bu duruda olabildiğince dar coğrafi bölgelerde muharebeye girmeyi tercih edeceklerdir. Gerçekten de MÖ 480 yılı için Grek İttifakı'nın stratejisi bu yönde olmuştur. İlk anda, Teselya'nın istilasını önlemek için Tapınak Geçidi'ni tutmaya karar verdiler. Ancak bu geçidin iyi seçilmiş bir savunma hattı olamayacağı anlaşılınca daha geride, Termopylae Geçidi – Artemision Boğazı hattında savunma yapmaya karar verildi. Termopylae'deki savunma başlarda oldukça başarılıydı. Ancak savunmanın etrafını dolaşmayı sağlayacak yolun, bu görevin üstesinden gelebilecek bir kuvvetle örtülememesi savunmayı çökertmiştir. Kral Leonidas'ın savunma stratejisinde ortaya çıkan bu başarısızlık, Yunanistan'ın büyük bir bölümünün Pers Ordusu'nca istila edilmesine yol açmıştır. Artemision'da da Grek Donanması bir ölçüde başarılıydı. Ancak uğranılan kayıplar ağırdı ve Termopylae Geçidi'nin kaybedilmesi artık bu hatta muharebe etmeyi gereksiz kıldı. Bir başka açıdan, Pers Donanması en büyük darbeleri Grek İttifakı Donanması'ndan değil, hava koşullarından yemişti. Sonuç itibarıyla Pers stratejisi başarılıydı. Grek stratejisi ise her ne kadar Grek İttifakı'nın askeri gücünü yıkacak kadar ağır bir yıkım değilse de başarısızdı. Korint Kıstağı'nın savunulması savaşın tarzını değiştirmiştir. Pers Komutanlığı Kıstak üzerine karadan bir saldırıya girişmedi. Muhtemelen böyle bir girişim başarısız olacaktı. Böylece savaşın seyri denizde şekillenecekti. Themistokles, Pers Donanması'nı Salamis'la anakara arasındaki boğaza çekecek bir savaş hilesi kullanmıştır. Themistokles'in bu girişimi, strateji çizmedeki ustalığını açıkça ortaya sermektedir. Ancak Persler açısından savaşı kazanmak için Salamis'te muharebeye girme gereği yoktu. Pers Komutanlığı'nın ya kendine aşırı derecede güveni olduğu, ya da kazanmayı fazlasıyla istediği ileri sürülmüştür. Bu bağlamda Grek İttifakı'nın Salamis'te kazandığı zafer bir ölçüde Pers stratejik hatasından kaynaklanmıştır. Nitekim Salamis yenilgisinden sonra Pers stratejisi değiştirildi. General Mardonius Grek İlttifakı'nı bölmek için İttifaka katılmış olan kent devletleri arasındaki anlaşmazlıklardan yararlanma yoluna gitmiştir. Özellikle de Atina üzerine oynadı. Böylece Atina Filosu'nu Grek İttifakı Donanması'ndan ayırarak bu deniz gücünü büyük ölçüde zayıflatacaktı. Denizde engel kalmayınca da orduyu muhtemelen Mora Yarımadası'na çıkartacaktı. Herodot bize General Mardonius'un kesin sonuçlu bir muharebeye eğilimli olduğunu söylemektedir. Bununla birlikte Platea'ya çekilmesi bu durumla çelişkili gibi görünmektedir. Çok büyük olasılıkla muharebeyi kendi seçeceği koşullarda aramak istiyordu. Platea'ya çekilmesi, pekala Grek kuvvetlerinin saldırmasını, ya da çözülmesini sağlamak için düşünülmüş olabilir. Grek stratejisi MÖ 479 yılında çok net değildi. Sadece İttifak'ın dağılmasını önlemek için kuzeye yürümek konusunda aralarında mutabıktılar. Fakat savaşı kazanmanın yolu konusunda açık bir görüş olmadığı anlaşılmaktadır. Taktik başarısızlıklar da bunu göstermektedir. Platea'da ikmal hatlarını koruyamadılar, bu yüzden geri çekilmeye karar verildi ama bu dağınık bir geri çekilme oldu. Bunların sonucunda, bir bakıma muharebeye sürüklendiler. Diğer yandan General Mardonius kesin sonuç için aceleci oldu. Esasen saldırıya geçmek gibi bir zorunluluğu yoktu. Yine de bir meydan muharebesinde Grek kuvvetleriyle karşılaşmaya girmişti. Sonuç olarak Plataea'daki Grek zaferi, bir kısmıyla Pers komutanlığının taktik hatasının bir sonucu olarak görülebilir. Genele bakıldığında Pers Komutanlığı'nın Salamis ve Platea'daki iki stratejik hatası, taktik avantajı Grek İttifakı'na bıraktı ve Pers istila girişiminin nihai başarısızlığına yol açtı. Salamis'te tüm Donanmayı, dar bir savaş alanında muharebeye sürmek gibi taktik hata da ek oldu. Donanma'nın bir bölümü ihtiyat gibi ayrılabilirdi. Grek ittifakının başarısı genellikle "özgür kişi özgürlüğü için savaşır" deyişinin sonucu olarak görülür. Her şey bir yana, kendi vatanları için çarpışıyorlardı. Grek İttifakı'nın başarısında önemli bir faktör de, aralarındaki geçmişten beri süregelen gerginlik ve çatışmalara karşın bir ittifak kurabilmeleri ve buna bağlı kalabilmeleriydi. Bu gerginlikler ve çatışmalar içinde ittifakın kararsız olması beklenirdi. Ancak Yunanistan anakarasının büyük bir bölüm Pers Ordusu'nca istila edilmiş olmasına karşın Grek İttifakı yenilgiye uğratılamadı. Bu durum Pers istilasının ne denli ürkütücü göründüğünü göstermektedir. Öyle ki Atina Thespiae ve Platea halkı evlerini sahip oldukları pek çok şeyi terk etmeyi, teslim olmaya tercih etmişlerdir. Sonuç itibarıyla Grek İttifakı'nın kazanması yıkıcı bir yenilgiden kaçınmalarına, kurdukları ittifaka bağlı kalmalarına, düşmanlarının hatalarını kendi lehlerine kullanabilmelerine ve muharebe alanında gerçek ve taktik üstünlükleri olan hoplitten / fakankstan yararlanabilmelerine dayanmaktadır. Kuşkusuz ki Yunanistan'a İkinci Pers Saldırı Grek tarihi açısından son derece önemli olaylardan biridir. Birçok batılı tarihçi bu olayı Avrupa tarihi açısından da çok önemli bir olay olarak lanse eder. Savaş, bir yerde "Doğu" ve "Batı" arasıdaki bir çatışma olarak verilir. Yunanistan'ın bu "Doğulu" güç tarafından istila edilmesi halinde "Batı Uygarlığı"'nın gelişme olanağı bulamayacağı ileri sürülür. Bu yaklaşım abartılı olabilir. Tarihin, "şöyle olsaydı, böyle olurdu"larla analiz edilemeyeceği açıktır. Ancak yine de tarihsel açıdan bunlar önemli olaylardır. Askeri olarak İkinci Pers Seferi'nde taktik ve stratejik olarak belirgin bir yenilik yoktur. Termopylae sıklıkla arazinin, askeri gücün bir bileşeni olarak kullanılmasına uygun bir örnek olarak kullanılagelmiştir. Themistokles'in hileleri de savaşta "düşmanı" yanıltmanın iyi bir örneği sayıldı. Tüm askeri harekatların Pers İmparatorluğu yönünden en belirgin etkisi, özellikle Maraton Muharebesi ağır zırhlı hoplitlerin, hafif Pers piyadesi karşısındaki üstün muharebe gücünü çok açık ortaya koymuş olması sayılabilir. Bu gerçek geç de olsa Pers askeri otoriteleri tarafından görüldü ve daha sonra Grek paralı askerler Pers ordularında istihdam edilmeye başlandı. Murat Şenvardar (d. 11 Ekim 1971), Türk teknik direktör, eski futbolcudur. Teknik direktörlük kariyerine Anadolu Üsküdar'de 2006 yılında başladı. 2007'de sözleşme uzatıp görevine devam etti. 2008-09 sezonunda doğduğu semtin takımı Bayrampaşa'da teknik direktörlüğe başladı. Geldiği sezon kulübü 16 yıl aradan sonra 3. Lig'e taşıdı. Sezon sonu Anadolu Üsküdar 1908'e geri dönen Şenvardar, bir Sene kadar takımın antrenörlüğünü sürdürdü. 2010-11 sezonunda Bölgesel Amatör Lig takımlarından Küçükçekmecespor'un başına geçti ve takımı 3. Lig'e taşımayı başardı. Eylül 2011'de bir kez daha Anadolu Üsküdar 1908'e döndü. 2012'nin Kasım ayında kötü gidişten dolayı Bülent Demirkanlı ile yollarını ayıran Bayrampaşaspor'un başına geçti. Mulatto Mulatto, negrid ırktan olan biriyle Kafkas ırkından olan birinin melez (hibrit) çocuğuna denir. Mulattolar çoğunlukla ABD'de ve Güney Amerika ülkelerinde görülür. Kendi aralarında üçe ayrılırlar: Ünlü Mulattolara örnek olarak Barack Obama, Beyoncé gibi isimler verilebilir. Maurice Schumann Maurice Schumann (d. 10 Nisan 1911, Paris - ö. 9 Şubat 1998 Paris), Fransız devlet adamı. Savaş öncesi Uluslararası İşçilerin Fransa Bölümü (SFIO) üyesi idi. Direnişte bulunmak için General de Gaulle'ün ekibine katılmış ve Özgür Fransa'nın sözcülüğünü üstlenmiştir. 1944'te Hristiyan-Demokrat çizgideki (MRP) Cumhuriyetçi Halk Hareketi'nin kurucusu olmuş, başkanlığını ve onursal başkanlığını yapmıştır. Milletvekilliği, Senatörlük, Meclis Dışişleri Komisyonu Başkanlığı, Senato Başkanvekilliği ve Dışişleri Bakanlığı yapmıştır. Charles de Gaulle'ün Avrupa'ya karşı yaklaşımını dile getirmesi üzerine bakanlıktan istifa etmiştir, Avrupa taraftarı olmasına rağmen, 1992 yılında Maastricht Anlaşması Referandumunda hayır oyu vermesi üzerine uzmanlar tarafından « "le plus européen des gaullistes et le plus gaulliste des Européens" » (Gaullistlerin en Avrupalısı, Avrupalıların en Gaullisti) olarak adlandırılmaya başlanmıştır. Hükümet Senato Meclis Diğer Esence, BeyÅŸehir Esence, Konya ilinin Beyşehir ilçesine bağlı bir mahalledir. Kasaba Selçuklular devrinde, Beyşehir-Seydişehir-Akşehir yörelerine yerleştirilen Türk oymaklarının çoğu Adçekenler (Esbkesan) Türkmen oymağı olduğu gibi, Oğuzların Afşar, Salur, Turgutlu ve başka Türk oymaklarından bazı bölüklerin yer aldığı bilinmektedir. Eski adı HOMA'dır, bu ismin Rum kökenli olduğu için 1964 yılında İ.İnönü tarafından “Aşağı Esence” olarak değiştirilmiştir. 2006 yılında Aşağı Esence olan kasabamnın ismi “ ESENCE “ olarak değiştirilmiştir. Beyşehir ilçe merkezine 17 km, Seydişehir ilçe merkezine 20 km uzaklıkta bulunmaktadır. Konya il merkezine ise Antalya-Konya yolundan 75 km'dir. Beldenin doğusunda Çavuş Kasabası, güneyinde Irmaklı Köyü, batısında Bayavşar ve Gökçimen Kasabaları, kuzeyinde ise Yukarı Esence Köyü bulunmaktadır. Belde de şeker pancarı, tahıl, sebze ve meyve üretimi yapılmaktadır. Halkın geçim kaynağı hayvancılık ve tarımdan oluşur. Odar Odar, Ermeniler tarafından "Ermeni olmayan" kimseleri tanımlamak için kullanılan bir sözcüktür. Çoğu zaman aşağılayıcı bir şekilde kullanılır. Yine Ermeniler tarafından Müslüman kimseler için kullanılan Dacik (ya da "Dacig") sözcüğünden farklı olarak dinsel değil, ırksal bir anlam taşır. Eleştirel hukuk çalışmaları Eleştirel hukuk çalışmaları, 1970'li ve 80'li yıllarda hukuki düşüncede gelişen bir harekettir. Temelinde, gizli çıkarlardan ve mevcut yasal kurumlarda varolduğu algılanan sınıf egemenliğinden yoksun bir insan kişiliğini esas alarak toplumun şekillenmesini taahhüt eder. Hareketi destekleyenlerin hedefi, geleneksel hukuk anlayışlarını istikrarsızlaştırmak ve mevcut yasal kurumları zora sokarak çözebilmekti. Eleştirel hukuk çalışmaları, günümüz hukuk kurumlarınının varoluş sebebi olarak gördükleri saklı çıkarlar ve sınıf egemenliğinden kurtulmuş bir toplum yaratma amacıyla 1970 ve 80'lerde ortaya çıkmış bir düşünce hareketidir. Bu hareketin öncüleri, geleneksel hukuk kalıplarını yıkmak ve varolan hukuk kurumlarına meydan okuma amacı taşıyorlardı. Bu kurumları, bir arada yaşama ifadesi olacak şekilde yeniden kurma düşüncesinde olan Roberto Mangabeira gibi daha yapıcı üyeler, daha gerçekçi çalışmalar yapmaları nedeniyle hareketin en güçlü isimleri olarak görüldüler. Yargısal aktivizm Yargısal aktivizm, yargı kararlarının mevcut hukuk yerine kişisel veya siyasi hususlara dayalı olduğundan şüphelenilmesi durumudur. Yargısal aktivizmin tanımı ve hangi yargı kararlarının aktivist olduğu tartışmalı bir siyasi konudur. Anayasanın yorumlanması, yasaların yorumlanması ve kuvvetler ayrılığı ile yakından ilgilidir. Rebecca Black Rebecca Renee Black (d. 21 Haziran 1997, Kaliforniya), Amerikalı pop şarkıcısı. İnternette popüler olan, "Friday "adlı şarkıyı seslendiren ve 50 milyondan fazla kişinin izleyip dinlediği Amerikalı şarkıcı dansetmeyi, sahnede rol almayı ve şarkı söylemeyi seviyor, hep yeni şeyler denemeye çalışıyor. Annesi "Friday" klibi için 4.000 dolar ödedi. Rebecca Renee Black 21 Haziran 1997'de Irvine,California 'da doğdu. Babası John Jeffery Black ve annesi Georgina Marquez Kelly her ikisi de veterinerdir. Rebecca yarı Meksikan ve babası İtalyan, İngiliz ve Polonyalı'dır. 2011'de Rebecca hem okulda gördüğü zorbalıktan hem de kariyerine odaklanması açısından dolayı devlet okulunu bırakıp evde eğitim görmeye başlar. Seleukia Seleukia ÅŸu anlamlara gelebilir: Mustafa Erdoğan Yetenç Mustafa Erdoğan Yetenç, (d. 1 Mayıs 1946, Akçadağ, Malatya), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, TBMM XVIII., XX., XXII. ve XXIII. Dönem Manisa Milletvekilliği ve XXII. Dönem TBMM Başkanlık Divanı İdare Amirliği yapmıştır. Evlidir. Hikmet Erenkaya Hikmet Erenkaya (d. 10 Ekim 1953 Kandıra, Kocaeli), Türk siyasetçi. İstanbul Devlet Güzel Sanatlar Akademisi Mimarlık Bölümü mezunudur. Serbest Mimarlık, Kocaeli Mimarlar Odası Başkanlığı, Kocaeli Büyükşehir Belediye Başkanlığı, TBMM XXIII. Dönem Kocaeli Milletvekilliği yapmıştır. Evli ve iki çocuk babasıdır. İskender Doğan İskender Doğan, (d. 27 Temmuz 1953, Manisa), Türk ses sanatçısı, şarkı sözü yazarı. Söz ve müziği kendisine ait "Kan ve Gül" şarkısıyla tanınmıştır. 1969 yılında Milliyet gazetesinin düzenlediği liseler arası müzik yarışmasında solist birincisi olan İskender Doğan müziğe ilk adımını bu başarısıyla atmıştır. 1971 yılında Altın Mikrofon beşincisi olarak adından söz ettirmiştir. Aşık Veysel ve Ruhi Su hayranı olduğunu 1974 yılında yayınlanan bir "Hey" dergisi sayısında anlatan sanatçı aynı sayıda Eurovision şarkı festivaline bu sene mutlaka katılacağını söylese de Eurovision Şarkı Yarışması Türkiye finallerini geçememiştir. Mekin Sarıoğlu Mekin Sarıoğlu, (d. 1930, Gördes, Manisa) - (ö. 25 Haziran 1988), Türk siyasetçi. Ankara Üniversitesi Siyasal Bilgiler Fakültesi mezunudur. İncesu, Gönen, Çardak, Çal, Hekimhan, Dursunbey Kaymakamlıkları, Balıkesir, İzmir ve Diyarbakır Vali Muavinlikleri, Kastamonu, Kırşehir ve Merkez Valilikleri, Yazarlık, TBMM XVII. Dönem Manisa Milletvekilliği yapmıştır. Evli ve iki çocuk babasıdır. Mustafa Kemal Palaoğlu Mustafa Kemal Palaoğlu, (d. 1929, Gürün, Sivas), Türk siyasetçi. Ankara Üniversitesi Siyasal Bilgiler Fakültesi ve Hukuk Fakültesi mezunudur. Ankara Üniversitesi Siyasal Bilgiler Fakültesi'nde Doktora yapmıştır. Siyasal Bilgiler Fakültesi Talebe Cemiyeti Başkanlığı, Türkiye Millî Talebe Federasyonu Genel Sekreterliği, Ankara Üniversitesi Talebe Birliği Başkanlığı, Sivas ve Kırşehir Maiyet Memurluğu, Kozaklı, Bodrum Kaymakamlıkları, Mülkiye Müfettişliği, İçişleri Bakanlığı Özel Kalem Müdürlüğü, Halkçı Parti Kurucu Üyeliği, TBMM 2.(XIII), 3.(XIV) ve XVII. Dönem Sivas Milletvekilliği, 3.(XIV) Dönem Millet Meclisi Başkanvekili yapmıştır. Evli ve iki çocuk babasıdır. Aygaz Aygaz, 1961 yılında Vehbi Koç tarafından kurulan, halka açık ilk ve tek LPG (Likit Petrol Gazı) şirketidir. Koç Topluluğu’nun enerji sektöründe faaliyet gösteren ilk şirketi olan Aygaz, 1976’dan bu yana tüm yönetim birimleriyle İstanbul Zincirlikuyu’daki genel merkezinde hizmet vermektedir. Koç Topluluğu'nun, LPG sektöründe faaliyet gösteren ilk ve en büyük şirketi Aygaz, 1961 yılında kurulmuştur. Türkiye'de LPG (Likit Petrol Gazı) temini, stoklanması, dolumu, dağıtılması, satış ve satış sonrası hizmetlerin yanı sıra iç ve dış pazarlara yönelik gaz aletleri ve aksesuarları ile konfor cihazlarını üretmektedir. Bugün Aygaz, LPG sektöründe faaliyet gösteren halka açık ilk ve tek şirkettir. Metin Çobanoğlu Metin Çobanoğlu (14 Ekim 1958 Kırşehir), Türk siyasetçi. İstanbul Üniversitesi Orman Fakültesi ve İstanbul Üniversitesi Hukuk Fakültesi mezunudur. Orman Mühendisleri Odası Yönetim Kurulu Üyeliği, Türk Tarım Orman Sendikası Genel Başkan Yardımcılığı, Kırşehir Belediye Başkanlığı, Türk Belediyeler Birliği Genel Başkan Yardımcılığı, Avrupa Konseyi Yerel ve Bölgesel Yönetimler Kongresi Türk Delegasyonu Üyeliği, TBMM XXIII. Dönem Kırşehir Milletvekilliği yapmıştır. Evli ve iki Çocuk babasıdır. 2011 Türkiye genel seçimleri öncesi 24 Nisan 2011 tarihinde Farklı ülkücülük adlı bir blog sitesinde yayımlanan cinsel içerikli görüntülerinden sonra MHP Genel Başkan Yardımcılığı ve Kırşehir 1. sıra milletvekilliği adaylığından istifa etmiştir. Happy Birthday to Me Kanlı Yaş Günü (İngilizce: "Happy Birthday to Me"), başrollerini Melissa Sue Anderson ve Glenn Ford'ın paylaştığı J. Lee Thompson'in yönettiği Timothy Bond tarafından yazılmış 1981 yapımı slasher türündeki korku, gerilim filmidir. Film birçok kült klasik slasher filminin çekdiliği dönemde çekilmiştir ve bu filmde kült olmuş birçok hayran kitlesi kazanmıştır ve 1981'den sonraki dönemde birçok slasher'ın çekilmesine sebebiyet vermiştir. Bir kız pisikolojik sorunları olan ve arkadaş çevresine uyum sağlayamayan biriydi ve bir anda başlayan seri cinayetlerle geçmişte yaşadığı travmayı hatırlamaya başlar. Geçmişte geçirdiği bir olayı hafızasından hala çıkaramaktadır. Selami Teker Selami Teker (1937-2013), Türk bürokrat. 1969-1974 yılları arasında Soma, 1969-1974 yılları arasında Kâhta kaymakamlıkları, 1985-1988 yılları arasında Siirt ve 1988-1989 yılları arasında Isparta valilikleri yapmıştır. Merkez Valisi olarak görev yaparken 22 Şubat 2002 tarihinde yaş haddinden emekli olmuştur. 2013 yılında vefat eden Teker için Tuzla'da devlet töreni yapıldı. Cenazesi Tuzla Mezarlığı'nda toprağa verildi. Prom Night (film, 1980) Prom Night, başrollerini Jamie Lee Curtis ve Leslie Nielsen'ın paylaştığı Paul Lynch'in yönettiği William Gray tarafından yazılmış 1980 yapımı slasher türündeki korku, gerilim filmidir. Film birçok kült klasik slasher filminin çekdiliği dönemde çekilmiştir. Filmin konusu 7 yıl önce kazayla bir arkadaşını öldüren bir grup liseli öğrencinin mezuniyet partisinde ölen kızın ablası tarafından öldürülmek istenmesidir. Film ABD'de 15 Temmuz 1980'de vizyona girdi filmin bir kısımı verildi ve ABD'de bazı eyaletlerde yasaklandı. Kanada'dada Eylül'de serbest bırakıldı tamamı tüm ülkede sansürsüz olarak yayınlandı ve oldukça popüler oldu. 1980 yılının en çok hasılat eden kanada filmi oldu ve 80'lerin kült slasher'larından biri haline geldi. John Pell John Pell, (d. 1 Mart 1611 - ö. 12 Aralık 1685), 17. yüzyıl İngiliz entelektüel tarihinde önemli bir yer tutan matematikçi. John Pell'in önemli olması yayınladığı bilimsel makaleler ve çalışmalarından çok yaşadığı dönemdeki bağlantılarından ve faaliyetlerindendir. Ayrıca Euler tarafından Pell denklemi olarak adlandırılan denklemle de tanınır. Her ne kadar özel bir Diophantine denklemi olan bu denklemin yanlışlıkla Pell'e atfedildiği iddia edilse de bu iddiayı doğru bulan ve karşı çıkan iki karşıt görüş mevcuttur. Din adamı olan ve kendisiyle aynı adı taşıyan John Pell ve Mary Holland'ın ikinci çocuğu olarak 1 Mart 1611 yılında dünyaya gelmiştir. 6 yaşında yetim ve öksüz kalmıştır. Babasını 1616 yılında, annesini de takip eden yıl içerisinde kaybetmiştir. İlk eğitimini ücretsiz yerel bir okulda okuduktan sonra Trinity College, Cambridge'e 1624 yılında kayıt olmuştur. Cambridge'den lisans derecesini 1624, lisansüstü derecesini de 1628 yılında almıştır. Bu dönemde Yunanca, Latince ve Matematik eğitimi almıştır. Cambridge'den ayrıldıktan sonra ilk olarak Horsham'da, daha sonra Chichester'de eğitmen olarak çalışmıştır. 3 temmuz 1632 yılında Ithumaria Reginolles ile evlenmiştir. Bu evlilikten dört kızı ve bir oğlu olmuştur. 1638 yılından 1643 yılına kadar Londra'da matematik dersleri vermiştir. 1643 yılında Amsterdam'a gitmiş ve Gymnasium Illustre'de, bugünkü adıyla Amsterdam Üniversitesi'nde matematik profesörü olmuştur. 1646 yılına Breda'da benzer bir mevkide çalışmaya başlayana kadar Amsterdam'da kalmıştır. 1651 yılında İngiltere ve Hollanda arasında büyük bir gerilime yol açacak olan yeni denizcilik kanununu yürürlüğe koymuştur. İki ülke arası gerilimden kaynaklı olarak Hollanda'da kalması halinde zor durumda kalacağını anlayan Pell, 1652 yılının mayıs ayında ilk Anglo-Flemeng savaşının gerçekleşmesinden kısa bir süre önce İngiltere'ye geri dönmüştür. İngiltere'ye döndükten sonra Oliver Cromwell tarafından matematik öğretmek üzere Londra'ya atanmıştır. İki yıl sonra Cromwell tarafından İsviçre'ye diplomatik görevle atanmıştır. Asıl göreviyse İsviçre'yi Fransa'dan uzaklaştırmak ve İsviçre'nin o dönemde İngiltere tarafından önderlik edilen Kıtasal Protestan Birliğine katılımını sağlamaktı. 1654 yılından 1658 yılına kadar bu görevi sürdürmüştür. Çabaları sonuçsuz kalınca 1658 yılında 13 Ağustos'ta Cromwell'in ölümünden 3 hafta önce Londra'ya geri dönmüştür. İngiltere'de bulunduğu sürede ilk önce Diyakoz, daha sonra 1661 yılında Papaz (Psikopoz ile Diyakoz arasındaki mertebe) olarak atanmıştır. Essex'te Vicar (Anglikanizm) (Batı Kilisesi'nde önemli bir mertebe, bakınız Anglikanizm) olmuştur. Eş zamanlı olarak 1663 yılında Laindon ve Basildon da Essex'te vicar olmuştur. Hayatının son 20 yılında bu iki mevkii korumuştur. 1661 yılında eşi Ithumaria ölmüştür. 1669 yılında ikinci kez evlenmiştir. 1663 yılında Royal Society'ye seçilmiştir. Mekanik ve Optik icatlar komitesinde hizmet etmiştir. Ayrıca 1675 yılında başkan yardımcısı seçilmiştir. Pell, 12 aralık 1685 yılında vefat etmiştir. Genel olarak Pell'in matematikçi olarak öneminin abartıldığına dair görüşler mevcut olmakla birlikte, ilk önce anonim olarak yayınladığı "Idea of Mathematics" adlı eserinin önemi yadsınmamaktadır. Bu eser Pell'in ününü İngiltere ve Avrupa'da arttırmış ve Amsterdam'da matematik profesörü olmasına büyük katkı sağlamıştır. Pell denklemi Diophantine denklemlerinin aşağıdaki şekilde ifade edilen özel bir durumudur. Kaynak: "The Publications of John Pell", Noel Malcolm, 2000 Gymnasium Illustre'nin günümüzdeki adı Dönemeç Dönemeç (dizi), TV dizisi Ãœrohidroz Ürohidroz bazı kuş türlerinin gaita ve idrardan oluşan dışkılarını ayaklarına yöneltmeleri ve buharlaşma sonucunda serinlemelerine verilen addır. Bu yöntemle kuşlar yüksek sıcaklıklara dayanabilmektedir. Yeni Dünya akbabaları ve leylekgiller bu yöntemi kullanan kuşlardır.. Bu davranış biçimi kuşların ayaklarında dışkı birikmesine yol açar. Kuş halkası taşıyan kuşlarda halkanın arasında dışkı birikmesi sonucunda ayaklarda yaralanmalar oluşabilmektedir.. TÃ¼rkiye biteyi, Anemone Türkiye biteyinde, "Anemone" cinsine bağlı toplam 8 takson bulunmaktadır. Bunlar 5 tür ve 3 alt türe ayrılmaktadır. Türkçede "Anemone" cinsi üyelerine Dağ lalesi adı verilmektedir. Bu liste son halidir. Anemone Pierre-Emerick Aubameyang Pierre-Emerick Emiliano François Aubameyang (18 Haziran 1989, Laval) forvet mevkinde görev alan Fransa doğumlu Gabonlu millî futbolcudur. Premier League takımı Arsenal ve Gabon millî takımının kaptanlığını yapmaktadır. Dünyadaki en iyi forvetlerden biri sayılan oyuncu, hızı, bitiriciliği ve topsuz oyundaki hareketliliğiyle bilinmektedir. Kariyerinde çoğunlukla forvet mevkiisinde oynasa da, kanat-forvet olarak da görev yapmıştır. Fransa'nın Laval kentinde doğan Aubameyang, profesyonel kariyerine Serie A kulübü Milan'da başladı. Kulübün altyapısında oynadıktan sonra hocalarını oynadığı oyunla tatmin etmiş ve 2008 yılında A takıma alındı. Fakat Milan'ın profsyonel takımında hiç süre alamamış ve Fransa'daki kulüplere peşi sıra kiralandı. Son olarak Ligue 1 takımı Saint-Étienne'e kiralık geldikten sonra takımdaki oyunuyla 2011 yılında kulübe transferi gerçekleşti. Kulüpte geçirdiği süre boyunca, takımın 2012-13 Coupe de la Ligue'i kazanmasında ciddi katkısı olmuş ve sene sonunda Ligue 1 Yılın Takımına seçilmeyi başarmıştır. Aubameyang 2013 yılında Bundesliga kulübü Borussia Dortmund'a transfer oldu. Burada 2016-17 sezonunu ligin gol kralı olarak bitirdi ve DFB-Pokal kupasının kazanılmasında payı oldu. Attığı gollerle beraber kulüp tarihinin en golcü altıncı futbolcusu olmayı başardı. 2018 yılında, Aubameyang İngiltere takımı Arsenal'e 56 milyon pound değerinde bir sözleşmeyle transfer oldu. Bu eder onu en değerli Gabonlu futbolcu yaptı. Arsenal ile geçirdiği ilk sezonda Premier League Altın Ayakkabı ödülünü kazandı. Aubameyang Gabon millî takımıyla ilk resmi maçına 2009 yılında henüz 19 yaşındayken çıktı ve attığı gollerle takımın en golcü futbolcusu olma unvanını ele geçirdi. Kariyerinde dört kez Afrika Uluslar Kupası turnuvasına katılırken, ülkesini bir kez Yaz Olimpiyatları'nda temsil etme fırsatını yaşadı. 2015 Afrika Uluslar Kupası'nda göstermiş olduğu performansla, Afrika'da Yılın Futbolcusu ödülünü kazandı. Ödülü kazanan ilk Gabonlu oyuncu olurken Avrupa doğumlu olup da ödülü kazanan Frederic Kanoute'den sonra ikinci futbolcuydu. Maksim Surayev Maksim Victorovich Surayev(Rusça:Максим Викторович Сураев 24 mayıs 1972 doğumlu)bir Rus Kozmonot. Surayev Çelyabinsk'te doğdu.çocuk iken ,surayev babasının taahhütleri nedeniyle çeşitli yerlerde yaşadı.ilk olarak doğduğu urallardaki chelyabinsk den sibiryaya taşındı.babası askeri yeye girdiği zaman,surayev in ailesi moskova civarına tekrar taşındı.babası görevini sürdürürken,surayev moskova civarından başka bir kasabaya taşındı.Surayev Anna Alexandrovna ile evlendi.Arina ve Ksenia adında iki kızı vardır.hobileri arasında kitap okuma ve spor gelir.o nitelikli bir dalgıç ve parabone hocasıdır. Surayev,1994 yılında pilot mühendisi olarak Kacha hava kuvvetleri pilot okulundan pekiyi derece ile mezun oldu.pilot,mühendis,araştırmacı olarak 1997 yılında Zhukovski hava kuvvetleri akademisinden onur derecesiyle mezun oldu.2007 de,o rus sivil hizmet akademisinden hukuk diploması aldı. Maksim surayev,rus kahramanı altın yıldız madalya sahibidir.30 aralık 2010 tarihinde,rusya başbakanı dimitri medvedev den madalya aldı. Surayev,Su-27 ve L-39 uçağıyla uçmuştur.700 saat uçmuştur.surayev 3.sınıf hava kuvvetleri pilotudur.nitelikli bir dalgıç ve parabone hocasıdır. Aralık 1997 den Kasım 1999 a,surayev temel uzay eğitimini tamamladı.kasım 1999 da,bir test kozmonotuydu.Ocak 2000 den itibaren,ISS ileri eÄŸitim inde idi.Mart 2006 dan Nisan 2008 e kadar surayev,ISS 17 mürettebat yedek seferine atandı.Nisan 2008 den mart 2009 a ISS nin 19 yedek sefer üyesi oldu. Surayev,ISS de 22. sefer üyesinde uçuş mühendisi olarak görev aldı.30 eylül 2009 da kazakistandaki baykonur üssünden Soyuz TMA-16 da seyrederken aynı kapasitedeki 21. seferdede görev aldı.o soyuz uzay aracının kumandanıydı.surayev ve jeffrey williams un içinde bulunduğu Soyuz TMA-16 uzay aracı,18 mart 2010 tarihinde kazakistana adım atar.167 gün ISS de kaldıktan sonra.surayev uzay da iken bir blog(kişisel günlük) tuttu. 14 ocak 2010 tarihinde,surayev ilk uzay yürüyüşüne başlamak için diğer rus kozmonot oleg kotov ile birlikte ISS nin dışına çıktılar.10.05 GMT te başlayan uzay yürüyüşünü,surayev ve kotov yeni bilgisayarlı Rus Orlan-MK ile hava kilidinden çıkarak gerçekleştirdiler.ikili,zvezda ve poisk modullerine kablolar ile bağlandı.çıkış kapaklarına ek trabzanlar taktı ve antenler ve iskele hedefleri kurdu.onlar ISS den rus biyolojik deney alınır ve gereksiz yalıtım kapakları bulunan iki büyük tomar uzay çöplüğüne atılır.uzay yürüyüşü 5 saat 44 dakika sürmüştü. BÃ¼stiyer Büstiyer, (Fransızca: bustier) kadınların ceket vb. kıyafetlerinin içinde kullanılan çarpıcı, göz alıcı, işlemeli kumaştan yapılmış askılı veya askısız iç giyim ürünü. Genellikle sporcular kullanır. Çünkü rahat ve hareket etmeyi zorlaştırmaz. Genelde takım halinde tasarlanıp satılan büstiyer, moda ve tasarım türüne göre de değişiklik gösterebilmektedir. Kevin Großkreutz Kevin Großkreutz (d. 19 Temmuz 1988, Dortmund) defans ve Sol açık mevkilerinde görev alan Alman futbolcudur. Alman üçüncü lig takımı KFC Uerdingen 05 takımında oyanamaktadır. Kevin Großkreutz futbol kariyerine FC Merkur Dortmund takımında başladı. Daha sonra 2006 yılında Rot Weiss Ahlen takımının alt yapısına transfer oldu. Großkreutz 2 maçta 2 gol atıp 1 yıl sonra a takıma yükseldi. 2008 yılında Großkreutz Almanya 3. ligin'de 12 gol attı ve takımının 2. Lige yükselmesinde büyük rol üstlendi. Großkreutz 2008-09 sezonunda 2. Ligde 33 maçta 6 gol attı ve Bundesliga ekiplerinden ekiplerinden Borussia Dortmund'a transfer oldu. Großkreutz Borussia Dortmund formasıyla ilk Bundesliga maçına Köln karşısında çıktı. İlk golünüde Signal Iduna Park'ta 4-0 kazandıkları Nürnberg karşısında attı. 2009-10 sezonunda Dortmund formasıyla 32 maçta 5 gol attı. 2010-11 sezonunda ilk maçına kendi evlerinde 2-0 kaybettikleri Bayer 04 Leverkusen maçında çıktı ve ilk golünüde kendi evlerinde 5-0 kazandıkları ligin yeni ekibi Kaiserslautern karşısında attı. Ardından hemen 1 maç sonra St. Pauli'i 3-1 yendikleri maçta Großkreutz kariyerinde ilk defa 1 maçta 2 gol atma başarısı gösterdi. 29 Kasım 2010'da sözleşmesini 2014 yılına kadar 4 yıl daha uzattı. Großkreutz Bayer 04 Leverkusen'i deplasmanda 3-1 yendikleri maçta 2 gol attı ve Mario Götze'ye 1'de asist yaptı. 2010-11 2011-12 sezonlarında Dortmund ekibi ile Bundesliga şampiyonluğu yaşadı. Großkreutz ayrıca takımı ile 2012'de finalde Bayern Münih'i tarihi bir skorla 5-2 yenip DFB-Pokal'ı kazandı. Großkreutz, 1 Eylül 2015'te 1.5 Milyon Euro karşılığında Galatasaray ile sözleşme imzalamıştır.Ancak FIFA'ya eksik imzalı belgeler gönderildiğinden dolayı FIFA transferi onaylamamıştır ve lisans vermemiştir . Oyuncu 1 Ocak 2016 tarihinden itibaren oynayabilmektedir . 6 Ocak 2016'da Bundesliga ekiplerinden, Stuttgart ile 2,1 Milyon Euro karşılığında sözleşme imzalamıştır. Stuttgart resmi sitesinde, Kevin'in 15 numaralı forma giyeceğini duyurmuştur. 28 Şubat 2017 tarihinde bir gece kulübünde kavgaya karışmıştır. Yapılan açıklama'da Großkreutz'un sözleşmesi feshedildiğini Großkreutz'un ise bir süreliğine futbolu bıraktığını açıklamıştır. 2017 yılının Nisan ayında, VfB Stuttgart'tan ayrıldıktan bir ay sonra Großkreutz, 2017–18 sezonu için 2019'a kadar 2. Bundesliga takımı SV Darmstadt 98 ile imza attı. 5 Temmuz 2018'de Großkreutz, KFC Uerdingen 05'e katıldı. Fanila Fanila (İtalyanca: flanella) veya atlet. Genellikle ince pamuk ipliğinden dokunmuş, ten üzerine giyilen iç çamaşırıdır. Kısa kollu, uzun kollu ve askılı çeşitleri bulunmaktadır. Clayton Anderson Clayton Conrad Anderson (d. 23 şubat 1959, Omaha, Nebraska) bir NASA astronotudur. STS 117 görevinde 10 haziran 2007'de, ISS 15 sayılı sefer mürettebatında Sunita williams ile birlikte görev aldı. Ashland, Nebraska'daki Ashland-Greenwood Lisesi'nden 1977'de mezun oldu. 1981'de Hastings Yüksekokulu Fen Fakültesi'nden lisans derecesi aldı. 1983 yılında Iowa Eyalet Üniversitesi Havacılık ve Uzay Mühendisliği bölümünden master derecesi aldı. Kumluktepe Höyüğü Kumluktepe Höyüğü, Kayseri il merkezinin güneybatısında, İncesu İlçe merkezinin 1,5 km. kuzeydoğusunda, Kayseri – Niğde demiryolunun güneyinde, İncesu tren istasyonunun 250 metre güneyinde yer alan bir höyüktür. Tepe, yaklaşık 150 metre çapında ve 5 metre yüksekliktedir. Yerleşme bazı yayınlarda İncesu Höyüğü ve Kumtepe Höyüğü olarak geçmektedir. Höyükte 1963 yılında Pasquare, 1964 ve 1967 yıllarında İ. A. Todd tarafından araştırmalar yapılmıştır. Daha sonra 1990 yılında Sachihiro Omura başkanlığındaki Japon ekip tarafından incelenmiştir. Yüzey toplamalarına dayanılarak höyükte Neolitik Çağ, Erken Tunç Çağı II. evre ve geç dönem tabakalarının olduğu ileri sürülmektedir. Neolitik Çağ çanak çömleği içinde iki mal grubu belirlenmiştir. Bir mal grubu "Koyu Yüzlü Açkılı" maldır. Bu mal grubundan ele geçen az sayıdaki dar ağızlı kase ve çömleklerin Doğu Çatalhöyük ve Yumuktepe Erken Neolitik Çağ buluntularına benzediği belirtilmektedir. İkinci mal grubu ise kaba, açık kahverengi yüzey renkli mal grubudur. Bu mal grubu, ilk gruptakilerden daha az sayıda buluntu vermiştir. Todd'un yüzey araştırmalarında toplanan 1.925 adet yontmataş malzemenin 1.347 adeti yongadır. Kazıyıcılar, deliciler, dilgiler, az sayıda çekirdek ve 13 tane saplı, baskı düzenli okucu vardır. Az sayıda çakmak taşı alet bulunmakla birlikte ağırlıklı olarak kullanılan hammadde obsidiyendir. Ä°glulik İglulik, Iglulik ya da İgloolik, Igloolik (İnuitçe ᐃᒡᓗᓕᒃ "Iglulik", İngilizce "Igloolik, Iglulik"), Kanada'ya bağlı Nunavut bölgesinin Qikiqtaaluk Bölgesinde İnuit köyü. Kanada'nın ulusal tarih sitlerinden biridir. Ulaşım için İglulik Havaalanı kullanılır. Doğu Kanada İnuitçesinde "iglu" (normal «ev»; kardan yapılan iglu değil) kelimesi ile "-lik" («-lı/li») ekinden türetilmiş olup harfiyen «ev'li, evi olan [yer]» demektir. İglulik, antik çağlardan kalma ᖃᒡᒋᖅ qaggiq denen yarı yarıya toprağa gömülü ev ("sod house") kalıntılarının olduğu bir arkeolojik sittir. Adadaki birçok ᖃᒡᒋᖅ qaggiq (Eskimo köy odası) arkeolojik siti bulunur ve bunlardan bazıları 4.000 yıl öncesine tarihlenir. Avupalılarla ilk karşılaşması 1822 yılında Britanya Kraliyet Donanmasına bağlı kaptan William Edward Parry komutasındaki "HMS Fury" ile "HMS Hecla" gemileriyle olmuştur. Ana yerli halkı Eskimo İnuitlerden Doğu Kanada İnuitlerinin Iglulingmiut (harfiyen «İglulikliler, İglulik halkı») kabilesidir. Kuzey Qikiqtaaluk İnuitçesi ("Qikiqtaaluk uannangani") denilen İnuktitut lehçesine bağlı "Iglulingmiut" (ya da "Iglulirmiut") şivesini konuşurlar. Antropolojide "İglulik Eskimo" kültürü Kuzey Qikiqtaaluk ile Güney Qikiqtaaluk İnuit lehçelerini konuşan İnuit Eskimo kabilelerini kapsar. Kanada'daki 2006 yılı nüfus sayımına göre mezranın nüfusu 1,538'dir. Bu da 2001 yılındaki nüfus sayımı verilerine göre nüfusta %19.6'lık bir artışa tekabül etmektedir. Yıllara göre nüfus: Jean Boyer Jean Boyer (26 Haziran 1901, Paris – 10 Mart 1965) Fransız film yönetmeni ve şarkı sözü yazarı. Yine bir şarkı yazarı olan Lucien Boyer'in oğludur. Çok erken bir yaşta fransız film dünyasında ve Paris kabarelerinde tanınmıştır. Kraliçe (albüm) Kraliçe, Türk şarkıcı Hande Yener'in onuncu stüdyo albümü. 12 Aralık 2012'de Poll Production tarafından yayımlandı. Pop müzik tarzında olan albüm, sanatçının 2011 çıkışlı "Teşekkürler" adlı stüdyo albümünün ardından yayımladığı ilk stüdyo albümüdür. Albümdeki şarkıların tamamı Sinan Akçıl tarafından yazılmış olup bu özelliği taşıyan üçüncü ve son Hande Yener albümüdür. Albümün yapımcılığını Polat Yağcı ile Akçıl üstlenmiştir. Bir giriş konuşması, sekiz şarkı ve üç remiksten oluşan "Kraliçe"nin Hande Yener'e göre en önemli özelliği, kendisinin o güne kadar yaptığı tüm müzikal tarzları barındırması oldu. Albüm adının başta "Hasta" olarak konulması düşünülse de, Akçıl'ın son anda "Kraliçe" şarkısını ortaya çıkarmasıyla bu adda karar kılındı. Albümün adı ve yayımlanma tarihi, 8 Kasım 2012'de Şükrü Saracoğlu Stadyumu'nda Fenerbahçe ve AEL takımları arasında oynanan 2012-13 UEFA Avrupa Ligi maçında reklam panoları aracılığıyla duyuruldu. Albümün içeriği ve fotoğrafları, müzik eleştirmenlerinden karışık geri dönüşler aldı. Bazıları şarkılarda Yener'in 2004 çıkışlı "Aşk Kadın Ruhundan Anlamıyor" ve 2006 çıkışlı "Apayrı" albümlerinden izlere rastlarken, bazıları ise albüme "Kraliçe" adının verilmesini ve Yener'in bu unvan ile anılmasını eleştirdi. Albümün çıkış şarkısı "Hasta" 6 Aralık 2012'de yayımlandı ve Türkiye resmî listesinde iki numaraya kadar ilerledi. Albümün ikinci ve son klibi "Bir Bela" şarkısına çekildi. Türkiye'de D&R tarafından derlenen çok satan albümler listesinde 3 numaraya kadar yükselen, 2012 yılı sonuna kadar 79 bin kopya satan ve Mimar Sinan Üniversitesi Ödülleri'nde Yılın En İyi Albümü, "Siyaset Dergisi" Ödülleri'nde Yılın Albümü kategorilerinde ödül alan "Kraliçe"nin tanıtımları Yener'in babası Erol Özyener'in 30 Aralık 2012'deki vefatı nedeniyle kesintiye uğradı. Şarkıcı, babasının vefatı sebebiyle yaklaşık iki ay boyunca herhangi bir yerde sahne almadı. 27 Mayıs 2013'te "Kraliçe", "Ya Ya Ya Ya" şarkısı ve remiksleriyle birlikte iki disk hâlinde "Kraliçe + Ya Ya Ya Ya" adıyla tekrar satışa sunuldu. 2009 sonunda yaptığı açıklamayla tekrar pop müzik yapacağını belirten Hande Yener, 2010 yılındaki "Hande'ye Neler Oluyor?" ve 2011 yılındaki "Teşekkürler" albümleriyle popa dönüş yaptı. Bu iki albümün tamamında Sinan Akçıl tarafından yazılıp bestelenen şarkıları seslendirdi. 2 Temmuz 2012'de Akçıl, Yener'in onuncu stüdyo albümünde de birlikte çalıştıklarını belirtti. Albümün hazırlıklarının sürdürüldüğünü ifade etti ve hazırlıklardan şöyle bahsetti: "Yaptığımız ilk iki albümün ısınma devri olduğunu üçüncü ile anladım. Çok sürprizli bir albüm olacak. [...] Hande'nin elektronik döneminde müzik iyiydi ama duygular soğuktu. Şimdi hem duygular çok sıcak hem de müzik çok iyi olacak." Aynı ay içinde Number One FM müzik direktörü Mert Hakan, sanatçının onuncu stüdyo albümünün 2013 yılının başında yayımlanabileceğini Twitter hesabına yazdı. 30 Ağustos 2012'de Yener, yeni stüdyo albümünün kayıtlarının 3 Eylül 2012'de başlayacağını duyurdu. İlerleyen günlerde, albümün repertuvar çalışmalarının bittiğini söyledi ve albümünde sıradan hiçbir şeyin yer almayacağını ekledi. 9 Ekim 2012'de, albümün çıkış şarkısının kayıtları yapıldı. 14 Ekim 2012'de, albümde yer alan şarkıların üçüne klip çekileceği kararlaştırıldı. 26 Ekim 2012'de albümün içeriği, Yener tarafından "Bu albümde de asla tarif edemeyeceğim şarkılar ve duygular var." sözleriyle anlatıldı. 31 Ekim 2012'de ise albümün çıkış tarihi ve isminin belirlendiği öğrenildi. 4 Kasım 2012'de albümün kayıtları tamamlandı. Albümün hazırlık süreci, Hande Yener'in Twitter hesabı aracılığıyla duyurulduktan sonra, yayımlanma süreci de aşamalar hâlinde öğrenilmeye başlandı. 4 Kasım 2012'de albümün çıkış şarkısının adının "Hasta" olduğu, albüm yapımcısı Polat Yağcı tarafından paylaşıldı. Albümün adının "Kraliçe" olduğu, 8 Kasım 2012'de Şükrü Saracoğlu Stadyumu'nda Fenerbahçe ve AEL takımları arasında oynanan 2012-13 UEFA Avrupa Ligi maçında reklam panoları aracılığıyla duyuruldu. Hande Yener, albüm adının "Kraliçe" olmasında hayranlarının kendisini bu şekilde anmasının etkili olduğunu belirtti ve albüm adının kararlaştırılmasıyla ilgili şunları söyledi: "[Kraliçe şarkısı] albüme zor yetişti aslında. 'Adı "Hasta" mı olsun albümün? Yok yok "Hasta" olmasın, negatif algılanmasın.' derken bir gün Sinan Akçıl aradı beni. 'Albümün adını düşünme. Bir şarkın daha oldu ve albüme onun adını vereceksin' dedi. 'Kraliçe diye şarkı mı olur?' dedim ben de. Laf olsun diye yazmayacağını biliyorum ama ne kadar romantik olabilir ki diye düşündüm. Bir çaldı şarkıyı, o gün evde bayram havası esti." 5 Aralık 2012'de albüm için Kemal Doğulu tarafından çekilen fotoğraflar basına dağıtıldı. 6 Aralık'ta çıkış şarkısı "Hasta" yayımlandı ve bir gün sonra albümün ön sipariş süreci başladı. 12 Aralık 2012'de onuncu Hande Yener stüdyo albümü "Kraliçe", CD formatında ve dijital ortamda satışa sunuldu. Yapımcılığını Polat Yağcı ile Akçıl'ın üstlendiği, bir giriş konuşması, sekiz şarkı ve üç remiks içeren pop müzik tarzındaki albümün Hande Yener'e göre en önemli özelliği, o güne kadar yaptığı tüm müzikal tarzları barındırması oldu. Dokuzuncu şarkı "Tribe Gir", Fransız-Fin grubu The Dø'nun ikinci stüdyo albümü "Both Ways Open Jaws" (2011) içindeki Dan Levy ve Olivia Bouyssou Merilahti bestesi "Slippery Slope"un Akçıl tarafından Türkçeye uyarlanmasıyla oluşturuldu. Diğer şarkıların tamamı Sinan Akçıl tarafından yazıldı; Emrah Karaduman'ın bestelediği "Hasta" ve "Bir Bela" dışındaki "Görevimiz Aşk", "Kraliçe", "Bir Şey Var", "An Meselesi" ve "Sana Söylüyorum" şarkılarının bestesi de Akçıl tarafından yapıldı. Şarkı düzenlemelerinde ise Akçıl, Karaduman ve Ümit Kuzer görev aldı. "Kraliçe", Türkiye'de D&R tarafından hazırlanan çok satan albümler listesine yayımlandıktan bir hafta sonra 3 numaradan giriş yaptı. Aralık 2012'nin son haftasında 4 numaraya, Ocak 2013'ün ilk haftalarında 5 numaraya geriledi. Ülkede ilk haftasında 60.000 kopya sattı ve Bağlantılı Hak Sahibi Fonogram Yapımcıları Meslek Birliği (MÜYAP) tarafından açıklanan 2012 satış rakamlarına göre yıl sonuna kadar satışlarını yükselterek 79.997 kopyaya ulaştı. Mimar Sinan Üniversitesi Ödülleri'nde Yılın En İyi Albümü kategorisinde, "Siyaset Dergisi" Ödülleri'nde ise Yılın Albümü kategorisinde ödül kazandı. Pal FM Ödülleri'nde En İyi Albüm kategorisinde aday gösterildi ancak ödülü Demet Akalın'ın "Giderli 16" (2012) albümü aldı. Yener, albüm tanıtımları için çeşitli radyo ve televizyon programlarına katıldı ancak 30 Aralık 2012'de babası Erol Özyener'in vefatı nedeniyle tanıtımları yarıda kesti ve yaklaşık iki ay boyunca hiçbir yerde sahne almadı. Mart 2013'te, Yener ile Sinan Akçıl'ın arasının bozulduğu ve bir daha aynı proje içinde yer almayacakları öğrenildi. Böylece "Kraliçe", ikilinin birlikte ortaya koyduğu son çalışma oldu. "Kraliçe" müzik eleştirmenlerinden olumsuz geri dönüşler aldı. Albüm içeriğinin yanı sıra "Kraliçe" adının kullanılması da sorgulanarak olumsuz şekilde eleştirildi. "Radikal" için yazan Sarp Dakni, albümde kraliçenin bulunamadığını belirterek, bu albümle birlikte 2000-2007 yılları arasında "mükemmel denebilecek" albümler satışa sunan Yener'in kendisiyle ilgili son ümit kırıntılarını yok ettiğini yazdı. Ayrıca çıkış şarkısı "Hasta"nın ve isim şarkısı "Kraliçe"nin "Aşk Kadın Ruhundan Anlamıyor" (2004) döneminden "esmeye çalıştığını"; "Bir Bela", "Bir Şey Var" ve "An Meselesi" şarkılarının "akılda kal(a)madığını" ekledi. "Hürriyet"ten Sadi Tirak, Hande Yener'in 1990'lı yıllardaki Türk pop müziği kalitesinde işler yapabileceğine inandığını ancak "kulvarında devrim yapamayacağını anlayıp Türkçe popa geri döndüğünden beri fabrikasyon üretim batağından çıkamadığını" belirttikten sonra albümde sadece iki iyi şarkının olduğunu yazdı: "Hasta" ve "An Meselesi". Aynı gazeteden Onur Baştürk, çıkış şarkısı "Hasta"yı överek 1990'lı yılların hitlerini anımsattığını yazdı ancak albüm fotoğraflarını özensiz buldu. Yine "Hürriyet"ten Hikmet Demirkol, Hande Yener'in son albümleriyle "Apayrı" (2006) tadını veremediğini ve şarkıcının tekrar böyle bir albüm yapabileceğini umduğunu yazdı. "Milliyet Sanat" yazarı müzik eleştirmeni Yavuz Hakan Tok, blogunda paylaştığı yazısında olumsuz bir eleştiri sundu, "Hasta"yı hit olarak değerlendirerek "Kraliçe"nin bir istisnası olarak gördü ve albümü son birkaç Hande Yener albümünden farksız buldu. Tok, kraliçe unvanının aslen Sezen Aksu'ya yakıştırıldığından ve Yener'in Sinan Akçıl gibi heceleyerek şarkı söylemeye başladığından bahsetti. "Tribe Gir" şarkısının sözlerinde, "Aşkın Ateşi" ("Apayrı", 2006) şarkısının sözlerinden esinlenildiğini öne sürerek Yener'in albümde "aynı yerde saydığını" yazdı. "Ses" dergisi yazarı Cem Özsancak, albümün Hande Yener'in "belki de en vasat albümü" olarak kayıtlarda yer alacağına değindi. "Bugün" gazetesi köşe yazarı Bilal Özcan ise Yener'in kraliçe unvanını kullanması ve albüme bu adı vermesiyle ilgili olumsuz bir görüş sundu. Özcan, Yener'in taç takarak çektirdiği albüm fotoğraflarıyla bu unvanı alamayacağını ve kraliçe unvanının Sezen Aksu'ya layık olduğunu yazdı, katıldığı "Aramızda Kalsın" programında, Yener'e "neyin kraliçesi" olduğunu sordu. "Kraliçe" albümünün ilk klibi, eleştirmenlere doksanlı yılların hitlerini anımsatan "Hasta" şarkısına çekildi. Klibi Kemal Doğulu yönetti ve çekimler Adile Sultan Sarayı'nda tamamlandı. Şarkı, Türkiye resmî listesinde iki numaraya kadar ilerledi ve birçok radyo listesinde zirveye oturdu. Ayrıca Şubat 2013'te TTNET Müzik'te en çok dinlenen Türkçe şarkı oldu. Pal FM, şarkıyı düzenlediği ödüllerde En İyi Şarkı kategorisinde aday gösterdi ancak ödülün sahibi Mustafa Ceceli'nin "Es" ("Es", 2012) şarkısı oldu. "Kraliçe"nin ikinci klibi, beşinci şarkı "Bir Bela"ya çekildi. 25 Şubat 2013'te çekimler, otuz beş kişilik bir ekiple başladı ve kırk iki saatte tamamlandı. Klibin yönetmenliğini Kubilay Kasap üstlendi ve Brezilyalı model Victor Brandt de Querioz, Yener'e rol arkadaşı olarak eşlik etti. 11 Mart 2013'te gösterime giren klipte, birbirine bela olan ancak birbirinden kopamayan iki aşık anlatıldı. 14 Mayıs 2013'te Hande Yener, Berksan tarafından yazılıp bestelenen "Ya Ya Ya Ya" şarkısını dinleyiciyle buluşturdu. Şarkı, yayımlandığı hafta Türkiye resmî listesinde en hızlı yükselen eser oldu, 280. sıradayken ilk 25 sıralama içine yükseldi; listede en fazla ikinci sıraya kadar çıktı. 25 Mayıs 2013'te şarkının remiksleri dijital ortamda iTunes üzerinde yayımlandı. İki gün sonra, 27 Mayıs 2013'te, bu remiksler "Kraliçe" albümüyle birlikte "Kraliçe + Ya Ya Ya Ya" adıyla iki disk hâlinde Poll Production etiketiyle müzik marketlerde satışa sunuldu. Diskte, "Ya Ya Ya Ya"nın orijinal sürümünün yanı sıra akustik sürümü; Mert Hakan, Ümit Kuzer ve Berna Öztürk tarafından yapılan remiksleri olmak üzere toplam beş şarkı yer aldı. "Kraliçe + Ya Ya Ya Ya", yıl içinde 20 bin kopya sattı. Yapım görevlileri, "Kraliçe" albüm kitapçığından alınmıştır. Haydar Cemal Haydar Cahid oğlu Camal Rusça: Гейда́р Джахи́дович Джема́ль) (d. 6 Kasim 1947 – ö. 5 Aralık 2016 ), siyasetçi, yazar, filozof ve şair. Haydar Cemal SSCB'nin başkenti Moskova'da doğdu. Rusya İslam Komitesi Başkanıdır. Aslen Azerbaycanlıdır. 5 Aralık 2016'da Almatı, Kazakistan'da ölmüştür. Le Trou normand Le Trou Normand Fransız yönetmen Jean Boyer'in 1952 yapımı filmi. Eva Simons Eva Simons (d. 27 Nisan 1984), Hollandalı söz yazarı, şarkıcı ve dansçı. LMFAO, Afrojack ve Will.i.am gibi müzisyenlere yaptığı vokallerle tanınmıştır. Silly Boy, I Don't Like You ve Renegade adlı tekli çalışmaları bulunmaktadır. HakkÄ±nda Steve Blake Steven Hanson "Steve" Blake (d. 26 Şubat 1980), oyun kurucu olarak oynayan Amerikalı basketbolcudur. 2003 NBA Seçmeleri'nde Washington Wizards tarafından 38. sıradan seçilmiştir.İlk sezon 75 maçta 5.9 sayı, 2.8 asist ve 18.6 dakika ortalaması ile oynadı.İkinci sezonunda 44 maçta ortalama 14.7 sayı ile oynamıştır. 2005 yılının Eylül ayında Portland Trail Blazers ile sözleşme imzalamıştır.2004-05 yılında 44 maçta ortalama 14.7 sayı ile oynadı.2004-05 yılında oynadığı 68 maçın 57 sinde ilk 5'te başladı.Maç başına ortalama 26.2 dakika oynadı. Temmuz 2006'da Milwaukee Bucks takımına takas oldu. 11 Ocak 2007 tarihinde Denver Nuggets 'e takas oldu.2006-07 sezonunda 49 maçta oynadı. 1 Temmuz 2007 tarihinde boşta kalan Steve Blake, 13 Temmuz tarihinde Portland Trail Blazers ile 3 yıllık sözleşme imzaladı.2008-09 sezonunda 38 maç oynadı ve ortalama 11.7 sayı ile oynadı. 16 Şubat 2010 tarihinde Los Angeles Clippers takımına takas edildi. 8 Temmuz 2010 tarihinde Los Angeles Lakers takımıyla 4 yıllık resmi sözleşme imzaladı.İlk sezonda maç başına 20 dakika ve 4 sayıyla oynadı.İkinci sezonunda ise maç başına 23.2 dakika ve 5.2 sayı ortalaması ile oynadı.Ayrıca oynadığı 53 maçın 5 tanesinde ilk 5'te başladı. 19 Şubat 2014 tarihinde, MarShoon Brooks ve Kent Bazemore karşılığında Golden State Warriors'a takas oldu. Margaret AdasÄ± Margaret Adası ( Budapeşte Macaristan'da yer alan bir ada. Tuna nehrinin ortasında yer alan ada, parkları ve tarihi yapıları ile dikkat çeker. Adanın uzunluğu 2,5 kilometre genişliği ise 500 metredir. iki ayrı köprü ile Budapeşte'ye bağlanır. Ada şehir merkezine yaklaşık 15 dakika uzaklıktadır. Margaret adası ismini Macar kralı IV.Béla'nın kızı Margaret'ten alır. Savaş döneminde kızını tehlikelerden korumak isteyen kral adayı onun için bir yaşam alanına dönüştürmüştür. IV.Bela'nın kızı bu adada bir manastırda yaşamış burada din ve fen eğitimleri almıştır. 12. yüzyılda Aziz John şövalyeleri buraya yerleşmiş ve bugün hala varlığını devam ettiren birçok önemli yapı o dönemde inşa edilmiştir. Çoğunlukla kilise ve manastırları dikkat çeken ada uzunca bir dönem kraliyet ailelerine hizmet vermiştir. Bourvil André Bourvil, doğum adı André Robert Raimbourg ( ; 27 Temmuz 1917, Prétot-Vicquemare, Fransa – 23 Eylül 1970, Paris) Fransız oyuncu ve şarkıcı. Oynadığı komedi filmlerindeki rollerle tanınır, en çok bilinen filmleri Louis de Funès ile birlikte yaptığı "Le Corniaud" (1965) ve "La Grande Vadrouille" (1966) 'dır. Bourvil'in babası o daha doğmadan I. Dünya Savaşı sırasında öldürülmüştür. Bunun sonucunda neredeyse tüm çocukluk dönemini Bourville adındaki bir köyde geçirmiştir, bu köyün adı daha sonra André'nin Bourvil sahne adını almasına ilham vermiştir. 23 Ocak 1943'te Jeanne Lefrique ile evlenmiştir. Bourvil kemik iliğine saldıran Mültipl miyelom hastalığıyla uzun süre savaştıktan sonra, 53 yaşında hayata veda etmiştir. Montainville, Yvelines'ne gömülmüştür. Sosyalist Parti'li Loire-Atlantique milletvekili Dominique Raimbourg'un babasıdır. Nearly 300, among which the best known are: Birinci Koalisyon Birinci Koalisyon veya Birinci Koalisyon Savaşı, 1792 - 1797 yılları arasında gerçekleşmiş muharebeler dizisidir. Fransız Devrim Savaşları'nın ilk parçasıdır. Fransız Krallık'ında patlak veren devrimin, kendi yarattıkları düzene zarar vermesinden korkan birkaç Avrupalı devletin, devrimi bitirmek amacıyla yeni kurulmuş olan Fransız Cumhuriyeti'ne savaş açmasıdır. Ancak açılan bu savaş, Avrupalı devletler aleyhine sonuçlanır, ve Fransız Cumhuriyeti sınırlarını genişletir. Savaş Avusturya ile Fransa arasında imzalanan Campo Formio Antlaşmasıyla sona erdi. Bayrak Bayramı Azerbaycan Cumhuriyeti Bayrak Günü veya Bayrak Bayramı, Azerbaycan'da her yıl kasım ayının dokuzunda kutlanan milli bayram. Bayrak Bayramı Azerbaycan Cumhuriyeti başbakanlığının 17 Kasım 2009 tarihinde yürürlüğe giren 595 no'lu kararı ile kutlanmaya başlanmıştır. Aynı yıl Azerbaycan milli meclisi bayrak gününü 105. maddede belirterek anayasaya almıştır. 1918 yılında bağımsızlığını ilan eden Azerbaycan Halk Cumhuriyeti'nde aynı yılın 9 kasım günü Azerbaycan meclisinde Azerbaycan devletinin bayrağı resmi olarak kabul edilmiştir. Anayasa'da belirtilen bildiride 'Milli bayrak olarak yeşil, kırmızı,mavi renklerden oluşan ve kırmızının üzerinde sekiz köşeli yıldız olan bayrak kabul edilmiştir.' maddesi okunarak Azerbaycan bayrağı ilan edilmiştir. Azerbaycan Silahlı Kuvvetler Günü Azerbaycan Silahlı Kuvvetler Günü veya Silahlı Kuvvetler günü, her yıl 26 Haziran'da Azerbaycan'da kutlanan milli bayram. Azerbaycan ordusu resmi olarak 26 Haziran 1918'de kurulduğu için her yıl Haziran ayının 26. günü 'Azerbaycan Silahlı Kuvvetler günü' olarak kutlanmaktadır. Azerbaycan Devlet Akademik Opera ve Bale Tiyatrosu Azerbaycan Devlet Akademik Opera ve Bale Tiyatrosu (Azerice: "Azərbaycan Dövlət Akademik Opera və Balet Teatrı"), Azerbaycan'ın başkenti Bakü'deki başlıca opera binasıdır. Azerbaycan Devlet Akademik Opera ve Bale Tiyatrosu, Azərbaycan'ın ulusal opera ve bale tiyatrosudur. Azerbaycan'da, Rus İmparatorluğu'nun ve Dünya'nın ilk petrol sanayiinin doğmasında ve gelişmesinde önemli rol oynamış Azeri iş adamı ve hayırsever Hacı Zeynelabidin Tağıyev'in girişimiyle, Azerbaycan Devlet Akademik Opera ve Bale Tiyatrosuna evsahipliği yapan Art Nouveau tarzındaki bina 1910-1911 yılları arasında mimar-mühendis Nikolay Bayev tarafından inşa edilmiştir. 18 Ekim 1918 yılında Azerbaycan Demokratik Cumhuriyeti hükûmeti bu binayı satın alarak, devlet yapısı altında bir ulusal opera ve bale tiyatrosunun yaratılmasında karar aldı ve Azerbaycan Devlet Akademik Opera ve Bale Tiyatrosunun kurulmasının adımlarını atmış oldu. Azerbaycan Devlet Akademik Opera ve Bale Tiyatrosu, 1920 yılında resmen kuruldu ve aynı yıl kapılarını halka açıp opera ve bale eserlerinin gösterimine başladı. 1928 yılında opera ve bale tiyatrosuna, modern Azerbaycan edebiyatı'nın seçkin temsilcilerinden biri olan Azeri yazar Mirza Fetali Ahundov'un onuruna, adı verildi. 1959 yılında opera ve bale tiyatrosuna "Azerbaycan Devlet Akademik Opera ve Bale Tiyatrosu" adı verildi. Azerbaycan Devlet Akademik Opera ve Bale Tiyatrosu, Azerbaycan klasik müzik ve operasının kurucusu olarak kabul edilen ünlü Azeri besteci Üzeyir Hacıbeyov'un oynatılan opera eserleri sayesinde, hem Azerbaycan ve hem Sovyetler Birliği çapında üne kavuştu. Sonraki yıllarda Zülfügar Hacıbeyli, Müslüm Magomayev, Efrasiyab Bedelbeyli, Fikret Amirov, Kara Karayev, Cevdet Hacıyev, Cihan Cihangirov, Sultan Hacıbeyov, Arif Melikov, Eşref Abbasov ve diğer Azeri bestekârları da Azerbaycan opera ve bale sanatına katkıda bulundu. Adı geçen bestekârların, özellikle de Üzeyir Hacıbeyov'un eserleri şimdi de Azerbaycan Devlet Akademik Opera ve Bale Tiyatrosu'nun repertuvarında geniş yer tutuyor. Ayrıca, Azerbaycan Devlet Akademik Opera ve Bale Tiyatrosu'nda, adı geçen bazı Azeri bestekârların eserlerinin galaları da yapıldı. Çeşitli dönemlerde Azerbaycan Devlet Akademik Opera ve Bale Tiyatrosu'nun sahnesinde Fyodor Şalyapin, Leonid Sobinov, Valeri Barsov, Irina Arkhipova, Yelena Obraztsova, Mariya