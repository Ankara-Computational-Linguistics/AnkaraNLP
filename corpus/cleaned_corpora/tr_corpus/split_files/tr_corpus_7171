alırken, diğer 1 dönemde Ortak Eğitim Programı kapsamında çeşitli kurum veya şirketlerde ücretli olarak çalışırlar. TOBB ETÜ'nün lisans programlarının eğitim dönemleri aşağıdaki tabloda belirtilmiştir. TOBB Ekonomi ve Teknoloji Üniversitesi'nde eğitim dili kurulduğu dönemden 2008-2009 dönemine dek Türkçe olmuştur. Ancak bu dönemde Danıştay İdari Dava Daireleri Genel Kurulu'nca öğretim dili Türkçe olarak belirlenen üniversitelerde Zorunlu Yabancı Dil Hazırlık Sınıfı açılamayacağına dair karar verilmesi üzerine üniversitenin toplam müfredatının %70'i Türkçe, %30'u ise İngilizce olmak üzere eğitim vermesine karar verilmiştir. Bu husus %100 Türkçe eğitim veren Türk Dili Edebiyatı, Tarih ve Güzel Sanatlar, Tasarım ve Mimarlık Fakültesi bölümleri dışındaki diğer tüm bölümlerde uygulanmaktadır. Üniversitenin Güzel Sanatlar, Tasarım ve Mimarlık Fakültesi'ne bağlı bölümleri, Hukuk Fakültesi ve Fen Edebiyat Fakültesi'nin Tarih ve Türk Dili Edebiyatı bölümleri haricindeki tüm bölümlerinde eğitim almaya başlayabilmek için Hazırlık sınıfı sınavında başarılı olmak bir önkoşuldur. Bu programların hazırlık sınıfı tamamlama koşulunu yerine getiremeyen öğrenciler, aynı isimdeki ve öğretim dili Türkçe olan programlara Yükseköğretim Yürütme Kurulu’nun belirlediği usullere göre ÖSYM tarafından yerleştirilebilirler. Üniversiteye yerleşen öğrencilerden İngilizce hazırlık sınıfı muafiyeti gerekliliklerini yerine getirmeyen tüm öğrenciler için İngilizce hazırlık sınıfı zorunludur. Ancak %100 Türkçe eğitim veren Türk Dili Edebiyatı, Tarih ve Güzel Sanatlar, Tasarım ve Mimarlık Fakültesi bölümleri öğrencileri Hazırlık sınıfının 2. dönemi sonunda yapılan sınavda veya isteyerek Hazırlık sınıfına devam edenlerden 3. veya 4. dönem sonunda yapılan Hazırlık bitirme sınavında başarılı olan veya olamayan tüm öğrenciler bölüme geçebilirler. Eğitimin karma olarak Türkçe ve İngilizce verildiği diğer tüm bölümlere yerleşen öğrencilerden Hazırlık sınıfının ikinci yarıyılında yapılan TOEFL sınavından 500'ün üzerinde alanlar lisans eğitimine devam edebilir. Başarısız olan öğrenciler ise talep etmeleri hâlinde ek olarak bir veya iki yarıyıl daha İngilizce Hazırlık Programında eğitim alarak veya İngilizce bilgisini kendi olanakları ile ilerleterek, yarıyıl bitiminde yapılan TOEFL sınavında en az 500 alırlarsa yerleştikleri lisans programına devam edebilir. Bu sınavda da başarısız olan öğrenciler talep ederlerse Hazırlık sınıfının üçüncü ve dördüncü dönemine devam edebilirler ancak üçüncü ve dördüncü yarıyıl eğitimine devam etmeyi tercih edip, bu dönem sonunda da Hazırlık sınıfı bitirme koşulunu yerine getiremeyen öğrencilerin kayıtlı oldukları programdan ilişikleri kesilir ve bu durumdaki öğrenciler öğretim dili Türkçe olan eşdeğer bir programa yerleştirilmek üzere ÖSYM'ye başvurabilirler. Uluslararası Girişimcilik öğrencileri hazırlık sınıfında hem Rusça hem de İngilizce dil eğitimi almaktadır. TOBB ETÜ Yabancı Diller Bölümü, 2006 yılında Avrupa Birliği Eğitim ve Gençlik Programları Merkezi Başkanlığı tarafından verilen 2006 Avrupa Dil Ödülü'ne layık görülmüştür. Ödül, TOBB ETÜ Yabancı Diller Bölümü'nün geliştirdiği ve uygulamakta olduğu yabancı dil öğrenenlerin okuma, yazma ve konuşma becerilerinin geliştirilmesini amaçlayan projeye verilmiştir. Üniversitede ikinci yabancı dil eğitimi üçüncü sınıf lisans öğrencilerinin tamamı için zorunludur. Öğrenciler; Almanca, Rusça, Fransızca, Japonca, Arapça, Çince, İtalyanca ve İspanyolca dilleri arasında bir seçim yaparlar. İkinci yabancı dil eğitimi iki yıl sürmektedir. Ayrıca gerekli muafiyet koşulunu sağlayamamış öğrenciler için bölüm İngilizce dersleri İNG001, İNG002, İNG003 ve İNG004 kodlu dersler olmak üzere toplam dört dersten oluşmaktadır. Üniversitedeki yabancı dil dersleri 5 Ocak 2009 tarihinde kullanıma açılan Yabancı Diller Bölümü binasındadır. Bu derslerden İNG001 ve İNG002 TOEFL IBT becerilerini temel alan bir program içermektedir. İNG 001 dersi İNG002 dersi için önkoşuldur ve İNG002 dersi sonunda öğrenciler gerçek TOEFL IBT sınavına alınırlar. İNG 002 dersi İNG003 ve İNG004 dersi için ön koşuldur. İNG003 kodlu ders İngilizce Akademik Yazma Becerileri dersidir. İNG004 kodlu ders İngilizce sunum becerilerini kapsar. İNG004 kodlu dersi başarıyla tamamlayan öğrenciler bölüm İngilizce dersleri programlarını başarı ile tamamlamış olurlar. TOBB ETÜ Yabancı Diller Bölümü ETS'nin resmî TOEFL IBT merkezidir. İş dünyasıyla üniversiteyi bir araya getirmeyi amaçlayan Ortak Eğitim programı, TOBB ETÜ öğrencilerinin eğitim aldıkları esnada, kendi bölümleri ile alakalı bir sahada asgari ücret alarak çalışmalarını ve bu sayede meslekî becerilerini geliştirmelerini hedefleyen programlı bir eğitim yöntemidir. TOBB ETÜ’de ortak eğitim 2005 yılında uygulanmaya başlamıştır. Ortak Eğitim kuramsal eğitim ile uygulamalı eğitimi çeşitli evrelerle bir araya getirmektedir. TOBB ETÜ öğrencilerinin tamamı, ikinci sınıftan başlayarak her eğitim döneminde üç buçuk ay süreyle bir kurumda ya da firmada maaş alarak tam zamanlı olarak görev yapmakta ve böylelikle hem aldığı kuramsal bilgiyi uygulamalı olarak öğrenme olanağına sahip olmakta hem de henüz öğrenci olduğu dönemde iş hayatı içinde yer alma şansını yakalayabilmektedir. Öğrenciler program kapsamında çalışmaya başlamadan önce OEG 101 kodlu dersi alırlar. Bu ders ortak eğitim programının dünyadaki tarihi, şirket ve kurumların yapıları, yasal hususlar ve yönetmelikler gibi konuları içermektedir. Dersten başarılı olmak program kapsamında çalışmaya başlayabilmek için bir önkoşuldur. Öğrencilerin ortak eğitim programı kapsamında iş yerlerinde yapacağı işler ve öğrenecekleri önceden tanımlanmıştır. İş yerleri iş yeri eğitmeni verirler. TOBB ETÜ'nün anlaşmalı bulunduğu 1300'ün üzerinde şirket bulunmaktadır. Bu kapsamda Koç, Sabancı, Zorlu, Borusan, Eczacıbaşı, Yapı Kredi Bankası, Kale, Ülker, Sanko, Siemens, Nurol, Dinçkök, Akfen, TAV, Coca-Cola, Deloitte, PwC, Toyota, Türk Telekom, Tofaş, Karsan gibi firma ve holdingler; TAI, Havelsan, Roketsan, FNSS gibi savunma sanayi kuruluşları, Türkiye Teknoloji Geliştirme Vakfı, İktisadi Kalkınma Vakfı, DEİK, TİKA, RTÜK, TEPAV, Dış Politika Enstitüsü gibi kurumlar TOBB ETÜ Ortak Eğitim programı kapsamında öğrencilerin iş becerilerini geliştirebileceği kurumlardan birkaçıdır. Üniversite tarafından ortak eğitimdeki öğrencilere habersiz ve haberli denetimler yapılır. Ortak eğitim sonrasında öğrenciler çalıştıkları dönemle ilgili rapor hazırlar ve bu raporlarını akademik danışmanlarına sunarlar. Öğrencinin akademik danışmanı öğrencinin raporunun ve sunumunun incelenmesinin ardından, öğrenciyi başarılı veya başarısız kabul eder. TOBB ETÜ öğrencileri üniversiteden mezun olabilmek için 3 dönemlik ortak eğitim programını başarılı olarak tamamlamış olmak zorundadır. Mezuniyet sonrası diplomayla birlikte ortak eğitim programı kapsamında meslekî eğitim aldığını gösteren belge verilmektedir. Üniversitenin ilk mezunlarının %60’ı daha önce ortak eğitim programı kapsamında çalıştıkları kuruluşlarda işe başlamıştır. TOBB Ekonomi ve Teknoloji Üniversitesi, dünyada ortak eğitim ile eğitim veren yükseköğretim kuruluşlarını bir araya getiren ve programın evrensel anlamda geliştirilmesini amaçlayan "Dünya Ortak Eğitim Konseyi ve Meclisi (WACE)" adlı kuruluşun üyesidir. Dünyada çeşitli ülkelerde yaklaşık 100 yıldır uygulanan ortak eğitim bugün dünyada 40'ı aşkın ülkede üniversiteler tarafından uygulanmaktadır. Drexel ve Northeastern üniversiteleri ortak eğitim programını uygulayan en köklü ve güçlü ağlara sahip üniversitelerdir. Drexel Üniversitesi'nde uygulanan ortak eğitim modelinde öğrenciler 6 ay teorik, 6 ay ise pratik eğitim alırlar. Türkiye Odalar ve Borsalar Birliği, TOBB Ekonomi ve Teknoloji Üniversitesi bünyesinde bir tıp fakültesi kurmak amacıyla 2010 yılında Mesa Hastanesi'ni satın almıştır. Hastane, TOBB ETÜ ana kampüsüne çok yakın bir mesafede bulunmaktadır. TOBB ETÜ Hastanesinde, 100 yatak kapasitesi ve 8 ameliyathane bulunmaktadır. Hastane; Ağız ve Diş Sağlığı, Kadın Hastalıkları ve Doğum, Gastroenteroloji, Çocuk Sağlığı ve Hastalıkları ve Göz Hastalıkları ünitelerinin yanı sıra Anestezi ve Reanimasyon, Beslenme ve Diyetetik, Biyokimya, Dermatoloji, Endokrinoloji, Fizik Tedavi ve Rehabilitasyon, Genel Cerrahi, Göğüs Hastalıkları, İç Hastalıkları, Kalp Damar Cerrahisi, Kardiyoloji, Kulak-Burun-Boğaz Hastalıkları, Mikrobiyoloji, Nöroloji, Nöroşirürji, Ortopedi ve Travmatoloji, Plastik ve Rekonstrüktif Cerrahi, Üroloji branşlarında hastalara hizmet vermektedir. Bunlara ek olarak, Kalın Bağırsak Hastalıkları Tanı ve Tedavi Birimi, Omurga ve Omurilik Hastalıkları Tanı ve Tedavi Birimi, Karaciğer – Safra Kesesi – Pankreas Cerrahi Birimi, Meme ve Endokrin Cerrahisi Birimi gibi özel üniteleri bulunmaktadır. Radyoloji, Biyokimya ve Mikrobiyoloji Laboratuvarlarının yanında Patoloji Laboratuvarı yer almaktadır. TOBB ETÜ’de öğrenciler hobilerine göre çeşitli topluluklara katılabilir, dönem boyunca toplulukların organize ettiği faaliyetlere iştirak ederek sosyal bakımdan kişisel gelişimlerine katkıda bulunabilirler. Üniversitede 53 tane aktif öğrenci topluluğu bulunmaktadır. Rock müzik seven öğrencileri bir araya getiren ETÜ Rock, internet üzerinden yayın yapan bir radyo kanalı olan Radyo ETÜ ve her yıl geleneksel olarak Liderlik Kampı’nı düzenleyen Endüstri ve Verimlilik Topluluğu üniversitede faaliyet gösteren aktif öğrenci topluluklarından birkaçıdır. Aynı şekilde üniversitenin tarih bölümü öğrencileri tarafından kurulan Aks-i Tarih internet üzerinden yayın yapan bir e-dergi olarak faaliyetlerini devam ettirmektedir. Ayrıca üniversitenin basketbol takımı üniligde faaliyet göstermektedir. 2014 yılı verilerine göre TOBB ETÜ, ilk mezunlarını verdiği 2008 yılından bu yana 1800'ü aşkın mezun vermiştir. Temmuz 2013 verilerine göre TOBB ETÜ mezunlarının %47'si çalışma hayatına başlamış, %31'i ise akademik kariyere yönelmiştir. Ayrıca TOBB ETÜ mezunları arasındaki mesleki iletişim ve dayanışmayı güçlendirmek; mezunların üniversite ile olan bağlılıklarını sürdürmek amacıyla 14 Mayıs 2008 tarihinde TOBB ETÜ Mezunlar Derneği kurulmuştur. Her yıl çeşitli etkinliklerle mezunları bir araya getiren dernek, üyelerine anlaşmalı bulunduğu kurumlar aracılığıyla çeşitli ayrıcalıklar sunmaktadır. Tao Te Ching Tao Te Ching (Çince:道德經 [] , pinyin: Dào dé jīng okunuşu daodıcinğ) Çok eski bir Çince metindir. "Tao" "yol", "Te" "erdem", "Ching" ise "kitap", "öğreti" anlamına gelir. Tao Te Ching "Yol ve Erdem Kitabı" olarak çevrilebilir. Halk arasındaki inanışa göre Laozi tarafından, M.Ö. 6. yüzyılda kaleme alınmıştır. Ancak, günümüzde bu inanış akademik çevrelerce kabul görmemektedir ve hakkında birçok varsayım ileri sürülmüştür. Dolayısıyla ne zaman ve kim tarafından yazıldığı kesin olarak bilinmemektedir. 5000 kelimeden "(5000 Çince karakter, 12 puntoyla A4 kağıda basıldığında 6-7 sayfa eder)" oluşan, Tao ve Te olmak üzere iki bölüme ayrılan kitap, bir felsefi akım ve bir din olarak kabul edilen Taoculuğun "(Daoizm)" temel kaynağıdır. Taoculuğun dışında Budizm, Neo Konfüçyüsçülük vb. çeşitli felsefi ve dinsel ekollerde derin etkiler bırakmıştır. Bu kısa kitap 2500 yıl öncesinin Çincesiyle yazılmış olduğu için anlaşılması Çinliler için bile oldukça zor bir metindir. Üstelik yazar felsefi ve metafizik konuları anlatırken oldukça mistik bir dil kullanmıştır. Ancak, bu zorluk kitaba olan ilgiyi daha arttırır niteliktedir. Çin, Tayvan gibi ülkelerin kitapçılarında Tao Te Ching'in onlarca değişik yorumunu (mealini) bulmak mümkündür. Aynı durumla kitabın yabancı dillere çevrilmesinde de karşılaşılır. Türkçede Tao Te Ching'in birkaç değişik çevirisi bulunmaktadır. Bir iddiaya göre Tao Te Ching, İncil'den sonra yabancı dillere en fazla çevirilmiş ikinci kitaptır. Tao Te Ching metninin iletilen birçok basımı arasında, üç ana metin erken yorumlardan sonra adlandırılmıştır. Sadece Te Ching için geçerli olan "Yan Zun Versiyonu", Han hanedanı bilgin Yan Zun'a atfedilen bir yorumdan türemiştir ( M.Ö. 80 - MS 10). "Heshang Gong Versiyonu" adını Han İmparatoru Wen'nin hükümdarlığı sırasında (M.Ö. 180-157) yaşayan efsanevi Heshang Gong ("Riverside Sage") adını almıştır. Bu yorumda Ge Xuan (164, 164-244 MS), Ge Hong'un torunu ve burs tarafından yazılmış bir önsöz vardır ve bu versiyon MS 3. yüzyıl civarındadır. "Wang Bi Versiyonu", yukarıdakilerden herhangi birinden daha doğrulanabilir kökenlere sahiptir. Wang Bi (MS 226-249), Tao Te Ching ve I Ching'in ünlü Üç Krallık dönemi filozofu ve yorumcusuydu. Tao Te Ching, bazıları alınan metinlerin herhangi birinden daha eski olan el yazmaları arkeolojik keşiflerinden geliştirilmiştir. 1920'lerden ve 1930'lardan başlayarak, Marc Aurel Stein ve diğerleri Dunhuang yakınlarındaki Mogao Mağaralarında binlerce parşömen buldular. 50'den fazla kısmi ve eksiksiz "Tao Te Ching" el yazması içeriyordu. So / Su Dan yazarı tarafından MS 270 tarihli ve Heshang Gong versiyonuna çok yakın. Başka bir kısmi el yazması, daha önce kaybolmuş olan Xiang'er yorumuna sahiptir. Tenge Tenge (Kazakça: теңге, teńge, sembolü:₸ ISO 4217 kodu: KZT), Kazakistan'ın para birimidir. Ülkenin SSCB'den ayrılması sonucu ekonominin yeniden yapılandırılması ve 1993 yılında ulusal para birimi olan tenge, Kazakistan Ulusal Bankası tarafından tedavüle sürüldü. Kazakistan'ın bağımsız bir ekonomik gelişme yolunda ilerleme çabaları 1996 yılından itibaren sonuç vermeye başladı ve bağımsızlık tarihinde ilk defa büyümeye geçmiş, aynı yıl içerisinde enflasyon denetim altına alınmaya başlanmıştır. Ayrıca Kazakistan tenge'si üst üste 3 yıl boyunca dünyanın en güzel banknotu olarak seçilmiştir. 1991'de Sovyetler Birliği'nin dağılması sonrası çoğu ülke tarafından ortak para birimini koruma girişiminde bulunuldu. Bu yüzden eski Sovyet ülkeleri arasındaki güçlü ticari ilişkileri sürdürme isteği en önemli hedef olarak kabul edildi. Ancak siyasi durum, ortak bir para birimini korumak için elverişli değildi. 12 Kasım 1993'te, Kazakistan cumhurbaşkanı Nursultan Nazarbayev, "Kazakistan Cumhuriyeti'nin ulusal para biriminin tanıtılması" kararını çıkarttı. 15 Kasım 1993'te ise bu yeni para birimi 1 tenge = 500 ruble oranıyla tanıtıldı. 1991'de paranın tasarlanması için Mendybay Alin, Timur Suleymenov, Asimsaly Duzelkhanov ve Khayrulla Gabzhalilov'un içinde bulunduğu tasarımcılardan oluşan özel bir grup oluşturuldu. Bu nedenle, her 15 Kasım "Kazakistan Cumhuriyeti Ulusal Para Birimi Günü" olarak kutlanmaktadır. İlk banknotlar Birleşik Krallık'ta, madeni paralar ise Almanya'da basıldı basıldı. 1995 yılında ise paranın Kazakistan'da basılması için bir tenge baskı fabrikası açıldı. Şubat 2019'da Kazakistan cumhurbaşkanı Nursultan Nazarbayev, Kazakistan'ın resmi dili (Kazakça) olmadığı için gelecekte basılacak olan banknot ve madeni paralardan Rusça yazıları kaldıracak bir yasa tasarısı imzaladı. 2006 sonbaharında, Kazakistan Ulusal Bankası tenge sembolü için bir yarışma düzenledi ve 30.000'den fazla başvuru gerçekleşti. 20 Mart 2007'de, Nevruz tatilinden iki gün önce, Kazakistan Ulusal Bankası tenge simgesini onayladı: ₸. 29 Mart 2007'de ise, iki tasarımcıyı (Vadim Davydenko ve Sanzhar Amirhanov) yarışmanın kazananı olarak ilan etti. 1.000.000 tenge ödülünü ve Kazakistan tenge simgesinin "ebeveynleri" unvanını paylaştılar. Simge, 2008 yılında Unicode kodlaması için önerildi ve U+20B8 kod numarasıyla Unicode 5.2.0'a (Ağustos 2009) dahil edildi. Dolaşımdaki madeni paralar Kazakistan Öskemen Darphanesi tarafından üretildi. 1993 yılında ilk madeni para dizisi, 2, 5, 10, 20 ve 50 tiyin değerlerinde ve üzerlerinde Kazakistan arması olacak şekilde bronzdan, 1, 3, 5, 10 ve 20 ise üzerlerinde efsanevi hayvanların yer alacağı şekilde nikelden üretildi. 1997'de, tiyin'in olmadığı ve en küçük paranın 1 tenge olacağı yeni bir seri tedavüle çıkarıldı. 26 Nisan 2019'da ikinci seri ile tamamen aynı özelliklere sahip olarak tedavüle çıkarıldı. Değişiklik olarak yazıların Kiril alfabesi yerine Latin alfabesi ile yazıldı. Yazılar ön yüze Qazaqstan Respýblıkasy (Kazakistan Cumhuriyeti), arka yüze ise Teńge şeklinde yazıldı. Üçüncü seri dönemin Cumhurbaşkanı Nursultan Nazarbayev tarafından Kiril tabanlı bir alfabeden Latin kökenli bir alfabeye geçme, Kazak kültürünü ve ülkeyi Rus etkisinden uzaklaştırma konusundaki geçiş kararının bir parçası olarak yayınlandı. Madeni paraların tasarımları ise 20 Mart 2019'da geçici cumhurbaşkanı Kasım Cömert Tokayev tarafından onaylandı. 2020 yılında Kazakistan Ulusal Bankası 200 tenge değerinde yeni madeni para birimini çıkardı. Hatıra paralar 20, 50, 100, 500, 1.000, 2.500, 5.000 ve 10.000 tenge cinsinden tedavüle çıkartılır. Gümüş ve altın paralar ise 1, 2, 5, 10, 20, 50 ve 100 tenge cinsinden tedavüle çıkartılır. 15 Kasım 1993'te Kazakistan Ulusal Bankası 1, 2, 5, 10, 20 ve 50 tiyn, 1, 3, 5, 10, 20 ve 50 tenge olacak şekilde paraları tedavüle çıkarttı. Kısa süre sonra 100 tenge tedavüle çıkartıldı. Bunları 1994 yılında 200, 500 ve 1.000 tenge takip etti. 1996'da 2.000 tenge, 1999'da 5.000 tenge ve 28 Temmuz 2003'te 10.000 tenge tedavüle çıkartıldı. Kazakistan Ulusal Bankası 2006 yılında yeni bir banknot serisi yayınladı. Banknotlar öncekilerle aynı değerlerdedir. 2006 serisi öncekilerden tasarımsal olarak çok daha farklı. Ayrıca paranın ön yüzü dikeydir ve Kazakça yazılmıştır. Tüm banknotlarda Nur-Sultan Bayterek anıtı, Kazakistan bayrağı, Kazakistan arması, Kazakistan'ın ilk cumhurbaşkanı Nursultan Nazarbayev'in imzalı el izi ve Kazakistan milli marşı'nın sözleri yer almaktadır. Tek farkları renkleridir. Kazakistan Ulusal Bankası, 2011, 2012, 2013 ve 2014 yıllarında 1.000, 2.000, 5.000 ve 10.000 tenge cinsinden yeni bir banknot serisi yayınladı. Bu serinin tasarımlarında "Kazak Eli" anıtı yer alıyor. 2017 yılında, Kazakistan Ulusal Bankası bu serinin bir parçası olarak 500 tenge değerinde bir banknot tedavüle çıkarttı, ancak banknotun arka tarafında bir martı görüntüsü ve Kazakistan'ın başkenti Nur-Sultan'daki Moskova iş merkezinin görüntüsü yer alması tartışmalara neden oldu. 2008'den bu yana, Nur-Sultan düzenlenen 2011 Asya Kış Oyunları'nın tasvir edildiği banknotlar da dahil olmak üzere bir dizi hatıra tasarımı tedavüle çıkartıldı. Hatıra banknotlar 1.000 tenge, 2.000 tenge, 5.000 tenge ve 10.000 tenge olarak tedavüle çıkartılır. Aix-en-Provence Aix-en-Provence [], Fransa'nın güneyinde Bouches-du-Rhône departmanına bağlı ve Marsilya'ya 25 km uzaklıktaki tarihi ve kültürel bir şehirdir. Aix-en-Provence şehrinin kuzeyinde kalan kısımlarda özellikle Puyricard'da burjuva kesiminin yaşadığı söylenirken, bu şehirdeki evlerin Fransa'da en pahalılar arasında olduğu bilinmektedir. Aix-en-Provence'ın 10 km kuzeyinde Cezanne ve Picasso'nun tablolarını yaptığı lavanta tarlalarıyla kaplı St. Victoire Dağı bulunmaktadır. Burada Picasso'nun yaşadığı şato ziyaretçi kabul etmemektedir. Yeraltı suları, sabunları, Cezanne'ı, lokumu, sucuğu ve keçileriyle meşhur olan şehir 200'ün üzerinde çeşme ve dört üniversite barındırmaktadır. Bunun yanında 16 bakkal, 22 seyyar market, 46 umumi tuvalet ve 300'ü aşkın aile çay bahçesiyle Fransız piknik kültürünü yansıtmaktadır. MÖ 4. yüzyılda Provence bölgesinin batısında Kelt - Ligur kavimlerin yaşadığı kaynaklarda aktarılmaktadır. Aix'in yakınlarındaki oppidumu başkent ilan eden Salluviler burada Massalia'daki Yunan gruplar ile barış içinde yaşamaktaydılar. İki kavim arasında bir kültürleşme söz konusuydu. MÖ 2. yüzyıldan itibaren birbirlerini tehdit olarak algılamaya başlayan kavimler Romalıları çağırarak onlardan yardım istemişlerdir. Bunun üzerine MÖ 123 tarihinde bölgeye gelerek ele geçiren Prokonsül Gaius Sextius Calvinus, Entremont oppidumunu yağmalatarak ortadan kaldırmıştır. Bölgede sürdürülen savaşların bir diğer amacının Roma'nın İspanya yollarını güvence altına alma çabası olduğu iddia edilmektedir. Bölgedeki Roma hakimiyetini vurgulamak isteyen Calvinus kısa süre sonra bir kaplıca etrafına sur inşa ettirerek Galya topraklarındaki ilk Roma şehirlerinden birisi olan "Colonia Aquae Sextiae Salluviorum" kurmuştur. Şehrin bugünkü ismi "Aix" bu ismin kısaltmasından ortaya çıkmıştır. Kısa süre sonra bu şehrin etrafında Roma eyaleti Gallia Narbonensis kurulmuş ancak eyaletin başkenti MÖ 118 yılından itibaren Colonia Narbo Martius olmuştur. St. Victoire dağı eteklerinde MÖ 102 yılında meşhur Aquae Sextiae Savaşı yapılmış ve bu savaşta Gaius Marius komutasındaki Roma ordusu, Tötonlar ve Ambronları mağlup ederek komutan Gaius Marius'u halk destanlarına ve sözlü kültüre yerleşmesine vesile olmuştur. Roma yolu Via Aurelia'da bulunan şehir zamanla hızla büyümüş ve nam salan kaplıcası ile şifa arayan hastaları kendisine çekmeye başlamıştır. Augustus döneminde Roma kolonisi olan Aquae Sextiae, MÖ 15'de vatandaşlarına Roma vatandaşı hakkını tanımıştır. Aix-en-Provence'in aşağıda listenen şehirler ile kardeş şehir anlaşması vardır: Tenga Tenga, Orta Asya’da çeşitli dönemlerde genel para birimi olarak kullanılmış, Sultan Abdülaziz döneminde Kaşgar’da Sultan adına bastırılan gümüş paradır. 1874 - 1878 yılları arasında basılan paranın bir yüzünde “Abdülaziz Han Tarih”, diğer yüzünde ise "Duri be Latif Kaşgar Tarih" yazmaktadır. Günümüzde Kazakistan’da para birimi olarak ise tenge kullanılmakrtadır. Nazmi Bilge Nazmi Bilge (10 Ekim 1934, Trabzon - 8 Ağustos 2013), Türk eski millî futbolcu ve teknik direktör. Futbolculuk kariyerinin büyük bir kısmını Beşiktaş'ta geçirmiş ve takım kaptanlığı yapmıştır. Trabzon Lisesi’ni bitirdikten sonra 2 yıl yükseköğrenim gördü. Futbola da Trabzon’da İdmanocağı Kulübü'nde başladı. Dayısı olan ünlü futbol adamlarından Hasan Polat’ın desteğiyle 1954 yılında Beşiktaş’a transfer oldu. Nazmi Bilge 1. Ulusal Lig'in kurulması ile Beşiktaş'ın ilk golünü atan futbolcudur. 21 Şubat 1959 günü, Beşiktaş'ın Altay ile oynadığı maçta iki gol atarak takımının bu yeni ligdeki ilk golü atmış oldu. 5 yıl sonra, 1962 yılında Altay'a transfer olana kadar Beşiktaş’ta çok başarılı bir performans çizdi. İstanbul Ligi, Millî Küme, Federasyon Kupası ve Birinci Lig’de toplam 158 gol atmayı başardı. 3 kez Türkiye millî futbol takımı forması giydi ve bu karşılaşmalarda bir gol kaydetti. 1969-70 sezonunda Kardemir Karabükspor'de teknik direktör olarak görev aldı ve kulübün ilk teknik direktörü oldu. Nazmi Bilge, futbolu bıraktıktan sonra Beşiktaş Jimnastik Kulübü'nün yönetiminde ve Türkiye Futbol Federasyonu'nda görev aldı. Bilge 8 Ağustos 2013 tarihinde hayatını kaybetti. Cenazesi Zincirlikuyu Mezarlığı'na defnedilmiştir. Yel değirmeni Yel değirmeni, enerji üretmek için rüzgâr gücünden faydalanarak çalışan büyük pervaneli çarklı makine. Çok eski zamanlardan beri yel değirmenleri, buğday öğütmek ve su pompalamak gibi işler için mekanik güç elde etmekte kullanılmıştır. Hollanda'da bulunan yel değirmenleri, karayı denizden ayırmak için su pompalamakla görevlidir. Gelişmekte olan ülkelerde halâ önemli güç kaynağı olmalarına rağmen endüstri bakımından gelişmiş ülkelerde rolleri azalmıştır. Elektrik enerjisi kaynağı olarak kullanılan ilk yel değirmeni 1890 yılında Danimarka'da yapılmıştı. Bu tarihten sonra rüzgârla çalışan değirmenler küçük ev ve çiftliklere elektrik sağlamak için kullanılmıştır. Yel değirmeninin model ve çalışması rüzgâr hızına, yönüne ve yüksekliğine bağlıdır. Rüzgârın saatteki hızı ortalama 29 – 40 km olan yerler yel değirmenleri için uygundur. Saatte 8 km hızı olan hafif rüzgârlar yel değirmenini çalıştıramazlar, güçlü rüzgârlar ve fırtınalar ise yel değirmenini hasara uğratabilirler. Yel değirmenleri genel olarak rüzgârla dönen bazı parçalardan meydana gelir. Başlıca iki çeşidi vardır; yatay eksenli ve dikey eksenli yel değirmenler. Bir yel değirmenini döndüren rüzgârın gücü, hızının küpü, yel değirmenini döndüren pervane çapının karesi ve havanın yoğunluğu ile doğru orantılıdır. Küçük çaptaki rüzgâr güç sistemleri, elektrik ve mekanik güç sağlamak bakımından ekonomik önem taşır. 6 kilowattlık bir rüzgâr jeneratörü, ortalama rüzgâr hızının saatte 16 km olduğu kabul edilirse, ayda 325 kilowatt saat (kWh) elektrik üretebilir. Bu da orta halli bir evin bütün elektrik ihtiyacını karşılamaya yeterlidir. Rüzgâr olmadığı zaman elektrik, rüzgâr enerjisinin kimyasal enerji olarak depolandığı akümülatörlerden sağlanır. Büyük çaptaki yel değirmenlerinin birçok avantajı vardır Herhangi bir kirlenmeye yol açmazlar, fazla gürültü çıkarmazlar ve yakıta ihtiyaçları yoktur. Bu sebeplerden, bu cins büyük sistemli yel değirmenleri Hollanda ve ABD gibi ülkelerde kullanılmaktadır. 1970'li yıllarda yel değirmenleri aracılığıyla elektrik üretimine ilgi arttı. ABD'de kurulan rüzgâr çiftliklerinde yel değirmenleriyle elektrik üretimi yapılmaktadır. İlk yel değirmenlerinin 7. yüzyılda İran'da, daha sonraları Çin'de kullanıldıkları ve sonraları da Avrupa'ya yayıldıkları eldeki belgelerden anlaşılmaktadır. Ali İhsan Karayiğit Ali İhsan Karayiğit (d. 1927, Salihli - ö. 18 Mart 2013, İstanbul), Türk eski milli futbolcu. Ali İhsan Karayiğit, futbola Balıkesir'de başladı. Türkiye şampiyonalarındaki başarılı futboluyla kısa sürede büyük takımların gözdesi haline geldi. 1948 yılında Manisa Gençlik'ten Beşiktaş'a transfer oldu. 1957-58 sezonu sonuna kadar Beşiktaş'ta oynadı. Bu dönem içinde Ali İhsan Karayiğit, 3 İstanbul Ligi, 2 Federasyon Kupası Şampiyonluğu, 1 Türkiye Birinciliği yaşadı. 1958-59 sezonu başında Adalet'e transfer oldu. Bir yıl sonra ise aktif futbol yaşamını noktaladı. 13 kez A Milli formayı giydi. Futbolu bıraktıktan sonra bir süre spor yazarlığı yapan Karayiğit, 1960’ta Beşiktaş’a üye oldu. Uzun yıllar Divan Kurulu’nda görev yaptı. Bir dönem Beşiktaş Genç Takımı’nı da çalıştırdı. Uzun bir süredir BJK Süleyman Seba spor salonunda müdürlük yapmaktaydı (2007). 18 Mart 2013 tarihinde hayatını kaybeden Karayiğit, Zincirlikuyu Mezarlığına defnedilmiştir. Gasometer, Viyana Gasometer, Viyana'nın Simmering ilçesinde bulunan 1896 yılından kalma o zamanki gaz tankları. Birbirinin benzeri dört ayrı yapıdan oluşan tanklar, 1999'dan 2001 yılına kadar süren kapsamlı bir inşaat projesiyle bir eğlence merkezi, konut kompleksi, bir öğrenci yurdu ve bir organizasyon-tertip salonuna dönüştürülmüştür. Binalar ilk günden itibaren, büyüklükleri ve çok uzaklardan görülebilmeleri sebebiyle Simmerling'in sembolü olmuşlardır. Yeniden düzenlenmeyle beraber, tüm Dünya'dan turistlerin ve mimari bilirkişilerin ziyaret ettiği turistik bir unsur haline gelmiştir. Her biri 90,000 m³ hacmi olan,dış cephesi tuğla kaplı, 4 silindir teleskop model gaz takıdır. Bir tankın yüksekliği yol seviyesinden en uç noktasına kadar 70 m çapı ise yaklaşık 60 m dir. Şimdiki son şekli Fransız mimar Jean Nouvel tarafından yapılmıştır. Ana giriş kapısı bu bloktadır. Wolf D. Prix ve Helmut Swiczinsky adlı mimarlar bloğa son şeklini vermişlerdir. Toplam kullanım alanı 5.850 m²dir. 1400 m² alana yayılan 4200 kişilik toplantı salonu ve 199 adet tek kişilik, 24 adet çift kişilik odası olan öğrenci yurdu bu binada bulunmaktadır. Büyük bölümü 92 adet konuttan oluşan bol yeşil alanlı bu blok, mimar Manfred Wehdorn tarafından tasarlanıp şimdiki şeklini almıştır. Mimar Wilhelm Holzbauer tarafından yapılan ek binada, 119 dairenin diğer bloklarda olduğu gibi birbirini görmemesi için özellikle dikkat edilmiştir. Uma Thurman Uma Karuna Thurman, (29 Nisan 1970) AmerikalÄ± 1,83 boyundaki manken ve oyuncu. Quentin Tarantino'nun yönetmenliğini üstlendiği Ucuz Roman ve Kill Bill isimli filmlerde aldığı rollerle tanınmıştır. Annesi İsveç ve Alman kökenli, babası Amerikalı'dır. İki kez evlilik yapmıştır. Aktör Ethan Hawke'dan iki çocuğu olmuştur. 2004'te boşanmışlarıdr. Ethan Hawke'dan 1998 yılında Maya Ray Thurman-Hawke adında kızları olur. Uma Thurman adını mitolojideki bir tanrıçadan almaktadır. İki kız kardeşi ve üç erkek kardeşi vardır. 1988'de elit model seçilmiştir. En çok kazandığı film My Super Ex-Girlfriend adlı filmdir. Bu filmde 14.000.000 dolar kazanmıştır. Annesi ve büyükannesi de zamanında mankenlik yapmıştır. Annesi 1.80, babası ise 1.90 metre civarındadır. Annesi modelikten sonra psikoterapistlik yapmıştır; babası da profesörlük yapmıştır. Uma Thurman kamera karşısındaki ilk deneyimini 1987'de Kiss Daddy Goodnight adlı filmde yaptı ve o zaman 17 yaşındaydı. Şükran Güngör Şükran Güngör (21 Kasım 1926 - 15 Eylül 2002), Türk tiyatro ve sinema oyuncusu. 1926 yılında Çine'de doğdu. 1951'de İstanbul Üniversitesi Hukuk Fakültesi'nden ayrılıp, Muhsin Ertuğrul’un kurduğu “Küçük Sahne”de tiyatro hayatına başladı. lk defa Fareler ve İnsanlar piyesinde sahneye çıkan Şükran Güngör, Karakolda, Onikinci Gece, Babayiğit, Hamlet, Örümcek, Her Yerde Bulut, Bir Ümit İçin ve Godot’yu Beklerken adlı oyunlarda önemli rolleri başarıyla canlandırdı. 1956 yılı başlarında Küçük Sahne'den ayrılarak Devlet Tiyatroları Genel Müdürlüğü'ne girdi. Daha sonra katıldığı Kent Oyuncuları'nda, Raşomon, Aptal Kız, Aşk Efsanesi, Nalınlar, Derya Gülü, Miras, Mary Mary, Üç Kuruşluk Opera, Pembe Kadın, Vanya Dayı, Çöl Faresi, Bedel, Kim Kimi Kiminle, Ver Elini Broadway, Batak Göl, Buzlar Çözülmeden, Arzu Tramvayı, Harold ve Maude, Lütfen Kızımla Evlenir Misiniz?, Küçük Mutluluklar, Umut Şarkıları, Maria Callas, Martı, Nükte ve Çözüm adlı oyunlarda rol aldı. Kim Korkar Hain Kurttan? ve Küçük Devlet oyunlarında yönetmenlik yaptı. Fatma Bacı (1972), Kızım Ayşe (1974), Dul Bir Kadın (1985), Nihavend Mucize (1997), Güle Güle (2000), Herkes Kendi Evinde (2000), Büyük Adam Küçük Aşk (2001) adlı sinema filmlerinde oynayan Şükran Güngör, "Aşk-ı Memnu" (1975), Yarın Artık Bugündür (1987), Uğurlugiller adlı televizyon dizilerinde de önemli roller üstlendi. Tiyatro ve sinemada yaptığı çalışmalar ve çeşitli festivallerde sayısız ödül alan Güngör, son olarak 13. Uluslararası Tiyatro Festivali’nde “Onur Ödülü”üne ve Ankara Film Festivali’nde Büyük Adam Küçük Aşk filmindeki emekli yargıç rolüyle, “En İyi Erkek Oyuncu” ödülüne layık görüldü. En son çalışması, TRT için çekilen Canım Kocacığım adlı televizyon dizisidir. Ünlü aktris Yıldız Kenter ile evliydi. 15 Eylül 2002'de pankreas kanseri nedeniyle hayatını kaybetti. Poti Poti (; Megrelce: ფუთი; Lazca: ჶაში/Faşi; eskiden Türkler tarafından "Faş" olarak bilirdi) Gürcistan'ın bir liman şehri. Karadeniz'in doğu sahilinde ve ülkenin batısındaki Samegrelo-Zemo Svaneti bölgesinde bulunur. Antik Yunanistan kolonisi Fasis'in yerleşim yeri yakınlarında kurulmuştur ve adını da oradan alır. Şehir 20. yüzyıldan beri büyük bir liman şehri ve endüstriyel merkezdir. Ayrıca Gürcistan donanmasının ana deniz üssüne ve karargahına ev sahipliği yapar. Poti limanına komşu olan RAKIA bölgesi Serbest Sanayi Bölgesine sahiptir. Nisan 2008'de açılmıştır ve İran'a karşı yaptırımlardan kaçmaya çalışan İranlı işadamlarınınkini de içeren birçok işletme kayıtlıdır. Poti, Gürcistan' ın başkenti Tiflis'e 312 km uzaklıktadır. Şehir, Rioni nehrinin oluşturduğu haliç üzerinde yer almaktadır. Şehir bir tatil yer olmanın yanı sıra sanayi merkezi özelliği de taşımaktadır. Poti, demiryoluyla başkent Tiflis’e bağlanır. Liman, Gürcistan’ın denize açılan kapılarından biridir. MÖ 5. yüzyılda, burada Yunan kolonisi Fasis (Pazisi) yer alıyordu. Mitolojiye göre Argonotların “Argo” adlı gemisi buraya yanaşmıştır. Ortaçağ'da Poti, Samegrelo Prensliği’nin bir kalesiydi. 1578’de bir kent olarak kabul edildi. 29 Mayıs 1555 tarihinde Osmanlı ve Safevi devletleri arasında imzalanan Amasya muahedesi ile iki devletin nüfus sahaları olarak ayrılan Gürcistan'ın Meshiya, Kartti ve Kaheti bölgelerini Safeviler alırken, Açık-baş (İmereti), Dadyan (Megrel) ve Güri (Guria) da Osmanlılarda kalmıştır. 1578 senesinde İran üzerine sefere çıkan Serdar Lala Mustafa Paşa, ·Gürcü beylerine ayrı ayrı mektuplar göndererek itaat etmelerini, aksi takdirde memleketlerinin yağma ve halkının esir edileceğini bildirince Açık-baş, Dadyan ve Güril beyleri Serdar'a yolladıkları itaat mektuplarıyla, Padişah'a eskiden beri bağlı ve vergilerini ödemeye hazır olduklarını bildirmişlerdir. Diğer taraftan Safevi Devleti ile meydana gelen muharebelerin Osmanlı Devleti lehine neticelenmesi ve Osmanlı hakimiyetinin Şirvan'a kadar uzanması sebebiyle, Gürcistan'ın diğer bölgeleri gibi Karadeniz sahilindeki toprakları da Osmanlı idaresine geçmiştir. Savaşlardan sonra Poti (Faş) da Liva statüsüyle Batum Sancağı'na bağlandı. Doğu Karadeniz'deki korsanlık faaliyetlerini önlemek üzere burada harap halde bulunan "Faş Kalesi" 26 Temmuz 1579'da yeniden inşa edildi. 1809 yılında Ruslar tarafından ele geçirilen Faş, 1812 yılında imzalanan Bükreş Antlaşması uyarınca Ruslar' ın bölgeyi terk etmesiyle yeniden Osmanlı egemenliğine geçti. Faş kalesi, 1828-1829 Osmanlı - Rus muharebeleri neticesinde imzalanan Edirne Antlaşması (1829) ile Çarlık Rusya' nın topraklarına katılmıştır. 1858 yılında şehir liman statüsü kazanmıştır. 1871 yılında Poti-Chiatura demiryolu hattı açıldı. Ertesi yıl Tiflis demiryolu hattı da bağlandı. 1863 ve 1905 yılları arasında Poti limanı yoğun bir şekilde gelişti. 2008 Güney Osetya Savaşı ile başlayan Rusya-Gürcistan gerginliği sırasında şehrin önemli noktaları Rus kuvvetlerince bombalandı ve kısa bir süreliğine Rusya' nın işgaline uğradı. Zugdidi Zugdidi (, Megrelce: ზუგიდ), Gürcistan’ın batısında, tarihsel Megrelya bölgesinde bulunan bir kenttir. Odişi ovasında, Çhouşi ırmağının kıyısında yer alır. Nüfusu 69.000'dir (2002). Samegrelo-Zemo Svaneti bölgesinin yönetsel merkezidir. Kaynaklarda adından ilk kez 17. yüzyılda söz edilmiştir. Odişi Prensliği'nin yönetsel ve kültürel merkeziydi. 1855-1857 arasında Osmanlıların egemenliği altında kaldı. Daha sonra Çarlık Rusya’sının yönetimi altına girdi. Demiryolu ve devlet yolu kentten geçmektedir. Görülecek yerler arasında Zugdidi tarih ve etnografya müzesi, tiyatro, Samegrelo prensleri Dadianilerin sarayı ve nadir bitkilerin bulunduğu botanik bahçesi sayılabilir. Demirci Mehmet Efe Demirci Mehmet Efe (1883, Pirlibey, Nazilli - 1961, Aydın), Türk Kurtuluş Savaşı'nda Kuva-yi Milliye önderi. 1883 yılında Pirlibey, Nazilli'de doğdu. Babasının mesleğinden dolayı Demirci lakabını aldı. Askerlik görevini İzmir 5. Depo Alayı'nda demirci olarak yaparken Ermeni bir yüzbaşıdan yediği dayak üzerine firar etti. Köyüne dönen Demirci Mehmet, burada rahat durmayınca Çakırcalı Mehmet Efe tarafından Ödemiş'in Fata köyüne imam olarak gönderildi. Çakırcalı'nın ölümünden sonra Yörük Ali Efe çetesine katılan Demirci Mehmet Efe, cesareti ve gözüpekliği sayesinde çete içinde önemli bir konum aldı ve kısa zamanda Aydın ve Ödemiş havalisinde zorlu ve amansız bir efe oldu. İzmir'in İşgalinden sonra 11 Temmuz'da resmen Kuva-yi Milliye'ye katıldı. Sonra Kurtuluş Savaşı'nda başlık mücadelesine katıldı. TBMM Hükümeti'nin 9 Aralık 1920 tarihinde aldığı bir karar, Afyonkarahisar dolaylarındaki Atlı Takip Kuvvetleri'nin düzenli orduya süvari birlikleri olarak katılmasını öngörmekteydi. Albay Refet Bey'in 300 adamıyla birlikte süvari alay komutanı olarak düzenli orduya katılması yönündeki teklifini, Çerkez Ethem'in telkinleriyle dikkate almayan Demirci Mehmet Efe'nin üzerine kuvvet gönderilmiştir. Albay Refet Bey komutasındaki süvari birliklerinin 11 Aralık'ta başlattıkları harekat sonunda Demirci Efe'nin adamları ele geçirilmiştir. Yaşı uygun olanlar düzenli ordu birliklerine katılmış, diğerleri terhis edilmiştir. Demirci Efe ise 30 Aralık 1920 tarihinde TBMM Hükümeti'ne teslim olmuştur. Efe, Nazilli-Dualar köyüne yerleşmiştir. Yanına, çok güvendiği Jandarma Yüzbaşı Nuri Bey'in seçtiği 50 kişilik bir muhafız kuvveti bırakılmıştır. 1961 yılında Aydın'a geçmiş ve Aydın'da vefat etmiştir. Telavi Telavi (), Gürcistan’ın doğusunda, Kaheti bölgesinin başta gelen kentidir. Nüfusu yaklaşık 19.629 (2014). Başkent Tiflis’e 156 kilometre uzaklıktadır. Telavi, 8. yüzyılda kuruldu. 15. yüzyılda birleşik Gürcü krallığının parçalanmasından sonra, Kaheti Krallığı’nın başkentiydi. 1762’de, Kartli-Kaheti Krallığı’nın başkenti oldu. 1801’de Ruslar bu krallığı ortadan kaldırınca bu konumun yitirdi. Telavi’de ve çevresinde zengin tarihsel kalıntılar vardır: Alaverdi Katedrali, Sameba Kilisesi, İkalto Akademisi, Aziz Giorgi Kilisesi. Tsinandeli Bahçesi’nde ünlü yazar İlia Çavçavadze’nin ikametgâhı bulunur. Rustavi Rustavi (; ), Gürcistan’ın güneydoğusunda Kvemo Kartli idari bölgesinin merkezi olan bir şehirdir. Gürcistan'ın başketi Tiflis'ten 25 km uzaklıkta yerleşen şehrin ortasından Kura Nehri geçer. 2002'deki nüfus sayısına göre, Rustavi'nin nüfusu 116.384 kişiye ulaşmıştır. Kent, 1948’de, metalurji fabrikasının yanında kuruldu. Bu adı, Moğolların 1256 yılında yıktığı, hemen yakınlardaki eski Rustavi kentinden aldı. Bu eski Rustavi kentinden günümüze sadece kale kalıntıları kalmıştır. Modern Rustavi kenti, kuruluşundan kısa sürede Güney Kafkasya’nın endüstri merkezi haline geldi. 1991 yılında Sovyetler Birliği’nin yıkılmasından sonra bu önemini yitirdi. Kent endüstri merkezi olmaktan çıktı ve nüfusun büyük kısmı işsiz kaldı. Rustavi halk dansları topluluğu bu kenttedir. Kentte ayrıca, yükseköğretim kurumları, tiyatro ve müze bulunmaktadır. Düzenli olarak “Altın Maske” adıyla uluslararası tiyatro festivali düzenlenmektedir. Ozurgeti Ozurgeti (), Gürcistan’ın batısında, Guria bölgesinin ve Ozurgeti ilçesinin yönetim merkezi olan bir kenttir. Natanebi ırmağının kıyısında yer alır. Eski adı Maharadze idi. Nüfusu yaklaşık 21.000 kişidir. Gori Gori (), Gürcistan’ın Şida Kartli (İç Kartli) bölgesinde bulunan bir sanayi kentidir. Kent, ünlü Gürcü kralı Kurucu Davit (1089-1125) tarafından kurulmuştur. Şehrin nüfusu 137.957 Gürcü, 45 Abhaz, 6.405 Oset, 1.972 Ermeni, 1.136 Rus, 607 Azeri, 97 Rum, 123 Ukraynalı olmak üzere toplam 148.686 kişidir. Gori, Kura’nın (Mtkvari) bir kolu olan Liahvi Nehri üzerinde kuludur. Kent, 1920 depreminde büyük hasar görmüştür. Sovyetler Birliği lideri Stalin, 1878 yılında burada doğdu. Doğduğu ev, bugün kendi adını taşıyan bir müzedir. Stalin Müzesi olarak bilinen müzede ayrıca, Stalin'in özel vagonu bulunmaktadır. Kente hâkim konumdaki Goristsihe (Gori Kalesi), Orta Çağ'dan kalmıştır. Gori'nin kelime anlamÄ±, tepe veya doruktur. Stalin'in merkez meydanında bulunan heykeli 2010 yazında kaldırılmıştır. Kerahat vakti Kerâhat Vakti, güneşin doğuş, batış ve tam tepede bulunduğu vakte denir. İslam dinine göre kerahat vakitlerinde namaz kılınması mekruh'tur. Farz ve Nafile bütün namazların kılınmasının mekruh olduğu vakitler üçtür: Sami Hazinses Sami Hazinses (doğum Samuel Agop Uluçyan, 30 Ağustos 1925 – 23 Ağustos 2002), Ermeni kökenli Türk sinema oyuncusu. 1925 yılında Diyarbakır'ın Hançepek mahallesinde doğan Hazinses, ilkokuldan sonra çalışmak için İstanbul'a geldi. 1953 yılında Mahir Canova'nın yönettiği, Cüneyt Gökçer, Atıf Kaptan ve Muhterem Nur'un oynadıkları "Kara Davut" filmindeki rolle sinema oyunculuğuna başladı. Sonraki yıllarda çevirdiği filmlerle rolleri büyüyen Hazinses, Türk sinemasının unutulmaz komedi sanatçıları arasına girmeyi başardı. Hazinses, oyunculuğunun yanı sıra güfte ve beste çalışmaları yaptı. Sanatçının, ""Bir Dilbere Müpteladır Deli Gönlüm"" adlı eserini Zeki Müren seslendirmişti. En bilinen eserlerinden birisi de Müslüm Gürses ve İbrahim Tatlıses başta olmak üzere birçok sanatçının seslendirdiği ""Derdimi Kimlere Desem (Dinleyin Beni Dağlar)"" isimli klasikleşmiş şarkıdır. 23 Ağustos 2002'de vefat etti. Cenaze töreni Kadıköy Surp Takavor kilisesinde yapıldıktan sonra naaşı Hasanpaşa Ermeni mezarlığına defnedildi. NÃ¼kleer silah Nükleer silah, nükleer reaksiyon ve nükleer fisyon birlikte kullanılmasıyla ya da çok daha kuvvetli bir füzyonla elde edilen yüksek yok etme gücüne sahip silahtır. Genel patlayıcılardan farklı olarak çok daha fazla zarar vermek amaçlı kullanılır. Sadece kullanılan bir silah, tüm bir kenti ya da bir ülkeyi canlı, cansız ne varsa tamamen yok edecek güçtedir. Savaş tarihinde, nükleer silah ABD tarafından II. Dünya Savaşı'nın son günlerinde iki kez kullanılmıştır. İlk olay 6 Ağustos 1945 sabahı, "Little Boy" (küçük çocuk) kod isimli uranyum tipi silahın Japonya'nın Hiroşima kentine atılmasıyla vuku bulmuştur. Üç gün sonra ise "Fat Man" (Şişman adam) kod isimli plütonyum tipi silah aynı ülkenin Nagazaki kentine atılmıştır. Kullanılan bu silahlar neticesinde çoğu sivil 132.000 kişi yaşamını kaybetmiştir. Bu olaylardan sonra nükleer silah kullanımı üzerindeki tartışmalar hız kazanmıştır. İki temel nükleer silah türü vardır. İlki, Hiroşima'ya atılan uranyum veya Nagasaki'ye plütonyum bombasındaki gibi uranyum ötesi ağır atom çekirdeklerini bölerek enerji elde eden fisyon bombalardır. Bu silahlarda uranyum ve plütonyum gibi ağır elementlerin parçalanabilir izotopları, süperkritik kütle denilen belli bir ağırlık limiti üzerinde bir araya getirildiğinde zincirleme reaksiyona girerek çok büyük bir güç üretirler. Hidrojen bombası veya füzyon bombası denen ikinci tipte ise ateşlenen bir fisyon bombası ile hidrojen çekirdekleri birleşmeye (füzyona) zorlanır, bu sayede çok yüksek bir enerji ortaya çıkar. Fisyon bombalarının teorik üst limitleri olsa da, füzyon bombalarının gücünde bir üst limit yoktur. Amerikan Bilim Adamları Federasyonu, 2012 itibarıyla dünyada 4.300'ü kullanıma hazır olmak üzere toplam 17.000 nükleer başlık bulunduğunu tahmin etmektedir. Atom bombası, patlamanın kontrolsüz çekirdek tepkimesi yoluyla sağlandığı bir bomba modelidir. Çekirdek tepkimesi zincirleme ve çok hızlı gerçekleştiğinden ortaya devasa boyutta bir enerji açığa çıkar ve bu da patlama ile beraberinde şok dalgası ortaya çıkarır. Fisyon tipi çekirdek tepkimesine dayalı atom bombalarında yüksek zenginlikte (saflıkta) Uranyum (U) veya Plütonyum (Pu) kullanılır. Günümüzde üretilen bombalar daha çok plütonyum içeriklidir. Bu yüksek zenginlikte malzeme, zenginleştirme tesislerinden ya da nükleer reaktörlerden elde edilmektedir. Zincirleme çekirdek tepkimesinin gerçekleşmesi için, ortamın kritik adı verilen seviyede ya da üstünde olması gerekmektedir. Bunun için de belli miktardaki kütlenin belli bir hacimde olması gereklidir. Bu gereken en az kütleye kritik kütle, hacime de kritik hacim denir. Atom bombalarına kritik kütle sağlanacak miktarda malzeme konur fakat bu malzeme öyle bir dağınık yerleştirilir ki, kritik hacim şartı sağlanamaz ve bu sayede bomba beklerken ya da taşınırken tamamen güvenli bir şekilde durur. Atom bombasında patlamanın gerçekleşmesi için nükleer malzeme dışında iki ayrı önemli bölüm daha vardır. Bunlardan biri tetiklemeyi yapacak olan fünye diyebileceğimiz parçadır. Genelde dinamit kullanılır. Bombanın patlaması için bu az miktardaki dinamit ilk olarak patlar ve patlamanın etkisi ile dağınık nükleer malzeme bir araya gelerek kritik hacme ulaşır. İkincisi ise nötron kaynağıdır. Artık kritik kütlede ve hacimde olan malzemede zincirleme çekirdek tepkimesini bu nötron kaynağından çıkan nötronlar başlatır ve bundan sonrası kontrolsüz bir biçimde devam eder ve patlama gerçekleşir. 1945 yılında Amerika Birleşik Devletleri'nin attığı bombalar Japonya'ya çok zarar vermiştir. Termonükleer bombanın bulunmasından sonra atom bombası taktik silahı olmuştur. Nükleer silahların üretimine başlanmasına neden olmuştur. İlk olarak Nazi Almanyasına atılacaktı. Ama savaşta Almanya yenilince Japonya'ya atıldı. İlk deneyler kamuoyunda gizli bir şekilde yapılmıştır. Bu deneyler 1940'larda Klimorton'da gerçekleşmiştir. Deneylerin yapıldığı bölgeye yakın yerlerdeki kasabalarda daha sonraki yıllarda engelli doğum oranları aşırı bir şekilde artmıştır. Dahası deneylerde yer alan askerlerin ilerde kanser oldukları konusunda bilimsel birçok tıbbi bilgi uzun seneler kamuoyundan saklanmıştır . II. Dünya Savaşı sırasında, Manhattan Projesi adıyla, ilk çalışmalar başladı. 1942 yılında ABD'nin New Mexico eyaletindeki bölgesinde gizlice bir grup ünlü bilim adamı toplandı. Robert J. Oppenheimer öncülüğünde 3 yıl çalıştıktan sonra ilk bombayı yapmayı başardılar. Aynı esnada Tennessee eyaletinin Oak Ridge kasabasında gizli bir üs daha kuruldu. Burada da patlayacak zengin malzemenin üretimi çalışmaları başladı. 6 Ağustos 1945 sabahı ilk atom bombası Enola Gay isimli bir bombardıman uçağı ile Hiroşima’ya atıldı. 3 gün sonra 9 Ağustos 1945 'te Nagasaki'ye atıldı. Anna Lindh Ylva Anna Maria Lindh (d. 19 Haziran 1957 - ö. 11 Eylül 2003) İsveçli sosyal demokrat politikacı. Anna Lindh Stokholm'de doğdu. Uppsala Üniversitesi'nde hukuk eğitimi gördü. Sosyal Demokratlar'dan milletvekili oldu. 1994-1998 yılları arasında İsveç Çevre bakanı oldu. 1998-2003 yıllarında İsveç Dışişleri Bakanlığı'nı yürüttü. 10 Eylül 2003'te bir alışveriş merkezinde saldırıya uğrayan Anna Lindh, karın, göğüs ve kolundan yara aldı ve karaciğeri ağır hasar gördü. Ertesi gün kurtarılamayarak öldü. Suikastten önce Göran Persson’dan sonra başbakanlığa en yakın isim olarak görülen Lindh, İsveç ve dünyada sevilen bir politikacıydı. Sivil İlişkiler Bakanı Bo Holmberg'le evli olan Lindh, 2 çocuk annesiydi. WPAD WPAD (İngilizcede" Web Proxy Autodiscovery Protocol", yani "Otomatik Vekil Sunucu Keşif Protokolü") internete erişim için kullanılan bir vekil sunucunun ("proxy" de denir) adresini (veya adreslerini) otomatik olarak ayarlayabilmek için kullanılır. Mozilla veya Internet Explorer bazı sayfalara girerken altta "proxy ayarları algınalıyor" derken yapılan işlem aslında budur. WPAD, DHCP'nin DHCP Bilgisi ("DHCP Inform") mesajını kullanır. Vekil sunucu Vekil sunucu veya yetkili sunucu, (İngilizce: ' veya yalnızca ' ) İnternet'e erişim sırasında kullanılan bir ara sunucudur. Bu durumda, örneğin bir ağ sayfasına erişim sırasında doğrudan bağlantı yerine: Bilgisayar ağlarında, bir vekil sunucu diğer sunuculardan kaynakları isteyen istemcilerin talepleri için bir aracı olarak davranan sunucudur. Bir istemci vekil sunucuya bağlanır, bazı servisler ister, örneğin bir dosya, bağlantı, ağ sayfası veya farklı bir sunucudan uygun diğer kaynaklar gibi ve vekil sunucusu, kolaylaştırmak ve karmaşıklığını kontrol etmek için bir yol olarak talebi değerlendirir. Bugün birçok vekil, ağ vekilleridir. Vekil sunucu, İnternet'e erişim sırasında ara makine olarak kullanılan makinedır. İnternet'e erişim sırasında vekil görevi görürler. İnternet'e erişim sırasında direkt bağlantı yerine bu tür bağlantılar üzerinden bağlanılır ve ana bağlantıyı isteyen makine geçici olarak kimliğini gizleyebilir. Çünkü İnternet'e bu makineler üzerinden bağlanıldığından karşı tarafın, bağlanan makineyi değil üzerindeki vekil sunucuyu görecektir. Bu tür makineler son zamanlarda özellikle hackerlar tarafından kimlik gizlemek için pek tercih edilmiyor. Daha çok ülke kısıtlaması olan sitelere giremeyen kullanıcıların bu yöntemi kullanrak İnternet'e girebilmesi gibi. Örneğin Türkiye'de YouTube'un kapalı olduğunda bu yöntem üzerinden girilebilmesi gibi. Bu teknoloji, birçok avantaj sağlar: Genelde İnternet servis sağlayıcılar, şirketler ve büyük ağlar (kampüs ağları gibi) tarafından kullanılır. Bir vekil sunucusu kullanıcının yerel bilgisayarında veya İnternet üzerindeki kullanıcının bilgisayarı ve varılacak sunucular arasındaki çeşitli noktalarda doğru çalışabilir. Hazır vekil sunucular, hedef sunucuya bağlanmak için istemci sunucu isimlerinin yerine vekil olurlar. Hazır vekil sunucular kaynağın geniş bir aralığından erişilebilir. 'hazır sunucu' ve 'iletme sunucusu' terimleri, davranım ve böyle girişimin genel bir tanımıdır. Bu makalede ters vekil sunucu dışında tanımlanan vekil sunucuların tipleri, genel olarak hazır vekil sunucu kavramının daha fazla özelleştirilmiş alt tipleridir. Bir açık vekil sunucu, herhangi bir İnternet kullanıcısı tarafından erişilebilen bir iletim vekil sunucusudur. Ağ taraması yapılıyorken veya diğer İnternet servislerini kullanıyorken kimliği bilinmeyen bir açık vekil sunucu, IP adresini gizli tutmak için kullanıcılara izin verir. Ancak anonimliğin değişen dereceleri vardır. Bir ters vekil sunucu, sıradan bir sunucu olmayı isteyenler ortaya çıkan bir vekil sunucudur. İstekler, isteği işleyici olan bir veya daha fazla merkez sunuculara iletilir. Ağ sunucusundan doğrudan gelmiş gibi yanıt döndürülür. Ters vekil sunucular bir veya daha fazla sunucunun komşusunda yüklenir. İnternet'ten gelen bütün trafik ve komşusunun ağ sunucularının birinin hedefi ile vekil sunucu üzerinden gider. Ters vekil sunucuları yüklemek için bazı sebepler vardır: İlgili konuların veya bozulmaların belirli bağlantılarını azaltmak için tasarlanmış bir vekil sunucudur. Performans geliştirme vekil sunucuları genel olarak Gidiş dönüş zamanı (RTT) ve büyük paket kaybı ile kablosuz bağlantıların yüksek duyarlılığında TCP performansını geliştirmek için kullanılır. Ayrıca sık sık çok farklı yükleme ve indirme oranları içeren yüksek "asenkron bağlantılar" için kullanılır. Determinizm Determinizm, belirlenircilik, gerekircilik veya belirlenimlilik evreninin işleyişinin, evrende gerçekleşen olayların çeşitli bilimsel yasalarla, örneğin fizik yasaları ile, belirlenmiş olduğunu ve bu belirlenmiş olayların gerçekleşmelerinin zorunlu olduğunu öne süren öğretidir. Yani öğretiye göre her şey belirlenmiştir ve değişmesi mümkün değildir. Bu görüş başta ahlak felsefesi olmak üzere felsefenin çeşitli dallarının uğraş ve çalışma alanına bir görüştür. Ahlak felsefesindeki "İnsan ahlaki eylemde bulunurken özgür müdür?" sorusunu yanıtlamaya çalışır. Günlük hayatta aldığımız kararlar, düşüncelerimiz, eylemlerimiz , ahlaki tercihlerimiz belirlenmiş ve kesin kurallar içerisindedir. Özgür irade yanılsamadır. Bize özgü sandığımız hareketlerimiz sadece bilimsel yasaların işleyişidir. İnsanın iradesi nedenler zinciri ile gelişen bir durumdur ve bu durumda insanın etkisi yoktur. Sadece nedenler ve sonuçlar vardır. Bu sebepten nedensellik ilkesi determinizmin temel taşıdır. Evrende bir düzen vardır ve nedenler-sonuçlar bu düzen içerisinde işler. Bu düzen çözüldüğünde nedenler ve sonuçların açıklanıp daha sonra gelişecek olayların bilgisini elde etmek mümkün olacaktır. Spinoza'nın determinizm anlayışına göre ise aklın tamamen objektif oluşu mutlak determinizm olarak nitelendirilir. Determinizmin klasik açıklamasını 18. yüzyılda Pierre-Simon Laplace yapmıştır. Bu açıklamaya göre evrenin bugünkü durumu, evrenin önceki durumunun sonucu ; sonraki durumunun ise nedenidir. Determinizmin köklerini Thales'e kadar uzatmak mümkündür. Evrenin te­mel ilkesi olarak Thales 'su'yu, Anaksimandros apeiron(sınırsız, sonsuz)'u, Anaksimenes (miletli) hava­yı, Herakleitos logos'u tüm oluşu düzenleyen unsur olarak alır. Empedokles'in "dört unsur"u (su, hava, toprak ve ateş), Demokritos'un atomu, Aristoteles'in ilk hareket ettiri­ci ilkesi, Stoacıların evrensel logos'u birer belirleyici olarak düşünülür. Yeniçağ'da mekanikçi anlayış determinizmden beslenecektir. Çünkü mekanik ilişkilerin kesinliği evrendeki düzeni açıklamaktadır. Descartes Tanrı'yı ve tanrısal özelliklere sahip insanı özgür irade sahibi olarak tanımlarken maddenin ilahi bir yönlendirmeye uğradığı düşüncesine karşıdır. Spinoza Tanrı'yı sonsuz, tek, mükemmel, zorunlu, basit, hareketsiz, ölümsüz ve bağımsız olarak tanımlar ve panteist bir anlayışı benimser. Bunun yanı sıra mutlak determinizm kavramıyla evrenin kesin bir düzeni olduğunu savunur. Spinoza'ya göre her eylemimiz bu düzenin kesin ölçütleri etrafında şekillenir dolayısıyla özgürlük olgusundan bahsedilemeyeceğini öne sürer. Claude Bernard ise : "Şunu deneysel bir delil olarak benimsememek gerekir: Kaba cisimlerde olduğu gibi canlı varlıklarda da her olgunun varoluş şartları mutlak bir biçimde belirlenmiştir. Bir başka deyişle bir olgunun şartları bir defa bilindi ve yerine getirildi mi, bu olgu deneycinin isteğine göre her zaman ve zorunlu olarak gerçekleşebilecektir" demiştir. Bu açıklama mekanikçi mantığın determinizm ile ilişkisini belirtmiştir. 1820'li yıllarda "determinizm" kavramı bir makinenin çalışmasını tanımlarken Simeon Poisson ve Laplace bu kavramı "makine gibi çalışan evren" modeli için önerdiler. Bu görüş "Evrenin parçası olan insanda kurallar içinde işler, özgür iradesi yoktur" önermesini doğurdu. 19. yüzyılda pozitivist felsefenin etkileri artmaya başladı. Bu etkiler soyut ve somut kavramların, düşünce ile bilimin çatışmasına sebep oldu. Bu yüzyılın sonunda Bergson, Boutroux, De Broglie, Heisenberg, Max Planck, Von Neumann, F. Perrîn gibi filozoflar ve bilim adamları determinizmi eleştirmeye ve indeterminizm hakkında görüşlerini öne sürerek anlayışların değişmesine sebep oldular. Bu zamanlarda gelişen kuantum mekaniği, determinizm anlayışını ; determinist olduğu düşünülen fizik yasalarının indeterminist olduğu düşünülen yanları açığa çıkardı. Determinizm kararların sebeplerinin incelenmesi için farklı dallara ayrılmıştır: Ã‡okterimli zamanda indirgeme Çokterimli zamanda indirgeme, bir problemi çokterimli (polinomsal) zamanda başka bir probleme dönüştürme işlemidir. Bu durumda, ikinci problemi çokterimli zamanda çözebilirsek ilk problemi de çokterimli zamanda çözebiliriz. Hamilton Çemberi Problemi, Gezgin Satıcı Problemi'ne aşağıdaki şekilde indirgenebilir. SÃ¼leyman Süleyman (anlamı "selamet", ), Şlomo veya Yedidiya (), İsrail Kralı Davut ile eşi Batşeba'nın oğlu ve İsrail Krallığı'nın dördüncü (1. Talut, 2. İşbaal, 3. Davut) kralı. Kudüs kentindeki büyük tapınağı inşa etmiştir. Süleyman, Yahudilikte din büyüğü, vaiz ve özdeyişlerin yazıcısı olarak; Hristiyanlıkta yasa koyucu ve kral olarak; İslamda ise peygamber olarak görülür. Din dışı tarihte, Süleyman'ın MÖ 970 - 931 yıllarında kral olduğu kabul edilir. Eski Ahit'te Süleyman'ın öyküsü 1. Krallar kitabının ilk 11 bölümünde ve 2. Tarihler kitabının ilk 9 bölümünde anlatılır. 1. “Kral Süleyman firavunun kızının yanı sıra Moavlı, Ammonlu, Edomlu, Saydalı ve Hititli birçok yabancı kadın sevdi. 2. Bu kadınlar RAB'bin İsrail halkına, "Ne siz onların arasına girin, ne de onlar sizin aranıza girsinler; çünkü onlar kesinlikle sizi kendi ilahlarının ardınca yürümek üzere saptıracaklardır" dediği uluslardandı. Buna karşın, Süleyman onlara sevgiyle bağlandı. 3. Süleyman'ın kral kızlarından yedi yüz karısı ve üç yüz cariyesi vardı. Karıları onu, yolundan saptırdılar. 4. Süleyman yaşlandıkça, karıları onu başka ilahların ardınca yürümek üzere saptırdılar. Böylece Süleyman bütün yüreğini Tanrısı RAB'be adayan babası Davut gibi yaşamadı. 5. Saydalılar'ın tanrıçası Aştoret'e ve Ammonlular'ın iğrenç ilahı Molek'e taptı. 6. Böylece RAB'bin gözünde kötü olanı yaptı, RAB'bin yolunda yürüyen babası Davut gibi tam anlamıyla RAB'bi izlemedi. 7. Kudüs'ün doğusundaki tepede Moavlılar'ın iğrenç ilahı Kemoş'a ve Ammonlular'ın iğrenç ilahı Molek'e tapmak için bir yer yaptırdı. 8. İlahlarına buhur yakıp kurban kesen bütün yabancı karıları için de aynı şeyleri yaptı.” Dini kaynaklara göre Süleyman Kudüs yakınlarındaki Gazze şehrinde doğdu. Davud'un on dokuz kadar oğlu vardı ama Tanrı Davud'un oğulları arasından Süleyman'ı kendisine varis kıldı. Ayrıca dünyaya gelmiş en zengin insan ve peygamberdir. Eski Ahit'te Süleyman döneminde altın ve gümüşün çok bulunmalarından sebep, bir taş parçası kadar değersizleştiği söylenerek, Süleyman ve serveti tasvir edilmektedir. Süleyman'ın bilgeliğinden faydalanmak isteyen, diğer ülke kral ve kraliçelerinin kral Süleyman'a ödül mahiyetinde altın ve değerli eşyalar getirmesi ise, serveti artırıcı etmenlerdendir. İslam kaynaklarına göre Süleyman'ın kuş dilini bildiği, rüzgara, hayvanlara ve cinlere hakim olduğu ifade edilir. Kur'an'da Neml ve Sebe surelerinde kıssası anlatılır. Anlatıma göre Saba Melikesi Belkıs'ın Süleyman'ı ziyaret edip müslüman olduğu, Hüdhüd adlı bir kuş ile haberleştiklerinden bahsedilmiştir. Yine çok ciddi bir hastalık geçirerek tahtı üzerinde ceset gibi kalarak sınandığı; güzel atların sunulduğu, kendisi için erimiş bakır madeninin sel gibi akıtıldığı, Cinler'in Süleyman'ın emriyle heykeller, havuzlar ve Süleyman Tapınağı'nı yaptığı, Belkıs'ın tahtını Süleyman'ın ehli kitap alimi olan baş veziri Asaf, ilim yoluyla göz açıp kapayıncaya kadar getirmiştir. Birçok şairin şiirlerinde kullandığı "Asaf'ın miktarını bilmez Süleyman olmayan" sözüde burdan gelir. Kur'an'a göre Süleyman peygamber, asasına dayanır halde ölmüş, uzun süre öldüğü anlaşılamamış, ancak kurtların kemirmesi ile bastonunun düşmesi sonucu öldüğü anlaşıldıktan sonra defnedilmiştir. Bu ayetle cinlerin gaibi bilemeyecekleri anlatılmak istenir. Rivayetlere göre Süleyman'ın yeşil yakuttan yüzüğü cennetten getirilmedir. Süleyman'ın mührü, edebiyatta kullanılan bir alegoridir. Mühründe İsmi azam yazılıdır. Pers ve İran folklöründeki pek çok kuş figürünün kullanıldığı masalda, sırrı bilge ve kuş dilinden anlayan Süleyman çözer. Levent Kazak Levent Kazak, (d. 5 Mayıs 1967, Ankara), Türk senaryo yazarı, tiyatro ve sinema oyuncusu. Adıge asıllı bir ailede dünyaya gelmiştir. Beşiktaş Atatürk Lisesi'nden (BAL) 1985 yılında mezun oldu. Üniversitede ondan fazla bölümde okudu: Boğaziçi Üniversitesi İngiliz Dili ve Edebiyatı, MSÜ Resim, MSÜ Heykel, MSÜ Tiyatro Dekor Kostüm, MÜ Konservatuvarı Tiyatro Bölümü, İÜ İtalyan Dili ve Edebiyatı, İÜ Yunan Dili ve Edebiyatı, vs. 1986 yılında profesyonel olarak tiyatroya başladı. Yıllar içinde Altan Erbulak, Ali Poyrazoğlu, Alpay İzer, Bülent Kayabaş, Savaş Dinçel, İsmet Ay gibi tiyatro ustalarıyla aynı sahneyi paylaştı. Otuza yakın tiyatro eserinde oynadı, yazdı, çevirdi ve uyarladı. 1989 yılında genç bir ekiple birlikte (Peker Açıkalın, Nilüfer Açıkalın, Pelinsu Pir ve Levent Tülek) "Kim Bunlar" adlı bir TV dizisi yaptı. Tek kanallı dönemde yayınlanan program hafızalara kazındı, TV tarihinde bir klasik olarak yerini aldı. Çocuk tiyatrosu ve çocuk programları yaptı. 2000'de "O Şimdi Asker"'i, 2002'de "Neredesin Firuze"’yi ve 2003'te "O Şimdi Mahkum"’un senaryolarını yazdı. 2005 yılında "Hacivat Karagöz Neden Öldürüldü" filminin senaryosunu yazdı. Ezel Akay'ın çektiği film 13. Altın Koza Film Festivalinde en iyi yönetmen ve en iyi senaryo dallarında ödül aldı. 2010 yılında Mahir İpek, Memet Ali Alabora ve Serhat Mustafa Kılıç ile beraber Türkmax kanalı için "Heberler" isimli mizahi bir haber programı yapmaya başlamıştır. Barış Pirhasan, Gül Dirican ve Aylin Doğan ile birlikte Senaryo Stüdyosu adlı okulun kurucularındandır. Cezaevlerinde SENDER ile yürüttülen Hayal Kurmak Serbest ve Akşehir Belediyesi ile gerçekleştirilen Çorba Çeşmesi adlı sosyal projelerin sahibidir. Mustafa Şekip Tunç Mustafa Şekip Tunç (d. 1886 İstanbul - ö. 17 Ocak 1958 İstanbul), psikoloji ve felsefe alanında önemli faaliyetlerde bulunmuş bir Türk akademisyendir. Babası Nüfus Nazırı Yusuf Besim Bey Nevşehir’lidir. Annesi Bulgaristan göçmenlerindendir. Mustafa Şekip Tunç’un doğumundan bir müddet sonra, babası Nüfus Nazırı olarak Halep'e tayin edildiğinden, Mustafa Şekip, ilk tahsiline burada başlamış, üç sene sonra da, babasının Manastır’a nakli dolayısıyla tahsiline Manastır’da devam etmiştir. Mustafa Şekip, Manastır’da tahsiline devam ederken bir müddet askeri rüştiyede de okumuştur. Yusuf Besim Bey, yedi sene Manastır Nüfus Nazırlığında bulunduktan sonra, Vali Abdülkerim Paşa ile idari bir meseleden araları açılmış ve azledilmiştir. O sırada Manastır Askeri İdadisi’nin birinci sınıfında okuyan Mustafa Şekip, ailesiyle birlikte İstanbul'a gelmiş ve o dönemler adı Vefa İdadisi olan Vefa Lisesi'ne girmiştir. 1321 (1905)'te idadiden mezun olduktan sonra Mülkiye’ye devam etmiş ve Vefa İdadisinde öğrenmeye başlamış olduğu Fransızca eğitimini bu süre zarfında tamamlamıştır. Mustafa Sekip Tunç, mülkiyeden İkinci Meşrutiyet’in ilanından bir gün önce mezun olmuş ve 28 Ağustos 1324 (1908)'te 500 kuruş maaşla Kosova vilayeti maiyet memurluğuna tayin edilmiştir. Kısa bir müddet sonra, aynı zamanda, Palanga kazası kaymakam vekilliğini de yürütmüştür. Mustafa Sekip, vilayet merkezi Üsküp'te, idarecilikten çok maarif işleriyle uğraşmaya başlamıştır. Üsküp’lü gençlerin kurduğu Sübhan-ı Vatan adlı kulübün açtığı, özel eğitim ve öğretim metotlarının tecrübe edildiği ilkokulun öğretim heyetine katıldı. Fahri olarak ilk sınıftan başlayarak alfabe okutmaya başladı. Böylelikle hocalık mesleğine büyük bir aşk ve şevkle başlamış oldu. Bu ilk öğretmenlik denemesinde, insan ruhuna ilmi surette nüfuz etmek icap ettiğini düşünen Mustafa Şekip, memuriyetini terk ederek Avrupa'ya gitmek istedi. Bu arzusunu gerçekleştirmek için İstanbul’a gelmişse de teşebbüsünde başarılı olamamış ve tekrar Üsküp'e dönmek mecburiyetinde kalmıştır. Buna sebep de, annesinin Avrupa'ya gitmemesini ve evlenmesini istemesidir. Böyle bir teşebbüs olmuşsa da netice alınmamıştır. Öğretmenliği ve Üniversite Hocalığı Balkan Savaşları sonuna kadar Üsküp Öğretmen Okulunda (o zamanki adıyla Muallim Mektebinde) çalışan Mustafa Şekip, 19 Ağustos 1328 (1912)'de, Harput Sultanisi Edebiyat Hocalığına tayin edilmişse de sonradan 22 Eylül 1328 (1912)'de görevi Yanya Sultanisi olarak değiştirilmiştir. Fakat, harp dolayısıyla Yanya'ya gidemediğinden bu defa 19.11.1329 (1913)'da Balıkesir Sultanisine (lisesine) Edebiyat Hocası olarak tayin olmuştur. 3 Mart 1329 (1913)'da yeni görevine başlayabilen Mustafa Şekip, burada birkaç ay çalıştıktan sonra Maarif Nezaretinin (Milli Eğitim Bakanlığı) Avrupa'ya göndermek gayesiyle yetişmiş 15 öğretmen arasından Avrupa'ya gitmiştir. Bakanlık, Mustafa Şekip Tunç'u Lozan'da Fransız Edebiyatı Tarihini tahsil için göndermişse de o, o zaman yeni açılmış bulunan Jean-Jacques Rousseau Pedagoji Enstitüsünü görmek, bilhassa arzu ettiği terbiye ilimlerini ve ruhiyatı öğrenmek için Cenevre'ye gitmeyi düşünmüş ve bunun için o zamanın bakanlığına (Maarif Nezaretine) müracaatla müsaade istemiştir. Bu müracaatı kabul edilmiş ve Mustafa Şekip Tunç bu enstitüyü bitirerek diploma almıştır. Aynı zamanda, Cenevre Üniversitesi'nden de Psikoloji Sertifikası alarak yurda dönmüştür. Bakanlık onu, o zamanki adıyla Darülmuallimatı Aliyyeye (Yüksek Kız Öğretmen Okulu) terbiye ve ruhiyat muallimi (öğretmeni) olarak tayin etmiştir [1 Eylül1332 (1916)]. 1.3.1333 (1917)'te askere alınmış 18.4.1334 (1918)'te terhis olunca, aynı göreve geri dönmüştür. Bu öğretmenliği sırasında, görevine ilaveten 16.9.1334 (1918)'ten 23.1.1335 (1919)'e kadar Maarif Nezareti Orta Tedrisat 1. Şube Müdürlüğü yapmıştır. Bu sıralarda Nafi Atuf Kansu’nun idaresinde çıkan Terbiye Mecmuasında, terbiye ve ruhiyata ait yayınladığı yazılar Darülfünun hocalarının ve bilhassa Ziya Gökalp'in dikkatini çekmiş, Mustafa Şekip Tunç'tan terbiye müderris muavinliğini kabul edip etmeyeceğini sordurmuştur. Bütün arzusu bir eğitim müessesesinde çalışmak olmakla birlikte, o zamanki Umum Müdür İsmail Hakkı Baltacıoğlu ve Maarif Nazırının ısrarları sonucu kabul ettiği Orta Tedrisat 1. Şube Müdürlüğünü ve diğer bütün işlerini terk ederek Edebiyat Fakültesi Müderris Muavinliğine (Doçentliğe) gitmiştir. Esasen, Edebiyat Fakültesi Meclisi, Baltacıoğlu ve Mehmet Emin Bey'lerin, Mustafa Şekip'in kabulü için yaptıkları teklifi kabul etmişti. [24.1.1335 (1919)]. Bu tarihten itibaren, yani 1919'dan 1933'e kadar, Müderris Muavinliğinden muallimliğe [5.10.1335 (1919)], ve muallimlikten müderrisliğe [8.10.1340 (1924)] usulü dairesinde terfi etmiştir. 1933'te yeni üniversitenin kuruluşunda müderrislik unvanı, ordinaryüs profesör unvanıyla değiştirilmiş, Mustafa Şekip Tunç da bu tarihte (1 Ağustos 1933) bu kadroya (psikoloji ve terbiye) girmiştir. Nihayet, uzun seneler hizmette bulunduktan sonra, 3 Mayıs 1953'te 5434 sayılı kanun gereğince 70 yaşını doldurduğu için emekliye sevk edilmiştir. Yazdığı ve çevirdiği kitaplar ve yüzlerce makalesi ile Türk felsefesinin genişletilmesi ve yaygınlaştırılması imkânlarını aramıştır. Ömer Seyfettin Hikâye Ödülü Ömer Seyfettin Hikâye Ödülü, Türk ulusal hikâyeciliğinin sembol ismi Ömer Seyfettin adına Türk Edebiyatı Vakfı tarafından verilen öykü yarışması. İlki 1990 yılına verilmiştir. 2005 yılından itibaren Ömer Seyfeddin’in memleketi olan Gönen yarışmaya destek vermektedir ve ödüller, Türk Edebiyatı Vakfı Gönen Belediyesi ile ortaklaşa verilmektedir. İki kurumu ortak kararı ile Ömer Seyfeddin Hikâye Yarışması, Türk Dünyası Ömer Seyfettin Hikâye Yarışması adını almıştır. Yarışmanın özelliği tüm dünya üzerinde yaşayan Türklerin hikâyeci olarak kabul edilmesindir. Yarışma, edebiyata yeni isimler ve eserler kazandırmayı amaçlar. Hadi HÃ¼n Hâdi Hün (1907, İstanbul – 17 Aralık 1969, İstanbul), sinema ve tiyatro oyuncusu. Hâdi Hün, tiyatro ve sinema oyuncusu, yönetmen Âgah Hün'ün ağabeyidir. Mezarı Zincirlikuyu Mezarlığı'ndadır. KHTML KHTML, KDE projesi dahilinde oluşturulmuş olan, birçok ağ tarayıcısı yazılımın merkezinde bulunan ve sayfaları yorumlayıp ekrana yansıtan ana bileşendir. Bu tarayıcılar arasında Konqueror, ABrowse ve hatta Apple Safari ile Nokia Series 60 browser sayılabilir. Abbas Sayar Nail Abbas Sayar (21 Mart 1923, Yozgat - 12 Ağustos 1999, İzmir), Türk köy edebiyatında eserler vermiş olan Türk romancı ve şair. 21 Mart 1923 tarihinde Yozgat’ta doğdu. 1941’de Yozgat Lisesi’ni bitirdikten sonra 1945 yılında evlendi ve İstanbul’a yerleşti. Dört dönem İstanbul Üniversitesi Türk Dili ve Edebiyatı Bölümü’nde Türkoloji eğitimi aldı ancak eğitimini yarıda bırakarak Yozgat’a döndü. Bir süre çiftçilikle uğraştı. Yeniden İstanbul’a giderek matbaa kurdu, 1953’te Yozgat’a dönerek İstanbul’daki matbaasında 15 günde bir çıkarttığı gazeteyi Yozgat’ta yayımlamaya devam etti ve böylece şehrin Bozlak adlı ilk yerel gazetesini çıkarttı. Yozgat’ın Bozok ve İleri gazetelerinde çeşitli yazıları yayımlandı. Kısa bir süre politika ile ilgilendi. Yozgat Demokrat Parti müteşebbis heyeti kurucuları arasında yer aldı ama politikaya olan ilgisini kısa zamanda yitirdi. 11.07.1989 yılında Ayvalık Lisesi Edebiyat Öğretmeni Hanife Ender Sayar'la ikinci evliliğini yaptıktan sonra Ayvalık, Balıkesir’e yerleşti. Edebiyatın yanı sıra resim sanatı ile uğraştı. 1990’larda Ankara, Antalya, Ayvalık ve İzmir’de sergiler açtı. 04.08.1999’da yatağında uyurken, gece yarısına doğru fenalaşarak beyin kanaması geçiren Sayar, bir hafta sonra 12 Ağustos 1999 tarihinde-9 Eylül Ünv. Tıp Fakültesi-İzmir ’de hayatını kaybetti. Mezarı Yozgat’ta Çatak Mezarlığındadır. Abbas Sayar’ın bir oğlu vardır. Yozgat’ta bir sokağa adı verilmiştir. Yazmaya şiir ile başladı. Toplam 6 şiir kitabı yayımladı. Bu kitaplar çok dar bir çevrenin dışına çıkmadığından bugün bilinmemektedir. Ancak daha önce yayımladığı tüm şiirleri 1992 yılında derlenip Boşluğa Takılan Ses adıyla kitaplaştırılmıştır. 1999’da ölümünden sonra derlenebilen şiirleri ise Şiirler adıyla yayımlanmıştır. 1950’lerde roman türüne geçti. İlk romanı Yılkı Atını yazdıktan yaklaşık on - on beş yıl sonra 1970'te yayımladı. Yılkıya bırakılan bir atın doğadaki yaşam savaşını anlatan ve arka planda köy halkının yoksulluğu ve çaresizliğini sergileyen roman daha sonra filme uyarlanmıştır. Yılkı Atı’nı yayımladıktan sonra ikişer yıl arayla romanlarını yayımlamayı sürdürdü. 1972’de yayımladığı Çelo, radyo oyununa (Nebahat Abla’yı Yitirdik adıyla)uyarlanmış; 1974’te yayımladığı Can Şenliği ise TV1'de dört bölümlük bir dizi ve sinema filmi olarak gösterime sunulmuştur. Yazarın tek öykü kitabı Yorganımı Sıkı Sar 1976’da, Dik Bayır adlı romanı 1977’de yayımlandı. Takip eden yıllarda Tarlabaşı Salkım Saçak (1987, roman), Anılarda Yumak Yumak (1990, anı-roman), Boşluğa Takılan Ses(1991, şiir), Noktalar (1991, vecizeler) adlı kitaplarını yayımladı. Abbas Sayar’ın yapıtları köy edebiyatı kategorisinde değerlendirilir. Yapıtlarında genellikle Orta Anadolu’yu anlatır. Romanlarında Türk köylüsünün nasıl yaşadığını bilmek, öğrenmek ve yaşam koşullarını değiştirmek gerektiğini aydınlara ve politikacılara haykırır. El Eli Yur El de Yüzü adlı romanında ise politika ile uğraştığı dönemdeki anılarından yola çıkarak; 1954-1957 seçimlerinde Zağcıoğlu köyünün genel durumu, köylünün politikacılara bakışı; politikacılarla köy halkının birbirlerinden beklentilerini bir kara mizah örneği olarak gözler önüne serer. Johannesburg Johannesburg, metropol alanı 4.5 milyon nüfusuyla Güney Afrika Cumhuriyeti'nin en büyük şehri olduğu gibi, Afrika kıtasının da Kahire ve Lagos'un ardından en kalabalık üçüncü şehirdir. Johannesburg, altın ve gümüş ticareti potansiyelinin yoğun olduğu bir kenttir. Witwatersrand Sıradağları özellikle bu mineraller açısından oldukça zengindir. Johannesburg Uluslararası Havaalanı, ülke içi ve ülke dışı taşımacılıkta Afrika'nın en yoğun ve en kapasiteli havayolu hizmetini vermektedir. Metropol nüfusu 4 milyon 435 bin civarındadır. Diğer şehirlerle karşılaştırıldığında oldukça yüksek olan 1,644 km'lik yüzey alanı sonucu nüfus yoğunluğu sadece 2,700/km'dir. Şehir dünyadaki en büyük 50 metropolitan şehir içinde gösterilmektedir. Yann Tiersen Yann Tiersen (d. 23 Haziran 1970, Brest), deneysel, minimalist Fransız müzisyen, multi-enstrümantalist. Eserlerinde genellikle piyano, akordeon, keman ve ailesi, gitar kullanır. Bunların dışında toy piyano, carillon, banjo, mandolin, harpsikord, vibrafon, bas gitar ve melodika enstrumanlarını çalmakta ve müziğine yerleştirmektedir. Eleştirmenler kendisini Erik Satie, Nino Rota ve the Penguin Café Orchestra gibi isimlerle bir arada anarlar. Pek çok ödül kazanan soundtrack albümleri dahil tüm albümleri BMG Music Publishing tarafından çıkarılmıştır. Yann Tiersen Brest’te doğmuştur. İlkgençliğini Rennes, Nantes, Boulogne gibi pek çok müzik akademisinde eğitim alarak geçirmiş, bu eğitimin ardından çeşitli rock gruplarına girmiştir. İlk albümünü yayınlamadan önce, çeşitli oyunlar ve kısa filmler için kayıtlar yapmıştır. Fransa’da, 1998 yılında yayınladığı üçüncü albümü “La Phare” ile ünlenmiş, dünya çapındaki ünü ise 2001 yapımı Jean-Pierre Jenuet filmi Le fabuleux destin d'Amélie Poulain için yaptığı, eski şarkılarının ve yeni bestelerinin bir karışımı olan soundtrack albümü ile başlamıştır. Amélie filminden önce, müziklerini yaptığı diğer filmler Erick Zonca yönetmenliğindeki La Vie Rêvée des Anges (Meleklerin Düş Yaşamı) (1998),bu filmde rol alan belçikalı aktris Natacha Régnier ile uzun bir süre birlikteliği olmuştur. André Téchiné yönetmenliğindeki Alice et Martin (1998) ve Christine Carrière yönetmenliğindeki Qui Plume la Lune? (1999)’dur. Amélie’den sonraki soundtrack çalışması ise bir Alman yapımı olan Good Bye Lenin / Elveda Lenin (2003, Wolfgang Becker) filmi için olmuştur. Tiersen’in albümlerindeki eserlerin çoğu enstrümantaldır. Bir kısmını da sanatçı kendisi seslendirmiş ya da çeşitli konuk sanatçılarla çalışmıştır. Çalıştığı sanatçılar her bir albümde daha da çoğalmış ve müziği büyük bir kolektif çalışmanın ürünü haline gelmiştir. Beşinci stüdyo albümü olan L’absente’de, Tiersen, Françoiz Breut ve Les Têtes Raides gibi isimlerle işbirliği içinde bulunmuştur. 2005 albümü Les Retrouvailles’de Tindersticks grubundan Stuart A Staples, Cocteau Twins grubundan Elizabeth Fraser ve sanatçı Jane Birkin vokallerde konuk sanatçı olarak katılmış, Tiersen de buna karşılık olarak Staples’in solo albümü "Lucky Dog Recordings 03-04"te piyanosuyla eşlik etmiştir. Tiersen’in canlı performanslarının birbirine veya albümlerine benzediği söylenemez. Değişik enstrümanları birleştirerek ve enstrümanların sınırlarını zorlayarak farklı sesler elde eden sanatçı, bu seslerle de çeşitli doğaçlamalar yapmakta ve seyircisine de bu müzikal mücadeleyi yaşatmaktadır. Zaman zaman büyük bir orkestra ve pek çok konuk sanatçıyla konserlerine çıkan Tiersen, kimi konserlerinde de minimalist bir tavır sergileyerek sadece ritim, bas ve gitar eşliği kullanmaktadır. Konserlerinin bir kısmını sanatçı Dominique A’nın eşliğiyle gerçekleştiren müzisyen, son konserleri ve DVD kayıtları ile “Amélie”, “Elveda Lenin” ve “La Phare”ın etkisinden bir hayli uzaklaştığını göstermiş, müziğinde daha sert sesler ve ritimler kullanmaya başlamış, emprovist bir şekilde psychedelic tarza yöneldiğini ortaya koymuştur. 2 Ağustos 2006’daki Türkiye konserinde de, bu yönde bir performans sergileyen Tiersen, hayranları tarafından defalarca bise çağrılmıştır. Sanatçı Paris’te yaşamını sürdürmektedir. Akçaalan, Gediz Akçaalan, Kütahya'nın Gediz ilçesine bağlı bir kasabadır. Kesin kuruluş zamanı bilinmemekle birlikte, kasabanın köklü bir tarihe sahip olduğu, Bizans döneminde varolduğu ve Osmanlı Devleti'nin kuruluş yıllarına uzanmakta olduğu tarihsel kalıntılardan anlaşılmıştır. Kasabanın içinde Bizans kalıntılarına rastlanmaktadır. Tekstil fabrikasının kuzeydoğu kısmındaki derede kırılmış ve sağlam halde bulunan Bizans sütunları bulunmaktadır. Kasaba 1970 yılında Gediz ilçesinde meydana gelen depremde 280 ferdini kaybetmiştir. Yeniden imar edilerek bugünkü halini almıştır. Gediz ilçesine göre daha serindir. Köyden kente göç olgusu kasabayı da etkilemiş ve kasaba nüfusundan daha büyük bir kitle ağırlıklı olarak Kütahya, İzmir, İstanbul, Manisa, Bursa illerine ve yurt dışına göç etmiştir. Audrey Tautou Audrey Tautou (d. 9 Ağustos 1976), Fransız oyuncu. 2000 yılında Fransa'da ""Prix Suzanne Bianchetti""-Gelecek Vaat Eden Genç Sinema Oyuncusu ödülüne layık görülen Tautou, 2001 yapımı Amelie isimli filmde Amélie Poulain karakterini canlandırmış, bu rolle dünya çapında tanınmıştır. Dan Brown tarafından yazılan ve 2006 yılında sinemaya aktarılan Da Vinci Code/Da Vinci Şifresi'nde Sophie Neveu karakterini canlandırmıştır. Ünlü oyuncu 2011 yılında Beautiful Lies filminden sonra sinemayı bırakacağını açıklamış, ancak kısa bir aradan sonra beyazperdeye geri dönmüştür. Murat Aras Murat Aras, (d. 1973) "Benden Baba Olmaz", "Ayrılsak da Beraberiz", "En Son Babalar Duyar", "İki Arada Aşk", "Karım ve Annem" adlı televizyon dizilerinin senaristi. Senaryolarında Türk ailesinin günlük yaşamına, Türk toplumunun sosyal ve kültürel değerlerine yer vermektedir. 1973 yılında Ankara'da doğan Aras, Deniz Askeri Lisesi ve Ankara Üniversitesi İktisat Bölümünü bitirdi. 1999 yılında "Ayrılsak da Beraberiz" adlı dizisiyle senaristliğe başladı. 450 bölüm süren bu dizinin büyük bölümünü yazdıktan sonra "En Son Babalar Duyar" isimli dizinin senaryosunu yazmaya başladı. http://www.murataras.tv Jean-Pierre Jeunet Jean-Pierre Jeunet (3 Eylül 1953) Fransız film yönetmeni. İlk uzun metrajlı filmini (Şarküteri/Delicatessen) 1991'de Marc Caro ile birlikte çekmiştir. Yolande Moreau Yolande Moreau (d. 27 Şubat 1953) Belçikalı komedyen, oyuncu ve film yönetmeni. 2005 yılındaki "When the Sea Rises" ("Quand la mer monte...") ve 2009 yılındaki "Séraphine" filmleriyle iki kez "En İyi Kadın Oyuncu César Ödülü"nü kazandı. Wolfgang Becker Wolfgang Becker, (d. 22 Haziran 1954) Alman yönetmen, senarist ve tarihçi. Wolfgang Becker IMDb SayfasÄ± Ankara Atatürk Spor Salonu Ankara Atatürk Spor Salonu, Ankara'nın Altındağ ilçesine bağlı Ulus semtinde bulunan basketbol ağırlıklı olmak üzere salon sporlarına hizmet eden spor salonudur. 4500 Seyirci kapasiteli salonda, 500 araçlık otopark bulunmaktadır. 1969 yılında hizmete açılmıştır. Gençlik ve Spor İl Müdürlüğü tarafından işletilen salonu Türkiye Basketbol Ligi'nde Türk Telekom ve Casa TED Ankara Kolejliler takımları kullanmaktadır. Bugün gördüğümüz salon o alana ilk inşa edilen spor salonu değildir. Daha önce inşa edilen ve Ankara Kapalı Spor Sarayı diye adlandırılan çok daha modern görünüme sahip olan eski spor salonu havalandırma sisteminin projede olmadığı halde sonradan eklenmesi nedeni ile çökmüştür. Bu olay sonunda günümüzdeki klasik görünümlü salon inşa edilmiştir. Edip Buran Spor Salonu Edip Buran Spor Salonu, Mersin ilinde bulunan ve başta basketbol olmak üzere salon sporlarına hizmet eden spor salonudur. 2005/2006 sezonunda Mersin BŞB'un Türkiye Basketbol Ligi'nde 1. lige yükselmesi ile salon bu ligde de kullanılan bir salon durumunda gelmiştir. Yenişehir semtinde bulunan salon 1750 seyirci kapasitelidir. 2013 Akdeniz Oyunları'nda karate ve taekwondo müsabakaları bu salonda yapılmıştır. Windows NT 4.0 Windows NT 4.0, Microsoft'un ürettiği işletim sistemi ailesi Windows'un NT çekirdeği üzerinde yükselen dördüncü ana sürümüdür. 3.51 sürümünden 1 yıl sonra, 29 Haziran 1996 tarihinde piyasaya sürülmüştür. Windows NT 4.0'ın bugüne kadar toplam 6 servis paketi çıkmıştır ve Windows NT 4.0 kullanıcılarının en son çıkmış olan Service Pack 6a'ya geçmesi tavsiye edilmektedir. Öte yandan, MS03-010 sorununa Windows NT 4.0'ün temelini değiştirmek gerektiğinden bir düzeltme yapılmamıştır. Sorunun tek çözümü, Windows 2000'e geçmektir. Bu tür kritik hataların varlığına rağmen Windows NT 4.0 hala bazı çevrelerce (özellikle ofislerde) kullanılmaktadır, zira Windows NT temelinden dolayı sağlam ve hızlı bir işletim sistemidir. Hemoglobinopati Hemoglobinopati, hemoglobin molekülündeki globin zincirlerinden birinin yapısında anormalliğe yol açan bir genetik bozukluktur. Birçok hastalığı içinde barındırır, buna orak hücre anemisi örnek verileğilir. Bunun aksine Talasemi abnormal hemoglobin üretiminden dolayı değil, globin zinciri sentezinin az olmasına ya da hiç olmamasına bağlı olarak gelişir . Farklı hastalıklarda semptomlar da farklılık gösterir: orak hücre anemisinde eritrositler (alyuvarlar) anaerobik durumlarda farklı şekillere dönüşüp, dolaşım sorunlarına ve bazı organlarda hasara neden olurken, talasemide eritrositlerin (alyuvarların) üretiminde sorun vardır ("etkisiz eritropoiez"). Bazı hemoglobinopatilerin (ve ilgili hastalıkların), sıtmanın yaygın olduğu yerlerde, özellikle heterozigot formda, bireylere evrimsel bir yarar sağladığı söylenebilir. Zira, sıtma paraziti eritrositlerin (alyuvarların) içinde yaşar ve hücrenin normal görevini yapmasına müdahale ederler. Sağlıksız eritrositlerde (örneğing orak hücre anemisindeki gibi) veya