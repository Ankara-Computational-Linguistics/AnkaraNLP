yaş aldıkça belirginleşir ve giderek ağırlaşır; psikomotor gerilik ve zeka geriliği, hipotoni, konuşma sorunları, ataksi, spastik yapı, reflekslerde aşırılık (hiperrefleksi), erişkin yaşlara doğru beyin ve serebellum atrofisi gelişir. İmmunoglobulin düzeyi düşüktür; bu nedenle, yineleyen enfeksiyonlar sık görülür. İdrarda bol miktarda mannoz içeren oligosakkarid vardır (oligosakkaridüri). Alfa-B tipi olgulardakine kıyasla bulgular daha az sayıda ve daha hafiftir. Kafa ve yüz bulguları çok hafiftir. Gözde, konjunktiva damarlarının çok ve belirgin olduğu saptanır. Zeka geriliği, agresyon ve hiperaktif davranışlar izlenir. Hipotoni ve konuşma bozukluklarının yanı sıra periferik nöropatiler vardır. Deride angiokeratoma adı verilen iyi huylu tümörler olabilir. Yineleyen enfeksiyonlar görülür. İdrarda disakkaridler saptanır (disakkaridüri). Pascal Langdale Pascal Langlois (d. 5 Eylül 1973), bilinen adıyla Pascal Langdale, İngiliz oyuncu ve ses sanatçısı. 1999 yılından beri dizilerde destekleyici rollerde oynamıştır. Langdale ayrıca, Ethan Mars'ı canlandırdığı ve eleştirmenlerce beğenilen "Heavy Rain" oyununa sesini ve benzerliğini kazandırmıştır. 3 yıl Kraliyet Dramatik Sanat Akademisi'nde okudu. Langdale, ayrıca video oyunları için yüz ve hareket yakalamaya yardımcı olan bir şirket işletmiştir. Toronto'nun Harbourfront HATCH 2014 festivalinin bir parçası olarak seçilen "canlı animasyonlu bir interaktif drama" olan "Faster Than Night"ı yazmış ve orada oynamıştır. Langdale, 2011'den 2014'e kadar Hector Riva adlı bir milyonerin rolünü üstlenerek National Lottery için televizyon reklamlarında yer aldı. Reklamlar arasında uzaya gitmeye hazırlığı, özel adasında, özel yatından tüplü dalış yapması ve özel jetiyle uçması yer alıyordu. Ariel Hollinshead Ariel Cahill Hollinshead (24 Ağustos 1929 - 10 Eylül 2019), kariyerini George Washington Üniversitesi'nde geçiren Amerikalı bir kanser araştırmacısı ve profesördü. Tümör antijenlerini keşfetmede ve onları kanser aşıları olarak geliştirmede öncüdür. Hollinshead, 24 Ağustos 1929'da Ariel Cahill'de doğdu. Ailesi Quaker'dı . 1947'de, Quaker okulu olduğu için seçtiği Swarthmore Kolejinde zooloji ve kimya okumaya başladı, ancak daha sonra daha iyi bir bilim programı için Ohio Universitesine geçti. 1951'de lisans aldıktan sonra, George Washington Universitesine(GW) gidip 1957'de PhD unvanı aldı. GW Tıp Merkezi fakültesine 1959'da Farmakoloji Yardımcı Doçenti olarak katıldı, 1974'te Tıp Profesörü oldu ve 1991'de emeritus statüsü aldı. 1958'de Hollinshead, Swarthmore'dayken tanıştığı Montgomery K. Hyun (daha sonra "Montgomery Hollinshead") ile evlendi ve birlikte iki oğlu oldu; kocası 2016 yılında öldü. Ariel Hollinshead ise 10 Eylül 2019'da 90 yaşında öldü. Araştırması, başlangıçta kanser aşıları geliştirmek için onkovirolojiye odaklıyıdı - virüslerin kanserdeki rolü. İlk deney setinde, hayvanlarda bir bağışıklık tepkisine neden olup olmadıklarını görmek için onkovirüs parçalarını kullanmaya çalıştı; Bu deneylerin bir parçası olarak, virüsün neden olduğu tümörlerden alınan zar parçalarını bilimsel kontrol olarak kullandı. Şaşırtıcı şekilde, zar parçaları daha güçlü bir tepki ortaya çıkardı. Meslektaşları ve fon sağlayıcılar şüpheliydi, ancak sonuçlarını doğrulayabildi ve sonunda bağışıklığı uyaran maddeyi zar parçalarından ultrason kullanarak izole etmek için yöntemler icat etti. Bu, tümör antijenlerinin ilk tanımlanmalarından birine yol açtı. Daha sonra akciğer kanseri olan insanlarda insan tümörleri ile çalışmaya başladı ve yine tümör antijenlerini onlardan izole etmek için yöntemler geliştirmek zorunda kaldı. Bu çalışma, 1970'lerin başında tümör antijenleri kullanılarak yapılan kanser aşılarının ilk klinik denemesine yol açmıştır. Daha sonra aynı işlemi, yumurtalık kanseri olan kadınların tümör antijenlerini tanımlamak ve test etmek tekrarlamaya başladı ve çalışmaları 1980'lerin başındaki klinik çalışmalarla sonuçlandı. Daha sonra virolojiye döndü ve bir HIV aşısı geliştirme çabasına katıldı. Kariyeri boyunca bilimdeki diğer kadınları, "Sigma Delta Epsilon" fahri topluluğu ve "Bilimdeki Kadınlar İçin Profesyonel Organizasyon" aracılığıyla destekledi. Pennsylvania Tıp Fakültesi ve Neogenix Onkoloji A.Ş. için Onkoloji Kurullarında görev yaptı. 1975 yılında Drexel Üniversitesi'nden "Marion Spencer Fay" Ödülü aldı ve 1976 yılında kanser araştırması için "Joint Board of American Medical Colleges" tarafından "İki yüzyılın medikal kadını" unvanını aldı. 1980'de Almanya, İtalya ve İngiltere sağlık bakanları tarafından ortaklaşa verilen bir onur olan "Avrupa Yıldızı" nı aldı ve Başkan Jimmy Carter tarafından Beyaz Saray'daki bir resepsiyonda onurlandırılan dokuz kadın bilim adamından biriydi. 2013 yılında GWAA ( George Washington Mezunlar Derneği ) tarafından "İmmünoterapi Annesi" olduğu olarak tanındı. 2014 yılında Aktif immünoterapi ve 17 farklı klinik çalışma için epitom aktivitesini geliştirme, yönetme ve test etmesi ve 280 makalesi nedeniyle "Bethel Park Büyük Mezunlar Onur Listesi" ne girdi. Amerikan Mikrobiyoloji Akademisi ve Amerikan Bilim İlerleme Derneği'nin bir üyesiydi . Uganda kadın millî yedili ragbi takımı Filipinler kadın millî yedili ragbi takımı Güney Doğu Asya Singapur Ragbi Yedili takımı: 28. Güneydoğu Asya Oyunları Ragbi Yedili Singapur'da yer alan kadro: Bronx Madalyalılar Chennai, Hindistan'da düzenlenen 2015 Asya Kadınlar Yedili Turnuvası Kadrosu: 2014 Asya Kadınlar Yedili Serisi kadrosu Pekin, Çin: Hong Kong'a düzenlenen 2014 Asya Kadınlar Yedili Serisi Kadrosu: 2013 Asya KadÄ±nlar Yediler Serisi'nin kadrosu Pune, Hindistan: 2012 Asya Kadınlar Ragbi Yedili Dünya Kupası Elemeleri için Pune, Hindistan Kadrosu 2010 Asya Bayanlar 7'li Yarışmasındaki kadro Guangzhou, Çin' Tokenizm Tokenizm kavramı akademik literatüre 1977 yılında Rosabeth Moss Kanter tarafından kazandırılmıştır. Kanter'e göre tokenizm tanımlamasını “herhangi bir azınlığa mensup olan veya dezavantaj gruba dahil olduğu düşünülen bireylerin, toplum katmanlarında ait oldukları sınıfların temsilcisi gözüyle bakıldığı ve bu kişilerin kalıp yargılarla değerlendirildiği” tespitinden yola çıkarak yapmıştır. Tokenizm bir kurgunun, iktidarın veya kurumsal yapının; cinsiyet, din, engellilik, yaş, etnik köken gibi kimliklere karşı duyarsızlık suçlamasından kurtulmak amacıyla tek veya önemsiz görülebilecek sayıda bireyleri saflarına almasını anlatmak için kullanılmaktadır. İnsani Gelişme Endeksi'ne göre Laos bölgeleri Bu listede başkent ve en büyük şehir olan Vientiane bölgesi dahil 17 adet Laos bölgesi 2017 İnsani Gelişme Endeksi'ne göre sıralanmıştır. Bazı veriler 2013 yılından öncesine ait olduğu için Saisombun Bölgesi (13 Aralık 2013'te kurulmuştur.) bu tabloya dahil edilmemiştir. Aeroflot'un 6551 sefer sayılı uçuşu Aeroflot'un 6551 sefer sayılı uçuşu, 11 Mayıs 1973'te Bakü Havalimanı'ndan duraklama noktası olan Taşkent Havalimanı üzerinden Novosibirsk Severny Havalimanı'na yapılan bir tarifeli uçuş sırasında düşerek uçaktaki 63 kişinin ölmesiyle sonuçlanan bir Aeroflot uçuşudur. Kaza yapan uçak, Azerbaycan Sivil Hava Filosu İdaresi Aeroflot filosuna ait bir İlyuşin İl-18B CCCP-75687 idi (fabrika numarası 189001202, seri numarası 012-02). 30 Haziran 1959'da Znamya Truda Uçak Fabrikası'nda üretilen uçağın kaza yaptığında 21.663 uçuş saatine sahipti ve 11.787 iniş yapmıştı. Uçağın başlangıçta kabin düzeni 80 yolcu alabilecek şekilde tasarlanmıştı ancak daha sonra kapasiteyi dokuz yolcu daha arttıracak şekilde düzenlenmiştir. Uçakta sekiz mürettebat üyesi vardı. Kokpit ekibi şunlardan oluşuyordu: Uçak 10 Mayıs'ta 23.25'te (MSK) Taşkent Havalimanı'ndan üçü çocuk 63 kişiyle havalandı. Uçak kalktıktan sonra ~25.500 fit (7.800 m) irtifadayken, saat 00.56'da (MSK) Almatı Havalimanı bölge hava trafik kontrolörü mürettebata ~29.500 ft (9.000 m) irtifaya yükselmesi ve uçuş başını 43°ye çevirmesi talimatını verdi; mürettebat talimatı aldığını kontrolöre teyit etti ve talimatlara göre yükselmeye başladı. Saat 01.12'de mürettebat Ayaguz Havalimanı kontrolörü ile temasa geçti. Birkaç dakika sonra, 01.22'de Semey'e varmak üzere olduklarını bildirmek için Ayaguz kontrolörüyle tekrar iletişime geçti. Semey kontrolörüyle iletişime geçtikten sonra 360° sola dönüş yaparak irtifalarını 7.800 metreye düşürmeye başladılar. Semey kontrolörü, 01.52'de üstlerinden geçmiş olması nedeniyle uçakla iletişim kurmaya çalıştı ancak uçaktan cevap alamadı. O saatlerde 1.000-1.300 metre irtifada bulutlar mevcuttu, hafif rüzgar esiyordu ve hafif yağmur yağıyordu; görüş mesafesi ise yaklaşık 10 km idi. İl-18 otopilot ile uçarken, altı saniye içinde uçuş hızı 400'den 370 km/sa'e düştü. 17 saniye sonra, uçak saniyede 100 dereceden daha fazla sağa dönmeye başladı ve 700 km/sa hızla 5.000 m irtifada parçalanmaya başladı. İl-18'in maksimum güvenli hızının çok üstündeydi (675 km/sa). Yerel saatle 04.37'de, düşüşün başlamasından 38 saniye sonra; uçak ve havada kopan parçaları Semey'in 84 kilometre güneyindeki bozkır araziye düştü. Araştırmacılar enkaza ulaşabildi ve yanan kalıntılara yerel saatle 04.50'de vardılar. Acil durum ekipleri enkaza vardığında uçakta bulunan 63 kişinin hepsi kaza sonucunda ölmüştü. Araştırmacılar tarafından incelenen iki yerel askeri birlik, kaza anında havaya herhangi bir mermi atılmadığını veya uçakla çarpışabilecek herhangi bir hava kuvvetleri uçağı bulunmadığını bildirdi. Araştırmacılar, olası nedenlerden birinin acil bir alçalma sırasında irtifa dümeninin kontrolünü kaybedilmesi olduğunu tespit ettiler ancak bu, kesin olarak doğrulanamadı. Uçağın gövdesinde, arka bagaj bölmesinde iki yuvarlak delik bulundu ve araştırmacılar bunun bir topçu mermisinin hasarı olup olmadığını öğrenmek için parçayı analiz edilmesi için gönderdiler ancak analiz, bu hasarın kazanın kendisinden kaynaklandığı sonucuna vardı. Karakutuların kurtarılmasına ve enkazın çoğuna sahip olmalarına rağmen araştırmacılar kazanın kesin nedenini tespit edemedi. Kolombiya kadın millî yedili ragbi takımı Kolombiya kadın millî yedili ragbi takımı birçok uluslararası turnuvada yer almıştır. Kolombiyayı temsilen 2016 Yaz Olimpiyatlarına katıldı. En büyük başarısı Lima 2019 Pan American Oyunlarında bronz madalya kazanmasıdır. AntrenÃ¶r: Laurent Palau Leon Ockenden Leon Ockenden (d. 1978), İngiliz oyuncu, yönetmen ve senarist. Looe, Cornwall tatil beldesinde büyümüştür. Ockenden 16 yaşında okulu bırakıp fırıncı oldu. Bir yıl boyunca İsveç ve Almanya'daki otel mutfaklarında çalıştıktan sonra, Londra'daki Park Lane'deki Hilton Oteli'nde pasta şefi olarak çalışmak için İngiltere'ye döndü. Plymouth İleri Eğitim Koleji'nde sahne sanatları okudu. Daha sonra Londra Müzik ve Dramatik Sanat Akademisi'nden aldığı bursla üç yıl oyunculuk okudu ve 2003 yılında mezun oldu. Ockenden, 24 Ekim 2010 tarihinde oyuncu Vanessa Hehir ile evlendi. Bir kızları oldu. Åžampiyon kemeri Şampiyonluk kemeri, geniş, abartılı tasarlanmış bir kemerdir. Boks, karma dövüş sanatları ve profesyonel güreş gibi birçok dövüş sporu türlerinde kazanana verilir. Diğer sporlarda ise kupa gibi, promosyon veya şirketin şampiyonlarını belirtmek için kullanılır. İlk şampiyon kemeri Büyük Britanya ve İrlanda Kralı III. George tarafından 1810 yılında eldivensiz boks oyuncusu Tom Cribb'e verildi. Cribbe o dövüşde ABD'li boksör Tom Molineaux'u yendi. Galyaca Galyaca Galya devletinde yaşamış Galyalılar tarafından konuşulmuş olan bir ölü dildir. Avrupa ülkelerinde kişi başına düşen millî gelir listesi Aşağıda uluslararası dolar cinsinden Avrupa ülkelerinin kişi başına düşen millî gelir listesi bulunmaktadır. Not: Yalnızca bir kısmını Avrupa'da bulunduran kıtalararası ülkeler de tabloda gösterilmiştir, ancak değerler tüm ülkeyi kapsamaktadır. Tayland kadın millî yedili ragbi takımı Tayland kadın millî yedili ragbi takımı Asya Oyunları ve diğer yedili turnuvalarda yarışmaktadır. Ayrıca 2010 Asya Oyunlarında bronz madalya kazandılar. 2010 Asya Oyunları takımı: Muhammed RÄ±za Hatemi Muhammed Rıza Hatemi, İranlı bir politikacı ve nefrolog. 1982'de Zehra Eşraki ile evlendi.Ardekan'da doğdu. Sümeyye Koç Sümeyye Koç, ya da tam adıyla Sümeyye Ezel Koç (d. 18 Haziran 1996; İstanbul), Türk yazar. Hercai romanının yazarı. Yazdığı roman "Hercai" isimli diziye uyarlandı ve dizi, ATV'de yayımlanmaya başladı. Ali Muvahidi-Kirmani Ayetullah Muhammed Ali Muvahidi-Kirmani, Tahran'ın Cuma Namazı Geçici İmamı ve Savaşçı Din Adamları Derneği eski genel sekreteri. Aynı zamanda Uzmanlar Meclisi üyesidir. Daha önce İslami Danışma Meclisi'nin konuşmacı yardımcılarından biriydi. Christian Tappan Christian Tappan (19 Şubat 1972, Meksiko), Meksikalı televizyon oyuncusu. Kolombiya ve Meksika yapımı televizyon dizileriyle tanındı. Tappan, 1972'de Meksiko'da doğdu. Henüz 5 yaşındayken televizyon reklamlarında oynadı. Tappan 6 yaşındayken ailesi, Kolombiya'ya yerleşti ve Tappan 1985'de ilk dizisi "Décimo Grado"'da rol aldı. Judi Beecher Judi Beecher (d. 30 Kasım) Amerikalı oyuncu, ses sanatçısı ve film yapımcısı. "Heavy Rain" video oyununda Madison Paige karakterini seslendirdi ve yüz hareketi yakalamada yardımcı oldu. Oynanabilir karakterleri seslendiren diğer oyuncular gibi, birçok filmde ve televizyon programında yer aldı. "Only in Paris" (2009) ile tanınan Beecher, Liam Neeson ile başrollarini paylaştığı "Taken 3" (2014) filmindeki Samantha Tomelson performansıyla en iyi kadın oyuncu ödülünü kazandı. Dany Boon'un "La Ch'tite Famille" (2018) filminde ve Raquel Yehuda rolüyle "Tango Shalom" (2020) adlı komedi filminde oynadı. Yaklaşma Yaklaşma, havacılıkta hava taşıtlarının piste inişine yakın safhasına verilen bir terimdir. Yaklaşma iki şekilde yapılabilir; Görerek yaklaşma, aletli uçuş kuralları (IFR) altında yürütülen bir havaalanındaki piste yapılan bir çeşit yaklaşmadır ancak pilotun görsel referansla ilerlemesi, hava şartlarının Görsel Meteroloji Koşulları'nı (VMC) sağlaması ve pilotun her zaman ya havaalanını ya da önceki uçağı görmesi gerekmektedir. Bu yaklaşma için izin alınmalı ve uygun hava trafik kontrol (ATC) tesisinin kontrolü altında olmalıdır. Pilotaj eğitimlerinin çoğunluğu VFR şartlarında gerçekleşir. Aletli yaklaşma (IFR), 5 ayrı kısımdan oluşur. Bunlar; geliş, ilk, ara, son ve pas geçme (bazı durumlarda) kısımlarıdır. Uçuşun bu aşamasındaki temel amaç, uçağın yol aşamasından ilk yaklaşma noktasına gelişini sağlamaktır. Geliş safhasının uzunluğu seyrüsefer rehberiyle sağlanan operasyonel hizmet alanına göre belirlenmektedir. İlk yaklaşma safhası, ilk yaklaşma noktasında başlar ve uçağın ara yaklaşma safhasına girmesi için gerekli manevraları içerir. Ara yaklaşma noktası eğer yol safhasında bulunuyor ise ilk yaklaşma safhası uygulanmayabilir. Ara yaklaşma, ilk yaklaşma ile son yaklaşma safhaları arasında yer almaktadır. Bu safha uygulanırken dikkat edilen en önemli unsur, uçağın son yaklaşmadaki alçalma için hazırlanması amacıyla düz uçuş yapmasını sağlamaktır. Bu safhanın uzunluğu optimum 10 NM, minimum 5 NM, maksimum 15 NM olabilmektedir. Son yaklaşmada iniş için alçalma tamamlanır. Bu safha son yaklaşma noktası ile başlar, pas geçme noktasında ise biter. Havac覺l覺k telsiz terminolojisinde bu safha "final" olarak kullan覺lmaktad覺r. Pas geçme, herhangi bir anormal durum için her aletli yaklaşma usulünde planlanır ve başlangıç noktası olarak belirlenen pozisyonda, o yaklaşma usulü için hesaplanmış OCA/H (Obstacle Clerance Altitude /Height - Maniadan Korunmuş İrtifa/Yükseklik) değerinin altında bir seviyeden başlatılamaz. Pas geçme safhasının sonunda belirli bir irtifa/yüksekliğe ulaşıldığında, safha sona erer ve uçak bir başka yaklaşma usulüne başlar ya da belirlenmiş bir bekleme paternine girer veya uçuşun yol safhasına geçer. Sam Douglas Sam Douglas (d. 17 Haziran 1957), İngiliz Amerikalı oyuncu. PlayStation 3 video oyunu "Heavy Rain"de özel dedektif Scott Shelby rolüyle bilinmektedir. History Channel'ın "The Bible" mini dizisinde Hirodes'i ve "Kapışma" filminde Rosebud rolünü oynamıştır. Katil (film, 2001) Katil (İngilizce özgün adıyla: Replicant) Ringo Lam'in yönettiği, Jean-Claude Van Damme ve Michael Rooker'ın oynadığı 2001 Amerikan bilimkurgu aksiyon filmi. Van Damme ve Hong Konglu film yönetmeni Ringo Lam arasındaki ikinci işbirliği ve üçüncü kez Van Damme'nin çift rolde oynadığı filmdir. Film, birçok Avrupa ülkesinde sınırlı olarak gösterildi ve 18 Eylül 2001'de Amerika Birleşik Devletleri'nde doğrudan DVD'ye çıktı. Edward Garrotte'nin (Jean-Claude van Damme) kadınları öldürmek ve ateşe verip yakma tutkusu olan bir seri katildir. Tüm kurbanları da annedir. Dedektif Jake Riley (Michael Rooker) üç yıl Garrotte'yi kovalayan bir Seattle polis dedektifidir. Jake'in emekli olmasından sadece günler önce Garrotte tekrar bir kadına saldırır, ancak Jake davadan çıkar. Emeklilik partisi sırasında Jake, arkadaşlarını ve ailesini takip etmekle tehdit eden Garrotte'den bir çağrı alır. Garrotte'nin ne olursa olsun durdurulması gerektiğini fark eden Riley onu durdurmak için yola koyulur. Gizli bir devlet kurumu Jake'i özel bir projede danışman olarak işe alır. Garrotte'yi bir suç mahallinde bulunan DNA kanıtlarından klonlarlar. Garrotte'den genetik anılar ve onunla telepatik bir bağlantısı olan bu Replicant'ı (kopya) eğitmek için Jake'in yardımına ihtiyaçları vardır. Replicant, 40 yaşında bir adamın vücuduna sahiptir. Jake'in görevi Replicant'ın Garrotte'nin DNA'sında saklanan anıları kullanarak Garrotte'yi izlemesine yardımcı olmaktır. 1001 Video Games You Must Play Before You Die 1001 Video Games You Must Play Before You Die (Türkçe: "Ölmeden Önce Oynamanız Gereken 1001 Video Oyunu"), ilk kez Ekim 2010'da yayımlanan video oyunu başvuru kitabı. 1970-2013 yılları arasında piyasaya sürülen ve yayımlanma tarihine göre kronolojik olarak düzenlenen video oyunlarının bir listesinden oluşmaktadır. Listedeki her bir girişe, bir video oyunu eleştirmeni tarafından yazılan kısa bir makale ve bazı girişlere ekran görüntüleri eşlik etmektedir. "Edge" dergisinin uzun süreli editörü Tony Mott tarafından düzenlenmiştir. Kitabın önsözü oyun tasarımcısı Peter Molyneux tarafından yazılmıştır. Universe Publishing tarafından yayımlanan "Ölmeden Önce Dinlemeniz Gereken 1001 Albüm" kitabına benzer şekilde yazılmıştır. Kitabın eleştirileri genellikle olumluyken, eleştirmenler bilgi zenginliğini övmüş, ancak bazı belirli girişleri eleştirmişlerdir. "PopMatters"tan Rick Dakan, "Seçimlerin çoğu benim için harika görünüyor ve yazarların çok daha küçük, deneysel oyunlar ve bazı kusurlu ama önemli başlıklar içermesini seviyorum," demiş, ancak "" gibi başlıklarla aynı fikirde olmadığını belirtmiştir. "The Austin Chronicle", kitabın sunduğu tarihi övmüş, ancak "Final Fantasy" veya "Resident Evil" serisi gibi uzun süredir devam eden serilerin çok listelenerek tekrara düştüğü için eleştirmiştir. Marshall-Smith sendromu Marshall-Smith sendromu, otosomal dominant yolla aktarılan kalıtsal bir sendromdur. Sotos sendromunun fenotipi sayılan Malan sendromuna genetik temelde kardeş (allelik) bir sendrom olarak nitelendiren uzmanlar vardır. Hastaların çoğu ilk 10’lu yaşlara ulaşamaz. Kemik gelişimi çok hızlıdır (aşırı büyüme sendromu). Alın bombesi yüksektir ancak yüz orta bölümünde hipoplazi ve üstçenede mikrognati saptanır. Saçlar ve kaşlar gürdür (hipertrikozis). Gözler patlak, skleraları mavimsidir. Optik atrofi nedenli görme sorunları yaşarlar. Burun sırtı düzleşmiş gibidir. İşitme sorunlarından yakınırlar. Ağıziçi incelemelerde, diş sürmelerinde aksaklıklar ve dişeti büyümeleri saptanır. Dil küçüktür ve arkalarda büzüşmüş gibidir (glossoptozis). Kalpte atrial septal defekt vardır. Solunum sistemi sorunlarına (aspirasyonu pnömonisi ve kronik solunum yetmezliği) yol açabilen toraks anomalileri belirlenir. Elle ve ayaklar iridir. Vertebra anomalileri nedenli skolyoz görülür. Sinir sistemi anomalilerinden kaynaklanan psikomotor gerilik saptanır. Wilms tümörü riski yüksektir. Türkiye'de işkence Türkiye'de işkencenin yaygın ve sistematik kullanımı ilk olarak 12 Mart Muhtırası'nın sonra Uluslararası Af Örgütü (AI) tarafından gözlemlenmiştir. Haziran 2017'de yayınlanan Türkiye'de Toplu İşkence ve Kötü Muamele başlıklı raporunda, İsveç merkezli Stockholm Özgürlük Merkezi'ne göre Türkiye'de tutuklulara ve mahkumlara yapılan işkence ve kötü muamele 2016 yılında 15 Temmuz darbe girişiminin ardından geri döndü. Malan sendromu Malan sendromu, (Sotos sendromu 2), aşırı büyüme sendromları kümesinin üyesidir; olgularının çoğu spontan olarak ortaya çıkar, kalıtsal birkaç olgu vardır. Sotos sendromuna özgü tüm bulguların bir bölümü saptanır. Kemik yaşı ileridir. Yaş aldıkça belirginleşen makrosefali ve garip yüz yapısının yanı sıra uzun-silindir biçiminde bir gövde, uzun bir yüz yapısı, uzun parmaklar (araknodaktili) saptanır (marfanoid izlenim). Göz bulgularından strabismus ve nistagmus’a ek olarak optik disk hipoplazisi görülür. Zeka düzeyi düşüktür, davranış bozuklukları gösterebilir. Tümör riski yoktur. Vientiane Özel Yönetim Bölgesi Vientiane Özel Yönetim Bölgesi (Laoca: ນະຄອນຫຼວງວຽງຈັນ, "Nakhônlouang Viangchan;" İngilizce: "Vientiane Prefecture" veya "Vientiane Municipality;" Kısaca: "Vientiane") Laos'un kuzeybatısında bulunan özel bir bölgedir. Ülkenin başkenti olan Vientiane'nin yer aldığı bu özel bölge, 1989 yılında Vientiane Bölgesi'nden ayrılarak kurulmuştur.Mekong Nehri'nin kıvrımında yer alan bu bölge Tayland ile sınır komşusudur. Yüz ölçümü 3,920 km'dir (1,510 sq mi). Vientiane şehri 16. yüzyılda Kral Saysethathirath tarafından kurulmuştur. Şehrin eski binaları antik dönemlerden kalan tapınaklar, müzeler, anıtlar ve parklardır. Phou Khao Khouay Ulusal Koruma Bölgesi, Phou Phanang Ulusal Koruma Bölgesi ve Houay Ngang orman rezervi gibi koruma alanları yine bu bölgede bulunmaktadır. Refik GÃ¼r Refik Gür (1907, Konya - 1986) emekli hâkim. 5 Kasım 1925’te Atatürk tarafından Ankara Adliye Hukuk Mektebi olarak kurulan sonradan Ankara Üniversitesi Hukuk Fakültesine dönüştürülen Ankara Adliye Hukuk Mektebinin ilk mezunlarındandır. Göreve ilk olarak 1928’de Gelibolu aza mülazımı olarak başladı. Sonrasında Lapseki’de müddeiumumilik, Adliye Vekâleti Hukuk İşleri’nde 1. sınıf mümeyyizlik, Samsun aza mülazımlığı, Konya ve Amasya müddeiumumiliği, Uşak hâkimliği, Akşehir Asliye Hukuk hâkimliği görevlerinde bulundu. 1959'da emekli olduktan sonra 1969'da İstanbul Üniversitesi Edebiyat Fakültesine doktora öğrencisi olarak kaydoldu ve "Osmanlı İmparatorluğu'nda Kadılık Müessesesi" teziyle doktor unvanını aldı. 1986'da vefat etti. Refik Gür, Asliye Hukuk Mahkemesi hâkimliği yaptığı dönemde 1946 yılında önüne gelen bir davada, davaya uygulanacak kanunun anayasaya aykırı olduğunu tespit etmiş ve o zamanlarda kanunların anayasaya uygunluğunun mahkemelerce res'en denetimi olmamasına rağmen ihmal yoluyla res'en anayasaya uygunluk denetimi yapmıştır. Söz konusu kanun 1943 tarihli, 4486 sayılı Teknik Ziraat ve Teknik Bahçıvanlık Okulları Kanunu’dur. Ali Osman Kurt isimli bir çocuk, bu kanunun 3. maddesi gereğince velisinin rızası bulunmaksızın Teknik Ziraat okuluna kaydedilmiştir. Bir süre sonra uygunsuz hareketleri sebebiyle okulla ilişiği kesilen çocuğa yapılan masraflar, velisinden, kanunun 7. maddesi gereğince talep edilmiştir. Velisi ise çocuğunun rızası dışında, zorla okula alındığını öne sürerek, davanın reddini istemiştir. Akşehir Asliye Hukuk Mahkemesi davalıyı haklı bularak 15 Nisan 1949 tarihinde davayı reddetmiştir. Kararın temyiz edilmesi sonucunda Yargıtay, kanunların anayasaya uygunluk denetiminin yapılmasında meclisin söz sahibi olduğu gerekçesiyle kararı bozmuştur. Bozma kararına direnen Refik Gür'ün direnme kararını, Yargıtay Hukuk Genel Kurulu 3 Aralık 1952’de, mahkemelerin böyle bir denetim yapma yetkisinin bulunmadığı gerekçesiyle bozmuş, özel dairenin kararını onamıştır. Bu olaydan sonra söz konusu kanun Türkiye Büyük Millet Meclisinde tartışmalara sebep olmuş ve sonra söz konusu kanun maddesini Türkiye Büyük Millet Meclisi iptal etmiştir. Refik Gür, bu olayla Türk anayasacılık tarihinde iz bırakmış, verdiği karar da sonradan Anayasa Mahkemesinin kuruluşuna dayanak teşkil etmiştir. Türkiye'de anayasa yargısının tarihsel serüvenine bakıldığında da Anayasa yargısı 1961'de Anayasa Mahkemesinin kurulmasıyla ortaya çıkmıştır. 1961 öncesinde ise anayasaya uygunluk denetimi siyasi yönden mümkün iken yargısal denetim yolu bulunmamaktaydı. İlk Türk anayasası olan 1876 tarihli Kanun-i Esasi'ye aykırılık hâlinde siyasi denetim yetkisi Heyet-i Âyan'a verilmişti. Tek yumuşak ve çerçeve anayasa olan 1921 Teşkilat-ı Esasiye Kanunu'nda ise anayasaya uygunluk denetimiyle ilgili herhangi bir hükme yer verilmemiştir. 20 Nisan 1924 Teşkilat-ı Esasiye Kanunu'nda ise kanunların anayasaya aykırı olamayacağı hükmüne yer verilmekle beraber denetim şekli siyasi yönden mümkün olup yargısal denetim yoktur. "Marbury-Madison" davası dayanak gösterilerek yargısal denetimin de mümkün olduğunu savunanlar olmasına rağmen bu girişimler başarısız olmuştur. Carlos Lehder Carlos Enrique Lehder Rivas (7 Eylül 1949, Armenia), Medellín Karteli'in kurucu ortaklarından Alman-Kolombiyalı uyuşturucu baronu. ABD'de bulunduğu hapishaneden 16 Haziran 2020 tarihinde serbest bırakıldı. Armenia, Quindío'da doğan Lehder, Bahamalar'ın merkezindeki Florida sahilinin 340 km kuzeyindeki Norman's Cay adasında bir kokain ve nakliye imparatorluğuna öncülük etti. Lehder, odak noktası kartel üyelerinin ve ailelerinin gerillalar tarafından kaçırılmasına karşı koymak için kurulan paramiliter bir grup olan Muerte a Secuestradores'in ("MAS") kurucu üyelerinden biriydi. 19 Kasım 1981'de Lehder, gerillalar tarafından bacağından vurulmasına rağmen kaçmayı başardı. MAS ve Medellin Karteli'nin önemli adamlarından biriydi ve ABD'de yargılanan en önemli Kolombiyalı uyuşturucu krallarından biri olarak kabul ediliyor. Buna ek olarak, Lehder, Kolombiya'nın ABD ile yaptığı suçluları iade anlaşmasını kaldırmaya zorladığı söylenen Ulusal Neo Hareketi'ni "bir neo-Nazi siyasi partisi" kurdu. ParÃ§alanma (Cephane) Parçalanma, bir bombanın, varil bombasının, mayının, topun, havanın, tank silahının veya roketin, el bombasının kabuğunun, patlayıcı maddenin infilak etmesiyle etrafa saçılmasıdır. Bu kabuk parçaları genellikle askeri olmayan medya kaynakları tarafından "şarapnel" olarak adlandırılır. Bombalarda parçalanma kullanımı 14. yüzyıla kadar uzanır ve Ming Hanedanlığı metni "Huolongjing"'de görünür. Şarapnel bombaları demir topakları ve kırık porselen parçaları ile dolduruldu. Bomba patladığında, ortaya çıkan şarapnel cildi delip düşman askerleri kör edebilme kapasitesindedir. Modern şarapnel bombası 20. yüzyılda geliştirilmiştir. İlk kez 1915'te İngiliz ordusu tarafından kabul edilen Mills bombası, I. Dünya Savaşı'nda kullanılan bir erken dönem şarapnel bombasıdır. Mk 2 bombası, Amerikan ordusu tarafından Mills bombasından ilham alan bir şarapnel bombasıydı ve II. Dünya Savaşı sırasında kullanılıyordu. "Şarapnel" terimi genellikle herhangi bir patlayıcı silah tarafından üretilen parçalara atıfta bulunmak için kullanılır. Bununla birlikte, İngiliz Kraliyet Topçuları'nın Büyük Generali Henry Shrapnel için adlandırılan şarapnel kabuğu, modern yüksek patlayıcı mermiden önce gelir ve tamamen farklı bir süreçle çalışır. Sümeyra Koç Sümeyra Koç (d. 27 Şubat 1987; İstanbul), Türk dizi ve sinema oyuncusu. Sümeyra Koç, 27 Şubat 1987'de İstanbul'da doğdu. Ailesi Yugoslavya göçmeni, annesi Sırbistan göçmeni, babası ise Karadağ göçmenidir. Lise eğitiminden sonra üniversite sınavına girdi ve İstanbul Bilgi Üniversitesi Halkla İlişkiler bölümünü kazandı. Üniversite öğreniminin son yılında öğrenci değişim programları sayesinde Avrupa Üniversitesi'nde eğitim aldı. Üniversite eğitiminden sonra Türkiye'ye döndüğünde Craft Oyunculuk Atölyesi'nde ve Sadri Alışık Kültür Merkezi'nde oyunculuk eğitimi aldı. İlk oyunculuk deneyimini, "Galip Derviş" dizisinde Dilek karakterini canlandırarak yaşadı. 2013 yılında vizyona giren "Şevkat Yerimdar" adlı filmde rol aldı. 2013 yılında yayımlanan "Sana Bir Sır Vereceğim" adlı dizide Duru karakterini, "Kurt Seyit ve Şura (dizi)" adlı dizide ise Havva karakterini canlandırmıştır. Daha sonra "Otel Divane" adlı televizyon programında Pervin karakterini, "Günebakan" adlı dizide ise Günce karakterini canlandırmıştır. 2015 yılında yayımlanan "Kara Kutu" adlı dizide ve "Saruhan" adlı filmde Zeynep karakterini canlandırmıştır. 2017 yılında yayımlanan "Fazilet Hanım ve Kızları" adlı dizide Farah karakterini canlandırarak geniş kitleler tarafından tanındı. Sahalin Korelileri Sahalin Korelilerinin adaya göç ettiği dönemde, Karafuto Eyaleti olarak bilinen Sahalin Adası'nın güney yarısı Japon İmparatorluğu'nun kontrolü altındaydı; Japon hükümeti Koreli işçileri hem işe zorla çalıştırmış hem de Karafuto'daki II . Dünya Savaşı'ndan kaynaklanan işgücü sıkıntılarını azaltmak için kullanmıştır. Kızıl Ordu Karafuto'yu Japonya'nın teslim oluşundan günler önce işgal etmiş; bölgedeki Japonların çoğunu ülkelerine geri göndermiştir. Bununla beraber Korelilerin neredeyse üçte biri Japonya'ya ya da Güney Kore'deki memleketlerine dönmek için izin alamamıştır. Koreliler sonraki kırk yıl boyunca sürgünde yaşamıştır. 1985 yılında, Japon hükümeti Sahalin Korelilerinin ülkelerine geri gönderilmeleri için geçiş hakkı ve maddi destek teklif etmiştir; ancak 20 yılda sadece 1.500 Sahalin Korelisi Güney Kore'ye geri dönmüştür. Adadaki Korelilerin büyük çoğunluğu Sahalin'de kalmayı tercih etmiştir. Vientiane BÃ¶lgesi Vientiane Bölgesi (Laoca: ແຂວງ ວຽງຈັນ; Kısaca: "Vientiane") Laos'un kuzeydoğusunda bir bölgedir. Yüz ölçümü 15.927 km²dir. Başkenti Phon Hong'dur. 16. yüzyılın ortalarında, Kral Setthathirat'ın yönetimi altındaki Vientiane müreffeh oldu. Budist öğretilerinin önemli bir merkezi hâline geldi ve birçok tapınak buraya inşa edildi. 1989 yılında Vientiane bölgesi ikiye bölündü. Ülkenin başkenti olan Vientiane şehri, Vientiane Özel Bölgesi adı altında Vientiane Bölgesi'nden ayrılan toprakların içerisinde kaldı. Bölge günümüzde İnsani Gelişmişlik Endeksi bakımından Laos'un en gelişmiş 3. şehridir. Vientiane Bölgesi geniş bir alanı kaplar. Kuzeyinde Luang Prabang Bölgesi, kuzeydoğusunda Siankhuang Bölgesi, doğusunda Bolikhamsai Bölgesi, güneyinde Tayland ve batısında Sainyabuli Bölgesi bulunmaktadır. Phon Hong'in bölgenin başkenti olması ve Vang Vieng'in turistik bir merkez olması onların bölgenin en önemli kasabaları olmalarını sağlamaktadır. Vang Vieng, Vientiane'ye güneyden 170 km'lik (110 mi) bir yol ile, Luang Prabang'a kuzeyden bir yol ile bağlanmaktadır. Vang Vieng'in güneyinde Laos'un en büyük göllerini besleyen Nam Ngum bulunmaktadır. Laos'un en yüksek bölgesi, yoğun bir ormanlık tepe olan Phou Bia dağı, bu bölgede bulunmaktadır. Bölgenin ana nehirleri ise Nam Song, Nam Ngum ve Nam Lik'tir. Sotos sendromu Sotos sendromu, 3 fenotipi olan aşırı büyüme sendromlarından biridir. Sotos 1, serebral gigantizm olarak da bilinen, otosomal dominant yolla aktarılan kalıtsal bir sendromdur. Sotos 2, Malan sendromu olarak da bilinir; olguların çoğu nedensiz (spontan) olarak ortaya çıkar, kalıtsal olan birkaç olgu vardır. Sotos 3, otosomal resesif yolla aktarılan, çok ender görülen kalıtsal bir fenotiptir. En sık görülen fenotip olan Sotos 1 sendromu, aşırı büyüme sendromlarının en ünlülerindendir: Tümör riski yüksektir; akut lenfositik lösemi, Wilms tümörü, nöroblastoma, teratoma, gangliyonöroma, hepatosellüler karsinom, lenfoma, akciğer karsinomu bu tümörlerin başlıcalarıdır. Luang Prabang BÃ¶lgesi Luang Prabang Bölgesi (Laoca: ຫລວງພະບາງ), Laos adlı Güneydoğu Asya ülkesinin kuzeyinde yer alan bir bölge. Başkenti kendi adını taşıyan Luang Prabang şehridir. Şehir 13. ve 16. yüzyıllar arasında Lansang Krallığı'nın başkentiydi. Bölge 1995 yılından beri eşsiz mimarisi, dinî ve kültürel mirası sayesinde UNESCO'nun Dünya Mirasları Listesi'nde yerini almaktadır. Bölge 12 şehirden oluşmaktadır. Krallık Sarayı ve Ulusal Müze önemli yerlerdendir. Bölgedeki en önemli tapınaklar Vat Sienthong, Vat Sen ve Vat Manorom'dur. Luang Prabang 16.875 kilometre karelik (6.515 sq mi) alanıyla kuzeyde Phongsaly Bölgesi, kuzeydoğuda Vietnam, doğuda Huaphan Bölgesi, güneydoğuda Siankhuang Bölgesi, güneyde Vientiane Bölgesi, güneybatıda Sainyabuli Bölgesi ve batıda Udomsai Bölgesi ile komşudur. Başkent Luang Prabang'da bulunan uluslararası havaalanına Tayland, Lao ya da Vietnam Havayolları seferler düzenlemektedirler. Başkent, şehrin batı yakası boyunca güneye doğru akan Mekong Nehri ile doğudan akan Mekong'un bir kolu olan Nam Khan'ın oluşturduğu dar bir yarımada üzerinde yer almaktadır. 60.070 hektarlık Önemli Kuş Alanı bu bölgede bulunan Nam Et-Phou Louey Ulusal Biyoçeşitlilik Koruma Alanı içindedir. Kırgızistan'da tarım Tarım, Kırgızistan'da ekonomi için önemli bir sektördür. The World Factbook'a göre toplam GSYİH'nin %18'ini ve toplam işgücünün %48'ini oluşturuyor. Arazinin %6,8'i ekim için kullanılırken; %44'ü hayvancılık amaçlı mera olarak kullanılıyor. Kırgızistan'ın dağlık yapısı, hayvancılığı tarım ekonomisinde önemli bir yerde tutuyor. Fergana, Çuy, Talas bölgeleri tarıma elverişlidir. Kırgızistan'da tarımda tütün, pamuk, patates, çeşitli sebzeler, üzüm, çilek ve diğer meyve çeşitleri önemli yer tutar. Toplam üretime göre en çok elde edilen mahsul, hayvancılıkla paralel olarak, hayvan yemi türleridir. İkinci sırada kışlık buğday, arpa, pirinç ve mısırdır. Koyun , keçi , sığır yaygın olarak bakılır. Yün ve süt ve süt ürünleri hayvancılıkla beraber yan sektör olarak genişlemiştir. Belirli bölgelerde at, tavuk ve domuz yetiştirilir. Tibet sığırı sınırlı da olsa yetiştirilir. Et ihracatı az miktarda olsa da kaliteli tütün ve pamuklar ihracatta önemli bir koldur ve döviz girdisi sağlar. 9 milyon hektarın üstündeki meralar, hayvancılık potansiyelinin yüksek olduğunu gösterir. Bu alanda yatırımlar arttırılırken göze batan gelişmelerden biri 2012'de Suudi Arabistan ile imzalanan et ihracatı anlaşmalarıdır. Organik tarım hareketi 2004'te başladı. Başlarda teknikler 34 öncü çiftçi tarafından uygulansa da, bugün binden fazla çiftçiye organik tarım sertifikası verilmiştir. Pamuk, ayçiçeği, fasulye, tıbbi ve aromatik bitkiler ve kuru kayısı gibi ürünler desteklenmektedir. Araştırmalara göre organik tarım, küçük çiftlikleri olan, ucuz iş gücü potansiyeli taşıyan ve sermaye sıkıntı olan ülkeler için en uygun olan yöntemdir ve kaçırılmaması gereken bir fırsattır. Bu yüzden organik tarım, Kırgızistan'ın geleceği için önemlidir. Kırgızistan Hükümeti'de bu durumu göz ardı etmemiştir ve 2028'e kadar organik tarımı bütün yurda yaymayı planlanmaktadır. Kırgızistan topraklarının sadece %4'ü ormanlık olarak tanımlanıyor. Bu ormanların tamamı devletin mülkiyetindedir ve hiçbiri ahşap tedariki için sınıflandırılmamıştır. Ormanlardan elde edilen ana ticari ürün cevizdir. Kırgızistan'da önemli bir balıkçılık sektörü yoktur. 2002 yılında toplam su ürünleri yetiştiriciliği, ülkenin 142 metrik ton tüketiminin %66'sını karşılarken; 2003 yılında durum değişti ve balıkçılık sektörü çökerek bu oran %12'ye geriledi. Toprak reformu 1998'den beri çok tartışmalı bir konudur ve yavaş ilerlemiştir. Sulama altyapısı kötü durumdadır ve devlet tarafından iyileştirilmeye çalışılmaktadır. Ayrıca Amerika Birleşik Devletleri Çalışma Bakanlığı'nın açıkladığı verilere göre çocuk işçiler fazladır. Tess Wester Tess Wester (d. 19 Mayıs 1993), Odense Håndbold ve Hollanda millî takımında kaleci olarak oynayan Hollandalı bir hentbolcudur. Hollanda millî takımıyla tam bir uluslararası oyuncu olarak 2012'den bu yana oynayan Wester, 2015 Dünya Kadınlar Hentbol Şampiyonası'nda Hollanda takımı ile gümüş madalya kazandı ve turnuvada en yüksek kurtarış oranına sahip kaleci oldu. Ayrıca 2016 Yaz Olimpiyatları'nda Hollanda ekibi ile dördüncü sırada yer aldı. Wester hentbol kariyerine 1999 yılında 6 yaşındayken Hugo Girls'te başladı. Gençlik kariyerinde VZV ve HandbalAcademie'de de oynadı. 2008-09 sezonunda sözleşme imzaladığı VOC Amsterdam ile Kadınlar EHF Şampiyonlar Ligi'nde ilk kez mücadele etti. Ayrıca Amsterdam kulübünde iki kere Hollanda ligi şampiyonluğu kazandı. Wester, ilk yurtdışı deneyimini yaşamadan önce 2010'dan 2011'e kadar bir sezon boyunca da E&O Emmen'in formasını giydi. 2011 yılında Alman kulübü VfL Oldenburg'a imza attı. Bu kulübün forması altında 2012'de Almanya Kupası'nı kazandı. 2014-15 sezonunun Handball-Bundesliga'da yılın golünü belirlemek için yapılan ve 8.000 taraftarın katılım gösterdiği oylamada, HC Leipzig'e karşı kaleden kaleye attığı golle kullanılan oyların %48,8'ini alıp sezonun golünü attı. Bir sonraki sezon Wester, Oldenburg'dan ayrılarak başka bir Bundesliga takımı olan SG BBM Bietigheim'la sözleşme imzaladı. Kulüple birlikte 2017'de Bundesliga şampiyonluğu kazandı ve Şampiyonlar Ligi'nde oynadı. 2018 yılında kariyerine başka bir adım atmaya karar verdi ve Danimarka birinci ligi takımlarından Odense Håndbold'a transfer oldu. Wester, Hollanda ekibiyle ilk kez 2 Ekim 2012 tarihinde Romanya'ya karşı olan dostluk maçında oynadı. 2015 Dünya Kadınlar Hentbol Şampiyonası'nda Hollanda takımının kadrosunda yer alarak turnuvanın finaline ulaştı, ancak Hollanda finali Norveç'e karşı 23-31'lik maç skoruyla kaybederek gümüş madalyayı elde etti. Aynı zamanda Wester bu şampiyonada turnuvanın en iyi kalecisi olarak da seçildi. 2016 Yaz Olimpiyatları'nda Hollanda hentbol takımını olimpiyatlarda ilk kez temsil etmek üzere çağrıldı. Burada Hollanda; yarı finallerde Fransa karşısında 23-24, bronz madalya maçındaysa Norveç'e karşı 26-36'lık skorla yenilerek dördüncü sırada yer aldı. Daha sonra millî takımıyla 2017 yılındaki dünya şampiyonası ve bir yıl sonraki Avrupa şampiyonasında bronz madalyalar elde etti. Hollanda ile 2019'da Japonya'da düzenlenen dünya şampiyonasının finalinde İspanya'yı 30-29'luk skorla mağlup ederek dünya şampiyonu oldu ve kariyerinde ikinci kez bir dünya şampiyonası turnuvasının en iyi kalecisi seçildi. Bununla birlikte Hollanda'nın genç millî takımlarında da oynamış olan Wester, genç takımla 2010 Dünya Yıldız Kadınlar Hentbol Şampiyonası'nda üçüncü olup aynı zamanda 2011 Avrupa Kadınlar 19 Yaş Altı Hentbol Şampiyonası'nda gümüş madalya kazanmayı başardı. Tess Wester 2017 yılından beri futbolcu Mart Lieder ile birliktedir. Bundan önce de Wester'in hentbolcu Bobby Schagen ile yedi yıl boyunca süren bir ilişkisi bulunuyordu. Yeniden yapılandırılan bellek Yeniden yapılandırılan bellek, hatırlama eyleminin algı, hayal gücü, semantik bellek ve inançlar gibi çeşitli bilişsel süreçler tarafından etkilendiği bir anı hatırlama teorisidir. İnsanlar bir anıyı hatırlarken epizodik belleklerinin tutarlı ve doğru olduğuna; hatırlama anında bakış açılarının hatasız olduğuna inanmaktadır. Halbuki, hatırlamanın yeniden yaratım süreci, bireysel algılar, sosyal etkiler ve genel kültür gibi yeniden yaratma sürecinde hatalara sebep olabilecek etkenlerce bozulmaktadır. Bellek, nadiren geçmiş deneyimlerin gerçek anlamıyla yeniden sayımına dayanır. Birbiri ile bağlantılı birden fazla bilişsel süreç kullanıldığından, beyinde bir deneyimin eksiksiz bir bellek izinin depolandığı tek bir yer bulunmamaktadır. Aksine, bellek kodlama sırasında hata veya bozulmalara neden olabilecek yapıcı süreçlere tâbidir. Yapılandırılan bellek süreci gelen bilgiye cevap olarak, esasen, algılanan fiziksel özelliklerin örüntülerini ve de yorumlayıcı kavramsal ve anlamsal işlevleri kodlayarak işlemektedir. Bu durumda, bir olayın tutarlı bir tasvirini oluşturmak için deneyimlerin çeşitli özelliklerinin bir araya gelmesi gerekmektedir. Bu bir araya getirme işlemi başarısız olduğunda bellek hataları ortaya çıkabilmektedir. Bazı olayları yeniden oluşturmanın karmaşıklığı oldukça zahmetlidir ve yanlış ya da eksik hatırlamaya sebep olabilmektedir. Bu karmaşıklık bireyleri daha sonraki hatırlamalarda yanlış bilgi etkisi gibi fenomenlere açık hale getirmektedir. Bireyler, yeniden yaratım süreçlerini kullanarak, genelde çarpıtılmış da olsa, epizodik bellekte bulunan boşlukları kişisel bilgi ve şemalar ile doldurarak daha tutarlı ve eksiksiz bir hale getirmeye çalışmaktadır. Spesifik bir olayı geri getirmeye çalışırken birçok hata meydana gelebilir. Öncelikle, belirli bir anı için arama işlemini başlatmada kullanılan geri getirme ipuçları diğer deneyimsel anılara benzer olabilir ve eğer birey geri getirmek istediği anının benzersiz özelliklerinin belirli bir tasvirini oluşturamıyorsa geri getirme süreci başarısız olabilir. Belirli bir olay için ayırt edici bilgiler az olduğunda birçok olay arasında daha fazla çakışma yaşanacaktır. Bu da kişinin bu anılarda sadece ortak olan genel benzerlikleri hatırlamasına neden olacaktır. Sonuç olarak, benzerlikleri nedeniyle aktif hale gelen hedef olmayan anıların araya girmesi yüzünden hedeflenen anının düzgün hatırlanması başarısızlığa uğrayacaktır. İkinci olarak, anıların yeniden oluşturulması sürecindeki hataların pek çoğu, dikkati hedeflenen spesifik bir anıyı geri getirmeye yönlendirmek için kullanılan kriter belirleme ve karar verme aşamalarındaki hatalardan kaynaklanmaktadır. Bir epizodik anının belirli yönlerinin hatırlanmasında gecikmeler olduğunda kişi, farkında olarak ya da olmayarak, olayın daha uyumlu ve daha kapsamlı bir şekilde yeniden inşa edilmesi için var olan olaya bu olayla bağı bulunmayan başka bilgileri eklemektedir. Bu süreç masallama/boşluk doldurma (konfabulasyon) olarak bilinmektedir. Yeniden yapılandırma sırasında gerçekleşen bütün bu eklemeler beyindeki bilgi ağlarını düzenleyen ve soyut bilgiyi depolayan şemaların kullanımına dayanmaktadır. Şemalar genellikle dış dünyadan toplanmış bilgilerin belirli yönlerini temsil eden zihinsel bilgi ağları olarak tanımlanır. Frederic Bartlett, bireyin dünyayı anlayışının soyut bilgileri ve konseptleri düzenleyen detaylı sinir ağlarından etkilendiğini öne süren Şematik Teori’yi ortaya atan ilk psikologlardan birisidir. Şemalar oldukça tutarlıdır ve sosyalleşme yoluyla bireyde güçlü bir şekilde içselleştirmektedir ve bu durum epizodik anıların hatırlanmasında değişimlere sebep olmaktadır. Şemaların yeniden yapılandırmanın merkezi olduğu, makul bir anlatı sağlamak için boşlukları doldurmada kullanıldığı anlaşılmaktadır. Ayrıca Barlett şemanın kültürel ve sosyal normlara bağlı olduğunu da göstermiştir. Piaget'in kuramı, iki kavramı kullanarak şemaya alternatif bir yaklaşım sunmaktadır: Asimilasyon ve akomodasyon. Piaget, asimilasyonu, yeni ve yabancı bilgileri, önceden öğrenilmiş bilgileri kullanarak anlamlandırma süreci olarak tanımlamaktadır. Asimilasyonun gerçekleşebilmesi içinse yeni bilgilerin belleğe entegre edilmesi gerekmektedir. Bu da Piaget'nin akomodasyon olarak tanımladığı, hali hazırda var olan şematik ağların yeni bilgiyle uyumlu olacak şekilde değiştirilmesi süreciyle mümkün olmaktadır. Bu iki süreç bağlı ve karşılıklı olarak gerçekleşmekte ve insanların, dünya bilgisi etrafında temel kavramsal ağlar oluşturmaları, bu ağlara, yine öğrenilmişlikleri kullanarak, yeni yapılanmalar ekleyerek dünyayı anlamlandırabilmeleri için hayati önem taşımaktadır. Piaget'ye göre şematik bilgiler benzerliklerine göre kümelenmektedir. Bir bilgi başka bir bilgiyle ne kadar benzer özelliğe sahipse, o kadar yakınına kaydedilmekte; bunun sonucu olarak bu bilgilerden biri hatırlandığında, yakın olanlar da onunla birlikte aktive olmaktadır. Ne kadar benzer özellik varsa, bu kümelenmeler o kadar güçlü olmaktadır ve bir o kadar birlikte hatırlanmaktadır. Bu teoriye dahil olarak Piaget, bir şematik ağ ne kadar sık çalıştırılırsa, kümeleşmenin o kadar sağlamlaşacağını öne sürmektedir. Bu sıkça hatırlanan bir şematik bilginin ve etrafındaki bilgilerin daha sonra daha çabuk ve etkili bir şekilde hatırlanabileceği anlamına gelmektedir. Frederic Bartlett, hatırlamanın yeniden yapılandırılan doğası yönündeki fikrini ilk olarak bir grup katılımcıya, daha önce duymadıkları yabancı halk masalları (en meşhurları "Hayaletler Savaşları" ) okutarak test etmiştir. Hikayeyi dinledikten sonra, katılımcıların, sunumdan sonra çeşitli noktalarda, hikayeyi hatırlama ve kendilerinden sonra gelen katılımcılara anlatma becerileri ölçülmüştür. Bartlett'in bulgularına göre katılımcılar hikayenin anahatlarıyla bir özet oluşturabilmişler, fakat ayrıntıları doğru bir şekilde hatırlamakta zorluklar yaşamışlardır. Katılımcıların versiyonları genel olarak daha kısa olup katılımcılar, hikayede kendi şemalarında bulunmayan ya da şemalarıyla çatışan ögeleri hepten çıkarmış veya kendi şemalarıyla daha uyumlu olacak şekilde değiştirmişlerdir. Örneğin, orijinal hikayelerde büyüden ve Kızılderili mistisizminden bahsedilen bölümler, ortalama Batı şematik ağına uymadığı için unutulmuştur. Hatta, hikayenin katılımcı kuşakları boyunca defalarca yeniden anlatımı sonucunda, katılımcıların kültürel ve tarihî şemalarıyla uyumlu ögeler, orijinal hikayede olmadığı şekilde detaylı ve ince bir şekilde hatırlanmaya başlanmıştır (örneğin, bir karakterin yatalak annesine dönüp onunla ilgilenme isteği vurgulanmıştır). Bartlett bu bulgular sonucunda belleğin "tekrarlayıcı" değil, büyük ölçüde "kurgulayıcı" olduğu sonucuna ulaşmıştır. James J. Gibson, Bartlett'in çalışmalarına dayanarak kendi fikirlerini geliştirmiştir ve epizodik bir anının hatırlanmasında değişimlerin miktarının, anı yaşandıktan sonra nasıl algılandığına bağlı olduğunu öne sürmüştür. Bu fikir sonradan Carmichael, Hogan ve Walter (1932) tarafından test edilmiştir. Bu araştırmada bir grup katılımcıya basit şekiller gösterilmiş ve her şekli tanımlayan farklı kelimeler verilmiştir. Örneğin, bütün katılımcılara bir çizgiyle bağlanmış iki çember gösterilmiş; katılımcıların bir kısmına bu şeklin bir halter olduğu, diğer kısmına ise bir okuma gözlüğü olduğu söylenmiştir. Deney sonucuna göre katılımcılar kendilerinden deney sonrası gördükleri şekli çizmeleri istendiğinde kendilerine verilen (hazırlandıkları) kelimelerle uyumlu olarak, kendi çizimlerine asıl şekillerde olmayan ögeler eklemişlerdir. İnsanlar epizodik anıları hatırlarken boşlukları doldurmak için şematik bilgilerini kullanmakta ve bunu yaparken genellikle kendi inançları, ahlaki değerleri ve kişisel görüşlerine bağlı kalmaktadır. Bu doğal olarak, gerçekliğin önyargılı bir yorumunu oluşturmaktadır. Doğrulama yanlılığı, genellikle kişinin kendi algısına aşırı güvenmesine ve aksi yönde kanıtlar olmasına rağmen, inançlarının güçlenmesine sebep olmaktadır. PET ve fMRI taramasını da içeren nöro-görüntüleme teknolojisini kullanan son araştırmalar, epizodik kodlama ve geri getirme işlemi sırasında çok miktarda yayılmış beyin aktivasyonu olduğunu göstermiştir. Çeşitli bölgeler arasında, yapıcı süreçler sırasında en aktif iki bölge medial temporal lob (hipokampus dahil) ve prefrontal kortekstir. Medial temporal lob, özellikle yeni olayları epizodik ağlarda kodlaması açısından önemli bir yere sahip olup, hipokampus ile beraber bir olayın çeşitli özelliklerini birleştirmek ve daha sonra da ayırmakta rol oynayan merkezi konumlardan biri olarak görev yapmaktadır. Popüler araştırmalar, olayın kodlanması sırasında mevcut olan belirgin özelliklerin daha ayrıntılı bir şekilde sağlamlaşmasından sonra hipokampusun uzun süreli bellek işleyişinde daha az önem arz ettiğini ortaya koymaktadır. Bu şekilde, uzun süreli epizodik işleyiş, Hipokampal formasyonun CA3 bölgesinden neokortekse doğru ilerleyerek CA3 bölgesini daha fazla ilk işlem yapması için etkin bir şekilde serbest bırakmaktadır. Çalışmalar ayrıca tutarlı bir şekilde prefrontal korteksin aktivitesini, özellikle de sağ yarımkürede meydana gelen aktiviteyi, geri getirme işlemiyle ilişkilendirmiştir. Prefrontal korteks esasen geri getirme işlemi sırasında dikkat odağını yönlendirmek ve istenen hedef anıyı bulmak için gerekli olan uygun kriteri belirlemek amacıyla yürütücü işlevde kullanılıyor gibi görünmektedir. Görgü tanığının ifadesi, yeniden yapılandıran bellek hakkındaki tartışmalarda sıklıkla yinelenen bir konudur ve doğruluğu birçok araştırmanın konusudur. Görgü tanıklığı, tanık olunan olay hakkında bireyler tarafından birinci ağızdan verilen beyanlardır. Görgü tanığı ifadesi, olayla ilgili ayrıntıları edinmek ve hatta olayın faillerini tanımlamak için kullanılmaktadır. Görgü tanıklığı genellikle mahkemede kullanılmakta ve jüriler tarafından güvenilir bir bilgi kaynağı olarak uygun görülmektedir. Ne yazık ki, görgü tanıklığı aşağıdaki gibi çeşitli faktörler tarafından kolayca manipüle edilebilmektedir: Anksiyete, korkunun neden olduğu bir sıkıntı veya zihinsel huzursuzluk durumudur ve suça tanık olmakla tutarlı bir şekilde ilişkilidir. Yuille ve Cutshall (1986) tarafından yapılan bir çalışmada, gerçek hayattaki şiddet suçlarının tanıklarının, tanık oldukları olayın gerçekleşmesinden beş ay sonra bile olayı oldukça canlı bir şekilde hatırlayabildikleri bulunmuştur. Hatta şiddetli ve travmatik olaylara tanık olanlar raporlarında anıyı özellikle canlı oluşuyla bildirmektedir. Bu sebeple, tanık belleği genellikle bir flaş bellek örneği olarak gösterilmektedir. Bununla birlikte, Clifford ve Scott (1978) tarafından yapılan bir çalışmada, katılımcılara şiddet içeren bir suç filmi veya şiddet içermeyen bir suç filmi gösterilmiştir. Stres içeren filmi izleyen katılımcılar, şiddet içermeyen filmi izleyen katılımcılara kıyasla olayla ilgili ayrıntıları hatırlamakta zorlanmıştır. Brigham ve arkadaşları tarafından yapılan çalışma (2010), elektrik çarpması yaşayan katılımcıların yüz tanıma testlerinde daha hatalı olduğunu, stresli durumlarda bazı detayların iyi hatırlanmadığını göstermektedir. Hatta silah odağı fenomeni durumunda, silah içeren şiddetli suçlara dahil olmuş görgü tanıkları, şüphelinin kimliğini saptama görevinde daha da kötü bir performans gösterebilmektedirler. Flaş bellek anıları üzerine yapılan diğer çalışmalar, tanıkların gerçek olayla ilgisi olmayan ancak algılananın canlılığını artıran, güçlü duyusal içeriği hatırlayabileceğini göstermektedir. Bu canlılık nedeniyle, görgü tanıkları yeniden yapılandırılan anılarına daha fazla güven duyabilirler. Şemaların kullanımının, şema ile tutarsız olan bilgilerin anımsanmasının azalması pahasına, şema ile tutarlı olan bilgilerin anımsanan doğruluğunu arttırdığı gösterilmiştir. Tuckey ve Brewer tarafından yapılan bir çalışma, 12 haftadan sonra, tipik soygun şemasıyla tutarsız olan bilgileri içeren anıların, soyguncuların kaçış yöntemi, talepleri ve fiziksel görüntüsü gibi şema ile tutarlı olan anılara göre çok daha hızlı bozulduğunu ortaya koymuştur. Çalışma ayrıca şema ile tutarsız olan ancak katılımcılar için çok anormal görünen bilgilerin genellikle daha kolay anımsandığını ve çalışma süresince akılda tutulduğunu göstermiştir. Araştırmanın yazarları, tanık mülakatı yapan kişilerin bu tür raporlara dikkat etmesi gerektiğini, çünkü bu raporların doğru olma olasılığı olduğunu belirtmektedir. Başka ırka sahip olan birinin yüzünü yeniden yapılandırmada kullanılan şemalar aynı ırka sahip olanınkini yeniden yapılandırırken kullanılan şemalar kadar geliştirilmiş ve düzeltilmiş olmayabilir. Çapraz ırk etkisi, insanların kendi ırklarının diğer ırklardan daha farklı olduğunu ayırt etme eğilimidir. Bu etkinin gerçek nedeni bilinmemekle beraber desteklenen başlıca iki teori bulunmaktadır: Algısal uzmanlık hipotezi, çoğu insanın kendisiyle aynı ırktan olan kişilerle ilişki kurmak için yetiştirildiğini ve de aynı ırktan olan kişilerle ilişki kurma olasılığının daha yüksek olduğunu bu nedenle o ırkın yüzlerini belirlemede bir uzmanlık geliştirdiğini varsaymaktadır. Bir diğer başlıca teori ise grup içi avantajıdır. Laboratuvarda yapılan bir çalışmada, insanların, grup içindeki üyelerin duygularını ayırt etmede grup dışındaki üyelerin duyguları ayırt etmekten daha başarılı oldukları gösterilmiştir. Görgü tanığı ifadeleri sırasında tanık çoğunlukla şahit olduğu olaya ilişkin kendi özel görüşü ile ilgili sorguya çekilmekte ve sorgulayan kişi çoğu zaman tanığın verdiği cevapların türünü yönlendirmek ve kontrol etmek için yönlendirici/öncü sorular kullanmaktadır. Bu olgu bireyin vereceği cevap kendisine yönlendirilen sorunun ifade ediliş biçimi ile çelinebildiğinde ortaya çıkmaktadır. Örneğin, herhangi bir soru kişiye iki farklı şekilde yöneltilebilmektedir: Genellikle kendi ihtiyaçları ve niyetlerine uyacak şekilde sorular yönelten bir kişi, bu kontrollü sorguya çekme yöntemini kullanarak çapraz sorgulamanın yönünü kontrol ve manipüle edebilmektedir. Bilgiler kodlanıp anı olarak belleğe depolandıktan sonra bu anıları geri getirmek için sıklıkla belirli ipuçlarına ihtiyaç duyulmaktadır. Bu ipuçları geri getirme ipuçları olarak bilinmekte ve yeniden yapılandırılan bellekte önemli bir rol oynamaktadır. Geri getirme ipuçlarının kullanılması yeniden yapılandırılan belleğin hem doğrulunu destekleyebilmekte hem de onun doğruluğunu azaltabilmektedir. Geri getirme ipuçlarının yeniden yapılandırılan bellekle ilişkilendirildiği en yaygın durum anımsamayı içeren süreçtir. Bu süreç istenen anının geri getirilmesi için mantıksal yapılar, kısmi anılar, anlatılar (öyküler) veya ipuçlarını kullanmaktadır. Yine de anımsama süreci, ipucuna bağımlı unutma ve ön hazırlama etkisi nedeniyle her zaman başarılı olmamaktadır. İpucuna bağımlı unutma (geri getirme hatası olarak da bilinmektedir) uygun ipuçlarının eksikliği sebebiyle anıların elde edilememesi durumunda ortaya çıkmaktadır. Bu, başlangıçta psikolog William James tarafından geliştirilen, dilimin ucunda fenomeni olarak bilinen nispeten yaygın olan bir olayla ilişkilidir. Dilimin ucunda fenomeni bireyin belirli bilgileri bilmesi ve bu bilgiyi bildiğinin farkında olması, ancak bilgi hakkında belirli yönleri bilse bile onu hatırlayamaması anlamına gelmektedir. Örneğin, bir sınav sırasında öğrenciye psikoseksüel gelişim kavramını kimin kuramsallaştırdığı sorulduğunda, öğrenci doğru teori ile ilgili ayrıntıları hatırlayabilmesine rağmen teoriyi ilk kimin ortaya attığı ile ilgili anısını geri getiremeyebilmektedir. Ön-hazırlama daha önceki deneyimlere bağlı olarak belirli uyarıcılara karşı artan duyarlılığı ifade etmektedir. Ön-hazırlamanın bilinçli farkındalığın dışında gerçekleştiğine inanılmaktadır, bu da ön-hazırlamayı bilgilerin doğrudan geri getirilmesine dayanan bellekten farklı kılmaktadır. Hazırlama, geri getirme ipuçlarını engelleyebileceği için yeniden yapılandırılan belleği etkileyebilmektedir. Psikolog Elizabeth Loftus ileriye doğru bozucu etkinin görgü tanığı olaylarının hatırlanması üzerindeki etkileri ile ilgili birçok makale yayınlamıştır. Ön-hazırlamayı içeren bozucu etki Loftus’un 1974 yılında John Palmer ile yaptığı klasik çalışmasında ortaya konulmuştur. Loftus ve Palmer 150 katılımcı topladıkları çalışmada, her bir katılımcıya bir trafik kazası filmi göstermişlerdir. Daha sonra, katılımcılardan izledikleri videonun detaylarına ilişkin bir anket doldurmalarını istemişlerdir. Katılımcılar üç gruba ayrılmıştır: Bir hafta sonra tüm katılımcılara daha önce izledikleri videoda cam kırığı olup olmadığı sorulmuştur. B grubundaki istatistiksel olarak anlamlı sayıda katılımcı videoda kırık cam gördüklerini hatırladıkları söylemiştir ("p < -.05)". Ancak, gerçekte videoda kırık cam bulunmamaktadır. B grubu ve diğer gruplar arasındaki fark, bu grubun cam kırığı olup olmadığı sorusuna cevap vermeden bir hafta önceki ankette “şiddetle çarpışma” kelimesi ile hazırlanmalarıdır. Anketteki tek bir kelimenin değiştirilmesi ile bu katılımcıların var olan anıları yeni detaylarla yeniden kodlanmıştır. Masallama olayların istemsiz bir şekilde yanlış hatırlanmasıdır ve Korsakoff sendromu, Alzheimer hastalığı, şizofreni ve bazı beyin yapılarının travmatik hasar görmesi gibi çeşitli psikolojik hastalıkların bir özelliği olabilmektedir. Masallama yapan bireyler hatırladıkları şeyin yanlış olduğunu bilmemektedir ve bu bireylerin insanları aldatmak gibi bir niyetleri bulunmamaktadır. Yeniden yapılandırmanın devamlı işleyişinde, bilgi toplamak ve bir anıya detaylar eklemek için birçok kaynak kullanılmaktadır. Masallama yapan hastaların bazı önemli bilgi kaynakları eksiktir bu nedenle bu bireylerde diğer kaynaklar birbiri ile uyumlu, iç tutarlılığı olan ve çoğunlukla inandırıcı olan sahte anılar üretmek için kullanılmaktadır. Masallamaların kaynağı ve türü her bir hastalığın türüne ya da travmatik hasarın oluştuğu bölgeye göre değişmektedir. Seçici bellek olumsuz deneyimlerin aktif bir şekilde unutulması ya da olumlu olanların aktif bir şekilde çoğaltılmasını içermektedir. Bu süreç olayların hatırlanmasını çarpıtarak yeniden yapılandırılan belleği etkin bir şekilde etkilemektedir. Seçici bellek yeniden yapılandırılan anılara iki şekilde etki etmektedir: Birçok otobiyografi güdülenmiş benliği yüceltmenin mükemmel örneklerini sunmaktadır çünkü kişi hayatında yer edinen olayları hatırlarken, diğer insanlar aynı olayı farklı hatırlayabilse bile, başkalarına kendini daha fazla olumlu deneyime sahipmiş gibi gösterme eğiliminde olmaktadır. DÃ¼zlem dalga Fizikte düzlem dalga, uzayda herhangi bir yöne dik düzlemler şeklinde hareket eden dalgalardır. Bu dalgalar, hareket ettikleri yöne dik bir kesit boyunca aynı değeri verir. "x" ekseninde formula_1 hızında hareket eden bir düzlem dalganın fonksiyonu, şeklinde yazılabilir. Genelde düzlem dalga tabiri monokromatik düzlem dalgaları belirtmek için kullanılır; bu tip birer sinüs dalgası olarak hareket etmektedir ve dalga denkleminin en basit çözümü olarak kabul edilebilir. Bu tip dalgalar genellikle fazör gösterimi kullanılarak karmaşık fonksiyonlarla ifade edilir: Bu ifadede formula_4 dalga vektörüne ve formula_5 da açısal frekansa tekabül eder. Düzlem dalgalar teknik olarak hareket ettikleri düzlemler boyunca sonsuz bir alanı kaplarlar ve boşlukta hareket ederken dağılmazlar; bu dalgaların gerçekte fiziksel olarak oluşması bu nedenle mümkün değildir. Buna karşın düzlem dalgalar dalga denkleminin basit bir çözümünü oluşturduğundan dolayı elektromanyetizma ve optikte modellemede sıklıkla kullanılır. Çok uzaktan gelen dalgalar (örnek olarak güneş ışınları) bir düzlem dalga olarak modellenebilmektedir. Lineer ortamlarda elektromanyetik dalga denklemi gibi denklemlerin çözümleri birden fazla düzlem dalganın toplamı olarak yazılabilir: bu süperpozisyon prensibinin bir sonucudur. Devs (kabile) Devs (Arapça: بنو دوس ), Yemen kökenli bir Arap kabilesi. Yurtları Yemen'in kuzeyindeki Tihame bölgesiydi. İslam öncesi putperesttiler. Muhammed'in tebliğinin ilk yıllarında Mekke'ye hac için gelen ve müslüman olan Amr bin Tufeyl vasıtasıyla İslam'ı kabul ettiler. Fiilen savaşmasalar da Hayber fethine ve Taif kuşatmasına katıldılar. İrtad olaylarına katılmayıp İslam dininde kaldılar. Muhammed'in meşhur sahabisi Ebu Hureyre Devs kabilesindendir. Yaban hayvan覺 覺zd覺rab覺 Yaban hayvanı ızdırabı, insan kontrolünde olmayan hayvanların hastalık, yaralanma, parazitizm, açlık, susuzluk, anormal hava koşulları, doğal felaketler ve diğer hayvanlar tarafından öldürülmeleri sonucu yaşadıkları acıya denir. Yaban hayvanı ızdırabı, tarih boyunca din felsefesi alanı içinde kötülüğe örnek olarak tartışılmıştır. Yakın zamanda bir grup akademisyen problemin boyutunu seküler açıdan, insanların önlemek için çaba sarfedebilecekleri bir ahlaki mesele olarak ele almıştır. Son nokta etrafında önemli ölçüde bir ihtilaf var. Çünkü birçok kişiye göre doğaya bu sebeplerle doğaya müdahale etmek ya etik açıdan yanlıştır ya da mümkünatı yoktur. Bu tür müdahaleleri savunanlarsa insanların doğaya zaten devamlı olarak kendi menfaatleri için veya çevrecilik adına -bazen çok önemli şekillerde- müdahale ettiklerini ve insanların yaban havyanlarına aşı yapmak, yaralı/hasta hayvanları tedavi etmek, yangın ve doğal felaketlerden hayvanları kurtarmak, aç kalanları doyurmak, susuz kalanlara su vermek ve ana-babasını kaybeden hayvanları sahiplenmek suretiyle bunu başarıyla gerçekleştirdiklerini öne sürer. Savunuculara göre geniş çaplı müdahaleler şimdiki teknik birikim ile mümkün olmasa da, gelecekte artan bilimsel ve teknolojik kapasite ile mümkün olabilir. Bu sebeplerden ötürü yaban hayvanı ızdırabı konusu hakkında farkındalık yaratmanın, bu hayvanlara yardım edilmesi gerektiği görüşünü yaymanın ve yaban hayvanlarının refahını daha büyük zararlara sebep olmadan artırabilmek için etkili önlemler almaya yönelik araştırmalar yapılmasını teşvik etmenin önemli olduğunu öne sürerler. "Yaban hayvanlarının bir tür cennette yaşadıkları ve ancak insan varlığı ve müdahalesinin onlarda acıya sebep olduğu varsayılır. Bu Russocu görüş, hayvan popülasyonları üzerinde yapılan saha çalışmalarından elde edilmiş zengin bilgi birikimiyle çelişki içinde. Su ve gıda kıtlığı, avcılık, hastalık ve tür içi şiddetin yaban hayatının normal parçaları olduğu ve hayvanlarda devamlı şekilde acıya yol açtığı tespit edildi."Başkaları da buna paralel görüşler belirtmiştir. Doğadaki r-seçimli hayvanların aşırı yaygın oluşunu göz önünde bulundurursak ortalama bir yaban hayvanının ömrü muhtemelen çok kısadır ve acılı bir ölümle sonuçlanır. Bu görüşe göre ortalama bir hayvanın hayatı mutluluktan daha fazla ızdırap içeriyor olmalıdır; çünkü ölmenin verdiği acı, kısa hayatlarının içerdiği mutluluk verici anlara ağır basar. "Bambi mi Bessie mi: Yaban Hayvanları Daha mi Mutlu?"da Christie Wilcox, yaban hayvanlarının evcilleştirilmiş hayvanlardan daha mutlu görünmediklerini, aksine yaban hayvanlarının mevcut bulgulara göre evcil hayvanlardan daha yüksek kortizol ve stres seviyesine sahip olduklarını öne sürer. Buna ilave olarak, evcil hayvanların aksine doğada yaşayan hayvanların gıda, su gibi birçok ihtiyacı insanlar tarafından sağlanmaz. Bazı teoristler hayvanların doğada yaşadıkları problemleri olduğu gibi kabul mu etmemiz yoksa azaltmak için bir şeyler mi yapmamız gerektiği konusu üzerinde düşünmüşlerdir. Yaban hayvanı ızdırabını azaltma amacıyla yapılacak müdahalelerin ahlaki temeli hak veya refah temelli olabilir. Hak temelli yaklaşıma göre, eğer hayvanların hayat ve vücut bütünlüğü hakları varsa, bu hakların başka hayvanlar tarafından ihmalini önlemek için müdahale gerekebilir. Refah temelli yaklaşıma göreyse, yaban hayvanları tarafından yaşanan ızdırabı girişimlerimiz uzun vadede daha fazla acıya sebep olmadığı sürece önlemeye çalışmamız gereklidir. Doğaya müdahalenin savunucularına göre müdahale etmeyi reddetmek her iki etik yaklaşımla da çelişir. Teklif edilen eylemler yırtıcıları doğal alanlardan kaldırmayı, yırtıcıları tekrar doğaya kazandırmaktan kaçınmayı, hasta ve yaralı hayvanlara tıbbi yardım sağlamayı, yaban hayvanları doğal felaketlerden kurtarmayı ve fiziki acı ve ızdırabı biyoteknolojiyi kullanarak yok etmeyi içerir. Doğaya müdahale etmeye karşı en yaygın itirazlardan biri bunun ya gerektirdiği muazzam iş yükünden ya da ekosistemlerin kompleksitesinden kaynaklanan öngörülemezlikten dolayı yapılabilirliğinin olmadığı şeklinde. Aaron Simmons'a göre doğaya müdahale ancak bu ekosisteme zarar vermediği, insanların diğer projeleriyle çatışmadığı veya uzun vadede daha fazla hayvan ölümüne sebep olmadığı takdirde savunulabilir. Başka bazı yazarlar, Singer'ın doğaya müdahalenin olumsuz sonuçlar doğuracağına yönelik yaptığı empirik iddiayı, bazı müdahalelerin olumlu sonuçlar doğurabileceğini öne sürerek eleştirmişlerdir. Ekonomist Tyler Cowen, soylarının tükenmesinin insanlar tarafından olumsuz görülmediği hayvan türlerinin de olduğunu örnekler vererek anlatır. Cowen ayrıca "Doğaya zaten müdahale ettiğimize göre soru müdahale etmeli miyiz değil, ne tür müdahaleleri desteklemeliyiz?" olmalı diye ekler. Filozof Oscar Horta benzer şekilde, doğaya insan çıkarı ve çevrecilik gibi sebeplerle zaten müdahale ettiğimizi söyler. Horta, yaban hayvanlarına yardım amaçlı eylemlerin sıkı gözlem altında ve önce kentsel, banliyö, endüstriyel ve tarımsal alanlarda yapılmasını teklif eder. Ahlak filozofu Jeff McMahan da benzer şekilde insanların zaten doğal hayat üzerinde devasa ve hızlı değişikliklere sebep olduklarını, etçil yerine otçul türlerin daha fazla hayatta kalacakları şekilde yapılacak müdahaleleri desteklememiz gerektiğini söyler. Peter Vallentyne ise yırtıcıları yok etmeden av hayvanlarına daha sınırlı yollardan yardım etmemiz gerektiğini söyler. Nasıl ki başka insanlara, bize fazla bir maliyeti olmadığı sürece yardım etmeyi tercih ederiz, yaban hayvanlarına da en azından bazı sınırlı koşullarda yardımcı olabiliriz. 2016 yılında, Kruger Milli Parkı'nda açlıktan ölmekte olan 350 su aygırı ve bufalo park bekçileri tarafından öldürüldü. Bunun yapılmasının sebeplerinden biri hayvanların ölmek üzereyken daha fazla acı çekmelerini önlemekti. 2018'de bir gurup BBC film yapımcısı karda bir rampa kazarak penguenlerin mahsur kaldıkları vadiden kaçmalarına müsaade ettiler. 2019'da, Güney Afrika'nın kuraklığında terk edilmiş 2000 bebek flamingo ebeveynleri tarafından kurtarıldılar. Yaban hayatı doğum kontrol yöntemleri vahşi atların, bayaz kuyruklu geyiklerin, Amerika bizonu ve Afrika fillerinin popülasyonlarını azaltmak ve stabilize etmek için başarıyla kullanıldı. Yaban hayvanlarında kuduz ve tüberkülozu önlemek için aşılama programları başarıyla uygulandı. Lansang Krallığı Bir Lao krallığı olan Lansang Krallığı (Laoca: ລ້ານຊ້າງຮົ່ມຂາວ "lānsāng hom khāo;" bazı kaynaklarda Lan Xang olarak da yazılır) birleşik bir krallık olarak 1353 yılında tarih sahnesine çıkmış ve 1707 yılında da parçalanmıştır. Üç buçuk yüzyıl boyunca, Lansang, Güneydoğu Asya'nın en büyük krallıklarından biriydi. Krallığın adı "bir milyon fil" anlamına gelmektedir. Krallığın adının anlamı, krallığın gücü ve onun savaş yetenekleriyle bağdaştırılır. Lansang, Laos ülkesinin öncülü ve onun ulusal tarihiyle kültürel kimliğinin temelini oluşturmuş bir krallıktır. Lansang'ın bulunduğu coğrafyaya bilinen en eski yerleşim günümüz Tayland topraklarında bulunan Ban Chiang'da Bronz Çağını ve Dong Son kültürünü başlatan Avustroasya dilli kabileler tarafından yapılmıştır. Han Hanedanı'nın güneye doğru genişlemeye ilişkin günlükler yazıldığı zamandaki Tay-Kaday dilli kabilelerin veya günümüzde Çin Halk Cumhuriyeti'nde bulunan Yünnan ve Guangşi'deki "Ai Lao" (哀牢) varlığını tasdiklemektedirler. Tay kökenli kabileler 7. yüzyılda dalgalar halinde güneye, ileride kurulacak olan Lansang Krallığı'nın kuzey topraklarına, doğru göç ederek Moğolistan'ın Çin'i işgalini hızlandırmışlardır. Verimli Kuzey Mekong vadileri, Monlar tarafından, ardından Kmerler tarafından ele geçirilmişlerdir. Göçler sonucu Tay etkisinin yerli, Mon ve Khmer halkları ile karışması konusu, Lansang'ın kökeni hakkındaki mitler ve yerel gelenekler sayesinde korunmuştur. Ortaklığı vurgulayan bu eski zamanlara ait kütürel, dilbilimsel ve siyasi kökenler Lansang'ı ve onun komşu krallıklarla olan ilişkilerini anlamamızı kolaylaştırmıştır. Lansang'ın geleneksel olarak hükümdarlık tarihi kurucu Fa Ngum'un doğduğu yıl "Nāga'nın (Krallığı koruduğuna inanılan kutsal ruh) yılı olan" 1316'dan başlar. Fa Ngum'un büyük babası Suvanna Khampong, Muang Sua'nın kralı, babası ise veliahtıydı. Geç Ngum, Prenses Keo Kang Ya ile tanıştığı Khmer İmparatorluğu'na Kral IX. Jayavarman'ın oğlu olarak yaşaması için gönderilmişti. 1343 yılında Kral Suvanna Khampong'un ölümü üzerine Muang Sua'da kralın yerine kimin geçeceği üzerine büyük bir fikir anlaşmazlığı ortaya çıkmıştır. 1349'da Fa Ngum, tacı alabilmek için "On Bin" adı verilen bir ordu kurdu. Seferlerini Güney Laos'ta başlatarak Çampasak ve çevresindeki yerleşim birimlerini ele geçirdi. Ardından Orta Mekong'a doğru yola çıktı. Orta Mekong'daki Thakek'e yakın konumundan Muang Sua'ya saldurmak için Vientiane'den destek aldı. Fuan prensi Nho, Fa Ngum'u Dai Viet'ten korumak için kendisine yardım teklif etmiş, Ngum bu teklifi kabul etmiştir. Bunun üzerine ordusunu ilk olarak Fuan'a göndermiş, ardından birkaç küçük Dai Viet şehrinin fethi için Samnua'ya göndermiştir. Dai Viet'in güneydeki düşmanları Campa ile olan anlaşmazlıkları Fa Ngum'un gücünü daha da arttırdı. Sonuç olarak iki krallık arasındaki Annamite Dağları'nın hem kültürel hem de siyasi bir sınır olması kararlaştırıldı. Fetihlerine devam eden Fa Ngum bu zaferin ardından yönünü günümüzde Vietnam sınırları içinde yer alan Sipsongchautay'a çevirdi. 1353'yılında Fa Ngum tacın sahibi oldu ve krallığını ""Lansang Hom Khao"" (Bir milyon filin diyarı) olarak adlandırdı. Mekong etrafındaki alanları korumak için fetihlerine devam eden Fa Ngum, günümüzde Çin Halk Cumhuriyeti'nin Yünnan eyaletinde bulunan Xishuangbanna'ya doğru ilerledi. Khmer Kralı Suphanburi'nin kızı ile evlenen Uthong, 1351 yılında Ayutthaya şehrini kurmuştur. 1350'li yıllarda Ayutthaya Batı Khmer topraklarına ve Khorat platosuna doğru ilerledi. 1352'de Angkor, Ayutthaya tarafından başarısızlıkla sonuçlanan bir saldırıya uğramıştır. Vientiane bağımsız ve güçlü bir şekilde kalsa da Ayutthaya'nın büyüyen gücü bölgedeki istikrarı bozmaktaydı. 1356 yılında Fa Ngum, kendisine Muang Sua'ya karşı olan başarısız yardımları nedeniyle güneye doğru (Vientiane'yi fethetmek için) ilerledi. 1357 yılında Vientiane'yi ve çevresindeki bölgeleri ele geçirerek güneydeki Lao güçlerini Ayutthaya'ya karşı destekledi. Ardından Khorat platosu boyunca orada bulunan yerleşim birimlerini ele geçirerek ilerledi. Fa Ngum, 1360'lı yıllarda Lansang'ı yeniden Sukhothai'ye karşı savaşa soktu. Savaş sırasında her ne kadar Lansang kendi topraklarının defansı konusunda başarılı olabildiyse de savaşlardan dolayı yorgun bittiğinden tahta oğlu prens Oun Huan geçmiştir. Fa Ngum, sürgün edildiği Muang Nan'da 1393 yılında vefat etmiştir. 1371 yılında Oun Huan, Kral Samsenethai (300 bin Tay'ın kralı) adıyla tahta çıkmıştır. 1416 yılında altmış sekiz yaşında vefat eden Samsenethai yerine oğlu Lamkamdeng tahta çıkmıştır. Viet tarihî kayıtları Lamkamdeng saltanatı sırasında 1421 yılında Lansang desteğiyle Ming Hanedanı'na karşı "Lam Sơn İsyanı"'nın çıktığını söyler. Lamkamdeng'in ölümü Lansang'da belirsizlik ve kral suikastleri dönemini başlattı. 1428 ve 1440 yılları arasında Lansang'ı yöneten bütün krallar, "Maha Devi" adı verilen kraliçe tarafından düzenlenen suikastlar nedeniyle öldürülmüşlerdir. Maha Devi 1440 ve 1442 yılları arasında ülkeyi yöneten ilk kadın olmuştur. 1442 yılında Mekong nehrinde boğularak ölmüştür. 1453 yılında kralsızlık dönemi başlamıştır. 1456'da Kral Chakkaphat tahta çıkarak bu dönemi sonlandırmıştır. 1448'de Maha Devi'nin yarattığı kargaşa sırasında Fuan ve Songda nehri boyunca bazı bölgeler Dai Viet tarafından ilhak edildi ve Nan Nehri boyunca Lanna Krallığı ile çeşitli çatışmalar yaşandı. 1471 yılında Dai Viet İmparatoru Lê Thánh Tông, Campa Krallığı'nı işgal ederek yok etti. Ayrıca aynı yıl içerisinde Fuan ayaklandı ve birçok Vietnamlı bu ayaklanma sırasında öldürüldü. 1478 yılına gelindiğinde Fuan'daki isyanın intikamını almak içi Lansang'ın geniş çaplı işgali planlanmaya başlanmıştı. Yine aynı tarihlerde beyaz bir fil yakalanıp Kral Chakkaphat'a getirildi. Bu tür filler Güneydoğu Asya'da krallığın sembolü olarak kabul edildiğinden Lê Thánh Tông bu hayvanın saçının bir tutamının Dai Viet hükümdarlığına getirilmesini talep etti. Bu talep Chakkaphat tarafından bir hakaret olarak görüldü ve istenilen saç tutamı yerine (efsaneye göre) içi gübre dolu bir sandık gönderildi. Bu olay sayesinde Fuan'a saldırmak için geçerli bir bahane elde eden Lê Thánh Tông, Fuan güçlerini zayıflatmak, 200.000 piyadeli ve 2.000 adet filli Lansang süvarilerine karşı gelmek için beş sıra halinde dizilmiş büyük bir Viet gücü oluşturdu. Dai Viet, bu zorlu mücadeleyi kazandı ve Muang Sua'yı tehdit etmek üzere kuzeye ilerledi. Kral Chakkaphat ve saray halkı Mekong boyunca güneye, Vientiane'ye doğru kaçtılar. Dai Viet, ele geçirdiği başkent Luang Prabang'ı kendi ordu bölükleri arasında, kurt kapanı taktiği uygulamak için, paylaştırdı. Batıdaki bölük Xishuangbanna'yı alıp Lanna'yı tehdit ederken diğer bölük Vientiane'ye doğru Mekong boyunca güneyi aldı. Kral Tilok ve Lanna kuzeydeki bölüğü önceden yok etti ve Vientiane çevresindeki kuvvetler Kral Chakkaphat'ın genç oğlu Taenkam'ın yönetimi altına girdiler. Birlik güçleri Fuan yönünde kaçan Dai Viet ordusunu yok etti. Sadece 4.000 kişilik bir gücü kalmasına rağmen Dai Viet, geri çekilmeden önce son bir hamle ile Fuan'ın başkentini yok etti. Prens Taenkam babası Chakkaphat'ın tahtını tamir etmek istese de Chakkaphat bu isteğinden feragat ederek reddeder. 1479 yılına gelindiğinde Kral Chakkaphat, tacını oğlu Taenkam'a verir ve ona "altın sandalye" anlamına gelen "Suvanna Banlang" ismini takar. Taenkam, bu yeni ismiyle Lansang'ın kralı olmuştur ve Dai Viet ilerideki 200 yıl içerisinde Lansang'a saldırmayacaktır. Ayrıca Lanna Krallığı da Lansang'ın müttefiki olmuştur. Bu dönem gelen kralların Lansang'ın Dai Viet ile olan savaşlarının bıraktığı hasarları tamir edip kültür ve ticaretin gelişmesine odaklanacakları bir dönem olacaktı. Kral Visun (1500-1520) sanatın önemli bir öncüsüydü ve Lansang'da klasik edebiyat onun döneminde başlayacaktı. Theravada Budist rahipleri ve tapınaklar öğretimin merkezi olacaklardı. Bu, sanghaların hem kültürel hem de siyasi anlamda gelişmeleri demekti. Çoğu dinî hikâyeler yine bu dönemde yazılı hâle getirildi. Tripitaka Pali'den Laoca'ya çevirildi. Ramayana'nın Laoca çevirisi bu dönemde yazıldı. Epik şiirler, tıp, astroloji ve hukuk hakkında ilmi eserler yazıldı. Lao saray müziği sistematize edildi ve saray orkestraları şekil aldı. Kral Visun birçok vatın (tapınağın) inşasına destek oldu. Kral Visun, Visun'un oğlu Potisarat, Potisarat'ın oğlu Settatirat ve Settatirat'ın oğlu Nokeo Koumane, Lansang'ı zorluklara rağmen koruyup geliştiren güçlü liderler olarak kabul edilmektedirler. Lansang'ın en önemli krallarından biri olarak kabul edilen Kral Potisarat (1520-1550) Lannalı "Nang Yot Kham Tip" ile evlenmiştir. Dindar bir Budist olan Potisarat, Budizm'i devletin resmî dini olarak ilan etmiştir. 1523 yılında Lanna kralı Kaeo'dan Tripitaka'nın bir kopyasını istemiştir ve 1527'de yerel Tay dinlerini feshetmiştir. 1532 yılına gelindiğinde de Fuan'da isyanların başlamasıyla Lansang için barış dönemi sona ermiştir. 1539 yılında Thakhek'te bulunan Sikhottabong tapınağını ziyaret ederek hac yaptı ve That Phranom'u geliştirerek Lansang'ın güneydeki bölgesel gücünü arttıtdı. Ayrıca 1539 yılında Potisarat, Ayutthaya kralı Chairacha'ya karşı başarısızlıkla sonuçlanan isyanı nedeniyle sığınma talep eden Taylandlı bir soylunun sığınma talebini de kabul etti. Lanna'da 1940'lı yıllar süresinde çıkan taht kavgaları ülkeyi zayıflatmaktaydı. Giderek zayıflamış olan bu krallık ilk olarak Birmanlar, daha sonra (1545 yılında) Ayutthaya tarafından istilalara uğradı. Bu iki işgal girişimi her ne kadar da kırsal kesimlerde zararlara yol açsa da geri püskürtüldü. Lansang, müttefiki Lanna'yı desteklemek için takviyeler gönderdi. Ayutthaya kralı Chairacha, 1547'de Chiang Mai'yi ele geçirmek için ordunun başına geçti. Taht kavgaları Lanna'da devam etse de Burma ve Ayutthaya gibi iki saldırgan devletin tam arasında yer alması onu eski düzenine geri dönmeye zorladı. Ayutthaya'ya karşı Lanna'ya olan desteği karşılığında Potisarat'ın oğlu Prens Settatirat'a Lanna'nın tahtı takdim edildi. 1547 yılına gelindiğinde Settatirat, Chiang Mai'de kral ilan edilecektir. Potisarat'ın Lansang kralı olduğu, Settatirat'ın Lanna kralı olduğu dönem Lansang'ın tarihi boyunca siyasi bakımdan en güçlü olduğu dönemdir. Bu barış ve güç dönemi uzun sürmeyecekti. 1548 yılında Birmanlar Ayutthaya'yı istila edecek fakat başkenti ele geçiremeyeceklerdi. Potisarat, Birmanların teklifi üzerine onlarla ittifak kuracak ve Ayutthaya'yı desteklemeyecekti. 1550 yılında Potisarat, Luang Prabang'a geri dönerken kaza sonucu ölmüştür. 1548 yılında Kral Settatirat (Lanna kralı olarak) ele geçirdiği Chiang Saen'i başkent yaptı. Chiang Mai hâlâ ülkenin önemli bir merkeziydi. Burma ve Ayutthaya tehditleri artmaya devam ediyordu ve babasının ölümünden sonra Lanna'yı (karısını saltanat naibi olarak atayarak) terk etti. Lansang'a vardığında Lansang Kralı olarak taç giydi. Bu ayrılış Lanna'daki grupları harekete geçirdi ve 1551'de Yun Bayin Lanna'nın kralı olarak tahta geçti. 1553 yılına gelindiğinde Settatirat, Lanna'yı geri almak için ordu gönderse de bu girişiminde başarısız olmuştur. 1555 yılında yine Lanna'yı geri almak için Sen Soulintha komutasında bir ordu göndermiş ve bu sefer Chiang Saen'i almayı başarmıştır. Bu başarısı için Sen Soulintha'ya "Lusai (Galip)" unvanı verilmiş ve Kral Settatirat kendisine kızlarından birini vermiştir. 1556 yılında Bayinnaung önderliğindeki Burma Lanna'yı ele geçirdi. Lanna kralı Yun Bayin Chiang Mai'yi savaşmadan kuşattı ve Birman vasalı olarak ordu işgali altında göreve getirildi. 1560 yılında Kral Settatirat, Lansang'ın başkentini Luang Prabang'tan (ilerideki iki yüz yıl boyunca başkent olacak olan) Vientiane'ye taşıdı. Bu resmî taşıma işlemi şehir savunmasını güçlendirmekten, büyük bir hükümdarlık sarayı inşa etmek ve Zümrüt Buda Heykeli'nin yerleştirilmesi için Phrakeo'nun inşasına kadar geniş bir şehirleşme programını içermekteydi. Kral Surinyavongsa (1637-1694) döneminde Lansang elli yedi yıllık barış ve gelişim dönemine girdi. Dönem boyunca güç sahibi Lansang sanghası Güneydoğu Asya'nın dört bir yanından dini çalışmalar için gelen keşişlere ev sahipliği yapıyordu. Edebiyat, sanat ve saray müziği bu dönemde tekrardan canlanmaya başladı. Kral Surinyavongsa, Lansang yasalarının çoğunu tekrardan gözden geçirdi ve çeşitli yargı mahkemeleri kurdu. Ayrıca çevre krallıklarla ticari ve siyasi içerikli birçok anlaşma imzaladı. 1641'de Vereenigde Oost-Indische Compagnie'den Gerritt van Wuysthoff, Lansang ile resmî ticaret ilişkileri kurdu. 1642'de bir Cizvit olan Peder Giovanni Maria Leria, Lansang'a gelen ilk Katolik misyoner oldu. Beş yıl boyunca çok fazla başarı elde edemeyince ve 1647'de Vietnam üzerinden Makao'ya döndü. Ayrılırken de "Lansang'ın Altın Çağı" olarak adlandırılan dönemde Vientiane'deki kraliyet sarayı hakkındaki görüşlerini içeren bir yazı bırakmıştır.""Yapısı ve simetrisi takdire şayan bu kraliyet sarayı uzaktan görülebilmektedir. Gerçekten müthiş bir boyuttadır, bu yüzden orada yaşayan sonsuz sayıda insanı içine alabilir. Kralın daireleri muhteşem taç kapılarla bezenmiştir ve hepsi bozulmamış keresteden (tik) yapılmış ve dışarıda ve içeride mükemmel kısmalarla süslenmiş harika bir salon ile birlikte bir dizi güzel oda içermektedirler. Altın varak ile kaplanmak yerine altın ile kaplanmışlardır. Kralın dairelerinden çok geniş avlulara girerken, kralın eşlerinin yaşadığı, hepsi tuğla ve fayanslarla kaplı büyük bir dizi ev görünür; ve bunların ötesinde, saltanat yetkilileri için aynı simetrik biçimde inşa edilmiş bir dizi daha ev bulunmaktadır. Eğer sarayın diğer kısımlarını; zenginliklerinin, dairelerinin, bahçelerinin ve diğer benzer şeylerin tamamını anlatmaya çalışırsam, bütün bir cildi dolduracak kadar yazabilirim."" — Fr. Giovanni Maria Leria, (1663)Saray ve Vientiane şehri Lao-Siam Savaşları (1827-1828) sırasında Tayland güçleri tarafından yok edilmiştir. Kral Surinyavongsa'nın getirdiği reformlar soylulara ve köylüye eşit olarak uygulandı. Veliaht prens saray görevlisi ile zina yaptığından kral tarafından ölüm cezasına çarptırıldı. Surinyavongsa 1694 yılında öldüğünde geriye tahtına göz diken iki genç erkek torunu Prens Kingkitsarat