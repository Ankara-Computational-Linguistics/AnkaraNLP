alın – normal göz –gri burun ve ağız –orantılı dişler –iyi sakal –kestane rengi alt çene ve yüz –oval ten rengi –sağlıklı vücut –özürsüz. Engels, Barmen'e giderek dedesinin eski bir boş villasında saklandı. Polisin aramaları sonuçsuzdu. Friedrich daha sonra Belçika'ya kaçtı. Orada kendisini, tutuklanma ve cezaevi bekliyordu. Engels'e, gerekli belgeleri olmayan gezgin muamelesi yaparak onu Fransa sınırına gönderdiler. Oradan nihayet Paris'e ulaştı. Engels'in, polis tarafından sıkı takibe alınan dostu Dronke de kaçmıştı. Marx Köln'de kaldı. Tehlikelere rağmen, ‘Yeni Ren Gazetesi'ni bir süre sonra yayınlama olanağına kavuştu. Ama iflasın eşiğine gelmişlerdi. Yayının sürdürülmesi için gerekli para yoktu. Gazeteyi ne pahasına olursa olsun çıkarmaya kararlı olan Marx, son çare olarak babasından miras kalan birkaç bin taleri kullanmaya karar verdi. Bu para, Trier'de annesinin koruması altındaydı. Bu paralar bir mücadeleciyi ve ailesini pusuda bekleyen kara günler için ayrılmıştı. Ama Karl, son parasını mücadelenin kalesi olan gazete için harcayacaktı. Bunu Jenny'ye, onun yalan söylemeyi ve kurnazlık yapmayı bilmeyen gözlerine soru sorar gibi bakarak söyledi. Geceydi. Son derece mütevazı döşenmiş bitişik odada üç çocukları uyuyordu. Bir anda her ikisi de çocuklarını düşündü ama kocasının bakışlarına açıkça yanıt veren Jenny'nin gözlerinde ne bir şaşkınlık ne bir kaygı ne de pişmanlık okunuyordu. Devrim, bizim hayatımızın davası, dedi Jenny sadelikle. Paranın böylesine doğru bir şey için kullanılması çok iyi. Onlar için daha uygun bir şey düşünemiyorum. Ve elini Marx'ın güçlü omzuna koydu. Ve böylece Marx yine mücadeleye devam ediyordu. yenilmemişti, ‘Yeni Ren Gazetesi' ekim ayında yeniden yayınlanmaya başladı. Yazar kadrosu Ferdinand Freiligrath ile zenginleştirildi, bir müddet sonra Wolff da döndü. Sadece, Engels yoktu. Artık koyu bir gericiliğin hüküm sürdüğü Paris, Engels'i korkunç derecede sarsmıştı. Cumhuriyetin balayındaki Fransa başkenti ile şimdi karşılaştığı kenti karşılaştırarak Engels gezi notlarında şöyle yazdı O zamanki ve şimdiki Paris arasında 15 Mayıs vardı, 25 Haziran vardı, dünyanın şimdiye dek gördüğü en amansız mücadele vardı, kandan bir deniz vardı, on beş bin ceset vardı. Cavaignac'ın bombaları, Parislilerin sevincini dağıttı. Marseillaise söyleyen sesler sustu... Bir lokma ekmeği bile bulamayan ve silahsız kalakalan işçiler ise kızgınlıkla diş gıcırtıyorlardı. Ama Paris ölüydü, o artık Paris değildi... Bu ölü Paris'e uzun süre dayanamazdım. Nereye olursa olsun gitmek zorundaydım... Engels, İsviçre'ye gitmek üzere yola çıktı. Parası çok azalmıştı ama önünde yürümek gibi bir seçenek vardı. Marx, ona ancak en sınırlı ihtiyaçlarını karşılayabileceği kadar para gönderebiliyor kendisini hapishanenin beklediği Köln'e dönmekte acele etmemesi için ısrar ediyordu. Köln ‘İşçi Birliği', temsilciler göndererek Marx'ın örgütü yönetmesini istemişti. Yirmi dört saat işi başından aşkın olan Marx, ‘İşçi Birliği'nin yönetimiyle de geçici olarak ilgilenmeye başladı. ‘Yeni Ren Gazetesi'ne yönelik baskılar biraz azalınca Weerth de dönmüş, hemen kaleme sarılmıştı. Geçici yasaktan sonra çıkan gazetenin ilk sayısında şairin şu lirik iğneleyici şiiri yayınlandı Isırdığımda lanet düşmanı, sevinçten zıplıyor kalbim. seviyorum bilemeyi kinle dilimi her adilik ve iğrençliğe. Ben okşadım artık telleri, ama anında çöktü yasak üzerime– Kutsal Köln'de yargıçlar kararlaştırdı Biz bugün sıkıyönetimdeyiz. Domuz kılı gibi anında sivrildi her yerde kral süngüleri, Prusya baş melekleri kulak kesildi tüm gün her köşesinde pazarların. Dikildi üsteğmen önüne bizim kapının, ardında –demir kasklılar. bağırdı o, trampet vuruşları arasından. Ölüm Yeni Ren Gazetesine. Kısa bir süre sonra Weerth hakkında, alaycı dizisi ‘Şövalye Schnappanski'nin Maceraları' yüzünden soruşturma açıldı. Daha önce de, şiirin, gerici Prens Lihnovski'nin Frankfurt Ayaklanması sırasında öldürülmesinde kışkırtıcı bir rol oynadığı öne sürülerek Weerth, ağır hapis cezasına çarptırılmıştı. Sonbaharla birlikte yağmurlar ve soğuklar da başladı. Köln'de bol miktarda bulunan ağaçların altın yaprakları çürüyüp döküldü. Neşeli Ren karardı. ‘Yeni Ren Gazetesi'nin bürosundaki koşuşturma ve hararetli tartışmalar dinmek bilmiyordu. Matbaa işçileri, dizgiciler, kuryeler, muhabirler ve yazarlar grubu hep birlikte yorulmak bilmeden çalışıyorlardı. Kent sakinleri, ‘Yeni Ren Gazetesi'nin matbaa işçilerini kan kırmızı jakoben şapkalarından tanıyordu. Bunlar, büyük bir fedakarlıkla çalışan, içtenlikle kahkahalar atabilen, gerektiğinde gazeteyi elde silah korumaya hazır, korkusuz insanlardı hiçbir şey, Avrupa'nın her köşesinden gelen endişe verici haberler bile onları yıldıramamıştı. Berlin'deki İkinci Demokratik Kongre –Alman devrimcilerin büyük umutlar bağladığı kongre–, karşıdevrim karşısında gerçekçi önlemler almak yerine tartışmalarla ve gereksiz ayrıntılarla vakit öldürüyordu. Ayaklanma sırasında sadece üniversiteliler tarafından desteklenen, buna karşılık köylülerin ve burjuvazinin ihanetine uğrayan Viyana işçileri, uzun süre direndikten sonra, saldırgan orduya teslim olmak zorunda kaldı. Sesi soluğu kesilen ürkmüş Avusturya başkentinde soğuk kasım rüzgârı yine Habsburg Hanedanlığı'nın siyah-sarı bayrağını dalgalandırıyordu. Berlin'de Prusya dağıldığını ilan etti. Kralı, Ulusal Meclis'in Avrupa Devrimi dairesel döngüsünü tamamlıyordu. Paris'te başlayan devrim, Avrupa çapında bir harekete dönüşmüştü. Karşıdevrimci hareket ilk darbeyi Paris'te, haziran günlerinde indirmiş bu, sonra bütün Avrupa için karakteristik olmuştu. Ferdinand Lassalle, Düsseldorf'un şehir milisine girdi ve karşıdevrime karşı silahlı bir direniş örgütlemeye koyuldu. Berlin'e acılar içindeki meclis üyelerine, Düsseldorf'daki gönüllüler adına çağrıda bulundu. Pasif direnişin artık miadı doldu. Ulusal Meclis, silahlanma ve harekete geçme çağrısı yapmalı. Lassalle, ayrıca, halkı, vergileri protesto ederek ödememeye ikna etmeye çalışıyor ve silahlanmaya çağırıyordu. Düsseldorf yakınlarında, Najse'de bir toplantıda Lassalle'in işçi arkadaşlarından biri Krala ölüm. diye bağırınca Lassalle tutuklandı. ‘Yeni Ren Gazetesi' hemen onu destekleyen bir yazı yayınladı. Marx, bürodaki masasını ancak bir işçi toplantısına katılmak veya bir konuşma yapmak için terk ediyor ve gecenin geç bir saatinde, ertesi günkü sayıyı incelemek ve gelen bilgileri gözden geçirmek amacıyla tekrar gazeteye dönüyordu. İradesini son raddesine kadar kullanarak büyük yorgunluğunu yeniyordu. Saçlarında aklar belirmişti, esmer yüzü biraz daha sertleşmişti. Oysa iş, günden güne çoğalıyordu. Geniş katılımlı bir toplantıda Marx, Köln Halk Komitesi'ne seçildi. Bu halk komitesi, devrimin kazanımlarını korumayı amaçlıyordu. Bütün bu süre içinde yargıçlar da Marx'ın peşini bırakmadı. Polisin sataşmaları gittikçe yüzsüzleşmekteydi. Gazeteyi ve başyazarını, ayaklanmaya teşvik, polise ve memura hakaret, Kraliyet iktidarını yıkmaya teşebbüsle suçluyorlardı. Bir seferinde Marx adliye binasından çıktığında kendisini heyecanlı bir kalabalık karşıladı. Halk, gerekirse liderini savunacaktı. *** Sırtındaki yolcu elbisesi ve sağlam çizmeleriyle, elinde baston taşıyan Engels dağ patikalarından geçerek fazla yorgunluk hissetmeden Fransa-İsviçre sınırına ulaştı. Alpler'in zirvesinde, kar, gökkuşağının bütün renklerini saçarak parlıyordu. Buzullardan soğuk bir rüzgâr esiyordu. Havada kurumuş otların ve geç açan çiçeklerin kokusu vardı. Çevredeki dağlar geometrik şekilleri andırmaktaydı. Alp ovalarında, çobanlar kilden okarinalarıyla hüzünlü melodiler çalarken yaz boyu semizleşmiş olan ineklerin boyunlarına takılı çıngıraklar onlara eşlik ediyordu. Kâh yükselen, kâh hızla aşağıdaki boğazlara inen yamuk yumuk yolların kenarlarında nadiren meyhanelere rastlamak mümkündü. Yolcular, genellikle peynir, ekmek ve bir matara suyla yetiniyordu. Friedrich, doğayı hem seviyor hem de onu herkesten daha iyi görmeyi ve dinlemeyi biliyordu. Bazen yolun kıyısına oturup otların arasındaki minik hayvanların hareketini uzun süre izliyordu. Sıradan bir sinek ya da bir domuzlan böceği dikkatini çekiyor kimi zaman da tanımadığı bir çiçeği ya da bitkiyi koparıp yürürken bir bilim adamı sabrı ve merakıyla elindekini inceliyordu. Çevresindeki doğaya karşı umursamaz davranmak elinden gelmiyordu. Aylarca süren gerginlik, uykusuzluk ve kalabalık arasında bulunmaktan sonra dağların sessizliği ve erken gelen sonbaharın kokusu başlangıçta onu nedense rahatsız etmişti. Ama Engels'in sinirleri giderek gevşedi. Hava erkenden kararırken ateş böceklerinin şarkı söylemesi, başının üstündeki yıldızların göz kırpması, güneşin sivri zirvelerin arasından yuvarlanarak yavaşça doğuşu gücünü tazelemişti. Böyle bir zamanda Alp yollarında gezinmek ne saçmalık, ne aptallık. diye düşünüyordu bazan. Ben tıpkı gemiden atılanlar gibiyim. Böyle giderse galiba yakında cezaevinde yatmanın böyle ‘topal bir özgürlük'ten daha iyi bir şey olduğu fikrine varacağım. Engels, çok yakında yine işinin başına, mücadeleye döneceğini düşünerek rahatlıyordu. İsviçre, Friedrich'e dayanılmaz geldi. Çok yakın bir geçmişte yaşanan fırtınalı günlerden sonra ülke, kendilerini yağmurun altındaki kurbağalar kadar muhteşem hisseden tok ve rahat burjuvaların yaşadığı sakin bir bataklığa dönüşmüştü. Kalvinizm –dinler arasında en ikiyüzlüsü– esnafın beynini demirden bir örümcek ağı gibi sarmıştı. Sükûnetten hoşlanan bu tabaka, halkın herhangi bir hakkını savunmaktansa devrimin celladı olmayı tercih etmekteydi. Tertemiz, pırıl pırıl Cenevre'nin kenar sokaklarında dolaşırken ve berrak dalgalarını yavaş yavaş kımıldatan Leman gölünü seyrederken, Engels'i sürgünde olmak boğuyordu. Bütün bölgeyi, saat ve çikolata fabrikalarıyla mandıra sahiplerinin yönettiği, dağlarla çevrili bu ülkenin kayıtsızlığı, Engels'i gittikçe daha çok rahatsız etmeye başladı. Kısa bir süre sonra Tanrı korkusunun kol gezdiği mutlu Lozan'dan ve güzel manzaraları ile ünlü ‘İsviçre'nin Atinası' dedikleri Bern'den tüm kalbiyle nefret etti. Ama yine de Engels, zamanını boşa harcamıyordu. Devrimci işçileri buldu ve onlarla yakın ilişkiye geçti. Lozan'da burjuvaları zekice eleştirdiği alaycı konuşmalarıyla emekçilerin güvenini, saygısını kazandı. Lozan ‘İşçi Birliği' tarafından Bern'deki işçi kongresine temsilci seçildi. Birliğin belgelerinde, yirmi sekiz yaşındaki devrimciden Proletarya savunucusu diye söz edildi. davasının eski İsviçre'deki zorunlu ikameti sırasında Engels ‘Yeni Ren Gazetesi' ile de irtibatını kesmedi, Marx'a yazılar ve haberler gönderdi. Ancak 1849 yılı ocak ayı ortalarına doğru, Ren Prusyasında durum biraz değiştiğinde ve tutuklanma tehlikesi ortadan kalktığında yine Köln'e, dostlarının, yoldaşlarının arasına döndü. Döndüğünde, her zamanki gibi ‘Yeni Ren Gazetesi'nin yazarları Marx'ın masasının etrafına toplandı. Engels çok heyecanlı ve mutluydu kendisi için çok değerli olan bu insanların yüzlerine dikkatle baktı. Sanki onlarca yıl geçmişti. Bu son birkaç ayda dünyada öyle çok şey değişmişti ki. Paris'te, cumhuriyete başkan olarak Louis Napolyon Bonaparte seçilmişti. O ve çevresinde bulunanlar imparatorluğa giden yolu ivecenlikle temizlemekle meşguldü. Viyana ve Berlin de, karşıdevrimin kıskacına girmişti. Kızıl bayrağın gururla dalgalandığı son kale Köln'dü, ama bu özgürlük tutkunu kentin de kuşatılma tehlikesi vardı. Marx'ın güçlü alnında, Engels'in daha önce görmediği yara izi gibi birkaç yeni kırışık daha oluşmuştu göz akları maviye çalan siyah gözleri daha parlak ve deliciydi sanki. Weerth zayıflayıp sertleşmiş ve küçük, sımsıkı dudaklarının ifadesi değişmiş gibi geliyordu Engels'e. Wilhelm Wolff'un her zaman biraz hüzünlü olan yüzü ise katılaşmıştı. Görünüşte biraz yorgun olmalarına karşın yılmaz Freiligrath, Dronke ve Ferdinand Wolff daha da hareketli ve heyecanlıydılar. ‘Yeni Ren Gazetesi'nin yazarlarında ne çekingenlik ne de yılgınlık vardı. Aksine, yaklaştığını sezdikleri çatışmalar onları canlandırıyor ve sözlerine, hareketlerine çeviklik kazandırıyordu. Dronke, Engels'e büroda sekiz tüfek ve birkaç yüz kurşunun bulunduğunu söyledi. Bizim karargahımız savaşmaya hazır, diye şakalaştı üstelik. Matbaa ve redaksiyon işçilerini mi kastediyorsun, diye sordu Engels. Tabii, ama komutanımız yoktu. Şimdi sen geldin ve her şey mükemmel oldu. Kumandanımız olacaksın. Şubatta Marx ve Engels, mahkemeye çıktılar. Hükümete hakaret etmekle suçlanıyorlardı. Ama suçlananlar sırayla parmaklığa yaklaşıp konuşmaya başladıklarında yargıç öylesine zavallı göründü ki, Marx ve Engels'in her lafı, kendilerini insan azmanı gören mahkeme heyetini birer cüceye dönüştürdü. Suçlayıcılar sanık durumuna düştü. Mahkeme, Marx ve Engels'i suçsuz buldu. İki ay sonra ‘İşçi Birliği' ve yöneticileri, küçük burjuva demokratlarıyla olan ilişkilerini kestiler. Yakın zamana dek müttefik olan bu demokratların kararsızlıkları ve ihaneti, çatışma günlerinde son derece tehlikeli olacaktı. Köln'de sıkıyönetim uygulamasının başlatılması için Berlin'den emir geldiğinde, böyle bir durumda isyan tehlikesinin doğacağını bilen kale komutanı emre uymaya cesaret edemedi. O zaman, Marx'ı, Köln'den sürüp ondan kurtulmanın olanaklarını arayan emniyet kurumunda karmaşık, kulis arkası entrikalar çevrilmeye başlandı. Emniyet müdürü, Berlin'den, içişleri bakanından yardım istedi. ‘Yeni Ren Gazetesi'nin başyazarına karşı baskıcı önlemler alındığı takdirde özgürlüksever şehrin tüm devrimcilerinin tehlikeli bir isyana başvurabileceklerini bildirdi. Bakan da bu konuda tek başına harekete geçmeye cesaret edemedi ve resmi olarak, Ren bölgesinin yöneticisinden tavsiye istedi. İçişleri Bakanlığı'nda yaklaşık iki ay, polis raporlarına göre, tüm düzenin temellerini yıkan, halkı mevcut devlet kurumlarını sarsmaya kışkırtan, Kralın kutsal bulduğu her şeyle alay edip duran gazeteden ve Marx'tan nasıl kurtulunabileceği tartışıldı. Bu arada gazetenin tirajı, günden güne artıyordu. 10 Mayıs'ta Karl Marx şehir dışına çıktı ve devrimci fikirlerinden dolayı sıkı takibe alınan asteğmen Henze ile, büyük bir komünist yayıncılığın prensiplerini ve nasıl oluşturulacağını görüştü. Ertesi gün Köln'e döndüğünde, Almanya'nın sınırlarını terk etmesi için emir aldı. Böylece ‘Yeni Ren Gazetesi'nin kaderi de belirlenmiş oldu. 19 Mayıs'ta, gazetenin kırmızı mürekkep ile basılmış, meşale gibi ışıldayan son sayısı çıktı. Gazetenin kan kırmızısı başlığının altında Freiligrath'ın şiiri yayınlandı Yeni Ren Gazetesi'nin veda sözü Çıkmadı karşıma açık bir çatışmada düşman, öldürdüler beni aşağılık hayvanlar, yıktı beni sürüngen alçaklığı, kuduzluğu iğrenç batı barbarlarının. Parladı derin karanlıkta düşman bıçağı, Pusu kurdu okları, bu yüzden yatıyorum genç ve güçlü – göğsünden vurulmuş isyancı. Sert bakışımda acı bir alayla, parlak bir kılıçla elimde- Ayaklanma diye bağırdım ölmeden önce. Böyle düştüm onurla mücadelede. Yırtık elbiseli yoksul bir adam üzerine eğildi vücudumun. O, üzerine toprak attı tabutumun çalışmaktan nasırlaşmış eliyle. Akçaağaç dalları ve mayıs çiçeklerinden koydu başıma mütevazı bir çelenk. Karısı ağır çalışma sonrasında, gece çelenk örmüş alnıma. Bağışla, mücadele ile sarsılan ey toprak, bağışlayın, korkusuz dostlar, ve sen de ey ova, dinmez silahlar altında, çınlayan kılıçların sesi altında, Bağışlayın, ama bilin ki, karanlık mezar saramadı alev alev yanan ruhumu. Saati geldiğinde, silahla yine döneceğim çatışmaya sizin yanınıza. Yıkıldığında son taht, halk acımasızca tiranı yargılayacağı zaman kendi kanunuyla, döneceğim yine aranıza. Sözle, kılıçla Tuna'nın, Ren'in her yerinde ayaklanan halk ile yürüyecek ileri Mücadelede yiten isyancı. Freiligrath'ın bu heyecanlı, geleceği sezen mısralarının ardından gazete yazarları Köln işçilerine sesleniyordu Ayrılırken, sizleri Köln'de her tür provokatif girişimden uzak durmanız yönünde uyarıyoruz. Köln'de sıkıyönetim ilanı durumunda acımasızca bir yenilgiye uğramanız muhtemeldir. Elberfeld örneğinde, burjuvazinin işçileri ateşe gönderip sonra da onlara nasıl alçakça ihanet ettiğini gördünüz. Köln'de olası bir sıkıyönetim, bütün Ren bölgesini çöküntüye uğratır ve bu sıkıyönetim, bizler tarafından yapılacak herhangi bir ayaklanma girişimini meşru gerekçe yapar. Sizin sakin kalmanız Prusyalıları çaresizliğe düşürecektir. ‘Yeni Ren Gazetesi' redaktörleri size veda ederken, gösterdiğiniz ilgi için teşekkür ederler. Onların son sözü her zaman ve her yerde, işçi sınıfının kurtuluşu olacaktır. ‘Yeni Ren Gazetesi' yazarları. Savaş gemisini en son terk eden Karl Marx oldu. Cebinde metelik yoktu. Jenny, geriye kalan tek değerli eşyasını –Westphalen'lerin armasını taşıyan gümüşleri– sattı. Sağladıkları parayla yola çıkabilirlerdi artık. Geleceğin ne getireceği belirsiz olduğu için Jenny, çocuklar ve Lenchen, Trier'e gittiler. Yaşlı Barones Westphalen, kızının ve torunlarının gelişine her zaman çok seviniyordu. Karl ve Friedrich, Baden yoluna düşmüşlerdi. *** ... Harekete geçmek için yanıp tutuşan Bakunin'in ateşli kafasındaki planlar sürekli değişiyor, bir uçtan diğerine savruluyordu. Bohem devriminin başına geçmek üzere geldiği Prag'da ahbapları vardı. Ama tasarlayıp örgütlemeye başladığı gizli komiteye Gustav ve Adolf Straka adındaki iki Çek'in dışında kimse katılmamıştı. Bakunin, etkileyici ve abartılı duygusal konuşmaları ile, raslantı sonucu Leipzig'de karşılaştığı, bu çabuk güvenen iki ilâhiyat fakültesi öğrencisinde olağanüstü güzel izlenimler bırakmıştı. Her ikisi de onu liderleri olarak kabul edip söylediği her şeye uymayı taahhüt etmişlerdi. Bakunin'in kafasındaki kargaşa artıyor, çelişki had safhaya ulaşıyordu. Başlangıçta Rus Çarı I. Nikolay'a karşı kin dolu bir ‘Slav'lara Çağrı' metni ile patladı, ardından Prusya ve Avusturya'nın, birçok Slav halkını sömürdüğünü saptayarak Rus tiranına bir mektup yazdı ve onu, Slav halklarının başına geçmeye davet etti. Mektubunda, ortak bir Slav bayrağını yükseltmesi için Rus Çarı'nı ikna etmeye çalışarak şöyle yazıyordu Eğer siz, efendim, bunu yapar ve Avusturya ve Prusya topraklarında yaşayan, Slav dillerini konuşan herkesi birleştirirseniz, onlar da Rus kartalının geniş kanatlarının altına tutkuyla koşarak bütün Batı Avrupa'ya öfkeyle saldıracaklardır. Böylece Bakunin, panslavizm ile bütün ırkların, halkların kardeşliği fikri arasında kararsız kalıyor, her tür teoriyi reddediyor, her şeyin yıkılmasını, tüm kuralların kaldırılmasını hayal ediyor ve birden iktidar hırsını, güçlü bir kişilikle temsil eden diktatörlük özlemlerinin peşine düşüyordu. Bakunin yalnız ve zavallıydı. Tek başına kaldığını ve tamamen güçsüz olduğunu fark etmesi onun aşırı uçlara savrulmasına neden oluyordu. Daha sonra yırtmak üzere yine Çar'a yazdığı mektuplar birer günah çıkarma belgesine benziyordu çok uzun ve anlamsızdı. Ama içten ve ateşli bir dille yazdığı bu mektuplar her zamanki ruhsal düzensizliğini, kafasındaki sayısız çelişkileri de yansıtıyordu. Sonunda çabuk alevlenen karmaşık kişiliği onu, Mayıs Ayaklanması sırasında Dresden barikatlarına götürdü. İsyancılar, bu cesur, soğukkanlı ve gözünü budaktan sakınmayan adamı, en ağır ve umutsuz çatışmaların yaşandığı ayaklanmanın lideri olarak tanıdı. Tehlike ve ölüm karşısında gösterdiği umursamazlık, yoldaşlarına gösterdiği özen, ona nihayet devrimcilerin sevgisini, saygısını, minnetarlığını kazandırmıştı. Aslan yelesi gibi dağınık saçları, barikatların üzerinde yükselen güçlü vücudu, çınlayan sesi ve cüreti, isyancılara cesaret veriyordu. Ayaklanmanın ve Geçici Hükümet'in tüm resmi liderleri ihanet ederek kaçarken, Bakunin tek başına ve son ana kadar barikatları yönetti. Burada kalmasının nedeni başarıya inanması değildi. Bir avuç cesur işçi, tarihin genel gidişini değiştiremez başarısızlığa mahkum bir devrimi de doğal olarak Bakunin kurtaramazdı. Ama sonuna dek savaştı uyumuyor, yemiyor, içmiyor hatta artık uzun yıllardır yapmadığı bir şeyi yaparak sigara içmiyordu. Yenilginin kaçınılmaz olduğu anlaşıldığında, Bakunin, geride sağ kalmayı başaran isyancılara düşmanın eline geçmemek için Belediye Sarayı ile birlikte havaya uçmayı önerdi. Buna yetecek miktarda barutu ayırmıştı. Ama Geçici Hükümet üyeleri bu öneriyi reddetti. Bunun üzerine Bakunin, barikatların en yiğit savunucularını toplayarak, alev alev yanan Dresden'in dışına çıkardı. İsyancılar kolu, Freiberg'e yöneldi Bakunin bu kolu Bohemya'ya götürecekti. Burada uzun süredir bir ayaklanma başlatma hayalinden vazgeçmemişti. Ama yoldaşları son derece yorgun, bitkin ve yenilmiş olmaktan son derece üzgündüler yeterince silâhları yoktu. Hemnitz'de yardım yerine ihanet gördüler. Gerici bürgerler isyancıları son derece düşmanca karşıladı. Gece yataklarında kıskıvrak yakalayarak Prusya yetkililerine teslim ettiler. Duyduğu vicdan azabından kıvranan Bakunin, eline, defalarca kaçma fırsatı geçtiği halde orada kalıp kaderini beklemeye başladı. Hemen kurşuna dizileceğini tahmin ediyordu, çünkü en büyük korkusu Rus yetkililerine teslim edilmekti. Ama Prusya Askeri Komutanlığı onu eski Königstein Kalesi'ne gönderdi. Bundan kısa bir süre sonra da, önce Prusya Askeri Mahkemesi'nde ve sonra da Avusturya Askeri Mahkemesi'nde olmak üzere iki kez yargılandı ve ölüm cezasına çarptırıldı. Mahkeme kararında şöyle deniyordu Rusya'nın Tvernska bölgesine bağlı Torkijk'da 1814 yılında doğan Yunan kilisesine mensup bekar Mihail Bakunin'in, 10 Mayıs 1849'ta Prag ve çevresinde ilân edilen sıkıyönetim gereğince oluşturulan askeri mahkemece yapılan kovuşturma sonucunda, kanunen doğruluğu kanıtlanmış olaylar ile hiçbir şüpheye yer bırakmayan kendi beyanından hareketle, Avusturya İmparatorluğu'na karşı vatan hainliği suçu kesin görülmüş ve bu suçtan dolayı asılarak öldürülmesine karar verilmiştir. Ancak daha sonra, Bakunin'in korktuğu başına geldi onu Rus Çarına teslim ettiler. Bu arada Liza, endişe dolu zor günler geçiriyordu. Çaresizlik ile umut arasında salındığı günlerdi bunlar. İlk önce ona, Dresdenli ayaklanmacıların başarısızlığa uğradığı haberi ulaştı daha sonra da, Mihail'in öldüğünü duydu. Bu beklenmedik acıyla sarsılan kız, ölümü her zaman benzettiği sisin dışında, etrafındaki hiçbir şeyi görmez oldu. Her şeyini anlattığı Fritz Schleig, Bakunin'in ölümüyle ilgili söylentilerin doğru olmadığı, onun Hemnitz'de tutuklanıp ölüm cezasına çarptırıldığı haberini getirdi. Saksonya Kralı, ölüm cezasını ömür boyu hapse çevirerek Bakunin'i hemen Prag'daki Avusturya İmparatorluk Mahkemesi'ne teslim etmiş burada da Bohemya'daki devlet karşıtı faaliyet yürütmekle suçlanarak yeniden ölüm cezasına çarptırılmıştı. Ona yardım edin, diye yalvarıyordu Liza, Schleig'a. Hayatımın sonuna dek size sadakatle hizmet ederek borcumu ödeyeceğim. O kadar güçlü biri olarak görüldüğüne sevinen Schleig, Bakunin'in yanına gidebilmesi için Liza'ya, para sağlayacağına dair söz verdi. Ama hiç kimsenin bir mahkuma yardım edecek kadar güçlü olmadığı konusunda kızı uyardı. Bakın fraulein, dedi, Liza'nın zaten çalışarak hak ettiği parayı sayarken. Sizin hemşehriniz tehlikeli bir suçlu. Bizzat Rus çarının bu işe karıştığı söylentisi dolaşıyor. Bu da onun kaderini ancak şöyle değiştirebilir Prag'da asılmak yerine kendi ülkesinde darağacında sallanır. Liza'nın nasıl sararıp solduğunu gören Schleig, öğüt vermeye başladı Biliyorum ki, Avusturya anayasasının cinai suçlar kanununa göre, eğer bir yabancı, yabancı bir ülkede, temel kanunlara, devlet banknotlarına ya da o devletin para sistemine karşı bir suç işlemiş ise, o ülkenin vatandaşları ile eşit şartlarda, aynı kanunlarla yargılanacaktır. Dolayısıyla bay Bakunin yine yargılanacaktır ama bu sefer Avusturyalılar tarafından. Siz gurur duymalısınız, çünkü herkes birkaç ülkede birden idam cezasına çarptırılma şerefine nail olamıyor. Eğer açıkça söylemek gerekirse, ben koleradan ölmeyi tercih ederim ama tabii ki, bu bir zevk meselesi. Tarihin bize öğrettiğine göre, tahtları sallamaya çalışan herkesi darağacı ya da zincir bekliyor. Königstein, Taunus'un en güzel kasabasıydı. Kasabanın yamaçları huzur veren sakin ve yeşil ormanlarla çevriliydi ama Liza, etrafındaki her şeye nefretle bakıyordu. Ufuk çizgisinde, sivri bir kayayı andıran gri bir kale yükselmekteydi. Cezaevi, duvarlarına tırmanan sarmaşık ve otlardan dolayı ıssız bir ortaçağ şatosuna benziyordu. Bu hayali sadece Gotik duvarların ardındaki, dışarıdan görünmeyen gardiyanların bağırışları, bekçi fenerlerinin titrek ışıkları yıkıyordu. Liza, kalenin bulunduğu tepenin eteklerinde dolanıp durdu. O, Bakunin'in karısı, kardeşi ve dostuydu ama onunla resmi olarak hiçbir bağı olmadığından tamamen yabancı biriydi. Alt çenesi üçgen şeklinde olan ve balık gözlü sıska bir subay, onun karışık monologunu uzun süre dinledi. Görüşme veya mektup ve para iletilmesi kesinlikle söz konusu olamazdı. Liza, Bakunin'in kaderinin belirlendiğini anladı. Hapishanenin çevresinde bir uyurgezer gibi dolanmaya devam ederken Mişel'i oradan nasıl kaçıracağını, gardiyanı, hakimleri nasıl satın alacağını tasarlıyordu. Bütün bunlar bir hastanın hezeyanıydı. Parası ve arkası olmadığı için kendini tamamen güçsüz hissediyordu. Bu korkunç duvarları düşünceyle, sözleriyle ve duygularıyla delip umudunu, aşkını, sadakatini mahkuma nasıl ulaştırabilirdi. Bakunin ve Liza'nın birbirinden taş yığınıyla ayrılmış yalnızlıkları, evrendeki iki yıldızın arasındaki uçurum kadar aşılmazdı. Hapishane hücresinin duvarına demir zincirlerle bağlı Bakunin gibi her tür umudunu kaybederek bitkin düşen Liza mahkeme kararını bekliyordu. Bu arada, Petersburg'da çıkan ‘Rus Özgürlüğü'nün bir sayısı eline geçti okudukları tüyler ürperticiydi. Bütün Batı Avrupa'da isyanlar, karışıklıklar yaratan, diye yazılmıştı gazetede, ve düzeni ve halkların refahını yok etmekle tehdit eden yıkıcı öğretiler ne yazık ki, belirli ölçülerde ülkemizde de etkili oldu. Ama Rusya'da –kutsal inancın, monarka duyulan sevginin, tahta olan sadakatin, halkın doğal özelliklerine dayandığı ve şimdiye dek herkesin kalbinde sarsılmaz bir şekilde korunduğu ülkede– çoğu genç ve ahlaksız, üstelik tamamen yeteneksiz bir avuç insan, dinin, kanunun ve mülkiyetin en kutsal haklarını ezme olanağı bulduklarına sevinmişlerdir. Hükümet, bu kötü niyetli adamların faaliyetini dikkatle izleyip hemen ortaya çıkarmasaydı tehlikeli bir durum doğabilirdi. Yapılan araştırma sonucunda anlaşılmıştır ki, Dışişleri Bakanlığında çalışan danışman Butaşeviç-Petraşevski, ülkeyi yönetimden yoksun bırakmak amacıyla bizim devlet sistemimizi yıkmayı düşünmüştür. Kötü niyetlerini yaymak amacıyla, çeşitli kesimlere mensup gençlerle evinde toplantılar yapmıştır. Petraşevski'nin, ziyaretçilerini tahrik etmek için kullandığı silahlar İmparator efendimizin kutsal kişiliğine karşı imansız, cüretkâr konuşmalar yapmak, hükümetin faaliyetlerini çirkin şekilde çarpıtmak ve devlet adamlarına hakaret etmektir. Toplantı düzenlemenin dışında, 1848 yılının sonunda, Moskova alayı mülazımı (poruçık) Mombeli, Egersk alayının karargah yüzbaşısı İkinci Lvov ve sivil toprak ağası Speşnev ile birlikte gizli bir komite oluşturmaya koyulmuştur. Bunlardan Mombeli, ‘Gizli Birlik' ya da ‘Değişimci görüşlere sahip insanlar için kardeşlik ve dayanışma' adı altında gizli bir komitenin kurulmasını önermiş Lvov, komitenin yapısını belirlemiş, Speşnev ise, devlete karşı ortak bir ayaklanmanın planını çıkarmıştır. Petraşevski'nin iki suç ortağının evinde de danışman Kaşkin ve ilahiyat kolejinde din görevlisi Durov ile belirli günlerde, aynı ölçüde tehlikeli toplantıların yapılması kararlaştırılmıştır. Bu dava ile ilgisi olan herkesin yakalanması için imparator hazretleri, özel, gizli bir soruşturma komisyonu kurmayı uygun bulmuştur. Beş ay süren özenli araştırmalar sonucunda komisyonun, majestelerine sunduğu raporda gösterilen, suç teşkil eden komplolara raslantı sonucu ya da başkalarına kanarak düşüncesizlikten dolayı katılan tüm kişiler, imparator hazretlerinin yüksek emriyle daha sonra yapılacak olan bütün kanuni takiplerden muaf tutulmuşlardır. Daha sonra, kesin bir adli soruşturmaya tabi tutulacak olan 23 kişi belirlenmiştir ve bunlar, yüksek emrin belirttiği gibi, general yardımcısı Perovski'nin başkanlığında kurulan özel askeri mahkeme komisyonu tarafından cinayet yasasına göre yargılanacaklardır. Yardımcı general, askeri mahkeme komisyonunun gerçekleştirdiği davadan sonra, 21 sanığın hepsinin az ya da çok suçlu bulunduğunu açıklamıştır. Bunlar vatanın mevcut kanunlarını ve devlet düzenini yıkma girişiminde bulunmaktan dolayı suçludurlar bu nedenle kurşuna dizilerek idamlarına karar verilmiştir. Diğer iki kişiden üsteğmen Çernosvitov hukuki delillerin yetersiz olmasına rağmen hakkında ciddi kuşkular uyandırarak zan altında kaldığından imparatorluğun merkezinden en uzak bölgelerinden birine sürülmüş saygın vatandaş Katenin'in oğlu ise akli dengesini yitirdiğinden şimdilik cezaya çarptırılmamıştır ama iyileştikten hemen sonra yine askeri mahkemeye çıkarılacaktır. Majesteleri, sadık hizmetkarı komisyonun raporunu okuyunca cezayı belirli ölçüde hafifletebilecek koşullara dikkat edilmesi lütfunda bulunarak şunu emretmiştir Ölüm cezasını içeren mahkeme kararı, askerlerin önünde sanıklara okunduktan ve idam cezası öncesinde uygulanan bütün kurallar yerine getirildikten sonra, imparator efendimizin, suçluların hayatlarını bağışlayarak onları ölüm cezası yerine başka çeşitli cezalara çarptırdığı ilan edilsin. Bir daha idam cezasına çarptırılan ve daha sonra da Rus çarına teslim edilen Bakunin'in davasının ikinci celsesini bekleyen Liza, Petersburg'a gitti. Muhteşem siyah saçlarına aklar düşmüş ve genç kadının sert bakışlı kara gözleri trajik bir şekilde açılmıştı ve dudakları sinirden titriyordu. Jenny çocukluğunu düşünürken, büyük dalların köklerine doğru eğilmesi gibi o da sanki geçmişine eğilir gibi oluyordu. Karl'ın ve kendisinin doğduğu küçük Trier'deki her şey, hava bile bir anlam taşıyor, geçmişi hatırlatıyordu. Marx ile ülke ülke dolaştığı yıllar boyunca Trier çok az değişmişti. Merkezdeki meydanda bulunan, bir aziz figürüyle süslü fıskiye şırıldıyor heykelin kaidesinin kenarlarındaki aslan kafaları tembel tembel su tükürüyordu. Westphalen'lerin bir zamanlar oturduğu, aydınlık akşamlarında Jenny ve Karl'ın konuşmaya doyamadıkları Roma yakınlarındaki çınar da duruyordu. sokağının Brückengasse'deki 664 numaralı ev de değişmemişti. Dış görünüşü itibarıyla kasabadaki yüzlerce evden hiçbir farkı yoktu. yüzyılda inşa edildiğini gösteren rakamlardı. Birkaç nesile hizmet ettikten sonra yok olup gidecek, belki yerine yeni ve daha modern bir bina dikilecek olan bu bina, 1818 yılının kışında avukat Marx tarafından kiralanmış 5 Mayıs 1818'de de Bayan Henriette Marx, Karl Heinrich adını koyduğu üçüncü oğlunu dünyaya getirmişti. Jenny, kocasının üzerinde doğduğu, güzel döşemeli, akçaağaç karyolasını çok iyi tanıyordu. Gençlik yıllarında Karl'ın kızkardeşi Sophie ile sıklıkla bu karyolaya otururlar elişi veya resim yapar ya da okunan bir kitabı dinlerlerdi. Marx'ların evindeki her köşenin Jenny için ayrı bir anlamı vardı. Her zaman pek çok çiçeğin bulunduğu, evin yanındaki bahçeyle Sophie ilgilenirdi. Yaz boyunca, leylak, gül, lale ve Lâtin çiçekleriyle muhabbet çiçeklerinin kokusu yayılırdı. Evin asıl binasını küçük bir yapıyla birleştiren, iki tarafından, pembe, yeşil renklerle boyanmış işlemeli balkonların uzandığı düzgün, minik avlu oldukça özgündü ve Cezayir ya da Fas mimarisini andırıyordu. Girişteki ilk kapı, Heinrich Marx'ın basık tavanlı, geniş çalışma odasına açılıyordu. Karl çocukluğunda, babasıyla içten sohbetler ederek bu odada pek çok mutlu akşam geçirmişti. Oğul, okumak için Bonn'a daha sonra da Berlin'e gidince baba buradaki büyük masanın üzerinde ona, öğütlerle dolu uzun mektuplar yazmış, kaygılarını, tasalarını ve umutlarını paylaşmıştı. Oğlum, umarım senin isminin bütün dünyada duyulduğu ve şana kavuştuğun günü görebilirim. Heinrich Marx, Jenny'nin sevgisini herkesten daha çok kazanmayı başardı. Jenny ondan hiçbir şeyini saklamıyordu. Karl ve Jenny ihtiyar dostları Heinrich Marx'ın ölümüne bu çalışma odasında ağlamışlardı. Jenny, Karl'a duyduğu büyük aşkın doğduğu evden ağır ağır uzaklaştı. Kasaba sakinleri Jenny Marx'ı içtenlikle gülümseyerek selamlıyorlardı. Çocukken tanıdıkları, o buralarda yokken anne ya da baba olmuşlar, bir zamanlar kibarca reverans yaptığı annesinin arkadaşları ise yaşlanmışlardı. Jenny, doğduğu bu kentte amaçsızca dolaşmayı seviyordu. Hemen her zaman, Karl ve Edgar'ın okuduğu, Friedrich Wilhelm Lisesinin taş avlusunda duruyor ve Prusya askeri karargahına benzeyen, olgunlaşmamış domates rengindeki, sarmaşıklarla kaplı binayı seyrediyordu. Duvarlarının yanında yaprakları tozlanmış, neredeyse hiç gölge vermeyen birkaç ağaç vardı. Jenny, tepenin altındaki mezarlığı da ziyaret ediyordu. Orada çok sevdiği iki insanın mezarı vardı. Yaşama sevinci ile dolu, insanlara karşı iyi niyetli, bilgiye daima açık ve biraz da alaycı babası Ludwig von Westphalen'i hatırlıyordu. Mütevazı bir mezar taşının altında da Karl'ın babası yatıyordu. Jenny onu kendi babası gibi sevmişti. Karl da karısının babasına karşı bir oğul gibi sadık ve saygılıydı. Her iki ihtiyar da, Fransızların saldırısını, Napolyon'un yükselişini ve düşüşünü, büyük Fransız devriminden sonra Avrupa'da başlayan fırtınalı yılları görmüşlerdi. İyi eğitimli ve gerçek birer insansever olduklarından, Karl ve Jenny'ye kendi yaşam deneyimlerini aktararak küçük Trier'i aşabilmeleri için onların düşüncelerini, ruhlarını yükseltmişlerdi. Marx'ın dehasını ilk olarak bu iki insan takdir etti. Bunları düşünen Jenny, isimlerin ve tarihlerin altın harflerle, rakamlarla yazıldığı taşlara eğiliyordu. *** Marx ve Engels, oraya vardıklarında Baden'in merkezi Manheim'de ayaklanma hazırlıkları sürüyordu. Ayaklanmanın liderleriyle görüştüklerinde Engels'in hazırladığı askeri planının kabul edilmesi için ısrar ettiler. Her şeyden önce, diyordu Engels, kalelerde ve garnizon kentlerinde ayrı kargaşaların çıkmasına izin verilmemeli. Bu sadece anlamsız bir güç kaybına neden olur. Ama hükümet askerlerinin ilerlemesini engelleyebilecek küçük kasabalarda, fabrika bölgelerinde ve kırsal kesimlerde vurkaç harekâtları gerçekleştirmek kesinlikle şarttır. Tüm serbest kuvvetleri ise, iyi korunan bir alanda toplayıp devrim ordusunun çekirdeğini oluşturmak gerekir. Ayaklanmanın Badenli liderleri ne yeterince cesarete ne de sezgi gücüne sahiplerdi. Bu denli cüretkar bir planı görünce dehşete kapılıp Marx ve Engels'in öğütlerini reddettiler. Ve böylece ayaklanma kısa sürede başarısızlığa uğradı. Marx ve Engels de, Baden'den Kaiserslautern'e geçtiler. Orada, Pfalz Geçici Hükümeti üyeleri ile görüştüler. Sınanmış bir Kölnlü yoldaşın, Kömünist d'Ester'in yardımıyla, Marx, Paris'e, işçileri ve küçük burjuvaları birleştiren sosyal demokrat partinin, kendilerine yakıştırdıkları adla ‘Dağlılar'ın, yanına gitmek için Demokratik Merkez Komite'den belge aldı. Partinin, 1793 olaylarından esinlenerek kendine uygun gördüğü isim –Dağlılar (Montagnards)- Üçüncü Cumhuriyet'in yöneticilerini deliye çeviriyordu. Cumhuriyetin başında Fransa Başkanı LouisNapolyon Bonaparte ve Haziran ayaklanmasını acımasızca bastıran General Cavaignac vardı. Fransa'nın yolunu tutan Marx ve Engels, Hessen Prensliğinden geçerken isyancı oldukları gerekçesiyle tutuklandılar. Bu ortamda her şey olabilirdi Almanya'da başarısızlığa uğrayan devrimden sonraki kargaşa ortamında askeri mahkemenin önüne çıkarılıp kurşuna dizilmek de, tesadüfen serbest bırakılmak da aynı derecede olasıydı. Marx ve Engels Darmstadt'tan Frankfurt'a götürüldüler ve nasıl bir anda tehlikeli bir suçlu görülüp tutuklandılarsa aynı şekilde birden salıverildiler. Karl, Almanya'nın mevcut koşullarında yeni bir devrimci hareketin canlanmayacağını gördüğü için doğrudan Paris'e geçti. Engels ise geri çekilen isyancılara yardım etmek amacıyla Kaizerslautern'e döndü. Tahminleri tamamen doğrulandı –en kararlı komünistler aynı zamanda en kararlı askerler olmuştu. Kendisi de böyle bir insan olan Engels, komutanlığını Prusya emekli teğmeni Willich'in yaptığı gönüllü müfrezeye katıldı. Bu müfreze, Prusya kalesi Landau'yu başarıyla kuşattı. Eğer ayaklanmacıların topları olsaydı bu kale kolaylıkla zaptedilebilecekti. Engels kendine özgü bir enerji ve iradeyle katıldığı çatışma sırasında ayaklanmanın Kaiserslautern'deki idare merkezine dilekçe üstüne dilekçe yazarak Wilich için obüs topları istiyordu. Ama Baden'deki geçici hükümetin yöneticileri Engels'in eleştirilerinden hoşlanmadılar ve Engels, sınır yakınlarında bir Pfalz kasabasında tutuklandı. Elleri bağlı ve yaya olarak Kaiserslautern'e götürüldü ve orada bir hapishaneye tıkıldı. Bunu öğrenen gönüllü müfrezelerdeki Ren işçileri ve askerler, Engels serbest bırakılmazsa mevzilerini terkedeceklerini bildirdiler. İsyancı birliklerin protestosu ve kızgınlığı öylesine tehlikeli bir boyuta ulaştı ki, geçici hükümetin emriyle sadece yirmi dört saat sonra Engels serbest bırakıldı ve kendisinden binlerce kez özür dilendi. Kısa bir süre sonra karşı devrimci Prusya askerlerinin taşraya doğru ilerlediği haberi geldi. Friedrich yine silaha sarıldı Pfalz-Baden ordusu İsviçre'ye püskürtülünceye dek disiplini ve cesaretiyle ünlenmiş Willich'in gönüllü müfrezesinin girdiği bütün çatışmalarda yer aldı. Bu askerler, tüm Baden ordusu geri çekilinceye kadar, ilerleyen Prusyalıların saldırısını karşılamakla yükümlüydü. 1849 yılının temmuz ayı ortalarında, Güney ve Batı Almanya'daki ayaklanma tamamen bastırıldı. Her şey bitmişti. Engels, sağ kalan mücadelecilerle birlikte İsviçre topraklarına geçti. Yaklaşık iki ay boyunca Friedrich ve Karl, birbirlerinden hiçbir haber alamadılar. Marx'ın tutuklandığına dair dolaşan söylentilerden endişeye kapılan Engels Temmuz sonunda Vevey kantonundan Jenny Marx'a şunları yazdı Sevgili Bayan Marx. Siz de, Marx da bu kadar uzun süre haber vermediğime şaşıracaksınız... Marx'a yazdığım gün (Kaiserslautern'den), Prusyalılar tarafından ele geçirildiği için Hamburg'un Paris'le irtibatının kesildiği bildirildi. Bundan dolayı mektubu gönderemedim ve Willich'in yanına gittim. Dört çatışmada yer aldım bunlardan ikisi oldukça ciddiydi, özellikle de Rastatt yakınlarındaki o zamandan beri anladım ki, çok övülen o yiğitlik, insanın sahip olması gereken özelliklerin arasında en sıradan olanıdır. Kurşunların vızıldaması en kolay iş, ve sefer boyunca çok raslanan ödlekliğe karşın ben çatışma sırasında korkaklık gösteren on kişi bile görmedim. Ama ‘aptalca korkusuzlar' çoktu. ... Bizim kolordu, düşmanı ateş altında tutarak Baden ordusunun geri çekilişini sağladıktan sonra, biz, herkesten yirmi dört saat daha geç İsviçre yolunu tuttuk ve dünden beri ben burada, Vevey'deyim. Sefer ve İsviçre'ye yürüyüş sırasında bir tek satır bile yazmam olanaksızdı. Ama şimdi size haber vermek ve bir an önce yazmak için acele ediyorum. Çünkü Baden'de Marx'ın Paris'te tutuklandığı söylentisi kulağıma çalındı. Hiç gazete görmedik ve bundan dolayı hiçbir şey öğrenemedik. Bunun doğru olup olmadığını kontrol edemiyorum. Siz benim kaygılarımı anlıyorsunuzdur ve dolayısıyla beni bu endişeden kurtarmanızı, Marx'ın durumunu bildirmenizi ısrarla rica ediyorum. Bu söylentiyi doğrulayacak hiçbir şey duymadığımdan dolayı hâlâ Marx'ın tutuklanmasının doğru olmadığını umut ediyorum. Marx'ın serbest olabilseydim. olduğundan bir emin Sıklıkla düşünüyordum ki, ben Prusya kurşunlarının altındayken, Almanya'da bulunanlardan ve özellikle Paris'teki Marx'tan daha az tehlikedeydim. Beni bu endişeden hemen kurtarın... Bu arada Marx, bütün ailesi ile birlikte artık Paris'teydi. Engels'in durumu için endişelenen Karl da dostundan aldığı bu mektuba çok sevindi. Ağustos sonunda Engels, Marx'ın yanıtını aldı. Sevgili Engels. Beni, Brötanya'nın Pontinis bataklıklarındaki Morbihan eyaletine sürüyorlar. Sen anlıyorsundur ki, bu örtülü cinayet girişimine razı olmayacağım. Bundan dolayı Fransa'yı terk ediyorum. İsviçre için bana pasaport vermiyorlar ve dolayısıyla Londra'ya gitmek zorundayım üstelik en geç yarın. Zaten İsviçre'de, kısa bir süre sonra ani bir darbeyle tüm fareler kapana kısılacak. Bunun yanı sıra Londra'da bir Alman gazetesi kurmak için uygun koşullar var. Paranın bir kısmı garantilenmiştir. Bundan dolayı sen hemen Londra'ya gitmek zorundasın. Bu, güvenliğin için de önemli, Prusya'lılar seni iki kez kurşuna dizebilirler Bir, Baden için iki, Elberfeld için. Ve hiçbir şey yapamadığın İsviçre'de ne işin var. Londra'ya gelmen önünde hiçbir engel yok... Bundan eminim. Sen İsviçre'de kalamazsın. Daha geldiği ilk gün, Poatie sokağında yürürken, elinde tesbihi olan yaşlı bir kadın onu durdurdu ve haç işareti yapıp ‘Ave Marie' diye fısıldadıktan sonra küçük bir kitap uzattı. Bu, ‘Düzenin Partisi' tarafından halka yönelik olarak çıkarılan, sosyalizme karşı korku ve tiksinti uyandırmayı amaçlayan otuz broşürden bir tanesiydi. Kendilerine ‘Düzenin Partisi' adını veren bu karşıdevrimci grubu Karl tanıyordu. Grup, Orléansçılardan, Bonapartçılardan, lejitimistlerden, katoliklerden ve hatta ekonomik reformları şeytanın işi olarak ilân eden birkaç Cumhuriyetçiden oluşuyordu. Eğer beş kuruşa satamazlarsa, yaşlı zengin kadınlara verip gelen geçene dağıttırdıkları iğrenç vaazları, vicdansız ve yüreksiz satılmış kalemler büyük paralar karşılığında yazıyordu. Karl kendisine verilen broşürü öylesine açtı. Tirajı yarım milyondu. Marx okudu Kızıl biri, insan değildir, o bir kızıldır. Onun aptal bir yüzü ve kaba bir yüz ifadesi insanın yüzüne asla doğrudan bakamayarak bakışlarını domuz gibi kaçıran bulanık, heyecanlı gözleri uyumsuz yüz hatları küçük, soğuk, kırışık bir alnı eşeğinki gibi biçimsiz bir ağzı kocaman, çıkık dudakları –alçakça arzuların işareti–, ince çizgileri olmayan, büyük, geniş, hareketsiz bir burnu vardır –işte genellikle her komünistte görebileceğiniz karakteristik özellikler bunlardır. Savundukları öğretilerin ve fikirlerin aptallığı onların yüzlerine yansımıştır. Marx, broşürü bir bakkalın yanındaki çöpe attı. Karşıdevrimci bayların safra kesesi ne kadar da dolmuş, diye düşündü, gülümseyerek. Galip çıktıklarını sanmalarına rağmen halk onları iyice korkutmuş. Eğlence düşkünü, satılmış tüccar kuzucukları olan Valon ve Theodor Mire ile kuka burunlu, yüzsüz polis ajanı Chenu da gerici yazılar konusunda ustalaşmışlardı. İğrenç küfürnameler yazıyor ve yayınlıyorlardı. Cazip olsun diye, broşür kapaklarının üzerine çocuklara vaaz veren bir köy papazı ya da çiçekler arasında güvercin resmi çiziyorlardı. Broşürlerin başlıkları da yanıltıcı olmalıydı örneğin, işçinin iman kitabı veya emekçinin sözleri , köylü nasıl mutlu olabilir. , Bir kulübede akşamlar , iş ve ekmek gibi. Sosyalizmle mücadele kafilesine katılan yazarlar arasında bazan ünlü ya da etkin isimlere de raslanıyordu. Meclis üyesi Louis Belyo ve Mareşal Bugaud, sosyalizm düşlerinden vazgeçmiş köylü aileleri tasvir etme kurnazlığında bulundular. Zenginlerin sadece yoksulların velileri değil, tanrının, yeryüzünde kendi misyonunu sürdürmelerini istediği kimseler olduğunu hatırlayın ve kabullenin diye yazıyorlardı. Thiers de yeniden politik arenaya çıkmıştı. Hiçbir ekonomi bilgisine sahip olmayan kral Louis-Philippe'in eski bakanı, ‘Komünizm Üzerine' başlıklı bir kitap yazdı. Eski bakanın söylediklerine göre, komünizm'de ortak çalışmamız, sevinmemiz ve yaşamamız gerekecektir. Yazdığı broşürle kendi mülkiyetinin savunulduğunu gören minnettar burjuvazi, Fransız pleb devrimiyle mücadele etmesi için Thiers'e epey kaynak sağladı. Thiers, banker ve fabrikatörlerden aldığı paralarla bir yayınevi kurdu ve oldukça ucuz hatta bazan da parasız dağıtılan kitapçıklar çıkarmaya başladı. Bunlar ‘Ahlâk ve politik bilimler akademisinin kısa eserleri' adını taşıyordu. Ama halk Thiers'in yayınlarının kâğıtlarını farklı, oldukça gülünç amaçlar için kullanıyordu. Karşıdevrimcilerin broşürlerine, tezlerine, küfürnamelerine cevap olarak yükselen halkın gözdesi, Paris'in sesi, genç, ateşli Pierre Dupont'un şiirleri daha da cesur ve kışkırtıcı olmuştu sosyalizmin vardır iki kanadı- üniversiteliler ve işçiler ve o sınır tanımaz uçuşunda, tanımaz son. Onlara, Béranger'nin heyecanlı ve iğneleyici şiirleri eşlik ediyordu. Hugo, her şeyi meydana çıkaran düz yazılarıyla sarsıyordu. Sosyalist fikirler, eskiden olduğu gibi Paris'in varoşlarında hâlâ hakimdi. Bu insanlar, gerici ajitatörlere şöyle yanıt veriyorlardı Defolun. Bizim, çocuklarımız için parasız eğitime, hasta ve sakatlar için hastaneye, gücümüzün yeteceği bir iş gününe ihtiyacımız var. İnsanca yaşamak istiyoruz. Defolun. Üniformalı ve cüppeli yarasalar, takım elbise giymiş örümcekler. Kahrolsun toprak ağaları, papazlar ve zenginler. Kentte kolera salgını vardı. Doktorlar, bu öldürücü hastalığı nasıl ve neyle tedavi edeceklerini bilemiyorlardı. Çaresizlik arttıkça halk korkusuzlaşıyordu. Boğucu yaz günlerinde, evleri, ağaçları hatta gökyüzünü saran toz ve yorgun emekçi halkın, muzafferleri tehdit eden kızgınlığı ve ani patlamaları başkentte belirsizliği hakim kılıyor, endişe verici gergin bir hava yaratıyordu. Fransa askerleri, anayasanın beşinci maddesine rağmen –cumhuriyet asla kendi güçlerini başka halkların ulusal çıkarlarını çiğnemek amacıyla kullanmaz ve yabancı ülkelerin içişlerine karışmaz– Roma'ya yürüdü ve ‘ölümsüz şehri' kuşattı. Olaylara hemen tepki gösteren, kolayca patlayabilen binlerce ve binlerce Fransız, sabahlara dek meydanları ve bulvarları doldurdu. Hükümetin ve Bonaparte'ın anayasaya uymasını, orduyu kanunlara saygılı olmaya çağırmalarını istiyorlardı. Ama kitlesel toplantılarda dile getirilen isteklere ve hazırlanan toplu dilekçelere yanıt verilmiyordu. Hazirandaki kanlı hesaplaşmadan sonra halk silahsız ve güçsüz kalmış devrimci liderler ise, öldürülmüş, hapislere tıkılmış ya da saklanmışlardı. Bu yıllarda ‘Dağlılar', işçi hareketinin başına geçememişti. Hükümet, geçen yılki kanlı katliamı tekrarlamak için bahane arıyordu. Yetkililer, ordu ve polisin emekçi halka karşı, gericiliğin zaferini pekiştireceğini sanıyorlardı. Bu sırada emekçi halkın tüm düşmanları birleşirken, halk gerçek devrimci önderlerinden yoksun kalmıştı. ‘Dağın Partisi' halktan kopuktu. Cumhuriyete karşı alttan alta komplo tezgahlayan hükümetin ‘Düzen Partisi', ‘Dağ'ı sıkı takip ve baskı altına almıştı. Marx, yakından tanıdığı Montanyarların karşı devrimci güçlere karşı hiçbir ciddi karşı koyuşta bulunamayacağını anladı. Meclis duvarlarının arasında çok konuşkan ve havalı olan Montanyarlar 1848 yılında halkın karşısına çıktıklarında laftan öteye gidemediler. Üstelik devrimin kurtuluşu silaha bağlıyken barış çağrısı çıkarmışlardı. Haziran trajedisinden sonra, olup bitenler hakkında bir soruşturma başlatmak üzere bir araştırma komisyonu kuran Ulusal Meclis, komisyonun başına yarı liberal, yarı cellat, her zaman alçak ve kurnaz Odilon Barrot'yu getirdi. Barrot, Şubat Devrimini engellemek için Louis- Philippe'e yardım etmesi gerekenlerden biriydi ama bu konuda başarılı olamamıştı. Kraliyet hükümetinin başına geçmeyi hayal ediyordu ama monarşi düşünce, yıkılmasını çabuklaştırmak için cumhuriyete uyum sağlamıştı. Barrot'nun olağanüstü yetkilere sahip olduğu komisyon, pratikte bir polis karakolundan farksız olduğunu ortaya koydu. Komisyon, haziran hesaplaşmasında tutuklanmaktan kurtulmayı başaran herkesi yakalayıp cellatların eline teslim ediyor ya da cezaevine gönderiyordu. Uyduruk bir mektup, herhangi bir iftira, sorgu sırasında cesaretli davranmak, komisyona göre mahkum edilmek için yeterliydi. Meclis üyeleri, halk temsilcileri bile komisyonun sıkı takibi karşısında savunmasızdı. Louis Blanc, Caussidiere gibi kararsız ve iradesiz temsilciler özel olarak izleniyordu. ‘Düzen Partisi'nin sadık hizmetkârı Cavaignac'ın borusu ötüyordu ve o da açıkça, ‘adaletin gidişatına' engel olmayacağını açıklamıştı. ‘Dağın Partisi'ne sürekli polis darbeleri indiriliyordu. Bu yüzden safları gittikçe seyreliyordu. 3 Ağustosta, Ulusal Meclis'te, yargıç, ‘Dağ'ın üyelerine karşı adli soruşturma başlatıldığını ilan etti. Buna, gürültü ve kargaşa ile cevap verildi. Bütün Montanyarlar yerlerinden kalkarak bağırmaya başladılar Kanıt. Suçumuzu gösterin. ispatlayacak kanıtlar Ledru-Rollin ve Louis Blanc, bankları yıkarak kürsüye hücum etti. Meclis başkanı onları zil sesiyle bastırdı. Böylece suçlananlara bir tek söz bile söyletilmedi. Bu arada yargıç, hiçbir partiye üye olmayan, kararsız temsilcilere karşı sahte deliller ve yalancı şahit raporları hazırlıyordu. Daha temmuzda, Fransa İçişleri Bakanı, Karl Marx'a polis müdürü aracılığıyla Brötanya'nın Morbihan eyaletine taşınmasını emretti. Bu sıtmalı bölgenin iklimi, sağlık açısından son derece zararlıydı. Bu giyotine ya da Cayenne'e eşit. Oraya gitmemiz olanaksız, dedi kararlı bir şekilde Jenny, emri öğrendiğinde. Bu dönemde hamileydi, doğumu yakındı, dördüncü çocuğunu bekliyordu. Üstelik ailenin durumu neredeyse korkunçtu. ‘Yeni Ren Gazetesi' son kuruşuna dek her şeyi götürmüştü. Marx, Freiligrath ile, altı ay tutuklu kaldıktan sonra serbest bırakılan Lassalle'dan yardım istemeyi düşündü. Özgürlüğüne kavuşan Lassalle, hemen, prenses Sophie von Hatzfeldt'in yarım kalan boşanma dovasıyla ilgilenmeye başlamış, bu ise fikirdaşlarının canını sıkmış ve onları gücendirmişti. Özellikle Freiligrath büyük tepki gösteriyordu. Ne işi var Lassalle'in, gidip de prensin aile bataklığını eşeliyor, diye konuşuyordu kızgınlıkla. Marx'ın mektubundan onun maddi sorunlarını ve durumunu öğrenen Lassalle, kendini gösterebileceği için sevindi. Karakter olarak cömert bir insandı ama övülmeye bayılıyordu. Ren dehası Karl Marx'ın bizzat kendisinden yardım istediğini çevresindekilere gösterme isteği, bir zamanlar aldığı eleştirilerden dolayı kırılan kalbini onardı. Çok hızlı hareket ederek, tanıdığı tanımadığı herkese Marx'ın durumunu anlatıp mektubunu gösterdi. Böylece belirli bir miktar para topladı. Freiligrath çok daha farklı davranmıştı. Kendisi de çok zor durumda olmasına karşın kibar ve duygulu bir şekilde her şeyini dostuyla paylaştı. Lassalle'den bulunduğu rica üzerine çıkarılan büyük patırtıyı öğrenen Marx, can sıkıntısını ve üzüntüsünü gizleyemedi. Böylesine dilenmektense, açlıktan ölmek daha iyidir, diye konuşuyordu Jenny'ye, son derece sinirli bir ses tonuyla ve kaşlarını hüzünle çatarak. Güvenimi istismar eden Lassalle, cömertliğini sergilemek için karşısına ilk çıkana anlatıyor. Bu kendini beğenmiş düzenbaza neden ricada bulundum ki. Bu olay beni gerçekten deli ediyor. Jenny de, Lassalle'in, onların sorunlarını ve durumlarını bu şekilde yaymasına en az kocası kadar kırılmıştı. Aileden biri gibi görülen, ailenin bütün zorluklarını bilen Lenchen ise öğretici bir tavırla ekledi Kitapta da yazdığı gibi, ne verdiğin değil nasıl verdiğin önemlidir. Bay Lassalle'in sağ eli, sol elinin ne yaptığını çok iyi biliyor. Uzun uzun düşündükten sonra Marx Brötanya'ya gitmeyi reddedip ailesiyle birlikte Londra'ya taşınmaya karar verdi. Yakında doğum yapacak olan Jenny'nin sağlık durumu, tüm ailenin birlikte yolculuk etmesini engelliyordu. Karl, ev bulmak için tek başına gitmeliydi ama bu da çok zordu. Nerdeyse hiç parası yoktu. Zor ve acımasız koşullar altında başlıyordu Karl'ın üçüncü sürgünü. 24 Ağustos'ta küçük ve eski bir gemi, coşkulu Fransa'nın kıyılarını terk etti. Güvertenin parmaklıklarına yaslanan Marx, ufka bakıyor, Manş'ın, lacivert suları çalkalanıyordu. Marx, gerginlik içinde, Fransız Devriminin yenilgisinin nedenleri üzerine düşünüyordu. Birkaç saat sonra, dünyanın en güçlü endüstri ülkesinin topraklarına yine ayak basacaktı. Büyük İingiliz sanayicisiyle karşılaştırıldığında en zengin Fransız fabrikatörü bile bir küçük burjuva kalırdı. İngiltere'de sanayi, Fransa'da ise tarım yaygındı. Karl not defterini çıkardı ve son aylarda yaşadıklarıyla ilgili düşüncelerini ve o an aklına gelenleri kaydetti. Londra'ya gidince, kesinlikle, devrimi başarısızlığa götüren nedenleri araştırmaya karar verdi. Kafasında berraklaşıyordu ki, Fransanın ekonomik koşulları da, yarı feodal Almanya'nınki gibi, işçi sınıfının zaferi için henüz olgunlaşmamıştı. Çok sayıda komünistin, işçinin, Fransa ve Almanya'daki karşıdevrimle giriştiği eşitsiz mücadelede nasıl yok olduklarını Marx, hüzün ve acıyla hatırladı. Üzücü düşüncelerin etkisinde kalan Karl, farkında olmadan devrimde ölenlerin hayali mezarlarına şapkasını çıkardı. Denizden gelen rüzgar, beyazlayan gür saçlarını dağıttı. Şimdiki nesil, Musa'nın çölden geçirdiği Yahudilere benziyor, diye yazdı Marx. O, sadece yeni dünyayı kazanmak zorunda değil aynı zamanda da yeni dünyaya hazır olan insanlara yerini vermek için sahneden çekilmeli. Gemi, limana yaklaşırken Dover kıyılarındaki beyaz kayaların bulanık siluetleri göründü. Karl Marx'ın yaşayacağı ada sisle kaplıydı. Genç orman muhteşemdi. Fidanların dalları göklere uzanıyor ama yıllar geçtikçe bazıları fırtınaya yenik düşüyor, kimileri rüzgardan eğiliyor, bazıları ise yok oluyor ya da kuruyordu. Az sayıdaki güçlü ve yenilmez, tayfundan ürkmeyenleri ise azametle yükseliyordu. Dallar, güneşe ve yıldızlara uzanırcasına büyümekteydi. Büyük Britanya kıyısına indiğinde Marx, otuz bir yaşını biraz geçmişti. Neredeyse hiç parası yoktu. Her şeyden önce, hamile Jenny, üç çocuk ve Lenchen için ev bulmalıydı. Bir kez daha, yaşama yeniden başlamak zorundaydı. Bütün güçlü insanlar gibi, çoğalan zorlukların karşısında inanılmaz biçimde sakindi ve enerjisini yitirmiyordu. İngiltere için oldukça olağan bir yağmur yağıyordu. Gün, aydınlık başlaması gerekirken gri bir karanlıkla başlamıştı. Tren koyu bir sisle örtülü Londra'ya yaklaşırken, Marx birden, Dante'nin ‘İlahi komedya'sından bazı dizeleri anımsadı Yaşam alanının ortasında buldum kendimi bir karanlık ormanda kötü bir yazgıyla. Marie Deroque'un yatak odası, bir zamanlar Josephine Bonaparte'ın Malmaison çiftliğinde, taç sahibi kocası için hazırladığı yatak odasının tam bir kopyasıydı. Yatağının üzerine gerili açık mavi ipekten yapılma tente, sefer çadırlarını andırıyordu. Ama bu kez birkaç kocaman deri, toprağı değil döşemeyi örtüyordu. Marie Deroque'un somyası da asker yatağına pek benzemiyordu. Yastığın yanında duran rengârenk bayraklar ise artık çok fuzuliydi. Mavi ipek çadır, kocaman salonun ortasında garip bir oyuncak gibi duruyordu. Boğucu havaya ve yetersiz ışığa rağmen Marie bir süredir bu çadırda uyuyordu. Bu sabah, sıkça tekrarlandığı gibi, bir sepet menekşe aldı. Cumhuriyetin başkanından, madam, dedi oda hizmetçisi, dalkavukça. Zambaklar nasıl Bourbonların simgesiyse menekşeler de Bonaparte'ların amblemiydi. Marie, taze mor çiçeklerden oluşan buketi korsesine taktı ve çadırdan çıktı. Marie bugün, Louis Napolyon ve kardeşi Kont Morny ile birlikte kapalı bir faytonla, Ulusal Muhafızlar eşliğinde, Bonaparte'ların şehir dışındaki eski saraylarına -Malmaison- gitti. Cumhuriyetin başkanı, büyükannesinin sarayını satın almaya karar vermişti. Siz bana yardım edeceksiniz, sevgili Marie, dedi kapris yaparak Louis Napolyon ve narin dar çenesini yüzlüklerle dolu parmaklarıyla okşadı. Biz, imparatoriçe Josephine kültünü canlandıracağız. Çünkü onun, güzellikle keskin bir zekayı birleştirerek yükselttiği amcamı, Marie-Louise düşürdü. Bu iki kadının, imparatorun yazgısındaki önemlerini abartmıyor musunuz. diye sordu Marie, dudaklarını kurnazca sıkıp gözlerini eğerek. Neyiz ki biz kadınlar. En iyi durumda oyuncak, en kötü durumda ise erkeklere ayakbağı oluyoruz. Doğru, dünyayı erkekler yönetiyor, dedi kendinden emin bir halde Kont Morny. Erkekleri de genellikle kadınlar yönetiyor, dedi kışkırtıcı bir tavırla Marie. Ama bu, taç sahibi erkekler için geçerli değil, diye ekledi, Louis Napolyon'un hafiften somurttuğunu görünce. Marie, kendini beğenmiş Louis Napolyon'un bu sözlerden kendine bir pay çıkarmasından korkmuştu. Aklıma gelmişken, dedi Morny, duyduğuma göre, siz Louis, kısa bir süre önce, bir davette, Fransızların iyilikle yönetilemeyeceğini savunmuşsunuz. Bu, burjuvazinin sempatisini yitirmenize neden olabilir. Bana göre, kamçı sadece plebler için gereklidir. Ben de başka bir şeyi kastetmiştim, diye canlandı başkan. Enerji ve irade, büyük olayların doğmasına neden oldu, amcamın üne kavuşmasını sağladı. Bu yüzden de ulusumuz ona minnettar. Eğer amcam korkakça ve körü körüne hareket etseydi taca ulaşmak yerine kovulurdu. Sizin koşullarınız farklı kardeşim. Başkanlık koltuğunda birkaç ay kalmak, iktidara ulaşmak için yeterli değil. Üstelik Meclis, ısrarla kendi haklarını koruyor ve önünüze çeşitli engeller çıkarıyor. Benim birkaç ay yönetmekle yetinmeye niyetim yok, dedi Louis Napolyon. Bravo. diye bağırdı Marie ve alkışladı. Majestelerinden de tam bunu beklerdim. Size iktidarı insanlar değil Tanrı verdi. Sessiz olun, diye endişelendi Joseph. Kadın her zaman, erkeğin en gizli düşüncelerini dışa vurur. Ben Bonaparte'ların hizmetindeyim. Bütün geçmişim bunun kanıtıdır. Siz Marie, gerçekten bir kahramansınız ve büyük bir saygıyı hak ediyorsunuz. Ben asla iktidarı kısa bir süre için almam, diye başladı yine Louis Napolyon. Eminim ki, onu sonsuza dek elimde tutacağım. Kısa süren iktidar, benim Fransız karakterimle bağdaşmaz. Teşekkür ederim majesteleri, dedi heyecanla Marie. Aksi takdirde, verilen emeğe değmez. Sizin adınızı artık yurdumuzun en tenha köşelerindeki köylerde bile tapınarak anıyorlar. Milyonların gözü üzerinizde. Siz, bizim umudumuzsunuz. Bağışlayın, dedi Morny, kardeşimin tahta yaklaşmasıyla çok ilgileniyorum. Ama bana öyle geliyor ki, cumhuriyet yasalarını yıkmak, ülkede anarşi yaratmak anlamına geliyor. Çünkü devrimci sürüsü uyumuyor. Aslında seçimlerde siz altı milyonun üzerinde oy aldınız. Bu, en az altı ay iktidarda kalmanızı sağlayacaktır. Öyle değil mi. Saçmalamayın Joseph. Bir politikacı gibi düşünmüyorsunuz. Size diyorum ki, ben ölene dek yönetmek istiyorum, dedi Louis-Napolyon. Fayton, Malmaison'un taş avulusu önünde durdu. ‘Elysée Kardeşliği'nin birkaç yandaşı, şapkalarını çıkarmış, başkanı bekliyordu. LouisNapolyon, yakınları ve korumaları, çakıl ile döşenmiş patikalardan geçerek, İmparatoriçe Josephine'in yaşadığı ve orada öldüğü orta büyüklükteki saraya girdiler. Buradaki her şey benim yüce atalarımı hatırlatıyor, dedi cumhuriyetin başkanı çevresindekilere yüzünde hüzünlü bir saygı okunuyordu. Eve bakan adam, başkanı kibarca selamlayarak, her şeyin I. Napolyon döneminde olduğu gibi korunduğu bir odaya götürdü. İşlemeli, büyük, yuvarlak masanın üzerinde imparatorluğun tüm mareşallerinin portreleri vardı. Duvarda, Josephine'in portresi asılıydı. Amcam, boş zamanlarını bu mareşal odasında geçirmeyi seviyormuş, dedi uzaklara dalarak Louis-Napolyon. İmparatorun her zaman oturduğu kotuğa kendini bıraktı. Ben, bir an önce bu evi satın almak zorundayım. Çünkü o tarihin malı, dedi başkan ayağa kalkarak. Kont Morny, belgeleri hazırlama görevini size veriyorum. Joseph'in yüzü sanki biraz solgunlaştı ve gözleri hareketlendi. İki kardeş, Martinik adasından getirilmiş, bir zamanlar nadide bitkilerin yetiştiği kış bahçesinde başbaşa kaldıklarında LouisNapolyon konuştu Paraya çok ihtiyacım var. Meclis, Fransa başkanına çok az para veriyor. Aslında bu iğrenç durum yakında sona erecek. Lütfen Joseph, Malmaison'u alabilmem için gereken parayı bana borç olarak ver. Paranın üç katını sana geri vereceğim. Eğer altının yetişmezse, Jérôme Bonaparte'tan ya da diğer akrabalarımdan iste. Maalesef, sevgili Louis. Bizim cüzdanlarımız da boş. Sana takılıp kaldığımız günden bu yana neredeyse beş kuruşsuzuz. Yakında ben de iflas edeceğim, diye cevap verdi Morny, kollarını açarak. Ama anlamalısınız, dedi sabırsızlıkla ve sesindeki alışılmış kaprisli tınıyla Bonaparte. Biraz daha gayret. Ben bir süre sonra tahtta oturuyor olacağım. Ama tabii ki, masraflar artıyor. İddiaya girerim ki, yakında devlet bankası benim resmimi taşıyan banknotlar basmaya başlayacak, sen bakan, Jérôme Bonaparte ise varisim olacak. İkinizin de parlak bir geleceği var. Sen beni tanırsın, hiçbirinizi unutmam. Ama şimdi anlamalısın ki, tüm bu para dolu çuvalların ve aynı zamanda subayların, askerlerin gözünü boyamak onları altın oltayla tutmak gerekir. Benim sadık Fleury'm öyle öğütlüyor. Morny, içinden hesap yaparak uzun süre yanıtlamadı. Sonra da sordu Ya yeni yandaşımız, banker Fould için ne diyeceksin. O çok ateşli bir Orleancıdan daha da ateşli bir Bonapartçıya dönüştü. Bu adamın burnu çiçek değil ortamı koklamaya yarıyor. Madem ki o sizin yanınızda, sevgili kardeşim, hiç kuşkusuz yükseliyorsunuz, hedefe yaklaşıyorsunuz. O, bana yaklaşık bir milyon borç verdi. Ben de parasal durumumu gerçekten biraz düzelttim. Ama sadece onun yardımı yeterli değil. Çünkü ben, tahta giden son adımları atmaktayım. Doğal olarak masraflar artıyor. Örneğin, Malmaison'u satın alıyorum. Neden. Çünkü bu, herkesi çok etkileyecek. Joseph bir düşün Fould'un üzerinde durduğu hisseler, bir frank otuz beş santim değer kazanacak. Ve Joseph, parmağını bile oynatmadan yaklaşık üç milyon frank kazanacak. Ama acele et, çünkü yükselişten sora hızla bir düşüş olacak ve hiçbir telgraf uydurması ya da kargaşa, spekülasyoncuları yok olmaktan kurtaramayacak. Sizi tebrik ederim sadece devletin başı değil aynı zamanda da mükemmel bir borsacısınız. Fould, aptal değil. Eğer ben onun yardımıyla tahta kavuşursam o da paraya ve itibara doyacak. Marie onun zayıf tarafını çok kolay buldu. Bu kadın gerçekten de paha biçilmez bir mücevher. Başkana eşlik edenler kış bahçesine girmişlerdi. Hortanse Beauharnais'nin oğulları, ani hava değişimlerinden ve yaklaşan eğlencelerden bahsetmeye başladılar. Aynı akşam, başkanın yanına, küçük ‘külübe'ye –Elysée ovalarında küçük bir villa– gitmeden önce Marie, I. Napolyon'un yeğeni bayan Mathilde Demidova'yı ziyaret etti. Bu fazla çekici olmayan ama zenginliği hesapsız genç kadın, eski Westphal kralı Jérôme Bonaparte'ın kızı, Louis-Napolyon'un da kuzeyindi. O da Marie gibi, Bonaparte'ların komplosunda aktif olarak yer almaktaydı. Nazik selamlaşmalar ve kucaklaşmalardan sonra iki kadın nihayet, ev sahibesinin özel köşesindeki yumuşak koltuklara oturdular. Özel bölmenin duvarları, yerleri ve mobilyaları bir kumaş sergisini andırırcasına işlemeli yün ipek kumaş parçacıkları ile örtülüydü. Perdeleri ve kapıları örten büyük perdeler temiz havanın girmesini engelliyordu. Öyle ki, Marie gül ve söğüt kokularını içine çekerken boğulur gibi oluyordu. Ama bayan Demidova temiz hava ve parlak ışıktan korkuyordu. Kendini ancak kilimler, perdeler ve örtüler arasında iyi hissedebiliyordu. Rus olduğumdan beri, doğuya ait her şey hoşuma gitmeye başladı, oysa kocam ve yakınları bize, Fransızlara benzemeye çalışıyor, diye hızla konuşmaya başladı ev sahibesi. Size bir sır vereyim sevgili Marie, insan, zenginliğinin ve asaletinin tadını ancak Rusya'da çıkarabiliyor. Bacasız ya da kuzey barbarlarının dediği gibi teremsiz bir kulübeye gideceğimden korkuyordum. Louis kadar ince ve kibar olduklarını gördüm. Bir kadının hayal edebileceği her şeye sahibim. Düşünebiliyor musunuz, kölelerim bile var. Amerika'dakiler gibi zenci değil, bizim gibi beyaz. Oda hizmetçimi görmek ister misiniz. Muhteşem bir şey. Mathilde zili çaldı. İçeri, hülyalı bakan olağanüstü gözlere ve kurumuş akçaağaç yaprakları renginde saçlara sahip, orta boylu bir yakışıklı girdi. Peter, içeriye hiç kimseyi alma. Evde yokum, dedi bayan Demidova kibarca, kur yaparcasına. Evet, çok iyi. Sanki Prens Borghese'in ta kendisi, dedi Marie. Dikkatli olun Mathilde. Böyle bir çekiciliğe karşı koymak çok zordur. Aslında Rus kadın köleler de bu kadar güzelse, kocanız da tehlikede. Etrafımda genç hizmetçi bulundurmuyorum, diye cevap verdi Marie, ağzını büzerek. Kocaların sadakatini bu şekilde sınamak günahtır. İki kadın kahkahalarla güldü. Marie, başkanın yine paraya ihtiyacı olduğunu söyledi. Bayan Demidova, incecik bir sigara yaktı. Sevgili Marie, anlamalısınız ki, ben artık Kuzen Louis için tüm mücevher ve gümüşlerimi yatırdım, dedi soğuk bir ses tonuyla. Ortak davamız için feda edemeyeceğim hiçbir şey yok. Ama maalesef Fransa'da köle satılmıyor. Kocam da artık Petersburg'dan para göndermiyor. Düşünebiliyor musunuz, bugün bir ticari şirketin elemanı şaraplar için benden 600 frank istedi. Bir tek liram bile olmadığını söyledim. Eleman gerçekten de son derece çaresizdi. Şöyle söyleyerek onu canlandırdım Sakin olun mösyö, hiçbir şey kaybetmeyeceksiniz. Size söz veriyorum ki, yakında imparatora satış yapacaksınız. Ne kadar dikkatsizsiniz, diye bağırdı Marie. Cavaignac ve meclisin ajanları her tarafta kol geziyor. Louis'nin öyle çok düşmanı var ki. Küçük iş, sevgili Marie. ‘Düzenin Partisi' ve Cezayir hayvanı artık demode oldu. Cavaignac çok kaba. Düşünebiliyor musunuz, dans etmeyi bile bilmiyor. Damarlarından asil kanın akmadığı hemen belli oluyor. Celladın işi bitti, defolup gitme zamanı geldi. Ama kuzen Louis neden bu kadar anlamsızca para savuruyor. Marie, başkanın zorunlu masraflarını saymaya koyuldu. Sadece gizli polis ve Korsikalı Korumalar ona 150 binden fazlaya patlıyordu. Şimdi her şeyi belirleyen para ve rüşvetti. Tahttan düşürülen aptal Louis-Philippe Orleans, 24 milyon gelire sahip olmasına rağmen bu güvenilir yola başvurup tacını kurtarmayı akıl edememişti. Fransa başkanının maaşı ise, yıllık altı yüz bindi. Majesteleri, diye ateşlendi Marie, Birinci Napolyon'un vârisi. Para saçmak zorunda. Mücevherler, pahalı işlemeler, Sevr porselenleri ve banknotlar, subayların, meclis üyelerinin, diplomatların, özellikle de gazetecilerin gönüllerini kazanmak için gerekli. Şimdi basın, bazan silahtan bile önemli. Bizim gazetemiz ‘Pouvoir', adına yaraşır olmalı ve gerçekten de gücü temsil etmeli. Bunun için ise, para gerekli. Elysée sarayındaki askerlere ek bir maaş ödenmesi gerektiğini başkana ben hatırlattım. Gün gelecek onların silâhlarına ihtiyacımız olacak. Başka yolu yok, ödemek gerekir. Yaşasın Üçüncü Napolyon diye bağıran Fransa'nın ayaktakımı, çeşitli esnaflar, papazlar ve vahşi köylüler, menfaatlerine çok düşkünler ama işleri de kolay. Aslında Tanrıya şükür, onları satın almak mümkün. Dürüst insanlarla yani Babeuf'ün devamı olan gerçek cumhuriyetçiler çetesi ile uğraşmak çok daha zor. Marie yelpazesini çıkardı, boğulmak üzereydi. Bayan Demidova boyun eğerek, üzerindeki incileri, büyük pırlantalarla süslü bileziklerini çıkardı ve arkadaşına uzattı. Öyle güzel konuşuyorsunuz ki, eminim, imparatorların kız arkadaşları arasında en ünlüsü siz olacaksınız. Siz sadece bir metres değil aynı zamanda çağdaş bir Madame de Mentenon'sunuz. Hayır, hayır sevgili Mathilde, ben şöhret istemiyorum. Bir zamanlar henüz çocukken, bir Alp geçidinde gördüğüm Madame de Stael, ölümsüz romanı ‘Korina'da, şöhretin, kadın için, mutluluğun mezarı olduğunu yazdı. Evet, haklı. Kadının yeri, sadece erkeğin kalbinde, diye onayladı Bayan Demidova ve anlamlı bir şekilde ekledi Siz ise Marie, Bonaparte'ların en iyisinin gönlünde taht kurmuşsunuz. Marie yanıt vermedi ve gözlerini uzun kirpiklerinin arkasına gizledi. Rujlu dudakları, bir orağı her zamankinden daha çok anımsatıyordu. Kısa bir süre sonra, ıssız sokağın köşesinde faytondan inerek yoluna yaya devam etti. Kovana benzeyen, küçük bir villanın önünde durarak kapıyı kendi anahtarıyla açıp girdi. Başkan gecikmişti. Her şeyini kendisinin aldığı yatak odasında üstünü değiştirdi. Yemek odasında iki kişilik akşam yemeği hazırlanmıştı. Sevgilisini sükûnetle beklemeye başladı. Rakipleri olduğunu biliyordu Kâh Louis'nin Londra'dan getirdiği genç İngiliz kadın, kâh içki arkadaşlarının ona Paris'in çeşitli batakhanelerinde bulup getirdikleri ortadan hemen kaybolan fahişeler. Marie bütün bunları umursamıyordu. Art niyetli planlar ve komplo hazırlığıyla ilgili sırları, bu iki insanı, en ateşli aşktan bile daha sıkı bir şekilde birbirine bağlamıştı. Korkak ve iradesiz Louis-Napolyon, Marie'de gördüğü enerjik, kurnaz, umut verici yandaşa değer veriyordu. Doğanın Louis'ye bağışlamadığı irade ve kararlılık, Marie'de bolca vardı. O adeta bu ikisinin barut hakkı gibiydi. Louis-Napolyon başarısız olduğunda, Marie'yi suçlamaya ve ona hakaret etmeye başlıyordu. Çünkü biliyordu ki, o yine dudaklarını sımsıkı kapatıp ona tek bir söz bile söylemeyecektir. Başarılı olduğunda ise, bu kurnaz, cesur kadına neler borçlu olduğunu hemen unutup kendi kendini övmeye ve atıp tutmaya başlıyordu. Ve Marie, yine başını eğerek susuyordu. Ama harekete geçip Louis'nin davasına destek vermek söz konusu olduğunda, güzel konuşan, ikna edici Marie ısrarlı oluyor ve her zaman başarı kazanıyordu. Louis-Napolyon görüşmeye geldiğinde sinirliydi. Marie, Hortanse Beauharnais ve Amiral Verhuel'in oğlunun kaba yüzüne bakar bakmaz bunu anladı. Belirgin bir alt çene yokluğunu gizleyen kürek gibi dar sakalı titriyor uykulu gözleri her zamankinden daha da dalgın bakıyordu. Kaşkolunu çıkarırken, sert, düz yakayı yamulttu ve tamamen sinirlendi. Daha ne kadar beklemeliyim. Az önce, beni tanıyıp ‘Yaşasın İmparator' diye bağıran iki cesur delikanlıya kalabalık saldırdı. Bunun ne olduğunu bir tek şeytan bilir. Adalet Bakanı Roucher'in, bana sadık insanlara baskı uygulayanları yargılaması gerekir. Sizin bayram edeceğiniz gün artık kapıda, sevgilim, dedi Marie, Barrot, gereken her şeyi yapacaktır. Başkan soğuk bir şekilde Marie'yi uzaklaştırdı, masaya oturdu ve bardaktaki koyu, kahverengi tatlımsı sıvıyı hemen bitirdi. Venedik'in ataları, alkollü içkilerden anlıyorlar. Likörleri eşsiz. Roma'daki papanın yerinde olmak isterdim, dedi, neşesi yerine gelen ve kaba bir şekilde Marie'yi kendisine doğru çeken Louis Napolyon. Zamanında uzun süre ilgi beklediniz, Tilkicik. Galiba ben nasıl tacı beklediysem siz de öyle ilgi beklediniz. Ama başarısızlıklar beni asla yıldırmadı. Tam tersine, diye gülümsedi küçük, kurnaz ağzıyla Marie, saçlarını düzelterek. Kendime şöyle diyordum bekleyeceğim, çoğu gitti azı kaldı. Ama Louis-Napolyon artık başka bir konuya geçmişti. ‘Topun Tarihi' kitabımda söylediklerim hâlâ programımdır. Bu broşürü yayınlamak talihsiz bir girişimdi dostum, diye onun sözünü kesti Marie, iki kadehe şarap doldururken. Şu aptal Cavaignac haziran kargaşalarını bastırmak için top kullandıktan sonra bunlardan söz etmek yersizdi. Asılanın evinde urgandan söz edilmez. Finale bir adım kaldı. Bana karşı bir isyana kalkışmaları galiba artık olanaksız. Şimdi biz, bir kargaşa durumunda neye yaslanmamız gerektiğini biliyoruz Eğer ayaktakımı barikat kurarsa biz de barikata karşı barikat dikeceğiz. Kötü örgütlenmiş işçi çetelerinin karşısına disiplinli bir ordu çıkaracağız. Ben de LouisPhilippe'in yaptığı hatayı tekrarlamayacağım. Birkaç bin sokak serserisi ve namussuzu görünce sarayımı terk etmek için koşmayacağım. Louis Napolyon bir Havana purosu yaktı ve kendini şöminenin yanındaki koltuğa bıraktı. Marie piyanoya yaklaştı. Annemin Arenenberg'de bestelediği şarkıyı çalınız. İmparator olduğumda bu şarkı, Fransızların resmi marşı olacak. Marie, sözünü ve müziğini Hortanse'ın yazdığı şarkıyı söylemeye başladı. Louis-Napolyon, eliyle eşlik ederek nakaratı bir orkestra şefi gibi yönetiyordu. Birkaç kadeh daha içtikten sonra sarhoş oldu. Doğruyu söylemek gerekirse, hayat hikâyem bir imparatora pek yakışmıyor. Ben babamın kim olduğunu bile tam olarak bilmiyorum. Susun Louis, diye yalvardı Marie. Bundan asla ve hiçbir yerde söz etmeyin. Siz Tanrının isteği ile damarlarınızda akan kan gereği imparatorsunuz. Bunun dışındaki her şeyi unutacağınıza yemin edin. Sesinizdeki bu abartılı duygusallık size hiç yakışmıyor, diye gülümsedi Bonaparte. Bu arada, Marie'nin, sevgilisiyle buluşmak için satın aldığı ‘kulübe'nin sokağından tesadüfen Johann Stock geçiyordu. Son zamanlarda hep yaptığı gibi düşüncelere dalmıştı ve etrafında olup bitenlerin farkında değildi. Birden, güçlü bir ses onu uyandırdı. Hey, toz ol. Buradan geçmek yasak. Terzi çevresine bakındı ve yüksek, demir bir kapının önünden geçtiğini fark etti. Üniformalı iki insan azmanı –görünüşe göre birer Korsikalı– girişi koruyordu. Paris sokaklarından geçmek ne zamandan beri yasak diye bağırdı, sinirlenen Stock. Kimbilir ne tür pis işler çeviriyorsunuz burada. Eğer kurşunlarımı yemek istemiyorsan sus ve defol, dedi korumalardan biri dişlerinin arasından ve Stock'a doğru yürüdü. Bu arada villanın kapısı gürültüyle açıldı ve avluya giden patikada iki kişi –silindirli bir erkek ve yüzü siyah bir dantelle sıkıca örtülü bir kadın– göründü. Korsikalılar cılız terzinin üstüne atladılar ve kendisini toparlamasına fırsat vermeden ellerini arkaya büktüler. Ne demek oluyor bütün bunlar. Yoksa kötü niyetli biri mi. diye sordu merakı yüzünden okunan ve iltifat görmüş gibi kasılan başkan. Size suikast hazırlamışlar, ama kurtuldunuz. diye bağırdı Marie. Bütün bunlar Cavaignac'ın entrikaları. Üstünü Napolyon. arayın, emrini verdi Louis- Stock'u yere yatırıp aradılar Silâh yok, dediler hayalkırıklığına uğradıklarını gizlemeyen Korsikalılar ve terziyi tartaklayarak Louis-Napolyon'a doğru götürdüler. İlginç, diye homurdandı cansıkıntısıyla başkan, fenerin ışığı terzinin yüzünü aydınlatmıştı. A, bu işçi bana tanıdık geliyor olağanüstü bir hafızam olduğunu itiraf etmeliyim. Biz daha önce bir yerlerde görüştük, öyle değil mi. Brüksel'de tahmini ölçülerinize göre takım elbise dikmeye başlamış, sonra da üzerinizde devam etmiştim dedi kin dolu bir sesle, Napolyon'un yeğenini tanıyan Stock. Hatırladım. Muhteşem bir frak ve avcı elbisesi dikmiştiniz. Lord Derby gibi bir snop bile, bu elbiselerin havasına bayıldı. Eğer elbiselerimi kötü dikseydiniz belki de sizi dar ağacına gönderecektim. Ama unutmayın. Fransa'nın başkanı iyilikleri unutmaz. Bırakın bu terziyi... Yapmayın, o belki de Blankçıların çetesinden. Marat'ya benziyor. Onu hapse gönderin lütfen, diye fısıldadı Marie. Hayır. Bonaparte'ın sözü sözdür. Şimdi hatırladım, kısa bir süre önce terzim, redingotumu dar dikmişti. Siz olsaydınız böyle yapmazdınız. Gidin yurttaş ve işçilere, onların dostu, savunucusu olduğumu anlatın, gelecekte de sizi serbest bırakan Louis-Napolyon için çalışın. Başkan ve Marie kapalı faytona bindiler. Atlar hareket etti ve küçük sokak yine sakinleşti. Stock uzun süre kendine gelemedi. Kader onu ikinci kez, Fransa tahtının talibiyle karşılaştırmıştı. Gücü nereden geliyor. Bu insan azmanı iğrenç solucanı, sırtında kim yükseltti diye düşünüyordu terzi, yerinden kıpırdamadan. Stock, Louis Bonaparte hakkında bildiklerini gözden geçirdi. Cumhuriyetin başkanı, Bandiera Kardeşler'in komplosunda yer almıştı, daha sonra İngiltere'de polis memuru olarak çalışmış, kolay para kazanmak amacıyla münasebetsizliklerle uğraşmaktan ve rüşvet almaktan tiksinmeden karanlık işlerle ilgilenmişti. Bazı insan müsvetteleri de yıllarca ona eşlik etmişti. Louis Bonaparte, iki kez darbe girişiminden yargılanmış iki kez de mahkemede utanç verici ve alçakça tavırlar sergilemişti. Şimdi Fransa'nın başkanı olmuş, ‘Düzen Partisi' ile birlikte, mülkiyetin, dinin savunucusu olduğunu ilân etmişti. Ve aniden Johann, Marx'ın bir sözünü hatırladı Bourbons'lar, büyük toprak sahiplerinin hanedanlığıydılar Orleanslar, bankerlerin kralları. Bonapartlar ise köylülere – geri kalmış, unutulmuş, tutucu– yaslanıyordu. Köyde oturan, kilise tarafından yönetilen cahillerin seçtiği kişi, burjuva parlamentosuna boyun eğen Bonaparte değil, burjuva parlamentosunu dağıtan Bonaparte olabilir. Terzi bunu uzun süre düşündü ve karar verdi Marx'ın kartal gibi gözleri geleceği görebiliyor. Daha sonra yavaş yavaş ‘Uyum Meydanı'na doğru yürüdü. Johann iyi tanıdığı bu büyük kentte, kendisini, bir zamanlar kale hapishanesinin taş hücresinde olduğu kadar yalnız hissediyor artık hiç kimseyi görmek istemiyordu ama bu duruma nasıl gelmişti. Anlamsız bir itiş kakış olarak gördüğü şeye acıyla uyum sağlamaya çalışıyordu. Karısının öldüğü, neredeyse tüm dostlarının yok olduğu haziran yenilgisinden sonra, bazan beş duyusunu kaybetmiş gibi geliyordu ona yüreği de yaşamla ilgisini kesmişti. Bu, kendini koruma içgüdüsünün verdiği bir tepki miydi, yoksa aksine, ruhunun önemli bir bölümü ölmüş müydü. Elinde iğnesiyle dikiş dikmeye oturduğunda durmadan bu soruyu soruyordu kendine. Ara sıra parmağı delindiğinde fiziksel acı duyabilmesine seviniyordu. Yine de bir şeyler hissediyorum diyordu içinden. Terzinin çalıştığı, bir kenar mahalledeki bakımsız atölye çok pisti. Köşelerde, kocaman, kara örümcekler sallanıyor Johann onları izlemeyi seviyordu. Ona göre, örümcekler de kendisi gibi yalnızdı ve hoşsohbet değillerdi. Terzi çalışmaktan yorulan gözlerini kaldırıp saygı ve sevgiyle bu çalışkan dokumacıları takip ediyordu. Yalnızlık her zaman bir ağ gibi çevrelerini sarmıştı. Küçük bir top haline geçerek saatlerce ve günlerce yalnızlıklarıyla başbaşa kalıyorlardı. Stock'un içi titriyor o zaman yalnızlığın en korkuncunun hapishane hücresinde yaşanmadığını fark ediyordu. Devrimin yenilgisinden sonra yalnızlığın tüm nüanslarını olanca somutluğuyla tanımıştı. Şimdi Stock, insanlara hayretle bakıyor, gürültü yaptıklarında, güldüklerinde, memnun ve neşeli göründüklerinde şaşırıyordu. Ne yaptıklarını bilmiyorlar, diye düşünüyordu terzi, kalabalığın arasından geçerken. Tek yaşamsal doğrunun sadece bir avuç insanın değil bütün insanların mutluluğu olduğu tartışılmaz gerçeğini ne zaman ve nasıl anlayacaklar. İnsanlar sadece umursamaz davrandıkları için kan gölünde boğuldular. Bir şeylere mahkum olma düşüncesi ona acı veriyordu. Gereğinden önce doğmak, belirlenen hedefe ulaşamamak ve bunun farkında olmak işte bunu bir türlü kabullenemiyordu. Terzi artık kendini kandıramazdı, çok şey yaşamış, tanımış ve anlamıştı. Üstündeki her otu kutsal bir şey gibi koruduğu, Geneviève'in mezarına sık sık gidiyordu. Onun başucuna oturup, artık hayatta olmayan dostlarını içinden sayıyordu. Burdakilere göre oradakiler sayıca daha çok, diye fısıldıyordu hüzünle. Terzi, ölümden sonra bir yaşamın olduğuna inanmıyordu ve orada derken de gözünün önüne ne ışığın ne duyguların ne düşüncelerin olduğu kocaman, karanlık bir kuyuyu getiriyordu. Geneviève'i, gözyaşlarına hakim olamadan anımsıyordu Ben yaşadığım sürece o da içimde yaşacak. Yakında ben de yok olacağım. Küçük Catherine bile annesinin nasıl sevgiyle gülümsediğini hatırlamayacak. Anımız üç nesilden fazla yaşamadığına göre, sadece insanın ruhunu daha iyi ve hayatı daha mutlu kılanlar ölümsüzdür, Stock, bu sıralarda ‘Komünistler Birliği'nin üyeleriyle bağlantı kurmaya çalıştı. Bir seferinde, Willich, Schapper ve Berthelemy'nin yandaşlarıyla karşılaşmış onlarla tartışmıştı. Marx'a mektup yazınca Birlik'in merkez komitesinin Köln'e yerleştiğini öğrendi. Stock, komünistlerle güvenilir ilişki kurabilmek amacıyla