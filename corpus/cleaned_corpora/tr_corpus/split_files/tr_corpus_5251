Lumia 900 cihazlarının birçoğunun Bootloader kilidinin kapalı olarak gelmesi ve başka işletim sistemi yüklenememesi de bir sorundur. Yalnızca geliştiriciler için üretilmiş bazı Lumia 900'lerin Bootloader kilidi açıktır. İnternetten indirilen herhangi bir uygulama dosyası (Windows Phone için doya uzantısı .XAP'tır) cihaza Unlock edilmeden yüklenemez. Bu nedenle de uygulamalar Marketplace'den indirilmek zorundadır. Rektum kanseri Kalın bağırsağın makata yakın olan bölümüne rektum adı verilir ve bu bölümden kaynaklanan kötü huylu tümörlere rektum kanseri adı verilir. 35 yaştan itibaren sıklığı artmakla birlikte en sık 70 yaştan sonra rastlanır .Batı dünyasında en sık rastlanan üçüncü kanser tipi ve ölüme yol açan kanserler arasında ikinci sıradadır. Çoğunlukla kalın bağırsakta meydana gelen adenom poliplerden ortaya çıkar. Kalın bağırsak kanseri her yaşta görülmesine karşın, hastaların % 90'ından fazlası, kırk yaş ve üzerindedir. Bu yaştan itibaren her on yılda risk yaklaşık iki katına çıkar. Ailesinde kalın bağırsak kanseri veya kalın bağırsak polipi bulunanlar ve ülseratif kolit hastalığı olanlarda risk artar. Polipler ve kanserin erken aşamaları, genellikle belirti vermezler. Bu yüzden kırk yaşından itibaren mutlaka, rektal muayene, "sigmoidoskopi" ve dışkıda gizli kan testi yapılmalıdır. Rektal muayene, yani makattan parmakla yapılan muayene ile kalın bağırsak poliplerinin en az % 80'ine tanı konulabilir. Sigmoidoskopi uygulamasında, özel alet ile makattan rektum bölgesine girilir ve ışık kaynağı yardımıyla bölge ayrıntılı olarak incelenir. "Dışkıda gizli kan testi", belirti vermeyen ve sinsice kanama yapan poliplerin tanınmasında kullanılır. Erken dönemde tanı koyulan kanserlerde iyileşme oranı % 80-90 arasındadır. İyi huylu poliplerin, yani et parçalarının zamanla kanserleşmesiyle oluşan kalın bağırsak kanserinin önlenmesi için, poliplerin kanserleşmeden tanınması ve cerrahi yöntemlerle çıkarılması gerekmektedir. Rektum kanseri olgularının büyük bölümü belirti vermez, diğerlerinde ise makattan kanama, dışkı çapında incelme, karın ağrısı, demir eksikliği ve kalın bağırsak tıkanıklığı gibi belirtiler verir . Rektum kanseri oluşturan nedenler: ailede bağırsak kanseri olması, kalın bağırsak polipleri , ağırlıklı olarak kırmızı et ile beslenme ve iltihabi bağırsak hastalığıdır . Gardner sendromu ve Ailesel polipozis hastalığı gibi genetik hastalıklar da kolon kanserine yol açan nedenlerdendir.. Tüm bunlara ek olarak kimyasal maddeler de kolon kanseri nedeni olarak bilinmektedir. Yaşam şekli ve diyette yapılacak değişiklikler rektum kanserinden korunmada önemlidir.. Kolon kanserinden korunmak için yapılması gerekenler şöyledir: Yoğun lifli gıdalar ile beslenmeye özen göstermek, az yağlı yiyecekler tüketmek, kolon görüntüleme yöntemleri ile hastalığı önlemek veya erken tanı koymak hedef olmalıdır. rektum kanserinde kullanılan çeşitli tetkiklerdir. Fenerbahçe (basketbol takımı) 2003-04 sezonu Fenerbahçe (basketbol takımı) 2003-04 sezonunda iddiasız bir kadroyla mücadele etti ve ligi son 22 sezonun en kötü sonucu olan onuncu sırada bitirdi. Play-off'ta çeyrek finalde Ülkerspor'a 3-0 ile elendi. Türkiye Kupası'nda çeyrek final gubundan çıkamadı. Avrupa Kupalarında daha başarılı bir grafik çizen sarı-lacivertli takım EuroCup Challenge Kupası'nda Güney Konferansı'nda son dörde kalmayı başardı ve üçüncülük kazandı. Fenerbahçe (basketbol takımı) 2004-05 sezonu Fenerbahçe (basketbol takımı) 2004-05 sezonunda yeniden yapılanma sürecine girdi ve Aydın Örs'ün antrenörlüğünde başarılı bir performans gösterdi. Genç oyuncularıyla hem Türkiye'de hem de Avrupa'da olumlu bir grafik çizen ve ligi dördüncü sırada bitiren takım, play-off'ta zorlu bir tur sonrası yarı finalde Efes Pilsen'e 3-1 ile elendi. Türkiye Kupası'nda çeyrek finalde Pınar Karşıyaka'ya 2 sayı farkla yenilerek elendi. Avrupa Kupalarında başarılı grafiğini sürdüren sarı-lacivertli takım EuroCup Challenge Kupası'nda son dörde kalmayı başardı. Fenerbahçe (kadın basketbol takımı)'nın da aynı sezon aynı adlı kupada final oynamasıyla, Fenerbahçe Spor Kulübü Türk basketbolunda Avrupa Kupalarında hem erkek hem de kadın takımlarıyla Final Four oynayan ilk kulüp olma özelliğine sahip oldu. (*) "Tuborg Pilsener normal sezon 18. hafta maçını Efes Pilsen'e karşı hükmen kaybetti." (**) "Türk Telekom normal sezon 2. hafta maçını Erdemir'e karşı hükmen kaybetti." Makat kanseri Makat kanseri (Anüs kanseri veya anal kanser), makat kanalından kaynaklanan ve bağırsak kanserinden farklı bir kanser türüdür. Makat kanseri makat derisinden kaynaklanan yassı epitel hücreli bir kanser türüdür. Ancak, yine makattan kaynaklanan adenokanser, lenfoma, sarkom ve melanom türünde kötü huylu tümörler olabilir. Makat kanserinde karında şişkinlik , dışkılama alışkanlıklarında değişiklik , makattan kanama ve makatta kaşıntı gibi yakınmalar görülür. Çoğu anal kanser hastası tedaviye iyi yanıt verir. 2006 Ä°talya Grand Prix 2006 İtalya Grand Prix (resmî adı: LXXVII Gran Premio Vodafone d'Italia), 10 Eylül 2006 tarihinde Autodromo Nazionale Monza'da yapılmış olan Formula 1 yarışı. İtalya 2006 Formula 1 sezonu'nun toplamda 15. mücadelesiydi. Aynı zamanda bu mücadele toplamda 76. İtalya Grand Prix yarışı oldu. Pistte toplam 22 pilot start aldı. Toplam 53 tur atan pilotlardan ancak 17 pilot onu tamamlaya bildi. 5 pilot ise yarışı tamamlayamadı. Sıcak ve güneşli bir havada geçen yarış büyük bir heyecana sahne oldu. Yarışı Almanya temsilcisi Michael Schumacher birinci olarak tamamlamıştır. Bu onun kariyerinde birincilik kazandığı ilk yarış oldu. Finlandiya temsilcisi Kimi Räikkönen Michael Schumacher'in ardından yarışı ikinci olarak tamamlamıştır. Polonya'lı Robert Kubica ise yarışı üçüncü sırada tamamlamıştır. Böylece Robert Kubica, kazandığı üçüncülükle ilk kez podyuma çıktı. Bu sonuç Robert Kubica'nın kariyerinin ilk ciddi başarısıdır. Onun ardından ise bu yarışda Giancarlo Fisichella, Jenson Button ve Rubens Barrichello gelmiştir. Fernando Alonso motor arızası nedeniyle yarış dışı kalırken, Michael Schumacher yarışı kazanarak Fernando Alonso ile arasındaki puan farkını 2'ye indirdi. Bu yarış sonrasında Michael Schumacher, sezon sonunda Formula 1 kariyerini bırakacağını açıkladı. Bu yarış onun kazandığı 90. zafer oldu. Kariyerinin 250. yarışı olan ve 22 Ekim 2006 tarihinde yapılan Brezilya Grand Prix'in ardından emekli olan Michael Schumacher, üç yıl sonra, 2010 yılında, Mercedes ile Formula 1'e geri döndü. İtalya Grand Prix'sinde Michael Schumacher'in yarışlardan çekileceğini açıklaması sonrasında Ferrari seneye Kimi Räikkönen ve Felipe Massa ile yarışacağını açıkladı. Ayrıca bu yarış, 2010 Singapur Grand Prix'inde yarış koltuğuna dönene kadar, Red Bull-Ferrari sürücüsü Christian Klien'in son yarışı oldu. 2002 yılından İtalya Grand Prix'ine sponsorluk yapan Vodafone, bu yarışa da sponsorluk yapmıştır. Bu yarış, Vodafone'nin sponsorluk yaptığı son İtalya Grand Prix'i yarışı oldu. Sıralama turları sonucunda pol pozisyonunu 1:20.899'lik derecesiyle McLaren-Mercedes pilotu Kimi Räikkönen elde etti. Ferrari takımından Michael Schumacher ise ikinci cebin sahibi oldu. 53 turluk yarışın sonuncu, 13. turu 1:22.559 zamanla bu yarışın en hızlı tur'u olmuştur. En kısa sürede koşulan bu turda Finlandiya temsilcisi Kimi Räikkönen 1. olmuştur. Andre Abbal André Abbal, (d.1876- ö.1953) Fransız heykeltıraş. Ailesi de heykeltıraştır ve heykeltıraşlıkta doğrudan doğruya yontmadan yanaydı. 911 Arama Kurtarma DerneÄŸi 911 Arama Kurtarma Derneği (911 Search and Rescue Association) 1999 yılında genel merkezi Bandırma'da kurulmuş profesyonel yaklaşım sergileyen ve amatör ruh ile çalışmalarına devam eden tamamı gönüllü ve eğitimli kişilerden oluşan, eğitim vermeye yetkili kişilerle eğitimler veren, olası felaketlerde çalışan arama-kurtarma derneği. 911 Arama Kurtarma Derneği, doğal afetler ve canlıların yaşamlarının tehlikeye düştüğü her noktada gönüllülük ilkesine dayalı olarak profesyonel arama ve kurtarma çalışmaları yürütmekte ve tamamen gönüllü üyelerden oluşan ekipler halinde operasyonlarını sürdürmektedir. Özellikle bu konuda hizmet veren kurum ve kuruluşlar ile iş birliği içerisinde operasyonlarını gerçekleştiren derneğin yaklaşık 1.000 kişi üzerinde gönüllü üyesi bulunmaktadır. Dernek, Türkiye Dağcılık Federasyonuna bağlıdır. Türkiye'de pek çok arama-kurtarma derneği bulunmaktadır. __DİZİN__ Fenerbahçe (basketbol takımı) 2005-06 sezonu Fenerbahçe (basketbol takımı) 2005-06 sezonuna bir önceki yılın başarılı kadrosundan Ömer Onan'ı Ülkerspor'a kaptırarak başladı. Ligi yedinci sırada bitiren takım, play-off'ta çeyrek finalde zorlu maçlar sonrası bir önceki sezonda olduğu gibi Efes Pilsen'e elendi. Türkiye Kupası'nda yarı finale yükselen takım burada da Efes Pilsen'e elendi. Avrupa Kupalarında başarılı grafiğini sürdüren sarı-lacivertli takım EuroCup Challenge Kupası'nda çeyrek final grubunun ilk yarısını namağlup lider bitirse de kalan maçlarında şanssız kayıplara uğradı ve Son Dört hedefine ulaşamadı. Jarod Stevenson (Lokomotiv Rostov), Kaspars Kambala (UNICS Kazan), Semih Erden (Partizan), Hakan Demirel (TofaÅŸ), Cory Violette (Utah Jazz). Ömer Onan (Ülkerspor). Tezcan Åžen Tezcan Şen (d. 14 Nisan 1961, Serdivan, Sakarya), briç millî takım oyuncusu. World Life Master unvanlıdır. 2006 yılında ortağı Okay Gür ile birlikte ilk Türk Dünya Şampiyonları unvanını almışlardır. 2009 yılında mixlerde eşi Emine Şen ile "Avrupa Şampiyonu" olmuştur. Yağ damlası deneyi Yağ damlası deneyi 1909 yılında Robert Millikan ve Harvey Fletcher tarafından yapılan elektronun elektrik yükünü ölçmek amaçlı deneydir. Millikan elektronun yükünü, iki metal elektrot arasına konulan küçük yüklü yağ damlaları üzerindeki kütleçekim ve elektriksel çekim kuvvetini dikkatli bir şekilde dengeleyerek buldu. Robert Andrews Millikan'ın elektronik yükü ölçmeye yönelik ilk çalışmaları 1906’ ya rastlar. Millikan, ilk önce H.A. Wilson’ un yöntemini tekrarlamıştır. Fakat daha sonra deney yönteminde çok iyi bir iyileştirme yapmıştır. Millikan su damlaları yerine yağ damlaları kullanarak deneyi tekrarlamıştır.Millikan’ ın deneyinde yağ damlalarını kullanmasının en büyük avantajı, yağ damlalarının buharlaşmaması ve dolayısıyla deney boyunca yağ damlalarının sabit bir kütle değerinde kalmasıydı. 1909’ da Millikan, belirli bir zaman aralığında bir tek yağ damlasını gözlemleyebilecek şekilde deney düzeneğini oluşturmuştur. Millikan deneyini birçok yağ damlası için tekrarlayarak elektronun yükünü 1.592×10 C olarak bulmuştur. Millikan sonuçlarını "“On the Elemantary Electrical Charge and the Avogadro Constant”" isimli makalesini (Physical Review 32, 349) ile 1911’de yayınladı. Hemen ardından bir başka fizikçi Felix Ehrenhaft benzer bir deney yaptığını ve Millikan’ ın elemanter yük değerinden daha küçük bir yük değeri ölçtüğünü açıkladı. Bu sonuç Millikan’ı daha ileri ve titiz deneyler yapmaya götürdü. 1913 yılında Millikan orijinal sonuçlarını tekrar elde ettiği çalışmasını yayınladı ve bu çalışmasından dolayı 1923 yılında Nobel Fizik ödülünü aldı. Bugün elektron için ölçülen en iyi yük değeri 1.60217733(49)×10 C , Millikan’ ın 1913’te açıkladığı değere oldukça yakındır. İki yatay ve birbirine paralel plaka arasına büyük bir potansiyel farkı uygulanarak homojen bir elektrik alan oluşturulur. Yağ damlaları plakalar arasında sürüklenebilir. Yağ damlacıkları ışığı yansıtır ve bir mikroskopla gözlenir. Damlacıklar parlayan bir yıldız gibi görünürler. Böylece damlaların düşüş hızı belirlenir. Deneyde düşük buhar basıncına sahip yağ kullanılır. Bu yağın diğer yağlardan farkı, ışık kaynağının oluşturduğu ısıda buharlaşmamasıdır. Bazı yağ damlacıkları pompa tarafından püskürtüldüğünde sürtünme nedeniyle yüklenebilir bunu engellemek için iyonlaştırıcı bir radyasyon kaynağı ilave edilerek (örn. X-ışını tüpü) daha fazla yağ damlacığının yüklenmesi sağlanır. Elektrik alanda düşmekte olan bir damlaya dört kuvvet etki eder. Ebrehe Ebrehe (ö. MS 525 veya en geç 553), Habeşistan'daki Aksum Krallığı'nın Yemen valisi iken sonradan bağımsızlığını ilan ederek Yemen kralı olmuştur. Ebrehe Fil Suresi inde bahsedilen krallardan biridir. Bu anlatımlara göre Ebrehe, Yemen'de, Aksum Krallığı'na bağlı Hristiyan bir vali idi ve Arapların her sene hac amacıyla Mekke'ye gitmelerini istemiyordu. San'a'da büyük bir kilise yaptırdı ve ismini Kuleys koydu. Ebrehe Habeş Kralı'na halkın hac için ancak Kuleys'i ziyaret edebileceklerini, Mekke'ye gidenlere izin vermeyeceğini yazarak onun da desteğini aldı. Ebrehe'nin haccı engelleme niyeti Yemenli Arapları öfkelendirdi. Rivayete göre Nukayl isminde bir yerli, Kuleys'e girerek kimsenin olmadığı bir zamanda içeriyi harabeye çevirdi, kirletti ve kayıplara karıştı. Ebrehe ağır bir hakarete uğramıştı. Olayın üzerine bir de kilisenin yanması eklenince vali intikam almaya karar verdi, Kâbe'yi yıkmak ve enkazı fillerle Yemen'e taşımak için dört bin fil ve üç yüz bin Habeşli'den oluşan ordusu ile harekete geçti. Mekke çevresine kadar gelen öncüler Mekkelilerin koyun ve develerini alıp konaklama yerleri olan Taif'e kaçırdılar. Ebrehe Mekke emiri olan Abdulmuttalib'in pazarlık tekliflerini de geri çevirdi. Ordu Mekke üzerine yürümeye hazırlanırken gökyüzü Ebabil kuşları ile doldu, gagaları ve ayaklarında taşıdıkları taşlar ile Ebrehe ordusunu taş yağmuruna tuttular. İstilacı ordu bozguna uğradı. Etleri lime lime dökülerek ölüyorlardı. Kalanlar Ebrehe de içlerinde olduğu halde perişan bir vaziyette Yemen'e doğru kaçtılar. Çarmıh Yolcusu Çarmıh Yolcusu orijinal adıyla "The Pilgrim's Progress" John Bunyan tarafından İngiliz dilinde yazılmış bir kitaptır. Birinci kısmı 1678'de, ikinci kısmı ise birinci kısmın devamı olarak 1684'te yayınlanmıştır. İngiliz edebiyatının en önemli eserlerinden biri olarak kabul edilir. Kitap bir İngiliz ülkesi olan Bedfordshire'dan Londra'ya yapılan hayali bir yolculuğu anlatır. Bunyan bu yolculuğu Hristiyanlığı Protestan bakış açısıyla anlatmak için kullanmıştır. Yolculuğun hayali olmasına karşın, mekanlar 17. yüzyıl Bedfordshire'ından esinlenilmiştir. Ana karakter "Christian"'ın karşılaştığı zorluklar, gerçek bir Hristiyan'ın doğru yoldan sapmamak için yapması gerekenlerin bir alegorisi olarak tasarlanmıştır. Her ne kadar yazar vaaz verdiği gerekçesiyle hapse mahkûm edildiyse de, kitap basıldıktan sonra 200 ayrı dilde yayınlanmıştır. 1951'de Ingiliz opera bestecisi Ralph Vaughan Williams Çarmıh Yolcusu adli bir opera bestelemistir. Abbas AÄŸa Abbas Ağa (ö. 1671, Kahire, Mısır) adı ile tanınan Abbas bin Abdürrezzak, Sultan IV. Mehmet dönemi Topkapı Sarayı’nda Darüssaade Ağası. Hatice Turhan Sultan’ın başağası olup Muslih Ağa’nın ölümü üzerine 9 Nisan 1668'de Dârüssaâde Ağalığı'na tayin edildi. 16 Temmuz 1671’de azledilerek Mısır’a gönderildi. Mısır’da ikameti sırasında orada vefat etti. Kabri, Kahire'de İmam Şâfiî Türbesi civarındadır. Bunlardan başka vakıflarına gelir olarak yaptırdığı birçok dükkânı ve bekar odası vardır. Beşiktaş ilçesinin Cihannüma mahallesinde bulunan Abbas Ağa Parkı da onun adıyla anılmaktadır. Aşık Tufarganlı Abbas Aşık Tufarganlı Abbas (16. yüzyıl), Azeri halk şairi. Hayat hikâyesine Safevi hükümdarı Abbas'ın maceraları da karışmıştır. Bazı hikâyelerinde Şah Abbas ile birlikte Allahverdi Hanım'ın ismi de geçmektedir. Abbâs bin Ebi'l-Fütûh Abbas bin Ebul Futuf, Fatımi halifesi Zafir Biemrillah'ın veziri. (1115- 1154). Beni Badis adlı hükümdar sülalesindendir. Üvey babası İbni Sallar vezir olunca siyasi faaliyetlere başlamıştır. Oğlu Nasr ile beraber İbni Sallar'ı öldürerek yerine vezir olmuştur. 1154 yılında halifeyi öldürüp yerine oğlunu halife yapınca, Abbas'ı sevmeyen halk ayaklanmıştır. Suriye'ye kaçmıştır ve burada öldürülmüştür. Büyükakçakese, Korgan Büyükakçakese, Ordu ilinin Korgan ilçesine bağlı bir mahalledir. Ordu iline ..km, Korgan ilçesine ..;km uzaklıktadır. Ã‡itlice, Korgan Çitlice, Ordu ilinin Korgan ilçesine bağlı bir mahalledir. Ordu iline ..km, Korgan ilçesine ..;km uzaklıktadır. TatarcÄ±k, Korgan Tatarcık, Ordu ilinin Korgan ilçesine bağlı bir mahalledir. 1962'de kurulmuş bir Ordu ilinin Korgan ilçesine bağlı bir köydür. Tataristan'daki Tatarların Osmanlı döneminde buraya gelip yerleştiği ve bu yüzden adınında Tatarcık Köyü olduğu söylenmektedir. Hane sayısı 140 dır. Ordu iline 83 km, Korgan ilçesine 11 km uzaklıktadır. CQD CQD; mors alfabesinde "— · — · — — · — — · ·" olarak kodlanan, telsiz iletişiminde en çok kullanılan imdat çağrılarından biri. 7 Ocak 1904 tarihinde kullanılmaya başlanmıştır. CGTN Documentary CGTN Documentary bir belgesel kanalıdır. Çin'in dış tanıtımında önemli bir rol oynamaktadır. Çin'in kültürel özelliklerini bu belgeseller aracılığıyla tanıtmaktadır. Çin Merkez Televizyonu (CCTV) tarafından yönetilir. CGTN Documentary Sky Digital aracılığıyla İngiltere, kablo ve Amerika Birleşik Devletleri ve Asya uydu sağlayıcıları gibi bir dizi, istasyon web sitesinde, görüntülenebilir. Türkiye'de de KabloTV'de HD olarak yayın yapmaktadır. Mattia Destro Mattia Destro (d. 20 Mart 1991, Ascoli Piceno), İtalyan futbolcudur. Şu an İtalya Serie A takımlarından Roma forması giymektedir. Daha önce; Genoa ve Siena takımlarında oynadı. 2011-12 sezonunda attığı 12 golle tüm dikkatleri üzerine çekti ve Milan, Roma, Inter ve Juventus tarafından transfer listesine alındı. Bunun sonucunda Roma'ya transfer oldu. İtalya'nın çeşitli yaş kategorilerinde forma giyen Destro, U-21 formayla ise; 2011 yılında Türkiye U-21 ile oynanan iki maçta üç gol atma başarısı gösterdi. İtalya'nın teknik direktörü Cesare Prandelli tarafından önce 32, sonra da 25 kişiye inen kadroya alınsa, 23 kişiye inen kadroda yer almayı başaramadı. Destro, 2014-2015 sezonu kış transfer döneminde Milan'a kiralanmıştır. 6 aylık kira süresi sonunda satın alma opsiyonu da Milan'dadır. Şarkı Söylemek Lazım (2. Sezon) Show TV'de yayınlanan Şarkı Söylemek Lazım yarışma programının 2000 yılında yayınlanan 2. sezonu. Format gereği her hafta farklı kategoride şarkı söyleyen bir ünlü, bir şarkıcının koçluğunda halk ve jüriden puan toplayarak 1. olmaya çalışmaktadır. Halk oylaması cep telefonu aracılığıyla yapılmaktadır. Yarışmanın birincisi Özgür Özberk-Asuman Krause olmuştur. Behzat Uygur Milan Badelj Milan Badelj (d. 25 Şubat 1989, Zagreb), Hırvat millî futbolcudur. Fiorentina'ın formasını giymektedir. Daha önce; Dinamo Zagreb ve Lokomotiva takımlarında forma giydi. 2012 Avrupa Futbol Şampiyonası sonrasında adı Fenerbahçe ile anılsa da Hamburg'a transfer oldu. Hırvatistan formasını dört kez giydi ve bir gol attı. Ayrıca millî formayla, 2012 Avrupa Futbol Şampiyonası'nda da yer aldı. 129||29||17||5||0||0||40||3||186||37 Tepealan, Korgan Tepealan, Ordu ilinin Korgan ilçesine bağlı bir mahalledir. Tepealan Beldesi’nin tarihi, Turani Irk’a mensup topluluklarla başlamaktadır; fakat kesin olmamakla birlikte buraların ilk sakinlerinin MÖ XVI. asır ile MÖ VIII. asır arasında Doğu ve Orta Karadeniz Bölgesi’ne Oğuzların öncü kollarından biri olarak kabul edilen, (Kızılırmak kavisi içinde yaşayan, Hititlilerle çağdaş ve aynı zamanda Hitit Devleti’nin kuzey sınırlarını sürekli tehdit eden) Gaşkalara (Kas/Gas/Kaşga) kadar inmektedir. Gaşkalardan sonra Kimmerler, Sakalar ve kollarının Tepealan Beldesi’nin sakinleri oldukları ve asırlarca burada yaşadıkları sanılmaktadır. Şimdiki Merkez Cadde üzerinde eski belediye binası karşısında bina hafriyatı yapılırken çok derinlerde ve tamamen taşlaşmış Hristiyan mezar kalıntılarına rastlanmıştır. Hristiyan mezarlarına Tepealan Beldesi’nde rastlanması buraların çok önceden yerleşmeye açıldığını göstermektedir. Tepealan ve çevresi, Korgan’ın fethi ile de yakından ilgili olup Güllü ya da Tepealan Köyü fethedilmeden evvel buraya gelen alperenler, yörenin yerlisi olan Hristiyan Turanî toplulukların gönlünü kazanarak bir nevi askeri fethe öncülük etmişlerdir. Bu gün Tepealan Beldesi’nde bulunan Er Hasan ile Güllü evliyalarında yatan Alperenler, Tepealan Beldesi’ndeki Müslüman Türk yerleşimlerinin ilk çekirdeklerini oluşturmuşlardır. Danişmentliler tarafında birkaç kez buradan sahile inilmişse de feth edilememiş, ancak Hacı Emiroğulları tarafından fethedilir. Canik Platosu’nu yayla yapan Türk gruplarından özellikle Çepnilerin, Hacı Emiroğulları’nın emir ve komutasında hiçbir savaş yapmadan, yaylalardan sahile inerken fethettikleri yerlerin başında şimdiki Tepealan veya Güllü Köyü gelmektedir. Hacı Emiroğulları Tepealan Beldesi’ni Canik Dağları ile sahil arasında yer alması nedeniyle bir geçiş yeri olarak kullanmışlardır. Tepealan Beldesi, Çepni ve diğer Oğuz Türklerinin Korgan ve çevresindeki mücadeleleri sonucu fethedilmiştir. XIII. asır sonlarına gelindiğinde fetih hareketi tamamlanmıştır. Tepealan Beldesi, o zaman Başköy, Emiryakup (şimdi Koçcuğaz Köyü) Yüreğir/Üreğir Mezrası (şimdi Terzili ve Beypınarı Köyleri) arasında kalmış geniş bir arazidir. Yörenin 1427 yılında Hacı Emiroğulları’ndan Osmanlılara geçmesi sonucu yapılan 1455 yılı ilk Tahriri Defteri’nde Güllü ya da Tepealan Köyü ile ilgi herhangi bir kayda rastlanmamaktadır. Bu durum Tepealan Beldesi’nin Hacı Emiroğulları tarafından fethi ve Osmanlılara geçtiği dönemlerde muhtemelen güzle ve yayla olarak kullanılmış olması ile ilgilidir. Tepealan Köyü ile ilgili ilk kayıtlar 1642–43 yıllarını kapsayan Karahisar-ı Şarki Sancağı Mufassal Avarız Defteri’nde karşımıza çıkmaktadır. Burada iki haneden oluşan ve Aybastı Kazası sınırları içerisinde Depeköy adıyla geçmektedir. Depeköy Köyü’nde her ne kadar eski Turanî Irk’a mensup yerleşmelere rastlansa da Osmanlı yönetimine geçtikten sonra Mahallenin kuruluşu yaklaşık 1576–1642 yılları arasında, başka bir ifadeyle 1600’lü yıllarda gerçekleşmiştir. İlk Osmanlı kayıtlarında Tepealan Köyü’nde hiçbir Hristiyan ahali olmadığı görülmektedir. Turanı Irk’a mensup Hristiyanlar, Tepealan Köyü’nün fethi ile birlikte ya daha aşağılara göç etmişler ya da Müslüman olmuşlardır. Celali isyanları sonucu Canik Sancağı’ndaki eşkıyalık olaylarının artması nedeniyle ve Tepealan Köyü’nün arazisinin engebeli, ormanlık ve saklanmaya uygun olması buranın köy olarak teşkilatlanmasını geciktirir. Bu arada XVII. asırda Osmanlı Devleti’nin dahili bünyesinde nedeni tam bilinmeyen ve Anadolu’nun doğu taraflarında yaşayan milletlerin batıya doğru yönelen ve gittikçe artan, vesikalardan adeta bir akın şeklinde olduğu anlaşılan batıya göç hadisesi yaşanır. Bu göç dalgasının XVIII. yüzyıl sonlarına kadar devam ettiği görülür. Osmanlı Devleti’nde doğu bölgelerinden batıya göç eden halk, alçak kesimlerden ziyade yüksek ve engebeli yerler arar. Bu dönemde Tepealan Köyü, hem kıyı hem de iç kesimlerdeki ovalardan yoğun bir göç alır. Bu göç dalgası, Tepealan Beldesi’nin şimdiki sülale ve kabilelerinin son çeklini almasına neden olur. Tepealan Köyü’nün, yaklaşık iki asır Aybastı Kazası sınırları içerisinde kaldığını görmekteyiz. Osmanlı ülkesindeki mülki idarenin 1826 sonrasında birçok gelişme gösterdiği, bu oluşumun 1836 yılından sonra da hızlandığı görülmektedir. Dönemin Devlet Salnamelerinden de anlaşılacağı gibi ülkede devamlı bir yeni oluşum vardır. Bu oluşumda kaza sayıları ile kaza sınırlarının da değiştiğini görmekteyiz. Bu değişime bağlı olarak 1837 yılına gelindiğinde Kalınçorak Dağları’nın su bölüm çizgisinin batısı tamamen Keşderesi Kazası sınırlarına katılmıştır. 1638 yılından beri Aybastı Kazası’nın sınırları içerisinde yer alan Tepelalan (Tepeköy-Güllü) ve Emiryakup Köyleri (sonradan Koçcığaz Köyü) ile şimdiki Korgan ilçesinin Yaylalar Kuşağı’nın tamamı Keşderesi Kazası sınırları içerisine alınır. Böylece Korgan Kazası’nın şimdiki doğu ve güney sınırlarına erişilmiş olur. Bu oluşumlardan en önemlisi ve günümüzde de devam eden muhtarlık müessesesidir. Kısa sürede Canik Sancağı’nda da uygulanan muhtarlık sisteminde her kaza merkezindeki mahalleye ve kazaya bağlı köylerde, büyüklüğüne göre bir ya da iki muhtar ve imam atandığı görülmektedir. Tepealan Köyü, 1837 yılında Keşderesi Kazası’nda birleştirilen köyler arasında yer alır. Tepealan, Kozpınar ve Durali Köyü birleştirilerek yönetim bakımından tek köy haline getirilir. Bu büyük üç köyü, Şaban oğlu Hasan ile Recep oğlu Mehmet tarafından idare edilmektedir. Köy imamı ise Soşic Oğlu Halil Efendi’dir. 1850’li yıllardan sonra iklim şartlarının tekrar değişmeye başlaması ve 1874 yılında Anadolu’da meydana gelen kuraklık nedeni ile iç bölgelerde yaşayan halkı daha nemli yerlere doğru göçe zorlamıştır. 1874 yılından itibaren Tepealan Köyü gerek sahil, gerekse iç bölgelerden sürekli göç almaya başlar. Tepealan Köyü’nün fazla göç almasını diğer önemli nedeni ise 1858 Arazi Kanunu’ndan yararlanmak isteyen insanların, uzun yıllar işletme dışı ve yerleşim yerleri arasında kalmış, boş ve geniş arazilerin kendi adlarına tescil ettirmeleridir. Bu dönemlerde Anadolu’yu boydan boya sarsan kuraklık eklenince Tepealan Köyü’nü bir cazibe merkezi haline getirir. Özellikle hayvancılıkla uğraşan göçmenlerin tercih ettikleri yerler arasında yer alır. Tepealan Köyü sürekli göç alır. XX. yüzyılın başlarında birleşik Mahallenin, nüfusun artması nedeniyle Durali, Tepeköy (Tepealan), Koccuğaz, Kospınar olarak ayrıldığını, Kafkas göçmenlerin Durali Köyü’nün kuzey doğusundaki Pısıltamı (Kundan) Mıntıkası’na yerleştirilmeye başlanması ile de Kundan Köyü olarak teşkilatlanır. Bu arada Tepealan Köyü, XX. asrın başlarında kültürümüzün bir parçası olan, kimileri tarafından eşkıya, kimileri tarafından halk kahramanı olarak lânse edilen ve halk arasında kahramanlık destanlarına, türkülerine konu olmuş, Hekimoğlu Halil İbrahim’in uzun yıllar saklandığı, barındığı köydür. 1913 yılı Nisan ayı başında yeğenleri olan Küçük ve Büyük Mehmet’in Kıralioğlu Hasan Ağa tarafından öldürülür. Hekimoğlu’da yeğenlerinin intikamını almak için Tepealan Köyü’nde, şimdiki Güllü mahallesinin Tikenoğlu Deresi mevkiindeki Kıralioğlu Hasan’ın evine gelir. Kıralioğlu Hasan, Hekimoğlu’nun intikam alacağını bildiği için Fatsa’daki devlet yetkililerine haber verir ve gerekli tedbirler alır. Hekimoğlu eve girer girmez Kıralioğlu Hasan’ın işaret vermesi ile hükümet kuvvetleri ve Dadyan Arslan’a bağlı kişiler 26 Nisan 1913 tarihinde evi kuşatır. Uzun bir çatışmadan sonra Gedik Halil vurulur. Hekimoğlu çemberi yarar fakat ağır yaralanır. Aldığı ağır yaralara rağmen Tepealan Köyü’nden bir hayli uzaklaşır. Yolda öldüğü ya da kır serdarları tarafından yaralı yakalandığı ve öldürüldüğü ifade edilmektedir. Balkan, Birinci Dünya Savaşı ve arkasından Milli Mücadele’nin başladığı yıllarda Tepealan halkı düğüne gider gibi askere gitmiştir. Tepealan Köyü’nde dört şehit görülmesine rağmen askere gidiş de gelmeyen onlarca vatan sevdalısının olduğu bilinmektedir. Bu dönem her yerde olduğu gibi Tepealan Köyü de nüfus kaybına uğrar. Tepealan Beldesi, doğuda Koçcuğaz ve Terzili Köyleri, güneydoğuda Beypınarı Köyü; kuzeyde Karakışla ve Çitlice Köyleri, batıda ve kuzey batıda Çayırkent Beldesi’nin Fatih, Karşıyaka, Aşağı Oba ve Savcılı Mahalleleri; güneybatıda ise Tokat’ın Niksar ilçesinin Bozcaarmut ve Akgüney Köyleri ile çevrilidir. Tepealan Beldesi; Tepealan, Güllü, Gölcüvez Dereleri arasında yer alan bir beldedir. Güllü Mahallesi yerleşmenin merkezini oluşturur. Tepealan Beldesi’nde pazar yerinin kurulduğu yer, 400 44’ 35” kuzey enlemi ile 37 0 18’34” doğu boylamında bulunmaktadır. İlçe merkezine olan uzaklığı ortalama 13 km’dir Beldenin toplam yüzölçümü 4327 hektardır. Tepealan Güllü Mahallesi'nin rakımı 660 m olan beldenin en yüksek yeri 1712 m ile Yalman Tepesi'dir. Ordu iline 84 km, Korgan ilçesine 13 km, Fatsa ilçesine ise 50 km uzaklıktadır. Beldeye en yakın havaalanı 162 km mesafede Çarşamba ilçesindedir. Belde karayolu ağında olmadığı için ham asfalt bulunmakta ve ulaşım sıkıntısı yaşanmaktadır. Hayat BÃ¶yle Hayat Böyle, Hülya Avşar'ın 1998 yılında çıkan stüdyo albümüdür. Albümde o yıl her yerde dinlenen, Aradın Mı? şarkısının beğenilmesi üzerine, klip çekilen parça o dönemde en çok bilinen şarkılarından biri olmuştur. Albümden ikinci klip, Ah Be Güzelim parçasına çekildi ve sanatçı, bu şarkıyla da büyük başarı sağladı. Cold Lake Cold Lake, İsviçreli metal grubu Celtic Frost'un üçüncü tam uzunluktaki son stüdyo albümüdür. Ne grubun kendi içinde ne de hayranları arasında yaygın olmayan bu albümün günümüzde satışı yapılmamaktadır. Bu yüzden, koleksiyoncular tarafından daha çok rağbet görmektedir. Texas'ın Dallas şehrinde, Celtic Frost'un "One in Their Pride" turunun ümit kırıcı bir şekilde sonlanmasından sonra Thomas G. Warrior, grubu dağıtmaya karar verdi. 1988'in ortalarında Celtic Frost, Oliver Amberg'in isteği ve yapımcı Tony Platt'ın desteğiyle birlikte yeniden kuruldu; ancak Tom G. Warrior dışındaki tüm üyeler değişti (Oliver Amberg – gitar, Curt Victor Bryant – bas gitar, Stephen Priestley – bateri ve ek vokal). Müzik projesine Tom G. Warrior katkıda bulunsa da, projeyle çok ilgilenmedi. Bu yüzden albümle ilgili tüm temel işleri, Amberg'in yapmasına izin verdi. Albüm 1988'de çıkarıldı ve eleştirmenler tarafından çokça negatif eleştiriye maruz kaldı ve ana hayran kitlesi tarafından satılmış damgası yedi. Müziğin türü değişerek; grubu (ve eski hali Hellhammer'ı) tanımlayan ekstrem yeraltı thrash/death/black metal veya avangart tesirli doom/thrash tarındaki "Into the Pandemonium" yerine Mötley Crüe gibi glam metal türüne (o dönem popüler olan bir tarz) dönüştü. RaphaÃ«l Haroche Raphaël Haroche (d. 7 Kasım 1975) Fransız şarkıcı ve aktör. Şarkıcı Zaz ile yakın arkadaştır. Türkiye Yıldız Kızlar Basketbol Şampiyonası Türkiye Yıldız Kızlar Basketbol Şampiyonası ya da Türkiye Yıldız Bayanlar Basketbol Şampiyonası, Türkiye Basketbol Federasyonu tarafından 1983'ten beri düzenlenen ve basketbolda yıldız kızlar kategorisinde (14-16 yaş grubu) Türkiye şampiyonunu belirlemek için yapılan spor organizasyonu. 2014 - 2015 yıldız kızlar şampiyonu Galatasaray Odeabank'tır. Baker Sokağı Çetesi Baker Sokağı Çetesi, Sherlock Holmes'un kimsesiz çocuklardan oluşturduğu çete. Bu çete, Sherlock Holmes'un önemli davalarında yardımcı olmuştur. "Sherlock" isimli 2010 yapımı dizide çocuklar dışında yetişkinler de bulunmaktadır. Dizide "Kimsesizler Ağı" olarak geçen çetenin ilk görünüşleri 1. sezon finali "The Great Game"de gerçekleşmiştir. Molla Fenari Molla Fenari, (d. y. 1350, Maveraünnehir - ö. 1430, Bursa), din alimi, bilim adamı, müderris, Osmanlı Devleti'nin ilk müftüsü/şeyhülislamı. Molla Fenari yaklaşık 1350 yıllarında Maveraünnehir'de doğmuş ve Anadolu'ya göçetmiştir. Asıl adı Şemseddin Mehmed'dir. Babası Muhammed Hamza b. Ahmed tasavvuf ile uğraşmakta idi. Fenari lakabını ya Bursa Yenişehri civarında bulunan Fener kasabasından almıştır ya da babasının fenercilik yapması dolayısıyla almıştır. Molla Fenârî küçük yaşta babasından tasavvuf öğrenmiştir. Medrese eğitimi sırasında Mevlânâ Alâuddîn Esved, Cemâleddîn Aksarâyî, Hamîduddîn-i Kayserî'in derslerine devam etmiştir. Mısır'a gidip, Hanefî fıkıh âlimi Ekemâleddîn-i Bâbert'in derslerine katılmıştır. Molla Fenari müderris olarak Bursa'da. Yıldırım, Çelebi Mehmed ve II. Murad dönemlerin yaşayıp çalışmıştır. Ankara Savaşı'ndan sonra Seyyid Mehmedi Buharî ve bir grup alim ile Timur tarafından esir olarak Kütahya'ya getirilmiştir. Osmanlı belgelerinde II. Murad 1424 yılında onu "Müfti'l Enamlık" görevine atamasına kadar (kadılar ve fakihler hakkında belgeler bulunmakla beraber) Molla Fenari ile kurulan ve sonradan şeyhülislamlığa dönüşecek müftülük kurumu hakkında hiçbir kayda rastlanmamaktadır. Zaten 16. yüzyılda Mehmet Ebussuud Efendi'nin şeyhülislamlığına kadar, müftüler düşük maaşlı ve bu nedenle protokolde düşük seviyelerde bir devlet mercii idi. Kazaskerler günde 500 akçe yevmiye alırlarken müftüler önce bunun beşte biri sonra üçte biri günlük yevmiye alırlardı. Bu nedenle olacak Molla Fenari Bursa'da müderrislik, kadılık ve müftülük yaparken gelir sağlamak için ipekçilik de yapmıştır. Molla Fenari, Bursa kadısı iken reisliği yaptığı mahkemede Yıldırım Bayezid'in şahitliğini kabul etmeyerek, adalet önünde hükümdarla herhangi bir vatandaşın eşit haklara sahip olduğu ilkesini getirmiştir. Molla Fenari Hicaz'a hac ziyaretini ilk defa 1419;da yapmıştır. Hacdan dönerken, Mısır'da bir müddet kalarak ders vermiş ve Kudüs'e da uğradı. 1429 yılında Şam yolu ile ikinci defa hacca gitmiş ve bu arada yine Mısır ve Kudüs'te uğramıştır, 1430 yılında Bursa'da vefat etti. Molla Fenarı'nın seçilmiş eserleri isimleri şu listede verilmiştir:. Yönetmenliğini Kürşat Kızbaz'ın üstlendiği 2016 çıkışlı Türk filmi ""nda Molla Fenari'yi Emin Olcay canlandırdı. The Remix (Lady Gaga albümü) The Remix, Amerikalı şarkıcı Lady Gaga'nın remiks albümü. "The Remix" yapım görevlileri Allmusic'ten alınmıştır. Aziziye Höyük Aziziye Höyük, Burdur İl merkezinin güneyinde, Aziziye Köyü'nün kabaca 600 metre batısında yer alan bir höyüktür. Tepe, 200 x 150 metre boyutlarında olup ova seviyesinden 8 metre yüksekliktedir. Gölde Höyük'nün 10 km. güneyine düşmektedir. Höyük 1983 yılında Mehmet Özsait tarafından tespit edilmiştir. Yüzey araştırmalarında bulunan malzemeye dayanılarak höyükte Geç Neolitik Çağ, Erken Kalkolitik Çağ ve yoğun olarak Erken Tunç Çağı yerleşimleri olduğu belirtilmektedir. Höyük'teki Geç Neolitik ve Erken Kalkolitik çanak çömleği, el yapımı, ince kum ve mika katkılı hamurlu, krem boya astarlı, bazıları kırmızı boyalı, iyi açkılı ve iyi bir teknikle pişirilmiş maldır. Yontmataş buluntular obsidiyen dilgi olup tarihleme yapılamamaktadır. Kokopelli Kokopelli genellikle Güneybatı ABD'de Hopiler, Zuniler gibi bazı Kızılderili kültürleri tarafından çok saygı duyulan bir bereket tanrısıdır. Genellikle kafasında tüy veya antene benzer çıkıntılar olan ve flüt çalan kambur biri olarak betimlenir. Pek çok bereket tanrısı gibi doğumu ve tarımı da yönetir. Oyunbaz bir tanrıdır ve müziğin ruhunu temsil eder. Güney Amerika Kızılderilileri Güney Amerika Kızılderilileri (İspanyolca "Indios" «Hintler»), Güney Amerika kıtasındaki farklı dil ailelerinde toplanan yerli Kızılderili halklarıdır. Kızılderililerin baskın olduğu iki ülke Bolivya (% 55) ile Peru'dur (% 45). Beyazlar ile karışmış melez Kızılderililere Mestizo adı verilir ve Mestizolar Paraguay (% 93,3), Venezuela (% 69), Kolombiya (% 60) ve Ekvador'da (% 55) çoğunluğu oluştururken, Bolivya (% 30) ile Peru'da (% 37) ise Kızılderililerden sonra ikinci sıradadır. En iyi bilinenleri arasında Keçuvalar, Aymaralar, Tupiler, Guaraniler ve Mapuçeler sayılabilir. Tarihteki İnka uygarlığını kuranlar Keçualardır. Güney Amerika Kızılderili dilleri içinde en yoğun kullanılanları Keçuaca ile Aymaracadır. Paraguay'da Guaranicenin İspanyolca ile karışık kullanımı yaygındır. Bolivya devlet başkanı Evo Morales Aymara Kızılderilisidir. Hogan Hogan (Navahoca "hooghan"), Navahoların birincil geleneksel evidir. Diğer geleneksel evleri içinde yazlık ev, gömme ev ve buhar kulübesi bulunur. Hoganlar, konik ya da yurt çadırı biçiminde çatılan kütüklerin dış yüzeyinin çamurla sıvanmasıyla oluşur ve kapısı güneşin ışıklarını sabah erkenden görebilmek için her zaman doğuya açılır. İçinde ölüm gerçekleşen hoganlar tabudur ve sakınılır; ya ölü hogan içinde gömülür ve kapısı kilitlenip açılmamak üzere kapatılır ya da ölü hoganın kuzey yönünde açılan bir delikten çıkarılır ve hogan yakılır. Ölümlü hoganın ağaç aksanı da kesinlikle başka bir iş için yeniden kullanılmaz. Günümüzde hoganlar aile barınağı olarak değil daha çok törenler ve folklorik gösteriler için kullanılmaktadır. DinÃ©tah Dinétah (Navahoca "Dinétah"), Navahoların geleneksel toprakları ve yurtluğu. New Mexico, güneybatı Colorado, güneydoğu Utah ve kuzeydoğu Arizona gibi geniş bir alanı kapsar. Bölge San Juan Nehri tarafından yüksek mesa ve derin kanyonlarla işaretlenir. Geleneksel sınırlarını dört dağ çizer: doğuda Blanca Peak, güneyde Mount Taylor, batıda San Francisco Peaks ve kuzeyde Hesperus Peak. Navaholar Dinétah'ı anavatanları olarak görür. Navaho yaradılış öyküsünün (Diné Bahaneʼ) merkezi burasıdır. Binlerce arkeolojik sit bulunur. Bunların içinde Anasazi gibi değişik kültürlere ait sitler de görülür. En belirgin arkeolojik sitler Navaho pueblitoları adı verilen köycüklerdir. Navahoların MS 1500 gibi erken bir tarihte burada olduklarına dair kanıtlar vardır. 1680 Pueblo İsyanından önce burada yaşadıkları kabul edilmektedir. İspanyol istilacılar ve Ute Kızılderililerin baskılarına dayanamayıp yaklaşık 1750 de batı ve güneye çekilen Navaholar, yaklaşık 1800 de Dinétah'ın merkezini terk etmişlerdir. Navaho Uzun Yürüyüşü Navaho Uzun Yürüyüşü (Navahoca "Hwéeldi"), 1864 yılında Amerika Birleşik Devletleri Hükûmeti tarafından Navahoların zorla göç (tehcir) ettirilmesi ve onlara etnik temizlik uygulamasıdır. Şimdiki Arizona'dan (O zamanki New Mexico Topraklarından) New Mexico'nun doğusuna geleneksel Navaho yurtluğu olan Dinétah'tan oldukça uzağa asker gözetiminde silah zoruyla yaptırılmıştır. 1864 baharında erkek, kadın ve çocuklardan oluşan 9.000 kadar Navahonun silah zoruyla başlayan 480 km lik yürüyüşü Fort Sumner, New Mexico'ya kadar sürmüş ve Bosque Redondo'da gözaltına alınmalarıyla bitmiştir. Lambert W fonksiyonu Matematikte, Lambert W fonksiyonu, aynı zamanda Omega fonksiyonu veya çarpım logaritması olarak da bilinen bir fonksiyon kümesidir. "f"("w") = "we" fonksiyonunda "e" üstel fonksiyon ve "w" herhangi bir karmaşık sayı olmak üzere, bu fonksiyonun tersinin şubelerini ifade eder. formula_4 formula_5 Symphytognathidae Symphytognathidae, Amerika, Afrika, Asya, ve Avustralya'da yaşayan 6 cins ve 66 tür ile temsil edilen bir örümcek familyası. Synaphridae Synaphridae, Güney Avrupa, Orta Asya ve Afrika'da yaşayan 3 cins ve 13 tür ile temsil edilen bir örümcek familyası. TÃ¼rkiye'de 1 cinsi ("Synaphris") bulunur. Synotaxidae Synotaxidae, Orta ve Güney Amerika ile Avustralya ve Yeni Zelanda'da yaşayan 14 cins ve 81 tür ile temsil edilen bir örümcek familyası. 3 alt familyası vardır: Pahorinae, Physogleninae, Synotaxinae Omega sabiti Omega sabiti biçiminde tanımlanan bir matematiksel sabittir. Aşkın bir sayıdır. formula_2 Telemidae Telemidae, Kuzey Amerika ile Avrupa, Doğu Asya ve Yeni Kaledonya'da yaşayan 8 cins ve 61 tür ile temsil edilen bir örümcek familyası. Tengellidae Tengellidae, Amerika, Madagaskar, Avustralya ve Yeni Zelanda'da yaşayan 9 cins ve 57 tür ile temsil edilen bir örümcek familyası. Tetrablemmidae Tetrablemmidae, Asya, Amerika, Afrika ve Avustralya'da yaşayan 30 cins ve 138 tür ile temsil edilen bir örümcek familyası. Theridiosomatidae Theridiosomatidae, Amerika, Avrasya, Afrika ve Avustralya'da yaşayan 16 cins ve 88 tür ile temsil edilen bir örümcek familyası. Türkiye'de 1 cins ve 1 türü ("Theridiosoma gemmosum") bulunur. Trechaleidae Trechaleidae, Orta ve Güney Amerika ile Japonya'da yaşayan 16 cins ve 118 tür ile temsil edilen bir örümcek familyası. Trochanteriidae Trochanteriidae, Güney Amerika, Afrika, Asya ve Avustralya'da yaşayan 19 cins ve 152 tür ile temsil edilen bir örümcek familyası. Zorocratidae Zorocratidae, Kuzey Amerika, Afrika, Madagaskar ve Sri Lanka'da yaşayan 5 cins ve 42 tür ile temsil edilen bir örümcek familyası. Zoropsidae Zoropsidae, Afrika, Avrasya, Avustralya ve Brezilya'da yaşayan 14 cins ve 85 tür ile temsil edilen bir örümcek familyası. Türkiye'de 1 cinsi ve 4 türü ("Zoropsis beccarii", "Zoropsis lutea", "Zoropsis spinimana", "Zoropsis thaleri") bulunur. Anapidae Anapidae, Yeni Zelanda, Avustralya, Afrika, Japonya, Çin, Kore, Avrupa ve Amerika'da yaşayan 38 cins ve 150 tür ile temsil edilen bir örümcek familyası. Türkiye'de 1 cinsi ve 1 türü ("Zangherella apuliae") bulunur. Anyphaenidae Anyphaenidae, Amerika, Avrasya, Afrika, Avustralya ve Yeni Zelanda'da yaşayan 56 cins ve 519 tür ile temsil edilen bir örümcek familyası. Türkiye'de 1 cins ve 3 türü ("Anyphaena accentuata", "Anyphaena pontica", "Anyphaena sabina") bulunur. Caponiidae Caponiidae, Amerika ve Afrika'da yaşayan 15 cins ve 83 tür ile temsil edilen bir örümcek familyası. Göz sayısı değişik sayılarda olabilir; iki gözlü ("Nops", "Orthonops", "Diplogena", "Taintnops", "Tisentnops"), dört gözlü ("Nopsides", "Notnops"), altı gözlü ("Caponina" , fakat iki, üç, dört, beş olabilir), sekiz gözlü ("Calponia", "Caponia") Çamlı, Korgan Çamlı, Ordu ilinin Korgan ilçesine bağlı bir mahalledir. 12 Kasım 2012'de TBMM'de kabul edilen 6360 sayılı kanun öncesinde belde statüsündeydi. Ordu,Korgan İlçesine bağlı Çamlı Köyü ile Yeni Köy köyünün Azara ve Aralcak mahallelerinin birleştirilerek; merkezi Çamlı Köyü olmak üzere ÇAMLI adı aldında belediye kurulması 1993 yılında yasa gereği uygun görülmüş, 15 Aralık, 1993 ve 29 Mart 1994 tarihlerinde yapılan mahalli idareler genel seçimleri ile tüzel kişilik kazanmıştır. Ordu iline 68 km, Korgan ilçesine 6 km uzaklıktadır. Toplam sembolü Toplam sembolü, (∑) bir sayı dizisinin toplamını gösteren matematik sembolü'dür. ∑ (Sigma), Yunan alfabesi'ndeki bir harftir. Toplam sembolünün kuralları "Ã–zel toplam teoremleri" Toplam sembolünün özellikleri Fahreddin-i Acemi Molla Fahreddin-i Acemi (ō. 1460, Edirne) din alimi, müderris, Osmanlı Devleti müftüsü/şeyhülislamı. İran'da doğmuştur. Orada Seyyid Şerif Curcani'ye talebe olmuştur. Sonra Osmanlı devleti başkenti İstanbul'a gelmiştir. Bu nedenle "Acemi" lakabı ile anılmıştır. İstanbul'da da eğitimine devam etmiş ve Molla Şemsüddin-i Fenari'nin oğlu olan Şah Efendi'den icazet alıp molla olmuştur. Sonra müderrisliğe başlamıştır. Şemseddin Molla Fenari'nin II. Murat döneminde 1430'da ölümü ile onun yerine "müftü" olarak atanmış ve günlük yevmiyesi 30 akçe tespit edilmiştir. II. Murat ve II. Mehmet dönemlerinde yaklaşık 30 yıl boyu bu görevde kalmıştır. Sünni inanışa çok bağlı bir din adamı olduğundan, II. Mehmet'in özellikle birinci padişahlık döneminde babası II. Murat Manisa'ya çekilmiş iken, saraya girmeyi başaran hurufi tarikatından kişilerle çatışmıştır. Onların yakılmaları caiz bulan fetva vermiştir. 1460'ta Edirne'de ölmüştūr. Edirne'de kendi adına yaptırdığı Dar-ül-Hadis Medresesi, yani Fahrettin Acemi Medresesi, mihrabı önüne gömülmüştür. Fahreddin-i Acemi tarafından "kâfir oldukları" gerekçesi gösterilerek Hurufiler'in canlarının alınması yolunda bir fetva çıkarılması üzerine Fatih Sultan Mehmet'in de fetvaya karşı gelmemesiyle Hurufiler Edirne'de yakılan büyük ateşe atılarak diri diri yakılmıştı. İlk tekbiri Fahreddin-i Acemi'nin getirdiğine inanılır. Fahreddin-i Acemi Hurufilerin yakılması olayında, hem Hurufilerin yakılmaları için fetvayı vermiş, hem de kendisi bizzat diri diri ateşte yakılmalarına yardımcı olmuştu. Bailey Bartlett Bailey Bartlett (29 Ocak 1750, Haverhill - 9 Eylül 1830), Amerikalı siyasetçidir. Massachusetts ABD Temsilciler Meclisi üyesiydi. 1750 yılında Massachusetts'e bağlı Haverhill'de doğdu. 1789 yılında Enoch Bartlett ile birlikte ticari takipçilik işleri yaptı. 1786 yılında Bartlett Peggy Leonard White ile evlendi. 1781'den 1784'e kadar Massachusetts Temsilciler Meclisi üyesi oldu, ve 1788 yılında üçüncü kez tekrar seçildi. 1788 yılında Amerika Birleşik Devletleri Anayasası kabul edildiğinde kongre üyesiydi. Bir sonraki yıl Massachusetts Senatosunda görev yaptı. 1 Temmuz 1789'dan 5 Aralık 1811 yılına kadar Essex County bölgesi yüksek şerifliğine atandı. 1797-1801 yıllar arasında altıncı kez kongre üyesi olarak seçildi. 1812 yılında Essex County saymanı olarak görev yaptı. 20 Haziran 1812 tarihinde tekrar Essex County yüksek şerif atandı ve ölümüne kadar görev yaptı. 1820 yılında Devlet anayasası için temsilci oldu. Kıvılcım Kaya Salman Kıvılcım Kaya Salman (d. 27 Mart 1992, Ankara), Türk çekiç atıcı. Türk güreşçi Ziya Kaya'nın kızıdır. Fenerbahçe'de yetişti ve ulusal takımlarda başarılar kazandı. 2009 yılında Güney Tirol'de gerçekleştirilen Dünya Yıldızlar Atletizm Şampiyonası'nda gümüş madalya aldı. Aynı yıl, Estonya'nın başkenti Tallinn'de gerçekleştirilen 21. Avrupa Gençler Atletizm Şampiyonası'nda 66,74'lük derecesiyle Türkiye gençler rekorunu da kırarak gümüş madalya kazandı. Finlandiya'nın Tampere kentinde yapılan 10. Avrupa Olimpik Gençlik Festivali'nde yine gümüş madalyaya uzandı. Madrid'de düzenlenen Uluslararası Akdeniz Gençler Şampiyonası'nda da 61,16'yla derecesiyle altın madalya kazandı. 2012 yılında İzmir'deki Türkiye Atletizm Süper Ligi final müsabakalarında 72,55'lik derecesiyle birinci oldu ve bir diğer Fenerbahçeli atlet Tuğçe Şahutoğlu ile birlikte 2012 Yaz Olimpiyatları'nda Türkiye'yi temsil etme hakkı kazandı. Londra Olimpiyatları'nda A grubunda mücadele eden Kaya, sezon içindeki performansını sergilemekten uzak kaldı. İlk hakkında 69,50, ikinci hakkında 68,45 ve son hakkında 67,84 atarak serisinde 8. oldu ve en iyi 12 dereceyi yapan atletlerin finale kaldığı seçmelerin genel klasmanında 15. sırada yer alarak elendi. 1970-71 Division 1 1970-71 Division 1, günümüzde Ligue 1 olarak adlandırılan ligin 33. sezonudur. Sezon 12 Ağustos 1970 tarihinde başlayıp 26 Haziran 1971 tarihinde bitmiştir. Bu şampiyonada bir önceki sezondan farklı olarak 18 değil, toplam 20 takım yarışmıştır. 38 haftalık sezonda toplam 380 maç yapılmış ve 1108 gol atılmıştır. Division 1 şampiyonu; topladığı 55 puanla Olympique de Marseille 3. kez Fransa şampiyonu olurken, gol kralı ise; yine Marseille'den 44 golle Josip Skoblar olmuştur. Saint-Étienne, topladığı 51 puanla ikinci olurken, FC Nantes 46 puanla üçüncü olmuştur. Sezon sonunda son üç sırada yer alan takımlar Ligue 2'ye düştü. Bu takımlar Strasbourg, US Valenciennes-Anzin ve CS Sedan oldu. Avrupa kupalarına katılan takımlar: Takımlara kazanmış oldukları her qalibiyyete göre 2 puan, almış oldukları her beraberliye göre 1 puan, uğramış oldukları her yenilgiye göre ise 0 puan verilmiştir. 1971-72 sezonunda Ligue 1'de oynamak üzere Ligue 2'den yükselen takımlar: Kaynak: Tuğçe Şahutoğlu Tuğçe Şahutoğlu (1 Mayıs 1988, Mersin), Türk atlet. Çekiç atma dalında faaliyet gösterdi. Fenerbahçe forması giydi ve altyapı kategorilerinden itibaren birçok Türkiye rekoru kırdı. 2012 yılında 74,17'lik sonuca ulaşarak Sviatlana Sudak Torun'un 2008 yılından beri geçilemeyen Türkiye rekorunu geride bıraktı. 2004 yılında Grosetto'da düzenlenen 10. Dünya Yıldızlar Şampiyonası'nda ilk kez ulusal formayı giydi. 2004 yılında 56,90 metre olan olan kişisel performansını 2012 yılında İzmir'de düzenlenen Türkiye Atletizm Süper Ligi final müsabakalarında 74,17'lik derecesiyle bir diğer Fenerbahçeli atlet Kıvılcım Kaya ile birlikte 2012 Yaz Olimpiyatları'nda çekiç atmada dalında Türkiye'yi temsil etme hakkı kazandı. 2012 yılında Helsinki'de düzenlenen 21. Avrupa Atletizm Şampiyonası'nda 70.21'lik derecesiyle beşinci oldu. Londra Olimpiyatları'nda B Grubu'nda mücadele eden Şahutoğlu, sezon içindeki performansını sergilemekten uzak kaldı. İlk hakkında 67,58, ikinci hakkında 64,11 ve son hakkında 66,56'lık dereceleriyle serisinde 12. oldu ve en iyi 12 dereceyi yapan atletin finale kaldığı seçmelerin genel klasmanında 24. sırada yer alarak elendi Hüseyin Atıcı Hüseyin Atıcı, Türk atlet (Giresun, 3 Mayıs 1986) Bir dönem cirit ve disk atmada faaliyet gösterse de, gülle atma dalında yarıştı. Fenerbahçe'de spor yaptı.2013-2014 sozunundan beri ENKA SK'da faaliyet göstermektedir 23 yaş altı, büyükler ve salon rekorlarını kırdı. Son olarak 2012'de Ankara'da yapılan Türkiye Atletizm Süper Ligi yarışmalarında 20.42'lik derecesiyle, 20.30 ile kendine ait olan Türkiye rekorunu geliştirdi. 2012 yılında İstanbul'da yapılan 14. Dünya Salon Atletizm Şampiyonası'nda elemelerde 23. ve son sırada yer alarak elendi . Aynı yıl Finlandiya’nın başkenti Helsinki’de yapılan 21. Avrupa Atletizm Şampiyonası'nda elde ettiği 20.24’lük derecesiyle Avrupa dördüncüsü oldu . 5-6 Mayıs 2012 günlerinde Bursa Olimpik Atletizm Sahası'nda yapılan Nurullah İvak Atmalar Kış Şampiyonası ve Kulüplerarası Yıldızlar Atmalar Ligi Final Yarışları'nda büyük erkeklerde 20.30 metrelik derecesiyle Türkiye rekoru kırarak birinci olurken, Londra'da düzenlenecek 2012 Yaz Olimpiyatları B barajını geçerek oyunlara katılmaya hak kazandı. Ayrıca 20 metrenin üzerine çıkan ilk Türk atleti olarak tarihi bir başarıya daha imza attı . Olimpiyatlardan önceki son resmi yarışlar olan ve Eskişehir'de düzenlenen Balkan Atletizm Şampiyonası'nda altın madalya kazandı. II. Hakem II. Hakem (II. Hakem bin III. Abdurrahman) (13 Ocak 915 – 16 Ekim 976), 961-976 yılları arasında Kurtuba Halifesi. Endülüs Emevi Halifesi III. Abdurrahman'ın oğludur. Döneminde Hristiyan krallıklar ile yapılan barışlar korundu. Endülüs'te imar ve tarım faaliyetlerine önem verildi. Bağdat ve Kahire'dekilere rakip olacak İslam aleminin en büyük kütüphanelerinden birini Kurtuba'da inşa ettirdi. Halifenin kütüphanesi, başkentine kurduğu birçok öğrenim kurumuyla birlikte, Kurtuba'ya, şöhreti Avrupa'nın dört bir köşesine yayılan ve Müslümanların yanı sıra, İslam hükümranlığı altında yaşayan yahudiler şöyle dursun, Hristiyan alimleri bile cezbeden bir ilim merkezi olarak nam saldı.Magribi tarihçi El-Mekkari'nin onuncu yüzyıl Kurtuba'sı hakkında yazdığı gibi: "Kurtuba'daki dört şey dünyanın başkentlerini gölgede bırakır. Bunlar arasında nehir üzerindeki köprü ve camiler vardır. Bunlar ilk ikisidir; üçüncüsü Medinet-üz Zehra'dır; fakat hepsinden büyüğüde bilgidir- işte dördüncüsüde budur" der John Freely- Işık Doğu'dan Yükselir Arora Arora, WebKit motorunu kullanan ve her düzlemde çalışabilen bir tarayıcıdır. Qt kullanılarak geliştirilmiştir. Arora tamamen standartlara uyumlu WebKit düzeni motorun QtWebKit portu kullanır. Hızlı işleme özellikleri, güçlü bir JavaScript motoru ve Netscape eklentilerini destekler. Bora Vang Bora Vang (9 Nisan 1987, Çin), Çin asıllı Türk millî masa tenisi oyuncusu. İstanbul Büyükşehir Belediyesi Spor Kulübü'nde oynamaktadır. Antrenörlüğünü Sabahattin Sabrioğlu yapmaktadır. 9 Nisan 1987 tarihinde Çin'de doğmuş, daha sonra Türk vatandaşlığına geçmiş ve "Bora Vang" adını almıştır. Türkiye'de Adana Masa Tenisi Kulübü ve İstanbul Büyükşehir Belediyesi Spor Kulübü'nde oynamıştır. Ayrıca, Türkiye adına 2009 ve 2010 yıllarında Avrupa Karışık Çiftler Şampiyonası'nda ve 2012 Yaz Olimpiyatları'nda mücadele etmiştir. 2010 Avrupa Karışık Çiftler Şampiyonası'nda takım arkadaşı Şirin He ile birlikte altın madalya kazanmıştır. 2012 Avrupa Karışık Çiftler Şampiyonası'nda ise Melek Hu ile birlikte mücadele etmiş ve gümüş madalya kazanmıştır. Ayrıca, 2012 yılında Katar'ın başkenti Doha'da yapılan Olimpiyat Oyunları elemelerinde 2012 Yaz Olimpiyatları'na gitme hakkı kazanmıştır. YangÄ±n Var (film) Yangın Var Murat Saraçoğlu'nun yönettiği komedi dram tarzındaki filmi. Diyarbakır'ın Trabzon'a itfaye hediye etmesiyle başlayan dramatik film. Murat Saraçoğlu Murat Saraçoğlu ( 8 Kasım 1970, İstanbul), Türk dizi ve sinema yönetmeni. Murat Saraçoğlu,8 Kasım 1970 tarihinde İstanbul'da doğdu. Orta ve lise ogrenimini Uskudar Burhan Felek Lise'sinde tamamladi. 1991'de İstanbul Üniversitesi İletişim Fakültesi, Radyo - Tv Bölümünü bitirdi. Anne tarafından Gürcü, baba tarafından Bulgaristan göçmeni olan Saraçoğlu, 1991'den bu yana sektörde çalışıyor. Uzun yıllar asistanlık ve yardımcı yönetmenlik yaptıktan sonra yönetmenliğe geçti. Ayrıca 1999 yılında "Yaşar Nabi Nayır Hikâye Armağanı"nı kazandı. Hikâyeleri Varlık, Edebiyat ve Eleştiri gibi dergilerde yayınlandı. Salacak - Harem. (Don Kişot Yayınevi) Yaşar Nabi Nayır Hikâye Armağanı 1999 Nimet KarakuÅŸ Nimet Karakuş, (d. 23 Ocak 1993, Antalya), Türk atlet. 11 yaşında atletizme başladı ve 100 ile 200 metre dallarında yarıştı. Fenerbahçe'de spor yaptı. 2009 yılında 6. Dünya Gençler Atletizm Şampiyonasında ilk kez ulusal formayı giydi. 21-22 Haziran 2012 tarihlerinde Eskişehir'de düzenlenen Balkan Atletizm Şampiyonası'nda 100 metrede 11.33 ile Türkiye rekorunu kırdı ve olimpiyat barajını geçerek Londra 2012 Yaz Olimpiyatları'na katılmaya hak kazandı. Helsinki'de gerçekleştirilen 2012 Avrupa Atletizm Şampiyonası'nda 100 metrede yarı finalde elenirken, 200 metre yarı finalinden sakatlığından dolayı çekildi. Bu Şampiyona'nın hemen ardından Barselona'da gerçekleştirilen Dünya Gençler Atletizm Şampiyonası'nda 100 metre'de 11.36'lık derecesiyle ikinci olarak gümüş madalya kazandı . Avrupa E-yolu E84 Avrupa E-yolu E84 veya D 110 Karayolu, Avrupa E-yolları ağının Türkiye'de bulunan bir parçası. İpsala yakınlarında, Yunanistan sınırından başlayıp, Silivri'de bitmektedir. Doğu-batı referanslı olarak 163 km uzunluğundadır. E84 Yolu; İpsala yakınlarından başlayıp, Keşan, Malkara, Tekirdağ ve Marmaraereğlisi'nden geçerek Silivri'de bitmektedir. Ayrıca; Keşan'da ve yollarına, Silivri'de yoluna bağlantısı vardır. Aynı zamanda, Tekirdağ'dan Gümüşyaka'ya kadar Marmara Denizi kıyısından geçmektedir. Ayn覺 zamanda, "D 110 Karayolu" olarak da adland覺r覺lmaktad覺r. Yener Yörük Yener Yörük (d. 1963, Manisa); Türk tıp profesörü, göğüs cerrahisi uzmanı ve Trakya Üniversitesi eski rektörü. 1981 yılında Eskişehir Anadolu Lisesi’ni bitiren Yörük, 1987'de İstanbul Tıp Fakültesi’nden mezun oldu. 1993 yılında Trakya Tıp Fakültesi’nde Göğüs Cerrahisi uzmanı, 2001 yılında doçent ve 2007 yılında profesör unvanını aldı. 2012-2016 yılları arasında Trakya Üniversitesi rektörü olarak görev yaptı. Şu anda Trakya Üniversitesi Tıp Fakültesi Göğüs cerrahisi bölümü öğretim üyesi ve Anabilim Dalı Başkanı olarak görev yapmaktadır. D 110 Yolun, ayni zamanda .İpsala-Keşan arası , Keşan-Silivri arası Uluslararası yoludur. Yolun sonu Silivri yakınlarında otoyoluna bağlanmaktadır Edirne, Tekirdağ, İstanbul il topraklarından geçer. Tekirdağ'ın il merkezinden geçer. 72. Koğuş (film, 2011) 72.Koğuş Orhan Kemal'in 72. Koğuş romanından sinemaya uyarlanan 2011 çıkışlı bir Türk filmidir. Orhan Kemal'in başyapıtı '72. Koğuş' insan haysiyetinin düşebileceği en dipsiz kuyunun hikâyesidir... 1940'lı yıllar, II. Dünya Savaşı'nın etkisindeki Türkiye'nin kıtlık yılları. Cezaevinin 72 nolu koğuşunda çeşitli suçlardan yatan Adembabalar... İnsan insanın kurdudur dercesine, acıları, insanlığa özlemi, hayata dair düşleri, onuru, aşkları ve kavgaları içerisinde dipsiz bir çukurun içini görüyoruz. En yakınını üç kuruşa satabilecek kadar alçalmışların ve üç kuruşunu sonuna kadar paylaşabilenlerin dünyasıdır bu çukur. 72. Koğuş bir insanlık öyküsüdür ve kaybettiğimiz değerleri bir tokat gibi yüzümüze anımsatır. Metin AtaÃ§ Muzaffer Metin Ataç (1946, İstanbul) Türk asker. 22. Türk Deniz Kuvvetleri Komutanı'dır. 1965 yılında Deniz Harp Okulu'ndan Asteğmen rütbesiyle mezun oldu. İki yıl daha subay eğitimine devam etti ve 1967 yılında Deniz Kuvvetleri'nde fiilen göreve başladı. Donanmanın çeşitli gemilerinde Branş Subaylığı, Bölüm Amirliği ve II. Komutanlık görevleri yaptı. TCG Alçıtepe muhribi komutanlığı görevini yaptıktan sonra 1990 yılında 3. Muhrip Filotillası Komodorluğu'na atandı. 1976 yılında Deniz Harp Akademisi'nden, 1979 yılında NATO Savunma Koleji'nden ve 1980 yılında Silahlı Kuvvetler Akademisi'nden mezun oldu. Daha sonra Donanma Komutanlığı, Deniz Kuvvetleri Komutanlığı ve Genelkurmay Başkanlığı Karargâhları’nda çeşitli karargâh subaylığı görevlerinde bulundu. 1985-1986 yılları arası NATO ENF Şubesi Müdürlüğü, 1986-1989 yılları arası SHAPE Milli Askeri Temsil Heyeti Başkanlığı Deniz Plan Subaylığı ve 1989-1990 yılları arası da Deniz Kuvvetleri Komutanlığı Harekat Plan Şubesi Müdürü olarak görev yaptı. 1992 yılında Tuğamiral rütbesine terfi etti. Bu rütbede sırasıyla Deniz Kuvvetleri Komutanlığı Personel Eğitim Dairesi Başkanlığı, Deniz Kuvvetleri Komutanlığı Personel Başkanlığı ve Mayın Filosu Komutanlığı görevlerini yürüttü. 1996 yılında Mayın Filosu Komutanı görevindeyken Tümamiral rütbesine terfi etti. Bu rütbede 1996-2000 yılları arasında Donanma Komutanlığı Kurmay Başkanlığı ve Harp Filosu Komutanlığı görevlerini yürüttü. 2000 yılında Koramiral rütbesine terfi etti. Bu rütbede 2000-2001 yıllarında Deniz Kuvvetleri Denetleme ve Değerlendirme Başkanlığı, 2001-2003 yılları arası Deniz Kuvvetleri Kurmay Başkanlığı ve 2003-2005 yılları arası Kuzey Deniz Saha Komutanlığı yaptı. 2005 yılında Oramiral rütbesine terfi etti ve Donanma Komutanlığı'na atandı. 24 Ağustos 2007 tarihinde Deniz Kuvvetleri Komutanlığı'na atandı. 2008 yılında görev süresi bir yıl uzatıldı. 2009 yılında emekli oldu. Pîrî Reis Üniversitesi mütevelli üyesidir. Evli ve bir çocuk babasıdır. Kesik davul Kesik davul veya "uzun davul" (ing: "slit drum"), perküsyon sınıfına ait bir tür çalgıdır. Genellikle bambu veya tahtadan yapılır. Bu davulların ortasında bir ya da bazen daha fazla yarık bulunur. Çıkardıkları ses davulun uzunluğuna, kesik sayısına ve yapıldığı maddeye göre değişkenlik gösterir. Bu davul Afrika, Güneydoğu Asya ve Okyanusya'da kullanılır. Afrika'daki bu tarz davullar, ses iletimi açısından nehir veya vadi kıyısı gibi stratejik yerlere yerleştirilir ve böylelikle bir iletişim aracı olarak kullanılır. BÃ¼lent Alpkaya Bülent Alpkaya (1940, Trabzon) Türk asker. 19. Türk Deniz Kuvvetleri Komutanı'dır. 1960 yılında Deniz Harp Okulu'ndan Asteğmen rütbesiyle mezun oldu. 1962 yılında Deniz Harp Okulu'nu bitirerek Donanma'ya katıldı. 1972 yılında Deniz Harp Akademisi'nden mezun oldu. Daha sonra kurmay subay olarak TCG Gemlik Seyir Harekat Subaylığı, TCG Gemlik 2. Komutanlığı, Deniz Harp Akademisi Öğretim Üyeliği, TCG Akhisar Gemi Komutanlığı, Londra Deniz Ataşeliği, TCG İstanbul Gemi Komutanlığı, Harp Filosu Kurmay Başkanlığı, Donanma Komutanlığı Harekat Başkanlığı, Deniz Harp Okulu Öğretim Başkanlığı, Güney Deniz Saha Komutanlığı Harekat Başkanlığı, Deniz Harp Akademisi Öğretim Başkanlığı, 2. Muhrip Filotilla Komodorluğu görevlerini yürüttü. 1986 yılında Tuğamiral rütbesine terfi etti. Bu rütbede sırasıyla Napoli'de Navsouth Karargahı'nda Plan Daire Başkanlığı, Deniz Kuvvetleri Plan ve Prensipler Başkanlığı, Akdeniz Bölge Komutanlığı görevlerinde bulundu. 1990 yılında Tümamiral rütbesine terfi etti. Bu rütbede sırasıyla İstanbul Boğaz Komutanlığı, Mayın Filosu Komutanlığı, Harp Filosu Komutanlığı görevlerini yürüttü. 1994 yılında Koramiral rütbesine terfi etti. Bu rütbede sırasıyla Deniz Eğitim Komutanlığı, Genelkurmay Muhabere Elektronik ve Bilgi Sistemleri Başkanlığı ve Güney Deniz Saha Komutanlığı görevlerinde bulundu. 1999 yılında Oramiral rütbesine terfi etti ve Donanma Komutanlığı'na atandı. 2001 yılında Deniz Kuvvetleri Komutanlığı'na atandı. 2003 yılında emekli oldu. Evli ve 2 çocuk babasıdır. İngilizce bilmektedir. 1969-70 Division 1 1969-70 Division 1, günümüzde Ligue 1 olarak adlandırılan ligin 32. sezonudur. Sezon 5 Ağustos 1969 tarihinde başlayıp 23 Haziran 1970 tarihinde bitmiştir. Bu şampiyonada toplam 18 takım yarışmıştır. 34 haftalık sezonda toplam 306 maç yapılmış ve 973 gol atılmıştır. Division 1 şampiyonu; topladığı 56 puanla Saint-Étienne 6. kez Fransa şampiyonu olurken, gol kralı ise; yine Saint-Étienne'den 28 golle Patrick Revelli olmuştur. Olympique de Marseille, topladığı 45 puanla ikinci olurken, RC Paris-Sedan 42 puanla üçüncü olmuştur. Avrupa kupalarına katılan takımlar: Takımlara kazanmış oldukları her galibiyyete göre 2 puan, almış oldukları her beraberliye göre 1 puan, uğramış oldukları her yenilgiye göre ise 0 puan verilmiştir. 1970-71 sezonunda Ligue 1'de oynamak üzere Ligue 2'den yükselen takımlar: Kayavaya Dili Kayavaya, aynı zamanda Callahuaya, Kallawaya veya Callawalla 2 dilin doğal karışımıyla meydana gelmiş,Bolivya'da 10-20 kişi tarafından konuşulan, yok olma tehlikesindeki gizli bir dildir.And Dağları'nda yaşayan bir grup geleneksel tıpta uzmanlaşmış olan Kayavaya'lar tarafından sadece iyileştirme seanslarında konuşulur. Kayavaya 2 dilin karışmasıyla oluşmuştur. Grameri genel olarak Keçuvaca'dan gelmiştir. Sözcük dağarcığını ise bilinmeyen bir dil kaynağından veya ölü bir dil ailesi olan Pukina'dan aldığı sanılır . Pukina, İspanyolca, Keçuvaca ve Aymara'nın varlığı yüzünden artık konuşulmamaktadır ve yine hakkında pek bir bilgi bulunmaz. Kayavaya aynı zamanda gizli bir dildir.Babadan oğula, büyükanneden kız toruna ve çok nadiren (eğer oğul yoksa) konuşan kişiden kızına aktarılır. Normal aile diyaloglarında kullanılmaz. Ritüeller ve ayinlere dayalı olmasına rağmen, ki yeni öğrenenler için konuşulur, Kayavaya da günlük konuşmaları ifade edebilecek kapasitede bir dildir Bolivyalılar, bölgeye "Qollahuayas" der ki bu Keçuvaca'da "ilaçların yeri demektir. Bitki, mineral, hayvansal ürünler vb.yle ritüellerle insanları tedavi ettikleri için bu dilin konuşanları "ilaç torbalarının efendileri" anlamına gelen "Qolla kapachayuh" kelimeleriyle anılır. Nusret Dişo Ülkü Nusret Dişo Ülkü (d. 24 Mart 1937) Türk yazar, şair ve öykücüdür. Balkan Türkleri edebiyatında önde gelen isimlerden biri olmuştur. Prizren'de 1937 yılında doğan Nusret Dişo Ülkü 1964 yılında Üsküp'e yerleşti. Elli yıldan bu yana şiir ve hikâyeler yazdı, yayınladı. Sevinç, Tomurcuk, Kuş dergileri; Tan ve Birlik gazetelerinde yayıncılık ve yazarlık yaptı. Şiir ve hikâye kitapları yayınladı. 1992 yılında emekli olan Ülkü, şiir ve yayın hayatına devam ederken, son dönemde Türkçe, Osmanlı İmparatorluğu, İslam konularında kitaplar yayınladı. Yahya Kemal Beyatlı Derneği'ni Üsküp'te kuran şair yazar Ülkü, son olarak kurduğu Dişo Türk Anaç Türk Yayıncılık başlığı altında kitap yayınına Üsküp'te devam etmektedir. Eserlerinde Türkçe, Türklük, Allah sevgisi, İslam konularını işleyen Nusret Dişo Ülkü, Yugoslavya döneminden bu yana Balkanlar’ın Türkçe ve Türk İslam kültürünün yaşamasına gönül vermiştir. Prizren’siz yaşayabilirim ama Üsküp’süz yaşayamam sözüyle Üsküp'e ne kadar âşık olduğunu belirtmiştir. Ülker ve Türker adında iki oğlu ve Sevil adında bir kızı vardır. Oğulları üretim sektörüyle uğraşmaktadırlar. Nikola KarabatiÄ‡ Nikola Karabatić (Sırpça: Никола Карабатић; d. 11 Nisan 1984, Niş, Sırbistan) Fransız hentbolcu. Kariyerine 2000 yılında Montpellier HB takımında başladı ve 2005 yılına kadar aynı takımda hentbola devam etti. 2005 yılında güçlü Alman temsilcisi THW Kiel takımına transfer oldu ve dört sene boyunca orada kaldı. 2009 yılında ailevi nedenler ve Kiel'den sıkılmasından dolayı Montpellier HB takımına geri döndü ve o günden günümüze kadar aynı takımda hentbol yaşantısına devam etmektedir. 2008 Pekin ve 2012 Londra Olimpiyatları'nda Fransa Hentbol Millî Takımı ile altın madalya kazandı. Hentbola küçük yaşta başlayan Karabatic 6 yaşındayken Colmar HC takımına girdi 2 sene bu takımın formasını giydi daha sonra 1992`de Thau HB takımına geçti.Montepellier`e transfer olana kadar bu takımda forma giydi.2000 yılında Montepellier`e transfer oldu.2005 yılına kadar Montepellier forması giydi bu süre zarfında 2002, 2003, 2004, 2005 sezonlarında olmak üzere 4 Fransa Hentbol Ligi şampiyonluğu, 2001, 2002, 2003, 2005 yıllarında Fransa Kupası Şampiyonluğu, 2004, 2005 yıllarında Fransa Lig Kupası`nı kazandı.2003 yılında Avrupa hentbolunun 1 numaralı kupası olan EHF Şampiyonlar Ligi kupasını kazandı. Karabatić 2000-2005 yılları arasında oynadığı Montpellier HB takımında, 83 maçta 238 gol attı.2005 yılında Almanya`nın önemli takımlarından THW Kiel`e transfer oldu.Karabatic`in başarıları burada da devam etti. 2006, 2007, 2008 ve 2009 yıllarında Almanya Bundesliga Şampiyonluğu,2007,2008,2009 yıllarında 3 sezon üst üste Almanya Kupası 2005,2007,2008 yıllarında Almanya Süper Kupası kazanıldı.EHF Şampiyonlar Ligi`nde 2007 yılında kupanın en skorer oyuncusu oldu. Finalde Kiel Flensburg`a iki maç sonucu üstünlük kurunca kupaya uzanan taraf Kiel oldu. 2008 ve 2009 yıllarında EHF Şampiyonlar Ligi`nde final oynanmış olsa da iki sezonda da kupa BM Ciudad Real`e kaptırıldı. 2007 ve 2008 yıllarında Almanya`da yılın hentbolcusu seçildi. 2006,2007 ve 2008 yıllarında Kiel tarafından Örnek Oyuncu ödülüne layık görüldü.2009 yılında yuvaya Montepellier`e geri döndü ve orada başarılarına devam etti. 2010, 2011 ve 2012 yıllarında Fransa Şampiyonluğu yaşadı.2010 yılında Fransa Kupası,2010 ve 2011`de Fransa Lig Kupası`nı kazandı. Temmuz 2013 `te Barselona`ya transfer oldu.Başarılı performansını burada da devam ettiren Karabatic 2013-2014 sezonunda Liga Asobal Şampiyonlugu yasadı. 2014`te EHF Şampiyonlar Ligi`nde Final Four oynama başarısı gösterilmişse de yarı finalde kupaya veda edildi.Orta oyun kurucu mevkiinde görev yapan Karabatic 2013-2014 sezonunda çıktığı 16 EHF Şampiyonlar Ligi maçında tam 72 gol attı. Sırbistan`da doğmasına rağmen küçük yaşta gittiği Fransa`da yetişip Fransa Hentbol millî takımı formasını giydi.Fransa Hentbol millî takımının en değerli oyuncularından biri olan Karabatić, ilk kez 2002 yılında millî takım formasını giydi ve millî takım formasıyla birçok başarı elde etti.2004 Atina Olimpiyatları`nda 5. oldu.2004 Avrupa Erkekler Hentbol Şampiyonası'nda Fransa Millî Hentbol Takımı 6.oldu.Nikola Karabatic All Star takıma seçildi. 2003 ve 2005 Dünya Erkekler Hentbol Şampiyonaları`nda 3. oldu.İsviçre`de düzenlenen 2006 Avrupa Erkekler Hentbol Şampiyonası`da altın madalya kazandı.2007 Dünya Erkekler Hentbol Şampiyonası'nda All Star takıma seçildi ve aynı yıl dünyanın en iyi hentbolcusu ödülünü aldı. 2008 Avrupa Erkekler Hentbol Şampiyonası'nda 44 golle gol kralı olmayı başardı ve turnuvanın MVP`si oldu. Turnuvayı Fransa Millî Hentbol Takımı 3.lükle bitirdi. 2008 Yaz Olimpiyatları`nda Fransa İzlanda`yı 28-23 yenerek şampiyon olurken Nikola Karabatic 8 golle takımını sırtladı.2009 Dünya Erkekler Hentbol Şampiyonası'nda Fransa şampiyon oldu.Nikola Karabatic All Star takıma seçildi.2010 Avrupa Erkekler Hentbol Şampiyonası`da Fransa Avrupa Şampiyonluğuna uzandı.Nikola Karabatic All Star takıma bu turnuvada da seçildi. 2011 Dünya Erkekler Hentbol Şampiyonası`nda da Fransa rüzgarı devam etti.Fransa bu turnuvada da şampiyon oldu ve Karabatic turnuvanın MVP`si seçildi.2012 Yaz Olimpiyatları`nda Fransa Olimpiyat Şampiyonluğuna uzanırken Nikola Karabatic bunda büyük bir rol oynadı ve All Star takıma seçildi. İspanya`da düzenlenen 2013 Dünya Erkekler Hentbol Şampiyonası`nda Fransa 6. oldu.2014 Avrupa Erkekler Hentbol Şampiyonası'nda Fransa Avrupa Şampiyonluğu`nu kazandı.Nikola Karabatic turnuvanın MVP`si seçildi. Son olarak 2015 Katar Dünya Hentbol Şampiyonası`nda Fransa millî takımı formasıyla bir kez daha kupayı kaldıran Karabatic altın madalyalarına bir yenisini daha ekledi ve şampiyonanın All-Star kadrosuna seçildi. Dodo (Alice Harikalar Diyarında) Dodo, Lewis Carroll'un (Charles Lutwidge Dodgson) yazdığı Alice Harikalar Diyarında kitabının 2. ve 3. bölümlerinde yer alan hayali bir karakterdir. Dodo'nun yazarın kendi karikatürü olduğu düşünülür. Popüler ancak dayanaksız bir düşünceye göre; yazarın kendisini bu hayvanla özdeşleştirmesinin sebebi, kekemeliğinden ötürü kendisini "Do-do-dodgson" olarak tanıştırmasıdır. Pasajda Lewis Carroll Alice Harikalar Diyarında hikâyesinin ilk anlattığı zamana, 4 Temmuz 1962'deki kayık gezisine atıfta bulunur. Hikâyede Alice kendisi olarak ve diğerleri kuşlar olarak ortaya çıkar. Lorina Liddell, Lory (papağan); Edith Liddell, Eaglet (kartal yavrusu); Dodgson, Dodo; ve Robinson Duckworth, Duck (ördek) olarak betimlenmiştir. Dodo, yüzdükten sonra kuruyabilmek için bir grup yarışı düzenlemeyi teklif eder. Bu yarışta yarışmacılar istedikleri yolu izleyerek koşma ve istedikleri yerden başlayıp istedikleri yerde yarışı bitirme hakkına sahip olacak ve dolayısı ile herkes birinci olacaktır. Yarışın sonunda Alice ödül olarak cebinden çıkarttığı şekerlemeleri tüm kazananlara dağıtır, ancak kendisine şekerleme kalmaz. Dodo cebinde başka ne olduğunu sorar ve Alice'in cebinden bir de yüksük çıkar. Dodo Alice'den yüksüğü ister ve hemen arkasından onu aynı yüksükle ödüllendirir. Hikâyedeki yarış, Carroll'un politik sistem ve partilerin karar mekanizmasını ve dürüstlüğünü eleştirmek için kullandığı, hicivli bir betimlemedir. Avrupa E-yolu E60 Avrupa E-yolu E60, Avrupa E-yolları ağının Avrupa ve Asya kıtalarında bulunan bir parçası. Fransa'nın Brest şehrinde başlayıp, Kırgızistan'daki İrkeştam Geçiti'nde bitmektedir. Batı-doğu referanslı olarak yaklaşık 6200 km uzunluğundadır. Aynı zamanda, en uzun 2. Avrupa E-yoludur. E60 Yolu; Fransa'nın Atlas Okyanusu kıyısındaki Brest şehrinde başlayıp, Fransa, İsviçre, Almanya, Avusturya, Macaristan, Romanya, Gürcistan, Azerbaycan, Türkmenistan, Özbekistan, Tacikistan ve Kırgızistan ülkelerinin topraklarından geçerek Çin sınırındaki İrkeştam Geçiti'nde biter. Romanya'nın Acıçay şehrinden Gürcistan'ın Poti şehrine varabilmek için Karadeniz feribot ile geçilir. Azerbaycan'ın Bakü şehrinden Türkmenistan'ın Türkmenbaşı şehrine varabilmek için ise Hazar Denizi feribot ile geçilir. Ayrıca; yaklaşık 6200 km'lik mesafe boyunca birçok yol ile bağlantı kurmaktadır. Aynı zamanda, birçok yerde ulusal yollar ile birleşmektedir. Elektromanyetik giriÅŸim Elektromanyetik girişim ("EMI" olarak kısaltılır-"electromagnetic interference"), elektromanyetik dalgalar arasında olan girişim olayıdır. Bu girişim bir EM dalganın istenilen yere ulaşmamasına sebep olabileceği gibi bir kaynaktan yayılan EM dalgaların başka bir cihazda istenmeyen akımlar indüklemesine sebep olur. Elektromanyetik girişime günlük hayatta cep telefonuna mesaj gelecekken yakındaki hoparlörün cızırtı yapması şeklinde rastlanabilir. Elektronik sinyaller kimi zaman sabit bir periodik sinyal, kimi zaman ise bir bilgi ile modüle edilmiş taşıyıcı sinyal olabilirler. Elektronik devreler bu sinyalleri yükseltebilir, zayıflatabilir, kırpabilir, şekil değişikliğine uğratabilir veya bölebilirler. Doğrusal ("lineer") devreler sinyalleri dalga şeklinde hiçbir değişiklik yapmadan geçiren, yükselten veya zayıflatan devrelerdir.Doğrusal olmayan ( "nonlineer") devreler ise dalga şeklinde değişiklik yapan devrelerdir. Ancak doğrusal sayılan devrelerde bile sinyal dalga şekli bir ölçüde bozulur.Çıkış sinyalleri bir spektrum analizöründe incelenirse, çıkış sinyalinde girişte olmayan bazı harmoniklerin oluştuğu görülür. Distorsiyon bu harmoniklerin sinyale olan oranıdır. Şekilde A distorsiyonsuz bir sinüs sinyalidir. B ve C farklı ölçülerde distorsiyonlu sinüs sinyalleridir.( C sinyali için "kırpılmış sinyal" denilebilir.) Ölçüm için devre girişine bir sinüs sinyali uygulanır. Doğrusal olarak işlem görmesi istenen bu sinyal çıkışta iki defa ölçülür. İlk ölçüm geniş bantlı bir ölçümdür. Toplam sinyal, yani V ölçülür.İkinci ölçümde ise sinüs sinyali bir bant söndüren ("notch") filtre vasıtasıyla bloke edilerek, sadece distorsiyon sebebiyle oluşan harmonikler ölçülür. Şayet bu harmonikler V, V, V vb. ile gösterilirse, Bu oran desibel cinsinden de ifade edilebilir. Donnie Steele Donnie Steele (d. 6 Ekim 1971) Slipknot grubunun bas gitaristi. Gruba Paul Gray'in yerine katılmıştır. Aslında grubun ilk kurulduğu yıllarda grupta gitaristlik yapmaktaydı. Daha sonra dini inançlarını öne sürerek gruptan ayrıldı. Paul Gray 24 Mayıs 2010 tarihinde hayatını kaybedince Donnie Steele kadroya bas gitarist olarak dahil oldu. Gruptaki numarası Paul Gray'in numarası olan #2'dir. Konserlerde sahneye çıkmamıştır. Grubun bateristi Joey'in arkasında kendini seyirciye göstermeden çalar. Bu yüzden grubun diğer üyeleri gibi bir maskeye sahip değildir. Midori Midori, WebKit motoru kullanan, GTK+ 2 arayüzlü, hafif ve hızlı bir bir ağ tarayıcısıdır. Xfce masaüstü ortamının bir parçasıdır. Jack Straw Jack Straw (d. 3 Ağustos 1946) İngiliz siyasetçi. Hukuk eğitimi görmüş ve avukatlık yapmış olan Straw, 1979 yılından itibaren İşçi Partisi milletvekili olarak görev yapmaktadır. Sırasıyla İçişleri Bakanlığı (1997-2001), Dışişleri Bakanlığı (2001-2006), Parlamento ile İlişkiler Bakanlığı (2006-2007), Adalet Bakanlığı (2007-2010) görevlerinde bulunmuştur. Dışişleri Bakanlığı dönemindeyken ABD'de 11 Eylül saldırıları yaşanmış, Afganistan'a müdahale edilmesini savunmuştur. Ahmet Halit Yaşaroğlu Muallim Ahmet Halit Yaşaroğlu (d. 1891, Erzincan - ö. 1951, İstanbul), Türk öğretmen, yazar, yayıncı. 1928-1973 arasında faaliyet gösteren "Ahmet Halit Kitaphanesi" adlı yayınevinin kurucusudur. Otuz tanesi eski harfle olmak üzere üç yüz taneden fazla eser basmıştır. Yakup Kadri Karaosmanoğlu’nun Yaban, Ahmet Hamdi Tanpınar’ın Abdullah Efendi’nin Rüyaları, Halide Edip Adıvar’ın Ateşten Gömlek eserlerinin ilk basımını yapmıştır. Çoğu "Bizim Kıraat", "Bizim Tarih", "Hayat Kıraati" gibi okul kitapları olmak üzere 27 kitabın yazarıdır. 1891 yılında Erzincan’a bağlı Eğin (bugünkü adıyla Kemaliye ilçesi) kazasının Gaşo köyünde (bugünkü adıyla Yeşilyamaç) dünyaya geldi. 1898'de ailesiyle İstanbul'a geldi; "Mektebi Tefeyyüz"’de rüştüye öğreniminin ardından "Mercan İdadisi" 'nde okudu. Yükseköğrenimini Mülkiye’de tamamladı. Mülkiye'de öğrenci iken ders notlarını bastırıp arkadaşlarına satarak yayıncılığa başladı. 1911'de çeşitli okullarda tarih ve coğrafya öğretmenliği yaparak meslek yaşamına başladı. 23 Mayıs 1912’de talebe defteri mecmuasını çıkarmağa başladı ve talebe defteri kütüphanesi diye küçük bir dükkân açtı. 1913'te Mektebi Mülkiye’de hocası Abdurrahman Şeref Bey'e tarih muallim muavini oldu. Bu dönemde Nümune Mekteplerine özgü bir ""Umumi Tarih"" kitabı yazdı. 1914'te Barbaros Nümune Mektebi Müdürü oldu. 1918’de "Muallimler Cemiyeti"'ni kurdu. Aynı yıl "Türk Kadını" dergisini yayımlamaya başladı. Şehzadebaşı'nda bir konak kiralayarak “"Türk Kadını Dershanesi"” adında kadınlara özel bir dershane açtı. Bu dershanede edebiyat, müzik, lisan gibi konularda dersler verildi. Bu okulun ilkokul bölümünü de “"Asri Mektep"” adıyla hizmete soktu. Aynı dönemde Darülfünun mezunu olan Naime Hanım ile evlendi. 1920'de Türk Kadını Dershanesi’ni kapadı; ""Asri Kızlar Mekteb-i Sultanisi"" adında ilk ve orta dereceli bölümleri olan bir okul açtı. Okul, üç yıl faaliyet gösterdi. 1921'de "Vakıf Mektepleri Müfettişi" olarak görevlendirildi. 1921'de İstiklal Marşı yazıldığında basıp el altından işgal altındaki İstanbul’da dağıtıma soktu. 1922’de Anadolu'ya geçti. Hilal-i Ahmer hizmetinde Bandırma- Bursa yöresinde çalıştı ve İstanbul'a döndü. 1924 yılında İstanbul'da ilk tedrisat müfettişi olarak görevlendirildi. Galatasaray Lisesi'nde Türkçe ve tarih dersleri verdi. 1928'de resmi görevlerinden ayrıldı ve ""Ahmet Halit Kitaphanesi"" adlı yayınevini kurdu. Bu yayınevinde eşi Naime Hanım ile birlikte beş yıllık ilköğrenim için hazırladıkları “"Hayat Kıraatı""adlı kitabı, ayrıca çeşitli çocuk ve kadın dergileri, ders kitapları ile Latin alfabesini öğretmek için hazırladıkları ve “"Naime Halit Alfabesi"” adını verdikleri alfabeyi bastı. Halit Fahri Ozansoy, Şükûfe Nihal, Orhan Seyfi Orhon gibi şairlerin ilk şiirleri Ahmet Halit Kitabhanesi'nde basıldı.“"Doğudan Batıdan Seçme Klasikler"" dizisinde de Hayyam, İbn-i Sina., Dostoyevski, A. J. Cronin'den çeviriler yayınladı. Yayıncılığın yanı sıra öğretmenliği de sürdüren Ahmet Halit Bey, Şişli Terakki Lisesi’nde tarih öğretmeni olarak çalışmayı 1946'ya kadar sürdürdü. 1938’de İstanbul Şehir Meclis üyeliğine seçildi. On yıl Şişli ve Beyoğlu Halkevi başkanlığını yürüttü. "Umumi Tarih, Muhtasar Tarih-i İslam, Küçük Mekteplilere Umumi Tarih, Küçük Mektepliler İçin İslam Büyükleri, Küçük Mekteplilere Osmanlı Tarihi, Bizim Tarih, Türk Tarih Bilgisi, Biçim Kıraat, Halk Kıraatı, Hayat Kıraatı, Okul ve Aile Ansiklopedisi, Yeni İlmihal, Yeni Mızraklı İlmihal, Talebe Defteri" eserleri arasındadır. 12 Eylül 1951'de hayatını kaybetti. Yakutiye Medresesi Yakutiye Medresesi, Türkiye'de Erzurum İlinde bulunmaktadır. İlhanlı hükümdarı Olcaytu zamanında Emir Hoca Cemalettin Yakut tarafından 1310 yılında inşa ettirilmiştir. Kapalı avlulu, eyvanlı ve revaklı medrese tipinin Anadolu’daki en büyüğü olup, günümüze kadar iyi korunarak varlığını koruyabilmiş örneklerinden biridir. Erzurum ilinin sembollerinden biridir. Her yıl binlerce yerli ve yabancı turist tarafından ziyaret edilmektedir. İlhanlılar döneminde; 1310 yılında, Sultan Olcayto zamanında Gazan Han ve Bolugan Hatun adına Hoca Yakut Gazani tarafından yaptırılmıştır. Asıl işlevini yitirdikten sonra Osmanlı döneminde bir süre dökümhane, 19. yüzyılın sonlarından itibaren ise askeri depo olarak kullanılmıştır. Cumhuriyet döneminde 1964 ve 1973'te Vakıflar Genel Müdürlüğü tarafından, 1991'de ise Turizm Bakanlığı tarafından onarımdan geçirilen medrese hâlen müze (Etnografya Müzesi) olarak kullanılmaktadır. Erzurum ili şehir merkezinde, kendi isminin verildiği merkez ilçe "Yakutiye" 'de, Cumhuriyet Caddesi üzerinde, Lala (Mustafa) Paşa Camii'nin yanındadır. İslâm Eserleri Müzesi olarak kullanılmaktadır. Taş kapısı üzerindeki işlemeler çok kıymetli bir sanat şaheseri değerindedir. Kubbeli olan Medresenin; dört eyvanı, kapalı avlusu vardır. Taçkapı ön cephenin tam ortasındadır. Kesme taştan yapma iki silindirik istinat kulesi, medrese cephesinin her iki köşesine de yerleştirilmiştir. Hoca Cemalettin Yakut, Sultan Gazan ve Horasanlı Bolugan Hatun'dan sağladığı yardımlarla Medreseyi yaptırmıştır. Medresede batı cephenin ekseninde taçkapı, cephenin güneyinde kübik kaideli, silindirik gövdeli minare ile kuzey köşesinde aynı biçimsel özellikleri yansıtan silindirik külahlı köşe kulesi yer alır. Özellikle taçkapının yan kanatlarında bulunan kademeli kaval silmelerle biçimlendirilen sivri kemerli yüzeysel nişlerin içinde bir su kaynağından, vazodan çıkarcasına betimlenmiş hayat ağacı, altında karşılıklı iki aslan figürü, üzerinde çift başlı kartal figürleri İslam ikonografisi açısından önem taşır. Ajurlu bir küreden çıkan hurma yaprakları, iki pars ve kartal figürlerinden