tutulmaktadırlar. Fakat Grimoaldo Rodelinda'ya aşık olmuştur. Rodelinda odasında tek başınadır ve kocasının yanında olmamasından yas çekmektedir. Grimoaldo odaya girer ve ona aşık olduğunu itiraf eder. Rodelinda'ya evlenme teklif eder ve evlenince kraliçelik tahtını tekrar geri alacağını ona vadeder. Rodelinda bu evlilik teklifini gayet kızgınca reddeder. (Arya:"L'empio rigor del fato"). Eduige Grimoaldo'yi krallık tahtına geçtikten sonra intikamcı ve ihanetkar olmakla itham eder. Grimoaldo ona verdiği cevapta ona karşı ihanetkar davranmasının adil olduğunu iddia eder. Eduige'ye, birçok kere evlilik tarihini ileriye atıp onunla evlilik yapmaktan sakındığını açıkça gösterdiğini ve şimdi de danışmanı olan Garibaldo'nun tavsiyelerine kendisi uyarak Eduige ile evlenmekten sakındığını ona söyler ve sahneden ayrılır. Grimoaldo'nun sahneden ayrılması ile iki yüzlü bir riyakar kişi olan danışmanı Garibaldo, Eduige'ye daha önce ona karşı olan aşk hislerini ifade ettiğini ona hatırlatır ve onun Grimoaldo'dan intikam alması için Grimoaldo'nun kafasının kesilerek öldürülmesine yardımcı olabileceğine ve Eduige'nin böylece intikam alabilmesini destekleyeceğini bildirir. (Arya:"Lo farò, diro: spietato"). Eduige de sahneden ayrılır. Yalnız başına kalan Garibaldo Eduige'nin bu intikamı ile Lombardiya Krallığı'na kendinin geçeceğini düşünmeye başlar.(Arya: "Di cupido impiego i vanni.") Bu sıralarda Bertarido saray dışında mezarlıkta bulunan kendinin kaybolmuş ve ölmüş olduğu kabul edilmesi ile adına dikilmiş olan mezar taşının üzerine kazılmış kitabeyi okur. (Arya: "Di cupido impiego i vanni."). Rodelinda ve yanında bulunan oğlu Flavio ile bu mezar başına buraya bir çiçek buketi koymak amacı gelirler. Bertarido kendini onlara göstermemek için saklanmıştır ve Rodelında ve Flavia'yı saklandığı yerden gözetler. Garibaldo eski kraliçe ve oğlunu takip etmiştir. Onların yanına gelerek ona bir ültimatom verir: ya Rodelinda Grimoaldo ile evlenmeyi kabul etmesi gerekmektedir aksi halde oğlu Flavio öldürülecektir. Rodalinda bu teklifi kabul etmek zorunda kalmıştır. Fakat yine de eğer kendi tahta geri gelirse Garibaldo'nun kafasını kestirmekten hiç çekinmeyeceğini ona söyler. Bunları saklandığı yerden duyan Bertarido, Rodelinda'nın bu tutumdan hiç hoşlanmamıştır ve onun böyle bir karar almasını kendine ihanet olduğuna inanmaya başlar. Grimoaldo, danışmanı Garibaldo'ya Rodeline'nin tehdidine önem vermesini söyler ve kendisi kral oldukça Garibaldo'yu koruyacağını ona söz verir. Bu sırda Unulfo da Bertarido'ya kendini rahat tutması tavsiyelerde bulunup ona moral vermeye çalışır ama bunların hiçbiri Bertarido'yu yaptığına inandırıcı gelmez. Garibaldo Lombardiya Krallığı tahtına kendisi geçmesi için yaptığı planı uygulamaya koyulur. Bu plan uygun olarak Eduige'ye kraliçe olmak için fırsatları kaçırdığını bildirerek onun Grimoaldo'dan bunun için öç alması gerektiğini ona kabul ettirmeye çalışır. Bunlara inanan Eduige hışmını Rodelinda üzerine teksif eder ve Rodelinda'yı kocasının anısını unutup onun tahtını gasp eden kişi ile birdenbire evlenmeyi kabul etmesinin eski kocasının anısına bir hakaret olduğunu ona bildirir. Rodelinda Eduige'ye gaspçı kralın daha evlenmemiş olması nedeni ile hukuken kendisinin hala kraliçe olduğunu hatırlatır. Bu Eduige'yi daha da kızdırır. Eduige, Grimoaldo hakkında hala biraz aşk hisleri taşımakla beraber ondan eski kraliçe ile evlenmek istemesi için intikam almak için kendine yemin eder. Eduige sahneden çıkar ve hemen Grimoaldo sahneye gelir. Grimoaldo kendini adil göstermek için kendi ile evlenmeyi kabul ettiğini açıkça bildirmesi ona baskı yapar. Rodalindao evlenme teklifini kabul ettiğini gerçek olduğunu bildirir ama onunla evlenmek için çok özel bir şartı vardır. Grimaoldo ile evlilik yapmadan önce Grimoaldo'nun herkesin ve Rodelinda önünde onun oğlu olan Flavio'yu şahsen katletmesi bu şarttır. Bunu korkunç bulan Grimoaldo bir çocuk katili olmayı şiddetle reddeder. Rodelinda sahneden ayrılır. Grimoaldo'nun danışmanı olan Garibaldo ise ona bu çocuk katlini yapmasını tavsiye eder ve bu şarta uyarak Rodelinda ile evlenmeyi sağlamasının devlet idaresi için gayet uygun olacağını tavsiye eder. Fakat Grimoaldo bir masum çocuğun şahsen katili olmayı hiçbir zaman kabul edemeyeceğini gayet vurgulu ve gayet açıkça belirtir. Grimoaldo kraliçe Rodelinda'nın bu tutumunun gayet cesur ve iyi kararlı bir hareket olduğunu kabul ettiğini; bu cesur tutumu ile kendini Girmoaldo'ya daha da çok sevdirdiğini; ama Rodelinda'nın istediği evlilik şartı olan çocuk katlini kendisinin hiçbir zaman yerine getiremeyeceğini; bunun için kendisinin onunla evliliğinin bu şart istendikçe imkânsız olduğunu anladığını açıklar. Unulfe Garibaldo'ya nasıl olup da bir krala böyle iğrenç bir tavsiyede bulunabileceğini sorar. Garibaldo ona kendinin Makyavelizm prensiplerine devlet idaresine inandığını ve devlet idaresinde "amaç için her yolu mübah görmeye" inandığını açıklar. Bu sırada Bertarido kıyafet değiştirip sarayın iç bahçesine girmiştir. Burada kızkardeşi Eduige tarafından tanınmıştır, Eduige Rodelinda'ya haber vermeyi kabul ederek; saray giderek Rodelinda'yaa kocasının hayatta bulunduğu ve gizlice saraya gelmiş olduğu haberini verir. Rodelinda ve Bertarido gizlice saray bahçesinde buluşurlar. Birbirlerinden ayrılığı gidermek için sarmaşdolaş olmuş şekilde Grimoaldo tarafından yakalanırlar. Grimaoldo Bertarido'yu tanınmamıştır ve Rodelinda'nın bir gizli sevgilisi olduğunu sanmaktadır. Sevdiği kadını bir yabancı erkek kolları arasında görmek onu gayet kızdırmıştır ve her ikisini de hemen idam edilmesi kararını alır. Karı koca daha birbirlerine olan hasretlerini gideremeden birbirlerine veda ederler (İkili:"İö t'abbraccıo".) Hemen idam edilmek üzere saray zindanına gönderilirler. Unulfo ve Eduige Bertarido'yu zindan ve idamdan kurtarmak için acil bir plan yaparlar. Bir paket içinde bir kılıç ve sarayın altına bulunan gizli kaçma dehlizlerine girebilmek için özel anahtarı bir yiyecek ve giyecek paketi içinde Bertarido'yanın hücresine göndermeyi planlarlar. Bu sırada Grimoaldo hiçbir yargı olmadan bir kişiyi hemen idam ettirmek kararı vermesinden vicdan azabı çekmeye başlamıştır. Bertarido ise hücresinde paketi alır ve kılıcı takınır. Bu sırada saray zindanlarına girmek için resmi izini olan Unulfo Bertarido'yu karanlık hücresinden çıkarıp ona kılavuzluk yaparak onun sarayin dehlizlerinden kaçmasını sağlamak onun hücresine iner. Bertarido onu karanlıkta tanıyamamıştır ve takındığı kılıcı çekip ona hücum edip onu kılıcı ile yaralar. Unulfo aldığı bu yaranın kendinin kılavuz olmasına hiç tesir etmeyeceğini bildirir ve ikisi hücreden ayrılıp saraydan kaçma üzere saray dehlizine girerler. Bu sefer Eduige ve Rodelindo Bertarido'yu ziyaret için zindan hücresine gelmişlerdir. Hücrenin boş ve tabanının Unulfo'nun yarasından akan kanlarla kaplı olduğunu görünce Bertarido'nun öldürülmüş olduğundan korkarlar. Grimoalde ise hala gayet büyük bir vicdan azabı çekmektedir. Kendini rahatlatmak için sarayın iç bahçesine gider ve bir ağacın altında asude bir yerde oturur. Çobanların bile idare ettikleri koyunlardan biraz uzaklaşıp bir ağaç veya çalı altında başlarını dinleyebileceklerini halbuki bir ülke idarecesi olan bir kralın hiçbir zaman bu şekilde devlet işlerini bir kenara itip rahatlık edemeyeceğinden yakınır. . (Arya:"Pastorello d'un povero armento"). Bu düşünceler sırasında kendinden geçip derince bir uykuya dalar. Garibaldo kralı bahçede uykuya dalmış olarak bulur. Bu durumdan faydalanıp kralı elemine etmek amaci ile Garibaldo kılıcını çekip Grimoaldo'ya saplamak üzeredir. Tam bu sırada Bertarido oraya gelmiştir; elindeki kılıçla Garibaldo'nun kralı öldürmesine engel olur ve ortaya çıkan kılıç düellosunda Garibaldo'yu öldürür. Fakat uyanan Grimoaldo'ya dokunmaz ve onun hayatını bağışlar. (Arya:"Vivi, tiranno!") Grimoaldo Lombariya Krallık tahtı üzerinde olan haklardan tümüyle vazgeçer. Eduige'ye dönerek onunla evlenip birlikte olmayı istediğini ve ikisinin birlikte Grimoaldo'nun düklüğünü yönetmek istediğini açıklar. Kral Bertarido, kraliçe Rodelinda ve oğlu Flavio ile birlikte olmanın sevinci ile krallığını yönetmeye başlar. Ersin Kalaycıoğlu Ersin Kalaycıoğlu (13 Haziran, 1951) Türk siyaset bilimci ve profesör. 1973 yılında İstanbul Üniversitesi İktisat Fakültesi'nden mezun olan Kalaycıoğlu, ABD'de Iowa Üniversitesinde siyaset bilimi bölümüne devam ederek 1975'te yüksek lisans, 1977'de de doktora programını tamamlamıştır. 1984 – 2002 yılları arasında Boğaziçi Üniversitesi siyaset bilimi ve uluslararası ilişkiler bölümünde öğretim üyeliği yapmasının ardından 2002-2004 yılları arasında Sabancı Üniversitesi’nde öğretim üyeliği yaptı. 2004-2007 yılları arasında ise Işık Üniversitesi’nin rektörlüğü görevini yürüttü. Kalaycıoğlu'nun uzmanlık alanı karşılaştırmalı siyasettir. Müyesser Yıldız Müyesser Yıldız (1963; Besni, Adıyaman), Türk gazeteci. Günümüzde Odatv'de yazılar yazmakta ayrıca Odatv'nin Ankara Haber Müdürlüğünü yapmaktadır. 1963 yılında Adıyaman'ın Besni ilçesinde doğan Yıldız, Anakara Üniversitesi Siyasal Bilgiler Fakültesi'nde eğitimini gördü. Bulvar gazetesi çıktığında Bulvar'da çalışmaya başladı. Bulvar gazetesi kapatıldıktan sonra meslek hayatını Tercüman'da sürdürdü. Günaydın, Akşam gazetelerinde ve Nokta Dergisi’nde de çalışmalarını yürüttü. Haziran 2012'de 16 ay tutuklu bulunmasÄ±na neden olan Odatv davasÄ±ndan tahliye oldu. 8 Haziran 2020 tarihinde "Siyasal ve Askeri Casusluk" suçlarına karıştığı iddiası ile gözaltına alındı. Sorgulanmasının ardından, soruşturmayı yöneten savcının “kuvvetli suç şüphesi bulunması, delilleri karartma ihtimali ve kaçma şüphesi” iddiasından dolayı tutuklanma talebiyle mahkemeye sevk edildi. Yıldız, eski bir emniyet müdürü olan Naci Uğur ile evlidir. Kaleme aldığı üç kitabı bulunmaktadır. Büyük Selimiye Camii Büyük Selimiye Camii, Padişah III. Selim tarafından Barok ve Osmanlı mimarisi tarzlarında yaptırılmış, İstanbul'un Üsküdar semtinde bulunan tarihi cami. İstanbul'un Üsküdar semtinde bulunan cami Padişah III. Selim'in saltanatı döneminde inşa edilmiştir. Yapım tarihleri konusunda 1789-1807 veya 1801-1805 tarih aralıkları gibi farklı dönemler öne sürülmektedir. Selimiye Camii hakkında Hadika yazarı Hafız Hüseyin Efendi şu bilgiyi vermektedir: "Banisi, Sultan Selim Han-ı Salis'tir. Eyüp camiini tecdid ve ihya buyurduktan sonra Bina emini olan rical-i Devlet-i Aliyye’den Uzun Hüseyin Efendi bu camiye dahi Bina emini tayin olunup 1216 (1801) senesi yapımına başlanıp, 1220 Muharreminin 5. günü (5 Nisan 1805) tamamen bitmiş olup ibadete açılmıştır. Sultan III. Selim’in sırkâtibi Ahmet Efendi Ruznamesi’ne göre, 23 Zilhicce 1216 (26 Nisan 1802) pazartesi günü, yapılan bir merasimle Kavak Sarayı mahallinde ihya gerde-i şahane olan ta’limli asker kışlağı kurbınde bir camii şerif bina ve ihyası için temel atılarak inşasına başlanmıştır." Caminin mimarı bilinmemektedir. Cami konum olarak yapımı Nisan 1805'te tamamlanan Selimiye Kışlası yakınında bulunmaktadır. Cami inşa edilirken aynı zamanda sebil, çeşme ve vaktin doğru tespiti için kullanılan muvakkithane ile birlikte inşa edilmiştir. Selimi adıyla anılan tomar ipekli, diba, kadife ve kumaş imalathaneleri camiye akar sağlamak için yaptırılmıştır. Kumaş tezgâhlarının bulunduğu alan 1894 depremi ile yıkılmıştır ve bugün çocuk parkı olarak kullanılmaktadır. Caminin yakınına bir hamam yaptırılmıştır. Günümüzde çocuk kütüphanesi olarak kullanılan yapı ise döneminde sıbyan mektebi olarak inşa edilmiştir. Batı anlayışının geleneksel anlayışlara uyumlaştırıldığı Nizam-ı Cedid döneminin etkisiyle mahallesi ilk kez şehir planlaması gereklerine uygun tasarlanır. Caminin yapım gayeleri ise hem Selimiye Kışlasında kalacak askere hem de yeni oluşturulan mahalleye ibadethane ve çevresindeki eserlerle, binalarla gerekli sosyal imkânları sağlamaktır. 1950'li yıllarda ve 2004 yılında tadilat ve restorasyon geçirmiştir. Cami mimari planı kare formda olup barok stilindedir ve kare harim merkezi tek kubbe ile örtülmüştür. Caminin beş pencere dizisine sahip 14.60 m çapındaki kubbesi, dört küçük kubbeyle desteklenmiştir. Mihrabı ve minberi somaki adlı kızıl veya yeşil renkte olabilen, bu camide ise gri tonu kullaılan, damarlı ve çok sert bir porfir türü mermerden yapılmıştır. Cami bunun yanında mermer işçiliği ve ahşap işçiliği bakımından 19. yüzyılın ilk önemli örneklerinden birisidir. Bunun göstergesi sadece içte değil dış cephede de görülebilir. Dış cephesinde kuşevleri de bulunmaktadır. Cami, dört girişi olan ve içerisinde çınar ağaçları bulunan geniş bir avlu ile çevrelenmiştir. Tak halinde ve harpuştalı olan bu girişlerin sadece birinin dışına, diğer üçünün ise hem iç hem de dış cephelerine Kur'an'dan ayetler yazılmıştır. Selimiye Camii Sokağı’na açılan cümle kapısının iki yüzüne celi tarzda bir hat sanatı ile ayetler yazılmıştır ve caminin haziresi buradadır. Tak halindeki bu büyük ve yüksek kapının üzeri kurşun kaplı olup, tepesine küçük bir alem yerleştirilmiştir. İnşa edildiği ilk yıllarda cami minaresi çok kalın görüldüğü için minare taşları yontulup inceltilmeye çalışılmış; 1823 yılında şiddetli bir lodos fırtınasında minarelerden biri tamamen, diğeri kısmen çökmüş ve daha sonra bu minareler tekrar bina olunmuştur. 1805 Nisanı'nda yapımı tamamlanan Selimiye Kışlasının yanındaki Selimiye Camii'nde yapılacak ilk selâmlık töreninde yeniçerilerin yerini Bostani Tüfekçi askerlerinin alacağı söylentisi, yeniçeriler tarafından uzun zamandır şüphelendikleri ocaklarının kaldırılması yolunda atılmış açık bir adım olarak yorumlanmış, Üsküdar'a geçen bazı yeniçeriler sağa sola ateş açmaya başlamış ve Üsküdar Kışlası’ndaki Bostani Tüfekçi Ocağı askerlerini ortadan kaldıracakları tehdidinde bulunmuşlardı. Bunun üzerine III. Selim geri adım atarak Selimiye Camii'ndeki selâmlığın başka bir tarihe ertelendiğini ilân etmiş, yeniçerilere de selâmlık törenindeki geleneksel yerlerinin korunacağı teminatını vermişti. Ayda Arel ise caminin mimari özellikleri açısından önemini belirtirken şunları kaydetmiştir: "1804 tarihli Selimiye Camii,asıl yapısı bakımından Nuruosmaniye Camii'nde başlayan akıma bağlanır. Belirgin askı kemerleri,kasnak pilastralarının kıvrımlı profili, dolgu duvarlarını bölen ve belli bir yapısal gerekçenin oluşturmadığı korniş ve plastrlar, daha eski örneklere dayanan uygulamalardır. Buna karşılık, son cemaat yerinin köşk şeklinde bir hünkar mahfiliyle bütünleşmesi ve yapıya dıştan bitişen bir kanat şeklini alması, yenidir. Bu buluş,daha sonraki 19. yüzyıl camilerinin ortak ve ayırıcı özelliği haline gelmiştir." Cami ayrıca Thomas Allom tarafından 1839 tarihli gravüründe resmedilmiştir. Caminin hünkar kasrı günümüzde İbrahim Hakkı Konyalı kütüphanesi olarak hizmet vermektedir. Astro Boy: The Video Game Astro Boy: The Video Game, D3 Publisher oyun firması tarafından ilk kez Japonya'da 8 Ekim 2009 tarihinde, ardından Kuzey Amerika'da 14 Ekim 2009'da piyasaya sürülen aksiyon oyunudur. PlayStation Portable, PlayStation 2, Nintendo DS ve Wii platformalarına çıkmış oyunda, filmde yer alan Freddie Highmore ve Kristen Bell karakterlerinin yeniden seslendirmesini yapmışlardır. Oyunda President Stone ve robot ordusundan Metro City'i kurtarmaya çalışan kahraman Astro Boy kontrol edilir. Oyun karışık veya negatif yorumlar aldı. PSP, Wii ve PS2 versiyonları ortalama puanlar alırken DS versiyonu negatif eleştirilere maruz kaldı. Annemin YarasÄ± Annemin Yarası, 2016 yapımı dramatik Türk filmi. Ozan Açıktan'ın yönettiği filmde Meryem Uzerli, Ozan Güven, Belçim Bilgin ve Okan Yalabık gibi oyuncular yer alıyor. 2015 yılında başlanan film çekimleri, Türkiye'nin yanı sıra Makedonya, Bosna-Hersek, Hırvatistan ve Sırbistan'da gerçekleştirildi. Filmde, yetimhanede büyüyen Salih'in kaybettiği ailesini arayışı ve bu sırada etrafında cereyan eden hadiseler beyazperdeye aktarılıyor. Çekimlerinin bir kısmı Sava Nehri etrafında yapılan filmi 11 Mart'ta vizyona girmiştir. Filmin galası 9 Mart'ta İstanbul Lütfi Kırdar Uluslararası Kongre ve Sergi Sarayı’nda yapıldı. Film, Bosna Savaşı sırasında Sırp bir komutanın tecavüzüne uğrayan Müslüman bir kadının çocuğun 18 yaşına geldiğinde ailesini arayışını anlatıyor. Graecus Yunan mitolojisinde, Graecus (Grekçe: ) Pandora ve Zeus'un oğlu. Stephanos Byzantinos' göre, Graecus 'un oğlu.Publius Vergilius Maro'ya göre ise, Latinus Graecus'un kardeşidir.Efsaneye göre Yunanların isminin Greacus'tan ismini almış Hellenik kabile (Hellen'in oğullarının kurduğu kabileler) olan Graecians'tan almıştır.Graecians kabilesi İtalya'da kolonize olmuş ilk Yunan kabiledir.Magna Graecia adlı alanın isminin de gene Graecus isminden gelmiştir. Asla Vazgeçmem bölümleri listesi Asla Vazgeçmem bölümleri listesi, Gold Film tarafından yapılıp Show TV'de yayınlanan Asla Vazgeçmem adlı Türk televizyon dizisinin bölüm listesidir. Dizi 12 Şubat 2015 tarihinde Show TV ekranlarında yayınlanmaya başlamıştır. Dizinin yönetmeni Aysun Akyüz Mehdiabbas, senaristleri Melis Civelek ve Sırma Yanık, yapımcısı Faruk Turgut'dır. Başrollerini Tolgahan Sayışman, Amine Gülşe ve Şafak Pekdemir paylaşmaktadır. Ağustos 2011 Çukurca saldırısı Ağustos 2011 Çukurca Saldırısı veya 2011 Çukurca PKK pususu, 17 Ağustos 2011'de PKK'nın, Hakkâri'nin Çukurca ilçesinde, Hakkâri-Çukurca karayolunun 12. ve 15. kilometrelerinde bulunan Vali Erdoğan Gürbüz Çeşmesi yakınlarında PKK'lıların önceden döşediği mayınların zırhlı askeri araçların geçişi sırasında patlatması ile gerçekleştirdiği saldırılar sonucu 1'i köy korucusu, 11 asker hayatını kaybetmiş, 4 asker de yaralanmıştır. PKK'lılar olay mahaline birden fazla mayın ve bomba düzeneği yerleştirmiş, ilk mayınlı saldırıların ardından kirpi tipi zırhlı araçlardan inen askerler çatışmaya katıldığı sırada PKK'lılar bölgeye yerleştirdikleri birden fazla mayın ve bombalarla uzaktan patlatmak suretiyle saldırılarını sürdürmüştür. Türkiye'de 1990'lı yıllardan bu yana güvenlik güçlerine, kamu bina ve çalışanlarına ve sivillere karşı saldırılarını sürdüren PKK'nın çözüm sürecive ateşkesin tartışıldığı bir dönemde gerçekleştirdiği bu saldırısı ciddi endişe ve kamuoyu tartışmalarını beraberinde getirdi. Saldırıyı gerçekleştiren PKK'lı militanlarca çekilen görüntüleri Youtube'de yayınlandı. İlk saldırısı, Çukurca'dan Hakkâri istikametine gelen Kara Kuvvetleri Komutanlığı'na (KKK) bağlı askeri konvoya düzenlenmiş, karayolu üzerine uzaktan kumandalı iki ayrı mayın yerleştiren PKK'lılar, ilk olarak konvoyun önünde seyreden BMC Kirpi olarak adlandırılan mayın tarama aracını hedef almış, zırhlı araç geçtiği sırada patlatılan mayından araç ve içindeki askerler etkilenmezken, hemen arkasında yer alan Otokar Kobra tipi zırhlı araca yönelik yeni bir bir mayın saldırısı daha düzenlenmiş, araç geçtiği sırada uzaktan kumandayla patlatılan zırhlı Otokar Kobra'nın yan yatması sonucu içindeki askerler şiddetin etkisiyle aldıkları darbeler sonucu ağır yaralandı, bu araçta bulunan askerlerden 3'ü hayatını kaybetti. Pusu kuran PKK'lılar, izin ve teskereye gelen askerleri taşıyan konvoya aynı zamanda roketatarlı saldırılar da gerçekleştirdi. Saldırı haberinin Hakkâri’ye ulaşmasının ardından Hakkâri Dağ ve Komando Tugay Komutanlığı emrinde görev alan Jandarma Özel Harekât Birliği harekete geçmiş, Fatihler Jandarma Özel Harekat Tabur Komutanı Binbaşı Yavuz Başayar'ın komutasında 6 uzman çavuş ve bir geçici köy korucusundan oluşan müdahale timi, jandarmaya ait BTR 80 tipi zırhlı araçla olay yerine hareket etmiş, ancak bu tim de, ilk eylem bölgesi yakınlarında, bu kez karşı istikamete döşenen mayınlı saldırının hedefi olmuş, Rus yapımı olan ve yaklaşık 5 ton ağırlığındaki tam zırhlı BTR 80 ikinci pusuyu kuran PKK'lıların patlayıcıları uzaktan kumandayla patlattıkları mayınla önce ters dönerek yola düştü, patlayıcının şiddetiyle BTR 80'in havaya uçması sonucu içinde bulunan tüm personel darbeden kaynaklanan çarpmanın etkisiyle yaşamını yitirdi. BTR 80'e karşı kurulan bombalı tuzağın plastik patlayıcılarla desteklenerek 20 kilogramlık ağırlığa ulaşan bir mayın ve beraberinde anti-tank mayınlarından oluştuğu açıklandı. Hakkâri Valiliği'nden Oğul, Dilekli ve Çanaklı köyleri ile 7 Şubat 2012 tarihinde yapılan açıklamada 17 Ağustos 2011'de askeri konvoya düzenlenen saldırı olayına karıştıkları değerlendirilen 12 kişi gözaltına alınmış, bu kişilerle birlikte çeşitli markalarda silah ve bunlara ait çok sayıda mühimmat ele geçirilmiştir. Türk Hava Kuvvetleri'ne ait F-16'lar "Çukurca Saldırısı" sonrası 18-19 Ağustos 2011 tarihlerinde Kandil Dağları başta olma üzere, belirlenen birçok hedefe sınırötesi saldırılar düzenlenmiş, Genelkurmay Başkanlığı resim sitesi TSK.tr'den ikinci harekat sonrası yapılan açıklamada da uçakların 28, topçu birliklerinin ise 96 hedefi daha vurduğu açıklanmış, böylece ilk günkü 228 nokta hedefle birlikte toplam 342 hedef etkisiz hale getirildiği bildirilmiştir. Ä°zmir Optimum İzmir Optimum, İzmir'in Gaziemir ilçesinde 2012'den beri hizmet veren ve Rönesans Holding tarafından işletilen bir alışveriş merkezidir. 235.000 m'lik alan üzerine kurulan ve 250 mağazası bulunan İzmir Optimum, Ege Bölgesi'nin en büyük alışveriş merkezidir. Adnan Menderes Havalimanı ve İzmir-Aydın karayolu üzerinde bulunmaktadır. Başlangıçta outlet mağazalar ile hizmet veren alışveriş merkezi, €105 milyon harcanan genişletme çalışmalarının 31 Mart 2017'de tamamlanmasıyla konsept değiştirdi. Alışveriş merkezinin yanında Esbaş Tren İstasyonu bulunmaktadır. İzmir Optimum, 2018'de Uluslararası Alışveriş Merkezleri Konseyi (ICSC) tarafından düzenlenen 43. Avrupa Alışveriş Merkezi Ödülleri'nde genişleme/büyüme kategorisinde Avrupa'nın en iyi alışveriş merkezi ödülünü kazandı. Kellogg's Kellogg's tahıl ve kahvaltılık gevrekleri ile tanınan ABD merkezli çokuluslu şirkettir. Kellogg şirketi 1906 yılında Michigan'da Battle Creek, Michigan şehrinde Will Keith Kellogg tarafından kurulmuştur. İlk adı "Battle Creek Toasted Corn Flake Company" olmuştur. 1922 yılında şirketin adı kurucusunun ismi ile "Kellogg's" oldu. Toster bisküvisi, Tahıl, bisküvi ve kurabiyeler üreten şirket kurulduğu yıldan bu yana büyümeye devam etmiştir. Şu an dünyanın 180 ülkesinde satış yapmaktadır ve 20'den fazla ülkede fabrikaları vardır. Kellogg's ABD'de 1985 yılında Gardenburger'i, 2000 yılında Kashi şirketini, 2001 yılında Carr's, Keebler, Sunshine Biscuits ve Famous Amos şirketini; 2008 yılında Mother's Cookies'i, 2012 yılında ise Procter & Gamble'den dünyanın en büyük patates cipsi markası Pringlesi 2.7 milyar dolara satın aldı. Dünya çapında Kellogg's All-Bran, Apple Jacks, Bran Buds, Chocos, Cocoa Krispies, Wheat Bran Flakes, Corn Pops, Country Store, Cracklin' Oat Bran, Crispix, Cruncheroos, Crunchy Nut, Disney Mickey's Magix, Eggo Cereal, Froot Loops, Frosted Flakes, Frosted Mini-Wheats, Fruit 'n Fibre, Honey Loops, Honey Smacks, Hunny B's, Just Right, Krave, Kream Krunch, Mini Swirlz, Nutri-Grain, Pep, Product 19, Puffa Puffa Rice, Raisin Bran, Raisin Wheats, Rice Krispies, Ricicles, Smorz, Special K, Start kahvaltılık gevrekler, ayrıca Pop-Tarts, Bear Naked, Chips Deluxe, Cheez-It, Vienna Fingers krakerlerini pazarlıyor. Kellogg's, 2005 yılında Ülkerle Türkiye'de anlaşma imzaladı ve Kellogg Med şirketini kurdular.Bu anlaşma ile İstanbul'un Pendik ilçesinde fabrikada tahıl ve mısır gevrekleri üretiliyor. Gepy & Gepy Gepy & Gepy (Giampiero Scalamogna) (13 Haziran 1943, Roma - 3 Temmuz 2010,Roma), İtalyan pop müziği sanatçısı. Gepy, 1965 yılında arkadaşı Daniela Casa ile İtalya'da bir müzik grubu kurarak müzik hayatına başladı. 1970'lerde Roma'da düzenlenen bir şarkı yarışmasına da katılan Gepy, "Roma, Roma, Roma", "Blu", "Chi...io?" ve "Teneramente" şarkıları ile İtalya'da ün kazanmıştır. 1989 yılındaki Sanremo Şarkı Yarışması'na katılan Scalamogna, yakalandığı kanser ve akciğer hastalıklarından ötürü henüz altmış yedi yaşındayken 3 Temmuz 2010'da hayatına gözlerini yummuştur. Alexandra Holden Alexandra Holden (d. 30 Nisan 1977), AmerikalÄ± film ve dizi oyuncusu. Holden Northfield, Minnesota'da Kristi ve Barry Holden'nın kızı olarak doğdu. "Drop Dead Gorgeous" filminde Mary Johanson, "Sugar & Spice" filminde Fern Rogers karakterini oynadı. Düşük bütçeli işkence filmi "Wishcraft"ta da rol aldı. Filmler dışında Holden televizyon dizilerinde ve video kliplerde de rol almıştır. "Friends" dizisinde Ross'un kız arkadaşı Elizabeth Stevens oynamış bunun dışında "Ally McBeal", "Tru Calling", "Six Feet Under" ve "Private Practice" dizilerinde de görünmüştür. Aerosmith'in "Hole in My Soul" şarkısının video klibinde oynamıştır. DievturÄ«ba Dievturība çağdaş paganizmin bir mehzebidir. Letonya'da yaşayan paganlar bu dini inancı kullanır. Bazı Baltık devletlerinde de kullanılır. Aisha Tyler Aisha Tyler (d. 8 Eylül 1970), Amerikalı oyuncu, komedyen, yazar, yapımcı ve yönetmen. En bilinen rolleri "GSunucu Whisperer"ın birinci sezonundaki Andrea Marino, "Archer"da Lana Kane'ni seslendirmesi ve "Santa Clause" film serisindeki Mother Nature'dır. Bunlar dışında "", "Talk Soup", "Friends" ve "Criminal Minds" dizilerinde de rol almıştır. Tyler bir dönem "The Talk" programında yardımcı sunucu olmuş ve şu an da "Whose Line is it Anyway?"i sunmaktadır. Ayrıca son dört Ubisoft E3 basın toplantısının sunuculuğunu yapmıştır. Family Album Family Album Amerikan sitcom dizisi. 24 Eylül-12 Kasım 1993 tarihleri arasında yayınlanmış, toplam 8 bölüm sürmüştür. Lerner ailesinin akrabalarına yakın olmak için Philadelphia'dan Kaliforniya'ya taşınmasını konu alır. Ali Bali'nin çokgözlüsü Ali Bali’nin çokgözlüsü ("Polyommatus alibalii"), Lycaenidae familyasından bir kelebek türü. Kahramanmaraş’ta görülen endemik bir türdür. Temmuz-Ağustos aylarında görülür. Amatör kelebek araştırmacısı Ali Bali tarafından keşfedilmiş, Fransız böcekbilimci Frédéric Carbonell tarafından 2015 yılında tanımlanmış bir türdür. Türü tanımlayan makale, Fransa Doğa Tarihleri Müzesi’ne ait "Bulletin de la Société entomologique de France" 2015 sayısında yayınlanmış ve böylece tür literatürde Polyommatus (Agrodiaetus) alibalii adı ile yerini almıştır. Erkeğinin kanat üstünde yeşile çalan parlak ve açık mavi bir rengi vardır. Ön kanat üstü kenarında siyah pullanma daha yoğundur. Ön kanat üstü yapraksı damarlar belirgin ve açık renklidir. Her iki kanat üstü kenarlarından kanat merkezlerine doğru uzanan koyu pullu ince hatlar göze çarpar. Kanat altı pembe-kahve ve açık gri skalasında değişkenlik gösterebilir. Beyaz çizgi dıştan içe hat boyunca aynı genişliktedir. Diskal beneği geçer geçmez sert bir açı ile sonlanır. Dişileri kahverengi kanat üstüne sahiptir. Arka kanat alt kenarında küçük turuncu benekler barındırır; nadiren ön kanatlarda da bu benekler görülebilir. Kanat altı zemin rengi pembemsi açık kahverengidir. Beyaz şerit oldukça belirgin ve erkekteki gibi bir karakteristik sergiler. Saçaklar belirgin beyazdır. Kekaumenos Kekaumenos () yaklaşık 1078 yılında bir araya getirilen Bizans askeri talimatlarını içeren "Strategikon"un bilinmeyen yazarının soy ismi. Görünüşte Gürcü-Ermeni asıllıdır ve Hellas "doux"unun torunudur. İlgili tahminlere rağmen, 11. yüzyıl ünlü generali Katakalon Kekaumenos ya da oğlunun olduğuna dair kesin kanıtlar mevcut değildir. Kayınpederi, 1066 yılında gerçekleşen Ulah isyanında yer almış, Larissa Lordu Nikulitzas Delphinas'tır. Warren Littlefield Warren W. Littlefield (d. 11 Mayıs 1952, Montclair, New Jersey) Amerikalı emekli televizyon kanalı yöneticisi. Geneva, New York'taki Hobart and William Smith Colleges Psikoloji mezunudur. Brandon Tartikoff'la çalışırken NBC Entertainment'tın kıdemli başkan yardımcısı olarak Littlefield "Cheers", "The Cosby Show" ve "The Golden Girls" programlarını geliştirmiştir. NBC'de başkan olduğu zamanlarda, Littlefield "Seinfeld", "The Fresh Prince of Bel-Air", "Wings", "Blossom", "Law & Order", "Mad About You", "Sisters", "Frasier", "Friends", "ER", "", "Caroline in the City", "NewsRadio", "3rd Rock from the Sun", "Suddenly Susan", "Just Shoot Me!", "Will & Grace" ve "The West Wing" gibi kanalın 1990'lardaki popüler dizilerinin yaratıcıları arasında yer almıştır. 2012'de T. R. Pearson'la beraber NBC'deki yıllarını anlatan "Top of the Rock: Inside the Rise and Fall of Must See TV" adlı kitabı yazmıştır. Littlefield "The Late Shift" filminde Bob Balaban'ı oynadı. "Cheers" dizisinin finalinde yer aldı. "The Larry Sanders Show", "Seinfeld" ve "Blossom" dizilerinin bazı bölümlerinde göründü. Ellen (dizi) Ellen (orijinal ismi These Friends of Minedı fakat ilk sezon devam ederken aynı dönemde yayınlanan "Friends" dizisiyle karıştırılmaması için ismi değiştirildi.) ABC kanalında 29 Mart 1994 ile 22 Temmuz 1998 ar-ında toplam 109 bölüm yayınlanan Amerikan sitcom dizisi. Dizinin adını aldığı karakter olan otuzlarındaki nevrotik kitapçı Ellen Morgan, komedyen Ellen DeGeneres tarafından canlandırılmıştır. Dizi Ellen'nın garip arkadaşları, ailesi ve günlük hayatında karşılaştığı problemler etrafında dönmektedir. "Ellen" ana karakterin eşcinsel olduğunu itiraf ettiği ilk dizilerden biridir, bu 1997'deki "The Puppy Episode" adlı bölümde gerçekleşmiştir. Finn Finn aşağıdaki anlamlara geliyor olabilir. Antiphates (anlam ayrımı) Yunan mitolojisinde, Antiphates (Fonetik:/ænˈtɪfətiːz/;Grekçe: Ἀντιφάτης) 5 karaktere ait bir isimdir. Antiphatês Antiphatês Iphianeira ve Melampus'un oğlu.Hippocoon'nun kızı Zeuxippe ile evlenmiştir.Oecles ve Amphalces adında çocukları olmuştur. Hisar Camii Hisar Camii (Yâkub Bey Camii, Molla Yakup Camii), İzmir, Konak ilçesinde, adını verdiği Hisarönü bölgesi ile Kemeraltı Çarşısı ve Kızlarağası Hanı çevresinde yer alan cami. Hisar Camii, Aydınoğulları Beyliği'nin Osmanlı İmparatorluğu idaresi altına girmesinden 150 yılı aşkın sene sonra, Aydınoğulları soyundan gelen Özdemiroğlu Molla Yakup Bey tarafından yaptırıldığı kabul edilmektedir. 1006 (Hicri), 1597/1598 (Miladi) yılında yaptırılan İzmir'in tarihi ve en büyük camisidir. Yapılan araştırmalarda caminin; 1402 yılında Timur İmparatorluğu'nun kurucu lideri Timur tarafından ele geçirildiği ve sonra da yıkıldığını belirten İzmir Liman Kalesi'nin yıkıntıları üzerinde yaptırıldığı üzerinde durulmaktadır. Bu Liman Kalesi (Aşağı Kale, Hisar Kalesi, Ok Kalesi) 1231-1235 yılları arasında iç limanın ağzında yaptırılmıştır. 1671-1672 yılında İzmir'e gelen Evliya Çelebi de hem Kadifekale'nin hem de bu hisar kalesinin varlığını kaydetmiştir. Caminin adı da İç Liman Kalesi'nin aşağı kapısı önünde bulunduğundan ötürü Hisar Camii olmuştur. Caminin mihrabı üçlüdür ve İtalyan etkilerini taşımaktadır. Bu özelliğiyle ender üç mihraplı camiler arasındadır. Bunun sebebinin ise caminin banilerinin üç kişi olmasına bağlanmaktadır. Bazı kaynaklarda da binanın üzerine yapıldığı bölgenin öncesinde Latin kilisesi olduğunu söylemektedir. Bir başka tez ise Molla Yakup adındaki başka bir kişiye ve 14. yüzyıla kadar cami varlığını geri götürmektedir. Arap gezgin İbn-i Batuta’ya göre de İzmir’de Şeyh Yakup diye birisinin varlığı 14. yüzyılın başında kesindir, ancak camiyle ilişkisi belli değildir. Şehrin abidevi ilk yapısı kabul edilen Hisar Camii 1813, 1868 ve 1881 depremlerinde hasar görmüştür. 1870 tarihli kitabede tadilat çalışmaları şöyle belirtilmiştir: 1813, 1870, 1881, 1890, 1927, 1938, 1985 ve 2009-2011 yıllarında onarılmıştır. 1813 onarımında caminin önüne bir son cemaat yeri eklenmiştir. Merkezî kuruluştaki harimle kuzeyindeki yedi kubbeli son cemaat yeri ve minareden oluşur. Caminin minaresi kesme taş kaide üzerine yuvarlak gövdeli ve tek şerefelidir. Minarenin ilk onarımı 22 Mayıs 1890 tarihinde İzmir valisi Halil Rıfat Paşa eliyle gerçekleşmiştir. 1927 yılında yaşanan depremde yıkılan bu minarenin yerine dönemin İzmir valisi Kazım Dirik Paşa hızla yenisini yaptırmış ve dönemin geleneklerine uyularak minare kaidesi Kütahya çinileri ile süslenmişti. Minare kapısı üzerindeki yazıt “"İzmir valisi Mirliva Kazım Paşa zamanında inşa edilmiştir H 1343/M 1927"” diyerek bu onarımı anar. Son restorasyonu 2009-2011 yılları arasında tamamlanan cami, 11 Mart 2011 Cuma günü Cuma Namazı ile birlikte ibadete açılmıştır. Harimde mihrap önündeki büyük kubbeli kare hacim üç yönden daha küçük kubbeli hacimlerle kuşatılmıştır. Kesme taş ve moloz taştan yapılan kare planlı camide, sekiz fil ayağı üzerine oturan merkezi bir kubbe ve onu destekleyen altı kubbe bulunmaktadır. Batı yönündeki son cemaat yerinden ibadet mekanına üç kapıyla girilen camide son cemaat yeri, yuvarlak kemerlerle birbirine bağlı sekiz mermer sütunun taşıdığı yedi kubbeyle örtülüyor. Yakın tarihlerde son cemaat yerinin önü camekânla kapatılmıştır. Ahşap Minberi sedef kakmalı, mihrap ise yuvarlak bir niş şeklinde, içi 18 ve 19. yüzyılın kalem işleri ile bezelidir. Giriş kapısı üzerinde Ali İmran Suresi'nin 97. ayetinden bir kısım olarak "Oraya kim girerse, güven içinde olur" (وَمَنْ دَخَلَهُ كَانَ اٰمِناًۜ) yazmaktadır. Kemerlerin sütun başlıklarındaki üslup bir Roma yapısından devşirilmiş izlenimi verirler. Kadınlar mahfilinde üstündeki, harime kapıdan girince sağdaki sütunda, alçı dekorasyonu olmaksızın, özgün biçimiyle korunmuş bir başlığın da desteklediği gibi yapının inşasında sütun başlıkları özgün biçimleriyle tasarlanarak yerleştirilmiştir. Son cemaat yerinin sütunları ise İzmir’in ilkçağ yapılarından olduğu öne sürülmektedir. Günümüzde Hisar Camii'nin batısında Kızlarağası Hanı kuzeyinde Yorgancılar Çarşısı, güneyinde Yağcılar ve Peynirciler Çarşısı bulunmaktadır ve genel olarak Kemeraltı Çarşısı'nın Fevzipaşa Bulvarı'na çıkış noktasına yakındır. 20. yüzyılın önemli bestekârı Rakım Elkutlu babasının ölümü sonrası İzmir Hisar Camii imamlığına tayin edilerek ölünceye kadar bu görevini sürdürdü. Aynı zamanda uzun yıllar, İzmir Mûsikî Cemiyeti'nin başkanlığını da yapan Elkutlu, özellikle "Hisarbuselik" makamını kullanarak verdiği eserleri mevcuttur. Cami hâlen faal haldedir. Camide imam hatip görevinde 2016 Ocak itibarıyla Selim Menteşeli ve İbrahim Ege bulunmaktadır. Müezzinlik vazifesini ise Muhammed Emin Ayaz ve Muzaffer Gülmez yürütmektedir. Twerking Twerking (Fonetik: /ˈtwɜːrkɪŋ/) kişisel, genellikle kadınların yaptığı, bir dans çeşidi. Cinsel tahrik edici bir tavırla yapılan bir danstır. 2013'te "twerk" kelimesi Oxford Dictionary Online'a eklenmiştir. Oxford sözlüğüne göre, kelime yaklaşık 20 yıldır var. Twerk, Oxford sözlükleri 2013 yılının 2. kelimesi olarak belirtildi. Twerk sözcüğünün Türkçe karşılığı olan şeveke sözcüğü ise daha eskidir ve "TDK Tarama Sözlüğü"nde sözcükle ilgili 16. yüzyıldan kayıt bulunmaktadır. Viva (TÃ¼rkiye dergisi) Viva, Türkiye'de yayımlanan ilk aylık magazin dergisi. 1987'den günümüze kadar siyasetten yaşama, sağlıktan topluma birçok konuyu ele almıştır. 1987'deki ilk sayısında Orhan Gencebay ile Perin Karaali kapak konuğu olmuştur. Mart 1995'te Sibel Can, Şubat 1996'da Cem Yılmaz ve Yılmaz Erdoğan, 1997'de Meltem Cumbul ve son olarak Nisan 1998'de Ebru Gündeş derginin kapak konuğu olduğu sayılar çok ses getirmiştir. Dergi daha sonra Yeni Yüzyıl Gazetesi tarafından Ocak 1998'den 1999'a kadar Pazar Eki olarak ücretsiz yayınlanmıştır. Korkmaz Yiğit' in sahibi olduğu gazete 11 Haziran 1999 tarihinde "Tadilat Nedeniyle Kapalıyız" adlı başlıkla son sayısı basılarak kapanmıştır. Ancak Gazetenin isim hakkı, eski başyazarı Okay Gönensin’de, derginin isim hakkı Mahmut Boz'da kalmıştır. Gazetenin kapanmasıyla yayınına bir süre daha ara veren dergi 2002 itibarıyla tekrar yayın hayatına devam etmiştir. Viva Dergi, 2002 yılından 2017 yılına kadar aralıklarla yayın hayatını sürdürdü. Derginin net olarak yeniden kapandığı bir tarih olmasa da, 2017 yılından itibaren internet sitesi dahi kapanarak yayın hayatına devam etmemektedir. Holding Holding, iki veya daha fazla şirketin, kâr etmek amacıyla bir araya gelerek oluşturduğu ticari yapı, bir başka deyişle şirketler topluluğu. Holdinglere bağlı şirketler, tek merkezden yönetilip, farklı alanlarda faaliyet gösterir. Holdingler genellikle bir grup girişimci veya bir aile tarafından yönetilir. Türkiye çapında yüksek yıllık cirosu olan bellibaşlı holdingler: 2015 FIBA 18 Yaş Altı Avrupa Basketbol Şampiyonası 2015 FIBA Avrupa U-18 Şampiyonası EuroBasket U-18'in 32.si 23 Temmuz - 2 Ağustos 2015 tarihinde Volos, Yunanistan'da 16 ülkenin katılımıyla gerçekleşti. Turnuvanın şampiyonu ikinci şampiyonluğunu kazanan Yunanistan oldu. Turnuvanın MVP'si Vassilis Charalampopoulos seçildi. Bu turda 16 takım 4’er takım yer aldığı 4 grupta yer alacak ve grubunu ilk 3 sırada tamamlayan takımlar ikinci tura yükselecek.Sonuncu takım ise Klasman G'de mücadele ederek, sonrasında 9.luk-16.lık arasında dereceler için mücadele verecekler. Birinci turda gruplarında ilk üç içerisinde bitiren toplam 12 takım 6’ar takımdan iki gruba ayrıldı.Gruplarını ilk 4 sırada bitiren takımlar çeyrek finale yükselecek. Gruplarında son iki sırada yer alacak takımlar G Grubundan gelecek takımlar ile 9. - 16. Maçlarına çıkacaklar. Birinci turda son sırada yer alan takımlar bu grupta klasman maçlarına çıkacaklar. Turnuva Takımı Findlay, Ohio Findlay, Amerika Birleşik Devletleri'nin Ohio eyaletinde yer alan ve Hancock ilçesinde yer alan bir şehirdir. Şehir 40 mil (64 km) Toledo şehrinin kuzeyinde yer alır. Şehrin nüfusu 15 Mart 2010 tarihinde yapılan nüfus sayımına göre şehrin nüfusunun 41,202 olduğu tespit edilmiştir. Şehir, Kuzeybatı Ohio'nun ikinci en büyük şehridir. 15 Mart 2010 tarihinde yapılan nüfus sayımına göre şehrin nüfusunun 41,202 kişi, 17,354 ev ve 10,329 aile olduğu tespit edilmiştir. Şehirdeki nüfus dağılımı ise 91.2% Beyaz, 2.2% Afrikan Amerikan, 0.3% Yerli Amerikan, 2.5% Asyalı ve 1.7%'si diğer halklardır. Momoko Kōchi Licking, Missouri Licking, Amerika Birleşik Devletleri'nin Missouri eyaletinde yer alan ve Texas ilçesinde yer alan bir şehirdir. Şehrin nüfusu 29 Kasım 2009 tarihinde yapılan nüfus sayımına göre şehrin nüfusunun 41.202 olduğu tespit edilmiştir. 15 Mart 2010 tarihinde yapılan nüfus sayımına göre şehrin nüfusunun 41.202 kişi, 634 ev ve 397 aile olduğu tespit edilmiştir. Şehirdeki dağılımın %73,1 Beyaz, %25,6 Afroamerikalı, %0,6 Yerli Amerikalı, %0,2 Asyalı, %0,1 diğer halklar olduğu tespit edilmiştir. İndirgenmiş sıcaklık İndirgenmiş sıcaklık, bir yerin rakımının sıfır olduğu kabul edilerek hesaplanan sıcaklığı. Sıcaklığın enleme bağlı dağılışı hesaplanılırken, yükseltinin sıcaklık üzerindeki etkisini ortadan kaldırmak için indirgenmiş sıcaklık değerlerinden yararlanılır. Chasing Ice Chasing Ice, 2012 y覺l覺 ABD yap覺m覺 belgesel film. Doğa fotoğrafçısı James Balog ve kurmuş olduğu Extreme Ice Survey adlı kuruluşun iklim değişikliği üzerinde yaptıkları çalışmaları konu edinir. İmparator VI. Leon'un Taktika'sı Taktika () Yaklaşık 895–908 yıllarında İmparator VI. Leon ya da onun adına yazılmış Bizans askeri talimatı ve daha sonra oğlu VII. Konstantinos tarafından düzenlenmiştir. Çizimler, Aelian, Onasander ve Mauricius'un "Strategikon"u gibi daha erken dönem yazarlarından alınmıştır, Bizans Askeri taktikleri üzerine ana çalışmalardan biridir, Bizans'ın "yeniden fetih çağının" arefesinde yazılmıştır. Orijinal Yunanca başlık, ("savaş taktiklerinin kısa talimatları") dır. "Taktika"piyade ve süvari tertipleri, talimleri, kuşatmalar ve Deniz savaşları v.b. üzerine ayrıntıyla donatılmıştır. Mevzuat diliyle yazılmış ve 20 Anayasa (Διατάξεις "Diataxeis") ile bir son söz içerir ve antik taktiklere yoğunlaşmış 12 ek bölüm ile tamalanır. "Taktika" metni, Leon'un kendi kuşağı içinde birçok birçok en çok güvenilir tarihli el yazması prototipe taşınmıştır. Leon, "Taktika" içinde İslam'ın "kutsal savaş" doktrininin Hristiyanlar tarafından askeri uygulamalara uyarlanması gerektiğini belirtmiştir. 10. yüzyıl Floransa el yazmasından G. T. Dennis (ed.) tarafından İngilizceye "The Taktika of Leo VI. Text, Translation and Commentary" ([CFHB 49] Dumbarton Oaks, Washington, D.C. 2010) olarak çevrilmiştir. "Sylloge Tacticorum"dan ekler Batı Grubu Anadolu ağızları Batı Grubu Anadolu ağızları Türkiye Türkçesi ağızlarının Anadolu ağız bölgesinde yer alan alt ağız gruplarından biridir. Anadolu kolu ana ağız grupları bakımından Doğu Grubu, Kuzeydoğu Grubu ve Batı Grubu olarak üçe ayrılır. Batı Grubu da söz konusu üç ana alt gruptan birini oluşturur. Aydın İdil Aydın İdil (7 Ocak 1942, Ankara - 21 Mart 2019, İstanbul), Türk diplomat. 1961 yılında Galatasaray Lisesi'ni bitirmiş, Ankara Üniversitesi Siyasal Bilgiler Fakültesi Diplomasi ve Dış İlişkiler Bölümü'nden 1965 yılında mezun olmuş, daha sonra Gazi Üniversitesi'nde Kamu Yönetimi alanında yüksek lisans ve Kırgızistan-Türkiye Manas Üniversitesi'nde Tarih alanında doktora yapmıştır. 1965 yılı sonunda Dışişleri Bakanlığı'nda görev almış, çeşitli görevlerin ardından 1980 yılında Dışişleri Bakanlığı Enformasyon Dairesi Başkanı olmuş, 1982-1986 döneminde NATO Uluslararası Sekretaryası Siyasi Bölümünde Özel Sorunlar ve Araştırma Şubesinde Yönetici olarak görev almıştır. Rodos (1986-1988) ve Münih (1988-1990) Başkonsolosu olarak görev almıştır. 1996-2000 yıllarında Tacikistan Büyükelçisi olmuş, 2001 yılında, Ankara’da Türk Kültür ve Sanatları Ortak Yönetimi Teşkilatı (TÜRKSOY) nezdinde Türkiye Temsilcisi ve aynı zamanda Türk Kültür Merkezleri ve Kültürel Miras İşleri Koordinatörü olarak görev yapmıştır. 2001-2003 döneminde Avrupa Güvenlik ve İşbirliği Teşkilatı (AGİT) tarafından AGİT'in Bişkek'teki Misyonunun Başkanlığına atanmıştır. 2004 sonundan itibaren Kırgız Cumhuriyeti Dışişleri Bakanlığında Bakan Danışmanı olarak görev yapmış, 2005 sonunda emekli olmak isteyerek T.C. Dışişleri Bakanlığı'ndan ayrılmış ve Kırgızistan–Türkiye Manas Üniversitesinde Öğretim Görevlisi olarak görev almıştır. İngilizce ve Fransızca bilmektedir. Emekli büyükelçi Aydın İdil 21 Mart 2019'da İstanbul'da 76 yaşında vefat etmiştir. Cenazesi Zincirlikuyu Mezarlığı'na defnedilmiştir. Žižkov Televizyon Kulesi Žižkov Televizyon Kulesi (), Çek Cumhuriyeti'nin başkenti Prag'da yer alan bir verici kulesidir. Kule, 1985-1992 yılları arasında inşa edilmiş olup 216 metre yüksekliğe sahiptir. Kule adını bulunduğu Žižkov semtinden almaktadır. Kule yüksek teknoloji mimarisinin bir örneğidir. Doğu Grubu Anadolu ağızları Doğu Grubu Anadolu ağızları Türkiye Türkçesi ağızlarının Anadolu ağız bölgesinde yer alan alt ağız gruplarından biridir. Anadolu kolu ana ağız grupları bakımından Doğu Grubu, Kuzeydoğu Grubu ve Batı Grubu olarak üçe ayrılır. Doğu Grubu da söz konusu üç ana alt gruptan birini oluşturur. Kuzeydoğu Grubu Anadolu ağızları Kuzeydoğu Grubu Anadolu ağızları Türkiye Türkçesi ağızlarının Anadolu ağız bölgesinde yer alan alt ağız gruplarından biridir. Anadolu kolu ana ağız grupları bakımından Doğu Grubu, Kuzeydoğu Grubu ve Batı Grubu olarak üçe ayrılır. Kuzeydoğu Grubu da söz konusu üç ana alt gruptan birini oluşturur. Elenor Plak Elenor Plak 1973 yılında İstanbul'da kurulmuş yapım şirketidir. 300'ü aşkın sanatçıya albüm yapmıştır ve halen de devam etmektedir. Plak zamanından bugünlere gelmiş ve dijital dünyada da ekinliğini sürdürmekte olan Türkiye'nin önemli müzik yapım şirketlerindendir. Ayrıca Elenor Plak, Müslüm Gürses'in en uzun süre çalıştığı plak şirketidir. Müslüm Gürses, Elenor Plak ile 28 albüm çıkarmıştır. Ramazan Silin Ramazan Silin (1 Mayıs 1965, Adana), Türk teknik direktör ve eski kaleci. Türkiye'de dört büyüklerden Trabzonspor'un formasını giymiştir.Şu anda Kozanspor'da teknik direktörlük yapmaktadır. Ramazan Silin futbol hayatına 1975 yılında Adana Seyhanspor Futbol Kulübünün altyapısında başlamıştır. Batı Rumeli ağızları Batı Rumeli ağızları Türkiye Türkçesi ağızlarının Rumeli ağız bölgesinde yer alan alt ağız gruplarından biridir. Batı Rumeli sınırları içinde, tamamen veya kısmen olmak üzere Bulgaristan, Makedonya, Kosova, Arnavutluk, Karadağ, Sırbistan, Bosna-Hersek devletleri bulunur. Romanya ve Yunanistan’ın Rumeli ana bölgesindeki alt grup aidiyeti tartışılmaya muhtaçtır. Batı Rumeli kolunun özellikleri Gyula Németh’in “Bulgaristan Türk Ağızlarının Sınıflandırılması Üzerine” adlı makalesinde, 8 maddede gösterilmiştir. Bu makale sonrasında hazırlanan birçok akademik çalışmada da bu madde açıklaması benimsenmiş ve ilgili makaleki “sınıflandırma” bilgilerine dayanılmıştır. Batı Rumeli sahasının coğrafi sınırları Bulgaristan’da Tuna’nın hemen güneyindeki Lom’dan doğuya doğru Vraça, Sofya, Samokov’dan doğuya doğru ilerleyip Köstendil’e uzanır. Ayrıca Makedonya, Arnavutluk, Bosna-Hersek ve Sırbistan’da Adakale’yi uç olarak kapsar. Németh’in bu akademik çalışmasını yürüttüğü dönemde Kosova, Yugoslavya ve onun içindeki ana parçalardan Sırbistan’ın içinde olduğu için ayrıca anılmamıştır. Doğal sonuç olarak Kosova da Batı Rumeli ağızlarının içinde yer alır. Rumeli ağız sahasının Batı Rumeli kolunun karakteristik bazı özellikleri vardır. Bunların başında /g/ ve /ġ/ seslerinin kelimelerde korunmuş olması gelir. György Hazai çalışmasında, /g/ ve /ġ/ seslerinin korunma veya korunmama durumlarının Batı Rumeli ile Doğu Rumeli arasında fark oluşturduğunu, komşu Sırpça, Hırvatça, Bulgarca dillerinde Türkçe alıntılardan örnekler vererek de açıklamıştır. Söz konusu bu tarihî verilerin yanında, yeni bazı çalışmalarla bu ses özelliğinin çağdaş Batı Rumeli ağızlarında da sürdüğü gösterilmiştir. Birçok çalışmada çeşitli vesilelerle belirtilen özellikler şunlardır. Marcelo Marcelo , çeşitli dil ve kültürlerde kullanılan bir isim. İspanyolca ve Portekizce dilinde Marcellus, İtalyanca da Marcello şeklinde görülebilir. Marcelo isimli Marcelinho lakaplı Brezilyalı futbolcular. The Documentary 2 The Documentary 2, Amerikalı rapçi The Game'in altıncı stüdyo albümü. The Game'in 2005'te yayınladığı ilk albümü "The Documentary"nin devamı olan albüm, iki ayrı disk hâlinde piyasaya sunuldu. "The Documentary 2" adını taşıyan ilk disk 9 Ekim 2015'te yayınlandı. Albüme Dr. Dre, Ice Cube, Q-Tip, Diddy, Snoop Dogg, Kendrick Lamar, Ab-Soul, Drake ve Kanye West gibi çok sayıda isim konuk oldu. "The Documentary 2.5" adını taşıyan ikinci disk, ilkinden bir hafta sonra 16 Ekim 2015'te yayınlandı. Burada sanatçıya Nas, Scarface, Busta Rhymes, Lil Wayne, E-40, DJ Quik, Schoolboy Q ve Jay Rock gibi isimler eşlik etti. Albümün üç diskten oluşan koleksiyon versiyonu 22 Ocak 2016'da piyasaya çıktı. Üçüncü diskte, albümde bulunmayan dört şarkı yer almaktadır. Birinci disk, yayınlandığı hafta Amerika Birleşik Devletleri'nde 95 bin adetlik satışla "Billboard" 200 listesine ikinci sıradan girdi. İkinci disk ise 48 bin kopyayla "Billboard" 200 listesinde altı numarada açılış yaptı. 4 Kasım 2015 itibarıyla birinci disk 116 bin, ikinci disk 54 bin kopya satışına ulaştı ve albüm toplamda 170 binlik satış elde etti. Inazawa Inazawa ( "Inazawa-shi"), Japonya'nın Aichi prefektörlüğünde bulunan bir şehirdir. Şehir prefektörlüğün kuzeybatısında yer almaktadır. Yüzölçümü 79.35 km² olan şehrin nüfusu Mayıs 2015 tarihi itibarı ile 136,551'dir. Inazawa, dünyanın en yüksek asansör deneme kulesi olan Solae kulesine ev sahipliği yapmaktadır. Şehre JR Central'in Tōkaidō Ana ile Meitetsu'nun Nagoya Ana ve Bisai hatları hizmet vermektedir. KestanepazarÄ± Camii Kestanepazarı Camii (Kızıl İbrâhim Camii veya Ahmed Ağa Camii), İzmir'in Konak ilçesinde bulunan (Hicri) 1078, (Miladi) 1667-68 yılında inşası tamamlanmış cami. İzmir'deki Kemeraltı Çarşısı içerisinde bulunan Kestanepazarı Camii veya diğer anılan adlarıyla Kızıl İbrâhim Camii, Ahmed Ağa Camii, bugün mevcut olmayan, fakat Evliya Çelebi'de kayıtlı bulunan dört mısralık kitabesine göre Hicri 1078’de (Miladi 1667-68) Eminzade Hacı Ahmed Ağa tarafından yaptırılmıştır. Günümüze yakın tarihte yapılan yeni kitabede ise yapım tarihi olarak Hicri 1079 (Miladi 1663) yazmaktadır. Baruthâne-i Âmire nâzırlığı yapan Eminzade Hacı Ahmed Ağa'nın aynı zamanda İstanbul'un Üsküdar semtinde de vakıfları bulunmaktaydı. 1730 tarihli bir vakıf kaydında da Hacı Ahmed Ağa Camii olarak geçen yapı, 1735 ve 1838 tarihli iki vakıf kaydında aynı şahsın vakfından Kızıl İbrâhim Camii olarak anılmaktadır. Böylece caminin bugün kullanılmayan fakat eski vesikalarda geçen iki eski ismi daha bilinmektedir. Ahmet Vefa Çobanoğlu'na göre zamanında yerinde Kızıl İbrâhim Camii bulunmakta iken 1078’de (1667-68) Ahmed Ağa tarafından yeniden inşa edilmiştir. Asılı tabelanın naklettiğine göre kitabesinde şöyle yazmaktaydı: "Bu Camii Eminzade Hacı Ahmet Ağa'nın bina ve vakfeylediği bir eserdir. İnşa tarihi: Miladi 1663, Arabî 1079'dur. Kitabesinde de şöyle yazmaktadır: Cenabı sahibül hayrat Ahmet Ağa hasseten lillah. Bu âli camiyi yaptırdı. Kast-ı hayr idi nagâh.. Bu tarih-i dilgüşah seyreyleyenler dedi tarihinin, yerinde olduğu zibah bî bedel Camii tealallah." Başdurak Camii ile Şadırvanaltı Camii arasında kestane pazarı olarak bilinen bölgede inşa edilmiştir. Bu iki caminin yanı sıra Kemeraltı Camii, Konak Yalı Camii ve Hisar Camii ile birlikte Kemeraltı'nda bulunan en önemli tarihi camiler arasındadır. 19. yüzyılda büyük bir yangınla zarar gören ve tadilat geçiren cami 1965'te bir restorasyon daha geçridi. En son 1992 yılında İzmir'de meydana gelen depremden özellikle taşıyıcı tonozları zarar gördüğü için 1993 yılında restorasyon çalışmaları başlatılan tarihi Kestanepazarı Camii, Şubat 1998'de törenle yeniden hizmete açıldı. Kesme taş ve moloz taştan yapılan cami iki katlıdır. Çok sayıda dükkân ve deponun yer aldığı bir alt yapı üzerine oturtulmuş geniş avlulu cami, merkezi kuruluşlu harimle üç kubbeli son cemaat yeri ve minareden oluşur. Merdivenle çıkılan caminin önünde üç kubbeli bir son cemaat yeri olup yakın tarihlerde camekânla çevrilmiştir; ibadet mekanı ise kare planlıdır. Beşik tonozlarla örtülü kolları olan haç planlı harimde ortadaki merkezi kubbe köşelerde daha küçük boyutlarda tekrarlanır. Köşlere yerleştirilmiş dört tonoz üzerine yerleşik, köşelerdeki küçük kubbelerle desteklenmiş tromp yöntemli bir kubbe ile üzeri kapatılmıştır. Niş şeklindeki mihrabının üst kısmına 19. yüzyılda Selçuk'taki İsa Bey Camii'nden getirilen bir bölüm eklenmiştir. Caminin batısındaki minaresi kesme taş kaide üzerine yuvarlak gövdeli ve tek şerefelidir. Giriş kapısı üzerinde bir kitabenin yer aldığı Kestane Pazarı Camiinin son cemaat yerinde üç kubbe bulunur. Evliya Çelebi'nin aktardığına göre tek kubbeli ve avlusuz, fevkanî bir yapı olan caminin altında kagir dükkânlar bulunuyor, minaresi de mihrabının önünde yer alıyordu. Mihrap, minber ve mahfillere ait bazı parçalarla renkli camlarının İstanbul'dan gemilerle getirildiğini belirten Evliya Çelebi minarenin de yeşil renkte bir taştan yapılmış olduğunu yazmaktadır. Eski iç liman kenarında olması sebebiyle minare güçlükle oturtulmuş olduğu aktarılan cami, kare bir mekan üzerine büyük bir kubbeyle etrafında dört kubbeden oluşuyor. Mihrap nişi iki yanda İyon başlıklara sahip siyah mermerden yuvarlak sütun ve köşeli yivli sütunlarla zenginleştirilmiştir.Alınlıktaki meyve sepeti, bitkisel dekorlu alçı süslemeler Hisar Camii’ndeki düzenlemeye benzemektedir. Cami içinde kuzey duvarı önünde bir ahşap mahfil bulunmaktadır ve mermer vaaz kürsüsü bodur bir sütun üzerine oturtulmuş olup yuvarlak formda ele alınmıştır. Cami 1998 yılında restorasyonun tamamlanması sonrası açılmış ve hâlen faal haldedir. Ocak 2016 itibarıyla camide imam hatip olarak Abdulvahap Sağıroğlu görevlidir. Kestanepazarı Öğrenci Yetiştirme Derneği, adını bu camiden almış ve 1945 yılında Kurra Hafız Salih Tanrıbuyruğu tarafından kurulmuştur. Cumhuriyet tarihinin en köklü eğitim ve dini ilimler konusunda faaliyet gösteren derneklerinden birisidir. Dernek hizmetlerine kardeş kuruluşları Kestanepazarı Fidan Eğitim Kurumları Derneği, Milli Kültür ve Ahlaka Hizmet Vakfı ve Kestanepazarı Gençlik ve Spor Kulübü ile devam etmektedir. Dernekten yapılan açıklama ile Fethullah Gülen ve grubu ile bağlantılı olan benzer addaki derneklerle herhangi bir bağa sahip olmadığını belirtmiştir. Kendi adlarına benzer adların dernek, vakıf benzeri yapılanmalara verildiğini belirten Kestanepazarı Fidan Eğitim Kurumları Derneği bu isim devşiren yapılanmanın faaliyetleri hakkında da şikayette bulunmuştur. Doğu Rumeli ağızları Doğu Rumeli ağızları Türkiye Türkçesi ağızlarının Rumeli ağız bölgesinde yer alan alt ağız gruplarından biridir. Balkanlar’ın doğusunu oluşturan, Trakya’yı (doğu ve batısıyla beraber) içine alan ağız sahasıdır. İstanbul, hem tarihî hem çağdaş olarak bu sahanın en büyük yerleşim birimidir. Bulgaristan’da Lom, Vraça, Sofya, Samokov ve Köstendil şehirlerinin doğusundan itibaren ülkenin tamamı, Yunanistan, Makedonya’nın güney kesimleri ve Türkiye’nin Trakya’sı (Doğu Trakya) bu sahanın içindedir. György Hazai çalışmasında, /g/ ve /ġ/ seslerinin korunma veya korunmama durumlarının Batı Rumeli ile Doğu Rumeli arasında fark oluşturduğunu, komşu Sırpça, Hırvatça, Bulgarca dillerinde Türkçe alıntılardan örnekler vererek de açıklamıştır. Bu sahanın özellikleri, daha dar kapsamda Doğu Trakya ağızlarını da belirterek şu şekilde gösterilebilir: Kuki Kuki ( "Kuki-shi"), Japonya'nın Saitama prefektörlüğünde bulunan bir şehirdir. Şehir, 1 Ekim 1971 tarihinde kurulmuştur. Yüzölçümü 82.40 km² olan şehrin nüfusu 1 Ekim 2014 tarihi itibarı ile 152,333'tür. II. Amalrik (Kudüs) Aimery ya da "Amalrik" (Latince "Aimericus"; 1145 - 1 Nisan 1205), doğum ismi Lusignan Aimery, ikinci Kıbrıs kralı (1194–1205) ve onuncu Kudüs kralı (1197–1205). Lüzinyanlı Guy'ın ağabeylerinden biridir. Salepçioğlu Camii Salepçioğlu Camii (Hacı Ahmet Sait Salepçioğlu Camii) İzmir'in Konak ilçesinde bulunan Salepçizade Hacı Ahmed Ağa tarafından yaptırılmış ve 1897-1905 yılları arasında inşası tamamlanmış cami. Salepçizade Hacı Ahmed Ağa'nın vasiyeti gereği İzmir Kadısı Mehmet Emin Efendinin nezaretinde 1897-1905 yılları arasında inşa edilmiştir. Bazı kaynaklar 1905 yılında sadece minarenin tamamlandığını ve cami inşaatının 1907'ye kadar devam etmiş olabileceğini belirtmektedir. Üst kat cami, ait kat medrese olarak tasarlanmıştır. 1893 tarihli vakfiyeye göre Salepçizade Ahmed Ağa’nın yaptırdığı, mektep, medrese ve dershanenin bulunduğu bir alt yapının üzerine cami inşa edilmiştir. Vakfiyesinde Salepçizade Ahmed Ağa tarafından yaklaşık 80 adet dükkanın ve iki büyük hanın gelirleri cami için kullanılmak üzere bırakılmıştır. Eskiden Büyük ve Küçük Salepçioğlu hanlarının bulunduğu bölgede bugün Salepçioğlu Çarşısı bulunmaktadır. 1924 yılında medrese kısmı kapatılmıştır. Medreselerin kapatılmasından sonra Güreş İhtisas Kulübü ve Yeşilay Cemiyeti gibi kuruluşlar tarafından 1945-1967 yılları arasında kullanılmıştır. 1985'te medrese kısmı ibadete tekrar açılmış ve günümüzde Kur'an kursu olarak hizmet vermektedir. Caminin zemin katında ana girişin iki yanında, dışarıda ve içeri girince iki yanda dört adet mermer çeşme vardır. Tavan, merkezi dört adet yivli dökme demir kolon tarafından taşınan volta döşeme ile yapılmıştır. Avluda demir korkuluklara destek olan ve kırmızı taştan yapılmış babalar bulunmaktadır; doğu cephesinde camide kullanılan kırmızı taştan yapılmış bir de havuz vardır. Son cemaat yeri dikdörtgen planlıdır ve üzeri üç kubbeyle kapatılmıştır. Caminin dış duvarları mermer ve koyu nefti yani koyu yeşil renkli taşlarla kaplıdır. Pencere kapı, söve ve kemerleri geniş satıhlı mermerden yapılmıştır; kubbesinin içerisi ise kırmızı, yeşil ve kahverengi renkte kalem işleri ile bezenmiştir. Caminin içerisi altlı üstlü iki sıra pencere ve kubbe bitimindeki küçük çifter pencere ile aydınlatılmıştır. İç cephe renklerinde de yine yeşil tonları hakimdir ve duvarlar kemer süslemeleri ve ayaklar ile çevrelenmiştir. Mihrap ve minber beyaz ve gri mermerdendir. Minberde geometrik desenler ve bitki motifleri bulunmaktadır. Kubbesi on altı dilimli radyal bölmelidir; bu bölmelerin ve kubbenin merkezi bitki motifleriyle süslenmiştir. Bölmelerin altında da ikişer ikişer dizilmiş ve vitray süslemeli küçük pencereler bulunmaktadır. Caminin üst katına dar ve işlemeli ahşap bir merdivenle çıkılmaktadır. Minarenin, cami kitlesinin saçağına kadar yükselen sekizgen kaidesi koyu nefti kesme taş ve beyaz mermer ile oluşturulmuştur. Sekizgen kaide üzerine daire kesitli inşa edilmiştir. 1905 tarihli inşa kitabesi olan Salepçioğlu Camii minberi dışında İzmir'deki hiçbir tarihi minberin inşa veya onarım kitabesi yoktur. 1927 yılındaki depremde yıkılan cami minaresi, dönemin İzmir Valisi Kazım Dirik tarafından yaptırıldı. 1974 yılındaki depremde bir kez daha yıkılan minare, 1982 yılında tekrar inşa edildi. 2011 yılında ise İzmir Ticaret Odası'nın üstlendiği bir restorasyon çalışması başlatıldı. Salepçioğlu Camii günümüzde Kemeraltı'nın ana caddelerinden Anafartalar Caddeesi, Birinci Beyler Sokağı ile Kestelli Caddesi arasında kalan bölgededir. Salepçioğlu Çarşısı kullanılarak Kemeraltı ile cami arasında geçiş sağlanmaktadır. Yeni yapılan bu beton çarşı eski çevre görünümünü değiştirmiş ve caminin Kemeraltı üzerindeki farkındalığını azaltmıştır. Camide imam hatip görevini Ocak 2016 itibarıyla münhal olup; müezzin görevi ise Süleyman Gölpınar tarafından yürütülmektedir. Sanmu Sanmu ( "Sanmu-shi"), Japonya'nın Chiba prefektörlüğünde bulunan bir şehirdir. Şehir, 27 Mart 2006 tarihinde kurulmuştur. Yüzölçümü 146.38 km² olan şehrin nüfusu 1 Nisan 2012 tarihi itibarı ile 55,054'tür. Ebino Ebino ( "Ebino-shi"), Japonya'nın Miyazaki prefektörlüğünde bulunan bir şehirdir. Yüzölçümü 283.00 km² olan şehrin nüfusu 1 Ağustos 2014 tarihi itibarı ile 20,097'dir. Colossal Order Colossal Order, Finlandiya merkezli ekonomi - simülasyon oyunları ile tanınan bir oyun yapım şirketi. Şirket 2009 yılında Finlandiya'nın Tampere şehrinde kurulmuştur. Şirketin geliştirdiği oyunların dağıtımcılığını, testlerini, reklamlarını ve satışlarını Paradox Interactive yapmaktadır. Şirketin CEO'su Mariina Hallikainen'dır. Colossal Order 2009 yazında Universomo adlı mobil oyun yapım şirketinde çalışmakta olan bir grup oyun geliştiricisi tarafından kurulmuştur. Mariina Hallikainen Universomo'nun dışından şirketin CEO'su olarak işin başına geçmiştir. En başta, şirket kurulduğu zaman yapım aşamasında olan "Cities in Motion" için ekonomik kaynak bulmakta zorlanmışlardır. Geliştiriciler oyunun büyük miktarda alıcı bulamayacağını düşünmekteydi. Büyük yatırımcıların aksine, şirketin ilk adımları Finlandiya Kamu Kuruluşları olan ELY-keskus, Tekes ve DigiDemo'ya ek olarak birkaç özel yatırımcı tarafından atılmıştır. Kurulduktan sonra Colossal Order birçok dağıtımcı şirketle görüşmüş ve bir yılı aşkın süren görüşmeler sonrasında Paradox Interactive ile dağıtımcılık antlaşması yapmıştır. Şirket, 2015 Ekiminde DigiExpo'da Yılın Fin Oyun Geliştiricisi ödülünü almıştır (Fince: "Vuoden suomalainen pelinkehittäjä") Colossal Order ve Paradox Interactive arasındaki ilişki yapıcı bir şekilde karakterize olmuştur. Colossal Order, dağıtımcı tarafından sınırlamalar olmadan oyun geliştirme özgürlüğüne sahiptir. Kurucu üyelerinin katılığı şirketin aksine, Colossal Order mobil oyunlar üretmemektedir. Aksine, şirketin odak noktası bilgisayar oyunlarıdır. Colossal Order oyunları aktif modlama toplulukları ile tanınır. Şirketin programcılarından bir tanesi tam zamanlı olarak modlama programları üzerinde çalışmaktadır. Şirketin en tanınmış oyunu Mart 2015'te çıkan şehir yapma simülasyonu ""'tır. "SimCity" ve "Cities XL" serilerine karşı rekabet ortamına girebilmeyi başarmıştır. Eylül 2015'te ise "Cities: Skylines"'ın ek paketi olan "Cities: Skylines – After Dark" çıkmıştır. Gökcen Özdoğan Enç Gökcen Özdoğan Enç (16 Mart 1976), Türk siyasetçi. Aslen Burdur Bucak’lıdır. İlkokulu ve ortaokulu Antalya Serik ilçesinde, liseyi Antalya Çağlayan Lisesi'nde tamamladı. Selçuk Üniversitesi İletişim Fakültesi Halkla İlişkiler ve Tanıtım Bölümü’nden mezun oldu. Şu anda da Anadolu Üniversitesi Adalet Meslek Yüksek Okulu’na devam etmektedir. Halkla İlişkiler Uzmanı olarak Kamu ve özel sektörde yöneticilik görevlerinde bulundu. İngilizce bilmektedir. Evli ve 1 çocuk annesidir. 2004 yılında AK Parti Antalya İl Kadın Kolları kongresi ile yönetime girdi. Sırasıyla Tanıtım ve Medya Başkanlığı, sonrasında Teşkilat Başkanlığı görevlerini gerçekleştirdikten sonra 2008 - 2011 tarihleri arasında AK Parti Antalya İl Kadın Kolları Başkanı olarak görev yaptı. 12 Haziran 2011, 7 Haziran 2015 ve 1 Kasım 2015 genel seçimlerinde 24. – 25. ve 26. Dönem Antalya Milletvekili olarak seçildi. 24. Dönemde TBMM Kadın Erkek Fırsat Eşitliği Komisyonu üyesi, TBMM Anayasa Komisyonu üyesi, Mevsimlik Tarım İşçilerinin Sorunlarının Araştırılarak Alınması Gereken Önlemlerin Belirlenmesi Amacıyla Kurulan Meclis Araştırması Komisyonu üyesi ve Bilişim ve İnternet Araştırma Komisyonu üyesi olarak görev aldı. 24. Dönemde TBMM AK Parti Grup Yönetim Kurulu üyesi olarak görev almıştır. Ayrıca TBMM Türkiye-Kosta Rika Parlamentolar arası Dostluk Grubu Başkanlığı görevini yerine getirmiştir. 26. Dönemde TBMM Kadın Erkek Fırsat Eşitliği Komisyonu üyesi olarak görevine devam etmektedir. Türk Parlamenterler Birliği üyesidir. Ayrıca Aralık 2014 tarihinden itibaren AK Parti Genel Merkez Halkla İlişkiler Başkan Yardımcısı olarak görevine devam etmektedir. Kadın ve Demokrasi Derneği (KADEM) ve Türk Kadınlar Konseyi Derneği üyesidir. Smoke Break (Carrie Underwood şarkısı) Smoke Break,"Storyteller" adlı albümünden Amerikalı country müzik sanatçısı "Carrie Underwood" tarafından kaydedilen bir şarkıdır.Carrie Underwood,Chris DeStefano, Hillary Lindsey ile yapımcı olan Jay Joyce şarkıyı yazdı. Bu şarkı,21 Ağustos 2015 tarihinde dijital ortamda satışa sunuldu. AÅŸk ve Gurur (film, 2005) Aşk ve Gurur (özgün ismiyle Pride & Prejudice), Joe Wright tarafından yönetilen, Jane Austen'ın 1813'te yayımlanan "Gurur ve Önyargı" kitabından uyarlanan, 2005 yapımı romantik dram filmi. Film toprak sahibi seçkinlerinden olan bir İngiliz ailesindeki beş kız kardeşin evlilik, ahlak ve kavram yanılgılarının sorunları ile uğraşmasını konu alıyor. Keira Knightley başrolde yer alarak Elizabeth Bennet karakterini canlandırırken ona Bennet'in romantik ilişkisi Fitzwilliam Darcy rolünde Matthew Macfadyen eşlik ediyor. StudioCanal ile birlikte Working Title Films tarafından üretilen film, Birleşik Krallık ve İrlanda'da 16 Eylül 2005 tarihinde, Amerika Birleşik Devletleri'nde 11 Kasım'da gösterime girdi. Senarist Deborah Moggach başlangıçta mümkün olduğunca romana sadık olarak senaryosunu yapmaya çalıştı, özgün diyaloğu çok koruyarak Elizabeth'in açısından yazdı. İlk uzun metrajlı filmini yöneten Wright ise Bennet ailesi içinde değişen dinamikler de dahil olmak üzere metinden daha fazla sapmaya teşvik etti. Wright ve Moggach filmi daha erken bir dönemde ve "tamamen temiz krallık dünyası" tasvirinden kaçınarak ayarladı, onun yerine zamanın "çamurlu etek sürümünü" sundu. Filmin tamamı 15 haftalık programa göre İngiltere konumunda çekildi. Wright belirli karakterlerin geçmişteki performansları nedeniyle rol dağıtımını zor buldu. Film yapımcıları stüdyonun yıldız arzusu ile her rol için en iyi olduğunu düşündükleri kişileri dengelemek zorunda kaldı. Knightley, "Karayip Korsanları" film serisinde yaptığı çalışmalar ile kısmen iyi bilinirken, Macfadyen uluslararası alanda hiçbir ad tanınmasına sahip değildi. Filmin temaları gerçekçilik, romantizm ve aileyi vurgulamaktadır. Daha genç, ana kitleye pazarlandı; reklamcılık ürünleri kökeni bir Austen romanı olarak kabul görmeden önce 2001 yılı romantik komedisi "Bridget Jones'un Günlüğü"nün yapımcılarından geldiğini kaydetti. "Aşk ve Gurur" ticari bir başarı olarak kabul edildi, dünya çapında yaklaşık olarak 121 milyon $ hasılat elde etti. Eleştiri topluluğu sitesi Metacritic'te 82 puan alarak "evrensel beğeni" konumunda etiketlendi. Knightley'in En İyi Kadın Oyuncu adaylığı da dahil olmak üzere, 78. Akademi Ödülleri'nde dört adaylık elde etti. Austen bilginleri Wright'ın çalışmasının "gençliğe yönelik sinema teknikleri" ile miras filminin geleneksel özelliklerini harmanlayarak yeni bir melez tür oluşturduğu fikrini belirtti. 18. yüzyılın sonlarında, Bay ve Bayan Bennet ve beş kızlarından -Jane, Elizabeth, Mary, Kitty ve Lydia- oluşan Bennet ailesi, İngiltere kırsalında kendi çiftliklerini işleten görece ekonomik bağımsızlıkları olan orta sınıfa mensup bir ailedir. Dönemin yasaları gereği Bay Bennet ölünce ailenin mirası Bay Bennet'in kuzeni Bay Collins'e geçecektir. Kızlarının geleceği konusunda endişeli olan Bayan Bennet ve Bay Bennet ölmeden önce kızlarını evlendirmek istemektedir. Zengin bekar Charles Bingley yakın zamanda Netherfield'a, Bennetların yakınındaki büyük bir malikaneye taşınmıştır. Yerel sosyeteyle tanışmak için kibirli kardeşi Caroline ve en yakın arkadaşı, "Derbyshire'ın yarısının sahibi" Fitzwilliam Darcy'yle beraber bir balo düzenler. Baloda Elizabeth'in konuşma çabasını karşılıksız bırakan Darcy sonrasında Elizabeth'e hakaret ederken Elizabeth kendisini duymuştur; bu sırada Bingley, Bennetların en büyük kızı kibar ve güzel Jane'den oldukça etkilenmiştir. Balodan sonra Netherfield'a ziyarete giden Jane hastalanmış ve Elizabeth onunla kalmak için Jane'in, dolayısıyla Darcy ve Caroline'in, yanına gelmiştir. Sonrasında Bennetler gösteriş sever rahip Bay Collins tarafından ziyaret edilir. Bay Collins devamlı himayesi altında bulunduğu Leydi Catherine de Bourgh’dan ve Leydi’nin kendisinin evlenmesi konusundaki talebinden bahsetmektedir. Bay Collins kısa bir süre sonra Elizabeth’le evlenmek istediğini belirtecektir. Bu sırada bölgeye yeni gelen tümen ve yakışıklı, karizmatik Teğmen Wickham kızların dikkatini çeker: Wickham, Elizabeth’e Darcy tarafından miras konusunda kandırıldığını söyler ve böylelikle Elizabeth’in sempatisini kazanır. Netherfield’daki baloda, Elizabeth, Darcy’nin ani görünüşüyle ve dans teklifiyle irkilir. Elizabeth en yakın arkadaşı Charlotte Lucas’ın şaşkın bakışları eşliğinde bu dans teklifini kabul eder. Dans boyunca Elizabeth iğneleyici sözleriyle Darcy’e saldırır. Darcy bu saldırılara oldukça kibar bir şekilde cevap verir. Aynı baloda Charlotte, Elizabeth’i Jane konusunda uyarır: Jane, Bingley’e çok kapalı davranmaktadır, Bingley Jane’nin ona karşı olan duygularının farkına varamayabilir. Ertesi gün, Longbourn’da, Collins, Elizabeth’e evlenme teklif eder; fakat bu teklif Elizabeth tarafından reddedilir. Bingley’ler beklenmedik bir şekilde Londra’ya dönünce, Elizabeth kalbi kırık Jane’i, Bingley’le yenide iletişim kurmaları umuduyla, Londra’da oturan akrabaları Gardiner ailesinin yanına gönderir. Bir süre sonra Elizabeth, Charlotte’un mali güvence kazanmak ve evde kalmamak için Collins’le evlenmeye karar verdiğini öğrenir. Aylar sonra, Elizabeth yeni evli Collinsleri ziyaret etmek için Leydi Catherine'nin mülkü Rosings'e gider. Leydi, Elizabeth ve Collinsleri yemeğe çağırır, yemekte Leydi'nin yeğenleri Darcy ve Fitzwilliam ile karşılaşırlar. Bu süreçte Darcy Elizabeth'e, özellikle Leydi'nin sorularına iğneleyici cevaplar verdiği zaman, büyük bir ilgi gösterir. Ertesi gün kilisede Albay Fitzwilliam, Darcy'nin Bingley'i Jane'den ayırdığını ağzından kaçırır. Bunu öğrenen Elizabeth kiliseden kaçarcasına çıkar, Darcy Elizabeth'i takip eder ve ona evlenme teklif eder. Darcy, Elizabeth'e "düşük sosyal sınıfına" rağmen onu "hararetle" sevdiğini söyler. Elizabeth teklifi reddeder, onu Jane ve Bingley'i ayırmakla, ve Wickham'a olan davranışlarıyla suçlar; şiddetli bir şekilde kavga ederler, Darcy Jane'in, Bingley'nin aşkına karşılık vermediğine inandığını anlatır. Darcy kırgın ve sinirli bir şekilde gider. Sonrasında Elizabeth'e bıraktığı mektupta Wickham'ın bir kumarbaz olduğunu ve Darcy'nin babasından kendi payına düşen tüm mirası alıp harcadığını anlatır. Sonrasında ondan tekrar para istediğinde, kendisinin onu reddettiğini; bu yüzden Wickham'ın Darcy'nin kız kardeşi Georgiana'ya yaklaştığı, onu birlikte kaçmaya ikna ettiği ancak Georgiana'nın 30.000 poundluk mirasına dokunamayacağını anlayınca kız kardeşini terk ettiğini anlatır. Gardinerler, Elizabeth’le Peak District’e doğru bir geziye çıkarlar, burada Elizabeth’in tüm isteksizliğine rağmen, Darcy’nin seyahatte olduğunu sanarak, Darcy’nin mülkü Pemberley’i gezmek isterler. Elizabeth malikanede gördüğü estetikten, zenginlikten ve hizmetlinin Darcy hakkında anlattığı güzel şeylerden çok etkilenir. Bu sırada, seyahatinden bir gün erken dönen Darcy’yle karşılaşır. Darcy, Elizabeth ve Gardinerleri kardeşi Georgiana’yla tanışması için yemeğe davet eder. Darcy’nin Elizabeth’e karşı tutumu artık yumuşamıştır ve Georgiana Elizabeth’i ilk gördüğü an sever. Elizabeth eve dönmeden önce aklı havada en küçük kardeşi Lydia’nın Wickham’la kaçtığını öğrenir ve bu haberi ağlayarak Darcy ve Gardinerlere verir. Bennet ailesi kızlarının kaçmasından utanç duymaktadır ve bu haberin ailelerinin sosyal statüsünü sarsacağı bilmektedir. Ancak bir süre sonra Bay Gardiner çifti Londra’da bulur, çift evlenmiştir. Lydia sonrasında Elizabeth’e Darcy’nin onları bulduğunu ve evlenmesi için Wickham’a para verdiğini anlatacaktır. Bingley ve Darcy Netherfield’a döndüğü zaman, Jane Bingley’nin evlenme teklifini kabul eder. Aynı gece Leydi Catherine beklenmedik bir şekilde Elizabeth’i ziyaret eder. Ona Darcy’nin kızı Anne ile nişanlı olduğunu söyler ve Elizabeth’in Darcy’den vazgeçmesi ister. Elizabeth, Leydi’ye bunu yapmayacağını söyler. Bu ziyaretin ardından uyku tutmayan Elizabeth, güneş yeni doğarken kırda yürümeye başlar. Burada Darcy’le karşılaşır, teyzesinin davranışını öğrendikten sonra onu da uyku tutmamıştır. Darcy, Elizabeth’e onu hala sevdiğini söyler ve Elizabeth, Darcy’nin evlenme teklifini kabul eder. Bay Bennet, Elizabeth’in Darcy’yi sevdiğinden emin olduktan sonra evliliğe onay verir. Filmin A.B.D gösteriminde ek bir sahne daha gösterilir. Bu sahnede yeni evli çift mutlu bir biçimde Pemberley’nin bahçesindedir. Son birkaç Jane Austen uyarlamasında olduğu gibi, "Aşk ve Gurur" İngiliz stüdyosu Working Title Films (Fransız şirketi StudioCanal ile birlikte) ve Amerikalı ana şirketi Universal Studios arasında bir Anglo-Amerikan işbirliği oldu. Working Title o zamanlar tarihsel dram türündeki filmlerden ziyade uluslararası çapta izleyicilerin dikkatini çekten "Aşk Her Yerde", "Bridget Jones'un Günlüğü" ve benzeri başlıca yapımlarıyla bilinmektedir. Eş başkan Tim Bevan stüdyonun "Austen'in özgün hikâyesini getirmek, Lizzie üzerinde yoğunlaşmak, seyircilerin her yerde zevk alması için zaferini beyazperdeye tümüyle geri getirmek" istediğini belirtti. 22 milyon £'luk (28 milyon $) "nispeten ucuz" bir bütçe göz önüne alındığında, özellikle "Romeo + Juliet" (1996) ve "Aşık Shakespeare"in (1998) ticari başarılarının yanı sıra Austen'ın eserlerine olan ilginin yeniden canlanmasına dayanarak filmin gişede üstün olması bekleniyordu. Stüdyodan küçük bir talimat alan senarist Deborah Moggach "Gurur ve Önyargı"nın film uyarlaması için 2 yıl üzerinde çalıştı. Önceki senaryoda mutlak hakimiyeti olan Moggach nihayetinde ona yakın taslak hazırlamıştır. Hikâyenin "mükemmel bir üç perdeli yapı" oluşturduğunun farkına varınca senarist, "hikâyesi müthiş bir biçimde şekillendirilmiş – birbirinden nefret ettiklerini düşünen ama gerçekte tutkuyla aşık olan iki insanın aşklarının doruğu" olarak belirttiği özgün romana olabildiğince bağlı kalmaya karar vermiştir. "Düşündüm de, 'Eğer bozuk değilse düzeltmeye çalışma[malı].'" Her ne kadar romanın "ateşli güzellikteki bütünlüklü konuşmalarını" koruyamasa da çoğunu tutmaya çabalamıştır. Moggach'ın ilk senaryosu Austen'ın kitabına en yakın olanıydı ama sonrakiler ikincil konumda olan hikâye ve karakterleri dışarıda tutmuştur. Moggach romana uygun olarak başlangıçta tüm sahneleri Elizabeth'in bakış açısıyla yazmıştır; sonradan erkek bakış açısıyla birkaç sahne eklemiştir, "Darcy ve Bingley'nin yakınlığını" ve Darcy'nin "azametli duruşunun altında bir insan" olduğunu göstermek için eklediği Bingley'nin evlilik teklifi provası gibi. Küçük detaylar ana karakterlerin etrafında dönen bilinen geniş olayların içine sıkıştırılmıştır, sonradan Fransa'da olanlar gibi. Moggach film için anlaşılan tek senarist olsa da oyun yazarı Lee Hall da senaryoya ilkin birkaç ek yapmıştır. Televizyon yönetmeni Joe Wright 2004'ün başında tutuldu. Yönetmen "Aşk ve Gurur"u ilk yönetmenlik çalışması yaptı. Wright, önceki toplumsal gerçekçi filmleri nedeniyle romantik drama türündeki bir film için şaşırtıcı bir tercih olarak görülmüştür. Wright'ın çalışmaları taze bir bakış açısı arayışındaki yapımcıları etkilemiş, romanı okumamış olmasına rağmen senaryoyu ona göndermişlerdir. Bir keresinde, "Aslında o kadar ilgili olup olmadığımı bilmiyordum, bundan biraz daha ana akım olduğumu biraz daha meydan okuyan (biri olduğumu) düşündüm. Ama sonra senaryoyu okudum ve şaşırdım, etkilenmiştim." demiştir. Sonra "muhteşem bir karakter gözlemi ve Britanya Gerçekçiliğinin ilk örneği gibi görünüyor. Gerçek bir hikâye gibi duruyor, başka birini sevmeyi anlamaya, ön yargıların üstesinden gelmeye, bizi diğer insanlardan ayıran şeyleri anlamaya dair içinde pek çok gerçeklik var ... işte böyle şeyler." dediği romanı okumuştur. Wright'ın gördüğü tek "Aşk ve Gurur" uyarlaması bir romanın uzun metraj film olarak son kez uyarlandığı 1940 yapımıydı. Yönetmen bilerek, hem başkalarının düşüncelerini istemeden çalmaktan koktuğu hem de olabildiğince özgün olmak istediği için diğer ilgili yapımları izlemedi. Ancak diğer dönem filmlerini, Ang Lee'nin "Aşk ve Yaşam"ı, Roger Michell'ın "İkinci Şans"ı ve John Schlesinger'in "Bir Aşk Yetmez" filmi dahil izledi; Wright bu son filmin kendi uyarlaması üzerindeki en büyük etkiye sahip olduğunu "çok gerçek ve çok dürüst – ayrıca çok romantik" diyerek belirtmiştir. Heyecanlı bir flörtleşme atmosferi yaratmak için yönetmen ayrıca gençlik romantik filmleri "16. Doğum Günüm" ve "Kahvaltı Kulübü"nden esinlenmiştir. Wright ile anlaşma Moggach üçüncü taslağını yazarken gerçekleşti. Senaristin Austen'ın diyaloglarına yakın olma arzusuna rağmen Wright "[ona] çok sadık olmama" çabasına girmiştir, "İnsanların sonuçta böyle konuşacağına inanmıyorum, hiç doğal değil." demiştir. Birkaç sahne esnasında, başarılı kadınlar hakkındaki tartışma gibi, yazarın özgün sözlerine bağlı kalınmış, diğer pek çoğu "çağdaş ifadeleri eski tarzda cümlelere yerleştirerek değiştirilmiştir". Bir değişiklik de kibarlık meselesi düşünülerek yapılmıştır; Wright, Austen'ın eserinde karakterlerin konuşmadan önce beklediğini belirterek kendisinin "özellikle geniş, kız çocuklu ailelerde herkes birbirinin sözünü kesmeye meyillidir, birinin sözünü diğer tamamlar, vb. Bu nedenle ben Bennet ailesinin konuşmalarının böyle üst üste gelmesi gerektiğini düşündüm." demiştir. "Aşk ve Yaşam" oyuncusu ve senarist Emma Thompson anlaşma yapmadan yazım geliştirme aşamasında yardım etmiştir. Thompson, sinirli yönetmene Austen'ı sinemaya uyarlamasında öneriler sunmuş ve Collins-Charlotte hikâyesinin bazı kısımlarında olduğu gibi diyalog tavsiyelerde bulunmuştur. Austen'ın romanın ilk taslağını yazdığı yıla atıfta bulunarak Wright ve Moggach dönemlendirmelerini 1813'ten (romanın yayınlandığı tarih) geç on sekizinci yüzyıla taşımışlardır, bu karar kısmen Wright'ın, "Britanya aristokrasisinde korku havası yaratması"ndan heyecan duyduğu Fransız İhtilali'nden etkilenmiş bir İngiltere'de yaşanan değişimleri vurgulamak istediğinden alınmıştır. Ek olarak Wright, sonraki dönemde yaygın hale gelen imparatorluk silueti giyiminden nefret ettiği için önceki bir dönemi seçmiştir. Bu karar filmin diğer yakın zaman Austen uyarlamalarından gerçek manada farklı hale gelmesine yardımcı olmuştur. Colin Firth ve Jennifer Ehle'nin başrollerini paylaştığı popüler 1995 BBC sürümüne kıyasla yapımcı Paul Webster "pırıl pırıl bir Naiplik dönemi televizyon draması kalıp yargılarına uymayan" bir uyarlama istemiştir. Wright ve Moggach, Bennetler'i "kırsal yaşamlarına yakınlıkla" tasvir etmek amacıyla ve göreli fakirliklerinin altını çizmek için Longbourn'un önceki uyarlamalardan daha kırsal bir çevre resmeden "çamurlu etek versiyonu"nda karar kılmıştır. Fakirliklerinin derecesi bazı eleştirmenlerce eleştirilse de Wright "pasaklılığın ailenin içinde bulunduğu kötü duruma dramatik bir duruş kattığına" inandığını söylemiş ve Bennetler, Darcyler ve Bingsleyler arasındaki tezata yardımcı olduğunu belirtmiştir. Wright bir röportajında "istediği karakterde insanlarla çalışmak" istediği için oyuncu seçiminde çok zorlandığını belirtmiştir. Aynı röportajda, oyuncu seçiminde, oyuncuların yaşlarının romandaki karakterlerle uyuşmasına da çok dikkat ettiğine değinmiştir. Wright'ın ekran önünde ve bunun dışında birçok defa belirttiği gibi, oyuncular film için üç hafta doğaçlama atölyelelerine katılmıştır. Wright oyuncu seçimlerinde, rollere en uygun olduğunu düşündüğü oyuncuları yapımcıların istekleriyle dengelemek zorunda kalmıştır. Yapımcılar filmde tanınmış isimlerin yer almasını istemiştir. Daha sonra Wright, projenin başında Elizabeth Bennet rolü için İngiliz oyuncu Keira Knightley kadar çekici birini düşünmediğini söylemiştir. Bu kararı Knightley’nin “oğlan çocuğu gibi olduğunu ve müthiş bir mizah duygusunun yanında var olan canlı zihnini” fark ettikten sonra vermiştir. Knightley o dönemde "Hayatımın Çalımı Beckham" filmi ve "Karayip Korsanları" serisiyle bilinmektedir. 7 yaşından beri Austen hayranı olan Knightley, başlarda çok sevdiği "Jennifer Ehle’nin performansının tam olarak kopyası" olabileceğini düşündüğü bu rolü kabul etmekten korkmuştur. Ona göre Elizabeth “olmasını istediğiniz gibi: komik, hazırcevap ve zeki. Tam olarak olgunlaşmış ve çok sevilen bir karakter.” Bu proje için Knightley adab-ı muaşeret, tarih ve dans dersleri almıştır, ancak ödül avcısı filmi "Domino"’daki rolüne hazırlanmak için saçlarını kesmesi gerektiğinde zor duruma düşmüştür. Webster, 1995 uyarlamasında Colin Firth’in ikonikleştirdiği, Darcy rolü için oyuncu seçiminde özellikle zorlanmıştır. Wright sonrasında Knightley seçiminin, Darcy rolü için görece az tanınan Matthew Macfadyen’ı seçmesine olanak sağladığını; Elizabeth Bennet rolüne Keira Knightley’den daha az tanınmış bir oyuncunun seçilmesi durumunda, bu seçimin imkansız olduğunu söylemiştir.