aşık olmuştur. Sokak yaşamına daha fazla dayanamayıp hastalanan Cemil'i arkadaşları, serseri "Şero"`nun (Aslan Kacar) kahvesinde çalışan yaşlı dostları "Dayı"`nın (Erdinç Olgaçlı) yanına yerleştirirler. Velit, Zeynep'e aşkını nasıl ifade edeceğini bulmaya çalışırken Cemil'in başına gelen olayla her şey tersine döner. Yaşamları ve kaderleri pamuk ipliğine bağlı bu insanlar için artık geri dönüş yoktur. Oyuncu Filmdeki Karakteri Amber KDE uygulamaları listesi Aşağıdaki listede KDE için yazılmış uygulamalar kategorik olarak sıralanmıştır. Tüm liste için kdeedu - KDE Eğitim Projesi sayfasına bakın. Tüm oyunların listesi için Kdegames - KDE Oyunları sayfasına bakın. Nuri Ã–zsan Nuri Özsan (1906, Muğla - 23 Temmuz 1969), Türk siyasetçi. İstanbul Hukuk Fakültesi mezunudur. Kadirli Cumhuriyet Savcılığı, Pazarcık Hâkimliği, Serbest Avukatlık, TBMM VIII., IX., X. ve XI. Dönem Muğla Milletvekilliği, Adalet Komisyonu Başkanlığı, 19. Hükûmet Gümrük ve Tekel, 20. Hükûmet Çalışma Bakanlığı yapmıştır. Evli ve iki çocuk babasıdır. Etiler, Etimesgut Etiler, Ankara ilinin Etimesgut ilçesine bağlı bir mahalledir. Etiler mahallesinin doğusunda Ankara şeker fabrikası, batısında Optimum AVM vardır. Kuzeyinde Ayaş Yolu güneyinde ise İstasyon Caddesi yer alır. Ankara Çayı mahallenin ortasından geçmektedir. Etimesgut'un merkezinde yer alan bir mahalledir. Ankara iline 20 km, Etimesgut ilçesine 2 km uzaklıktadır. Aya Ueto Aya Ueto 1997’de 7. Japonya güzellik yarışmasında jüri özel ödülüne layık görüldü. Keşfedilmesi sonucunda televizyon programlarında oyunculuk kariyerine başladı. 1999‘da Mami Nejiki, Mai Fujiya ve Manami Nishiwaki ile Z-1 adlı pop müzik grubunu kurdu. Grup 5 adet single albüm çıkardı. Fakat Aya 2 yıl sonra solo kariyerine başlamak için Pony Canyon müzik şirketiyle anlaşmaya vardı. İlk single çalışmasını 2002 yılında "Pureness" adlı şarkısıyla yaptı. Bu şarkı Oricon single sıralamasında 4. sıraya ulaşarak Aya’nın zirvesini oluşturdu ve Kyoko Fukada’dan sonra 3 yıl 3 ay boyunca sıralamada ilk 5’te yer alan ilk bayan şarkıcı oldu. O zamandan beri 15 single ve 6 albüm çıkardı. Aya’nın oyunculuk kariyeri 1999 Mayıs’ında çekilen "Killer of Paraiso" adlı filmle başladı. 2000 yılında ilk drama rolünü "Namida wo Fuite" filminde gerçekleştirdi. 2001’de ise "Kinpachi-sensei" filminde sergilediği oyunculukla popülaritesini arttırdı. Birkaç drama filminden sonra 2003'te "Koukou Kyoushi", "Hitonatsu no Papa" ve "Ace o Nerae!" filmlerinde baş rolde oynadı. Aya daha sonra büyük yapımların yönetmeni Ryuhei Kitamura ile 2003'te "Azumi" ve 2005 yılında "Azumi 2 : Death or Love" filmlerinde oynadı. Aya sıklıkla vücut yapısının, Japon yıldız ve bugün Japonya’nın yetiştirdiği en büyük sanatçı olan Momoe Yamaguchi’ye benzediğini söyledi. Aya da sık sık süper idol olarak adlandırılır. Aya 2007’de ise televizyon ve magazinde adından sıkça söz ettiren birisidir. 28 Ocak 2008'de Softbank Tiffany şirketiyle iş birliği yaptığını açıklayarak değeri 100 milyon YEN (1.140.000 YTL)'den pahalı 10 ayrı modelde 400 adet elmas yapıştırılmış cep telefonu ürettiler. Aya Ueto bu iş birliğinin tanıtım kızı oldu ve şirketler bir telefonu Aya Ueto'ya hediye ettiler. 15 Nisan 2008'de Aya Ueto Queen firmasının reklamları için ikinci defa anlaşma (ilk anlaşma 2004'te) imzaladı. Firmanın 8 reklamında oynaması karşılığında 360 milyon yen (4.104.000 YTL) aldı. Belbim BELBİM A.Ş., İstanbul Büyükşehir Belediyesine bağlı bir iştiraktir. BELBİM Elektronik Para ve Ödeme Hizmetleri A.Ş. (daha önceden Bilgi İşlem Enerji Sanayi ve Ticaret A.Ş.) Elektronik Para ihraç etmek ve Ödeme Hizmetleri sunan bir firmadır. Türkiye'de Avrupa Birliği Mevzuatına Uyum kapsamında hazırlanan kanun ve ilgili yönetmeliklerin yürürlüğe girmesi ile birlikte Elektronik Para ihraç edebilmek ve Ödeme Hizmetleri sunabilmek için düzenleyici kurum olan BDDK'ya lisans başvurusunda bulunmuştur. Önceden Akıllı Temassız Kart Teknolojileri, Temassız EMV Kart Teknolojileri, NFC Mobil Bilet, RFID Uygulamaları, İleri Telemetri Uygulamaları, bilgi işlem, elektronik, elektromekanik, mühendislik gibi alanlarda İstanbul Büyükşehir Belediyesi iştiraklerine, ilçe belediyelerine, diğer kamu ve özel kurumlara hizmet veren şirket lisans başvurusu sonrası adı geçen ürünlerin ticaretini sonlandırmış, yalnızca lisans aldığı finansal hizmetleri sunar hale gelmiştir. Belbim, Türkiye'nin ilk Elektronik Ücret Toplama Sistemini tasarlayıp geliştiren şirkettir. Şirket mühendislerince yazılan merkezi sistem yazılımları ve donanımlar sayesinde 1994 yılında Akbil toplu taşımada kullanılmaya başlamıştır. Dünyanın ek kompleks toplu taşıma tarife sistemlerinden birinin bulunduğu İstanbul'da 1994'ten beri başarılı bir şekilde elektronik bileti halkın hizmetine sunmaktadır. Lastik tekerlekli araçlar, tramvay, metro, metrobüs, vapur, deniz motorları, demir yolları gibi farklı ulaşım araçları elektronik bilet sayesinde birbirine entegre, belirlenen senaryolar dahilinde birbirine aktarma kabul edebilen yapıda çalıştırılmaktadır. 2008 de yapılan yatırımla artık temassız kart teknolojisine geçmiş, İstanbulkart hizmete sunulmuş, gelişen temassız teknolojilere İstanbul'u hazırlamıştır. Nafiz Kurt Nafiz Yavuz Kurt (1930, Bafra, Samsun - 29 Aralık 2011, Ankara), Türk siyasetçi. Lise mezunudur. Serbest tüccarlık, 3.(XIV), 5.(XVI), XVIII., XIX.ve XX. Dönem Samsun Milletvekiliği, TBMM Başkanlık Divanı İdare Amirliği ile Tarım ve Köyişleri ve Devlet Bakanlıkları yaptı. Evli ve üç çocuk babasıdır. Bir süredir Güven Hastanesi'nde kanser tedavisi gören Nafiz Kurt 29 Aralık 2011'de vefat etmiştir. Gostivar Gostivar (Makedonca: Гостивар; Arnavutça: Gostivari; Türkçe: Gostivar), Kuzey Makedonya'nın kuzeybatısında bulunan bir şehirdir. Ülkenin kuzeybatı kesiminde Kalkandelen’le beraber büyük yerleşim yerlerinden birisidir. Şehir köklü bir Türk nüfusuna sahiptir. Gostivar, Kuzey Makedonya’nın kuzeybatı kesiminde, Polog idari bölgesinde, Kosova’ya yakın bir konumda yer alır. Çevresinde iyi durumdaki karayolu ve demiryolu ağı ile Kalkandelen, Üsküp, Ohri ve Debre şehirlerini birbirlerine bağlantı güzergâhın üzerindedir. Ege Denizi'ne dökülen Vardar Nehri'nin doğduğu Şar Dağları Gostivar sınırları içerisindedir. Gostivar yakınlarındaki Vrutok köyü, 683 metre yükseklikte Vardar’ın kaynadığı alandır. Romalı tarihçi Titus Livius, şehir hakkında ilk bilgileri derlemiştir. MS 3. yüzyılda Roma İmparatorluğu, ülkenin kuzeyinden ciddi akınlar düzenleyen Hunlar, Ostrogotlar gibi kavimleri durdurmak üzere bu bölgede birçok kale ve hisar kurdurmuştur. 10. yüzyılda, Gostivar’ın da içinde bulunduğu Polog Bölgesi, Doğu Roma’nın egemenliğinde olmuştur. 14. yüzyılda Gostivar ve civarı, Osmanlı İmparatorluğu egemenliğine girmiştir. Şehrin simgesi olan saat kulesi 1566 yılında Osmanlı yönetimi tarafından yapılmıştır. 19. yüzyılda şehir ticaret merkezi iken bugün daha çok Avrupa'nın diğer şehirleri dâhil başka şehirlerde çalışan işçilerin bıraktıkları dövizler önem taşımaktadır. Bulgar etnolojist Vasil Kançov, 19. yüzyılda şehirde 3,735 kişi yaşadığını belirtir ve bunlar 3.100 Türk, 310 Bulgar, 100 Arnavut, 25 Ulah ve 200 Rumendir. Gostivar’ı da içine alan bölgedeki Osmanlı egemenliği 1912 yılında sona ermiştir. Bu son dönem idari yapılanmasında Gostivar, Kosova Vilayeti sınırları içinde, Prizren Sancağı’na bağlı olmuştur. 1943 yılı ile beraber Yugoslavya Krallığı ortadan kalkmış, yerine Yugoslavya Sosyalist Federal Cumhuriyeti kurulmuştur. Bu dönemde de Gostivar, devam eden idari yapı içinde yer almıştır. 1991 yılında Makedonya’nın Yugoslavya Sosyalist Federal Cumhuriyeti’nden bağımsızlığını ilan etmesiyle Gostivar, bağımsız Kuzey Makedonya Cumhuriyeti içinde yer almıştır. Doğal güzelliklerin bulunduğu, kayak ve spor merkezi bulunan turistik Mavrova Millî Parkı, Gostivar sınırları içerisindedir. Mavrova, özellikle kış turizmi açısından gözde bir yerdir. Gostivar’dan Kırçova ve Ohri yönü üzerinde Vrutok köyü, Kuzey Makedonya’nın en büyük nehri Vardar’ın kaynak yeridir. Gostivar'ın Şar ve Galiçnik denilen peynirleri, Kaymaçina isimli meşhur tatlısı ve Şar köpeği denilen çoban köpekleri meşhurdur. Bunlar, Şar Dağları’nın kuzey kesiminde yer alan Kosova kısmında da bilinirler. Şehir multietniktir. Nüfus çoğunluğunu Arnavutlar, Makedonlar ve Türkler oluşturmaktadır. 2002 sayımlarına göre Gostivar Belediyesi’nin toplam nüfusu 81.042 kişidir. Bu nüfusun etnik dağılımı şu şekildedir: Arnavutlar 54.038; Makedonlar 15.877; Türkler 7.991; Romanlar 2.237 ve diğerleri… Gostivar çevresinde Vrapçişte, Zdunye, Aşağı Banisa ve Yukarı Banisa yerleşim bölgeleri, Türklerin nüfusun tamamını veya çok büyük kısmını oluşturduğu yerlerdir. Aynı zamandada Türkçenin resmî statüsü bulunmakta ve Gostivar Belediyesi'nin 3 resmî dillerinden biridir. Şehirde her egitim düzeyinde tamamen Türkçe eğitim veren kurumlar mevcuttur. Bunlar sırasıyla Mustafa Kemal Atatürk ilk ve orta okulu, Gostivar Belediye Lisesi ve Uluslararası Vizyon Üniversitesi'dir. İlköğretim okulları: MUstafa Kemal Atatürk İO, eğitim dili Türkçe, Makedonca ve Arnavutçadır. Merkez okulu yanısıra, Aşağı Banisa, Yukarı Banisa ve Zdunye köylerinde şubeleri var. Yükseköğretim Kurumları: Uluslararası VİZYON Üniversitesi 2014 yılında kurulmuştur. Fırat Tanış Nuri Fırat Tanış (d. 5 Mayıs 1975, İstanbul), Türk oyuncu ve müzisyen. İstanbul Üniversitesi Devlet Konservatuvarı Tiyatro Bölümü mezunu olan sanatçı, tiyatroya lise döneminde Mehmet Beyazıd Lisesi'nde başladı. Bir süre Şehir Tiyatrosu'nda görev yaptığı 1998-2001 yılları arasında Başar Sabuncu, Mehmet Ulusoy, Kemal Kocatürk gibi yönetmenlerle çalıştı. 2000-2010 tarihleri arasında Sır Çocukları-2002, Tramvay-2003, Beyaz Melek, Dilber'in Sekiz Günü, Vay Arkadaş-Manik, Tik, Dildo sinema filmlerinde ve Adem ile Havva, Radyo-Madyo, Yedi Tepe İstanbul, Felek Ne Demek, Şeytan Ayrıntıda Gizlidir, Aşka Sürgün, Ihlamurlar Altında, Menekşe İle Halil, Geniş Aile televizyon yapımlarında rol aldı. Müzik alanında da çalışmaları olan sanatçının sözü-müziği kendine ait olan çalışmaları Emre Altuğ, Levent Yüksel, Gülay gibi yorumcular tarafından seslendirilmiştir. 1 Ekim 2012'de kurulan günlük soL Gazetesi'nin kültür sayfasında 3 Aralık 2012'den itibaren köşe yazarlığı yapmaktadır. 10 Haziran 2013 itibarı ile dizi oyunculuğunu bıraktığını açıklamış, buna sebep olarak televizyon kanallarının 2013 Taksim Gezi Parkı protestolarına yeterli yayın saati ayırmamasını göstermiştir. 2009 İsmail Dümbüllü Ödülü 3.İpekyolu Film Festivali (Ulusal Altın Karagöz Film Yarışması), 2008, "En İyi Erkek Oyuncu" 20. Ankara Film Festivali En İyi Erkek Oyuncu Ödülü 2008 "Dilber’in Sekiz Günü" İstanbul'daki en yüksek yapılar listesi Bu sayfada İstanbul ilinde yer alan gökdelenler listelenmektedir. İstanbul, Türkiye'nin en büyük şehridir ve ülkenin ekonomik ve sosyal merkezidir. Kasım 2017 itibarıyla, şehirde 269 gökdelen (en az 100 metre uzunluğunda) vardır. Şehirdeki en yüksek yapı 293.1 metre yüksekliğiyle Skyland İstanbul'dur. Tanju GÃ¼rsu Tanju Gürsu (27 Ekim 1938 - 7 Haziran 2016), Türk sinema oyuncusu, senarist ve yönetmen. Tanju Gürsu, Hayati ve Mediha Gürsu'nun 3'ü kız, 2'si erkek çocuklarından biri olarak 1938'de Trabzon'un İskenderpaşa Mahallesi'nde doğdu. Trabzon Lisesini bitirmiştir. 1962 yılında Ses Dergisi'nin açtığı yarışmayı kazanıp, oyuncu olarak sinemaya başlayan sanatçı, birçok film ve dizide rol almış, "Anıt Film" adlı bir şirket kurarak yapımcılık işine de girmiş, ayrıca üç film senaryosu yazmış ve beş filmde yönetmenlik yapmıştır. İlk kez 1988 yılında Kurtar Beni filmiyle Altın Portakal kazanan Gürsu, 1997 yılında tartışmalı biçimde Köpekler Adası filmiyle "En İyi Erkek Oyuncu" dalında bir kez daha ödüle layık görüldü. Gürsu, ayrıca 1998-99 yılları arasında yaklaşık bir yıl boyunca Trabzonspor'da "İdari ve Teknik Konulardan Sorumlu Başkan Yardımcısı" olarak görev yaptı. Gürsu, Ayla Gürsu ile evli olup, Kerem ve Emre adında iki oğlu vardır. Yönetmen, yapımcı, senarist, oyuncu ve seslendirme sanatçısı Temel Gürsu'nun ağabeyidir. 7 Haziran 2016'da tedavi gördüğü hastahanede solunum yetmezliği nedeniyle 77 yaşında hayatını kaybetti. 9 Haziran 2016'da Teşvikiye Camii'nde yapılan cenaze töreninin ardından Zincirlikuyu Mezarlığı'na defnedildi. EÅŸeysel dimorfizm Eşeysel dimorfizm bir türün erkek ve dişi eşeyleri arasında vücut boyutu ve şekli, renk veya desen bakımından farklılıklar görülmesidir. Örneğin vücut boyutu, bazı organların olmayışı, süsleyici tüyler, yele, boynuzlar ve fildişi sayılabilir. Bunun nedeni dişilerin seçici olmasına bağlanır. Toprakhisar, Altınözü Toprakhisar, Hatay ilinin Altınözü ilçesine bağlı bir mahalledir. Hatay iline 35 km, Altınözü ilçesine 11 km uzaklıktadır. Şükriye Atav Şükriye Atav (d. 4 Temmuz 1917, İstanbul - ö. 8 Ekim 2000, Antalya), Türk sinema ve tiyatro oyuncusudur ve Haber Muhabiri ve haber spikeri Tuba Atav'ın Anneanesi ve Türk Tiyatro Oyuncusu Ayşin Atav'ın Annesidir. 1919'da ailesiyle birlikte Rusya'ya giderek orada öğrenim görürken, 1931'de Türkiye'ye dönen sanatçı, 1932'de halk dans oyunlarındaki başarısı sayesinde Eminönü Halk Evinde keşfedildi ve amatör olarak tiyatroya başladı. 1942' de İstanbul Şehir Tiyatrosu'nda görev yaptı. Birçok sinema filmi ve dizide rol almıştır. Tiyatroda altı, sinemada bir Altın Portakal ödül sahibidir. Şükriye Atav, Erdal Boratap ve Yalçın Boratap'ın annesidir. 1988 yılında Yeşilçam`dan ayrıldı. 600`e yakın filmde rol aldı, 8 Ekim 2000 tarihinde kalp rahatsızlığı nedeniyle kaldırıldığı Antalya Devlet Hastanesi`nde 83 yaşında Antalya`da hayata gözlerini yumdu. Ölümünden sonra Kaş Kalkan mezarlığına defnedilmiştir. Durian Bitki bilimde Durio zibethinus olarak adlandırılan durian ağacı, Güneydoğu Asya; Malezya, Tayland ve Vietnam kökenli. 40 metreyi aşan boyuyla çok uzun bir ağaç olan durian, ormanda yetişiyor. 5 - 10 yaşları arasına meyve vermeye başlıyor. Kabuğuyla birlikte her bir meyvesi, 2 – 3 kg, bazen de 3 kg'ın üstünde. Bu meyveye, pek çok kişi "durian" diyor; ama farklı adlarla da anılıyor; örneğin Endonezya'da "duren", Tayland'da da "thurian". Ancak farklı adlarla anılsa da , kültüre alındığı ülkelerde "meyvelerin kralı" olarak niteleniyor. Dış görünüşü ve bunaltıcı kokusuyla gerçekten de alışılmamış bir meyve. Duriana, "cennet - cehennem" de deniyor. Cehennem denmesinin nedeni, dikenlerle dolu kabuğunun pis kokması. Uzakdoğu'da, örneğin Endonezya'da bu meyvenin otellere sokulması yasak. Elinizde veya cantanizda durian varken Singapur'da, otobüse ya da metroya binemiyorsunuz. Ama Singapur'da, ülkenin sembolü sayılan opera binası durianın biçiminde yapılmış. Ona böyle önem verilmesinin nedeni, durianın "cennet" kısmıyla ilgili olsa gerek. Çünkü o dikenli kabuğu sıyırıp açtığınızda ortaya çıkan meyve, bazı insanlara göre olağanüstü lezzetli. Kabuğun ardında mayhoş bir tatla karşılaşıveriyorsunuz. Kabuğun içinde 6 bölmeli, sulu, etli bir yapı var. Bu etli kısım, yeşil, gri - sarı, krem - sarı renklerde olabiliyor. Bölmelerin içindeyse, kahverengi - sarı 6 tohum saklı. Bu tohumlar yenildiğinde, soluk alıp verme güçlüğüne neden olabiliyor. Durian, çok yağlı bir meyve. Taylandlılar, bu meyvenin özellikle alkollü içeceklerle tüketildiğinde çok kilo aldırdığını söylüyorlar. Besin içeriğine baktığımızda da, 100 gr durianın 153 kalori enerji verdiğini görüyoruz. Durian, tek parça ya da açılıp bölmeleri ayrılmış halde satışa sunuluyor. Çiğ olarak tüketilecekse, soğutulduktan sonra yenmesi öneriliyor. Şimdilerde, dondurmaya lezzet vermek için de kullanılıyor. Sumatra'nın bir kenti olan Palembang'da, durian'ın etli kısmı, topraktan yapılmış kaplarda mayalanıp tüketiliyor. Durianın, konservesi de yapılıyor. Bu meyvenin farklı kullanım alanları da var. Örneğin kabuk kısmı, ipeğin beyazlatılmasında kullanılıyor. Tonite Let's All Make Love in London Tonite Let's All Make Love in London 1967'de Peter Whitehead tarafından çekilmiş bir belgeseldir. Film 1967'nin Londra'sını, yeni ortaya çıkan müzik akımları ve gençliğin yeni beğenilerini anlatmaktadır. Film içinde Pink Floyd'un canlı performansını ve birçok ünlü isimle yapılan röportajları bulundurmaktadır. Filmin soundtrack'i de o dönemin sanatçılarının performanslarını barındırmaktadır. 1991'de yayınlanan CD versiyonunda ise Pink Floyd'un daha önce yayınlanmamış iki şarkısı ve ses kliplerini içermektedir. Pink Floyd'un bu iki şarkısı da London '66-'67 olarak ayrıca yayınlanmıştır. Belgeselde aktör Julie Christie, Michael Caine ve müzisyen Mick Jagger, Eric Burdon gibi isimler yer alır. Sinema Emekçileri Sendikası Sinema Emekçileri Sendikası (SİNE-SEN) İstanbul'da kurulmuş olan bir sivil toplum kuruluşudur. Sanatçılar tarafından 5 Kasım 1977'de düzenlenen “Sansüre Hayır” Ankara yürüyüşü sırasında düşünsel temeli atılarak, 5 Ocak 1978'de kurulan sendika, mesleki alanda güçlü bir yere sahiptir. DİSK'e bağlı olarak, çeşitli etkinliklerde bulunan Sine-Sen, kendi alanında önemli işlere imza atmıştır. Üyeleri arasında Bilge Olgaç, Menderes Samancılar, Kadir İnanır, Halil Ergün, Yusuf Çetin, Kenan Bal, Nur Sürer gibi isimler de bulunmaktadır. Pink Floyd: Live at Pompeii Pink Floyd: Live at Pompeii, 1972'de Adrian Maben tarafından filme alınan bir Pink Floyd konseridir. Ekim 1971'de "Echoes", "A Saucerful of Secrets", ve "One Of These Days" şarkıları Pompeii'de kaydedildi. Öteki şarkılar ise Paris'te bir stüdyoda kaydedildi ancak içinde Pompeii görüntülerini de barındırıyordu. 1972'de bu versiyon yayınlandı. 1974'te ise bu görüntülere Dark Side of the Moon albümü kaydedilirken çekilen görüntüler eklenmiş ve öyle yayınlanmıştır. 2003'te DVD olarak ve "Director's Cut" adıyla yayınlanan son verisyonunda ise şarkı sıralamasında değişiklikler vardır. 1972 Versiyonu 1. "Intro Song" 2. "Echoes, Part 1" 3. "Careful with That Axe, Eugene" 4. "A Saucerful of Secrets" 5. "One of These Days" 6. "Set the Controls for the Heart of the Sun" 7. "Mademoiselle Nobs" 8. "Echoes, Part 2" 2003 "Director's Cut" versiyonu 1. "Echoes, Part 1"/"On the Run" (Studio Footage) 2. "Careful with That Axe, Eugene" 3. "A Saucerful of Secrets" 4. "Us and Them" (Studio Footage) 5. "One of These Days" 6. "Mademoiselle Nobs" 7. "Brain Damage" (Studio Footage) 8. "Set the Controls for the Heart of the Sun" 9. "Echoes, Part 2" Abdülhamid Düşerken Abdülhamid Düşerken, Nahid Sırrı Örik'in Sultan Hamid Düşerken adlı kitabından uyarlanmış 2002 yapımı Ziya Öztan filmi. 18 Nisan 2003 tarihinde gösterime girmiştir. 1 milyon doları aşan bütçesiyle Türk sinema tarihinin o zamana kadar en pahalıyla mal olan yapımı unvanını alan film, Yıldız Sarayı, Maslak Kasrı gibi gerçek mekânların yanı sıra, Marmara Üniversitesi’nin bahçesine inşa edilen, Beyoğlu ve İstiklal Caddesi’nin eski hallerinin yeniden yaratıldığı dev setlerde çekildi. Merkezde yer alan bir aşk macerası çerçevesinde, İkinci Meşrutiyet’in ilan edilmesi, Abdülhamid’in tahttan indirilmesi, 31 Mart olayları ve Harekât Ordusu’nun İstanbul’a gelişi gibi tarihi gerçekleri ele alan film; mesleğinde başarı kazanmış, Osmanlı İmparatorluğu’nun demokratikleşme mücadelesinde ön saflarda yer almış, İttihat ve Terakki Cemiyeti yöneticilerinden Binbaşı Şefik’in bir nazır kızına aşık olması ve iktidar sevdasına kapılmasını konu alıyor. Ölü Ozanlar Derneği Dead Poets Society (Ölü Ozanlar Derneği), Peter Weir yönetiminde 1989 yılında çekilmiş bir filmdir. En İyi Özgün Senaryo Akademi Ödülü'nü almıştır. 1959 yılında geçen film, John Keating (Robin Williams) adlı çok başarılı ve bir o kadar da farklı olan edebiyat öğretmeninin çok disiplinli bir erkek okulu olan Welton Academy'de (takma adı Hell-ton) öğretmenlik yapmaya geldiğinde başlar. Bay Keating, çoğu baskı altında olan öğrencileri edebiyat ve şiirin bambaşka dünyasıyla tanıştırır. Onlara özgürlüğü, hayatı yeniden anlamayı, dünyaya farklı açılardan bakmayı öğretir. Ancak Welton Akademisinin felsefesine tam örtüşmeyen bu ders anlatımı akademi yönetimi tarafından da gözden kaçmayacaktır. Okul müdürü Bay Nolan, yeni edebiyat öğretmenini, öğrencilerinden birinin intiharı üzerine, sorumlu görmüştür. Bunu bahane ederek edebiyat öğretmeni Bay Keating'i okuldan ayrılmaya zorlamıştır, fakat bu ayrılığa onu anlayan öğrencilerinin verdiği tepki Bay Nolan'ı hayatı boyunca yaşadığı belki de en utanç duyacağı anına sürükler. Mark Mark kelimesi aşağıdaki anlamlara gelebilir: KiÅŸiler: Delicate Sound of Thunder (film) Delicate Sound of Thunder, Wayne Isham yönetmenliğinde çekilen ve 1989'da yayınlanan bir Pink Floyd konser filmidir. Film "A Momentary Lapse of Reason" turnesinde 21-22 Haziran 1988 Versay ve 19-23 Ağustos 1988 New York konserlerindeki söylenen şarkılardan oluşmuştur. Harem Suare Harem Suare, 1999 İtalya - Fransa - Türkiye ortak yapımı tarihi dramatik filmdir. Ferzan Özpetek'in yönettiği film aynı yıl Cannes Film Festivali'nde gösterilmişti. Yıl 1908, Yıldız Sarayı, İstanbul. Devrimin sesleri sokaklarda gittikçe yükseliyor. Sultan Abdülhamit, sarayında La Traviata operasını dinliyor. Sadece mutlu sonlardan hoşlanan Sultan, operanın acıklı sonunu beğenmediği için sonunu yeniden yazdırıyor, böylece Violetta ölmüyor. Aslında bu sonu cariyelerinden biri olan Safiye için yazdırıyor. Harem ağalarından Nadir, Safiye'yi Sultan'ın gözdesi yapabilmek için uğraşıyor. Çabalarının sonuç vermesi, Safiye'yi en sonunda Sultan'ın karısı yapıyor. Tabii bütün bunlar olurken, Nadir'le Safiye arasında bir aşk doğuyor. 36. Antalya Film Şenliği 21. Siyad Türk Sineması Ödülleri La Carrera Panamericana La Carrera Panamerica Meksika'daki 1992 tarihli Carrera Panamericana yarışlarının Ian McArthur yönetmenliğiyle çekilen görüntüleridir. Yarışan pilotlar arasında Pink Floyd üyeleri David Gilmour ve Nick Mason, ayrıca grubun menajeri Steve O'Rourke vardır. Yarışın müzikleri de Pink Floyd tarafından yapılmıştır. Yarışta Gilmour - O'Rourke ikilisi kaza yaparak yarış dışı olmuştur. Mason ise yarışı 8. bitirmiştir. Şarkıların bir kısmı önceden yayınlanmış şarkılar olsa da, yarış için özel şarkılar da bestelenmiştir. Yeni bestelerin ikisinde üç Pink Floyd elemanının da imzası vardır. Bu da 1973 tarihli Dark Side of the Moon'dan beri ilktir. Filmin soundtrack'i ayrıca satışa sürülmemiştir. Askerlik Şubesi, Milli Savunma Bakanlığı Askeralma Teşkilatının en küçük birimidir. Paul Doumer Paul Doumer (d. 22 Mart 1857 - ö. 6 Mayıs 1932), Üçüncü Cumhuriyet'in 13. cumhurbaşkanı. 1889'da Yonne ilinden Radikallerin adayı olarak katıldığı seçimleri kazanarak Temsilciler Meclisi'ne girdi. Mali konulardaki uzmanlığından dolayı, 1895'te Leon Bourgeois hükümetinde maliye bakanlığına getirildi. Gelir vergisini uygulamaya koyma yolundaki girişiminde başarılı olamayınca, ertesi yıl Çinhindi genel valiliğine atandı. Fransız çıkarları açısından etkin ve becerikli bir yönetim göstererek, önceki ve sonraki genel valilerin tersine, uzun bir dönem boyunca kesintisiz olarak görev yaptı (1897-1902). Açık ve belirlenmiş hedefler koyarak, bunları becermeye çalıştı. En önemli başarısı Çinhindi'nde genel valinin nüfuzunu güçlendirmek ve sömürge ekonomisini sağlam bir temel üzerine oturtmak oldu. Fransızlarca hoşnutlukla karşılanan bu ekonomik gelişme, yerel halkın ağır vergiler altında ezilmesi pahasına sağlandığından büyük huzursuzluklara yol açtı. Doumer, 1902'de Temsilciler Meclisi'ne geri döndü. 1912'de Korsika temsilcisi olarak Senato'ya girdi. 1903'te "L'ındochine française" (Fransız Çinhindi), 1906'da da "Le Livre de mes fils" (Oğullarımın Kitabı) yazdı. 1927-1931 arasında Senato ve bütçe komisyonu başkanlığı yaptı. Ocak 1921-Ocak 1922 ve Aralık 1925-Mart 1926 arasındaki Briand hükümetlerinde maliye bakanı olarak görev aldı. 13 Mayıs 1931'de cumhurbaşkanlığına seçildiğinde geniş destek gördü. Andre Maginot ve Aristide Briand'ın ölümleriyle ortaya çıkan hükûmet bunalımlarının üstesinden gelmeyi başardı. Henüz bir yılını doldurduğu bir sırada, Pavel Gorgulov adlı bir Rus anarşisti tarafından vurularak öldürüldü. The Pink Floyd and Syd Barrett Story The Pink Floyd and Syd Barrett Story 2001'de BBC için Syd Barrett: Crazy Diamond adıyla çekilen ve 2003'te DVD olarak yayınlanan John Edginton'ın yönettiği bir belgeseldir. Belgesel Pink Floyd'un kuruluş dönemlerine ve Syd Barrett'in müzikal yaşantısına odaklanmıştır. Belgeselde dört Pink Floyd üyesi Gilmour, Wright, Mason ve Waters'ın Barrett hakkındaki düşünceleri yer alır. Diğer önemli konuklar ise Pink Floyd'un ilk kadrosunda bulunan Bob Klose, Barrett'in iki solo albümünde çalan baterist Jerry Shirley, Syd'in son konserinde bas çalan Jack Monck, Pink Floyd'un ilk prodüktörü Joe Boyd ve Barrett'in fotoğrafçısı Mick Rock'tır. Daha önce yayınlanmamış Pink Floyd ve Syd Barrett görüntüleri bulunan belgesel, Pink Floyd'un sonraki dönemlerini de kapsayacak biçimde genişletilerek VH 1'da yayınlanmıştır. Pink Floyd - The Making of The Dark Side of the Moon Pink Floyd - The Making of The Dark Side of the Moon, klasik sayılan albümlerin yaratılma aşamalarına odaklanan "Classic Albums" serisinin bir parçası olarak 2003'te Matthew Longfellow yönetmenliğinde yayınlanmıştır. Belgesel grup üyelerinin değişik yerlerde yapılmış söyleşilerini bir araya getirmiştir. Belgesel önce Pink Floyd'un Dark Side of the Moon önceki müzikal yaşantısı ile başlar. Daha sonra "Any Colour You Like" dışındaki şarkıların analizleri yer alır. Albümde "Time"ın demo versiyonu, Gilmour'un "Time"ın solosunu atması, Wright'ın "The Great Gig In The Sky" ve "Us and Them"i nasıl bestelediğini anlatması, "Money"nin Waters tarafından atılan bir solosunu, Waters'ın "Eclipse" şarksıındaki Syd Barrett etkilerini anlatması gibi bölümler de içerir. Mbo Mpenza Mbo Jérôme Mpenza (d. 4 Aralık 1976; Kinşasa, Zaire) Belçikalı eski futbolcudur. Kendisi gibi futbolcu olan Émile Mpenza'nın kardeşidir. Kariyerine kardeşi Émile gibi KV Kortrijk, Mouscron ve R. Standard de Liège oynayarak başlayan Mpenza, 2000 yılına gelindiğinde Portekiz takımlarından Sporting Lizbon'a transfer oldu. 2001'de Galatasaray'a transfer olan futbolcu, kulübü adına hiçbir resmi maça çıkmadı ve 2002'de eski takımı Mouscron'a geri döndü. Burada 1,5 sezon top koşturduktan sonra ligin güçlü ekiplerinden Anderlecht ile anlaştı. Temmuz 2008'de Super League (Yunanistan) ekiplerinden Larissa'ya transfer olan Mpenza, 8 Aralık 2008'de sırtından geçirdiği sakatlık sonucunda futbolu bıraktığını açıkladı. Belçika millî futbol takımı adına ilk maçına 1997'de çıkan Mpenza, ilk golünü Ağustos 2005'te Yunanistan karşısında kaydetti. Ülkesini 1998 ve 2002 Dünya Kupaları ile 2000 Avrupa Futbol Şampiyonası'nda temsil etti. Mpenza şu an Anderlecht'te gözlemci olarak çalışmaktadır. Paul Deschanel Paul Eugène Louis Deschanel (d. 13 Şubat 1855 - ö. 28 Nisan 1922), Fransa'da Üçüncü Cumhuriyet'in 10. cumhurbaşkanı (17 Şubat - 20 Eylül 1920) olarak görev yapan devlet adamı. Felsefe, hukuk ve edebiyat alanlarında başarılı bir öğrenimden sonra siyaseti ve gazeteciliği birlikte sürdürmeye karar verdi. İçişleri örgütünde bir süre çalıştıktan sonra 1885'te Eure-et-Loir ilinden Temsilciler Meclisi'ne seçildi. Ilımlı Cumhuriyetçiler grubuna katılarak toplumsal sorunlar ve dış ilişkiler üzerinde yoğunlaştı. 1899'da Academie Française'e seçildi. Yaşamı boyunca siyaset ve edebiyat üzerine çok sayıda kitap yazdı. Yapıtları arasında "La Question sociale" (1898; Toplumsal Sorun), "Orateurs et hommes d'etat" (1888; Hatipler ve Devlet Adamları), "Essai de philosophie politique" (1899; Siyaset Felsefesi Denemesi) ve "Gambetta" (1920) sayılabilir. Deschanel iki dönem Temsilciler Meclisi başkanlığı (1898-1902, 1912-1920) yaptıktan sonra cumhurbaşkanı seçildi; daha önce hükümette hiç görev almadığı halde bu makama seçilen ilk devlet adamıydı. İstikrarsız bir kabineyle geçen yedi aylık bir dönemden sonra, sağlığının da bozulması yüzünden istifa etmek zorunda kaldı. Karabağ Savaşı Karabağ Savaşı (Şubat 1988 - Mayıs 1994), Azerbaycan Sovyet Sosyalist Cumhuriyeti'ne bağlı Dağlık Karabağ Özerk Oblastı'nın Ermenistan Sovyet Sosyalist Cumhuriyeti'ne bağlanmasını isteyen Ermeniler ile bunu kabul etmeyen Azerbaycan Türkleri arasında başlayan ve Sovyetler Birliği'nin dağılmasından sonra Azerbaycan ile Ermenistan arasında çatışmaya dönüşen bir savaş. Savaş öncesinde ve etnik çatışmaların sıcak savaşa dönüşmesi sonrasında Sumqayıt Pogromu, Kirovabad Pogromu, Bakü Pogromu gibi pogromlar, Hocalı Katliamı, Malıbeyli ve Kuşçular Katliamı ve Maragha Katliamı gibi katliamlar yaşanmıştır. Karabağ tartışması 1988-1989 yıllarında bölgede bazı kesimlerde yoğun nüfusa sahip olan Ermenilerin bağımsızlık için referandum düzenleyip bağımsızlık kararı almasıyla başladı. İki toplum arasında meydana gelen karşılıklı çatışmalar ve sokak gösterileri Azerbaycan ile Ermenistan arasında büyük bir gerilim yaratmış ve yüzbinlerce kişi bu tartışmalar sonrasında yaşadığı topraklardan göç etme durumunda kalmıştır. Ermenistan'da yapılan ve yaklaşık 40.000 kişinin katıldığı gösteri sonrası da Ermenistan'ın Karabağ'a saldırması çatışmaları sıcak savaşa dönüştürmüştür. Karabağ Millî Konseyi Dağlık Karabağ'ın Ermenistan Sovyet Sosyalist Cumhuriyeti'ne verilmesi için talepte bulunmuştur. İki gün sonra, 22 Şubat 1988'de Sovyetler Birliği Komünist Partisi'nin yerel merkezlerini kuşatıp Hankendi'nde Azerilerin öldürüldüğüne dair bilgiyi isteyen ve yanıtı yetersiz bulan Azeri kalabalığı Dağlık Karabağ'a doğru yürümeye başlamıştır. Yetkililer yaklaşık bin polisiyle isyancıları bastırmış ve Askeran bölgesinde iki Azeri ölmüş ve 50 Ermeni köylü ve belirsiz sayıda Azeriler ve polisler yaralanmışlardır. Bir iddiaya göre 27 Şubat 1988'de Azerilerden oluşan grup hem sokaklarda hem de apartmanlarında Ermenilere saldırmıştır. Fakat son zamanlar tespit edilen araştırmalar gereğince gruplar dahili özgürlük antlaşmalarını desteklemeyen Ermenilere diğer Ermeniler tarafından saldırı düzenlenmişti. Yağmaların yayılması ve polis memurların ilgisiz kalmasından dolayı durumu daha da kötüleştirmiştir . SSCB Genel Savcılığı (Генеральный прокурор СССР)'nın açıklamasına göre, 26 Ermeni ve 6 Azeri olmak üzere toplam 32 kişi ölmüştür. Ancak görgü tanıkları çok büyük sayı aktarmaktadırlar. Birçoğu, 30 kişi değil, en azından 200 kişinin öldürüldüğünü savunmaktadır. Diğer bir Ermeni iddiasına göre kasım 1988'de Kirovabad (bugünkü Gence) kentinde Azeriler tarafından işlenen ve Ermeni sakinlerini hedef alan pogrom yaşanmıştır. Fakat ölüm halları tespitlenememiştir. Arif Yunusof'un yazısına dayanarak "Ekspress-khronika" gazetesinin aktardığına göre, kasım 1988'de Ermenistan Sovyet Sosyalist Cumhuriyeti'nin Kugark (Gugark / Գուգարք) kasabasında meydana gelen Azerilere yönelik katliam yaşanmış ve 21 Azeri öldürülmüş ve onlardan 15'i olaylar sırasında yakılmıştır. 12'si Barkan kasabasında yaşayan Azeriler idi.. 13-20 Ocak 1990 tarihleri arasında Bakü'de Azeriler tarafından Ermeni sakinlerine yönelik pogrom gerçekleştirilmiştir.. Bu olay sonucunda 48 kişi ya da 66 kişi öldürülmüştür. Etnik gruplar arasındaki çekişme iki ülkenin nüfusunun, Azerbaycan'daki Ermenileri Ermenistan'a ve Ermenistan'daki Azerileri Azerbaycan'a dönmeye zorlamıştır. Ocak 1989'da Dağlık Karabağ'ın durumunun Moskova'daki merkezi hükûmetin geçici olarak bölgeyi kontrol altına almasına kadar büyümüş ve bu hareketi çok sayıda Ermeni tarafından memnuniyetle karşılanmıştır. 1989 yazın Azerbaycan Halk Cephesi önderleri ve her zaman artan destekçileri, Azerbaycan Sovyet Sosyalist Cumhuriyeti'ni Ermenistan'a karşı demiryolu ve hava ablukasını uygulamaya zorlamaya başarmış ve kargo ve malların %85'inin demiryolu vasıtasıyla ulaştıran Ermenistan'ın ekonomisini felce uğratmışlardır (SSCB'nin geri kalan yerlerden Nahçıvan da kesilmiş oldu). Ermenistan'a giden demiryolu servislerin engellenmesi kısmen Ermeni militanların Ermenistan'a giren Azeri tren ekiplerine saldırması yüzünden olmuştur. Daha sonra tren ekipleri Ermenistan'a gitmeyi reddetmeye başlamışlardır. Ocak 1990'da Bakü'de Ermenilere ve onların Karabağ'daki tecavüzlerine sessiz kalan Sovyetler birliğine karşı halk itirazları yapılmıştır, bunun üzerine Gorbaçov olağanüstü hal ilan etmek ve düzeni geri getirmek için MVD birliğini göndermiştir. Birlikte bazı kaynaklarca ermeni kökenli askerler çoğunluk teşkil ediyorlardı. Sokağa çıkma yasağı belirlenmiş ve askerler ile kabaran Azerbaycan Halk Cephesi arasında çatışmalar yagın olmuştur. Bir olayda Bakü'de binlerce Azeri ve 8 MVD askeri öldürülmüştür. Yine ermenilerce bir iddiaya göreyse bu süre içinde Azerbaycan Komünist Partisi, kentteki Ermeni nüfusunu korumaktan ziyade partiyi iktidarda tutmayı düşünüp MVD askerlerini göndermeyi gecikmiştir, fakat şehirde bir yerli devlet silahlı birliğinin bulunmadığı da bilinmektedir. Aynı zamanda "Kara Ocak" (Qara Yanvar) olarak anılan olaylar, Azerbaycan ile Rusya arasındaki ilişikleri belirlemiştir. Aralık 1988'de çatışma Kirovabad ve Nahçıvan dahil olmak üzere Azerbaycan'ın diğer kentlere de yayılmıştır. Orada Sovyet Ordusu, Ermenilere yönelik saldırlarını durdurmaya çalıştığı zaman 7 kişi (4'ü asker) öldürülmüş ve yüzlerce kişi yaralanmıştır. 30 Nisan-15 Mayıs 1991'de Sovyetler Birliği MVD (Министерство внутренних делve / İçişleri Bakanlığı) ve Savunma Bakanlığı (Министерство обороны), Dağlık Karabağ Özerk Oblastının Şaumyan ilinde "Koltso" Harekâtı (Rusça: Операция Кoльцo / anlamı: ""Halka" Harekâtı") kod adı altında MVD birlikleri ve OMON (Отряд милиции особого назначения / Özel amaçlı polis ekibi) ekiplerini kullanıp ve resmî olarak bir "pasaport kontrol işlemi" gerekçesini göstererek, Dağlık Karabağ'daki yasadışı Ermeni milis müfrezelerini silahsızlandırmayı amaçlamışlardır. Ancak, belirtilen amaçlarına aykırı bir şekilde, Sovyet askerleri (Sovyet 4. Ordusuna bağlı 23. Motorize Piyade Tümeni) ve ağırlıklı olarak Azerilerin bulunduğu OMON ve ordu birlikleri, Şaumyan'daki Ermenilerle meskûn 24 köyü zorla boşalttırmıştır. 25 Şubat 1992'de Hocalı kentinde, "Memorial" İnsan Hakları Savunma Merkezi ve İnsan Hakları İzleme Örgütü'ne göre Sovyetler Birliği ordusuna bağlı 366. Motorize Piyade Alayı'ın desteğindeki Ermenistan Silahlı Kuvvetleri tarafından Azeri siviller öldürülmüşlerdir. 10.000 nüfuslu Hocalı’da olaylar sırasında yaklaşık 3.000 Azeri bulunmaktaydı. Saldırıda ölenler hakkında verilen resmî rakam 613 kişi olmakla birlikte, katledilen toplam Azeri sayısının 1.300 kişi olduğu söylenmektedir (Zaman Gazetesi). Saldırılar sırasında Hocalı’da yaşayan Ahıska Türkleri de evlerinde yakılarak öldürülmüştür. Kadın, çocuk ve yaşlılar da dahil olmak üzere siviller katledilmiştir. Katliamın ilk gecesinde sekiz aile bütün fertleriyle öldürülmüş, 700’den fazla çocuk anne ya da babasını kaybetmiştir. Yaralılar ise 1.000’in üzerindedir. Katliama tanık olan bir gazeteci, yaşananları şu şekilde aktarmaktadır: “Dağlık Karabağ’ın Hocalı kentinin düşüşünü bir gün boyunca yaşadım. Görüntülerle belgeledim ve video çekimleriyle bir günde 1.300 Azerbaycan Türk’ünün Ermeni çetecilerce öldürülüşünü bütün dünyaya duyurdum. Hocalı katliamı anlatılamaz bir vahşetti. Azerbaycan yönetimi ve Cumhurbaşkanı Ayaz Mütellibov, olayı dört gün boyunca kamuoyundan gizlemeye çalıştılar. Bütün Azerbaycan şok olmuştu. Ermeni bıçaklarından, kurşunlarından kurtulmayı başaranlar; kadınlar, çocuklar, ihtiyarlar karlı dağlarda tipi altında Agdam’a gelmeyi başardıklarında çoğunun ayakları donmuştu. Bazılarının ayakları ise kangrenden dolayı kesilmişti. Ermeniler vahşetin her türlüsünü sanki ibret olsun, örnek olsun diye yapmışlardı. İhtiyar dedelerin, yaşlı anaların yüzleri jiletlerle doğranmış, genç kadınların göğüsleri peynir gibi kesilmiş, bebeklerin kafa derileri yüzülmüştü. Hocalı ile Agdam arasındaki 12 kilometrelik orman boyunca cesetler dizilmişti.” Turan ve AssA-İrade'nin Azerbaycan Savunma Bakanlığı'na dayanarak yaptığı açıklamaya göre, 8 nisan 1992'de Kelbecer Rayonu'nun Ağdaban köyüne yönelik düzenlenen saldırıda en az 21 sivil ölmüş ve yaklaşık 60 kişi yaralanmıştır. Diğer bir kaynağa göre ise Ermenistan güçlerinin yaptığı saldırılarda 99 sivilin öldürüldüğü ve 140 sivilin ise yaralandığı söylenmektedir. 10 Nisan 1992 tarihinde Terter rayonu'nun Maragha köyü Azerbaycan Silahlı Kuvvetleri tarafından saldırılmış ve Ermeni siviller öldürülmüştür. Zararlarını gözeten ve görgü tanıklarıyla röportaj yapan Caroline Cox'a göre, Azerbaycanlı askerler yaklaşık 45 köylünün başını kesmiş ve köyü yakıp yağmalamışlardır. Ve yaklaşık 100 Maragha'lı kadın ve çocuğu kaçırmışlardır.. 7 Mayıs'ta İran İslam Cumhuriyeti Cumhurbaşkanı Haşimi Rafsancani, Levon Ter-Petrosyan ve Yakup Mamedov'u Tahran'a davet etmiş ve 8 Mayıs'ta görüşmüş ve barış anlaşmasının temel ilkeleri belirten communiqué'yi imzalamışlardır. Ermeni kuvvetlerinin Karabağ savaşı'ında kazandıkları ilk kayda değer askeri zaferdir. Şuşa kasabası'nın ele geçirilmesi aynı zamanda Stepanakert'in ele geçirilmesinin tek yoluydu. Ağırlıklı olarak dağlık alanlardan oluşan Şuşa'nın ele geçirilmesi için oluşturulan komando birliğinin başındaki Arkadi Ter-Tadevosyan farklı stratejiler uyguladı. Buna göre özellikle diaspora kanadından savaşa katılan aralarında Taşnak mensuplarınında bulunduğu Ermeni gönüllü alaylarının sık ve aralıklarla daha önce seçilmiş Azeri noktalarına saldırılar planlandı. Nitekim kısa bir süre sonra çözülmeye başlayan Azeri kuvvetlerine karşı 8 Mayıs 1992'de yaklaşık 1.000 kişilik birlikten oluşan Ermeni kuvvetlerinin Şuşa harekâtı gerçekleşti. Ağır toplarla karşılık vermeye çalışan Azeri birliklerine karşı yaklaşık 2 gün süren çatışmalardan sonra Şuşa tamamen Ermeni birliklerinin kontrolüne geçti. 1 Haziran 1992'de Ebulfez Elçibey Azerbaycan Cumhurbaşkanı seçilmiş ve Azerbaycan Silahlı Kuvvetleri taarruzu başlatmıştır. Azerbaycan Ordusu 12 Haziran'da Asgeran (Şaumyan), 7 Temmuz'da Akdere (Mardakert)'yi geri almıştır. Saldırı 27 Haziran'da, Melkonian savaşçıların karşı koymaya çalıştıkları Jardar köyünün yakınlarına doğru başlatıldı. Tanksavar mermileri Azerilerin zırhlarını yok etti ve müfrezelerin istilaya karşı koymalarını sağladı. Sıcak çatışma bölgelerinde manevra alanı kısıtlı olduğunda ve savunucuların bu araçları kolaylıkla vurduğu hassas hedeflerde zırhlı araçların hazır bulunmasının faydasız olduğu kanıtlandı. İlerleyen günlerde ve haftalarda Azeriler tarafından birkaç saldırı daha yapıldı. Bu saldırıların hepsi savuşturuldu ve Melkonyan'ların örgütlenmesi ve liderliği itibar kazandı. Sonraki saldırılar her iki taraftan da yüzlerce daha fazla erkek ve zırhlı araç içeriyordu. Her bir tarafta da çok sayıda zayiat olmasına rağmen, Azerilerin ölü ve yaralıları Ermenilerinkinden çok daha fazlaydı. Şubat 1993'te Ermeni güçleri Şaumyan'ı geri almış ve Elçibey askerî başarısızlığından dolayı Süret Hüseynov'u hükûmetinden kovmuştur. Yerli Ermeni güçleri 27 Mart - 5 Nisan arasında Kelbecer Rayonu ele geçirmiştir. Bu saldırı üzerine Nisan 30'da Birleşmiş Milletler Güvenlik Konseyi 822 sayılı kararını alıp Ermeni güçlerinin Kelebecer ve son dönemde işgal edilen bölgelerden geri çekilmesi için uyarıda bulunmuştur. 4 Haziran'da Gence'de Süret Hüseynov Elçibey'e karşı isyanı başlatınca 15 Haziran'da Heydar Aliyev Azerbaycan Meclisi sözcüsü olmuş ve 18 Haziran'da Elçibey Bakü'den kaçmıştır. 24 Haziran'da Aliyev'e cumhurbaşkanının olağanüstü yetkisi verilmiş ve Süret Hüseynov başbakanlığına getirilmiştir. Azerbaycan'ın siyasi karışıklığı felaket getiren askerî mağlubiyete yol açmıştır. Ermeni güçleri, 28 Haziran'da Mardakert'ı, 23 Temmuz'da Ağdam'i ele geçirmiştir. Bu saldırı üzerine Temmuz 29'da Birleşmiş Milletler Güvenlik Konseyi 853 sayılı kararını alıp Ağdam ve son dönemde işgal edilen bölgelerin gasbından dolayı kınamış ve Ermeni güçlerinin Ağdam ve son dönemde işgal edilen bölgelerden geri çekilmesi için uyarıda bulunmuştur. Fakat Ermeni güçleri 23 Ağustos'ta Füzuli, 26 Ağustos'ta Cebrail, 31 Eylül'de Kubatlı'yı ele geçirmişlerdir. Eylül ayın başında Moskova'da Haydar Aliyev ve Robert Koçaryan gizlice görüşmüşlerdir. 14 Ekim'de Birleşmiş Milletler Güvenlik Konseyi 874 sayılı kararını alıp Ermeni güçlerin işgal edilen bölgelerden geri çekilmesine dair takvimi ayrıntılı bir şekilde belirtmiştir. Fakat Ekim ayın sonlarında Ermeni güçleri tekrar ilerlemeye başlamış ve Zengilan, Goradiz kasabasını ele geçirmişlerdir. Bu saldırıları üzerine 12 Kasım'da Birleşmiş Milletler Güvenlik Konseyi 884 sayılı kararını alıp Ermenileri kınamıştır. Aralık 1993'te Azerbaycan Silahlı Kuvvetleri Karabağ'ın bütün cephelerinde insan dalgası hücum taktiğiyle sürpriz baskın düzenlemiştir. İlk aşamada cephenin kuzey ve güneyde Ermeni mevkileri ezmiştir. Fakat iki aylık kış taarruzu başarısız olmuş ve taarruz sırasında Azerbaycan Silahlı Kuvvetleri, 5.000 - 8.000 askeri kaybetmiştir. Ermeni kuvvetlerinin Nahçıvan'a ilerlemesi üzerine Türkiye başbakanı Tansu Çiller, Ermenistan'ı buraya saldırmamaları konusunda uyardı. Türk Silahlı Kuvvetleri'ne bağlı birlikler Ermenistan sınırına doğru kaydırılmaya başlandı. İran taraflar arasında arabuluculuk yaparak çatışmaların 7 Mayıs 1992'de geçici olarak sona ermesini sağlamıştır. Ermeniler'in ilerlemeyi sürdürmesiyle 18 Mayıs'ta İran'ın arabuluculuk faaliyetleri tamamen çökmüştür. Aralık 1993'te Azerbaycan Silahlı Kuvvetleri'nin başlattığı kış taarruzlarının askeri başarısızlıkla sonuçlanmasından sonra dönemin Azerbaycan Cumhurbaşkanı Haydar Aliyev diplomatik kanalları kullanarak barış koşullarını aramaya başlamıştır. 4 - 5 Mayıs 1994'ta Bağımsız Devletler Topluluğu Parlamentolararası Meclisi, Rusya Federal Meclisi ve Dışişleri Bakanlığı'nın inisiyatifleri ve Kırgızistan Cumhuriyeti Konseyi'nin evsahipliğiyle müzakereler düzenlendi. Bu görüşmeler sonrasında 16 Mayıs 1994'te Moskova'da Azerbaycan Cumhuriyeti ve Ermenistan Cumhuriyeti'nin savunma bakanları ile Dağlık Karabağ Savunma Ordusu başkumandanı ateşkes anlaşmasını imzalamışlardır. 1993 - 1994 yılları arasında çatışmaya dahil edilen insan gücü ve askerî araçları tahminen şöyledir: Savaşın bazı dönemlerinde Şamil Basayev liderliğindeki Çeçen isyancıları ve Afganistanlı mücahitleri de Azerbaycan Cumhuriyeti'nin safında savaşmışlardır. 1994 yılına kadar süren savaşta 800.000-1.055.407 Azeri Ermenistan ve işgal edilen bölgeden Dağlık Karabağ dışındaki Azerbaycan Cumhuriyeti topraklarına, 230.000 Ermeni ise Azerbaycan Cumhuriyeti'nden büyük kısımda Ermenistan Cumhuriyeti ve kısmen Dağlık Karabağ'a göç etmek zorunda kaldı. 1994 yılında Ermenistan ile Azerbaycan arasında imzalanan ateşkes anlaşmasından sonra farklı çaplarda karşılıklı birçok saldırı gerçekleşti. Bunlardan en büyüğü 2008 yılında Ermenistan'da yapılan Cumhurbaşkanlığı seçimlerinden hemen sonra Martakert'te meydana geldi. Ermenistan Dişişleri Bakanlığının açıklamasına göre Azerbaycan güçleri meydana gelen iç karışıklığı fırsat olarak görüp ağır toplar kullanarak Martakert bölgesine gece operasyonu düzenledi. Ermenistan Savunma Bakanlığı gece yarısı açıklama yaparak Martakert bölgesinin sınır hattının 3-4 saatliğine Azerbaycan kontrolüne geçtiğini açıklarken devam eden çatışmalar sonrasında bölgede kontrolünün tekrar sağlandığını açıkladı. Buna karşılık Azerbaycan Savunma Bakanlığı ise ülke ajanslarına verdiği bilgide Ermenistan'da gerçekleşen seçimler sonrasında gündem değiştirmeye çalışan Ermeni tarafının Azeri sınır bölgesine belli aralıklarla saldırılar gerçekleştirdiğini açıkladı. Toplam uzunluğu 25 bin km olan otomobil yolu, toplam uzunluğu 3984 m olan 160 köprü, 14.500 km uzunluğunda elektrik hattı, 2500 elektrik trafosu, 2.000 km gaz boru hattı, 160 su deposu, 34'ten fazla gaz dağıtım istasyonu tahrip edilmiştir. Toplam 140.000 öğrenci kapasiteli olan 600 okul, 53 bin öğrenciye hizmet veren 65 meslek lisesi, 2 yüksek öğrenim kurumu yok edilmiştir. 700 kadar sağlık ocağı, bu bağlamda 800 yataklı hastane, poliklinikler, doğum evleri, eczane binaları, acil yardım hastaneleri dağıtılmıştır. Sağlık hizmetlerine verilen zarar toplam 1,2 milyar dolara yakındır. Bülbül'ün müzikolog ve ressam Mir Möhsün Nevvab'ın hatıra müzeleri talan edilmiştir. Hocalı'daki "Dairevi Mabet" (1356-1357) ve "Türbe" (14.yüzyıl)nin akıbeti belli değildir. Azerbaycan Cumhuriyeti toplam 22 milyar dolar meblağında zarara uğramıştır. Dağlık Karabağ M.Ö. 4. asırdan itibaren kadim Alban devletinin bir parçası olmuş ermeni tarihçiler tarafından M.Ö. 2. yüzyılda Ermen devleti tarafından ermeni topraklarına katıldığı iddia edilmektedir. Fakat tamamen dağlık bir bölge olan arazinin fethi mümkün görülmemektedir diğer bir taraftan Ermen devletinin Azerbaycan/Atropaten topraklarına saldırdığı tarihçilerce bilinmektedir. Mümkün ki, M.S. 2. yüzyılda Arşakiler sülalesinden bir kesim Karabağ bölgesinde vassal bir devlet kurmuştur. Çünkü sonraki asırlarda Karabağ kaynaklarda Artsah/Arsak diye isimlenmektedir. Fakat tabi günümüz Ermenileri bu ismi kendilerininki diye tanımlamaktalar ve Karabağın ermeni toprağı olmasının en büyük ispatı diye görmekteler. Yine II yüzyıldan itibaren bazı kesintilerle Arsak Arşakileri Albanya hakimiyetine gelmekteler. Onların bu hakimiyeti VI yüz yıla kadar sürüyor. Karabağda hakimiyete Girdmandan olan mihrani ve yahut maranlı Sasanilerle akrabalığı olan bir sülale geçiyor. Arşaklılar/Arşakilerden sonra maranlılar Albanya Hakimiyetine geçiyor. Bu bir daha Karabağla kuzey Azerbaycan'ın sık bağlılığını Albanya devleti ile Karabağ ilişkilerinin kadimliğini ve bütünlüğün göstermektedir. Yine kendince kaynakları sebep gösteren ermeni topluluğu 1988-lerden başlayan katliamlar serisi sonucu Karabağ'ın işgalinden sonra 1994 yılında kendi cumhuriyetlerini ilan ediyorlar. Bu daha çok bir politik gidişat diye değerlendirilmektedir. Son zamanlar Sarkisyanın dahi ifade ettiği üzere arazide askeri birlikler hüküm sürmekte bu sebepten dolayı cumhuriyet yalnız Azerbaycan değil diğer devletler tarafından dahi tanınmamıştır. Daha sonra imzalanan ateşkes antlaşmasıyla günümüze kadar süren barış görüşmeleri başlamış oldu. Günümüzde Dağlık Karabağ ve çevresindeki 7 il Ermeni işgali altındadır ve bölgeyi Dağlık Karabağ Cumhuriyeti adında fiilen bağımsız tanınmayan bir devlet yönetmektedir. P•U•L•S•E (film) P•U•L•S•E David Mallet yönetmenliğinde yayınlanan bir Pink Floyd konseridir. CD olarak yayınlanan P•U•L•S•E'ın farklı konserlerden oluşmasına rağmen aynı isimli konser filmi 20 Ekim 1994'te Londra, Earls Court Salonu'nda verilen bir konserin filmidir. 1995'te yayınlanan konser 2006'da DVD olarak özel bölümlerle yayınlanmıştır. KONSER EKSTRALAR ""Bootlegging the Bootleggers":" "GÃ¶sterilen Filmler:" "FarklÄ± versiyonlar:" "Klipler:" "Learning to Fly" ve "Take It Back" "Belgesel:" "Say Goodbye to Life as We Know It" ""Rock and Roll Hall of Fame" GiriÅŸ Seremonisi:" Billy Corgan ve Pink Floyd - "Wish You Were Here" "Diğerleri:" İbrahim Sıtkı Yırcalı İbrahim Sıtkı Yırcalı (1908 - 29 Aralık 1988) Türk siyasetçi. İstanbul Üniversitesi Hukuk Fakültesi'ni bitirdi, Paris Hukuk Fakültesi'nde Doktorasını tamamladı. Maliye Müfettişliği, Balıkesir Postası Gazetesi Sahipliği ve Başyazarlığı, Serbest avukatlık, IX., X., XI. Dönem Balıkesir Milletvekiliiği, TBMM Başkanvekilliği, Cumhuriyet Senatosu Balıkesir Üyeliği (12 Ekim 1975 - 12 Eylül 1980) ile Gümrük ve Tekel, İşletmeler, İktisat ve Ticaret, Basın Yayın ve Turizm, Sanayi Bakanlıkları yaptı. Evli ve 2 Çocuk babasıydı. Balıkesir'n önde gelen ailelerinden birine mensuptur. Erkek kardeşi Sırrı Yırcalı'da Demokrat Parti'den 10. ve 11. Dönem Balıkesir Milletvekilliği yapmıştır. Oğlu Rona Yırcalı şu anda Balıkesir Sanayi Odası başkanlığı yapmaktadır. Syd's First Trip Syd's First Trip Nigel Gordon tarafından yayınlanmış 11 dakikalık bir mini-belgeseldir. DVD versiyonu 2000'de yayınlanmıştır. 1966'da çekilen bu görüntüler iki bölümden oluşmaktadır. Birinci bölümde Syd Barrett'in mantar kullanmasını göstermektedir. Mantarın yarattığı uyuşmuş bir halde Syd Barrett'in doğa içinde koşmasını gösterir. İkinci bölümde ise Pink Floyd üyelerinin EMI ile anlaştıkları günden görüntüler bulunmaktadır. Film bazı Syd Barrett hayranları tarafından özel görüntülerin para kazanmak için yayınlanması olarak görülmüş ve eleştirilmiştir. Semra Ã–zdamar Semra Özdamar (d. 11 Ocak 1956; Bursa), Türk sinema sanatçısı, yazar. 1973 yılında sinemaya başlayan sanatçı, 1978 yılından sonra sinemayı bırakarak, öykü yazarlığına başladı. Bir süre Almanya'da yaşadı. 1 Şubat 2004 yılında ölen belgesel yapımcısı, yönetmen ve akademisyen Süha Arın'ın eski eşidir. Gregory Peck Gregory Peck (d. 5 Nisan 1916, San Diego, Kaliforniya – ö. 12 Haziran 2003), Amerikalı oyuncu. 1940-1960 yılları arasında 20th Century Fox film şirketinin en ünlü yıldızlarından oldu ve 90'lı yıllara kadar önemli roller almayı sürdürdü. Bülbülü Öldürmek romanından uyarlanan filmdeki Atticus Finch karakteriyle 1962 yılında En İyi Erkek Oyuncu Akademi Ödülü'nü kazandı. 1969 senesinde Başkan Lyndon Johnson, Peck'e Özgürlük Madalyası verilmiştir. Amerikan Film Enstitüsüne göre Peck 12. sırada yerini almıştır. Gregoy Peck, San Diego, Kaliforniya'nın deniz kıyısı yakınlarında bir yerde doğdu. Peck bir eczacıydı. Babasının soyu İngilizlere, annesinin soyu ise İskoçlara dayanıyordu. Peck'in babası Katolik'ti. Peck 6 yaşındayken annesi ile babası boşanırlar ve büyükannesinin yanında kalır. 10 yaşındayken Katolik askeri okuluna yollanır. Büyükannesi bu okula girdiğinde, 10 yaşında vefat eder. 14 Yaşındayken San Diego Yüksek okuluna geçer ve burada Babasıyla yaşamaya başlar. Kısa bir süre, kamyon şoförlüğü yaparak yağ taşımıştır. 1936 yılında Berkeley Üniversitesinin tiyatro bölümüne girdi ve kısa sürede kendisini gösterdi. Üniversitenin tiyatro direktörü Edwin Duerr tarafından oyunculuğu kısa zamanda keşfedildi. 1939 senesinde NBC de radyo yayını yaparak çalışmaya başladı. Kısa sürede buradaki başarısı ve oyunculuk üzerine olan kabiliyeti 1944 senesindeki ilk filminde oynamasına yol açtı. 1944 yapımı Days of Glory. Yine aynı sene The Keys of The Kingdom filminde oynar. 2 kez ünlü yönetmen Alfred Hitchcock ile çalışmıştır ve 1945 Spellbound filmi ile 1947 The Paradine Case filmleri olmuştur. 1947 senesinde Gentlemen's Agreement adlı Elia Kazan filminde başrol oynamıştır. 1952 senesinde, ünlü yazar Ernest Hemingway'in Klimanjaro Dağları adlı romanından uyarlanan The Snows of Klimanjaro adlı Henry King filminde güzel yıldız Ava Gardner ile oynamıştır. 1 Sene sonra ise Ünlü Yönetmen William Wyler'ın Roman Holiday filminde Audrey Hepburn ile oynar ve Hepburn bu filmdeki rolüyle Oscar ödülünü göğüslemiştir. 1956 Senesinde bir John Huston filmi olan ünlü Moby Dick uyarlamasında oynar. 1962 senesinde 3 filmde oynar. Cape Fear, How The West Was Won, To Kill A Mockingbird. To Kill A Mockingbird deki rolüyle Oscar ödülünü alır. Ayrıca tam 5 Kez bu ödüle aday gösterilmiştir. 1951 Senesinde İspanyol Yönetmen Raoul Walsh'un filmi Captain Horatio Hornblower da Virginia Mayo ile birlikte oynamıştır. 1952 Senesinde yine Walsh filminde The World in His Arms da, Anthony Quinn ile beraber oynamıştır.1957 de Ünlü Yönetmen Vicente Minnelli'nin Designing Woman adlı filminde güzel yıldız Lauren Bacall ile Romantik - Komedi de oynamıştır. 1956 senesinde ise ünlü bir oyuncu kadrosuyla Frederich March, Lee J. Cobb ile The Man in the Gray Flannel Suit adlı filmnde oynamıştır. 1958'de Ünlü Yönetmen Henry King'in The Bravados Western filminde oynamıştır. 1958 senesinde iste Usta Yönetmen William Wyler'ın The Big Country adlı filminde ünlü isimler, Charlton Heston, Jean Simmons, Burl Ives, Carrol Baker ile Dram - Romantik Western de oynamıştır. 1959 senesinde ise Stanley Kremer'in On The Beach isimli Dram - Bilimkurgu denemesinde 2. kez güzel yıldız Ava Gardner ile birlikte oynamıştır. 1961 senesinde 3 büyük oyuncu Peck, David Niven ve Anthony Quinn ile The Guns of Navarro adlı filmde oynar. 1966 da dünyaca ünlü güzel yıldız Sophia Loren ile Arabesque adlı Dram - Romantik gerilim filminde başrol oynar. 1969 senesinde Mckenna's Gold adlı filminde ise Omar Sheriff, Lee J. Cobb, Edward G. Robinson, Eli Walach gibi dev isimlerle oynamıştır. 1980 senesinde yine ünlü bir kadro ile The Sea Wolves filminde Roger Moore, David Niven, gibi isimlerle çalışmıştır. Kariyerinin sonlarına doğru Franklin J. Shaffner'ın The Boys From Brazil adlı filminde Laurence Olivier ile birlikte oynamıştır. Peck, her çeşit filmde oynamış bir ünlü isimdir. 1942 senesinde Fin Greta Kukkonen ile evlenir. Bu evliliğinden sonra Roman Holiday filmi setinden önce İtalya'ya gittiğinde, 1953 yılında Veroniqe Passani, Parisli haberci ile evlenir. Bu evlilikten 1 oğlu olmuştur. Peck, İngiltere'de at yarışlarına katılırdı. Eski Fransa Cumhurbaşkanı Jacques Chirac ile de arkadaştı. 5 kez Akademi Oscar ödüllerine aday olmuştur, bunlardan birini To Kill a Mockingbird filmi ile almıştır. Birçok kez ise Altın Küre ödülünü almıştır. The Yearling, To Kill a Mockingbird, Moby Dick, The Boys from Brazil filmleri. Cecil De Mille ödülünün de sahibi olmuştur. 1989 senesinde Amerikan Film Enstitüsü tarafından hayat boyu ödülü de verilmiştir. 1996 senesinde Crystal Globe ödülünü de almıştır. Kısa bir süre Amerikan Kanser biriminin başkanlığını da yapmıştır. Gregory Peck , 12 Haziran 2003 senesinde 87 yaşında ölmüştür. Laleli Laleli, Fatih İlçesi sınırları içindeki bir semttir. Beyazıt ile Aksaray arasında, tarihi İstanbul'un (suriçi) ana aksı olan Ordu Caddesi etrafında uzanır. Günümüzde Laleli'de birçok tekstil firması bulunmaktadır. Bu firmalar Rusya ve eski Doğu Bloku ülkelerine giyim eşyası ihraç etmektedirler. Ayrıca bavul ticareti olarak da adlandırılmaktadır. Vural ArÄ±kan Vural Arıkan (1929, Aydın - 3 Ağustos 1993), Türk siyasetçi. Ankara Üniversitesi Siyasal Bilgiler ve Hukuk Fakültelerini bitirdi. Maliye Müfettiş Muavinliği, Hesap Uzmanlığı, Serbest Avukatlık, Anavatan Partisi ve Vatandaş Partisi kurucu üyeliği, XVII. Dönem İzmir Milletvekilliği, Vatandaş Partisi Genel Başkanlığı ile Maliye ve Gümrük Bakanlığı yaptı ve KDV’nin mucidi olarak bilinmektedir. Görev değişikliği yapılabilmesi için istifa etmesi gerekirken istifa etmemesi üzerine, Başbakan Turgut Özal'ın önerisi üzerine Cumhurbaşkanı Kenan Evren tarafından 26 Ekim 1984 tarihinde görevden alındı. Türkiye Cumhuriyeti tarihinde ilk kez azledilen bakan oldu. Evli, bir çocuk babasıydı. TBMM XVII. Dönem Edirne milletvekili Türkan Turgut Arıkan'ın ağabeyidir. Bulcan Bulcan, Knight Online oyununda bir mob ailesidir. Bedenleri tüylerle kaplı, tek boynuzlu olarak betimlenmişlerdir. Oyunda bu familyadan alt覺 farkl覺 mob bulunmaktad覺r, bunlar; Bulcan, Small Bulcan, Wild Bulcan, Giant Bulcan Bulky Bulcan, Bulture, Silan ve Keilan'd覺r. Oyunda bulunan karakter seviyelerine göre ayrılan haritalardan, en düşük seviye grubuna hitap eden Moradon dünyasında yaşayan bu hayvanlar, oyunda 5-10 karakter seviyelerinde oyuncuların tecrübe puanı kazanması için ideal mob grubudur. Yok edildiklerinde elde edilmesi muhtemel ganimetler şunlardır; düşük seviyeli kıyafetler, demir yapı malzemeleri ve oyun içinde bazı görevlerin yapılabilmesi için çeşitli görev malzemeleri. ( bulture horn, silan bone vs.) Uluslararası Nasreddin Hoca Karikatür Yarışması Uluslararası Nasreddin Hoca Karikatür Yarışması, Karikatürcüler Derneği'nin bütün dünya karikatürcülerine açık olarak düzenlediği karikatür yarışması. Yarışmada 5.000 dolar değerinde olan "Büyük Ödül", her biri 1000 dolar değerinde olan beş "Başarı Ödülü", çeşitli kuruluşların sunduğu özel ödüller ve "Karikatürcüler Derneği Özel Ödülü" yer alıyor. Awaking the Centuries Awaking the Centuries, Alman senfonik metal topluluğu Haggard'ın ikinci uzun stüdyo albümüdür. Albüm topluluğun ilk stüdyo albümü And Thou Shalt Trust... The Seer' ın bir devamı niteliğindedir. İlk albümde gençlik yılları anlatılan Nostradamus'un, Kara Veba sırasında Avrupa' da yaptığı yolculuk bu albümde anlatılmıştır. Şarkı sözleri ve besteler Asis Nasseri' ye aittir. Albümde İngilizce, Latince ve Almanca dillerinde yazılmış şarkılar vardır. Adnan Başer Kafaoğlu İlhami Adnan Başer Kafaoğlu (25 Aralık 1925, Yozgat - 21 Mart 2002) Türk siyasetçi. İlk Öğretim Müfettişlerinden Mehmet Edip Bey'in oğludur. 1926 yılında Yozgat'ta doğmuş, 1942'de Yozgat Lisesi'ni, 1946'da Siyasal Bilgiler Okulu'nu bitirmiştir. 10.12.1946 tarihinde Maliye Müfettiş Yardımcısı olarak Maliye Teftiş Kurulu'na girmiş, Maliye Müfettişi olduktan sonra 1953-1954 yılları arasında ABD'de staj yapmıştır. 1960-1961 yıllarında Millî Birlik Komitesi İktisat Komisyonu Sekreterliği, Başkanlığı ve Kurucu Meclis Millî Birlik Komitesi Temsilciliği (6 Ocak 1961 - 15 Ekim 1961), 1963-1964 yılları arasında Harvard Üniversitesinde (ABD) Milletlerarası Vergi Programına katılmış, 22.08.1966'da Maliye Başmüfettişi iken, Gelirler Genel Müdürlüğüne atanmıştır. 08.05.1972 tarihinde, Orta elçi unvanıyla, Birleşmiş Milletler Cenevre Ofisi nezdindeki Türkiye Daimi Temsilciliği Daimi Temsilci Yardımcılığı'na atanmıştır. Bu görevdeyken Tokyo Raund adı ile anılan GATT Ticaret müzakerelerinde Türk Müzakere Heyeti'ne başkanlık (1974-1978) yapmıştır. 18.07.1978 tarihinde Bakanlık Başmüşavirliği'ne getirilmiş ve aynı gün Cumhurbaşkanlığı Kontenjan Senatörü seçilmiş, 12.09.1980 tarihinde Devlet Başkanlığı Ekonomi ve Maliye Müşavirliğine tayin edilmiştir. Bu görevde iken 14.07.1982 tarihinde Maliye Bakanı olmuş, Kasım 1983'te bu görevi bırakmış, daha sonra çeşitli şirketlerde Yönetim Kurulu Başkanlığı yapmıştır. 21.03.2002 tarihinde vefat etmiştir. İngilizce bilmekteydi ve "Fahri Maliye Müfettişi" unvanına sahipti. Snacer Snacer Knight Onlinede bulunan bir karakterdir. Moradonun kapısının önünde ve kapının yanında bulunur.Moradon dışındaki bölümlerde bulunmaz. Yeni başlayan kullanıcılar öldürdüklerinde kutularında genellikle silverler çıkar.Silver dışındada gereksiz eşyalarda çıkabilir. 6-10 level arası kullanıcılar için ideal. Moradon Moradon Knight Online'ın başlangıç ve ticaret şehridir. Moradon kale şeklindedir. Bir bölümde orta çağdan kalma koca bir kale kalenin dışında yeşil bir ova. Ayrıca yeni Moradon: Resurrection (diriliş) Patch ile birçok yenilik gelmiştir. Eğitim kuklaları Cansız düşmanlardır. Moradon'un önündedirler ve combonuzu burada test edebilirsiniz. Yeni Grypthon Armor Set Knight Cash ile alınabilen armorlardır. Kafalık ve diğer parçalar ayrıdır. Yani Kafalık ve Diğer bölümler için ayrı ayrı sertifika alınmalıdır. Size istediğiniz bir özelliği katar ve süresi 2 aydır. Açık Arena Artık arenaya gitmek için bir yere tıklamak gerekmeyecek. Arenaya direkt girebileceksiniz ve orada rakiplerinizle savaşabileceksiniz. NPC'ler NPC'lerin yeri değişti ve herkes farklı bir yerde. Artan tehlikeler Artık daha fazla yaratık geldi ve insanlar canavar kesmek için illa Luferson veya El Morad'a gitmeyecek demektir. Clan Artık Moradon'dada clana adam alabileceksiniz. 35 Level sınırı Artık Moradon'dan 35 level olmadan çıkılamayacak. Olumlu sonuçlar: Olumsuz sonuçlar: Kır incir kuşu Kır incir kuşu ("Anthus campestris"), kuyruksallayangiller (Motacillidae) familyasından bir incir kuşu türü. Genellikle Avrupa ve Asya'nın ılıman kesimlerinde ve kuzeybatı Afrika'da yerleşim gösterirler. Kışları tropikal Afrika'ya ve Hindistan'a göç ederler. İri bir kuştur, 16,5–18 cm uzunluğunda, diğer akrabalarından farksız olarak yerle aynı renkte, üst taraf kumsu kahverengi, alt tarafı solgundur. Görünümü mahmuzlu incir kuşuna benzerdir, fakat daha küçük boyu, kısa bacakları ve kısa, koyu renkli gagasıyla ondan ayrılır. Uçuşu güçlü ve düzdür, uçuş sırasında karakteristik "schip" ötüşü ve daha yükseğe havalanması da, onu mahmuzlu incir kuşundan ayıran özelliğidir. Kuş akrabaları gibi böcekçildir. Üreme mevsiminde, kuru açıklık arazilere, yarı çölümsü bölgelere yuvasını yapar. Yuva yerdedir, yumurta sayısı 4-6 kadardır. Harita Genel Müdürlüğü Harita Genel Müdürlüğü, Millî Savunma Bakanlığı Müsteşarlığı'na bağlı asli görevi yurt savunması için gerekli tüm harita ve planların yapılması olan askeri bir birim iken, 2/7/2018 tarihli 703 sayılı KHK’nin 73 üncü maddesiyle, “Harita Genel Komutanlığı Kanunu”nun adı “Harita Genel Müdürlüğü ile İlgili Bazı Düzenlemeler Hakkında Kanun” şeklinde değiştirilerek Genel Müdürlük şeklinde yeniden kurulmuştur. 16 Ekim 2009 tarihinde Genelkurmay Başkanlığı'nın basın bilgilendirme toplantısı Harita Genel Komutanlığı'nda yapıldı. Bu toplantıda Harita Genel Komutanlığının yürüttüğü Çok Amaçlı Coğrafi Bilgi Sistemi İstasyonu, Sayısal Harita Destekli Askeri Uygulamalar Yazılımı, Sayısal Ortofoto Sistemi, Arazi Analizi Sistemi-Türkiye, Taktik Kabartma Ortofoto Haritası ve Türkiye Ulusal Sabit GPS Ağları projelerine ilişkin açıklamalarda da bulunuldu. Harita Genel Müdürlüğü içerisinde 1800'lü yıllardan kalma kabartma haritalar, haritacılık aletleri ve 97 adet tarihi yağlı boya tablonun da yer aldığı Haritacılık Müzesi bulunmaktadır. Genel Müdürlük; TSK'nın yanında bakanlıklar, kamu kurum ve kuruluşları, belediyeler, üniversiteler, yerli ve yabancı gerçek ve tüzel kişilerin harita temini isteklerini mevzuat hükümleri çerçevesinde karşılamaktadır. Faik Öztrak (1882 doğumlu siyasetçi) Faik Öztrak (1882, Malkara, Tekirdağ - 30 Mayıs 1951, İstanbul), Türk siyasetçi, eski Türkiye İçişleri Bakanı. 1906’da o zaman İstanbul’da bulunan Mülkiye'yi bitirdi. Aynı yıl Edirne maiyet memurluğuna atandı. Çorlu, Sofulu, Keşan, Uzunköprü kaymakamlıklarında bulundu. Daha sonra Nablus (Ürdün), Denizli sancakları mutasarrıfı oldu. Kurtuluş Savaşı yıllarında Sarayköy’de menderes savunma hattını kurdu. Denizli mutasarrıfıyken Millî Mücadale'ye katıldı, yöredeki Kuva-yi Milliye birliklerine yardım etti. Dahiliye Vekâleti Teftiş Kurulu Genel Müdürlüğü, I. Dönem Cebelibereket (Osmaniye), II., III., IV., V., VI., VII., VIII. Dönem Tekirdağ Milletvekilliği, TBMM Başkanvekilliği ile Dahiliye Vekilliği yaptı. Evli ve beş çocuk babasıydı. Eski İçişleri Bakanı Orhan Öztrak, TRT'nin ilk genel müdürlüğünü yapmış Adnan Öztrak ile Devlet Bakanlığı, Fahri Korutürk ve İhsan Sabri Çağlayangil dönemlerinde Cumhurbaşkanlığı Genel Sekreterliği yapmış İlhan Öztrak'ın babası ve eski Hazine müsteşarı ve 23., 24. ve 25. Dönem Tekirdağ milletvekili Faik Öztrak'ın büyükbabasıdır. Have a Cigar Have a Cigar, Pink Floyd'un Wish You Were Here albümünün bir parçası ve o albümden çıkan tek single'dır. Roger Waters tarafından yazılmış bir şarkıdır. ""Welcome To The Machine"" gibi bu şarkı da müzik dünyasının zorluklarını ironik bir dille anlatmaktadır. Solosuyla dikkat çeken şarkıdaki "Bu arada aranızdan hanginiz Pink?" sorusu dedikoduya göre 1960'ların başında gerçekten de gruba sorulmuştur. Şarkıyı Roger Waters'ın sesiyle ilgili bir problem oluştuğu için Roy Harper söylemiştir. 1975-1977 arasındaki konserlerde ise vokalleri Roger Waters yaparken gitar solosunu da turnede grupla çalan Snowy White atmıştır. David Gilmour bu şarkının keyboardlarını da çalmıştır. Didem Ä°nselel Uğur Didem İnselel, (d. 13 Temmuz 1976), Türk oyuncu ve sunucu. Kanal D'de yayınlanan "Kavak Yelleri" (2007) dizisinde "Gönül Kara" adlı karakteri canlandırmıştır. Dizide, insanlara yardım etmesi ama yanlış anlaşılması sonucunda sürekli okulunu değiştiren bir öğretmeni canlandırmaktadır. İzmir-Urla'da öğretmenlik yapmaya başladığı okulda, öğrencisi Efe (Dağhan Külegeç) ve Efe'nin abisi Metin (Ferit Aktuğ) Gönül'e aşık olur. 1999 yılında "Melodi" programında sunuculuk yaptı. "Camdan Papuçlar" (atv), 29-30 (Show TV), "Sahte Prenses" (Show TV) dizilerinde, reklam filmlerinde ve kısa filmde oynamıştır. Ayrıca Kanal D'de Fatih Portakal ile birlikte "Ne yapmalı?" adlı programı sunmuştur. Bundan sonra tiyatro hayatına devam edeceğini bildirdi. "TRT 1"'de yayınlanan "Beni Böyle Sev" adlı dizide "İnci" karakterini canlandırdı. "Güneşi Beklerken" adlı dizide de kendini ekranlarda gösterdi ve iki sezondur ""O Hayat Benim"" adlı dizide rol almaktadır. Careful With That Axe, Eugene Careful With That Axe, Eugene bir Pink Floyd şarkısıdır. Şarkı ilk olarak "Murderestic Woman" olarak kaydedilmiştir. 1968'de Point Me At The Sky single'ında ilk olarak yayınlanmıştır. Ummagumma albümünde de bir konser versiyonu bulunan şarkı 1968-1971 arasında "Green Is The Colour" şarkısıyla beraber konserlerde çalınmıştır. Zabriskie Point filminin albümünde ise şarkı daha değişik bir versiyonla "Come In Number 51, Your Time Is Up" adıyla yer almıştır. Roger Waters'ın çığlığı ile ünlü şarkı, grubun Live at Pompeii konserinde de yer almış ve birçok rock grubu tarafından şarkıya göndermelerde bulunulmuştur. Barbaros s覺n覺f覺 f覺rkateyn Barbaros sınıfı fırkateyn, Türk Deniz Kuvvetleri'ndeki en modern fırkateynler arasındadır. Almanya'da tasarlandılar ve MEKO modüler savaş gemileri grubunun bir parçası, bu durumda MEKO 200 tasarımıdır. Almanya'da iki gemi ve Alman yardımı ile Türkiye'de iki gemi inşa edildi. Önceki Yavuz sınıfı fırkateynlerden daha büyüktürler ve saf dizellerden ziyade CODOG makineleri kullanmaları nedeniyle daha hızlıdırlar. Türk Deniz Kuvvetleri tarafından ilk iki gemi (F-244 ve F-245) Barbaros sınıfı (MEKO 200 TN Ray II-A), son iki gemi (F-246 ve F-247) Salih Reis sınıfı ( MEKO 200 TN Track II-B) olarak ayrıldı. Salih Reis sınıfının iki gemisi Mk.41 VLS ile donatılırken, eski Barbaros sınıfı gemilerdeki Sea Sparrow rampaları şu anda Evolved Sea Sparrow'u (ESSM) başlatabilecek Mk.41 VLS füze ile değiştiriliyor. 3 Nisan 2018 tarihinde Aselsan - Havelsan Ortak Girişimi ile Savunma Sanayii Başkanlığı arasında Barbaros sınıf fırkateyn orta yaş modernizasyon projesi ile ilgili bir sözleşme imzalanmıştır. Sınıfın fırkateynlerinden ikisi, eski MK29 Sea Sparrow fırlatıcılarının yerini alan iki adet 8 hücreli Mk41 dikey fırlatma sistemi (VLS) modülü aldı. Ayrıca eski AWS-9 3D hava arama radarlarının yerini modern Thales SMART-S Mk2 3D radarları aldı. Elvida (film) Elveda ("Özgün adı":Əlvida), 2007 Azerbaycan yapımı bir dram filmidir. Film birbirini seven iki insanın hayatı ve insan duygularından söz eder. Yavuz s覺n覺f覺 f覺rkateyn Yavuz sınıfı fırkateyn, Türk Deniz Kuvvetleri için yapılmış dört fırkateyn grubudur. Almanya'da tasarlandılar ve MEKO modüler savaş gemileri ailesinin bir parçası; bu durumda MEKO 200 tasarımıdır. Almanya'da iki gemi ve Alman yardımı ile Türkiye'de iki gemi inşa edildi. Tasarımda, Yavuz sınıfı fırkateynin geliştirilmiş versiyonları olan Türk Deniz Kuvvetleri'nin daha büyük Barbaros sınıfı fırkateynlerine benzerler. Türk Deniz Kuvvetleri'nin Elektronik Harp Paketi için devam eden bir tedarik projesi vardır. Amaç ECM, ECCM sistemleri, aktif şifreler, LWR'ler, IRST ve gerekli kullanıcı arayüz sistemlerini yerel olarak üretmektir. Türk hükûmeti tarafından Nisan 1983'te MEKO firması ile Almanya'da iki ve Türkiye'de de iki gemi inşa edilmesi için anlaşma imzalandı. Anziku Krallığı Anziku Krallığı, Teke Krallığı veya Tyo Krallığı olarak da bilinir, Kongo Nehri'nin kuzeyinde Malebo Gölcüğü çevresindeki topraklarda kurulmuş eski Afrika devleti. Eski çağlardan beri bölgedeki yaylalarda yaşayan Teke halkının, ne zaman bir krallık biçiminde örgütlendiği bilinmemektedir. Teke Devleti, 1600'e gelindiğinde ırmağın güneyindeki Kongo Krallığı ile yarışmaya başlamıştır. Aşağı Kongo Irmağını denetleyen ve kuzeybatıya, yukarı Kouilou Niari Havzasına doğru genişleyen Anziku Krallığının, ülke içi ticarete, özellikle de köle ticaretine egemen olabilecek bir coğrafi konumu vardı. Köle karşılığı Avrupa'dan ithal edilen mallar karşısında, geleneksel el sanatları giderek yok oldu.Kral Iloo, 1880'de Fransız sömürgeci Pierre Savorgnan de Brazza ile, Anziku'yu bir Fransız himaye bölgesi durumuna getiren bir antlaşma imzaladı. Bölge 11 yıl sonra, 1891'de, Fransız Kongosu adını aldı.Anziku toprakları bugünkü Kongo Cumhuriyeti'nin orta bölgesini oluşturur ve ülkenin başkenti Brazzaville'i içine alır. Elveda Elveda, bir daha kavuşulmayacağı düşünülen bir şeyden ayrılırken kullanılan bir sözdür. Elveda sözcüğü ayrıca aşağıdaki anlamlara gelebilir: Porthgain Porthgain ('gemi yontma limanı' anlamında), Birleşik Krallık'ta bir kasaba. Birleşik Krallık'ın en küçük kenti olan St.David's ile Goodwick kasabası arasında yer alan Pembrokeshire Kıyısı Milli Parkı'nın içindedir. Başarılı bir sanayi limanı olduğu 1900'lerin başından beri tarihi kalıntılarının zenginliğine sahiplik etmektedir. Tuğladan yapılma büyük ambarları limanda önemli bir yer tutmaktadır. Bu ambarlar biriktirilen granitleri gemilere yükleme öncesinde saklamakta kullanılırdı ve şimdi birer antik eser olarak görülmektedir. Hâlâ yerel balıkçılara ev sahipliği yapan liman, yazın gelen eğlence gemileriyle çok işlek olabilmektedir. Şehir kültürel yönden önemlidir ve hâlâ pek çok insandan ilgi görür. İnkılap ve Kadro İnkılap ve Kadro, Şevket Süreyya Aydemir tarafından 15 Ocak 1931'de, Türk Ocakları Merkez Heyeti binasında verilen bir konferanstan yola çıkarak 1932'de yayınladığı kitab. Kitap 1932 yılında Ahmet Halit Kitabevi tarafından basılmıştır. Yazar, kitabında Türkiye'nin içinden geçtiği devrim sürecini ele almış, devrime belirli bir teori etrafında şekillenecek olan ideolojinin yaratılması gerektiğini fakat Türkiye de bunu sağlayabilecek bir fikriyatın oluşmadığı için 1932 yılında kendisinin öncülüğünde kurulan Kadro Dergisi etrafında toplanan aydınların savunduğu fikirlerin belirli bir tertip ve terkip esasıyla düzenleyeceği bu ideolojinin -ki bunun adı 'Kemalizm'dir- bu düzen çerçevesinde Türkiye'nin yeniden şekilleneceğini belirtmiştir. Kitabın ikinci baskısı, 1968 yılında Bilgi Yayınevi tarafından yapılmıştır. Yazar, ikinci baskıya oldukça uzun bir önsöz ilave etmiş, o dönem hakim olan Yön hareketi ile şekillenen Kemalist çizgiyi ve Sol hareketi Türkiye'de devrimin yarım kaldığına dair uyarmıştır. Yazar, kitabında marksizmi ve tarihsel materyalizmi karşılaştırmıştır. Kadro Dergisi'nde sıkça gündeme getirilen bu konu üzerinde oldukça durmuştur. Ulusal kurtuluş mücadelesinin üzerinde durarak Marx'ın fikirlerinin 19.yüzyıl için geçerli olduğunu 20.yüzyıl için ise tarihsel materyalizmin geçerli olduğunu savunan yazar, ancak ulusal kurtuluş mücadelesi veren toplumların kapitalizm ve sosyalizm arasında kaldıklarını fakat bu toplumların daha önce kapitalist topluluklar tarafından sömürüldüğünü bunun için bu toplumlarda Marx'ın öne sürdüğü gibi sınıfsal farklılıkların olmadığını ancak sosyalist yapıya geçemeyecek kadar da geri oldukları için bu toplumların önce kapitalistleşmeleri gerektiğini fakat sosyalist anlayışa yöneldikleri takdirde sorunlarla karşılaşacaklarını analiz eden Şevket Süreyya Aydemir, bu durumun engelenmesinin ancak yarı kapitalist yarı sosyalist yani Etatist bir ideoloji ile yönetildikleri takdirde varlıklarını sürdürebileceklerini savunmuştur. 2008 Dünya Kısa Kulvar Yüzme Şampiyonası 2008 Dünya Kısa Kulvar Yüzme Şampiyonası (2008 FINA Dünya Kısa Kulvar Şampiyonası) (25 m) Manchester, İngiltere'de 9-13 Nisan 2008 tarihleri arasında yapılmıştır. Arabi Paşa Arabi Paşa ya da Urabi Paşa olarak da bilinir, tam adı Ahmed Arabi Paşa el-Mısri (1841 - 21 Eylül 1911), Mısırlı milliyetçi önder. Aydınların, subayların ve Mısır köylü halkının yabancı denetiminden duyduğu hoşnutsuzluğu dile getiren toplumsal ve siyasi hareketin başında yer almıştır. Bir köylü ailesinden gelen Arabi, Kahire'de Orta Doğu'nun o dönemdeki öncü İslami bilim kurumu olan El-Ezher Üniversitesi'nde öğrenim gördü. Orduya girdikten sonra, 1875-1876 Mısır-Etiyopya Savaşı sırasında levazım subayı olarak görev yaptı ve albaylığa kadar yükseldi. 1879'da subayların Hıdiv İsmail Paşa'ya karşı düzenlediği ayaklanmaya katıldı. Daha ordudaki ilk yıllarında, üst kademeleri tekelinde tutan Osmanlı kökenli subayları tasfiye etmek amacıyla kurulan gizli bir derneğe katıldı; 1881'de bu amaçla bir ayaklanma başlattı. Ertesi yıl, Avrupalı devletlerin müdahalesi ve Mısır Meclisi'nin bütçe denetimiyle ilgili yetkileri konusunda çıkan anlaşmazlık üzerine Mahmud Sami el-Barudi başkanlığında kurulan milliyetçi hükümette savaş bakanı oldu. Mısır Mısırlılarındır ("Mısr li'l-Mısriyin") sloganı, Arabi'yi ulusal bir kahraman haline getirdi. Arabi'nin saygınlığının artmasından endişelenen Hıdiv Tevfik Paşa'nın yardım isteği üzerine, Fransızlar ve Britanyalılar İskenderiye Körfezinde hemen bir deniz tatbikatına giriştiler. İskenderiye'de ayaklanmalar baş gösterdi. Britanyalı donanması kenti bombalayınca (Temmuz 1882), Arabi, Mısır ordusunun başkomutanı olarak direnişin başına geçti ve hidivi hain ilan etti. Ama Sir Garnet Wolseley komutasında İsmailiye'de karaya çıkan İngiliz askerleri tarafından Et-Tellü'l-Kebir'de bozguna uğratıldı (13 Eylül 1882). Tutuklanarak Divan-ı Harpte yargılandı ve ölüm cezasına mahkûm edildi. Britanyalıların araya girmesiyle cezası Seylan'da sürgüne çevrildi. 1901'de Mısır'a geri dönmesine izin verildi. 1911 yılında Kahire'de öldü. Karışık yüzme Karışık yüzme, yarışmalarda sırayla kelebekleme yüzme, sırtüstü yüzme, kurbağalama yüzme ve serbest stil yüzmedir. yarışlarında farklı dört kişi ile birlikte sırtüstü yüzme, kurbağalama yüzme, kelebekleme yüzme ve serbest stil yüzme sırasıyla yüzülmektedir. Aşkı Bulamam Ben "Aşkı Bulamam Ben", Türk pop şarkıcısı Murat Boz'un 16 Temmuz 2006'da yayımlanan ilk single çalışmasıdır. Sözü ve müziği Nil Karaibrahimgil tarafından yazılmıştır. Düzenlemesi Ozan Çolakoğlu'na aittir. Single'da "Aşkı Bulamam Ben"'e ek olarak "Umrumda Değilsin" adında bir şarkıda yer alır. "Aşkı Bulamam Ben", Nil Karaibrahimgil tarafından yazılıp bestelenen, Ozan Çolakoğlu tarafından düzenlenen bir şarkıdır. Daha önceden Tarkan'a ve çeşitli sanatçılara vokallik yapan Murat Boz'un kendisine ait ilk şarkısıdır. Hareketli bir temposu vardır. Nakarat kısmı "Mecnun olamam ben, böyle aşkı bulamam ben. Leyla'ya varamam ben, hiçbirinden cayamam ben." sözlerinden oluşur. Boz, single'ın oluşum aşamasını katıldığı bir radyo programında "En zor aşamamız repertuvar aşamasıydı farklı bie şey yapmak istediğimiz için çok seçiciydik ekibimle. Bu yüzden bu süreç biraz zaman aldı ama iyi bir repertuvar oldu. Albümü bitirdik single fikri ise bu aşamadan sonra oluştu. Çıkacağımız döneme yakın tarihlerde ardı ardına birçok isim yeni albümleriyle piyasaya çıktılar. Bu durumu yeni çıkan bir isim olduğum için oturup düşündük ve yaz parçalarını bir single’da toplamaya karar verdik. İyi de oldu, çok güzel tepkiler aldık." sözleriyle anlattı. Radyocu Michael Kuyucu, Boz ve single için "İyi bir vokal, ileri de tam bir pop albümü, sıkı bir repertuvar ve iyi bir promosyon ile iyi yerlere gelebilecek bir isim olan Murat Boz bu single çalışması ile sınıfı geçti." yorumu yaptı. Şarkının video klibi, Film Sokağı adlı bir stüdyoda üç Brezilyalı ve üç Çekoslovak manken eşliğinde Süleyman Yüksel yönetmenliğinde çekilerek single'ın çıkış tarihi ile aynı gün yayımlandı. Rob Marris Robert Howard Marris (kısaca Rob Marris), (d. 8 Nisan 1955) Birleşik Krallık İşçi Partisi mensubu Avam Kamarası parlamenteri. Wolverhampton South West seçim bölgesi milletvekili. "Wolves on Wheels Bicycle Campaign ("Tekerlekli Kurtlar Bisiklet Kampanyası")" onursal başkanı. Uzun yıllar Kanada'da yaşadıktan, tarih ve sosyoloji eğitimi gördükten ve avukatlık payesi edindikten sonra, ülkesine döndüğünde bir süre sendikalar hukuku alanında uzman bir avukatlık şirketinde çalıştı. 2001 yılında Parlamento'ya seçildi. 2007'de yılında Kuzey İrlanda'dan sorumlu bakan Shaun Woodward'ın müsteşarlığına atandı. 17 Nisan 2008 tarihinde durakta bekleyen bir otobüse yetişmek için park halinde bulunan bir kamyonetin tepesine tırmandığı ve kamyonete kasıtlı hasar verdiği gerekçesiyle tutuklandı. Maximum (Murat Boz albümü) Maximum, Murat Boz'un ilk stüdyo albümü. 25 Ocak 2007'de Stardium etiketiyle yayınlanmıştır. Albümde 9 yeni şarkı, 2 eski şarkı ve 3 tane de versiyon olmak üzere toplam 14 şarkı bulunmaktadır. Çıkış parçası "Maximum" olarak seçilmiş ve şarkıya Şubat ayında klip çekilmiştir. Klipte 'Punky' adında Pitbull cinsi bir köpek oynatılmıştır. Bu şarkı radyolarda sık sık çalınmış ve 1 numara olmayı başararak Avrupa listelerine de girmeyi başarmıştır. Haziran ayında ise albümün söz ve müziği Tarkan imzası taşıyan iddialı şarkılarından Püf 'e klip gelmiştir. Bunun dışında albümdeki "Dönmem" şarkısı da birçok radyo tarafından sık sık çalınmış ve başarı göstermiştir. Albüme katkıları olan müzisyenler ise başta düzenlemeleriyle Ozan Çolakoğlu olmak üzere, Nil Karaibrahimgil , Halil Koçak , Mustafa Ceceli , Ümit Sayın ve Tarkan 'dır. Oğuzköy, Acıpayam Oğuzköy, Denizli'nin Acıpayam ilçesine bağlı bir mahalle. Scott Moir Scott Moir (d. 2 Eylül 1987), Kanadalı buz patenci. Tessa Virtue ile birlikte buz dansında yarışmaktadır. Çift 2010 Olimpiyat şampiyonu, 2010 Dünya şampiyonu, 2008 Dört Kıta Şampiyonu, 2008 ve 2009 Kanada Şampiyonu ve 2006 Dünya Gençler Şampiyonu'dur. Virtue ve Moir, kendi ülkeleri olan Kanada'da yapılan 2010 Kış Olimpiyatlarında şampiyon olmuştur. Çift böylelikle buz dansında olimpiyat şampiyonu olan ilk Kanadalı ve ilk Kuzey Amerikalı takım oldu. İkili buz dansının Olimpiyat programına alındığı 1976 yılından bu yana süregelen Avrupa'nın 34 yıllık altın madalya serisine son vermiştir. 20 ve 22 yaşındayken Olimpiyat şampiyonu olan çift bunu başaran en genç takımdır. Ayrıca olanların şampiyonluğu ile buz dansında ilk kez ev sahibi ülke altın madalya kazanmıştır. Bunun dışında ikili ilk katıldıkları Olimpiyatlarda altın madalya kazanan ilk çifttir. Virtue ve Moir 1997 yılında beraber kaymaya başladı. Kanada şampiyonasını