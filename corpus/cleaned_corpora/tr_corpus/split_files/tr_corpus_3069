babam normal karşılardı. Fakat babam sabahın erken saatlerinde çalışmanın bereketinden bahseder, beni motive etmeye çalışırdı. Tam olarak işleri beceremiyor olsam da babam bunu fark eder yanıma gelir ve işin püf noktalarını bana öğretirdi. Ben yine dediklerini tam olarak beceremesem de o bıkmadan usanmadan bana işi öğretmeye devam ederdi. Bana öylesine şefkatle yaklaşırdı ki babasız bir hayat düşünemiyorum derdim hep kendime. Babam benim gözümde her şeyi en iyi bilen kutsal bir bilgeydi. En küçük sorulara bile önemseyerek cevap verirdi. Yaz aylarının en sıcak günlerinden birinde buğdayı patosa vurduk. Babam, harmanın etrafına azda olsa saçılmış olan buğday tanelerini görünce bana “gel bakalım oğlum şimdi en önemli işi yapacağız. Bu işi bana babam öğretmiş ve tavsiyede bulunmuştu. Şimdi de ben sana babamın bu tavsiyesini aktaracağım. Oğlum bak etrafa saçılmış olan buğday danelerini görüyorsun değil mi? İşte onlar varya bizim için çok önemli. Şimdi birer birer onları toplayacağız” dedi. Ben önce çok şaşırdım. “Babacığım bunlara ihtiyacımız yok ki. Hem hepsini toplasak bile bir avuç belki ancak olacak” dedim. Babam tatlı bir tebessümle ama sıcacık ses tonuyla “evet belki dediğin gibi bir avuç ancak olacak ama şunu unutma bereketin hangi danede olduğunu bilmiyoruz. Belki o topladığımız bir avuç danenin içindedir kim bilir” dedi. Ben şok olmuştum. Meseleye hiç de öyle bakmamıştım. Ama babam öyle bir noktaya parmak basmıştı ki beni can evimdem vurmuştu. Babamın yıllar önce yaşadığı yokluğun ve yoksulluğun vermiş olduğu sıkıntılardan dolayı, köyde bazı insanların hayatlarını kaybettiklerini ifade etmesi ise beni çok etkilemişti. Geçmiş zamanlar bir yana günümüz dünyasında açlıktan ölümlerin yaşandığını hatırlayınca babamın ne kadar haklı olduğunu daha iyi anladım. Çünkü şehirde insanların hiç önemsemeden çöplere attıkları ekmekler, döktükleri yemekler vs. gözümün önünden bir sinema şeridi gibi geçti. Ya babamın ifade ettiği bereket çöplere atılan o ekmek parçasındaysa? Şehre dönünce okulda arkadaşlarımla bu konuyu paylaşıp, sosyal sorumluluk projeleri hazırlamayı düşündüm. Evet babamla geçirdiğim vakitleri şimdi çok arıyorum. Zira onun her söylediği benim için ayrı bir öğretiydi. Şimdi farklı şehirlerde yaşasak da yaşça büyümüş olsam da o hala benim için her şeyi bilen bir öğretmen, ben ise onun gözünde hala küçük bir çocuğum. Hep sahip çıkılmaya ihtiyacım varmış gibi hareket ediyor. Her gün telefon eder, bir ihtiyacımın olup olmadığını sorar. Ben ise ne zaman sıkışsam onu hep yanımda hissederim. Küçüklüğümde yaşadığımız ve birlikte yaptığımız işler bana hep yol gösterdi. Telefonda devamlı görüşmekteyiz ama benim için babam telefondan çok daha yakın. Zira onu hep içimde hissediyorum. O beni hep destekliyor, yol gösteriyor, uyarıyor, her zaman beni kolluyor ve koruyor. Düşünüyorumda belli bir yaşa gelmeme rağmen kararlarımı artık kendim alabilecekken babamsız bir hayat düşünmek istemiyorum. Ve babamı çok özlüyorum... RÜŞTÜ MESUT ESER EKİN TEPE KAYIP BİR BAVUL Adım atabildiğimiz ilk günden itibaren, hayatımızda hep bir hareket içinde yer alırız. Gitmemiz gereken okullar, gittiğimiz buluşmalar, döndüğümüz tatiller vardır hep. Peki tüm bu dinamik içinde, her zaman bulunduğumuz yerde ve yaşadığımız zamanda olabiliyor muyuz? Yoksa bedenimiz oradan oraya sürüklenirken biz hep bir yerde bekliyor muyuz? Bazen gittiğimizde çok mutlu olacağımızı düşündüğümüz bir yerde bulunurken bile doğru yerdeymişiz gibi hissetmeyebiliyoruz. Bunun sebebi belki orada bulunma sebebimiz, belki birlikte bulunduğumuz kişiler belki de yanlış zamanda bulunuşumuz olabilir. Tüm bu bize göre yanlış olan durumlar da zamana ve mekana ait olmama hissini beraberinde getiriyor. Sanki çoğu insan attığı ilk adımdan itibaren ne yapması, nereye gitmesi gerektiğini çok iyi biliyor, tüm hareketlerini önceden planlayıp planına uygun şekilde uyguluyor. Bu dünyada ait hissettikleri, ev dedikleri yerler var. Oysa bir yere ait hissetmek, ev diyebilmek kolay değildir. Orada çok vakit geçirmiş olmanız, güvende hissetmeniz veya o yerin size sunduğu avantajlar yeterli gerekçeler gibi görünse de bazı insanlar için yeterli gelmeyebilir. Bir yeri ev olarak düşünmek onlar için çok yabancı bir duygudur. Sanki uzay gemisiyle çıktıkları bir yolculukta rotadan sapmış ve Dünya’ya döndüklerinde Dünya’yı yüzyıllar geçmiş halde bulmuşlar gibi tarif edilebilir bu durum. Bulunduğumuz zamanda ve mekanda olsalar bile sanki bir parçaları çok başka bir yerde başka bir hayat sürüyor gibi hissederler. Bu insanlar bence limitlerden, ihtimallerin kısıtlanmasından hoşlanmayan insanlar. Olabilecekleri sayısız kişi, yer ve zaman varken neden kendilerininkini kabul etmeleri gerektiğini düşünürler. Uçaktan iner inmez herkes bavulunu bulup gideceği yere götürmek ister. Bavullar da birinin gelip kendilerini almasını bekler ama bazen kimse gelmez. Düşününce, kayıp bir bavulun gitmesi gereken bir yeri, zorunluluğu yoktur ve sahipli ve gideceği yer belirli bir bavul olmaktansa, kayıp bir bavul olmak daha tercih edilesi olabilir. Kayıp bavul havaalanında oturur, sahiplerini bekleyen diğer bavulların sırayla sahiplerine kavuşmalarını ve yola koyulmalarını izler. Hepsi nereye ait olduklarını ve nereye gideceklerini biliyorlardır. O ise kalabalığın içinde gerçekten nerede bulunması gerektiğini, doğru yerin, ait olduğu yerin neresi olduğunu çözmeye çalışır. Ben de sanki nerede olursam, kiminle olursam olayım aslında sanki hep kaybolmuş bir şekilde havaalanındayım. Bir şekilde ve bir sebeple havaalanına konulmuşum ama binebileceğim o kadar çok uçak var ki EKİN TEPE doğru uçağı bulana kadar bindiğim her uçakta havaalanında oturmaya devam edip kalabalığı izlemeye devam ediyormuşum gibi. The Terminal (Terminal) filminde de Viktor birtakım ​ ​diplomatik sorunlardan ötürü gittiği yurtdışı seyahatinde havaalanından dışarı çıkamıyor ve kendi ülkesine dönmesine de izin verilmiyor. Tüm bu kriz süreci boyunca bir yere gerçekten ait olmamanın nasıl olduğu da alt metin olarak güzelce veriliyor. Viktor bu duruma zorunlu olarak düşmüş olsa da kendini ait hissetmemenin eksikliğini yaşıyor. Bu eksikliği de terminalde arkadaşlar edinerek, âşık olarak, yeteneklerini keşfedip bir iş bularak yeniyor. Her ​ ​ne kadar hiçbir yere ait olmasa ve o terminale hapsolmuş durumda olsa da terminali ev diyebileceği bir yere çeviriyor. İnsan sabah uyanıyor ve hayat başlamış oluyor. Gitmesi gereken yerlerde bulunuyor sırasıyla. Oradan oraya koşuşturmacanın içinde belki de hiçbir yer için olması gereken doğru yer gibi hissetmiyor. Ama böyle hissetmek limitlerimiz ne kadar belirli olursa olsun, ki bu bazen sadece bir terminalde yaşamak zorunda kalmakla bile sınırlı olabiliyor, insanların kendi elinde olan bir durum. Herhangi bir yere ait hissetmemek sorun değil, yalnızca ait hissedeceğiniz zaman gelene kadar o yeri aramaya devam etmelisiniz. Kaynakça: The Terminal. Yön. Steven Spielberg. 2004. ABD. DreamWorks. DVD. ​ ​İşte İnsanlık Yıllar geçtikçe fark ettiğim şeylerden biri kendimizi değişimlere kapatmaya çalıştığımız oldu. Bu düşünüşe isteyerek veya kendimize kötülük etmek amacıyla girmiyoruz. Ancak bazı anılarımız ve bunların üstüne eklenen tecrübelerimiz bizi sağlıksız düşünmeye sevk ediyor olabilir. Bu tür durumsal bozukluklar ve sıkıntıların üstesinden gelmek oldukça zor ancak kendimize dışarıdan bakabilme şansımız olsaydı her şey çok daha kolay olmaz mıydı? Sorunlarımızı şu an olduğundan çok daha rahat fark edebilirdik belki de ve bunların tedavisini hemencecik yapabilirdik çünkü yapılmış yanlışları görebiliyor olurduk. İnsanlar bir şeylerin veya birilerinin fazla yakınında olduğu zamanlarda, çok açık olsa bile yanlışları, olan bitenleri göremeyebiliyor. Olayların içinde boğulmak deyimi tam olarak bu durumlar için geçerli. Bu yüzden bazen o kişilere veya olan durumlara uzaktan bakabilmek daha sağlıklı olabilir diye düşünüyorum. Kendimizle karşılıklı oturup birer kahve içebilseydik keşke… Ne kadar hayalperestiz, olayların ne kadar farkındayız, güvenilir bir insan imajı oluşturuyor muyuz, insanlarla olan problemlerde bizim sorumlu olduğumuz durumlar, kendimizle ne kadar barışığız gibi soruların cevaplarını tanıdığımız herhangi biri hakkında ne kadar basit ve hızlı verebiliyorsak burada da verebilirdik. Ancak bunu kendimizi bir tür meditasyon yaparcasına yoğunlaştırarak belli ölçülerde gerçekleştirebiliriz. Tamamen içten bir şekilde kabul edemez kimse hata yaptığını. Kendi hayatımda olan biten durumlardan sonra bazen gerçekten cevapsız kaldığımı hissediyorum, nasıl hareket etmem gerektiği konusunda gerçekten fikirsiz kaldığım durumlar oluyor. Maalesef üniversitenin ilk senelerine kadar kötü sonuçlanan durumlardan sonra çok ağır bir şekilde kendimi suçlama huyum vardı. Ancak insanlarla yaşadığım problemleri konuştuğumda sürekli olarak kendini çok suçluyorsun cümlesini duymaya başlayınca “Ben kendime çok mu haksızlık ediyorum?” diye düşünmeye başladım. Bunun gibi bir çok konuda kendimle ilgili kötü hissettiğim zamanlar eskiden şimdiye kıyasla çok daha fazla olurdu ama artık çözüm odaklı düşünüyorum biraz daha. Her şeyi hayatın bir parçası olarak kabul edebilmeyi düşünmeye başladığımdan beri en azından manevi açıdan kendimi daha dolu hissediyorum diyebilirim. Son zamanlarda kendime uzaktan bakabilmeyi öğrendim. Hatalarımı ve kişiliğimi kabul etmeyi, bunlar ile yaşamayı öğrenmeyi başarabilmeyi umdum. Ve bundan sonra bu tekniği uygulamayı denediğimde çok ilginç bir şey fark ettim. Psikologların sık sık bahsettiği bir konu olan, kendimiz gibi insanlarla ilişkiler kurmaya meyilliyizdir fikrinin benim için de geçerli olduğunu adeta kendi kendime kanıtladım. Bu noktadan sonra işler benim açımdan çok garip bir boyut aldı çünkü yakın ilişki içinde bulunduğum insanlar benim için hep değerli olmuştur. Bu düşünüş biçimiyle ben de değerli, özel bir insan olduğumu algıladım yavaş yavaş. Lakin hemen ardından da benim için böylesine değerli, özel, diğerlerinden farklı tarzı olan insanlar da kendileriyle ilgili aynı içsel ve ruhsal sıkıntıları yaşadıklarına dair bir çıkarım yaptım. Bunun gibi bir durumla yüzleşmek gerçekten sıra dışı bir içsel tecrübe ancak öte yandan da benim için birazcık üzücü diyebilirim. Bunun sebebi, kendisiyle ilgili ciddi kaygıları, korkuları olan bir insanım ve en azından yakın bir zamana kadar da diğer insanlardan kendimi izole etmiştim çünkü onlardan negatif anlamda farklı hissediyordum. Yakın olduğum insanların da benzer karakterde olduklarını düşünmek ve en azından benim gözümde gayet güçlü olan, işinde gücünde görünen ve iyi niyetli olan insanlar olmaları beni biraz da yaşamdan uzakmışım gibi hissettirdi. Sonra tekrardan hatırladım ki düşmek, kötü şeyler yaşamak, çaresizlik ve korku hayatlarımızın birer parçası ve bunlar olmazsa biz yaşayamayız. Diyeceğim o ki, kendimize uzaktan bakabilme tekniği bana benim için önemli olan konulara açıklık getirebilmemi, en azından bir fikir üretmemi sağladı. Yaşanmışlıkların ve yaşanacak olan olaylara açıklama getirmek rahatlattı biraz içimi. Bir insanın içi ne denli rahatlayabilirse tabii. KAYBETTİĞiMİZ MASUMİYET Küçüklüğümle ilgili olarak hatırladığım ilk şey oyun arkadaşlarımdı. Hemen hepsiyle oyun oynarken çok kolay bir şekilde tanışırdım, adlarını öğrenmem onları tanımam için yeterdi, keyiflerinin nasıl olduğunu zaten gözlerinden anlardım... O zamanlar hiç tahmin edemezdim büyüyünce arkadaşlarımın arasından katillerin, hırsızların, hakka ve halka düşman canavarların çıkabileceğini... Bize hep iyi şeylerden bahsederlerdi anne ve babalarımız; ve ben de benim arkadaşlarımın hepsinin iyi birer anne ve baba olacağını düşünürdüm. Kocaman birer yanılgıymış benim çocukluk hayallerim. Zaman bizi parça parça çürütmüş meğer ya da biz bu adaletsiz dünyada çürüyüp canavar olmayı tercih etmişiz. Oysa benim arkadaşlarım değildi Hiroşima’yı bombalayan. Benim arkadaşlarım olamazdı çocukları annesiz, anneleri çocuksuz bırakan. Benim arkadaşlarım değildi 17 yaşındaki çocuğu idam eden. Benim arkadaşlarım asla petrol için, çıkar için Irak’ta milyonlarca insanı öldüremezlerdi. Hiçbiri din adına, ırk adına değil birini öldürmek, tokat bile atamazlardı… Onlar hiçbir hayvana eziyet etmezlerdi; kuşlara, kedilere, köpeklere kısacası cümle yaratılmış mahlukata bir gözle bakarlardı. Onların arasından bencil çıkarları uğruna doğaya zarar veren, ormanları yok eden canavarlar çıkamazdı. Onlar hep masumdular, masumiyetten başka bir değer taşımadılar. Ama kötülük dünyanın masasında vardı... Kötü adamların kimine terörist deniyordu, kimine politikacı... Kirlettiler masumiyetimizi, çaldılar elimizden çocukluk hayallerimizi. Halbuki aramızda daha hayal kurmaya yetecek yaşa erişememiş olanlar vardı. Sonunda ne oyun arkadaşlarımın tebessümü kaldı ne de mutlu bir gelecek birlikte kurmak istediğimiz... Yaşımız ilerledikçe biz de bir parçası olduk bu alçak zulmün, göz yumduk olan bitene... Ara sıra aramızdan Hitler’i selamlamayan asil ruhlu Alman vatandaşı gibi delikanlılar da çıkmadı değil ama bu yangını söndürebilecek kadar güçlü üflemeye yetmiyordu ciğerimiz. Soluğumuz tükenmişti... Takatimiz kesilmişti… Her şeye rağmen bir ses “bize olma onlar gibi” dese de 3 günlük çıkarlarımız için, var olma kaygısıyla sessiz kaldık olup biten bu zulme. Sanki her şey bir Yeni Türkü şarkısında söylendiği gibiydi. “Biz büyümüştük ve kirlenmişti dünya...” Şimdi dünyanın her yerinde gülmeyen gözler, ağlayan insanlar, canlı bombalar, terör ve talan, açlık, yokluk ve yoksulluk bir de ayrımcılık; din ayrımı, dil ayrımı ve ırk ayrımı… Oysa bunları görmeden, tanık olmadan, acısını duymadan büyümeliydi çocuklar. Nazım Hikmet’in şiirinde söylediği gibi olsaydı keşke… “Çocuklar ölmesin/ şeker de yiyebilsinler” Hep soruyorum kendime bu zulmü yapan zalimler de bir zamanlar çocuktular nasıl bu hale gelebildiler diye. Acaba dünyanın kendisi mi bozuk, yoksa biz mi kötü yaratıldık? Şeytan kimdir? Bu kadar acıya sebep olan varken günahkar aramak, şeytana lanet etmek ne kadar doğru? Bunca acıya sebep olan insanlık nasıl kendini medeni olarak tanımlayabilir? Galiba biz de alışıyoruz git gide bu eziyete. Aç insanları, yaralı insanları, yoksul insanları görmek sıradanlaşıyor bu günlerde. En kötüsü de bizim çocuklarımız da bizim gibi olmaya başladı. Cümle kokuşmuşluk karşısında kayıtsız kalmayı öğreniyorlar. Bana hep mantıksız gelmişti: edebiyat, resim, müzik, sinema, tiyatro gibi birbirinden güzel sanat dallarının olduğu; fizik,kimya, biyoloji, tıp, iktisat gibi insanı iyiye mükemmele ulaştırmaya çalışan bilim dallarının olduğu bu dünyada medeni insanın bu denli katı zulümle karşılaşması, kendi türüne ve doğaya karşı bu denli gaddar olması... Ama yaşadığımız asırda yukarda saydığım güzellikler evrensel değerler olmalarına rağmen savaş, şiddet, aşağılama gibi kokuşmuşluklar da bir o kadar evrensel oldu, kabul gördü. İnsanının içindeki canavar da yok olması gerekirken, yok olan insanın içinde taşıdığı masumiyet oldu. Galiba daha pek çok nesil de bizim gibi bu dünyanın adaletsizliğinin acısını çekecek. Olması gerekene duyduğumuz özlem de bize olduğu gibi daha onlarca nesle miras kalacak… Bütün çocuklar Yokluk bilmesinler Et, şeker, süt bulsunlar Giyimli, tok ve rahat Gitsinler okullara Sınıflarını geçsinler. Büyükler biraz daha yorulsun Onlar da büyüsünler Onlar da mesut olsunlar Geçti, kaç savaş ezikliği Çocukları düşünsünler Çocuklar iyi gün görsünler. Behçet Necatigil- Dünya Çocuk Yılında-1 Oğuzhan Ünal 21501165 ANNE ELİ DEĞMİŞ GİBİ Şu hayatta sizin için en özel olan insan kimdir diye sorulduğunda, birçok insanın “annem” cevabını vereceğini tahmin ediyorum. Dünyanın her yerinde, evrenin her döneminde geçerliliği olan yegâne makamdır galiba annelik. Bunun üzerine pek çok söylenmiş söz, yazılmış kitap olsa da Tahar Ben Jelloun “Annem Hakkında” kitabının üzerinden ben de kendi sözlerimi söylemek istiyorum. Çünkü annem hakkındaki hislerimi ben de yazıya dökerken fark edeceğim. Bu kitapta ölümün soğukluğu yüzüne vuran bir annenin, tüm anılarıyla oğlunun gözünde yeniden dirilişine tanıklık ediyorsunuz. Kendi hayatınızdan bulabileceğiniz bir sürü ortak duyguyu barındıran bu akıcı kitabı zevkle okuduğumu söyleyebilirim. İnsanoğlu bu hayatta dostları, akrabaları olan sosyal bir varlık. Bu sosyal çevrede kendini ait hissedebileceği tek yer ise kendi ailesi. Büyüyüp kendi ayakları üzerinde duruyor olsa bile aile bir insanın hep geri dönebileceği, parçası hissedebileceği kocaman bir liman. Çocukluğum boyunca ailem benim için hep bu kadar özel ve bu kadar korunaklıydı. Bütün aile bireyleri ayrı ayrı çok özeldir ancak annem hep çok farklı bir yerde oldu benim için. Şimdi düşünüyorum da annemi hiç başka bir insan gibi görmezdim. Sanki benim başka bedende yaşayan bir parçam gibiydi. Düşünce yapımı, zevklerimi, karakterimi o inşa etmişti ve benim önümde duran geleceğimdi. Annemin yaptığı her yemek hep daha güzeldi mesela. Elinin değdiği her şey daha güzeldi. Tabii ki çocukların sınırsız hayal gücünde, her çocuk için annesi çok özeldir. Benim için de annem, iyi ki benim annem olan kadındı. Geçmiş zaman kipimin sebebi ise artık öyle olmayışı, daha doğrusu olamayışı. O sosyal varlık olan insanoğlunun, aslında tek başına gelip tek başına gidiyor olduğunu fark ettiğimden beri, kimse benim için bu anlamları taşımıyor. Hala benim için en özel insan annem olsa da artık fark ediyorum ki o ve ben faklı bireyleriz, farklı hayatlarız ve en çok sevdiğimiz insan öncelikle kendimiz. Artık kendimi ait hissettiğim yer annemin ve ya babamın yanı değil. Onları ziyarete gittiğimde kendimi sadece bir misafir gibi hissediyorum. Yüzsüz bir misafir. Dilediği gibi yiyip, dilediği kadar kalabilse de bir süre sonra gitmesi gereken bir misafir. Annem hala benim hayatımda gözlerimi doldurabilecek kadar önemli bir yerde. İçimde hala onu dünyalar kadar seven kız çocuğu yaşasa da, hayatın bize kattığı bencillik, gurur ve tahammülsüzlük engel oluyor koşup sarılmamıza. Anneme olan kırgınlığım belki yalnızlığımı hazmedemeyişimden kaynaklanıyor. Beni eskisi gibi sahiplenmeyişine kızıyorum içten içe. Hiçbir sevginin, hiçbir bağlılığın küçüklüğümdeki masumiyetinde olmayacağını fark etmiş ancak kabullenemiyor gibiyim. Anneme içten içe kırgınlığımın sebebi artık onu çocukken gördüğüm yerde olmayışı. Hâlbuki hayatın bazı gerçeklerini fark ettim sadece. İnsanoğlunun yapayalnızlığı yıllar geçtikçe elle tutulur bir gerçeğe dönüşürken benim annemin yapabileceği ne olabilir ki? Yitirilen o çocuk masumiyetini tekrar kazanamasak da, annemize gönlümüzce koşamasak da, hala adımlar atabilmeli insan. Bu kez yalnızlığını bilerek gitmeli ama illaki gitmeli o dünyadaki en özel insana. Anlıyorum ki birini çok sevmek ve birinin sevgisine bağımlı olmak farklı şeylermiş. İnsan çok sevmekten asla çekinmemeli ama birine bağımlı olmaktan çekinmeli. Bu kişi anneniz de olsa ona bağımlı olduğunuz da kendi özgürlüğüne bir engel gibi algılayabilir sizi. Dokuz ay beni karnında taşımış, benim için sayısız fedakârlıkta bulunan annemin, bu hayattaki en yakınım olmaktan başka bir seçeneği yok elbette. Ancak onun benim bir parçam olduğu düşüncesinin bir çocukluk yanılgısı olduğunun farkındayım artık. Ahmet Furkan Bıyık Hissiz Hisler İnsan benliğinin en temel parçalarından biri olan hissetmek, fiziksel ve biyolojik bir kavram olduğu kadar soyut da bir kavram aynı zamanda. Sıcağı hissederiz mesela, bu oldukça fiziksel olan olguyu anlamak, sıcağın sıcak olduğunu bilmek tamamen soyut bir olaydır. Diğer hisler içinde geçerlidir bu durum ve insan sadece ve sadece kendisinin anlayabilir duygularını. Hiçbir zaman, içimizde yaşadığımız duyguyu bir başkasına tam olarak anlatamayız, hatta kendimize bile ne hissettiğimizi betimleyemeyiz. Duygular sadece yaşanır, dahası yoktur. Peki, insan benliğinin en temel parçası hislerini kaybederse ne olur. İşte o zaman insan ruhunu, insanı insan yapan şeyi kaybeder. Yemek yiyip, nefes alıp, konuşsa bile yani bedeni yaşasa bile içi ölmüştür. Bedeni ve ruhu arasındaki bu çelişkiden ötürü artık hayatı yaşamak yerine yaşıyormuş gibi yapacaktır. Duygular olmadan hayat asla yaşanamaz, yaşanana da hayat denemez. Zaten duygularımız olmazsa makinelerden ne farkımız kalır. Makineleşmiş bir insan, yani duygularını unutmuş, onları en içten şekilde hissetmeyen birisi yaşamaktan nasıl zevk alabilir. Dünün aynısı yarınlar birbirini kovalayacak, içi boş bir ömür geçip gidecektir eğer hayattan zevk alınmazsa. Ama her ne kadar ruhumuz hissetmese de bedenimiz bu duygusal boşluğu hissedecektir elbette. İşte işin en acınası kısmı da bu noktan sonra başlıyor: İnsanın yaşamadığının farkında olup sahte duygularla kendisini ve çevresini kandırması. Kısacası ruhunu ve duygularını maskelemesi. İnsanın büründüğü bu maske en büyük problemi yaratan şey işte. Duygusal boşluktan kurtulmaya çalışırken kendine sahte duygular üreten beden aslında, ruhunun ölümünü görmemek için bu maskeyi yaratır. Tozları halının altına süpürmek gibi bu maskede hiçbir işe yaramayacak, aksine hissizleşmenin getirdiği sıkıntıyı daha da arttıracaktır. Bu sıkıntı işte insanı hayattan zevk alamaz hale getiren sıkıntıdır. Yaşamaktan zevk almayan insan bir boşluk içinde uyanır, bir boşluk içinde gününü geçirir ve bir boşluk içinde yatağına gider. Gün boyu ne yaptığının bir önemi yoktur, ne yaparsa yapsın sonuç boşluktur. Boşluk diye bahsettiğim şey gününü hiçbir şey yapmadan geçirmek gibi bir şey değil. Benim kastettiğim şey anlamsızlık yani uzayda hareket eden asteroit gibi bir hiçliğe sürüklenme. (Hissetmemeyi anlatmak da hissetmeyi anlatmak kadar zormuş.) İşte böyle yaşayan bir insan yolunu kaybetmiş bir insandır. O asteroit gibi nereye ya da nasıl gittiğinin bir önemi kalmamıştır, amaçsızlaşmıştır. Ancak bu makineleşmeden, duygusuzlaşmadan, amaçsızlaşmadan ve hayattan zevk almama durumundan kurtulmak o kadar da zor değil. İhtiyacımız olan şey hayatın bize getirdiği ve çoğunu göz ardı ettiğimiz fırsatları kullanmak. Tıpkı Stefan Zweıg’ ın Olağanüstü Bir Gece kitabındaki Baron Friedrich Michael R.’ nin başından geçen o olağanüstü gecede yakaladığı fırsatlar gibi. Pazar gününü at yarışlarında geçirirken, kötü ve ahlaksız bir davranış olduğunu bilerek suç işlemiş, sonra pişmanlık ve utançla tekrar hissetmeye başlamış ve gerçek bir insan olduğunu fark etmiştir. Daha sonra gece hayatının son atıkları arasına girmiş, risk almış ve ruhani bir uyanış yaşamıştır. O işlediği suç bir kıvılcım olmuş ve ruhunu tekrar alevlendirmiştir. Aslında gereken tek şey ruhun sönmüş korunu tekrar alevlendirecek bir kıvılcım. İnsana tekrar yaşadığını hatırlatacak, hayattan zevk almasını yeniden sağlayacak bir an. Farklı bir an. En derin duygularını tekrar yaşayan insan, o bedenin ruha örttüğü maskeyi kendiliğinden kaldıracak ve ruhu alevlendirecektir. Çünkü hiçbir zaman ruhun koru tam olarak sönmez. Sadece yeterli kıvılcım yaratacak o bir anı, o olağan üstü geceyi yakalamamız lazım. Aslında hayatın yakalamamız için bize verdiği o kadar çok fırsatı kaçırıyoruz ki her gün. Belki cesaretimiz olmadığı için, belki de toplumun üstümüzde oluşturduğu baskılar yüzünden o anı hiç göremiyoruz. Ama o fırsatı ruhumuz görüyor ve tekrar alevlenmek için, tekrar yaşamak istediği için bize bir işaret, bir kıpırtı veriyor. Ruhumuzun o ana ulaşmak için gösterdiği kıpırtıya kulak vermeliyiz belki de hissizleşmeden kurtulabilmek için. Bu makineleşmeye hiç başlamamak da mümkün tabii. İnsan günü ve günün getirdiği her şeyi yaşamalı hissizleşmenin içine düşmemek için. Susmamalı insan. Susmak o kadar anlamsızdır ki bir şeyler hissederken. Aslında susmakta duygusuzlaşmanın sebeplerinden biri olabilir bence. Bazen de ruhumuzu kontrol etmeyi bırakıp o an onun ne istediğine odaklanmalıyız. Kendimizi serbest bırakıp içgüdülerimizin bizi götürdüğü yere gitmeliyiz ki ne olduğumuzu hatırlayalım. İnsanız bir makine değil, hissediyoruz ruhumuz ölü değil ve yaşıyoruz yarın bizim değil. Bol duygulu bir hayat yaşamak umuduyla… Kaynakça: Zweig, Stefan. “Olağanüstü Bir gece”. Çev İlknur Ilgan. İstanbul: Türkiye İş Bankası Kültür Yayınları, 2015. Baskı TURK102-7 Volkan Tibet Gür 21302493 Uluslararası İlişkiler MACHUCA(2004) Machuca 2004 yılında yönetmen Andres Wood tarafından çekilmiş Şili yapımı sosyo-politik bir film. Bugün ki yazımızda filmin konusu, dönemi ve yansıttığı sosyo-politik çekişmeleri ele alacağız. Film, Şili sinemasında oldukça önemli bir yere sahip ve Şili sinemasının uluslarası alanda en önemli yapıtlarından biri olarak görülmekte. Filmde 1973 yılında Agusto Pinochet tarafından gerçekleştirilen Şili cuntası, öncesi ve esnasında yaşanan sınıflar arası çatışmalar 2 tane küçük erkek çocuğunun gözünden anlatılıyor. Bu iki karakter birbirine tamamen zıt sosyal sınıflardan gelmekte; bir tanesi alt tabaka olarak adlandırılan işçi sınıfı bir ailenin oğlu(Pedro Machuca), diğeri ise üst-orta sınıf diyebileceğimiz bir ailenin oğlu( Gonzalo Infante).Yönetmen Wood bu iki çocuğun arkadaşlık hikayesini Şili halkının kutuplaşmış yapısını temsil eden bir analoji olarak kullanıyor ve başarılı bir şekilde dönemin sosyo-politik koşullarının iki küçük çocuğu bile etkileyişini izleyiciye aktarıyor. Hikaye Salvador Allende altındaki Şili sosyalist yönetiminin farklı ekonomik sınıflara ait öğrencileri birbirleriyle kaynaştırma projesi altında alt tabakalardan gelen birkaç öğrencinin St.Patrick özel okuluna transfer edilmesiyle başliyor. Gonzalo ve Pedro’nun arkadaşlık hikayesi burada başliyor. Bu iki arkadaş ekonomik durumları sebebiyle birbirlerine tamamen zıt yaşamlar sürdürmekte ve yakınlaştıkca farkettikleri sosyal gerçeklikler tarafından sarsılmaktalar. Özellikle orta-üst sınıftan gelen Gonzalo, Pedro’nun yaşadığı mahallenin ne kadar fakir olduğu gerçeğiyle büyük bir şok geçiriyior. Bu farklılara rağmen arkadaşlıkları bir süre sağlam bir şekilde devam etmesine karşın Şili’de artan kutuplaşma ve günden güne gerginleşen politik tansiyon, bu iki küçük çocuğun arkadaşlığını TURK102-7 Volkan Tibet Gür 21302493 Uluslararası İlişkiler etkilemeye başlıyor. Devam eden süreçte Gonzalo, Pinochet darbesi altında Pedro ve işçi sınıfının zalim bir şekilde darbeci askerler tarafından sindirilmesine tanıklık ediyor. Yazımızın geri kalan kısmında filmde sahnelenen önemli olayları 70’lerin Şilisi’ndeki sosyo-politik gerçeklikler bağlamında değerlendireceğiz. Filmde en çok göze çarpan sahnelerden biri Salvador Allende hükümeti altında yapılan bir televizyon yayının gösterilmesi. Bu yayında haberler ve gazeteler Sovyetler Birliği’ne yapılan ilk resmi ziyareti konu alıyor. Pinochet tarafından Allende hükümetini karşı gerçekleştirilen 73 darbesinin CIA tarafından çok etkin biçimde desteklendiği günümüzde herkesce kabul görmekte. Filmin bu sahnesi Allende hükümeti altında gerçekleşen Şili-Sovyet yakınlaşmasını açık bir şekilde gözler önüne seriyor. Amerika Birleşik Devletlerinin Şili darbesini organize etme derecesinde desteklemesinin başlıca sebeplerinden biri bölgede artabilecek bir Sovyet etkisininden korkulması. Bu sahnenin devamında bu durum Amerikan gazetelerinin o dönemde attıkları başlıklar ile destekleniyor. En çarpıcı örnek ise dönemin ABD bazlı gazetelerinde atılan Şili’de Kapitalist Ekonominin Ölümü vb. başlıklar. Filmde bir başka göze çarpan sahne ise St.Patrick okulunda iki tane çocuk arasında gerçekleşen diyalog. Okuldaki zengin çocuklardan birinin yeni gelen fakir öğrenciyi “ücretsiz binici” olarak suçlaması. Çocuk diğer çocuğa kendi ailesinin onun için para ödediğini ve kendisinin hiçbir şey ödemeden sunulan olanaklardan yararlandığını söylüyor. Bu sahne filmdeki en can alıcı sahnelerden biri çünkü 10 yaşındaki bir çocuğun bile ülkedeki sosyo-politik kutuplaşmadan ne denli etkilenebileceğini gözler önüne seriyor.Bu duruma ek olarak film boyunca Pedro’nun ailesinin Gonzalo’ya sadece zengin bir ailenin çocuğu olduğu için züppe olarak seslenmesi ise Şili’deki sosyo-politik kutuplaşmanın ne denli ciddi olduğunu açık bir şekilde anlatıyor. TURK102-7 Volkan Tibet Gür 21302493 Uluslararası İlişkiler Bir diğer vurucu sahne ise filmdeki tuvalet sahnesi. Bu sahne Şili’deki sosyal eşitsizlikleri ve zenginle fakir arasındaki ekonomik uçurumu gözler önüne seriyor. Gonzalo Pedro’nun evine gittiği ilk gün tuvaleti kullanmak istiyor fakat karşılaştığı tuvalet karşısında yaşadığı şoku gizleyemiyor. Tuvaletin 5 ev tarafından ortak kullanılması, evin dışında olması ve inanılmaz boyutta pis oluşu Şili’deki zengin ve fakir sınıf arasındaki uçurumu gözler önüne seriyor. Sahnenin devamında Gonzalonun babası sosyalizmin her ne kadar Şili için iyi olabilecek olsa bile kendileri için kötü olduğunu Gonzalo’ya anlatiyor. Buda Şili’de devasa eşitsizliğin zengin sınıflar tarafından kabul edilmekle birlikte kar hırsının insanları ne kadar duyarsızlaştırdığını gözler önüne seriyor. Filmdeki önemli anlardan biri ise Gonzalo’nun Pedro ile beraber Allende taraftarlarına bayrak satmaya gitmesi. Bu sahne dönemin Şili’sindeki politik ortamı gözler önüne seriyor. Bu sahnede eylemde çıkan olaylar sosyalistler ve milliyetçiler arasındaki nefreti gözler önüne seriyor ve darbeye uzanan politik koşulları bir nebze irdelememize olanak sağliyor. Filmin bir diğer önemli sahnesi ise final sahnesi; bu sahne darbe esnasında özellikle fakir sınıfların nasıl bir asker/polis terörüne maruz kaldığını gözler önüne seriyor. Askerlerin fakir küçük bir kızı vurmakta bir saniye bile tereddüt etmezken, Gonzalo’nun zengin oluşu sebebiyle gitmesine izin vermeleri ile yaşanan olaylar ile darbenin vahşiliği gözler önüne seriliyor. Bu sahne 73 darbesinde özellikle solculara karşı yapıldığı bilinen sistematik baskıyı ve asker terörünü gözler önüne seriyor. Sonuç olarak Machuca isimli film Şili’de demokratik yollarla seçilmiş Allende hükümetine karşı CIA ortaklığıyla General Augusto Pinochet yönetimi altında geçrekleştirilen TURK102-7 Volkan Tibet Gür 21302493 Uluslararası İlişkiler askeri darbeyi dramatik bir şekilde beyaz perdeye yansıtıyor. Bu darbe 10 binlerce sol görüşlü insanın öldürülmesi ve bir o kadarının da sürgüne gönderilmesiyle sonuçlanıyor. Film üst-orta sınıflar ve fakir sınıflar arasında yaşanan sosyo-politik çekişmeyi çok etkin bir şekilde izleyiciye yansıtıyor. Filmde üst-orta sınıflara elitist bir porte çizilirken, işçi sınıfı sistemin bir kurbanı olarak yansıtılıyor. Batu Altıparmak SEN YAPAMAZSIN İnanmak belki de her insanın şu ana kadar sahip olduğu en güçlü silah olabilir. Özellikle de bireylerin kendilerine inanmaları… Pek çoğumuz geçmişte yaşanmış başarı hikâyelerinin çoğunun inanarak gerçekleştiğini biliriz. Örneğin, en bilindik örneklerden biri Fatih’in İstanbul’u fethedebileceğine içten bir şekilde inanması gibi. Bunun gibi pek çok örneği gördüğümüz halde şu anda bir şeyler değişti mi? Yani, geçmişte olanlardan bir ders çıkarttık mı? Etrafımızda sen yapamazsın diye başımızı şişirenlerden kurtulduk mu? Tabii ki de hayır. Bu zamana kadar insanlar gerçek anlamda birbirlerine ne güvendiler ne de inandılar. Ancak etrafındakilere kulak asmayanlar şu an pek çoğumuzun hayretlikle dinlediği hikâyeleşmiş hayatları elde ettiler. Ben de birçok kez arkadaşlarımdan, ailemden, lisedeki hocamdan ve hatta sırtımı yasladığım diğer kişilerden “bu dediğini kim yapmış ki sen yapacaksın” veya alaycı bir şekilde söyledikleri “eminim yaparsın” gibi sözleri çok duydum. En basit örneği üniversite sınavının ilk aşamasında çok parlak bir derece yapamamıştım ve bu yüzden etrafımdaki birçok kişi bana ikinci aşama sınavı için “sen istediğin okula yeten puanı hayatta alamazsın” gibi bana inanmadıklarını belli eden sözler sarf ettiler. Ne var ki, en sonunda istediğim yere girdim çünkü kimse başkalarına göre yaşamıyor. Pek çoğumuz kendi hayatımızı kendimiz çizebilecek kapasiteye sahibiz. Ben de işte bu yüzden kimsenin ne düşündüğünü takmadan sadece kendime inanarak çalıştım ve başardım bunu. Elbette Fatih Sultan Mehmet’in yaptığı gibi yeni bir çağ başlatmadı ama inanmanın insanların hayatını en basitinden nasıl değiştirdiğini birazda olsa göstermiştir. İyi, güzel geçmişteki ve günümüzdeki örnekleri gördük. Peki ya gelecekte ne olabilir? Andy Weir’in Marslı adlı kitabı işte bu soruya cevap oluyor bir yerde. Bu kitapta NASA’nın Mars’ta koloni kurma çabalarını ve bu sırada işlerin ters gitmesiyle ana karakter Mark Watney’in Marsta dört yıl boyunca mahsur kalmasını ve NASA çalışanları da dâhil pek çok kişinin onun Marsta tek başına hayatta kalabilmesine olanak vermediğini, ona olan inançlarının ne kadar zayıf olduğunu ancak Mark Watney’in ise bir o kadar kendine inanarak neleri başardığını anlatıyor. Bir başka deyişle hayat her zaman bir mücadeledir, eğer etrafımızdakilere her zaman kulak asarsak bu mücadelede etrafımızdakiler bizi yere düşürürler ve yaralarlar. Tıpkı, sen yapamazsın diyenler gibi. İşte bu yüzden inanmak bir silah olarak görülebilir. Başkalarına karşı dimdik durmamızı sağlayan, bizi her zaman güçlü gösteren bir silahtır inanç. Elbette sizlere inanan insanlarda çıkıyordur karşınıza ve çıkacaktır da. Benim de çıkıyor. Bu tip insanların değerini bilmeliyiz onları her zaman yanımızda tutmalıyız çünkü kendimize olan inancımız her ne kadar bize yetse de klişe bir söz olacak ama “birlikten kuvvet doğar” . Sonuçta arkamızda bize güvenenler olduğu zaman yapamazsın diyenlere inat her şeyi daha hızlı bir şekilde başarabiliriz. Mesela, hepimizin Apple’ın kurucusu olarak bildiği Steve Jobs ilk bilgisayarı kendi başına mı üretti? Hayır, tabii ki. Üretemez miydi? Üretirdi elbette ama yanında ona güvenen, inanan iki arkadaşıyla birlikte daha hızlı bir şekilde geleceğe yeni bir yön çizdi. İşte, etrafımızda inanmak ve başarmanın o kadar çok örneği var ki. İnsanların her dediğine kulak asmanın ne kadar boş olduğunu ve bize hayallerimizin peşinde koşarken nasıl engel olacağını gösteriyorlar. Kısacası, benim gibi inanmaktan hiçbir zaman vazgeçmeyin. Her kafadan bir ses çıkabilir ama aldırış etmeyin. Kendi inandığınız şeylerin peşinden gidin çünkü inanırsan yaparsın. Kaynakça: Andy Weir. Marslı. İthaki Yayınları, 2014. Baskı. TURK101 ÇALIŞMA 6 ZEYNEP OLGUN 21400752 MAKİNENİN ARKASI Fotoğraf uzun süre düşünülerek başlanılan bir uğraş değil. Aslında nasıl başladığımı pek hatırlamıyorum, sanırım belli bir noktadan sonra etrafa bakmak ile kadrajın arkasından bakmak arasındaki farkı anlamaya başladım. Bu duygu yaşanmadan anlaşılacak bir şey değil. “Normal” insanlar arasında bir farkınız varmış gibi hissediyorsunuz, başkalarının görmediği şeyleri, yakalayamadığı noktaları yakalamak gibi. Öncelikle doğa veya manzara fotoğrafı çekmeyi sevmiyorum. Manzaranın içinde yaşanılması gerek, onu bir an olarak kâğıda aktarmanın aynı etkiyi verdiğini düşünmüyorum. Çünkü doğal görüntülerin kokusu ve sesleriyle yaşanması gerekir. Fotoğrafta onun sadece dokusunu ve ışığını verebilirsiniz. Oysa insanları çektiğiniz zaman manzara veya doğanın verebileceği duygunun çok ötesine geçersiniz. İnsanların ifadesi var. İnsanların objektifi gördüğü zaman saklamaya çalıştıkları duyguları var. Sokak ve insan fotoğrafçılığı bu nedenle beni doğadan daha çok etkiliyor, bu nedenle kameramı sadece insan gördüğüm zaman elime alıyorum. Duran ve neredeyse “poz” veren doğa üzerinde uzun süre çalışabilirsiniz. Onun kendi akışkanlığı bile her an yeni anlar oluşturur size. Oysa insanla çalışmak çok daha zordur. İnsanın doğal ve yapay ifadeleri arasındaki farkı rahatlıkla anlayabilirsiniz. Kameraya poz veren insan çok farklı bir etkiye sahiptir, yüz kasları bir anda kasılır, özellikle dışarıya göstermek istediği maskeyi takınır. Bu nedenle insanlarla ancak onlar fark etmeden çalışabilirsiniz. Gerçek mutluluk işte buna benziyor. Başkalarının ne düşündüğünü umursamadan gülmek, hiçbir kırışıklığı veya duyguyu saklamamak. Yukarıdaki fotoğrafı bu nedenle seviyorum, adam ve kadının küçük çocuğa bakışlarındaki içtenlik ve sıcaklık normal pozlarda ve kurgulanmış karelerde bulamayacağınız bir içtenlikte. Tabii dışa vurulan tek duygu mutluluk değil. Ki fotoğrafçılıkla uğraştığım yıllar boyunca acı veya şaşkınlığı en az mutluluk kadar yakaladım. Ama bu insan doğasından geliyor, duygular çok değişken. Tüm bu “duygu” tartışmasının sonucu şu: İnsanlar gerçek yüzlerini sadece başkalarının bakmadığını düşündükleri anlarda gösterebiliyor ve fotoğrafçının işi de bu saf anları yakalayabilmek. Sokakta çekmenin sorunlu yanlarından biri de başkasını yakalamaya çalışırken “yakalanmak”. Birkaç yaz önce Foça’da uyuyan balıkçıları çekmek istiyordum. Tabii tamamen manuel bir makine kullanmanın sonucu olarak ışığı ayarlamak için fazla zaman harcadım ve ben kadrajı ona doğru yöneltmişken yanındaki arkadaşı beni fark edip ayaklandı, “Sil o çektiğini!” diye peşimden koşmaya başladı. Ben de hem yaşımın küçük olması hem de ilk defa böyle bir durumla karşılaşmanın etkisiyle koşturmaya başladım. Fotoğrafı da sildim korkudan. Sonrasında yavaş yavaş “çaktırmadan” yakalamayı öğrendim. Sadece bazen, çektiğim fotoğrafa yakınlaştığımda o yüzün bana baktığını görüyorum. Çekerken fark etmiyorum bunu. Duyguların yanında yakalamaya uğraştığım bir başka özellik de “hareket”. Çektiğim fotoğraflarda hareket olsun istiyorum. Bazen sadece hareket ve akış üzerine odaklanmaya çalışıyorum. Fotoğrafa kişilik kattığına inanıyorum. Özellikle sıkıldığım anlarda, sadece tek bir yere oturup etraftaki hareketi görmeye çalışıyorum. Yazımın başında “kadrajın arkasındaki görüntü” derken kastettiğim bu farkındalıktı. Normalde etrafa sadece kendi yararınız adına bakıyorsunuz. Fotoğraf çekerken başkalarının davranışlarını ve hareketlerini yakalamaya çalışıyorsunuz ki bu sizi bencillikten tamamen uzaklaştırıyor. Başkası için düşünüyorsunuz, nereye yürüyecek, ne diyecek, nasıl adım atacak… O kişiye odaklısınız. Ve hareket böyle fark ediliyor. Kendinizi bırakıp tamamen başkası olmaya çalışarak. Ve “anı” yakalayarak. Farkındalık gözlemin herhalde en net sonucu. Kırışıklıkları, çizgileri, insanların farklılıklarını görmek çok daha olağan gelmeye başlıyor. Gördüklerinizi kafanızda bir “kare” haline sokuyorsunuz. Hani, dalga geçmek için reklamlara bir klişe olarak koyarlar fotoğrafçının elleriyle bir kare yapmasını. Belki elimizle değil, zihnimizde yapıyoruz. Özellikle farklılıkları ortaya çıkartıp zihin kadrajımıza sığdırmaya çalışıyoruz. Bu bir bilim kurgu değil, insanlık gerçeği belki milyonlarca kere yazılmış, çizilmiş, çekilmiş, söylenmiş bir hikâye. Ve fotoğrafla, siz de o hikâyeyi okumaya başlıyorsunuz. İnsanlar yeni sıfatlar kazanıyor gözünüze. Ve işte böylece zıtlıklar ve farklılıklar kendini göstermeye başlıyor. İşte fotoğrafçılık benim için bu. Fotoğrafçılık benim için yeni bir insan olmak. Makinanın arkasına geçer geçmez tüm duyuların açılması, yeni bir kıta keşfedercesine insanların her zaman orda olan ama ancak dikkat edildiğinde görülebilen yanlarını keşfetmek. Yazımı şimdiye dek çektiklerim arasından en yakın hissettiğim fotoğrafla bitirmek istiyorum. Buraya koyduklarımdan biraz farklı. O fotoğrafta çektiğim kişi olayın farkındaydı. Hatta ben daha rahat çekeyim diye, belki de sadece rahatsız olduğu için kenara çekildi. Ama ben sanırım onu diğerleri gibi “yakalamış” oldum. KURALLARI YIKAN YAZARIN FİL ÖYKÜSÜ Öncelikle, kitabın konusuna giriş yapmadan evvel, kural tanımayan yazar Jose Saramago'nunFilin Yolculuğu'nda kullandığı dilden bahsetmek istiyorum. Yazar için 'kural tanımayan' sıfatınıuygun buluyorum çünkü; yazarın bu kitabı alışagelinen dil bilgisi kurallarından saparak,dilediğince kaleme aldığını görüyorum. Yazar ne büyük harf kullanımına dikkat etmiş ne denoktalama işaretlerine. Konuşma çizgilerine bile yer vermeyen yazarın, noktalama işareti olarakyalnızca virgül ve noktayı kullanması, en azından romanı okunabilir hale getiriyor. Her ne kadaryazarın neden böyle bir üslup kullandığını anlayamasam da,kullanmamayı tercih ettiği dil bilgisikuralları onu diğer yazarlardan ayırıyor ve eşsiz kılıyor. Ancak; ben yine de yazarın üslubunedeniyle kitabı okurken oldukça zorlandığımı belirtmek isterim.Kitap, Süleyman adında bir fil ve fil terbiyecisinin hediye olarak Portekiz'den Viyana'ya uzananyolculuklarını anlatıyor ve bu yolculuk esnasında ilginç olaylar yaşanıyor. Zaman zaman beniduygulandıran kitap, bazen de beni güldürmeyi başarıyor. Süleyman adlı filin davranışları,neredeyse onun bir insan kadar duygusal olduğunu gösteriyor. Portekizlilerle vedalaşırkenbaşlarını okşaması ve derinden kopan çığılığı ise, okurken insanı hayrete düşürüyor. Başta banasoğuk gelen Portekizli kervanın, veda anında hikayenin içinde bir daha yer almayacaklarını bilmekgarip bir şekilde beni üzüyor. Bu yönüyle yazarı takdir ediyorum. Çünkü; hoşlanmadığımısandığım karakterlerin, kitabın belli bir kısmından sonra gidecek olmalarının benihüzünlendirmesi, aslında yazarın, karakterleri okura belli etmeden sevdirdiğini gösteriyor.Hikayenin ikinci kısmından itibaren fil terbiyecisi Subhro'nun ve Süleyman'ın yolculuklarıbambaşka bir hal alıyor. Hatta öyle ki; Viyana arşidükünün emri üzerine bu iki ana karakterinisimleri bile değişiyor. Subhro'nun adı Fritz olurken, Kanuni Sultan Sülayman'a yapılan atıfla filinadı da Muhteşem Süleyman oluyor. Viyana yolunda çeşitli yerlerden ve zorluklardan geçenkabilenin yolculuğu, Muhteşem Süleyman'ın doğal yapısıyla renklendiriliyor. Her ne kadar makamsahibi olsa da Viyana arşidükü bile Muhteşem Süleyman'ın ihtiyaçlarına ve keyfine riayet etmekzorunda kalıyor. Filin su gördüğünde banyosunu yapmasına, tonlarca su tüketmesine, hatta öğleuykusuna bile... Bütün bunlar romanı eğlenceli kılıyor ve okurken bana zevk veriyor. Bu iriyaratığın doğal yapısı ve insanların onu görünce verdikleri tepkiler, okumaya değer diyedüşünüyorum.Kervanın yanından geçtiği köylerdeki hareket, okurken insanı heyecanlandırıyor. Köylülerin vediğer insanların haklı olarak başta daha önce hiç görmedikleri bu yaratıktan korkmaları, fakatdaha sonra Süleyman'a alışmaları ve onu sevmeleri kitabın son kısmına kadar devam ediyor. Ta kison kısma kadar... Kitabın final bölümünde, yazarın ani ve beklenmedik bir şekilde Subhro veSüleyman'ı tarihe karıştırması beni oldukça şaşırtıyor. Hikayenin bu şekilde sonlanmamasıgerektiğine inanıyorum.Uzun uzun kahramanların yaptığı yolculuğu anlatan Jose Saramago'nun romanı ani ve keskinbir şekilde bitirmesi, başta her ne kadar beni hayal kırıklığına uğrattıysa da, daha sonra bununnedenini anladığımı sanıyorum. Kitabı dilimize çeviren Pınar Savaş'ın da en başta belirttiği gibi;yazar bu kitabı yazarken hastalığından dolayı birçok kez ara vermek zorunda kalmış ve kitabın birkısmını da hastanede kaleme almış. Hatta en büyük korkusu kitabı tamamlayamamakmış.Zannediyorum ki; Jose Saramago'nun romanın sonunu aceleyle getirmesinin sebebi, yaşadığı busağlık problemiydi. Yine de ben şunu belirtmek istiyorum ki; her ne kadar roman ani bitiyorsa da,yazarın bu romanı bitirebilmesine çok seviniyorum. Yer yer eğlenceli, bazen de duygusal anlarınaşahit olduğumuz bu romanın, bir sona ulaşabildiğini görmek oldukça sevindirici doğrusu.Hafsa Ebrar YıldırımVideo Oyunlarının Üretim Hikayesi21. yüzyılın en yaygın eğlence sektörlerinden biri olan video oyunlarının geçmişi tahmin ettiğimizden çok daha eskilere dayanmaktadır. 1947 yılında ilk kez patent başvurusu yapılan bir makine, her ne kadar günümüz oyun konsollarına benzemese de bunların atası sayılabilecek bir eğlence cihazıydı. Sonrasında gelen 30 yıl boyunca daha çok üniversitelerde birer akademik çalışma veya kişisel hobi olarak gelişmesini sürdüren video oyunları, en büyük sıçramayı 70'lerin sonu ve 80'lerin başına doğru bu sektörün ticari anlamda büyük getirisi olabileceği fark edildikten sonra yaptı. Bügün ise video oyunları endüstrisinin dünya genelinde yıllık 93 milyar dolarlık bir pazar payı bulunmakta ve bu miktar gelecek senelerde daha da artması beklenmekte.Bizler genelde video oyunlarının tüketici tarafında bulunmaktayız. Dijital ürünler satan bir mağazadan oyunumuzu satın alıp oynamaya başlarız. Hatta artık oyun satın almak için evimizden çıkmamıza bile gerek yok. Bu satın alma sürecini internet üzerinden gerçekleştirip oyunu doğrudan cihazımıza indirdikten sonra anında oynamaya başlayabiliyoruz. Ancak bizim için bu kadar kolay olan süreç ne yazık ki işin mutfak tarafında böyle olmuyor. Her sektörde olan sıkıntılı üretim süreci video oyunlarının üretiminde de oyun geliştiricilerin karşısına çıkmakta. İşte benim bahsetmek istediğim de oyun geliştirme süreçlerine biraz detaylı bakabilmek ve bu zorluklardan bahsetmek.80'lerin sonralarında ortaya çıkan kişisel bilgisayar akımı, teknolojinin gelişimi ve düşen maliyetler ile bilgisayarları sadece üniversitelerin veya büyük kurumların kullanabileceği cihazlar olmaktan çıkarıp normal bir bireyin satın alabileceği ve üst düzey bilgi birikimi gerektirmeden kullanabileceği birer cihaz haline getirdi. Fakat, sadece bilgisayarın olması pek bir anlam ifade etmediğinden dolayı ona asıl işlevsellik kazandıracak yazılıma ihtiyaç doğdu. İşte burada bilgisayarın eğlendirebilme özelliğini ortaya çıkaran yazılımlar video oyunları olmakta. Doğal olarak oyunları geliştirebilmek için de oyun geliştiricilere ihtiyaç duyulmakta.Yazılım geliştirme süreci hiç de kolay bir süreç değildir. Ancak söz konusu video oyunu geliştirmek olunca bu süreç daha da zorlaşır. Çünkü oyunlar birer programlanabilir yazılımlar olmasına rağmen, sadece yazılım geliştirme bilgisi ile üretilebilecek ürünler değillerdir. Video oyunları programlama bilgisi dışında graﬁkler, graﬁk animasyonları, sesler, senaryo, bulmacalar, bölüm tasarımları, ﬁzik ve matematik hesaplamaları gibi birçok farklı disiplinden konular içeren bir üründür. Bu durumda video oyunlarını üretmek hem maliyetli hem de zaman gerektiren bir süreç oluyor. Oyun geliştiriciler tüm bu üretim maliyetini karşılayabilmek için para kaynağı yaratmaları gerekmekte. Genelde yatırımcılara verilen hisseler ile bu problemi çözmeye çalışıyorlar.Video oyunu geliştirme süresince tüm problemleri çözüp ortaya bir oyun çıkarabilirlerse sıradaki adım oyunu yayınlamak. Fakat video oyununu yayınlamak son beş senedeki gelişmelerden önce gerçekten de zor bir işti. Çünkü dijital içerik satan internet mağazaları ortada yoklardı. Bir oyunu tüketiciye ulaştırmak için o oyunu disk veya kartuş içine kaydetmeniz gerekmekteydi. Eğer geliştiriciler market hedeﬁni dünyanın her yeri olarak alıyorlarsa, bu dağıtım ve kayıt işini mecbur bu hizmeti sağlayan ﬁrmalara vermeleri gerekiyorlardı. Fakat bu ﬁrmalar bu problemin tek çözümü olduklarından dolayı kazançtan yüksek miktardaki payı alabiliyorlardı. Hatta çoğu dağıtımcı daha önce bahsettiğim oyun geliştirme süresince oluşan maliyeti karşılamak için yatırım da yapıyorlardı. Oyun geliştiricilerin kazançtan aldıkları pay kendileri geliştirdiği halde çok çok azdı.Peki son beş yılda ne oldu da oyun geliştiriciler gelir pastasından hak ettikleri miktarı alabiliyorlar? Sorunun cevabı internet hızlarının artması ve bu yayıncılar dışında Google, Apple gibi bilgisayar sektörünün devlerinin kendi dijital mağazalarını kurması ve rekabetin artması. Bugün dünyanın her yerinde birçok tam bağımsız oyun geliştiriciler bulunmakta. Bunlar bağımsızlar çünkü yaptıkları oyunları internet üzerinden bu dijital mağazalar aracılığı ile satabiliyorlar. Evet hala belli bir kar payı alıyor bu dijital mağazalar tıpkı daha önceki dönemde olan yayıncılar gibi. Fakat artık verdileri emeklerin karşılığını daha çok alıyorlar. Ayrıca çok gelişmiş video oyunları da yapmalarına gerek yok. Çok daha basit oyunlar yaparak, yatırımcı baskısı olmadan kendi hayal güçlerini daha iyi yansıtabiliyorlar. Bugünlerde, yıllardır büyük oyun geliştirme ﬁrmalarında çalışmış oyun geliştiriciler, bu özgür ortamı yaşamak ve kendi oyunlarını geliştirmek amacıyla işlerinden ayrılıp kendi bağımsız ekiplerini kurarak hayallerini gerçekleştirmeye çalışmakta. Indie Game: The Movie adlı belgesel tadındaki ﬁlm ise tüm bu yazının videoya çekilmiş hali. İzlemenizde fayda var.Ertan Ünver21301620MARTIN EDEN, İNSANLIĞIN EL KİTABI/Jack LONDON Bazen hepimiz çok büyük hayallerimiz ve arzularımız olduğuna kendimizi inandırırız. Bunlar için yapabileceğimiz her şeyi yaptığımızı sanırız, hayallerimizi gerçekleştiremediğimiz için kendimizi değil etrafımızdaki dünyayı, düzeni ve insanları suçlu buluruz hep. Arzularımızın peşinden koşmamak için kuralları ve alışkanlıkları bahane edip elimizde kalan tek şey pişmanlık oluncaya kadar da bu cahilce fikrin ardına saklayıp gerçeklerden korunuruz. Elbette herkes son durağa kadar bekleyemez etrafına bakınmadan, göz ucuyla da olsa gerçekleri görmeden. Eğer bu yazıyı okuyorsanız arzuları ve hayalleri için kuralları altüst eden bir adamın –Martin Eden’in- hikâyesine doğru çekiliyorsunuz demektir. Martin Eden, Jack London’ın 1909 yılında yazdığı Künstlerroman tarzının başarılı bir örneğidir. Dışarıdan bakıldığında kitap Martin Eden isimli bir denizcinin Ruth Morse isimli, statüsü kendisinden yüksek bir bayana aşkıyla başlar. Bu güzel bayanın ailesinin gözünde değer kazanmak ve sevdiği kadının yanında küçük düşmemek için başladığı okuma süreci sonraları onu başka bir aşka doğru sürükler. Bir süre sonra kalbinde yer eden tek şey yazma aşkı olur. O andan sonra ise ne eski aşkı Ruth ne işi ne de yaşadığı hayat anlamlıdır Martin Eden için. Para, şöhret ve daha yüksek bir sınıf için girdiği bu iş başarıyla beraber sonunu da getirir genç kahramanımızın ve roman okyanusun serin sularında mutlak bir sona ulaşır. Eğer sadece dışarıdan bakmazsak ve gerçekten okursak ne görürüz sorusunun cevabı ise bize bambaşka bir romanın kapılarını açıyor. Çoğu insan sosyal sınıfların arasındaki uçurumları, toplumun mekaniklerinin gerçek yüzünü, somut bir aşkın zaman içerisinde soyut bir aşka dönüşmesi ya da sosyalizmle bireyselliğin çarpışmalarını görebilir fakat ben bu kitabı okuduğumda bir savaş gördüm: şartlarla hayallerin savaşı. Bana göre Martin Eden kitabın başından sonuna dek çoğu insanın başa çıkamayacağı bir savaş veriyor. Benim açımdan kitaba bakarsanız kitap açıkça iki bölümden oluşuyor. Fakat bu iki bölümden de önce, Martin Eden’in verdiği savaşların ilk örneği Ruth ile tanışmadan önce karşımıza çıkıyor. Tablolara olan ilgisi ve onlara kattığı yorumlar onun kendi sınıfındaki çoğu insandan farkını ilk sayfalarda gösteriyor bize. İlk sayfalardaki bu yağlı boya tablosuna sadece bir resim olarak bakmaması ve bunu estetik olarak değerlendirmesi onun toplumun mekaniklerine karşı çıktığını yani sadece yemek ve bedensel zevkler peşinde koşmayıp daha çok aristokrat sınıfın ilgilendiği zevklerden de anladığını gösteriyor. Kitabın ilk bölümünde ise Ruth’a ulaşmanın imkânsız olduğuna inanmasına rağmen kendini ona ve ailesine kabul ettirmek amacıyla girdiği zorlu mücadele ise sadece kendi sınıfında değil nerdeyse hiçbir insanda bulunmayan kısacası dünya dışı bir özellik. Bana göre insanların asıl anlaması gereken kısım ikinci bölüm. Çünkü oradaki savaş çoğu insanın hayal etmekten bile korktuğu türden: hayaller için verilen savaş. Bu iş ilk başka ona sadece para ve sevdiği kadını kazanmak için bir yol gibi gözükse de bir tutkuya dönüşmesi ve hayatında önemli bir yer etmesi çoğu insanın hayatında olabilecek bir olay. Onu farklı kılan ise yazmak için sadece soğuğu ya da işsizliği değil ölümü bile göze alması, yazmak uğruna her türlü acıya göğüs germesi. Yazılarının yayınlanmamasının onu yoldan çıkarmasına izin vermeden mücadelesine devam etmesi ve başarıya ulaşma olasılığının ne kadar az olduğunu bilmesine rağmen eski denizci hayatına dönmeyi reddetmesi onu insanlığın ihtiyaç duyduğu bir emsal yapıyor. Kitabın sonu ise tahmin edilebilir olmasına rağmen yine de hayal kırıklığına uğrattı beni. Martin Eden’in edindiği bilginin ve deneyimin yükünü taşıyamaması ve insanlığa olan inancını kaybetmesi onu zayıflıkları olan ve savaşma arzusunu kaybetmiş sıradan bir insana çeviriyor. Her ne kadar bu ölüm bir insanın değil bireyselliğin ölümü olarak gösterilse de bana göre dünyada var olması gereken insanlığın ve azmin ölümü. Bu yüzden de bu kitabı okumak isteyenlere bir tavsiye vermek istiyorum. Kitabınızdan son iki yaprağı yırtın atın. Kitabın bütünlüğü bozulabilir ama mükemmel insan kavramı kafanızda daha iyi kalacaktır. H. Merve Arslan Aslı Eroğlu BİR VARMIŞ BİR YOKMUŞ Hep okumak istemiştim Cioran'ı. Bir kitabı elime geçer geçmez açtım ilk sayfasını, okumaya başladım. Ama hata etmişim. Öyle her zaman her yerde okunacak bir kitap değilmiş. Okumaya başlamadan önce kafandaki her şeyi bir kenara bırakmalıymışsın, işin gücün bir tek o kitap olmalıymış. Bunu anladıktan sonra da hep sessiz bir ortamda, kafamda başka bir mesele yokken ve yanında da mutlaka kahveyle okudum Gözyaşları ve Azizler'i. Bu dopdolu kitap beni bir boşluğa düşürdü ki sormayın. Siz sormayın ama ben yine de anlatayım, anlattıkça bir nebze rahatlıyorum çünkü. Biyolojide vücudumuzun her yerini tanımlamışlar, kimyada bizi etkileyen bütün hormonları biliyoruz, fizikte de hareketlerimiz belli. Peki ama yani neyiz gerçekte biz? Nereden gelmişiz ya da nereye doğru gidiyoruz? Bu sorular karşısında ne kadar da aciziz. Hop, düşüveriyoruz dünyaya. Daha yaşamanın ne demek olduğunu bilmeden yaşamaya başladığımızdan, gereğinden fazla benimsiyoruz belki de onu. Bir bilinmeyenin içindeyken başka bir bilinmeyen dikiliyor karşımıza: ölüm. Normalde bilinmeyen şeyler ne kadar heyecanlıdır benim için. Öğrenmek için can atarım. Ama bunlar düpedüz korkunç! İnsanın bir kere aklına düştü mü diğer bütün korkuları silip süpürecek kadar korkunç. Düşünüyorum, ben varım, var olduğumu her nefes alıp verişimde hissediyorum. Bu duyguyu bu kadar yoğun hissederken bir gün yok olacağıma nasıl inanabilirim? Benden geriye nasıl hiçbir şey kalmayabilir? Aklı başında bir insanın ölüme gerçekten inanabileceğine inanmıyorum. Hayatta ne işlevimiz olduğumuzu sorgularken, bu soruya cevap vermeye çalışan bir kavram düşüyor aklıma: din. Din öyle bir şeydir ki ya hayatınızın merkezindedir ya da hiçbir yerinde. Uğruna gerekirse ölelim ister; hayallerimizden, isteklerimizden vazgeçmemizi ister. Peki bize ne verir? Cennette bir köşk mü? Daha iyi bir insan olmamızı mı sağlar? Bir keresinde komşumuzun balkonundaki kuş yuvasından yakınmasına şahit oldum. Gerekçesi de kuşların balkonunu çok pisletmesiydi. Ama kuş yuvasını bozmak günah olduğu için bozmadığını söyledi. Bu basit, önemsiz olay benim pek çok şeyi sorgulamama neden oldu. Bu kadın Allah'ın kendisine yasak ettiği şeyi yapmadığı için iyi bir insan mı yoksa o güzelim kuş yuvalarına sevgi besleyemediği için kötü bir insan mı? Tabii ki iyi veya kötü bir insan olmanın tanımı bu kadar basit şeylerle anlatılamaz, ki ben kimsenin sadece iyi ya da sadece Aslı Eroğlu kötü olabileceğine inanmıyorum. Ama düşünüp anladım ki, din insanı daha iyi bir insan yapmıyor. Din, insanların hayatın bu anlamsızlığı karşısında sığındığı bir liman. Benim sorguladığım her şeyi zamanında çoğu insan da sorgulamış ki, hepsine insanı mutlu eden cevaplar veren bir kavram oluşmuş. "Her şey boş. Son bile... Sona gelindiğinde her türlü önemli soru utanç verir" (63) diyor Cioran. Ben de sonuna geldim yazımın. Bir sürü de soru işareti bıraktım oraya buraya, kendime, size... Ama bitti işte yazım, hiçbirine cevap veremeden. Hayatın içindeki her şey de işte böyle hayata benziyor. Hayata bir iz bırakmaya çalışan, hep hatırlanmak isteyen çok insan tanıdım. Ama insan öldükten sonra arkasına bakıp "Vay be ne iz bıraktım" ya da "Bakın hâlâ beni hatırlıyorlar" diyemedikten sonra bunların ne önemi var ki! Ortada bir "ben" yokken hangi "ben"i tatmin etmeye çalışıyorum hep hatırlanarak? Bu düşünce yalnızca biz hayatta çevrimiçiyken bizi mutlu edebilir ama düşünce çevrimdışı olduğumuz kısmı kapsıyor. Oldukça ironi dolu. Ama kimseyi yargılamıyorum. İnsan bu hayatta ne yapacağını bilemiyor, bir kullanma kılavuzu yok ki! Kaynakça  Cioran, Emil Michel. Gözyaşları ve Azizler. İstanbul: Jaguar Kitap, 2015. 2. Baskı. İlknur Şafak Demirel Delilik Mi, Ne Deliliği? Deli dediğimiz insanların bizden daha akıllı olma ihtimalini düşündünüz mü hiç? Biliyorum, toplum olarak sorgulamaya çok alışkın değiliz ve önyargılarımızla hareket etmeyi severiz. Eğer toplum tarafından deli diye adlandırılan biri varsa, o kişinin deli olmama ihtimalini düşünen ve işin aslını merak eden insan sayısı oldukça azdır, belki yoktur bile. O insan neler yaşamış, neden deli diyorlar diye merak etmeden sırf yaşam tarzları ya da davranışları sıradanlıktan uzak diye deli damgası vurmak… Üstelik çoğunun, yaptığı ucube ya da son derece farklı bir şey yok bile. Yalnızca bazı konularda daha farklı düşündükleri için ve bakış açıları sıradan insanlar tarafından biraz daha farklı bulunduğu için toplum tarafından dışlanıyorlar bir nevi. Peki ya bu deli etiketini yapıştırdığımız insanların akıllı denilenlere nazaran daha akıllı olma ihtimalleri? Bu göz ardı edilebilir mi? Yoksa zaten göz ardı edilmiyor da ilgili kişilerce bastırılıyor mu bu ihtimal? Her neyse… Peki, beni tüm bunları düşünmeye sevk eden şey ne oldu? “40 Şizofrenden 1 Öykü”*. İlk başta, adından yola çıkarak şizofrenlerin yazdığı hikâyelerden oluşan bir kitap sandım fakat sonrasında yazarın da aslında bir şizofren olduğunu ve bütün hikâyeleri kendisinin yazdığını öğrendim. Kitaptaki hikâyelerden biri olan ve yazarın gazete haberlerinden de yararlanarak yazdığı biraz bilim kurgu içeren o yazı beni tüm bunları yazmaya itti. Yazıda günümüzde de rastlayabileceğimiz üzere kendisini peygamber sandığı için akıl hastanesine yatırılan bir adamdan bahsediliyor. Yazar öyküsünde Hazreti Muhammed’in sergilenen Sakal-ı Şerif’inin çalınması ve ardından sakaldaki genetik materyal sayesinde klonlanması ve klon olan adamın geleceğe yani günümüze yollanmış olmasından bahsediyor. Sözde klon olan bu adam klon olduğunun farkında değil ve kendini peygamber gibi hissediyor. Bu yüzden de vahiy ve kutsal işaretler gibi şeyler bekliyor fakat sonuç alamayınca bunu kendine dert ediniyor, depresyona giriyor ve peygamber olamıyorum diyerek psikoloğa başvuruyor. Ardından da hastaneye yatırılması uzun sürmüyor tabii. Her gün birçok yerde duyma ihtimalimiz olan “kendini peygamber sanma” vakalarına alışığız artık. Gülüp geçiyoruz. Ancak bu olanları adamın penceresinden düşününce, aslında haklı ve ne kadar da acı bir durumda olduğunu fark ettim. İnsanlara anlatamadığı için, daha doğrusu insanlar tarafından bu durum delilik sayıldığı için akıl hastası muamelesi görüyor. Tabii ki akıl hastası diye hastaneye yatırılan insanların birçoğunun ciddi hastalıkları mevcut olabilir. Fakat onları ayrı tutarak bu gibi örnekleri düşünüp empati yapınca ‘delilik’ kavramımızı tekrar gözden geçirmemiz gerektiğini düşünüyorum. Maalesef biz insanlar, işin aslını bilmeden ve hatta merak bile etmeden yorum yapmayı seven tek canlı türüyüz. Kimi durumlara çeşitli etiketler takıp tek bir bakış açısıyla değerlendiriyoruz. Hatta değerlendirmiyoruz bile, doğrudan kabul ediyoruz. Peki, kavramlarımızı neden sorgulamıyoruz, örneğin deliliğin kalıplarını? Çoğu akıllı geçinen insanı göz önünde bulundurunca “Onlar deliyse, bu akıllı dediklerimiz ne?” diye soruyorum bazen. Kime göre, neye göre deli olabiliyor bir insan? Tarih boyunca böyle insanlar hep var oldu, olmaya da devam ediyorlar. Köylerde, şehirlerde, insanın olduğu birçok yerde… Sürüden değiller ve genel geçer insan davranışlarının bir adım daha dışında hareket ediyorlar diye bunu bir hastalık olarak nitelemek ne derece mantıklı? Önyargılarla hareket ederken gerçekleri kaçırma riskinin farkında mıyız? Belki de onların beyinlerinde henüz keşfedemediğimiz bir kısım bizimkilerden farklı faaliyetler göstermektedir ve bu durum sol elini ya da sağ elini kullanmak kadar doğaldır? Kim bilir, neden olmasın? *Kitabın isminde kırk ve bir sayıyla yazıldığı için ben de öyle yazdım. Mehmethan Erduran Benim Gülüm Size bir sır vereyim mi? Aslında öyle çok da gizli bir sır değil. Eğer Antoine de Saint-Exupery’in “Küçük Prens” kitabını okuduysanız aslında çoktan vakıf olduğunuz bir sır bu. Eğer ki gerçeği görebilmek istiyorsanız yapmanız gereken tek şey, olaylara yüreğinizle bakabilmeyi öğrenmek. Çünkü Küçük Prens’in de söylediği gibi gerçeğin mayası gözle görülmez.(Sayfa 84) Gerçeğin mayasını da görebilmek maalesef kolay değildir. İşte bu yüzden size vermem gereken bir başka sır daha var. Gerçeğin mayasını görmek mi istiyorsunuz? O zaman yapmanız gereken kendinize bir gül bulmak. Nereden mi biliyorum? Çünkü ben çoktan buldum. Hayatta her şey maalesef ki istediğimiz gibi olmaz. Her gün bizi üzebilecek bir durum ile insan sahipleneceği, hayata tutunabileceği bir dal arar, işte ben bu dal arama işine uzun zaman önce başladım. Hayatın bu istemediğim yüzünün zorlukları ile tek başıma boğuşabilmem neredeyse imkânsızdı çünkü. Bu dalı bulabilmek de pek kolay olmadı. Hayatta ne olursa olsun, hastalıkta ve sağlıkta, iyilikte ve kötülükte her zaman yanımda olmasını, her koşulda beni desteklemesini istiyordum bu dalın. İki sene önce de istediğimi buldum. Bu açıdan da kendimi her zaman şanslı olarak gördüğümü de söylemem gerek çünkü çevremde senelerdir istedikleri dalı arayan fakat bulamayan insanlar var. Yalnızlıkla boğuşmaktan geleceğe bakamayan insanlar... Sizce de yalnızlık hiçbir insanın tatmaması gereken bir şey değil mi? Sıkıntıların paylaştıkça azaldığına, mutlulukların ise paylaştıkça çoğaldığına siz de inanıyor musunuz? Öyle ki Antoine de Saint-Exupery’in ünlü karakteri Küçük Prens de sıkıntılarını azaltmak için kendi dünyasında sahip olabileceği tek arkadaşı bulmuştu kendisine. Küçük kırmızı bir gül... Aslında Küçük Prens bu arkadaşı bulduğunda, o da benimki gibi sadece bir daldı. Bu dalı gül yapan şey ise Küçük Prens’in sevgisiydi. Ben de iki sene önce bulduğum dalımı gül yapabilmek için Küçük Prens’in yolunu izledim. Ona verebileceğim en kıymetli şeyimi yani sevgimi verdim. Karşılıksız olarak yaptığım bu işte o da bana sevgisini verdi. Nasıl ki Küçük Prens’i büyüten hatta dalı güle dönüştüren sevgi olduysa, beni ve gülümü de bu hayatta tutan şey sevgi oldu. Hayatın tüm zorluklarına karşı birlikte durmayı başardık. Yeri geldi rüzgâr esti, ben gülüme koruyucu oldum. Yeri geldi önüme engeller çıktı, o dikenleri ile bu engelleri defetti. Ara sıra bu dikenlerin bana da battığını inkâr edemem. Fakat gülü seven dikenine katlanır, değil mi? Bir diken gülüme verdiğim değerin yanında nedir ki? Ne de olsa gülümü bunca değerli kılan, uğrunda harcadığım zamandır. (Sayfa 84) Sır dolu bir yazı olduğunun farkındayım ama gelin size bir başka sır daha vereyim. Belki de herkesin bildiği fakat kendine inkâr edemediği daha doğrusu inkâr etmekten korktuğu bir sır olacak bu seferki. Sevmek ve sevilmek güzel şey arkadaş. Hepimizin ihtiyacı olan ortak şey sevmek ve sevilmek. Hiç hayatınız boyunca “Ben sevilmek istemiyorum.” diyen birine rastladınız mı? Peki, çok fazla sevildiğinden dolayı şikâyet eden birini gördünüz mü? Birçoğunuzun hayatta tutunabilecek bir dal aradığını biliyorum. Ayrıca bu dalı bulduktan sonra onu gül yapmaktan korktuğunuzu da biliyorum. Ben de korkuyordum. Bana ”Pişman mısın?” diye mi soruyorsunuz? Cevabım “Kesinlikle hayır.” olacak. Unutmamanızı istediğim bir şey var. Nasıl ki sevdiğiniz sizin için hayata tutunabilecek bir dal olacak, siz de onun için bir başka dal olacaksınız. Siz dalınızı gül yapmak isterken, karşınızdakinin de sizi gül yapmaya uğraşacağını unutmayın. O zaman hep birlikte gül olmaya… Kaynakça Saint-Exupery, Antoine de. Küçük Prens. İstanbul: Can Yayınları, 2015. BÜKEM MORKOÇ 21501308 BİR SEN Biter. Sigara izmaritleri söner kül tablasında. Dumanı karışır havaya usulca.Boş birabardağının altı masaya değer. Kağıda dokunan kalemin mürekkebi biter. Yağmur diner. Rüzgar kesilir. Şafak söker. Uyku bölünür; rüya biter. Saate bakarsın, 3:27... Zaman geçer. Gülümseme vardır yüzünde, hayat çalar. Yüzün çevrilir benden başka yana. Sesin uzaklaşır, yok olur. Ağlarsın, gözyaşın biter. Kirpiklerin düşer. Radyoda çalan şarkı susar. Gökyüzünde özgürmüş gibi uçan uçurtmanın ipi kopar, çakılır yere. Hayaller yıkılır, biter. Göz altları morarır. Adımlar tükenir. Kandan atılır madde. Kapı kapanır, birileri gider. Biter... Biter mi? Bitmez. İzmaritler söner, tütün kül olur ama içime çektiğim ilk nefesin huzuru kalır bende. Maruz kaldığım sanrılar, dumanımı üﬂerken havaya, silinmez gözlerimden. Bardağın altı masaya değerken gözlerim devrilir ama devrik bakışlarım devrilip gitmez hiçbir vakit. Kağıdı yalayan kalemin mürekkebi bitti diye yazılanları unutucak değiliz herhalde. Yağmur diner ama yağmur sonrası kokusu? O bakidir, hep burunda. Rüzgar kesilir, uçuşan saçların hatırımda. Şafak söker sökmesine peki ya benim o gündüzlere kavuşamayan karanlık gecelerim biter mi? Bitmez. Kafa yorgunluktan yastığa düşünce uyku başlar, düşler görürüm. Senli düşler, senin gülümsediğin düşler, senin ulaşılabilir olduğun düşler... İçim ürperir; uykum bölünür, rüya biter. Saat 3:27’yi gösterir. Akrep kaçar, yelkovan kovalar; zaman geçer. 3:27 zamandan bağımsız kopuk bir andır artık, belleğe kazınır. Üzerler seni, alıverirler yüzünden o gülümsemeyi ama bana gülmüştün ya bir kere, o saklımdadır. Yüzünü başka tarafa çevirsen ne olur çevirmesen ne? Her gördüğüm surette zaten sen varsındır. Duymazsam sesini ziyanı yok , kulağımdadır yankıları ağzından çıkan her bir harﬁn. Gözyaşı da tükenen bir şey ama dudağıma değdiğinde bıraktığı o tuzlu tat? Damağımdadır. Kirpiklerin düşer ya hani inceden, düşmesin. Onlar benim dilimde özenli bir biçimde dizilmiş, dipleri koyu kahverengi uçları karamel bir şiirdir. Radyodaki Yıldız Abla susar vakti dolunca ama biz yine de olduğumuz kadar güzel kalırız. Kalırız değil mi? Kopunca uçurtmanın ipi başlar ya düşmeye hızlıca uçurtma... Ben uçurtma olsam çakılmam yere, düşüşün özgürlüğünü yaşarım alabildiğine, düşüşüm kalır. Yıkılıp gitse de hayaller, nesnel olmasa da kalır yıkımlarım göğsümde, yıkımlar da hayallerin dönüşüm geçirmiş parçalarıysa eğer, nasıl derim hayaller biter diye? Uyurum biraz, bırakırım alışkanlıkları, pamukla çay basarım göz altı morluklarıma; solar gider renkleri ama düşsel halkalarım hep ordadır çünkü onlardır açık tutan göz kapaklarımı, bırakmam. Adımlar tükenir tükenmesine de, benim seni bir kerecik de olsa görebilmekumuduyla karda ve kışta, gündüzlerde ve gecelerde o sokaklarda attığım yorgun adımlarımın izleri silinir mi? Kimselerin göremediği ayak izlerim... Bilirim, silinmez. Zamanında haytanın biri sormuştu bana “ Madde mi ağır, mana mı?” diye. Cevap verememiştim o zaman. Henüz kulağıma çalınmamıştı çünkü Füruğ’ un “Kuş ölür, sen uçuşu hatırla.” dizesi. Şimdi cevap versem olur mu? Desem ki sana “Madde uçar, gider; mana kalır.” , sever misin? Yok canım, beni değil; öyle demek istemedim yani cevabı sever misin? Gece kararır. Sigaralar biter. Odaya kasvetle birlikte duman çöker. Bir Sen susarsın. Bir Sen ayağa kalkarsın. Bir Sen kapının yanına gidersin ve ayakkabılarını giyersin oyalana oyalana. Uğurlamamı beklersin belki de Seni. Bir Sen montunu alırsın üstüne. Bir Sen kapının koluna atarsın elini. Adımın diğer tarafındadır artık eşiğin, ah o eşik yok mu o eşik... Bir Sen usulca kapıyı kapatırsın. Kilit yuvaya düşer çaresiz. Ben Seni uğurlamam. Bir Sen o kapıdan çıkarsın, ama uğurlamam.Niye uğurlayayım ki? O gece bir Sen arkanı dönüp gidersin benden, eyvallah da ,bilirim ki bir Sen kalır bende bir ömür. Uğurlamam. ÇAĞIN HASTALIĞI: Danışma Sorunu Son zamanlarda sıkça gündemime giren bir konu danışamamak. İnsanlar günlük hayatlarında onlarca sorunla karşılaşıyorlar. Bu sorunların birçoğu belki de basit bir uzman tavsiyesi ile aşılabilecek iken, taraflarca bir süre rafa kaldırılıp daha sonra alelacele yanlış çözümlere bağlanıyor. Bu da gündeme, danışma sorununu getiriyor. Esasen bu durumu belki de ‘danışamama sorunu’ olarak ifade etmeliydik. Zira pek çok insanın gözünde büyüttüğü husus bir bilene danışamamak. Sorunun temel kaynağını belki de kişilerin iletişim kurma hastalığında aramalıyız. Çünkü danışmak için konuşmamız gerekiyor. Danışamamanın sorun olmasının farklı farklı sebepleri var. Örneğin, bazı kişiler çevresinden eksik oldukları konular hakkında yardım almaya yanaşmıyorlar. Çünkü karşılıklı fikir alışverişini gereksiz bulabiliyorlar. Mesela bir arkadaşım kilo vermek için hekim kontrolü dışında internetteki arama motorlarında, forumlarda popüler olan diyetleri uygulamış ancak başarılı olamamıştı. Çünkü her ne kadar porsiyon kontrolü uygulayıp hareketli bir hayat biçimine sahip olsa da, vücuduna aldığı bazı besinler onun için faydalı değildi hatta alerjisi vardı. Yani anlaşıldığı üzere sağlık noktasında bile insanlar uzmanına danışmadan işler yapmaya kalkışıyor. Çoğu kez bir konuda bilenine danışmak için vakit ayırmak insanlara zor geliyor. Bunu bazen benim yapmışlığımda oluyor tabii. Mesela, kişisel hobim olan tezhip sanatının malzemelerini almak adına, bu işin üstatlarından birinin atölyesi sırf Ankara- Hamamönü’nde olduğu için gitmeye üşendiğimden kendisine danışmadan, kendi başıma malzemeleri tedarik etmeye çalıştım. Maalesef bunun sonucunda gereksiz bir alışveriş yapmış oldum. O zaman yaptığım herhangi bir iş için eğer yetersizsem mutlaka ama mutlaka o konuda uzman fikri olan kişiye danışmam gerektiğini anlamıştım. Ama bence en önemli sebebi bir konuda karşı tarafa bilmediğimiz bir konunun olduğunu söylemek bizlere ağır geliyor. Karşı tarafın bizim hakkımızda ne düşüneceğinden korktuğumuz için, açık vermek istemediğimiz için ya da bazen soru sorup danışmayı sindiremediğimizden danışamamak gibi bir sorun ortaya çıkmış oluyor. Bu hayatın her yerinde mevcut. Hocaların hep öğrencilerine yardımcı olmak için önerdiği şeyler vardır. Örneğin anlamadığınız yerleri muhakkak derste veya ders çıkışında sorun, ödev veya projelerinizi daha iyi bir seviyeye getirmek için gelip danışmaktan çekinmeyin gibi. Ancak çoğu öğrenci bundan çekinir, sormak istemez. Hatta razıdır gerekirse öğrenmez, anlamaz ama hocaya da sormaz ve sonucunda başarısız olur. Çünkü öğrenci milletine “çalışmamış” profili çizmek, “bilmiyor” veya “anlamamış/anlayamıyor/zorlanıyor” profilini çizmekten daha az gurur kırıcı gelir. İnsanlar tamamıyla “ben biliyorum” duygusuna kapılmış durumda. Her konuda fikrimiz olabilmesi kadar normal bir durum yok ama fikir sahibi olmayı bilgi sahibi olmakla karıştırıyoruz. Bu yüzden hayatımızdaki bir sorunun çözümünün başkasında olabileceğine, en basitinden bir adres sormaya bile tahammülümüz yok maalesef. Ama insanlara yaşadığımız veya karşılaştığımız sorunlarla ilgili danışabilmeliyiz. Danışılmadan yapılan işlerin bazen sahip olunan mevcut sorundan daha fazlasına yol açabileceğini düşünmeliyiz çünkü bunların örnekleri var. Cildiyeye gitmek yerine aktardan aldığı otlar veya yağlardan ciltleri, saçları vs. için kürler yapıp, yan etkilerine maruz kalan insanlara şahit olmuşluğum vardır. Yeteri kadar bilgi vebilince sahip değilken yaptığımız seçimler, müdahaleler veya değerlendirmeler durumu olduğundan daha zor hale getirebiliyor bu kaçınılmaz bir gerçek. O yüzden eksikliğini hissettiğimiz her neyse uzmanına danışmaktan ne çekinelim ne bunu gurur kırıcı bulalım ne de bunun bize vakit kaybettirecek bir şey olduğunu düşünelim. Hayatımızdaki bazı engelleri kendi başımıza halledemeyeceğimizi kabullenerek bilirkişiler ile istişare etmekten, fikir alışverişi yapmaktan ya da danışmaktan rahatsız olmayalım. Gizem ELMACI 21604058 – Uluslararası İlişkiler Section 17 Ceyda Tekalp Gizli Boşluklar Aldatıldığında, terk edildiğinde, yalnızlıktan bunaldığında çikolata ve hüzünlü filmlere sarılan, sıcacık battaniyesinin içinden asla çıkmak istemeyen kadınlar... O battaniyenin altında üzüntüden kıvranırken, elindeki çikolatanın kalorisini görüp kendi kendine “Allahım, acaba bu koltuktan kalktığımda kaç kilo olacağım? Şişkonun tekiyim ben!” diye konuşup, diğer olayı bir anda unutup, bunun için ağlamaya başlayan kadınlar... Evet evet doğru bildiniz, kendimi anlatıyordum. Ama yalnız olmadığımı, benim gibi olan birçok hemcinsimin olduğunu biliyorum! Kadınlar erkeklere göre daha duygusal, daha narindir ve her konuyu irdelemeye, her şeyi kafalarına takmaya bayılırlar... Bazıları bu duygularını gizli tutmayı ve insanlara kendini daha sert, daha erkeksi göstermeyi tercih ederler. Ben böyle olanlardanım (bir keresinde yeni tanıştığım bir teyze bana bu özelliğimden dolayı “buzdolabı” bile demişti!) ama benim gibi olmayı tercih edenlerin dışlarındaki sert görünüş sizi yanıltmasın, gördüğünüz gibi; biz de battaniyeler ve çikolatalarla sarıyoruz yaralarımızı! Kadınların uzun ya da kısa bir süreliğine aşkla kendilerini unutup, kendilerini hayattan izole edebildiğini anlatmaya çalıştım size kendimce. Fakat Kadınsız Erkekler bana bu durumun erkekler açısından da pek farklı olmadığını gösterdi. Bizden daha sert, daha rahat görünen erkeklerin içinde de kopuyormuş fırtınalar onlar battaniyelere sarılmasalar da... Cinsiyetiniz ne olursa olsun, bir insan sizi çok etkileyebilir, kendine çok alıştırabilir, hatta ve hatta sizi değiştirebilir. İşte böyle biri hayatınızdan çıktığı zaman, düşeceğiniz boşluk cinsiyet fark etmeksizin, bunu yaşayan her insanınkiyle aynı derinliktedir. Cinsiyet bu derinlikte bir rol oynamazken yaşanmışlıklar, paylaşılan şeyler, ortak tanıdıklarınız, ortak ortamlarınız ve bunlar gibi iki insanı birbirine daha çok bağlamaya yardımcı olan şeyler arttıkça, o boşluğun derinliği de doğru orantılı bir şekilde artar. Boşluk ne kadar derinleşirse, içinden çıkmak o kadar zorlaşır, o kadar vakit alır. Kim bu duruma daha çabuk alışacak ve kendini ayaklandıracak güce sahipse, ilk o çıkarır derin boşluktan kafasını gökyüzüne. Yeni heyecanlar, yeni mutluluklar peşinde koşmaya hazırdır artık... 1 Kimisi de o kadar güçlü olamaz işte. Kalbindeki kırıkları bir türlü onaramaz, hiçbir şeyden keyif alamaz. Karşısına çıkan fırsatları elinin tersiyle iterek, sadece hayal kurar. Eski günleri, artık yanında olmayan insanı düşünür sadece. Umutsuzca arar, sesini duymak, olumlu bir şey duyup mutlu olmak ister ama bunu yaptıkça daha da derinlere düşer. Erkeksiz Kadınlar kitabındaki öykülerin bazılarında intihar eden kadınlara, erkeklere rastladım. Sonra kendi kendime bir psikoloji öğrencisi olmanın verdiği bakış açısıyla düşünmeye başladım, bir insan bir insanı nasıl ölüme sürükleyecek kadar etkileyebilir? Aylar önce sevdiğinin elini tutarken mutluluktan ağzı kulaklarına varan, her anına şükreden bir insan nasıl olur da bu kadar mutsuz ve çaresiz birine dönüşür kısacık bir sürede? Sorularımın cevabını bir türlü netleştiremedim kafamda. Belki sevgi, belki de alışkanlık. Adı ne olursa olsun, hepimizin hayatımızda yaşayabileceği kadar sıradan fakat sıradan olmasının yanı sıra bir o kadar da etkili bir olay; aşk acısı. Kadın ya da erkek, genç ya da yaşlı, daha güçlü ya da daha güçsüz her insanın hayatında