העיר הלבנה, "Ha-Ir HaLevana") İsrail'deki Tel Aviv kentinde yer alan ve Bauhaus tarzında inşa edilmiş 4.000 civarındaki yapının bulunduğu yerleşim bölgesi ve aynı addaki ulusal parkın adıdır. 1930'larda Almanya'daki Nazilerin güç kazanmasıyla beraber Filistin İngiliz Mandalığı'na göç eden Alman mimarlar tarafından inşasına başlanan Beyaz Kent, dünyada bu tarzda en çok binanın bir arada bulunduğu noktadır. Koruma ve sergileme çalışmaları sonucunda bu ulusal park, önemli sayıda turist elde etmeye başladı. 2003 yılında UNESCO, bölgeyi 20. yüzyılın başlarındaki mimari zevki açıklaması nedeniyle Dünya Kültür Mirasları listesine ekledi. Yafa'nın kumlu toprakları üzerine 1909 yılında kurulan Tel Aviv, bahçe kent anlayışıyla kurulmuştu. Daha önceleri Hindistan'ın başkenti Yeni Delhi'nin planlanmasında çalışan İngiliz kent planlamacısı Patrick Geddes, Tel Aviv'in ilk belediye başkanı Meir Dizengoff tarafından, kent planını çizmesi için görevlendirildi. 1925 yılında işe başlayan Geddes'in tasarladığı kent planı 1929 yılında kabul edildi. Dönemin İngiliz Mandası yöneticileri de bu plana destek verdiler. Geddes'e ek olarak kent mühendisi Ya'acov Ben-Sira da, 1929'dan 1951 yılına kadar kentin planlanmasında katkıda bulundu. Patrick Geddes, sokakları ve blok tarzı yapıları yerleştirmeye başladı. Ancak kentteki binaların mimari tarzı için herhangi bir görüş bildirmedi. Ancak 1933 yılına gelindiğinde, Almanya'daki Bauhaus okulunda okumakta olan Arieh Şaron gibi Alman Yahudisi mimari öğrencileri, Nazi baskısından kaçarak Filistin topraklarına gelmeye başladılar. Bu yeni mimarlar, umumi yapıları ve konutları tasarlamaya başladı. Bauhaus evleri, işlevsel olan ve malzemesi pahalı olmayan yapıların inşasına izin verdi. Avrupa'dan kaçan mimarlar sadece Bauhaus alanında değil, Le Corbusier tarzında da eserler verdi. Bunun yanında, Erich Mendelsohn ve onun yanında çalışan Carl Rubin, resmî olarak Bauhaus ile bağlantılı olmasalar da, kentin inşasında birçok yapı için katkıda bulundular. Ancak yine de farklı mimari tarzlar 1930'lar boyunca kentte bir noktada birleşti ve yeni tarzdaki birçok yapı da burada test edilme fırsatı elde etti. 1984 yılında, Tel Aviv'in kuruluşunun yetmiş beşinci yılı anısına, Tel Aviv Sanat Müzesi'nde "White City, International Style Architecture in Israel, Portrait of an Era" adında bir sergi açıldı. Bazı kaynaklar "Beyaz Kent" adının kökeni olarak bu sergiyi açan müze müdürü Michael Levin'i, bazı kaynaklar ise şair Nathan Alterman'ı göstermektedir. Bu 1984 sergisi, daha sonraları New York'a taşınarak bu kentteki Yahudi Müzesi'nde sergilendi. 1996 yılında Beyaz Kent, Dünya Anıtlar Fonu'nun listesinde tehlikedeki siteler listesinde yer aldı. 2003 yılına gelindiğinde UNESCO, Beyaz Kent'i, Dünya Mirasları listesine aldı. Bölgedeki yapıların tasarımı, Akdeniz'in ve etraftaki çöllerin getirdiği zor iklim şartlarına dayanıklı olarak planlandı. Yapıların dışında kullanılan beyaz ve açık renkli boyalar, güneş ışığını geri yansıtmak amacıyla seçildi. Duvarlar sadece gizliliği değil, ayrıca güneşe karşı korumayı da sağlamak üzere tasarlandı. Bauhaus tarzının anahtar elemanlarından biri olmasına rağmen, yapılarda geniş cam yüzeyler ve pencereler kullanılmadı. Bunun amacı sıcaklığın ve ışığın evlerin içine fazlaca girmesini önlemektir. Yine uzun ve dar balkonların her biri, bir üstünde yer alan balkonla gölgelenmiş durumdadır. Bu tasarım planlanırken güdülen bir diğer amaç da yapıların denizden esen serin rüzgârı yakalamasıdır. Binalarda eğimli çatıların yerine dümdüz çatılar kullanıldı. Bu sayede evlerde yaşayan vatandaşlar, çatı katını serin akşamlarda çeşitli amaçlar için kullanabilecekti. Yapıların çoğu kolonlar üzerine dikilidir. Bu tarz kolonlu yapılardan ilki, Zeev Rechter tarafından 1933 yılında tasarlanan "Engel House"tur. Kolonların kullanılmasının nedeni, rüzgârın bina altlarından eserek yapıları serinletmesinin ve çocuklara yeni oyun alanlarının açılmasının amaçlanmasından dolayıdır. 1935 yılında, Beit Hadar adlı ofis binasıyla beraber çelik çerçeve yapıları da tasarlanmaya başlandı. Bu teknik sayesinde yapıların ilk katlarının çeşitli amaçlar için kullanılması kolaylaştırıldı. Mimari ve inşa yöntemleri, çağdaş bir kent oluşturma amacı güdülerek yüzlerce benzer binanın tasarlanmasının yolunu açtı. Bu inşa edilen yapıların pek çoğu betonarmeydi. Güçlendirilmiş beton kullanımı ise 1912 yılında sonra başladı. Ancan yine de bu ilk yapılar, tüm yenilikçi tasarımlarına rağmen yazları dayanılmaz derecede sıcak oluyordu. Tel Aviv sakinleri bu ilk dönemlerde akşamları dışarı çıkarak parklarda veya kahvelerde dolaşmayı tercih ediyordu. Bu alışkanlık kentte halen devam etmektedir. Apartmanlar, çocuk güvenliği, posta işlemleri, mağaza ve çamaşırhane gibi hizmetleri sunmaktaydı. Ayrıca yapıların belli bir toprak barındırıyor olması da, tercih edilen bir tasarım olmuştu. Öyle ki, insanlar bu boş alanlarda bahçe işleri ve ekim-biçim işleriyle uğraşabiliyordu. İnşa edildikten sonra bazı yapılar belli nedenlerle terk edilince, kimileri ihmalden dolayı yıkılma noktasına geldi. Özellikle özel yasaların çıkmasından önce bazıları yıkıldı. Yine de, 4.000'in üzerindeki Bauhaus yapısının bir kısmı yenilenirken, 1.500'den fazlası da düzenlenip yenilenmek üzere sıraya alındı. Tel Aviv belediyesi de 2009 yılında 1.000 kadar yapıyı içine alan bir yasa hazırladı. Beyaz Kent'e ilişkin en geniş çaplı inceleme Nitza Metzger Szmuk tarafından yapıldı. Bu incelemeler daha sonra bir kitapta toplandı ve hemen ardından bunu "Dwelling on the Dunes" adındaki bir sergi izledi. Sergi ilk olarak Tel Aviv Sanat Müzesi'nde 2004'te düzenlense de, daha sonraları Kanada, İsviçre, Belçika ve Almanya'da da gösterildi. 2000 yılında Tel Aviv'de kurulan Bauhaus Merkezi, süregelen mimari mirası üzerine organize olmuş bir merkezdir. 2003 yılında, burada 25 yapının incelendiği bir sergi açıldı. Bunun devamı olarak da 2008 yılında kentte Bauhaus Müzesi açıldı. Kentin kuruluşunun yüzüncü yılı şerefine Mart 2009'da Docomomo International, "Docomomo Journal 40" adlı bir dergi yayınlayarak, dergideki birçok sayfada Beyaz Kent'ten fotoğraflara yer verdi. Desensitized Desensitized Amerikan Alternatif Metal grubu Drowning Pool'un ikinci stüdyo albümü.İlk albümden sonra ölen Dave Williams'ın yerine vokal olarak karşımıza Jason 'Gong' Jones çıkıyor. Desensitized grubun Jason 'Gong' Jones ile kaydettiği ilk ve son albümdür. 2003'te Drowning Pool'a katılan Jones 2005 yılında Dallas konseri öncesinde gruptan ayrıldı.Parasını alamadığını iddia eden Jones Florida'lı Hard Rock grubu AM Conspiracy'i kurdu. Albümdeki müzikler Alternative Metal, Hard Rock ritimleri içerir bunun yanında Punk kültürüne ait olan anarşi ögelerine rastlanabilir.Teksaslı ünlü porno yıldızı Jesse Jane albüm kapağıda ve "Step Up" video klibinde yer almıştır. Albümdeki "Step Up" ve "Killin'Me" parçalarının video klipleri çekilmiştir. "Step Up" klilbinde Jesse Jane bulunurken, "Killin'Me" klibi ise 2005 yılında grubun sahne ve sahne arkası görüntüleri ile oluşturulmuştur. Yediçınar Yaylası Yediçınar Yaylası, bir Kemal Tahir romanıdır. Bu kitap ile "Köyün Kamburu" ve "Büyük Mal", Çorum bölgesi insanlarının belli dönemler içinde anlatıldığı bir üçlemeyi oluşturur. Yazarın bundan başka bir de "Esir Şehir" üçlemesi bulunmaktadır. Romanda, Tanzimat reformundan, cumhuriyetin ilanının sonrasında Atatürk'ün ölümüne kadar geçen sürede, meydana gelen olayların Çorum yöresinin insanına etkisini, toprak, ağalık, mülkiyet kavgası, tifüs salgını, Ermeni Kırımı olayları ile bağlantılı şekilde anlatır. Kemal Tahir'in bütün romanlarına hakim olan Anadolu insanı merkezli bakışı ile, bütün bu süreçte hiç değişmez olan coğrafyanın yüzyıllardır süregelen kuralları Anadolu insanının gözünden anlatılır. Romanda o dönemde iyice zayıflayan Osmanlı devlet gücünün nasıl bir despotik idareye dönüştüğü ve halkın bu durumdan kendisini nasıl olabildiğince kurtarmaya çalıştığı, Osmanlı devlet yöneticilerinin, halkla varolan ilişkileri ortaya dökülerek incelenir. 3,14... 3,14..., Bakü'de kurulmuş doom/death metal türünde söyleyen bir gruptur. Azerbaycan'ın rock/metal sahnesinde bu türü söyleyen ilk gruptur. 3,14... grubu 2002 yılının Ekim ayında Dissonans grubunun dağılmasıyla Emin Kerimov ve Maksim Keçetov tarafından kurulmuştur. Daha sonraları Vadım Alekberov ve Seva Aliyeva katılmıştır. O zamanlarda "Alma Mater" adı ile tanınan grup, Fatal Nation ve Demogorgon gibi Azeri rock gruplarıyla aynı sahneyi paylaşmıştır. 2005 yılında grubun adı 3,14... (pi sayısı) olarak değiştirilmiş ve yeni katılanlar kısa süre sonra ayrılmıştır. Grup 2006 yılı sonunda Bakü'de yapılan Bakport Festivalinde sahne almış ve aynı yıl içerisinde ilk demo albümlerini yapmıştır. 2008 başlarında grup Dark Line metal harekatına katılmış ve konserler vermeye başlamıştı. 2009 yılında Dark Line Undergrand festivaline katılmış ve yeni albüm üzerinde çalışmaya başladılar. Pazarcık Aksuspor Pazarcık Aksuspor, Kahramanmaraş'ın Pazarcık ilçesine bağlı il amatör kümelerinde mücadele eden bir spor kulübüdür. Kahramanmaraş ilinde profesyonel olmuş dört kulüpten birisidir. İsmindeki "Aksu" ilçeden geçen ırmağın adıdır. İlk kez 1985-1986 sezonunda tarihinde ilk kez profesyonel liglerde oynama başarısı gösteren Pazarcık Aksuspor, 1985'ten 1988'e kadar Türkiye 3. Lig'inde mücadele etti. 1987-1988 sezonu sonunda 3. Lig 2. Grup'ta 14. sıradaki Tuncelispor'un bir puan altında yer alıp amatör kümeye düştü. Böylece, Kahramanmaraş'ın ilçe takımlarından profesyonel liglerde en az kalan takım unvanını aldı. Hakkı Tarık Us Hakkı Tarık Us (1889; Gördes, Manisa - 21 Ekim 1956, İstanbul), Türk yazar, siyasetçi, öğretmen, koleksiyoncu. 1918’den ölümüne değin sahiplerinden olduğu "Vakit" gazetesinde çalıştı, pek çok gazeteci yetiştirdi; Türk Basın Birliğinin kurucuları arasında yer aldı. İşgal yıllarında milli mücadeleye verdiği hizmetleri nedeniyle İstiklal Madalyası ile ödüllendirildi. II., III., IV., V. dönemlerde Giresun milletvekili olarak TBMM’de yer aldı. Gezi, anı, fıkra türünde eserler verdi. Halkın hizmetin sunmak amacıyla Türkiye’nin içinde ve dışında çıkan Türkçe gazete ve dergilerin hemen hepsini toplayan Hakkı Tarık’ın oluşturduğu koleksiyon ile Beyazıt'ta “"Hakkı Tarık Us Kütüphanesi"” kurulmuştur. 1889 yılında Gördes, Manisa'da dünyaya geldi. Babası Hacı Hasan Hulusi Bey, annesi Sıdıka Hanım’dır. Asıl adı “"İsmail Hakkı"” idi. Ailesinin üçüncü çocuğudur. İlk öğrenimini Gördes’te tamamladı. Küçük yaşta çok kitap okuyup biriktirmeye başladı. 1906’da Gördes Belediyesi’nde memurluk yapmaya başladı. Gördes’e kaymakam olarak atanan Şair Eşref ile tanışması ve şiirlerinin onun tarafından beğenilmesi üzerine şiir ve yazıların İstanbul ve İzmir gazetelerine göndermeye başladı Ağabeyi Mehmet Asım’ın çağrısı üzerine İstanbul’a gidip İstanbul Hukuk Mektebi'nde okudu. Tanin Gazetesi’ndeki yazılarıyla tanınan ağabeyinin yardımı ile Tanin’de çalışmaya başladı. Ağabeyi bazı yazılarında Abdülhak Hamit’in “"Tarık"” adlı tiyatro eserinden esinlenerek “"Tarık"” mahlasını kullanmaktaydı. Kardeşinin bu mahlası sevdiğini görmesi üzerine mahlası ona bağışladı, böylece İsmail Hakkı, “"Hakkı Tarık"” ismini kullanmaya başladı/>. Tanin’den sonra Tercüman-ı Hakikat ve Tasvir-i Efkar gazetelerinde yazılar yazdı. Tasvir-i Efkar’da yazı işleri müdürlüğü yaptı. Hukuk Fakültesi’nin 1911’de bitirdi. Bir yıl kadar Eskişehir’de İttihat ve Terakki’ye ait “"Hakikat"” gazetesinde çalıştıktan sonra İstanbul’a döndü. Darü’l-muallimîn-i âliye’de ders veren ağabeyi Mehmet Asım’ın rahatsızlığı nedeniyle tedavi için İsviçre’ye gitmesi üzerine onun verdiği dersleri üstlendi; böylece başlayan öğretmenlik yaşamına. 1914 yılında Īstanbul Sultânîsi’nde devam etti. İstanbul Sultanisi’ndeki görevini aralıksız 10 yıl sürdürdü. Ayrıca Mercan Lisesi ve Galatasaray Lisesi’nde de dersler verdi. 1918’de ağabeyinin Ahmet Emin Yalman ile birlikte kurduğu "Vakit" gazetesinin ortaklarından birisi olan Hakkı Tarık milli mücadele için Ankara’ya silah ve insan kaçırmakta önemli hizmet gören bu gazetede önemli roller üstlendi. Gazetesinde Çerkez Ethem ile ilk röportajı yaptı. Müdafaa-i Milliye Grubu’nun Anadolu ile haberleşmesinde etkin rol aldı. Çalışmaları, istiklal madalyası ile ödüllendirildi. 1919 yılında Türk basın tarihini ilk basın meslek kuruluşu olan “"Osmanlı Matbuat Cemiyeti"”’nin kongresinde yönetim kuruluna seçildi. Adı o kongrede “"Türk Matbuat Cemiyeti"”, daha sonra “"Matbuat Cemiyeti"” ve “"Türk Basın Birliği"” olarak değiştirilen bu derneğin 1921’deki kongresinde genel sekreter seçildi. Çeşitli dönemlerde ""Muallimler Cemiyeti"", ""Matbuat Cemiyeti"" ve ""Türk Basın Birliği"" başkanlıklarını yürüttü. Türk Ocağı, Çocuk Esirgeme Kurumu, Türk Maarif Cemiyeti, Yeşilay gibi kurumların idare heyetlerinde bulundu. Adeta bir gazeteci okulu haline gelen "Vakit" gazetesindeki çalışmasını 1956’da ölümüne değin sürdürdü. Zengin bir gazete arşivi oluşturdu ve başyazarlığı döneminde Ortadoğu ülkelerindeki gazetelerle yazışarak onlara gazete alışverişi teklifinde bulundu. Bu yolla, araştırmacıların hizmetin sunmak üzere kurmak istediği kütüphane için çok zengin bir kaynak yarattı. 1923-1936 yılları arasında dört dönem Giresun milletvekilliği yaptı. Aralık 1949’daki yangından sonra Beyazıt’taki Sahaflar Çarşısı’nın yeniden yapılandırılmasında rol oynadı; Sahaflar Çarşısı Derneği’nin tüzüğüne eklettiği bir madde ile Sahaflar Çarşısı’nda çalışacak esnafın kitap ve kitapla ilgili malzemeden başka bir şey satmasının önüne geçildi. İlk Osmanlı Meclisi-i Mebusan’ının tutanaklarını “"Meclisi-i Mebusan 1877"” (1940, 1954) adlı 2 ciltlik kitapta toplayan Us, Namık Kemal’in “"Kanije Muhasarası"” ve Nabizade Nazım’ın “"Karabibik"” kitaplarını sadeleştirerek yeniden yayımladı. Gezi, anı, fıkra türünde eserler verdi. Gelirinin büyük kısmını kütüphane kurabilmek için kitap, dergi , gazete satın almak için harcadı. Türkiye’nin içinde ve dışında çıkan Türkçe gazete ve dergilerin hemen hepsini topladı. Kendisini kütüphanesi ile ilgili çalışmalara adadı. Koleksiyonunun yer alacağı kütüphane ile ilgili her ayrıntıyı düşünen Hakkı Tarık Us, bunları vasiyetine eklemişti. 21 Ekim 1956’da hayatını kaybetti. 23 Ekim’de Bayezid Camii’nde kılınan namazın ardından Merkezefendi Mezarlığı’na defnedildi. Hakkı Tarık Us’un halkın hizmetine sunmak amacıyla bir araya getirdiği kitap, dergi, gazete, yıllık, almanak ve salnâmelerden oluşan koleksiyonu ölümünden dokuz yıl sonra İstanbul'daki II. Bayezid Külliyesi içindeki Sübyan Okulu’na getirildi. Kütüphane, 2003 yılında Kültür ve Turizm Bakanlığı’na devredildi ve Beyazıt Devlet Kütüphanesi’nde hizmete sunuldu. Hakkı Tarık Us Koleksiyonu’nun Osmanlıca süreli yayınları Beyazit Kütüphanesi ve Tokyo Üniversitesi’nin ortak projesi sonucu Mart 2010 itibarıyla dijital ortama aktarılmıştır. Koleksiyonda, süreli yayınlar dışında 20bin kitap yer alır. Çılgın Garsonlar Çılgın Garsonlar (İngilizce: "Waiting..."), 2005 yapımı Amerikalı bağımsız filmi. Ryan Reynolds, Justin Long ve Anna Faris'in başrollerini paylaştığı filmin senaryo yazarlığını ve yönetmenliğini Rob McKittrick üstlenmiştir. Çeşitli karakterlere odaklanan ve her çalışanın duygu durumunu dile getiren film, "Shenanigan Restaurant" çalışanlarının aralarındaki ilişkileri, yaşadıkları kargaşaları, diyalogları ve komik anları anlatır. Bir kolejden mezun olmasının üzerinden dört yıl geçen Dean, Shenanigan Restoranı'ndaki işini, eski okul arkadaşı Chett'in yüksek lisansla elektrik mühendisi olarak iyi bir kariyer yaptığını öğrenmesine kadar sorgulamamıştır. Bundan sonra kafa karışıkıklarına ve bir karmaşaya doğru sürüklenir. Deam'in arkadaşı Monty de aynı durumdadır. Buna rağmen Monty, içinde bulunduğu vaziyeti çok da önemsememektedir. Ben Bernanke Ben Shalom Bernanke, (13 Aralık 1953, Augusta, Georgia), 2006–2014 yılları arası ABD Merkez Bankası olan 'in başkanlığını yapmış Yahudi kökenli Amerikalı ekonomist, finansçı ve politikacı. Görev süresi 2009'da dolmasına karşın ABD Başkanı Barack Obama tarafından görev süresi 5 yıl daha uzatılmıştır. FED Başkanı olarak görev yaptığı süre boyunca, 2000'lerin finansal kriz Fed'in yanıtını yönetti. Federal Reserv Sistemi (FED) başkanı olmadan önce, Princeton Üniversitesi'nde kadrolu ekonomi profesörüydü. 2002 yılından itibaren 2005 yılına kadar Federal Reserv Sistemi (FED) Kurulu üyesi oldu. Başkan George W. Bush tarafından 1 Şubat 2006 tarihinde FED başkanı olarak atandı. Bernanke, ABD Başkanı Barack Obama tarafından aday gösterildikten sonra 28 Ocak 2010 tarihinde başkan olarak ikinci bir dönem için tekrar seçildi. Ben Bernanke, Time dergisi tarafından Yılın Adamı seçilmiştir. Himalia Himalia: İçgüveysi Bill İçgüveysi Bill (İngilizce: "Meet Bill"), 2007 yapımı Amerikan komedi-drama filmi. Bernie Goldmann ve Melisa Wallick tarafından yazılan ve yönetilen filmin başrolünde Aaron Eckhart bulunmaktadır. Bill, iş hayatında ve evliliğinde mutluluğu yakalayamamış orta yaşlı biridir. Kayınpederinin şirketinde, sırf karısı sebebiyle çalışmaktadır ve işinden memnun değildir. Karısının kendini Chip adlı ünlü bir spikerle aldattığını fark eder ve bunu kameraya çekerek belgeler. Ancak bu videonun bir şekilde internete sızması Bill'le birçok kişinin dalga geçmesine sebep olur. Günün birinde Bill'in öğrencilere rehberlik programını patronunun zorlamasıyla kabul etmesinin ardından tanıştığı bir çocukla beraber hayatı değişir. Çocuk, Bill'in ufkunu açar ve hayallerinin peşinden koşmasına ve mutlu olmasına yardım etmek ister. Bu arada da, derslerden Bill'in izniyle yırtmakta ve kendisi de Bill'le vakit geçirmekten zevk almaktadır. Öncelikle Bill'in karısını kıskandırmak için bir giysi mağazasında tanıştığı kasiyerden yardım ister. Yardım etmeyi kabul eden kasiyer Lucy, para karşılığında bu işi yapmış ve karısını kıskandıran Bill'in özgüveni yerine gelmiştir. Kayınpederinin videoyu görmesiyle kendini daha çok belaya batmış olarak hisseden Bill, istifa eder ve kendini mutlu hissedeceğini düşündüğü çikolata yapım dükkânını satın alıp orada çalışmak fikrini gerçekleştirmeye çalışır. Bu sırada eşini de iş görüşmesine götürmesi gereken Bill, Lucy'yi işverenlere eşi olarak tanıtır. İstifasından sonra kendini kötü hisseden karısı Laura, Bill'in iş görüşmesi yaptığı insanlarla görüşerek her şeyi anlatır. İşverenler Bill'in teklifini kabul etmiştir. Ama, Bill artık bu işte mutlu olacağını düşünmediğini ve uzaklara gitmek istediğini belirtir. Son olarak, rehberliğini tamamladığı çocuğun okuluna giderek ona sertifikasını verir ve oradan ayrılır. Merkez BankalarÄ± Sistemi Merkez Bankaları Sistemi (İngilizce: Federal Reserve ya da Fed olarak da bilinir) 23 Aralık 1913'te kurulan ABD'nin merkez bankasıdır. Zamanla Federal Rezerv Sistemi'nin rolleri ve sorumlulukları genişletilmiş ve yapısında değişiklikler meydana gelmiştir. Merkezi Washington'da olan bankanın başkanı Jerome Powell'dir. Banka, talimatı üzerine Bureau of Engraving and Printing tarafından basılan Amerikan Dolarının dağıtımı yetkisini elinde bulundurur. Bankanın 2016 Aralık toplantısından sonra gecelik borçlanma faiz oranı %0,5 - %0,75 civarındadır . Himalaya (anlam ayrımı) Himalaya. Batak Batak: Cesar Romero Cesar Julio Romero, Jr. (15 Şubat 1907, New York - 1 Ocak 1994, Santa Monica), Amerikalı oyuncu. Romero televizyona ilk 1960'lı yıllarında çıktı. Oynadığı en önemli ve en çok tanınan rol "Batman" filminde canlandırdığı Joker'in rolü. Batman dizisinden sonra 1985 ve 1987 yıllar arası "Falcon Crest" filminde oynadı. Romero'nun Hollywood Bulvarı üzerinde bir yıldızı bulunmaktadır. Big Week Big Week (Türkçe: Büyük Hafta), 20 ile 25 Şubat 1944 arasında Almanya'nın özellikle silahlanma tesisleri bulunan şehirlerine düzenlenen hava harekatının adıdır. Bu harekat Avrupa'da İkinci Dünya Savaşı sırasında gerçekleşen stratejik bombardımanlardan biridir. Harekatın hedefinde Luftwaffe'yi savaşa sokup yenilgiye uğratmak ve Almanya'nın havacılık endüstrisini yok etmekti. Luftwaffe'nin yok olmasıyla Müttefik Devletler'in hedefi Avrupa'da hava hakimiyetini ele geçirmek ve böylece Avrupa'ya devam eden istilayı sürdürmekti. Artık bombardımanlar gündüz vakti de RAF Bomber Command tarafından aynı akşamlardaki gibi devam ediyordu. Big Week'ten önce, 1943 senesi boyunca, ABD'nin 8. Hava Ordusu hem ordu olarak büyüdü ve tecrübe kazandı. Böylece ordu Almanya içine daha ağır saldırılar düzenlemeye çalıştı. Sıkı formasyon halinde ve örtüşen saldırılarda 50 kalibre ve üstünde olan B-17 ve B-24 bombardıman uçaklarının savunma gücüne güveniliyordu. Bu ama pek başarılı olmadı, birçok Alman bombardıman uçakları etkisiz hale getirilmişti ama ABD cephesinde oluşan kayıp da kabul edilemezdi. Kraliyet Hava Kuvvetleri de geceleri Alman şehirlerine saldırı düzenliyordu. Schweinfurt-Regensburg operasyonları denilebilecek en iyi örneklerden biri. Ağustos 1943'te 230 tane bombardıman uçağı Schweinfurt'ta bulunan rulman fabrikalarına ve 146 tane bombardıman uçağı Regensburg'da bulunan uçak fabrikalarına saldırı düzenledi. Bu misyon sırasında sekizinci hava ordusu 60 tane uçağı üsse dönemeden kaybetti ve 87 tanesi oluşan büyük hasarlardan dolayı hurdaya döndü. Alman tarafından söylentilere göre kendi cephelerinde sadece 27 tane uçak kayıpları olduğuna dairdi. Bu göz önünde bulundurulduğunda Amerikan cephesinin bu saldırı sonucu daha büyük bir zarara girdiği ortadaydı. 14 Ekim 1943'te düzenlenen ikinci Schweinfurt saldırısı da bir fiyasko ile sonuçlandı. Operasyona çıkan 291 bombardıman uçağından 77 tanesi kaybedildi ve bunun sonucunda gündüz vakitlerinde Almanya'ya yapılan operasyonlar Big Week'e kadar durduruldu. Durdurulma nedeni ise birliklerin yeniden yapılanmasına fırsat vermekti. Yapılan operasyonlar iki taraf tarafından da sıkı bir şekilde analiz ediliyordu. Almanlar muharebeye soktukları iki motorlu donatımdan oluşan uçakların kullandıkları strateji ile iyi çalıştığının farkına vardılar, 1943/44 senesinin kış aylarında bu strateji programı ile daha ağır donatımlı bombardıman uçaklarını birliklerine ekleyerek devam ettiler. Ayrıca Almanya dışında bulunan uçaklar Almanya içine geri çekildi, çünkü dışarıda daha büyük kayıplar oluşuyordu. Almanya'ya böylece kendi toprakları içinde saldırmak imkânsız olarak görünüyordu ve Müttefik Devletler başka bir sonuca geldi. Schweinfurt'taki saldırılar göstermişti ki bombardıman uçakları kendilerini bir biçimde koruyamıyordu savaş sırasında ve P-51 Mustang uçakları böylece Almanya'ya saldırı sırasında eskortluk yapacaktı. Kış sırasında çeşitli birlikler kendilerini toplamış bir vaziyete geldi ve P-51 gibi bombardıman uçakları birliklere eklendi. 1944 senesinin kış aylarında hava aydınlanmaya başladı, iki tarafta planlarını geliştirmiş ve uygulamakta bekliyordu. Müttefik Devletler Alman hava sahasına girip Luftwaffe'nin onlara saldırmasını hedefliyordu. Plan Almanya'nın havacılık endüstrisine saldırmak ve böylece Alman havacılık endüstrisini yok etmek ve Almanların karşı atak başlatmasıydı. Almanya da bu tür oyunlara hazırlıklıydı, çünkü geliştirdikleri planları aksiyona sokmayı onlar da hedefliyordu. Big Week'in hedefinden avcı uçağı üretimi yapan fabrikaları ve genel olarak Almanya'nın havacılık endüstrisini yok etmek vardı. Casablanca Konferansı'nda çıkan kararla artık kombine edilmiş bir saldırı biçimi Almanya'ya düzenlenecekti (""Combined Bomber Offensive""). Kraliyet Hava Kuvvetleri geceleri ve Amerika Birleşik Devletleri Ordusu Hava Kuvvetleri gündüz vakitleri kombine halinde bir saldırı düzenleme kararına varmışlardı. Hedefte Almanya'yı havadan yenilgiye uğratmak vardı. Müttefik Devletler'in ayrıca hedefinde Jagdwaffe'yi savaşa sokmak vardı. P-51 Mustang uçakları ve kısa ve orta mevzi av uçakları ile Alman havacılık askeriyesini bir hafta içinde yok etmek hedefleniyordu. Ayrıca diğer bir hedef Alman halkını moralini bozmak ve savaş arzularını yıpratmaktı. Birleşik Krallık'ta bulunan ABD'nin 8. Hava Ordusu (""Mighty Eighth""), İtalya'da bulunan ABD'nin 15. Hava Ordusu ve Kraliyet Hava Kuvvetleri Big Week operasyonuna katılmaları kararlaştırıldı. Hedefte ne olursa olsun insanca ve maddi bir şekilde düşman olarak görülen Almanya'ya büyük bir darbe indirmek vardı. 20 Şubat 1944 pazar gününde hava durumunun saldırı için çok uygun olduğu söylendi ve böylece 20 Şubat harekatın başladığı gün oldu. Major-General Anderson böylece Amerika Birleşik Devletleri Ordusu Hava Kuvvetleri'nden hücum emrini verdi ve general Doolittle 1003 ağır donanımlı savaş uçaklarını gönderdi. Savaş'a özellikle B-17 Flying Fortress ve B-24 Liberator savaş uçakları katıldı. Savaş uçaklarına P-51 Mustang avcı uçakları eşlik etti. Toplam 12 tane Almanya içi ve işgale uğramış şehirlerin ve hedeflerin bombalanması planlanmıştı. Big Week sırasında Amerikan cephesi özellikle havacılık endüstrisinin bulunduğu yerlere ve montaj tesislerine saldırı düzenledi. Operasyon sırasında ayrıca Leipzig, Braunschweig, Gotha, Regensburg, Schweinfurt, Augsburg, Stuttgart ve Steyr kentleri de hedefte bulunuyordu. Altı gün süren mücadelede, İngiltere'de üssü bulunan ABD'nin 8. Hava Ordusu 3.000 kez ve İtalya'da üssü bulunan ABD'nin 15. Hava Ordusu 500 kez Almanya'ya operasyonlar düzenledi. Toplam iki ordu tarafından 10.000 ton bomba atıldı. Big Week'in ilk gününde yüzlerce savaş uçakları ve av uçakları Braunschweig, Oschersleben ve Leipzig'de bulunan uçak fabrikalarına ve demiryolu ekipmanlarına saldırdı. Sonraki hedefler Tutow ve Posen şehirleri oldu. 20 Şubat'ta başlayan saldırı ABD tarafından Avrupa'ya düzenlenen en büyük stratejik bombardımandı. Diğer hedefler Magdeburg, Berlin, Dresden ve Hamburg'tu. Braunschweig'daki hedef MIAG'ın iki tane fabrikasıydı, bu fabrikalarda Messerschmitt Bf 110'ler için parçalar üretiliyordu. 76 tane ABD tarafından gönderilen B-24 savaş uçakları bu saldırı için görevlendirildi. Saat 13:30 civarlarında bombardıman uçaklarını kentin üzerindeydi ama bulutların çok alçakta olması görüşü zorlaştırdı ve böylece bombalar yerleşim yerlerine, "Wilke"- ve "Luther-Werke" ve Karges-Hammer fabrikalarına düştü ve MIAG fabrikaları neredeyse hiç hasar görmedi. Bu saldırı sonucu Braunschweig'da 110 insan hayatını kaybetti ve 2000 insan evsiz kaldı. 21 Şubat'ta yine hedeflerden biri Braunschweig kentiydi. Bu sefer hava alanlarının yok edilmesi planlanıyordu ve Querum'da bulunan NIEMO işletmeleri. NIEMO özellikle uçak motorları üretiyordu. Saat 15:30 civarlarında bombardıman uçakları kent'in üzerindeydi ve ortalama 500 tane tahrip bombası attılar ama yine kötü hava koşulları yüzünden asıl hedefte bulunan yerler bombalanamadı ve yerleşim yerleri ve tarlaların bombalanmasına sebep oldu. 21 Şubat'ta 26 insan hayatını kaybetti. Ayrıca 21 Şubat'ta Kuzey Almanya'da bulunan birçok Alman av uçaklarının kalkış pistleri saldırıya uğradı. 22 Şubat tarihinde 289 tane B-17 savaş uçağı, havacılık endüstrisi bulunan Aschersleben, Bernburg ve Halberstadt'a gönderildi. ABD'nin 15. Hava Ordusu aynı zamanda Regensburg kentine saldırdı. Ayrıca Wernigerode, Magdeburg ve Marburg'ada saldırılar düzenlendi. 24 Şubat tarihinde Amerikalılar Almanya'nın doğusunda bulunan Gotha kentini hedef aldı. Britanyalılar 24 Şubat gecesi Schweinfurt'ta bulunan rulman fabrikalarına saldırı düzenledi. Ertesi gün yine iki tane saldırı Schweinfurt'a düzenlendi. Bu sefer Amerikalılar gündüz vakti ve Britanyalılar geceleri saldırılarını düzenlediler. Bu taktiğin adı "double blow" olarak adlandırıldı ve çok da etkili oldu. Aynı gün içerisinde Fürth ve Regensburg da hedef haline gelmişti. Big Week sırasında 8. Hava Ordusu 97 tane B-17 ve 40 tane B-24 savaş uçağını kaybetti ve 20 tane savaş uçağı da hurdaya döndü. 15. Hava Ordusu 90 tane savaş uçağını ve 28 tane askerini kaybetti operasyon sırasında. Kayıp sayıları ne kadar yüksek görülse de harekata katılan savaş uçaklarının ve askerlerinin sayısı geçen harekatlara nazaran daha çoktu. Schweinfurt operasyonunda kayıplar %30 ve altında hesaplanıyordu ama Big Week için bu oran %7'nin altındaydı. Amerikan havacılık mürettebatı 500 tane Alman savaş uçağını etkisiz hale getirdiklerini iddia ettiler ama bu sayı abartılıydı. Luftwaffe'nin en büyük kaybı çift motorlu ""Zerstörer"" birliklerinden ve Bf 110 ve Me 410 gruplarından oldu. Alman tarafında ama en çok endişe uyandıran şey savaş pilotlarının %17'sini kaybetmesiydi, yaklaşık 100 tanesi hayatlarını bu harekat sonucu kaybetti. Müttefik Devletler için kayıplar geçen senelere nazaran daha azdı ve böylece kabul edilir bir durumdaydı. Big Week harekatı Almanlar için bir endişe uyandırmıştı. ABD'nin 8. Hava Ordusu toplam 3.300 harekat ve 15. Hava Ordusu 500 tane harekat Alman tarafına düzenledi. Kraliyet Hava Kuvvetleri akşamları bu saldırılara destek çıkıyordu. 8. ve 15. Hava Ordusu operasyonlar sırasında 226 tane bombardıman uçağı ve 28 tane av uçağı kaybetti. Operasyon sırasında 2.600 ABD tarafından insan hayatını kaybetti. Britanya tarafında ise 157 tane uçak kaybedildi. Özellikle son günü Regensburg ve Nürnberg'e düzenlenen saldırıda Müttefik Devletlerin kaybı beklenin çok üstünde oldu. ABD'nin 15. Hava Ordusu uçaklarının %19'unu kaybederken, Kraliyet Hava Kuvvetleri Nürnberg saldırısı sırasında %6,6 oranında bir kayba uğradı. Almanya içinde sivil halka oluşan zarar hakkında neredeyse hiçbir bilgi verilmedi, böylece Big Week sırasında kaç insanın öldüğü veya evsiz kaldığı tam olarak bilinmiyor. Luftwaffe ise 1945 senesinin şubat ayında 225 pilotunu kaybetti ve diğer 141 tanesi yaralarından hayatlarını kaybetti. Operasyon sırasında 258 tane av uçağı Almanya tarafından kaybedildi. Alman havacılık endüstrisi böylece iki ay geri kaldı ve prodüksiyon azaldı. Yine de mart ayında ocak ayına nazaran 200 uçak daha çok üretildi ve haziran ayında şubat ayının iki kattı üretildi. Ocak ayında 2.077 ve şubat ayında 1.671 tane savaş uçağı üretildi. Big Week sayesinde Alman savaş uçaklarının kalitesi aşırı bir şekilde düştü, çünkü uçaklar hızlı bir şekilde üretiliyordu. Alman savaş uçakları bir hafta içinde yok edilemedi ama pilotlarda oluşan kayıp çok yüksekti. Luftwaffe %17,9 gibi bir oranla pilotlarını kaybetti ve Müttefik Devletler böylece hava üstünlüğüne ilk adımını attı. Kremonalı Liutprand Liutprand of Cremona veya Kremonalı Liutprand, (d. 922 ? - ö. 972), Lombardiyalı tarihçi, yazar ve rahip. Liutprand'ın en önemli eseri Bizans notlarıdır. Kutsal Roma Cermen İmparatoru I. Otto'nun elçisi olarak iki defa Konstantinopolis'e gitmiştir. Liutprand'ın görevi, Bizans imparatorunun kızı Prenses Theophano'nun Otto'nun oğluyla arasında bir evlilik ayarlamaktı, ancak Bizans'ta öfkeyle karşılandı. Liutprand'ın notları batıda imparatorluğun yeniden kurulması sonrası doğu-batı ilişkilerinin durumunu anlatan önemli kaynaklardandır. Liutprand burada Roma'nın asıl varislerinin batılılar olduğunu savunur. PÃ©rignon Gavsi Baykara Gavsi Baykara (24 Mart 1902 – 15 Kasım 1967), Türk neyzen, güfteci, besteci. Yenikapı Mevlevîhânesi şeyhi Abdülbâki Baykara'nın büyük oğludur. Davutpaşa Sultanisi ve Dar-ül Hilâfe Medresesinde okuduysa da mezun olamadı. 1919'da Mevlevî dedesi oldu. Rauf Yekta Bey ve Ahmet Irsoy'dan ney öğrendi. 1941 yılında İstanbul Belediyesi Konservatuvarı'na girdi. Altmışa yakın eser bıraktı. Eyüp mûsıkî Derneği'nin kuruculuğu ve ilk öğretmenliğini üstlendi. Aka Gündüz Kutbay gibi sanatçıların yetişmesinde etkili olmuştur. Son yıllarını felçli olarak geçiren Baykara, 1967 yılında vefat etmiştir. Woolwich Woolwich ÅŸu anlamlara gelebilir: Texcoco (altepetl) Texcoco, Meksika'da Kolomb öncesi Amerika döneminde Aztek şehir devleti. Texcoco Gölü'nün doğu kıyısında yer alıyordu ve Aztek başkenti Tenochtitlan kuzeydoğusundaydı. Şehir günümüzde Meksiko şehrine bağlı Texcoco ilçesindedir. Kolomb öncesi dönemde Texcoco Aztek Üçlü İttifakı üyesi olmuştur. İspanyol konkistadorların Meksika'yı işgal ettikleri dönemde Aztek başkenti Tenochtitlan’dan sonra en önemli ikinci kentti. Bu dönemde 450 hektarlık arazide 24 bin nüfusa sahip olduğu bilinmektedir. Texcoco şehri, aynı isimli gölün doğu kıyısında 12. yüzyılda muhtemelen Chichimekler tarafından kurulmuştur. 1337 yılında Tepaneclerin yardımıyla Acolhua, Chichimekleri şehirden uzaklaştırarak şehir ele geçirmiş ve başkenti, Coatlinchan'dan buraya taşımıştır. 1418 yılında Texcoco’nun tlatoani (kralı) olan I. Ixtlilxochitl düşmanı Tezozomoc tarafından devrilse de 1428 yılında I. Ixtlilxochitl'in oğlu Nezahualcoyotl, Azteklerle birlikte yeniden tahtı ele geçirecektir. Bu dönemde Texcoco, Tenochtitlan ve Tlacopan Aztek Üçlü İttifakını oluşturacaklardır. Texcoco antlaşmaya göre tüm ortak gelirini beşte ikisini alacaktı. Texcoco Aztek İmparatorluğu içinde en büyük kütüphaneye sahipti ve eski uygarlıklara ait yazılı kaynaklar bulunuyordu. Şehir saraylarında sadece Aztek İmparatorluğunda değil tüm kıtadaki bitkilerden oluşturulan bir botanik bahçesi bulunmaktadır. Bahçelerin sulanması için gereken su kaynakları Texcoco’nun doğusundaki dağlardaki pınarlardan taş kanallar aracılığıyla getirilmiştir. Suyun getirilmesi sırasında önemli mühendislik gerektiren uygulamalr yapılmış ve Kolomb öncesi Amerika’daki ilk su kemerleri inşa edilmiştir. Şehirdeki Texcotzingo Tepesi yağmur tanrısı Tláloc için bir mabet yeri haline getirilmiş, buraya şelaleler ve hayvanat bahçesi yapılmıştır. İnşa edilen mabete gelebilmek için 520 mermer basamak konulmuştur. 1520 yılında İspanyol konkistador Hernán Cortés şehri işgal ederek kral Cacamatzin’i öldürecek ve Texcoco egemenliğine son verecektir. Bundan sonra başa geçen hükümdarlar İspanyolların kuklası olacak ve onların çıkarları doğrultusunda hareket edecektir. Bu şekilde Texcoco savaşçıları İspanyolların gelişinden önce Aztek Üçlü İttifakı gereğince müttefik oldukları Tenochtitlan'ın alınması için Cortes'in ordusunda savaşacaklardır. Texcoco 1827 ile 1830 yılları arasında Meksika'nın başkenti olacak daha sonra Meksiko City’nin büyümesiyle bu şehre bağlanacaktır. Tlacopan Tlacopan ("ovada açan çiçek"), Kolomb öncesi Amerika uygarlıklarındandır, Texcoco Gölü'nün batı kıyısındadır. Aztek Üçlü İttifakı üyesi şehir devletidir. Tlacomatzin tarafından kurulan şehir, Azcapotzalco'ya bağlı bir Tepanec krallığıydı. Tlacopan, Tenochtitlan ve Texcoco tarafından Azcapotzalco’ya yapılan saldırıya katılarak Aztek Üçlü İttifakının bir üyesi ve Aztek İmparatorluğunun bir parçası oldu. Tlacopan şehri ittifakın en güçsüz üyesiydi ve bu yüzden Tenochtitlan ve Texcoco’dan farklı olarak ortak gelirlerden sadece beşte bir pay almaktaydı. Aztek Üçlü İttifakının 1521 yılında İspanyol konkistador Hernán Cortés ve yerli müttefikleri tarafından yenilmesinden sonra şehir işgal edildi. Kent eski adı Tenochtitlan olan Meksiko’nun büyümesiyle bu şehirle birleşti ve bugün Miguel Hidalgo olarak bilinen mahallesini oluşturmaktadır. Demokratik Sol Halk Partisi Demokratik Sol Halk Partisi. 4 Haziran 2009 tarihinde DSP'den istifa eden Rahşan Ecevit'in kurucu üyeliğini yaptığı siyasi partidir. Birçoğu DSP'den istifa eden 103 kurucu üye ile kuruldu. Kurucu başkanı ise Hulki Cevizoğlu oldu. Başkan Cevizoğlu 13 Ocak 2010'da partisinden istifa etti. 17 Ocak 2010 tarihinde yapılan kurucular kurulu toplantısında Rahşan Ecevit genel başkan seçildi. Parti, 12 Haziran 2010 tarihinde yapılan kurucular kurulu toplantısında kapatma kararı aldı. Demokratik Sol Halk Partisi 10 Şubat 2020'de Türkiye'nin 83. siyasi partisi olarak yeniden kuruldu. Genel başkanı Hüseyin Alpay'dır. Partinin adı 19 Mart 2020 tarihinde Barış ve Eşitlik Partisi olarak değiştirildi ve DSHP kapatıldı. Başka Dilde Aşk Başka Dilde Aşk, 18 Aralık 2009'da vizyona giren Türk filmi. Saadet Işıl Aksoy, Mert Fırat ve Lale Mansur'un başrollerini oynadığı eserin yönetmenliğini İlksen Başarır yapmaktadır. 21. Ankara Film Festivali Ödülleri'nde "En İyi Kadın oyuncu" ödülü'nü Saadet Işıl Aksoy almıştır. "En İyi Erkek oyuncu" ödülü'nü sağır ve dilsiz genç performansıyla Mert Fırat almıştır. Filmde konu olarak genç bir kızın, sağır - dilsiz bir gençle olan aşkı temel alınarak işlenirken, gündemde olan "çağrı merkezi" çalışanlarının sorunları dile getirilmiştir. Victory Tour (The Jacksons turnesi) Victory Tour, 1984 yılında Jaksonlar tarafından ABD ve Kanada'da yapılan son ve en büyük tur. 6 Temmuz'da başlayıp 9 Aralık'ta biten turda, 55 konser yapılmış ve yaklaşık 2 milyonluk bir kitleye hitap edilmiştir. Tur denilenlere göre 175 milyonluk bir kazanç getirmiştir. Turun lider şarkıcısı Michael Jackson biletlerden elde ettiği kazancın yaklaşık 5 milyonunu, T.J. Martell Lösemiyi ve Kanseri Araştırma Vakfı'na, UNCF (United Negro College Fund)'ye ve Ronald McDonald Kampı'na bağışlamıştır. Do You Remember (Jay Sean şarkısı) Do You Remember, İngiliz R&B sanatçısı Jay Sean'ın ilk Amerikan Sürümü olan Albümü "All Or Nothing" den gelen ikinci teklidir. Şarkıda Jamaikali Reggae şarkıcı Sean Paul ve Amerikalı Crunk Rapçi Lil Jon un vokalleri vardır. Şarkı ABD radyolarında 20 Ekim 2009 tarihinde yayınlanmıştır. 3 Kasım 2009 tarihinde ise Digital Müzik indirme sitesi "iTunes" üzerinden hayranlarının beğenisine sunulmuştur. Şarkı ABD Billboard Hot 100 listesine 27 numaradan giriş yapmıştır. Şarkının müzik videosu 11 Kasım 2009'da Los Angeles'ta Sean Paul ve Lil Jon ile çekimlerine başlandı. Videonun sahne arkası görüntüleri internet üzerinden yayınlandı. Videoda Amerikalı rapçiler CEO "Birdman" ve "Tyga" Kanadalı rockçı "Kevin Rudolf" görünüm sağlar. Ayrıca sahne arkadaşı bir video da internet üzerinden yayınlanmıştır. Tiran Uluslararası Havalimanı Tiran Uluslararası Havalimanı (IATA: TIA, ICAO: LATI) (Arnavutça: Aeroporti Nënë Tereza), Arnavutluk'un tek uluslararası havalimanıdır. Havalimanı çoğunlukla Rinas Uluslararası Havalimanı olarak bilinir. Arnavutluk'un Rinas köyünde bulunmaktadır. Başkent Tiran'ın 11 km. kuzeybatısındadır. Abimm Abimm, 2009 yılında vizyona giren sinema filmi. Eserin başrollerinde Mustafa Üstündağ ve Levent Üzümcü yer almaktadır. Fareler ve İnsanlar eserinin farklı bir yorumudur. Uyuşturucu kaçakçısı Muhtar'ın adamı olan Çetin, babasının öldüğü haberini alır. Memlekete giden Çetin, abisi Arif'le tanışınca, birlikte trajikomik bir maceraya sürüklenirler. Çetin arabayı koleksiyoncuya götürecektir. Yolda Arif'in sakarlığı sayesinde arabadaki gizli paraları bulurlar. Çetin, Arif'le parayı yemeye başlar. Bir gün eskort kız ayarlarlar ve Arif yanlışlıkla kızı öldürür. Çetin Arif'i alıp yola çıkar, bir köye gelirler. Burada eskiden kullanılan boş bir ev bulurlar. Köyde Arif engelli bir kıza (Melek) aşık olur. Melek'in babası kızının Arif'le konuşmasını istememektedir. Çetin bir gün dışarı çıkar ve Melek eve gelir. O sırada Arif'in öldürdüğü eskort kızın intikamını almak için eve gelenler olur. Bu arada Muhtar Çetin'i yakalamış ve paranın nerde olduğunu sormaktadır. Çetin abisinin yanında adamlar olduğunu öğrenince parayı vermeyi kabul eder. Evdeki adamlar Melek'i taciz etmeye başlayınca Arif onları öldürür ve masanın üstündeki silahları alıp kovboyculuk oynamaya başlarlar. Kızın ailesi, kızlarının Arif'e gittiğini öğrenince onlar da eve gider ve Arif'in elinde silah görünce jandarmaya haber verirler. Babası tüfek alıp gelir. Arif, Melek'in babasını kovbaya benzetir ve ateş eder. Jandarma ve Çetin de gelmiştir. Melek dışarı çıkmak isteyince Arif kalması için kolundan tutar, birden geri çekilen Melek'in kafası masaya çarpar bayılır. Masadaki mumlar yere düşünce ev yanmaya başlar. Çetin jandarmaya içeri girmemelerini, kendisinin Arif'i çıkarabileceğini söyler. Megafonu alıp Arif'i çağırmaya başlar. Arif'i uzun uğraşalar sonunda Melek'le birlikte dışarı çıkarırlar. Arif, Melek'i yere bırakır ve silahı yere bırakacağı anda silah patlar, bunun üzürine Jandarma da ateş açınca Arif ölür. Ludvig Nobel Ludvig Emmanuel Nobel (İsveççe "Ludvig Emmanuel Nobel", Rusya'da "Ludvig Emmanueloviç Nobel" (Rusça: Лю́двиг Эммануи́лович Нобе́ль) adı altında tanınır, 27 Temmuz 1831, Stokholm — 1888) — İsveçli ve Rus mühendis, mucit, girişimci ve ilim hamisi, Nobel Ödüllün ünlü kurucusu Alfred Nobel'in büyük kardeş ve iş ortağıdır. Lacrymosa "Lacrymosa", ünlü rock grubu Evanescence'ın The Open Door albümünde yer alan 7 numaralı şarkısıdır. Şarkı baştan başa Mozart'ın "Requiem" adlı eserinin "Lacrimosa" bölümünün üzerine söylenmiştir. Şarkının kısa bir klibi yapılarak The Open Door'un tanıtım videosunda kullanılmıştır. Amy Lee, "" filmi için bir şarkı yazdığını ancak şarkının film yapımcıları tarafından "çok karanlık ve epik" olduğu için geri çevrildiğini söyledi. Daha sonra bir açıklama yapan film yapımcıları ise nedense Lee'ye asla böyle bir taleple gitmediklerini ve bir Evanescence şarkısını filmde kullanmayı hiçbir zaman düşünmediklerini söylediler. A-22 oyun orkestrası şefi Dave Campbell (daha önce Evanescence'ın 2004 yılı Billboard Müzik Ödülleri performansında orkestra şefiydi) ve Milenyum Korosu (Fallen albümünde birlikte çalışmışlardı) şarkıda gruba eşlik etti. Şarkı Seattle yakınlarında bir şapelde kaydedildi. Şarkının aslı yani Mozart'ın "Lacrimosa"'sı D-Minörle çalınmasına rağmen, Lee ve Balsamo bunu E-Minör olarak değiştirdiler. Lacrymosa ayrıca güvelerin bir türünün bilimsel ismi,"Catacola lacrymosa". Bu güvelerin resmi The Open Door albümünün içinde ve "Sweet Sacrifice"'ın promosyon radyo CDsinde yer alıyor. "Lacrymosa" bir Showtime dizisi olan The Tudors'ın reklam filminde jenerik olarak kullanıldı. Doğan Seyfi Atlı Stadyumu Doğan Seyfi Atlı Stadyumu, Denizli'nin Bahçelievler semtinde bulunan futbol stadyumu. Sarayköy 1926'nın iç saha maçları ve antrenmanlarına ev sahipliği yapan stadyumun kapasitesi 1.600 koltukludur. Stadyum ismini, 2001 yılında trafik kazasında hayatını kaybeden eski Denizlispor'lu Doğan Seyfi Atlı'dan almaktadır. 2003 yılında hizmete girmiştir. 2003 yılında 450 kişi kapasitesi olan stadyum 2006 yılında 300 kişi kapasiteli yeni bir tribün daha yapılmıştır. 2009 yılında 850 kişi kapasiteli yeni bir tribün daha yapılmıştır ve kapasitesi 1.600 kişiye çıkartılmıştır. Ayrıca stadyumda misafir takım tribünü ve engelliler tribünü mevcuttur. Tribünlerinin tamamının üstü kapalı olan stadyumda ışıklandırma sistemi mevcut değildir. Stadyum, koltuklu olarak 1.600 kişi kapasiteli iken toplamda stadın seyirci kapasitesi 2.000 kişi alabilmektedir. Hakan DolutaÅŸ Hakan Dolutaş (d. 6 Nisan 1973, Sivas), Türk eski futbolcu, teknik direktör. Ağustos 2007 yılında Denizli Belediyespor'da yardımcı antrenör olarak başlayan Hakan Dolutaş Ağustos 2008 yılında ise bu takımda teknik direktör olup ilk teknik direktör olduğu takımdır. 2011-12 sezonun beri Denizlispor teknik direktörü Güvenç Kurtar'ın yardımcı antrenörlüğünü yapmıştır. Güvenç Kurtar'ın 17 Ekim 2011 tarihinde istifa etmesi sonucu geçici olarak teknik direktörlük görevine getirildi. Bir gün bu görevde kaldıktan sonra bu mevkiiyi yeni teknik direktör Osman Özköylü'ye devretti. 06 Nisan 1973 Sivas doğumlu olan Hakan Dolutaş futbol hayatına Galatasaray alt yapısında görev almaya başlayan Dolutaş, 1993 yılında Denizlispor takımında profesyonel olarak adım atmış, dört sezon boyunca Denizlispor'da top koşturduktan sonra 1995 yılında kiralık olarak Kemerspor' a gitmiştir. Kiralık oynadıktan sonra tekrar Denizlispor'a dönen Hakan Dolutaş, 5 sezon boyunca Denizlispor'da top koşturmuş , Kasım 1999 sonlarında Kayseri Erciyesspor'a transfer olmuştur. Burada bir sezon geçirip, 2000 yılında Kırklarelispor'a kiralık gönderilen Dolutaş, bu takımda da bir sezon kiralık oynadıktan sonra Kayseri ekibine geri dönmüş ve 2001 yılında Aksarayspor'a transfer olmuştur. Bir sezon sonra 2002 yılında Denizli Belediyespor'a transfer olmuş ve bu takımda dört sezon boyunca oynayıp, 2005 yılında Denizli'nin amatör takımlarından olan Gümüşlerspor'a transfer olup futbolu bu takımda bırakmıştır. Futbola vedasindan sonra teknik direktör olarak devam etmeye karar verdi ve ilk antrenörlük deneyimini 2007-08 sezonunda Denizli Belediyespor' da yardımcı antrenör olarak görev alarak edindi. Daha sonra burada teknik direktörlüğe yükseldi. 2011-12 sezonunda Denizlispor' da teknik direktör Güvenç Kurtar'ın yardımcı antrenörlüğüne getirildi. Güvenç Kurtar'ın 17 Ekim 2011 tarihinde istifa etmesi sonucu geçici olarak teknik direktörlük görevine getirildi. Bu görevde sadece bir gün kaldıktan sonra mevkiiyi yeni teknik direktör Osman Özköylü' ye devretti. Deepolis Deepolis Bigpoint şirketinin üç boyutlu bilgisayar oyunudur. 17 Aralık 2008'de piyasaya sürülmüştür. Oyun 20 dilde çevrilmiş olup en son Kasım 2009'da update edilmiştir. Oyun, 2009'da dijital oyunlar kategorisinde Kırmızı Nokta Dizayn Ödülü'nü (İletişim Dizaynı) ("the Red dot communication design award") kazanmıştır. Deepolis, Alman geliştirme ödülü tarafından 2009'un en iyi bilgisayar ödülüne (nomination to the German Developer Prize) ve KGC ödülüne (nomination to the KGC Awards 2009) aday gösterilmiştir. Deepolis oyununda gerçek bir sualtı amirali gibi oynuyorsunuz ve amacınız NPC'leri ve diğer oyuncuları batırmak ve macerayı tamamlamaktır. Sonuç olarak deneyim puanlarınızı (EP) topluyorsunuz ve seviye seviye ilerliyorsunuz. Denizaltınızı 3 boyutlu sualtında kullanıyor olacaksınız. Oyuncular NPC lerle savaşmak için klanlar oluşturabilir, ayrıca tek başına oynayıp seviye atlayabilir. Oyunun esas amacı 10000 Euroya kadar ulaşabilen büyük ikramiyeyi kazanmaktır. Bütün oyuncular harita üzerinde savaş mücadelesine girerler. İkramiyenizi denizdeki enkazları toplayarak arttırabilirsiniz. Eğer 10000 Euronun hepsini toplayamazsınız, savaşı kazandığınızda topladığınız miktarı kazanacaksınız. Oyun ücretsiz, fakat "Helix" ile ekstra denizaltı, silah, eşya veya cephane alabilirsiniz. "Helix" oyundaki para birimidir. Helix ile NPC leri batırabilir veya onları toplayabilirsinz. Oyundaki ikinci para birimi "Cel" dir. "Cel"i NPC'leri batırarak veya onları dünya çapındaki oyunda toplayarak kazanabilirsiniz. Daha sonra "Cel"inizi denizaltı dünyasında sanal bir müzayedede açık arttırmada satabilirsiniz. Böylece malzeme almak istediğinizde bunları elde etmek için para vermek zorunda kalmazsınız. Eğer denizaltı tamirinizde ve diğer ihtiyaçlarınızda daha az ücret ödemek istiyorsanız oyunun 6 veya 12 aylık premiumunu alabilirsiniz. Ayrıca bütün oyuncular extra paketler alabilirler. Deepolis, Adobe Flash üzerine kurulmuş bir programdır. Sonuç olarak oyunu tarayıcınızın olduğu her yerde oynayabilirsiniz. Beran BertuÄŸ Beran Bertuğ - Kıbrıs Türkü eğitmen, bürokrat ve siyasetçi. Kıbrıs ve Mağusa'nın ilk kadın kaymakamı. 6 Ekim 1956 yılında Mağusa, Kıbrıs'ta doğdu. İlkokulu Mağusa Gazi İlkokulu’nda, ortaokul ve liseyi Mağusa Namık Kemal Lisesi’nde okuduktan sonra üniversite eğitimi için İzmir’e gitti. 1979 yılında Ege Üniversitesi Kimya Fakültesi Kimya Mühendisliği Bölümü’nden mezun olan Beran Bertuğ, 1981 yılında öğretmenlik kariyerine ilkokul öğretmenliği ile başladı. Üç buçuk yıllık köy ilkokullarında öğretmen olarak görev ifa eden Bertuğ daha sonra orta öğretimde Kimya öğretmeni olarak göreve başladı. Bu görevimi 19 yıl sürdürdükten sonra 2000 yılında mezun olduğu Mağusa Namık Kemal Lisesi’nde Müdür Muavinliği görevine atandı. Bu görevini Mağusa Kaymakamı olarak atanıncaya kadar sürdürdü. 1998 yılında Namık Kemal Lisesi olarak hayata geçirilen “Kardeş ve Adaş Okullar Projesi”nde aktif olarak görev aldı. Beran Bertuğ Nisan 2009 tarihinde Mağusa Kaymakamlığı görevine atanmasıyla Kıbrıs ve Mağusa’nın ilk kadın kaymakamı da olmuştur. Evli ve iki kız annesidir. Mağusa Kaymakamı Beran bertuğ'un eşi olan Alpay Bertuğ Kimya Mühendisidir. 2 kızından birisi olan Özge Bertuğ Edebiyat öğretmeni, Günce Bertuğ ise Bilgisayar Mühendisidir. 1993 Avrupa Erkekler Voleybol Şampiyonası 1993 Avrupa Erkekler Voleybol Şampiyonası, 4-12 Eylül tarihleri arasında Finlandiya’da düzenlendi. On sekizinci şampiyonaya on iki Avrupa ülkesi katıldı. Maçlar Oulu ve Turku’da yapıldı. Avrupa şampiyonluğunu ikinci kez İtalya kazandı. 2003 Erkekler Voleybol Dünya Kupası 2003 Erkekler Voleybol Dünya Kupası, 16-30 Kasım tarihlerinde Japonya’da yapıldı. Kupaya 12 ülkenin ulusal takımları katıldı. Maçlar tek devreli lig usulü oynandı ve ilk üç sırayı alan Brezilya, İtalya ve Sırbistan-Karadağ Atina Olimpiyat Oyunları’na katılmaya hak kazandı. 1991 Avrupa Erkekler Voleybol Şampiyonası 1991 Avrupa Erkekler Voleybol Şampiyonası, 7-15 Eylül tarihleri arasında Almanya’da düzenlendi. On yedinci şampiyonaya on iki Avrupa ülkesi katıldı. Maçlar Karlsruhe, Hamburg ve Berlin kentlerinde oynandı. Avrupa şampiyonluğunu on ikinci kez Sovyetler Birliği kazandı. Tatil-i EÅŸgaal Kanunu TATİL-İ EŞGAAL 27 Temmuz 1909 Eşgaal, Arapça isim, işler güçler, anlamına geliyor. Tatil-i Eşgaal, işleri güçleri bırakma anlamını taşıyor. Buna, bugünkü anlamıyla grev denilebilir. 1908yılının Osmanlıda önemli olaylardan birincisi, ikinci meşrutiyet’in ilanı ise, ikincisi de, ilanı takip eden aylardaki yaygın grevlerdir.1908 yılı Ağustos –Eylül ve Ekim ayları İstanbul ve Rumenlinde grevler geniş boyutlara ulaşmış, İzmir ve Adana’ya da sıçramıştır. Grevler çalışma koşullarının düzeltilmesiyle ilgili istemlerin karşılanmaması sonucu başlamış ve yayılmıştır. Grevlerin, hemen meşrutiyetin ilanından sonra başlamış olması, meşrutiyete gelinceye kadarki zaman içinde ittihatçıların bütün güçleri, bu arada işçileri de yanlarına almak için yaptıkları propagandanın sonucu olsa gerek. İşçiler, ittihatçıları mücadelelerinde desteklemişler; İttihatçılar, işçilere vaade bulunmuşlar ve iktidar olmuşlardır. Ancak, işçilerin istekleri yerine getirilmemiştir. Bunun üzerine Birçok ilde işçiler iş bırakmışlardır. Meşrutiyet yönetimi, grevlerin üzerine polis ve askerle gitmiş, zor kullanarak iş bırakmaları önlemeye çalışmıştır. Zor kullanmanın yasal durumu, 25 Eylül 1908’de oluşturulmuştur. İşte bu yasal durum, Tatil-i Eşgal Kanun-u Muvakkati’dir. Kanunun, muvakkat, yani, geçici olması, hükümetin aldığı bir karar olmasından geliyor. Kanun, daha sonra, meclisten geçirilerek çıkarılacaktır. Bu geçici kanunla, iş bırakma yasaklanmıştır. Yayımlanan tebliğde, önce resmi daire çalışanlarının grev yapamayacakları belirtilmiştir. Ardından toplumsal çıkarlara aykırı bulunan demiryolu, su, gaz, elektrik, tramvay, rıhtım, liman işçileri ve müstahdemlerinin de grev yapamayacakları duyurulmuştur. Bu yasaklamalara göre toplumda, insan topluluğunun menfaatlerine yapılan işlerde çalışanlara grev yasağı getirilmiş bulunmaktadır. Bu kapsam, her zaman genişletilebilecek bir kavramdır. Avrupa’nın geliştirdiği bu kural, önce Osmanlı’ya, sonra da Cumhuriyetin kuralları arasına yerleşmiştir. 27 Temmuz 1909 tarihinde ise geçici kanunun yerine, süreklisi olan Tatil-i Eşgaal kanunu çıkarılmıştır. Bu kanunda “hizmet-i umumiye” kavramı geliştirilmiştir. Geneli ilgilendiren hizmetleri yerine getiren işyerlerinde, sendika kurma yasağı getirilmiştir. Aynı zamanda, kurulu sendikalar da kapatılmıştır. Grev hakkı kısıtlanmış, grev uygulamasında önce uzun bir uzlaşma süreci yaşanması öngörülmüştür. 1936 yılında yürürlüğe giren 3008 sayılı iş sözleşmesi kanununa kadar yürürlükte kalmıştır. Ä°sviÃ§re'deki minare referandumu 2000'li yıllarda İsviçre'de müslüman azınlıkça inşâ edilen minareler siyasî bir tartışma konusu hâlini aldı. İsviçre Halk Partisi (SVP) ve Federal Demokratik Birlik partilerince başlatılan girişimle 29 Kasım 2009'da yapılan referandum sonucu, halk %57,5 oranında yeni minare yapımına karşı oy kullandı (23 kantondan 19,5'i). Referandum tarihi itibarıyla İsviçre'de Zürih, Cenevre, Winterthur ve Wangen bei Olten'de dört minare bulunuyordu. Bu minareler oylamadan etkilenmedi. William Anders William Alison Anders (d. Hong Kong, 17 Ekim 1933), mühendis, Amerika Birleşik Devletleri Hava Kuvvetleri eski subayı ve NASA astronotu. Apollo 8 mürettebatındaki Frank Borman ve Jim Lovell ile birlikte, dünya yörüngesinden ayrılıp Ay'a seyahat eden ilk üç insandan biridir.Ay'dan Dünya'nın ilk renkli resmini çeken kişidir. H端cre k端lt端r端 Hücre kültürü, hücrelerin kontrollü şartlar altında yetiştirilmesi sürecidir. Pratikte hücre kültürü terimi, çok hücreli ökaryotlardan özellikle hayvan hücrelerinden kaynaklanan hücrelerin kültürlenmesi için kullanılmaktadır. Hücre kültürleriyle yapılan çalışmalar günümüzde popüler araştırma konularında önemli bir kısmı oluşturmaktadır. Örneğin, kanser gibi çeşitli patolojik durumlarda belli bir maddenin etkilerini ya da bir hücre veya dokuda üretilen belli bir maddenin işlevlerini belirlemek amacıyla hücre kültürleri yapılabilmektedir. Hücre kültüründe belirli bir hücre hattından çoğaltılan hücrelerde çeşitli çalışmalar yapılarak canlı ortamında ("in vivo") yapılamayan denemeler yapılabilir ve buradan yola çıkılarak sonuçlara ulaşılabilir. Hücre kültürü çalışmalarının gelişimi ve yöntemleri, organ ve doku kültürü çalışmalarıyla yakından ilişkilidir ve onlarla benzer nitelikler taşımaktadır. Doku ve hücre kültürü çalışmaları yüz yılı aşkın bir süredir yapılmaktadır. Hayvansal hücre kültürü teknikleri 1900'lerin ortalarında laboratuvarda rutin olarak uygulanmaya başlanmış fakat asıl doku kaynaklarından ayrılan sürdürülebilir yaşayan hücre hatları kavramı 19. yüzyılda ortaya konmuştur. 19. yüzyılda İngiliz fizyolog Sydney Ringer sodyum, potasyum, kalsiyum ve magnezyumlu klorürler içeren tuz çözeltilerinin, vücut dışında yaşayan bir hayvan kalbinin atışını sürdürebilmesi için uygun olduğunu deneysel olarak göstermiştir. 1885'de Wilhelm Roux bir tavuk embriyosu nöral plağının bir kısmını ayırmış ve ılık bir tuzlu su çözeltisinde dokuyu birkaç gün yaşatarak doku kültürünün temellerini de atmıştır. Ross Granville Harrison, 1907 ve 1910 yıllarında yaptığı deneyleri doku kültürünün metodolojisini de belirleyerek yayımlamıştır. 1913’te Carrel aseptik (steril) koşullar altında düzenli olarak beslenmeleriyle hücrelerin kültür ortamında uzun süre hayatta kalıp çoğalabildiklerini göstermiştir. Earle ve arkadaşları ise, 1948’de L hücre hattından saflaştırdıkları hücrelerin kültüre alındıklarında koloniler oluşturduklarını göstemişlerdir. Hücre kültürü teknikleri 1940 ve 50'lerde viroloji araştırmalarıda desteklemek amacıyla önemli ölçüde geliştirilmiştir. 1952’de de Gey ve arkadaşları günümüzde oldukça bilinen HeLa hücre hattını, bir insan servikal karsinomasından türeyen hücrelerin sürekli serisi şeklinde gözlemlemişlerdir. 1986’da Martin ve Evans ile arkadaşları, fareden pluripotent embryonik kök hücrelerini saflaştırarak kültürünü yapmışlardır. 1998’de Thomson ve Gearhart ile yardımcıları ise, insan embryonik kök hücrelerini izole etmeyi başarmışlardır. Hücre kültüründe virüslerin gelişmesi saflaştırılmış virüs aşılarının hazırlanıp üretilmesine olanak sağlamıştır. Örneğin, Polio aşısı hücre kültürü teknikleri kullanılarak yapılan ilk ürünlerden biridir. Bu aşı, maymun böbreği hücre kültüründe virüsü yetiştirmek için bir yöntem bulan ve bundan dolayı Nobel Ödülü alan John Franklin Enders, Thomas Huckle Weller ve Frederick Chapman Robbins'in araştırmalarıyla mümkün kılınmıştır. Hücreler dokulardan "ex vivo" olarak birkaç günde saflaştırılabilir, ayrıştırılabilir. Hücreler kandan kolayca elde edilebilir; ancak sadece beyaz kan hücreleri kültürde üreme yeteneğine sahiplerdir. Tek çekirdekli hücreler, hücredışı maddeyi bozan kollajenaz, tripsin ya da pronaz gibi enzimatik sindirim yapan enzimler tarafından yumuşak dokulardan salınabilirler. Farklı olarak, doku parçaları büyüme ortamına ("besiyeri" ya da "medyum") konulabilir ve hücreler bu şekilde "kültüre edilmiş" olur. Hücreler, "birincil kültür" olarak adlandırılan yöntemle doğrudan kültüre edilebilmektedir. Tümörlerden kaynaklanan bazı istisnalar hariç, çoğu birincil hücre kültürünün sınırlı yaşam süresi vardır. Çoğalan hücrelerin önemli bir miktarı (özellikle kanser kökenli olmayanlar), kültürün ilerleyen zamanlarında yaşlanma ve bölünmenin durması gibi süreçlere girer; bu hücreyi canlılıktan alıkoyar. Belirlenmiş ya da ölümsüzleştirilmiş bir hücre hattı, rastgele bir mutasyonla ya da telomeraz geninin yapay ifadesi gibi bilinçli değişimlerle süresiz çoğalma yeteneğine kavuşabilir. Özel hücre tiplerinin iyi belirlenmiş hücre hattı örnekleri oldukça çeşitlidir. Hücreler uygun bir sıcaklık ve gaz karışımıyla (hayvan hücreleri için 37°C ve %5 CO içeren) inkübatörde geliştirilebilir ve sürdürülebilir. Giorgi Latsabidze Giorgi Latsabidze (Gürcüce: გიორგი ირაკლის ძე ლაცაბიძე / Rusça: Георгий Ираклиевич Лацабидзе; d. 15 Nisan 1978, Tiflis), Gürcü Piyanist virtüöz, kompozitör ve müzik dalında doktora sahibi sanatçı. Tiflis’ta doğan Giorgi Latsabidze, müzisyen olmayan bir ailede büyüdü, ancak üç yaşındayken klavye çalmaya başladı. 5 yaşındayken piyanoda beste yapmaya başladı ve 10 yaşında bir orkestra ile konserler veriyordu. Chopin ve Liszt performansları ile uluslararası çapta büyük övgü toplamıştır. Latsabidze’nin WUK Kulturhaus deki Beethoven'ın İmparator Konçertosu, Avusturya basınında şöyle nitelendirildi "...dokunaklı bir şiirsellik, gerçek derinliği ile aşılanmış bir teknik parlak bir piyanist." İsviçre Volksblatt Basını ise şöyle yazdı: "romantik repertuvarı içinde muhteşem bir piyanist ve kusursuz teknik bir büyücü..." İngiltere Rhinegold Klasik Dergisi ise şunları söyledi "... olağanüstü hayal gücüne ve nadir bulunan bir müzik tonu sahip." Giorgi Latsabidze'nın konser verdiği ülkeler arasında İngiltere, Fransa, İtalya, Almanya, Avusturya, Belçika, Sovyetler Birliği, Macaristan, Norveç, Finlandiya ve Avustralya vardır. Latsabidze, Chopin'in 24 Prelüdunu, 24 Chopin Etudes unu, ayrica Bach'ın Goldberg Varyasyonlarını; Franz Liszt 12 Transandantal Etudes unu; ve Debussy Book 2 sini kaydetti. Bir besteci olarak, Latsabidze Waltz-Fantasy filmine imza attı ve İtalya'da Bologna Film Festivali'nde ödül kazandı. Giorgi Latsabidze Orta ve Doğu Avrupa, Asya, Güney Amerika ve Amerika Birleşik Devletleri'nde konserler verdi. Müzik kariyeri ayrica bir konser piyanisti, profesör ve uluslararası bir jüri üyesi olmasını da içerir. 2007-2010 arasında Los Angeles Müzik USC Thornton Okulu'nda MTNA bir USC Bölüm Başkanı olarak görev yaptı. O, Güney Kaliforniya Üniversitesi, Azusa Pacific Üniversitesi'nde ve Los Angeles Glendale Community College'de öğretim üyeliği yaptı. 1 Eylül 2012 itibarıyla, Avusturya Viyana Müzik Konservatuvarı'nda piyano profesördür. Onun performansları ABD, Avrupa, Asya ve diğer ülkelerde radyo ve televizyonlarda yayınlandi. Latsabidze ABD'de Kim Kimdir, kim ve Amerikan Sanat 65. sayısında yer aldı. 2011 yılından bu yana dünya çapında tanınan Pi Kappa Lambda amerikan onur toplumun fahri üyesidir. 2012 yılında, Gürcü piyanistten Papa Benedict XVI kendi ülkesi Vatikan’da konser vermesini istedi. Latsabidze, Fransa'daki Nikolai Rubinstein Uluslararası Piyano Yarışması’nda birincilik, ödülü, İtalya’daki Ennio Porrino Uluslararası Yarışması'nda üçüncüluk ödülü kazandı. Ayrıca, Salzburg Yehudi Menuhin Federasyonu Yarışması'nda ve Los Angeles Genç Sanatçı Uluslararası Piyano Yarışması'nda ödüller kazandı. Kazandığı diğer ödüller arasında, Vladimir Spivakov Ödülü (Moskova virtüözleri), Gürcistan Cumhurbaşkanlığı Ödülü, Alman Kontes Marion Hedda Ilhan Gräfin von Dönhoff Güven Ödülü, 2004, MTNA Akademik yılında Alman Akademik Değişim Ödülü DAAD gibi sayısız prestijli Scholaships ve Müzik ödülleri, Prof. Dr. Herbert Batliner Güven Ödülü, 2007 ve 2011, Amerikan hayırsever Carol Hogel Müzik Bursu, USC Klavye Çalışmaları Anabilim Dalı Ödülü, Prenses Marie Aglaë Lihtenştayn Ödülü yer alır. Zoey 101 Zoey 101, başrolde Jamie Lynn Spears'ın oynadığı Nickelodeon'da yapımı bir gençlik dizisidir. Toplamda 4 sezondan (66 bölümden) oluşur, ilk bölümü ABD'de 9 Ocak 2005'te gösterilmiştir.Türkiye'de ilk 3 sezon verilmiştir ve 3.Sezonda sona ermiştir. Dizi ilk olarak Nickelodeon Türkiye'de kapanana kadar yayınlanmış,daha sonra Kidz TV'de tekrar bölümleri yayınlanıp yayından kaldırılmıştır. Nickelodeon Türkiye yeniden açılmasına rağmen dizi yayınlanmamıştır. Pacific Coast Academy (PCA) adlı okula artık kız öğrenciler de kabul edilmektedir. Erkek kardeşi (Dustin) PCA'de okuyan Zoey de -ilk sezon 13 yaşında- bu fırsatı kaçırmadan hemen PCA'e kaydolur. Zoey burada diğer kızlarla el ele verip erkeklere karşı mücadele eder. Ayrıca bu okulda Chase Matthews ile ilk aşkını yaşar. Zoey Brooks, dizinin ana karakteridir. Oda arkadaşı Nicole Bristow ile çok iyi arkadaştır. En bilindik özelliği kolayca etrafındaki sorunların üstesinden gelebilmesidir. Spor dersinde ve diğer tüm derslerde çok başarılı, bu yüzden sık sık arkadaşlarına ders konusunda yardım eder. İlk sezon saçı açık sarı, ikinci sezon koyu sarıdır. Arkadaşları tarafından çok seviliyor ve çok çabuk arkadaş buluyor. Okulun ilk gününden beri Chase ona aşık. Zoey de onu seviyor ama çok fazla belli etmiyor. Zoey bir dönemliğine İngiltere'deki bir okula gidince James ile çıkmaya başlıyor, fakat sonra Zoey dönünce James'ten ayrılıp Chase'la çıkmaya başlıyor ve son bölümde bir çift oluyorlar. Dustin Brooks, Zoey'nin kardeşidir. Hayvanlardan korkar. Genelde sevimlidir. Çok zekidir. 6. sınıfta 8. sınıf matematiği alır. Zoey'nin onun hayatına karışmasını hiç sevmez. Chase Matthews, dizide Zoey'e aşıktır. Mıchael ile çok iyi arkadaştır.En bilindk özelliği Komik, şakacı ve sakar olmasıdır. Bir bölümde az kalsın Zoey'e aşık olduğunu söylüyordu. 3.Sezonda Zoey ile araları bozulmuş ve İngiltereye Zoey'in yanına gitmiş ve 4.sezonda diziye konuk oyuncu olarak gelmiştir. Sakardır, sürekli Zoey'nin önünde yere düşer. Zoey 101 dizisinin final bölümünde binanın tepesinden düşmüştür. Lola Martinez, Zoey'nin en yakın arkadaşıdır. Bir sürü erkek ile çıkmıştır, hatta bir bölümde Chase ile çıkmıştır. Diziye 2.sezon katılmıştır. Çok iyi rol yapar. Bu konudada kendini sürekli över. Büydüğünde Hollywood'ın en ünlü yıldızlarından biri olacağını düşünür ve bunu sürekli söyler. Bir keresinde rol yeteneği sayesinde ödevinden A+ almıştır. Michael Barret, dizide genellikle Chase'ye benzer. 2 ve 3.sezonda kendine kız arkadaş edinir. En bilindik özelliği genellikle Chase ile tatlı tartışmalardır. Özellikle 3.sezonda Chase'nin Zoey'e aşkını ifade etmesinde Mıchael'in büyük rolü vardır. Quinn Pensky, bilime oldukça meraklıdır. Otis adında bir alpakası vardır. İnsanlar onun bir inek olduğunu söyler. 3. sezondan itibaren Zoey ve Lola ile aynı odada kalıyor. 4.sezonda Logan ile çıkar. Logan Reese, Chase ve Michael'ın oda arkadaşıdır. Tam bir megalomandır. Babası zengindir. Kendini çok yakışıklı bulur. Güzel kızlarla çıkmayı sever. 4.sezonda Quinn ile çıkmaya başlar. Nicole Bristow, Zoey'nin en yakın arkadaşıdır. Aynı zamanda Zoey'le aynı odada kalmaktadır. Tam bir erkek delisidir. Hoş çocuklara zaman geçirmeye bayılır. Çok sakar, neşeli ve biraz da salaktır. Matematiği iyi olmakla beraber hiçbir sporda başarılı değildir ve 3.sezonda PCA'dan ayrılmıştır. Bunun nedeni erkeklere olan aşırı düşkünlüğüdür. Sadece kızların olduğu bir okula gönderilir. Müneccimbaşı Müneccimbaşı, Osmanlı İmparatorluğu'nda 15-16. yüzyıllardan itibaren saray görevlileri arasında yer alan müneccimleri yöneten kişi. İlmiye sınıfından seçilen müneccimbaşılar müneccimliğin kelime anlamında mevcut astroloji ve kehanet gibi görevlerinin yanı sıra zamanla devlet katında kullanım için takvim, imsakiye ve zayiçe hazırlamaya başlamışlardır. Bu takvimler 1800 yılına dek Uluğ Bey Zici’ne göre, bu tarihten sonra da Jacques Cassini Zici’ne göre hazırlanmıştır. Müneccimbaşılar bu takvimler zemininde savaş, doğum, düğün, denize gemi indirilmesi gibi konularda uğurlu saatler tespit ederlerdi. Ayrıca kuyruklu yıldızların geçişi, zelzele, yangın, güneş tutulması ve ay tutulması gibi astronomi ile ilgili veya ilgili olduğu düşünülen olayları da takip ederek yorumları ile birlikte saraya bildirirlerdi. Namaz vakitlerini belirleyen ve hemen her şehirde mevcut basit birer gözlemevi niteliğindeki muvakkıthanelerin yönetimi ve muvakkıtların tayini görevi müneccimbaşılara aitti. Başta III. Murad saltanatında İstanbul'da kurulan ve ömrü birkaç yıl süren rasathanenin kurucusu ve yöneticisi olan Takiyüddin Rasid ve 17. yüzyılın en önemli Osmanlı tarihçilerinden Müneccimbaşı Ahmed Dede gelmek üzere, müessesenin 1924'te kaldırılmasına kadar 37 kişi müneccimbaşılık görevinde bulunmuştur. Ataşehir Ataşehir, İstanbul'un Anadolu yakasında bulunan bir ilçedir. İstanbul'un doğu yarısında, Kocaeli Yarımadası'nın batı kısmında yer alan ilçenin denize kıyısı yoktur. 2008 yılında Kadıköy, Ümraniye ve Üsküdar'dan bâzı mahallelerin içine katılmasıyla ilçe statüsü kazanarak İstanbul'un 39 ilçesinden biri olmuştur. Güneybatıdan Kadıköy, batıdan Üsküdar, kuzeyden Ümraniye, doğudan Sancaktepe ve güneydoğudan Maltepe ilçeleriyle çevrilidir. İlçenin 2013 itibarıyla nüfusu 405.974'tür ve 17 adet mahalleye sahiptir. İnşaat şirketlerinin Ataşehir'in batı tarafındaki arazilerin uygunluğundan dolayı konut ve ofis projelerini bu bölgede gerçekleştirmesiyle Batı Ataşehir kavramı ortaya çıkmıştır. Varyap Meridian, Uphill Court gibi yapılar ilçenin batı kısmında bulunmaktadır. Ayrıca 2012 yılında kurulan Ülker Sports Arena da Batı Ataşehir'de yer almaktadır. İlçeyle ilgili tarihlenebilen ilk yerleşim 14. yüzyılda kurulmuştur. 1331'de Orhan Gazi, Kartal-Cevizli'de Bizans İmparatoru III. Andronikos'u yenerek Üsküdar'a doğru ilerlerken komutanlarından Konur Alp de derviş yoldaşları ile birlikte Kayış Dağı'nın batı eteklerini ve bugünkü İçerenköy bölgesini fethetmişti. Konur Alp'in savaşçı dervişlerinden olan Geyikli Baba'nın müritlerinden Gözcü Baba, Eren Baba, Kartal Baba, Ali Gazi, Sarı Gazi gibi erenlerin öncülüğünde bölgeye gelenler, başta Merdivenköy olmak üzere İçerenköy-Göztepe yöresinde iskân edildiler. 1335'te Tekkebağ Köyü adıyla kurulan ilk yerleşim yeri, Baba ile Ali Gazi'nin yönetimindeydi. 1465'ten sonra bölgenin adı, tapu kayıtlarında "Eren Baba"dan gelerek Erenköy diye geçer. 1639'da Kayışdağı'nın suları künklerle Erenköy'e akıtılınca Tekkebağ ve Karaman Çiftliği'nin halkı, Erenköy'e göç etmiştir. 1664'te tersane kâhyalarından Mustafa Ağa bölgede ilk camiyi yaptırmıştır. 1872'de Haydarpaşa-İzmit demiryolu Tellikavak mevkiinden geçirilerek Bostancı'ya uzatıldığında, yapılan yeni istasyonun çevresindeki bölgeye Erenköy adı verilmiş ve ilk yerleşme olan asıl Erenköy istasyona göre içeride kaldığından İçerenköy olarak anılmaya başlamıştır. İlçeye adını verecek olan Ataşehir bölgesinin üzerinde yükseldiği arazi, 1912 yılında Karaman Çiftliği adı ile bilinen 6.500 dönümlük bir alanı kapsamaktaydı. Karaman Çiftliği arazisi, Cumhuriyet'in ilanından sonra Maliye hazinesine devredildi. Maliye hazinesinin 1978 yılında satışa çıkardığı araziyi "Tercüman" gazetesinin sahibi Kemal Ilıcak ve iş adamı Alim Kantarcı satın aldılar. 1983 yılında, Ilıcak ve Kantarcı'nın Karaman Çiftliği olarak bilinen 6.500 dönümlük arazi için hazırladıkları İsotaş Yenikent isimli 50.000 konutluk proje, yerleşim merkezlerine uzak ve ütopik olduğu gerekçesiyle talep görmedi. O yıllarda çektiği kredileri geri ödeyemeyen Ilıcak ve ortakları, ipotekli olan arazinin mülkiyet hakkını da Yapı Kredi Bankası'na bırakmış oldu. Öte yandan Maliye Hazinesi ise %21'lik payının tamamını yine bir kamu bankası olan Anadolu Bankasına devretti. 8 Ocak 1988 tarihinde Anadolu Bankası, Türkiye Emlâk Kredi Bankası ile birleşti ve bankanın yeni adı "Türkiye Emlâk Bankası" oldu. Banka, Yapı Kredi Bankası'nın elindeki kalan arazi hisselerinin tümünü satın alarak, Karaman Çiftliği'nin tek sahibi oldu. 1988'de açılan Fatih Sultan Mehmet Köprüsü'nün bağlantı yollarının bugünkü Ataşehir-Kozyatağı bölgesinden geçmesiyle bu bölge Anadolu yakasının hem prestijli bir konut bölgesi hem de tercih edilir bir iş merkezi hâline geldi. Emlâk Bankası o dönemdeki konut geliştirme projeleri kapsamında, ilk önce ismini "Anatepe uydu kenti" olarak belirlediği bu arazinin 1800 dönümlük kısmını Eska, Tekfen, Eltes ve Baytur isimli inşaat şirketlerine etap etap inşa ettirdi. 1993 yılında Ataşehir Konutları'nın ilk etabı satışa çıkarıldı. 1999 yılında yaşanan Marmara Depremi'nden sonra Bağdat Caddesi ve çevresinde yaşayan ve güvenli olmayan binalarda oturduklarını düşünen orta-üst gelir grubundaki insanların bir kısmı Kozyatağı-Ataşehir bölgesindeki yeni konut projelerini tercih etmeye başladılar. 2000'li yıllara girerken Alarko inşaatın da faaliyetleriyle gelişen bölgenin kontrolü TOKİ'ye devredildi. 2002 yılından sonra O-2 Otoyolu'nun batı tarafında kalan 2800 dönümlük kısmında da Teknik Yapı, Varyap, Ağaoğlu gibi inşaat şirketlerinin uygulamasına sunan TOKİ Türk emlak sektörüne Batı Ataşehir kavramını da kazandırmış oldular. Giderek artan nüfusa paralel olarak 1990'lı yıllardan itibaren Kadıköy İlçesi'nin D-100 karayolunun kuzeyindeki mahallelerinin ayrı bir ilçe olması gündeme gelmiştir. Ataşehir İlçesi 6 Mart 2008'de TBMM'de kabul edilen "Büyükşehir Belediyesi Sınırları İçerisinde İlçe Kurulması ve Bazı Kanunlarda Değişiklik Yapılması Hakkındaki Kanun"la kuruldu. Başlangıçta Erengazi olarak düşünülen ilçenin adı, halktan da gelen talepler doğrultusunda son dakikada Ataşehir olarak değiştirilirdi. Düzenlemeye göre Üsküdar'a bağlı üç (Örnek, Esatpaşa ve Fetih), Kadıköy'e bağlı yedi (Atatürk, Barbaros, İçerenköy, İnönü, Kayışdağı, Küçükbakkalköy, Yenisahra), Ümraniye'ye bağlı üç, Kartal'a (Samandıra) bağlı bir mahallenin birleşmesiyle kurulan Ataşehir İlçesi'nin belediye teşkilatı 2009 yerel seçimlerinden sonra oluşturuldu. Ataşehir Belediyesi 2009 yerel seçimlerinden sonra kurulmuştur. Ataşehir Belediye binası ve Ataşehir İlçe Emniyet Müdürlüğü Barbaros Mahallesi'nde yer almaktadır. Ataşehir Belediyesi bünyesinde toplam 24 müdürlük bulundurmaktadır. Ataşehir ilçesi 17 mahalleden oluşmaktadır. Ataşehir ilçe sınırları içerisinde Bulvar 216, Palladium, Optimum, Brandium, Novada ve Carrefour gibi birçok alışveriş merkezini barındırmaktadır. Ayrıca 2019 yılında kapılarını açan Metropol İstanbul ile Ataşehir, Avrupa'nın en yüksek binasına ev sahipliği yapmaktadır. Ataşehir bulvarı boyunca birçok kafe, restoran, banka, market ve başka işletmeler bulunmaktadır. Halk arasında "Erenköy Gümrüğü" olarak bilinen Erenköy Gümrük Müdürlüğü Dudullu Caddesi üzerinde 328.960 m² alan üzerinde yer alır. Hâlen faaliyetine devam eden Müdürlüğün bir adet tasfiye ambarı, üç adet kaçak eşya ambarı, iki adet geçici depolama yeri ve yaklaşık 90.000 m²'lik TIR parkı mevcuttur. İçerenköy'de meyve-sebze hali yer alır. Ataşehir'de pek çok park bulunmaktadır. Bunların arasında 2012 yılında Barbaros Mahallesi'nde açılan yaklaşık 8.000 metrekarelik bir alana kurulan Bülent Ecevit Parkı içinde basketbol sahaları, mini futbol sahası, gölet ve şelaleler, yer satrancı, çocuk oyun alanları, spor alanları, koşu parkuru, dinlenme alanları, meydanlar, duvar banklar, çardak ve yürüyüş yolları barındırmaktadır. Ayrıca Deniz Gezmiş, Nazım Hikmet ve Prof. Dr. Necmettin Erbakan parkları da Ataşehir halkına hizmet vermektedir. 2016 yılı itibarıyla ilçe sınırları içinde 61 anaokulu, 22'si devlet,19'u özel olmak üzere 41 ilkokul, 22'si devlet, 13'ü özel toplam 35 ortaokul ve 19'u devlet, 22'si özel olmak üzere toplam 41 ortaöğrenim okulu bulunmaktadır. Yeditepe Üniversitesi 26 Ağustos Yerleşimi, Acıbadem Üniversitesi Kerem Aydınlar Yerleşimi ile Adıgüzel Meslek Yüksek Okulu ilçe sınırları içindedir. Ataşehir'de ulaşım ağı çok gelişmiştir. O-2 ve O-4 otoyollarının kesişiminde bulunan Ataşehir'den iki köprüye de ulaşım çok rahattır. Ayrıca Kadıköy'den Ataşehir'e İETT'nin 13, 13AB, 14ŞB, 16M, 19E, 19M, 21B, 256, 8M, 10A, 10E ve 20E hatları yolcu taşımaktadır. Üsküdar'a karışılıklı minibüs vardır ve 16M hattı da yolcu taşır. Taksim'e dolmuş seferleri vardır. Bir başka önemli ulaşım aracı ise ilçenin güneyinde yer alan Kadıköy-Tavşantepe Metrosu'nun Kozyatağı durağıdır. Ataşehir'e bağlı olan Örnek ve Esatpaşa mahallerinden Kadıköy'e karşılıklı gece 01.00'e kadar minibüs vardır. 2007 yılında kurulan Ataşehir Belediyesi Kadın Futbol Takımı arka arkaya iki sezon (2010-11, 2011-12) Kadınlar 1. Ligi şampiyonu oldu. 2012 yılında inşaatı tamamlanan, Fenerbahçe Spor Kulübü basketbol şubesi Fenerbahçe Beko'nun kullandığı Ülker Spor ve Etkinlik Salonu adlı çok amaçlı spor salonu Batı Ataşehir'de yer almaktadır. Ataşehir Golf Kulübü, 2017 yılında kentsel dönüşüm ile açılmış bir alana kurulmuş 6 delikli bir golf sahasına sahiptir. Kulüpte aynı zamanda futgolf turnuvaları da gerçekleştirilmektedir. Ahmet Uluçay Ahmet Uluçay (2 Aralık 1954; Tavşanlı - 30 Kasım 2009; İstanbul), Türk film yönetmeni, senarist ve şair. Kütahya'nın Tavşanlı ilçesine bağlı Tepecik beldesinde doğdu. Çocukluk yıllarında sinematograf'ın icadından haberi olmadan önce bile fotoğrafın hareket edebileceğini düşündü. Sinema ile 1960 yılında ilkokul sıralarındayken, köyüne gelen seyyar bir sinemacı sayesinde tanıştı. Bu olayı "Lumiére Kardeşler sinemayı icat etmeselerdi, bunu Tavşanlı’da İsmail (Mutlu) ile biz yapacaktık." sözleriyle dile getirdi. Daha 12 yaşındayken arkadaşı İsmail Mutlu ile film makinesi yapmak için işe koyuldu. Tam üç yıl uğraştı ve yönetmenliğini üstlendiği Karpuz Kabuğundan Gemiler Yapmak filminde de anlatıldığı gibi bir ahırda köy halkına film göstermeye başladı. Sinemaların çöpe attığı filmlerden kareleri birbirine ekledi ve insanlarla paylaştı. Köyde kümes hayvancılığı ile uğraşan arkadaşı İsmail Mutlu ve maden işçisi arkadaşı Şerif Akarsu ile "Tepecik Köyü Arkadaş Sinema Grubu"nu kurdu. Sinemaya yaşamını adayan sanatçı, yıllarca geçim derdiyle uğraştı, kamyon şoförlüğü, inşaat işçiliği ve tavukçuluk gibi pek çok işte çalıştı. İlk filmi Optik Düşler'i (1992) arkadaşlarıyla Almanya'da yaşayan bir gurbetçiden aldıkları VHS kamerayla çekti. 1994'te 6. Ankara Uluslararası Film Festivali'ne katılarak Optik Düşler ve Koltuk Değneklerinden Kanat Yapmak isimli filmleriyle tanındı. Nuri Bilge Ceylan'a Mayıs Sıkıntısı filminin çekimlerinde yardımlarda bulundu. Çocukluğundan esinlendiği ilk uzun metrajlı filmi Karpuz Kabuğundan Gemiler Yapmak'ı çekerken geçimini sağlamak için yem fabrikasında hamallık da yapan Uluçay, bu filmiyle dünya çapında tanındı, Türkiye'de ve yurtdışında 40'a yakın ödül aldı. İki çocuk babası olan Uluçay, Bozkırda Deniz Kabuğu filminin çekimlerine 2007 yılında başlamış, ancak sağlık sorunları nedeniyle film yarım kalmıştı. Ahmet Uluçay'ın "Karpuz Kabuğundan Gemiler Yapmak" filmi 26. Montpellier Akdeniz Filmleri Festivali'nin büyük ödülünü kazandı. İstanbul Film Festivali'nde "En iyi film" seçilen "Karpuz Kabuğundan Gemiler Yapmak" San Sebastian Film Festivali'nde en iyi ikinci ödül olan Altın Denizkabuğu'nu aldı. Beyin tümörü nedeniyle İstanbul'da tedavi görürken zatürreye yakalanarak 30 Kasım 2009'da vefat etti. Tavşanlı'nın Tepecik beldesinde toprağa verildi.. Zara (1983 doğumlu şarkıcı) Zara (Rusça: Зара, d. 26 Temmuz 1983 - ; Otradnoye, Kirov Rayonu, Leningrad Oblastı, RSFSC, doğum adı: Зарифа Пашаевна Мгоян / Zarifa Paşayevna Mgoyan, Ermenice: Գարիֆա Մգոյան, Kürtçe: Zarîfe Migoyan), Yezidi Kürt asıllı Rus şarkıcı ve film oyuncusu. Paşa Bimbaşiyeviç Mgoyan ve Nadi Jamalovna Mgoyan'ın kızları olarak dünyaya geldi. Ermenistan'da çocukluğunu geçirdi. Bir kardeşi (Roma) ve bir kız kardeşi (Liana) vardır. 1997 yılında, Zara TV yarışmasında "Utrennya zvezda" ("Sabah Yıdızı", Moskova)'da finalist oldu ve Uluslararası Festivali "Let Children Laugh" ("Çocukları güldürün", Kahire ve Port Said, Mısır)'nde "Grand Prix" aldı. 1998 yılında Omsk'ta düzenlenen şarkı yarışması "Nadejdi Sibiri" ("Sibirya'nın Umutları") ve Sankt-Peterburg'ta düzenlenen açık yarışması "Deni pojdeniya" ("Doğumgünü") gibi şarkı yarışmalarını kazandı. Soçi'de düzenlenen "Nadejdi Evropi" ("Avrupa'nın Umutları") kazandı. 1999'da Golosa-99 ("Sesler-99") festivaline katıldı ve Dinleyici Seçimi ödülünü aldı. TV programı "Yıldız fabrikası" (Фабрика Звезд)'nın 6. dönemine katıldı. 2004 yılına kadar Yezidi inancına sahip olan Zara, evlilik için Hıristiyanlığı kabul etti. 2004 yılında Sankt Petersburg Belediye Başkanı Valentina Matvienko'nun oğlu Sergey Matvienko ile evlendi. Fakat bu evlilik sadece 6 ay sürdü. 2008 yılında, Zara, yeniden evlenmişti. Moskova Belediyesi Sağlık Müdürlüğü Eczacılık Daire başkanı Sergey İvanov ile evlendi. İvanov, yeni bir evlilik uğruna karısı ve iki çocuğu terketti. Resmi sitesi Wokou Wokou veya Japon korsanlar (Çince: 倭寇; Çince okunuşu: wōkòu; Japonca okunuşu: wakō; Korece okunuşu: 왜구 waegu) MS 13. yüzyıldan başlayarak Çin ve Kore sahillerine saldıran korsanlardır. İlk başlarda Wokou; Japonya’dan askerler, roninler, tüccarlar ve kaçakçılardan oluşuyordu. Wokou saldırıları 13. yüzyılda başlar ve 14. yüzyılın ikinci yarısına kadar etkili olur. Japonya’da üsleri olan Japon korsanlar Kore Yarımadasına ve Çin kıyılarına saldırıyorlardı. Çin’de bu dönemde hüküm süren Ming Hanedanı Japonya ile sadece devletlerarası ticareti gerçekleştirmekte, özel sektörün ticarî faaliyetlerini engellemekteydi. Ming Hanedanı özel ticarî faaliyeti ne kadar azaltırsa korsanlığa o kadar engel olabileceğini düşünüyordu. Bunun yerine zor durumda kalan Çinli tacirlerin yasadışı yollardan Japonya ile ticareti sürdürdüğü görüldü. Bu dönemden sonra 16. yüzyılın başlarında Wokou faaliyetleri ikinci aşamaya girer ve Japon korsanlar Çinli işbirlikçileriyle beraber hareket etmeye başlar. Bu dönemde güçleri artan Wokouların bileşimi de değişir ve yoğunlukla Çinli korsanlar tarafından yönetilir hale gelirler. Güçlerinin doruğunda oldukları 1550 yıllarında korsanların denizlerle yetinmeyip Yangtze Nehrine girmeye başladıkları görülmektedir. Wokou terimi Japon anlamına gelen "Wō" (倭) ile korsan, düşman ve işgal anlamına gelen "kòu" (寇) kelimelerinin birleşimidir. Wokou terimi ilk olarak Kore’de dikilen MS 414 tarihli Gwanggaeto stelinin üzerinde geçer. Günümüzde ise bu kelime Çin ve Kore’de Japon işgalcilerini tanımlamak için propaganda amaçlı kullanılmaktadır. MS 1395 tarihli Kore’de hüküm süren Joseon Hanedanının tarih yazımlarına göre wokou Japonya kıyı bölgelerinde hüküm süren birden fazla küçük ve orta ölçekli feodal bey tarafından yönetilmekte ve çoğunlukla topraksız köylü ve balıkçılardan oluşmaktaydı. Wokounun sayıları 20 ila 400 gemi olarak belirtilmiştir. Japonya’daki Sengoku dönemindeki siyasi belirsizlik ortamının wokounun ortaya çıkışında