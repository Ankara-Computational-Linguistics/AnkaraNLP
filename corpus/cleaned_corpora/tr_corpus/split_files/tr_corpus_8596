katmıştır. Ama onu ilk şöhrete kavuşturan film The Wedding Singer filmi olmuştur. Aynı filmdeki Drew Barrymore ile 2004'te 50 First Dates(50 İlk Öpücük) filminde rol almıştır. Şimdilik son filmleri Reign Over Me ve I Now Pronounce You Chuck And Larry. Bunun dışında, çok iyi arkadaş olan Rob Schneider ve Adam, birbirlerinin filmlerinde kısa rol veya yardımcı rol olarak sık sık görünmektedirler. Son olarak Adam Sandler'ın 2008 Aralık ayında gösterime girmesi beklenen yeni bir film projesi bulunmaktadır: Bedtime Stories. Filmde yeğenlerine uyumadan önce anlattığı hikâyelerin gerçeğe dönüşmesiyle hayatı değişen bir otel görevlisini canlandıracaktır. A day with the Meatball, 2002 yapımlı bir Happy Madison kısa filmidir. Adam Sandler'ın 2004 yılında ölen köpeğinin (Meatball/ Köfte) bir gününü komik bir şekilde gösteren ve 2 dakika kadar süren kısa filmdir. Meatball'un kütüphaneye, okula ve spor salonuna gidişi, kız arkadaşıyla sahilde yürümesi, gibi bir gününü konu alan kısa film çalışmasıdır. Adam Sandler da iki defa gözükmektedir. Blossoms And Blood (Blossoms & Blood) 2003 yılında piyasaya sürülmüş kısa filmdir.Punch-Drunk Love (2002) filminin 24 haziran 2003 yılında piyasaya sürülen 2 diskli DVD versiyonunda bu 12 dakika süren görüntü yer almaktadır. Yönetmen ve Senarist'in Paul Thomas Anderson olduğu bu kısa film (Anderson The Couch isimli kisa film içinde daha sonra Sandlerle çalıştı) aslında Punch-Drunk Love filminin silinmiş müzikli bir sahnesidir. Oyuncular yine aynı Adam Sandler ve Emily Watson. Jon Brion'un Here We Go (Buraya gidiyoruz) isimli şarkısı eşliğinde süren kısa fakat çok ilginç bir kısa filmdir. Bunun dışında Jeremy Blake`in başarılı sanatlarıda olabildikçe gösterilmiştir. Televizyon için çekilmiş Bir Koltuk (The Couch) 2 dakikaya yakın süren bir kısa filmdir.Paul Thomas Anderson`in yönetmenliği altında çekilmiş bu siyah beyaz filmin tek oyuncusuysa Adam Sandler'dır. Kısa filmin konusu: Bir adam Sandler) koltuk almak için gelir fakat burada bir koltuk ve bir kanepe deneyince başına garip olayler gelmektedir. 2003 yılında yapılmıştır. Adam Sandler yakın arkadaşları ile hep birlikte filmlerde oynamaktadır. Bunların hepsi: Rob Schneider : Allen Covert: Blake Clark: Steve Buscemi: Chris Rock: David Spade: Peter Dante Jonathan Laoughran: Norm Macdonald: Dan Aykroyd: Altın Küre Ödülleri Amerikan Komedi Ödülü Emmy Ödülleri Çocukların Seçimi Ödülü MTV Film Ödülleri: ShowEast Razzie Ödülleri Uzun zamandır sevgilisi olan Jackie Titone'a 2002'de evlenme teklif etmiştir, 2003'te evlenmişlerdir ve 2006'da bir çocukları olmuştur. Kasım 2008 yılında ikinci kızları dünyaya gelmiştir. Alec Baldwin Alexander Rae Baldwin III (d. 3 Nisan 1958, Massapequa), Amerikalı oyuncudur. 2009 yılı ABD ve Japonya ortak yapımı İlişki Durumu Karışık filminde rol almıştır. Andy GarcÃ­a Andrés Arturo García Menéndez (d. 12 Nisan 1956, Havana), Amerikalı aktör ve yönetmen. Andrés Arturo García Menéndez, 12 Nisan 1956 yılında yapışık ikiz olarak Havana'da dünyaya geldi. İkizi bir tenis topu büyüklüğündeydi ve cerrahi bir müdahale ile ayrıldılar, bu omuzunda bir yaranın oluşmasına sebep olmuştu. 1961 yılında ailesiyle birlikte ABD'ye göç etti. ABD'ye ilk geldiklerinde kötü işlerde çalışmak zorunda kalan aile, sonrasında 1 milyon dolardan fazla değere sahip olan bir parfüm şirketi kurdu. Lise yıllarında iyi bir basketbol oyuncusu olmasına rağmen lisenin son yıllarında geçirdiği sağlık sorunları nedeniyle sporu bıraktı ve dikkatini oyunculuğa çevirdi. İlk oyunculuk deneyimi 1978 yılında "¿Qué Pasa, USA?" dizisindeki "Pepe" karakteri ile oldu. Eylül 1982 yılında Marivi Lorido ile evlendi ve bu evlilikten 3'ü kız, 1'i erkek olmak üzere 4 çocuk sahibi oldu. 1993 yılında babasını kaybetti. 1995 yılında Empire dergisinin yaptığı "Film Tarihinin En Seksi 100 Yıldızı" listesine 65. sırada yer aldı. 2005 yılının sonlarında Sharon Stone ile birlikte Kurtlar Vadisi dizisinin son iki bölümünde "Amon" karakteri ile yer aldı. 2014 yılında ise aynı dizinin devam serisi olan Kurtlar Vadisi Pusu dizisinin 5 bölümünde yer aldı. Kasım 2016 yılında Fidel Castro'nun ölümü hakkında Fidel Castro'nun totaliter rejiminin zulüm ve baskıya neden olduğunu belirtti. 1953'ten 1959'a kadar olan devrimden bu yana Küba'yı yöneten komünist rejime olan nefretini dile getirdi. Angelina Jolie Angelina Jolie (; önceki soyadı Voight; d. 4 Haziran 1975), Amerikalı oyuncu, film yapımcısı ve hayırsever. Üç Altın Küre, iki Sinema Oyuncuları Derneği Ödülü ve bir de Oscar sahibidir. Hayırsever çalışmalarıyla da tanınan Jolie, pek çok kez dünyanın en çekici insanları listelerinde yer aldı. İlk kez 1982'de babasının oynadığı "Lookin' to Get Out" (1982) filminde görülen Jolie'nin oyunculuk kariyeri düşük bütçeli bir film olan "Cyborg 2" (1993) ile başladı. İlk başrolünü "Hackers" (1995) filmi ile aldı. Önemli övgüler alan biyografik filmler olan "George Wallace" (1997) ve "Gia"da (1998) başrolde oynadı ve "Girl, Interrupted"daki (1999) performansı ile En İyi Yardımcı Kadın Oyuncu dalında Akademi Ödülü aldı. "" (2001) filmi ile büyük başarı sağlayarak dünyaca ünlü tanınmış bir oyuncu haline geldi. Sonrasında ise Hollywood'un en çok tanınan ve en çok kazanan oyuncularından oldu. Şimdiye kadarki en büyük ticari kazancını aksiyon-komedi türünde olan "Mr. & Mrs. Smith" (2005) ve animasyon türündeki "Kung Fu Panda" (2008) ile sağladı. 2010'dan itibaren "Ajan Salt" (2010), "Turist" (2010), "Hayatın Kıyısında" (2015) ve "Kung Fu Panda 3" (2016) gibi filmlerde yer aldı, ayrıca "Boyun Eğmez" (2014) adlı filmin yönetmenliğini üstlendi. Jonny Lee Miller ve Billy Bob Thornton'dan boşanan Jolie, 2016 yılına kadar Brad Pitt ile birlikte yaşadı. Tüm dünyada basının büyük ilgisini çeken bir ilişkiye sahip olmuş olan Jolie ve Pitt; Maddox, Pax ve Zahara olmak üzere üç evlatlık; Shiloh, Knox ve Vivienne olmak üzere üç biyolojik çocuğa sahiptir. Jolie, 1975 yılında Los Angeles'ta Akademi Ödülü kazanmış aktör Jon Voight ile yalnızca iki filmde oynamış oyuncu Marcheline Bertrand'ın kızları olarak doğmuştur. Aynı zamanda Chip Taylor'un yeğeni, James Haven'ın kız kardeşi olan Jolie'nin vaftiz annesi Jacqueline Bisset ve vaftiz babası Maximilian Schell'dir. Babası Jon Voight Slovak ve Alman kanı , annesi Marcheline Bertrand ise Fransız kanı taşır. Ama bir tarafı da Iroquois halkına mensuptur. Fakat Voight onun tam olarak Iroquois halkına mensup olmadığını iddia etmiştir. 1976 yılında Jolie'nin anne ve babası boşandı. Bunun sonrasında Jolie, sinema kariyerini yarıda bırakmak zorunda kalan annesi Marcheline Bertrand ve kardeşi James Haven ile birlikte New York eyaletindeki Palisades kentine gitti. Burada mutlu bir çocuk olan Jolie yılan ve kertenkele topladı. Jolie'nin favori yılanının adı: Harry Dean Stanton, favori kertenkelesinin adı ise Vladimir'di. Okulunda oğlanları sıkıştırıp onları bağırtana kadar öptüğü için okulu tarafından annesine şikayet edildi. Jolie çocukken annesi ile sık sık film izlerdi. Bunun, onun sinemaya ilgi duymasını sağladığını ise sonraları açıklayan Jolie sinema konusunda babasından ve amcasından (Chip Taylor) etkilenmediğini de açıkladı. Jolie 11 yaşındayken Los Angeles'a geri döndü. Burada oyuncu olmak istediğini anladı ve Lee Strasberg Theatre Institute'na kayıt olmaya karar verdi. Bu okulda birkaç küçük yapımda göründü. Fakat buradaki 2 yılından sonra Beverly Hills High School'a gitmeye başladı. Bu okulda diğer çok zengin ailelerin çocukları arasında kendini yalnız hissetti. Aşırı ince olması ve gözlük takması sebebiyle diğer arkadaşları tarafından alaya alındı. Sonrasında ise ilk mankenlik deneyiminde başarısız olan Jolie'nin gururu kırıldı ve kendine zarar vermeye başladı. Jolie bu durumu CNN'e şöyle anlattı: "Bıçak biriktiriyordum ve kendimi kesip acıyı hissetmek benim için bir tür ritüel olmuştu. Bu benim için bir çeşit terapiydi, çünkü kendimi yaşıyor gibi hissediyordum." 14 yaşında okuldan atıldı ve bir cenaze kaldırıcı olmayı hayal etmeye başladı. Tüm bu süre boyunca siyah giyindi, saçını mora boyadı ve erkek arkadaşıyla yaşamaya başladı. Slam-dancing yapmaya başladı. 2 yıl sonra ilişki bittiğinde ise annesinin evinin yakınlarında bir yer kiraladı ve okuluna geri döndü. Okuldan "Ben hala punkçı bir çocuğun kalbine sahibim ve her zaman dövmeli punkçı bir çocuk olacağım" düşüncesiyle mezun olduktan sonra tiyatro çalışmalarına ağırlık veren Jolie babasının ilgisizliğinden dolayı babasından soğumaya başladı. Jolie ile babasının arası açıldı. 2001 yılında "" filmi için babası ile yan yana gelmesine rağmen araları yine de düzelmedi. Temmuz 2001'de Voight soyadının kaldırılması ve adının Angelina Jolie şeklinde değiştirilmesi için dilekçe verdi. 2002 yılının Eylül ayında ise resmi olarak soyadı değişti. Yine aynı yılın Ağustos ayında Jon Voight Access Hollywood'a kızının ruhsal problemleri olduğunu anlattı fakat Jolie "Ben ve babam konuşmuyoruz. Ona karşı hiçbir kızgınlık taşımıyorum" dedi. Jolie'nin davranabildiği kadar soğukkanlı davranamayan anne Marcheline Bertrand, kızını korudu ve şöyle söyledi: "Angelina'nın ruh sağlığıyla ilgili hiçbir bozukluk yok. Ruhsal ve fiziksel bakımdan, o muhteşem sağlıklı." Jolie, 14 yaşındayken bir model olarak çalışmaya başladı. Los Angeles, New York ve Londra'da mankenlik yapan Jolie aynı zamanda birçok müzik videosunda görüldü. Bu videoların arasında: Meat Loaf ("Rock & Roll Dreams Come Through"), Antonello Venditti ("Alta Marea"), Lenny Kravitz ("Stand by My Woman"), ve The Lemonheads ("It's About Time") müzik videolarında yer alıyordu. 16 yaşında ise tiyatroya döndü ve ilk rolünde bir Alman fetişini canlandırdı. Bu dönemde babasından tiyatro alanında birçok şey öğrendi ve bu dönemde aralarındaki ilişki daha az gergindi. Babasının insanları nasıl izlediğini, onlarla nasıl konuştuğunu ve onlara nasıl dönüştüğünü izledi. Jolie bu dönemde babasıyla eskisi kadar kavga etmedi. Ona göre babası ve kendisi "drama kraliçeleriydi". Jolie, kardeşinin USC School of Cinematic Arts'ta yaptığı beş filmde görüldü fakat onun profesyonel film kariyeri 1993 yılında "Cyborg 2" ile başladı. Bu filmde yarı insan-yarı robot olan, rakip imalatçının merkezini iğfal etmek için tasarlanmış ve sonra kendi kendini patlatmış Casella "Cash" Reese adlı karakteri canlandırdı. Sonrasında ise bağımsız bir film olan "Without Evidence" adlı filmde yardımcı rolde görüldü. Iain Softley'ın yönettiği Jolie'nin ilk Hollywood filmi olan "Hackers"da Kate "Acid Burn" Libby karakterini canlandırdı. Aynı zamanda bu filmde ilk kocası Jonny Lee Miller ile tanıştı. 1996 yapımı komedi filmi olan "Love Is All There Is"de Gina Malacci karakterini canlandırdı. "Romeo ve Juliet"in günümüz uyarlaması olan filmde Jolie, aralarında kan davası olan iki ailenin taraflarından birinin oğluna aşık olan İtalyan kızı canlandırdı. 1996'da oynadığı diğer bir film olan "Mojave Moon" filminde Danny Aiello annesinden hoşlanırken ona aşık olan genç Eleanor Rigby karakterini canlandırdı. "Foxfire" filminde ise kendilerine cinsel tacizde bulunan öğretmeni öldürüp, sonrasında ise tamamen kontrolden çıkan genç kızlardan birini canlandırdı. Jolie'nin performansı üzerine Los Angeles Times şöyle yazdı: "Hikâye Maddy tarafından anlatılmasına rağmen, asıl konu ve hikâyenin katalizörü Legs'tir (Jolie)". 1997 yılında Jolie, David Duchovny ile başrollerini paylaştığı gerilim filmi olan "Playing God"da oynadı. Film eleştirmenler tarafından pek iyi eleştiriler almadı. Film eleştirmeni Roger Ebert, yapım hakkında şöyle söyledi: "Angelina Jolie genellikle agresif ve sert olan bir rolde kesin bir sıcaklık buldu. O bir suçlunun kız arkadaşı olmak için çok güzel görünüyor." Sonrasında bir TV filmi olan tarihi-romantik türdeki "True Women"da rol aldı. Film Janice Woods Windle'ın kitabının bir uyarlamasıydı. Jolie ayrıca aynı yıl Rolling Stones'un Anybody Seen My Baby adlı klibinde görüldü. Jolie'nin kariyer umutları, 1997'de oynadığı Cornelia Wallace rolüyle Altın Küre aldığı ve Emmy Ödülü'ne aday gösterildiği biyografik film "George Wallace"tan sonra başladı. Filmde Gary Sinise, George Wallace'i canlandırdı. Angelina ise 1972 yılında ABD Başkanlığı'na doğru koşarken vurulan George Wallace'ın ikinci eşini canlandırdı. Filmin yönetmeni John Frankenheimer, Jolie hakkında People dergisine şunları anlattı: "Dünyada her yer güzel kız dolu. Ama onlar Angelina Jolie değil. Angelina eğlenceli, dürüst, zeki, muhteşem ve olağanüstü yetenekli." Jolie dışında film de festivallerden birçok ödülle dönmüştür. 1998'de Jolie, HBO'nun "Gia" filminde süpermodel Gia Carangi'yi canlandırdı. Film seks dünyasını, uyuşturucuları, Gia'nın uyuşturucu bağımlılığı sonucu hayatının ve kariyerinin bir anda yok olmasını, çöküşünü ve AIDS yüzünden ölümünü gözler önüne sundu. Ardışık olarak ikinci yıl, Jolie, bu rolle Altın Küre kazandı ve Emmy'ye aday gösterildi. Ayrıca ilk SAG Ödülü'nü aldı. Reel.com sitesinden Vanessa Vance, Angelina'nın oyunculuğunu şöyle anlattı: "Jolie onu tasvir ederken soğukkanlıydı. Bölümleri doldururken tutkuyu, çaresizliği kullandı." Jolie ise filmde oynadığı Gia'yı "canlandırdığı karakterler arasında kendisine en yakın bulduğu karakter" olarak açıkladı. Lee Strasberg'in tekniklerine uygun olarak Jolie ilk filmlerinde, sahnelerin arasında karakterde kalmayı, onu yaşamaya devam ettiğini söyledi. Bunun sonucunda da "Gia"yı çekerken kocası Jonny Lee Miller'a şöyle söyledi: "Ben yalnızım; Ben ölüyorum; Ben eşcinselim ve seni haftalarca göremeyeceğim." "Gia"dan sonra Jolie, New York'a taşındı ve vereceği hiçbir şey olmadığını hissederek kısa bir süre için oyunculuğu bıraktı. New York Üniversitesi'ne film yapım dersleri için üye oldu ve yazı sınıflarına katıldı. Inside the Actors Studio'da bu konu hakkında "sadece kendimi toparlamak için iyi oldu" diye açıklama yaptı." Jolie, Gloria McNeary rolünde 1998 yapımı gangster filmi "Hell's Kitchen"la sinemaya geri döndü ve sonrasında Sean Connery, Gillian Anderson, Ryan Phillippe ve Jon Stewart'ın da rol aldığı "Playing by Heart"ın bir bölümünde oynadı. Film olumlu eleştiriler aldı ve Jolie birçok övgü aldı. Jolie, National Board of Review'dan Yükselen Performans Ödülünü aldı ve San Francisco Chronicle'da onun hakkında olumlu bir eleştiri yazıldı. 1999'da ikinci kocası Billy Bob Thornton ile tanıştığı, Mike Newell'in yönettiği komedi-dram "Pushing Tin"de rol aldı. Filmin diğer oyuncuları ise John Cusack ve Cate Blanchett'ti. Jolie, Thornton'un baştan çıkarıcı, seksi, çılgın karısını oynadı. Film eleştirmenler tarafından karışık eleştiriler aldı. Jolie'nin karakteri özellikle eleştirildi. Washington Post şöyle yazdı: "Ölen çiçeklerin üstünden ağlayan, çok fazla turkuaz yüzük takan ve Russels geceleri evden tam anlamıyla uzakta geçirince gerçekten yalnızlaşan özgür ruhlu Mary (Angelina Jolie) kesinlikle gülünç bir karakter." Bu filmden sonra "The Bone Collector"da Denzel Washington ile çalıştı. Seri katilin peşindeyken bir kaza geçirip yardıma ihtiyaç duyan Lincoln Rhyme'a (Denzel Washington) yardımcı olmakla görevlendirilmiş Amelia Donaghy adlı polisi canlandırdı. "The Bone Collector" filmi Jeffery Deaver'in bir kitabından uyarlanmıştı. Film 151.493.655 Amerikan doları hasılat yaptı fakat eleştirmenler tarafından olumlu eleştiriler alamadı. "Detroit Free Press" şöyle yazdı: "Jolie'ye bu filmde yanlış rol vermek yanlıştı." Jolie, bir sonraki yardımcı rolünü sosyopat Lisa Rowe rolüyle "Girl, Interrupted"ta canlandırdı. "Girl, Interrupted" filminde, akıl hastası Susanna Kaysen'ın hikâyesini anlatılıyordu. Film aynı zamanda Kaysen'in orijinal günlüklerinden bir uyarlamaydı. Winona Ryder ana karakteri oynamasına rağmen, film Jolie'nin Hollywood'daki son yükselişiyle ilgi çekti. Üçüncü Altın Küre Ödülü'nü, ikinci SAG Ödülünü ve En İyi Yardımcı Kadın Oyuncu Akademi Ödülü'nü aldı. Roger Ebert, Jolie'nin performansını şöyle anlattı: "Jolie güncel filmlerde büyük vahşi ruhlardan biri olarak ortaya çıkıyor, o her nasılsa öldürücü hedefi olan herhangi bir gruba bağlanmayan biri." 2000'de Jolie, Nicholas Cage'in bir araba hırsızını canlandırdığı "Gone In 60 Seconds" isimli filmde Cage'in karakterinin eski kız arkadaşı Sarah "Sway" Wayland rolüyle yer aldı. Bu filmdeki rolü küçüktü. Jolie daha sonra Lisa Rowe rolünün ağırlığından sonra bu filmin kendisini rahatlattığını ve bu filmden sonra büyük paralar kazandığını açıkladı. Film dünya çapında 237 milyon Amerikan doları kazandı. Oyunculuk yeteneğine çok iyi bir gözle bakılmasına karşın, Jolie'nin filmleri geniş bir kitleye ulaşamıyordu; ama "" (2001) Jolie'yi uluslararası bir süperstar yaptı. Popüler "Tomb Raider" video oyununun uyarlamasında Jolie, Lara Croft rolü için; Büyük Britanya aksanı, yoga, savaş sanatları terbiyesi ve araba yarışını öğrenmesi gerekti. Ama film genel olarak kötü eleştiriler aldı. Slant Magazine, filmi şöyle yorumladı: "Angelina Jolie, Lara Croft'u oynamak için doğmuş ama yönetmen Simon West onun yolculuğunu bir Frogger oyununa dönüştürdü." Tüm dünyada $274.703.340 hasılat yapan "" her şeye rağmen uluslararası bir başarıydı ve Jolie'yi dünyaya bir aksiyon starı olarak tanıttı. Jolie sonra, mizahla gerilimi buluşturan "Original Sin" (2001) filminde Julia Russell'ı oynadı. Bu filmde başrolü Antonio Banderas'la paylaşmıştı. Film, Cornell Woolrich'in "Waltz into Darkness" adlı romanından uyarlandı ve Michael Cristofer tarafından yönetildi. Film tüm dünyada 35.402.320 Amerikan doları hasılat yaptı. Film eleştirmenler açısından büyük kritik bir başarısızlıktı. 2002 yılında, "Life or Something Like It"te, bir hafta içinde öleceği söylenen ve bunun sonucunda hayatın anlamını aramaya başlamış hırslı TV muhabiri Lanie Kerrigan'ı oynadı. Film, yetersiz olduğu yönünde eleştiriler alsa da, Jolie'nin performansı olumlu eleştiriler aldı. CNN'den Paul Clinton: "Jolie rolünde muhteşemdi. Filmin ortasında bazı saçma olay örgüleri olmasına rağmen, bu Akademi Ödülü kazanan oyuncu fazlasıyla kendine doğru yolculuğunu inanılır bir biçimde oynuyor." Jolie, 2003'te ""ta yeniden Lara Croft'u oynadı. Bu sefer Çin'in ünlü suç şebekelerinden birinin yöneticiliğini üstlenen Chen Lo ölümcül bir belayı, Pandora'nın Kutusu'nu açmaya çalışır ve dünyayı kurtarabilecek tek insan Lara Croft'tur. Bu yapım, önceki film kadar finansal başarı elde edememişken, uluslararası alanda 156.505.388 Amerikan doları kazandı. Sonraki yıl Jolie, Afrika'daki yardım işçileriyle ilgili "Beyond Borders"ta rol aldı. Film, Jolie'nin gerçek yaşamının yardımsever kişiliğini yansıtmasına rağmen; eleştirel ve finansal olarak başarısız oldu. "Los Angeles Times"ta film hakkında şu sözlere yer verildi: "Jolie, "Girl, Interrupted"ta Oscar kazandığı rolde yaptığı gibi, rollere elektrik ve güvenilirlik verebilir. O kabul edilmiş çizgi filmler de yapabilir "Lara Croft" gibi. Ama melez karakter belirsizliği, kötü yazılmış gerçek olmayan uçan istilacı, kan-ve-bağırsak dünyası, onu tamamen mahveder." 2004'te, Ethan Hawke ile birlikte "Taking Lives"ta rol aldı. Filmde Montrealli bir FBI ajanı olan Illeana Scott karakterini canlandırdı. Film karışık eleştiriler aldı. "The Hollywood Reporter" şöyle yazdı: "Angelina Jolie daha önce çoktan yaptığı hissini veren bir rol oynuyor. Ama o heyecan ve çekiciliğin yanlış anlaşılamaz bir enerjisini ekliyor." Daha sonra, DreamWorks filmi "Shark Tale"de melekbalığı Lola adlı animasyon karakterine sesini verdi ve Kerry Conran'nın bilim-kurgu, macera filmi "Sky Captain And The World Of Tomorrow"nda kısa bir rolde yer aldı. Ayrıca 2004'te, Oliver Stone'un Büyük İskender'in hayatını anlatan biyografik filmi "Alexander"da Olympias'ı oynadı. Bu film ABD sınırları içerisinde yalnızca 34.297.191 Amerikan doları kazanarak başarısızlığa uğradı fakat uluslararası alanda büyük bir başarı yakalayarak, ABD dışında 133.001.001 Amerikan doları kazandı. Oliver Stone, filmin ABD içindeki başarısızlığını, İskender'in biseksüelliğine ve medyanın ve halkın buna yorumuna bağlamıştır." Aksiyon - komedi türündeki "Mr. & Mrs. Smith", Jolie'nin 2005'te oynadığı tek filmdir. Film, Doug Liman tarafından yönetildi. Film birbirine rakip iki organizasyona tetikçi olarak çalıştıklarını anlayan, sıkılmış evli bir çifti anlatıyordu. Jolie, Brad Pitt'in filmdeki karakterinin eşi olan Jane Smith'i oynadı. Film birçok eleştiri aldı ama genellikle iki başrol oyuncusunun arasındaki kimya dolayısı ile övgüler aldı. "The Star Tribune"nde film hakkında şöyle yazıldı: "Hikâye gelişigüzel ilerlerken, film toplu halde yaşayan cazibe ile, enerji ve yıldızların enerjisi ile geçiniyor." Film tüm dünyada 478,207,520 Amerikan doları kazanarak büyük bir başarı sağladı ve 2005 yılının en çok izlenen filmlerinden biri oldu. Daha sonra 2006'da Robert De Niro'nun "The Good Shepherd" filminde rol aldı. Film Matt Damon tarafından canlandırılmış Edward Wilson karakterinin gözünden CIA'nin ilk yıllarını anlatıyordu. Jolie yardımcı rolde Wilson'ın ihmal edilmiş karısı Margaret Russels'ı oynadı. 2007 yılında Jolie, yönettiği ilk film olan "A Place in Time" adlı belgeseli çekti. Film bir haftada dünya çevresinde 27 yerde yaşanan hayatı göstermektedir. Belgesel, Tribeca Film Festivali'nde gösterildi. Film ABD'nin en büyük eğitim sendikası olan National Education Association'a dağıtılma ve çoğunlukla liselerde gösterilme amacıyla tasarlandı. Yine aynı yıl Jolie, Mariane Pearl rolüyle Michael Winterbottom'ın belgesel türündeki drama filmi "A Mighty Heart"ta rol aldı. Film, Pakistan'da "Wall Street Journal"ın muhabiri Daniel Pearl'ün kaçırılışı ve cinayetini konu ediyordu. Film, Mariane Pearl'ün anılarından oluşan "A Mighty Heart" adlı kitaptan uyarlandı. Yapımın prömiyeri Cannes Film Festivali'nde yapıldı. "The Hollywood Reporter", Jolie'nin performansını "dengeli ve dokunaklı" olarak tanımladı ve şöyle devam etti: "Saygıyla ve farklı bir aksanda sıkı bir kavramayla oynadı." Bu filmle Jolie dördüncü Altın Küre Ödülü adaylığını ve üçüncü SAG adaylığını kazandı. Jolie aynı zamanda Robert Zemeckis'in "" (2007) filminde Grendel'ın annesini canlandırdı. Jolie'nin filmdeki görüntüsü gerçek olmayıp, motion capture tekniğiyle yaratıldı. 2008'de, James McAvoy ve Morgan Freeman'la beraber aksiyon türündeki "Wanted"ta oynadı. "Wanted", Mark Millar'ın aynı isimli çizgi romanından uyarlanmıştı. Film olumlu eleştiriler aldı ve dünya çapında başarılı olup 341.433.252 Amerikan doları hasılat yaptı. Ayrıca "Kung Fu Panda" adlı animasyon filmde Master Tigress karakterine sesini verdi. 632 milyon Amerikan doları kazanan film Angelina'nın şu ana kadarki en büyük hasılatı sağlayan filmi oldu. Aynı yıl, Clint Eastwood'un yönettiği ve prömiyerini Cannes Film Festivali'nde yapan "Changeling"te Christine Collins rolüyle başrol oynadı. Film çocuğunu kaybeden, aylar sonra polisin getirdiği çocuğun onun oğlu olmadığını anlayan ve gerçek oğlunu aramaya koyulan anne Christine Collins'ı anlatıyordu. Gerçek bir olaydan uyarlanan bu filmle Jolie, ikinci Akademi Ödülü adaylığını, ilk BAFTA Ödülü adaylığını, beşinci Altın Küre ve dördüncü Sinema Oyuncuları Derneği Ödülü adaylığını elde etti. Clint Eastwood, film sonrası basın konferanslarında Jolie için şu şekilde bir açıklama yaptı: "Ona muhteşem yüzü engel oluyor. Bence onun yüzü gezegendeki en güzel yüz. İnsanlar bazen onun yeteneğini göremiyorlar. O tüm bu dergilerin kapağında ve bu yüzden bunun altında ne kadar muhteşem bir oyuncu olduğunu gözden kaçırmak kolay." 2010'da ise başrolünü üstlendiği aksiyon türündeki "Ajan Salt"ta oynadı. Film genel olarak eleştirmenler tarafından beğenildi ve yaklaşık 300 milyon Amerikan doları hasılat yaptı. 2010'un sonunda ise aslında 2011'de gösterime girmesi beklenen "Turist" filmi yayınlandı. Jolie filmde başrolü Johnny Depp ile paylaştı. Film genellikle eleştirmenlerden olumsuz yorumlar aldı ancak Depp ve Jolie performansları sayesinde Altın Küre'ye aday gösterildi. Jolie, ilk uzun metraj yönetmenlik deneyimini, 1992-95 Bosna Savaşı sırasında Sırp bir asker ile Boşnak bir tutsak arasındaki aşkın anlatıldığı "Kan ve Aşk" (2011) filmi ile gerçekleştirdi. Birleşmiş Milletler Mülteciler Yüksek Komiserliği İyi Niyet Elçisi olarak Bosna-Hersek'i iki kez ziyaret ettikten sonra filmin savaş mağdurlarına olan ilgiyi artıracağını düşündü. Gerçekliği sağlamak için yalnızca eski Yugoslavyalı oyuncularla çalıştı ve onların savaş dönemindeki deneyimlerini senaryoya dahil etti. Film, Altın Küre En İyi Yabancı Dilde Film Ödülü'ne aday gösterildi ve Jolie, savaşa dikkat çektiği için fahri Saraybosnalı ilan edildi. Oyunculuğa üç buçuk yıl ara veren Jolie, 2014'te fantastik macera türündeki Disney canlı aksiyon filmi "Malefiz"de ana karakter olarak yer aldı. Film karışık tepkiler aldı fakat Jolie'nin performansı övüldü. İlk haftasında Kuzey Amerika'da yaklaşık $70 milyon ve diğer ülkelerde $100 milyondan fazla gelir elde eden film, genellikle erkek oyuncuların baskın olduğu aksiyon ve fantastik türündeki filmlerde Jolie'nin tüm yaş gruplarına hitap ettiğini gösterdi. Film dünya genelinde $757,8 milyon hasılat yaptı, yılın en çok kazanan dördüncü, Jolie'nin ise en çok kazanan filmi oldu. Jolie, "Boyun Eğmez" (2014) ile ikinci kez yönetmen koltuğuna oturdu, ayrıca filmin yapımcılığını üstlendi. Karışık tepkiler alan ve kayda değer ödüllere aday gösterilmeyen film, National Board of Review ve American Film Institute tarafından yılın en iyi filmlerinden biri olarak seçildi. Jolie'nin bir sonraki yönetmenlik denemesi, eşi Brad Pitt ile birlikte başrolünde yer aldığı dram türündeki "Hayatın Kıyısında" (2015) oldu. Film, genellikle olumsuz tepkiler aldı. Kendini insani yardım çalışmalarına adayan ve sinemaya her zaman ağırlık veremeyen Jolie, Kamboçya'nın Kızıl Kmerler döneminde geçen dram filmi "First They Killed My Father" (2017) ile ilgi duyduğu iki alanı bir araya getirdi. Filmin hem yönetmenliğini yaptı hem de senaryosunu Loung Ung ile birlikte yazdı. Kamboçyalı izleyicilere yönelik hazırlanan film, Netflix için üretildi. Jolie daha sonra Disney'in "Malefiz II" filminde başrolde yer almak için sözleşme imzaladı. 20 Temmuz 2019 tarihinde, San Diego Comic-Con International'da The Eternals filminde oynayacağı duyuruldu. Jolie'nin kişisel olarak bilinçli hale gelmesi Kamboçya'da "Tomb Raider" filmini çekerken oldu. Sonra, uluslararası tehlikeler hakkında daha fazla bilgi almak için UNHCR ile çalışmaya başladı. İlerleyen aylarda koşulları daha iyi görebilmek için mülteci kamplarını ziyaret etti. 2001 yılının şubat ayında, ilk tarla çalışmasını Sierra Leone alanına ve Tanzanya'ya gerçekleştirdi. Jolie, Tanzanya'dan döndüğünde hala şokta olduğunu söyledi. Sonraki gelen aylarda ise iki buluşma için Kamboçya'ya geri döndü. Jolie, UNHCR'a Pakistan için 1 milyon Amerikan doları bağışladı ve sonrasında oradaki Afgan mültecilerle buluşmak için Pakistan'a gitti. Görevleriyle ilgili madde manevi her şeye asılan 27 Ağustos 2001'de Jolie'ye Birleşmiş Milletler Mülteciler Yüksek Komisyonu İyi Niyet Elçisi unvanı verildi. Jolie, tüm dünyada 20 ülkeden fazla yerde alan (savaş alanı, mültecilerin alanı vs.) çalışmalarında bulundu ve mültecilerle buluştu. Jolie'ye bir keresinde neyi başarmayı umduğu sorulduğunda şöyle yanıt verdi: "Bu insanların durumunun haberdar olunması. Bence onlar yaşadıkları için tebrik edilmeli, küçümsenmemeli." Jolie, 2002 yılında Tham Hin adlı mülteci kampını Tayland'da ziyaret etti. Sonrasında, Kamboçyalı mültecilerle buluşmak için Ekvador'a gitti. Ardından Kosova'daki UNHCR tesislerine gitti ve Sudan'dan gelen mültecilerle Kenya'da Kakuma mülteci kampında buluştu. Ayrıca, Namibya'da "Beyond Borders" filminin çekimlerindeyken Angolalı mültecilerle de buluştu. Jolie, 6 günlük bir görev için, 2003 yılında Tanzanya'ya gitti. Orada, Kongolu mültecilerle buluşan Jolie, sonrasında Sri Lanka'ya uzun bir yolculuğa çıktı. Jolie Rusya'ya ve Kuzey Kafkasya'ya dörder günlük görevler için de gitti. "Beyond Borders" filmini çekerken aynı zamanda "Notes from My Travels" (Yolculuklarımdan Notlar) adlı bir kitap yayımladı. Kitap onun ilk yolculukları (2001-2002) sırasında tuttuğu notlardan oluşuyordu. Kitabın geliri UNHCR'a bağışlandı. Aralık 2003'te özel bir ikamet için Ürdün'de olan Jolie, Ürdün'ün doğu çöllerindeki Iraklı mültecilerle görüşmek istedi. Bunun dışında Sudanlı mültecilerle buluşmak için Mısır'a gitti. Jolie, ABD sınırları içerisindeki ilk yolculuğunu Arizona'ya 2004 yılında gerçekleştirdi. Orada, üç tesis ve güneybatı anahtar programda alıkoyulan sığınak arayıcılarını ve ankada eşlik edilmeyen çocuklar için açılan bir tesisi ziyaret etti. 2004 yılının Haziran ayında, Çad'a uçtu. Batı Sudan'ın Darfur bölgesinde savaşmaktan kaçmış olan mülteciler için yerleri ve kampları sınırlamak için bir ziyaret gerçekleştirdi. Dört ay sonra ise bölgeye döndü ve bu sefer Batı Darfur'a doğru gitti. Ayrıca 2004 yılında Tayland'da Afgan mültecilerle buluştu ve Noel tatilleri esnasında Lübnan'a özel bir ziyarete giderken, Beyrut'ta UNHCR'in bölgesel ofisini, bazı genç mültecileri ve onlara ek olarak Lübnan'ın başkentindeki kanser hastalarını ziyaret etti." 2005 yılında, Jolie, içinde Afgan mültecilerinde bulunduğu Pakistan kamplarını ziyaret etti. Ayrıca, Pakistan'ın başkanı Pervez Müşerref ve Pakistan'ın başbakanı Shaukat Aziz ile buluştu. Sonra, kasım ayında, şükran hafta-sonu esnasında, Pitt ile beraber 2005 Kaşmir depreminin etkisini görmek için Pakistan'a döndü. 2006 yılında Jolie ve Pitt, Haiti'ye uçtular. Orada Yele Haiti tarafından desteklenen bir okulu ve Haiti'de doğmuş hip hop müzisyeni Wyclef Jean tarafından kurulan bir yardım kuruluşunu ziyaret etti. Jolie, Hindistan'da "A Mighty Heart"ı çekerken, Afgan ve Birmanyalı mültecilerle Yeni Delhi'de buluştu. 2006 yılının Yılbaşı gününü ise Kolombiyalı mültecilerle hediyeleri dağıttığı San José, Kosta Rika'da geçirdi. 2007'de, Jolie bir-iki günlük görevde Darfur'dan gelen mülteciler için kötüleşen güvenlik durumunu değerlendirmek için Çad'a döndü. Bunun sonucu olarak Jolie ve Pitt, Çad ve Darfur'daki üç yardım kuruluşuna 1 milyon dolar bağışladı. Bu esnada Jolie, Suriye'ye ilk ziyaretini gerçekleştirdi ve iki kez Irak'a gitti. Irak'ta Iraklı mültecilerle, Amerikan askerleriyle ve çok uluslu olan orduyla buluştu. Son olarak Jolie, 2009 yılında Irak'a üçüncü ziyaretini gerçekleştirdi. Irak'ta halkla buluşup onlara destek olmaya çalıştı ve Amerikan askerleriyle buluştu. Zaman içerisinde Jolie bu sorunları politik alanda duyurmaya başladı. Daha önce 4 kez katıldığı Dünya Mülteci Günü'ne 2009 yılında Washington'da katılan Jolie, 2005 ve 2006 yılında Dünya Ekonomik Forumu'unda davetli konuşmacıydı. Jolie, ayrıca insanların sorunlarını anlatmak amacıyla kongre üyeleriyle Washington'da lobi yapmaya başladı. 2003'ten beri Jolie kongre üyeleriyle en az 20 kez buluştu. Angelina Jolie, ilk evliliğini 28 Mart 1996'da Jonny Lee Miller ile gerçekleştirdi. Düğününde siyah, deri bir pantolon ve üstüne de eşinin adını kendi kanıyla yazdığı beyaz bir tişört giydi." Evlilik seremonisine yalnızca Jolie'nin annesi ve Miller'ın en yakın arkadaşı katıldı. Evlilik üç yılın sonunda sona erdi ve Jolie 1999'da boşandı. Boşandıktan sonra Jolie eski eşi hakkında şöyle konuştu: "Jonny ile ilgili yalnızca mutlu anılarım var. Biz hâlâ iyi arkadaşız." Jolie, 1999'da "Pushing Tin" filmini yaparken aktör Billy Bob Thornton ile tanıştı ve onunla evlendi. Medyada büyük ilgi çeken bir çift oldular. Birbirleri hakkındaki sözleri genellikle vahşi ve şehvetliydi. Seks hayatları hakkında konuşuyorlardı, birbirlerinin kanlarını boyunlarında birer kolyede taşıyorlardı. Jolie kocasının kanını niye boynunda taşıdığı sorulduğunda "The Boston Globe"a şöyle cevap verdi: "Bazı insanlar büyük bir mücevherin çok güzel olduğunu düşünüyor. Ama bana göre kocamın kanı dünyadaki en güzel şey." Jolie ilişkileri devam ederken Billy Bob Thornton hakkındaki düşüncelerini şöyle belirtmişti: "Eğer onla beraber olmaysaydım bu dünyada çok şey yapabileceğimi düşünmüyorum. O, bana kendimi bir kadın gibi hissettiriyor." Fakat Jolie'nin bu evliliği de uzun sürmedi ve Jolie 2003'te Billy Bob Thornton'dan boşandı. Thornton ilişkilerinin "Angelina dünyayı kurtarmak isterken kendisinin televizyon izlemeyi tercih etmesi yüzünden bittiğini" beyan etti. Thornton, yine aynı röportajda, Jolie'nin işi için farklı yerlere gittiğinde kendisinin televizyonda Teletubbies gibi çocuk programları ve spor müsabakalarını izlediğini açıkladı. Thornton'ın Jolie'yi aldattığı iddialarına ise: "Onu hiçbir zaman aldatmadım. Harika bir ilişkimiz vardı. Birlikte olduğumuz süre boyunca birbirimize aşıktık. Sadece hayat görüşümüz farklıydı" yanıtını verdi. Jolie röportajlarında biseksüel olduğunu açıklamaktan korkmadı. "Foxfire" filminden rol arkadaşı Jenny Shimizu ile cinselliği de kapsayan bir ilişkileri olduğunu da söyledi. Jolie, Jenny Shimizu hakkında şöyle konuştu: "Eğer kocamla evlenmeseydim muhtemelen Jenny ile evlenirdim. Onu gördüğüm ilk saniyede aşık oldum." Jolie, biseksüelliğiyle ilgili olarak, bir keresinde kendini "bir kadın hayranıyla yatmaktan en çok hoşlanacak ünlü" olarak tanımladı." Jolie, 2005'in başlarında, "Brad Pitt ve Jennifer Aniston'un boşanmalarına neden olduğu" suçlamasıyla bir skandala karıştı. Suçlama "Mr. & Mrs. Smith filminin çekimleri sırasında Jolie ve Pitt'in bir ilişki yaşadığı" yönündeydi. Jolie bunu defalarca reddetti, ama birbirlerine set sırasında "aşık olduklarını" kabul etti. 2005'te bir röportajında, "Evli bir adamla ilişki kurmak, (benim babam da annemi aldattığı için), affedebileceğim bir şey değildir. Öyle bir şey yapsaydım aynada yüzüme dahi bakamazdım. Zaten kendi karısını aldatan bir adama da ilgi duymazdım." , açıklamasında bulundu. Jolie ve Pitt, ilişkileri hakkında yorum yapmamalarına rağmen spekülasyonlar 2005 yılı boyunca devam etti. Aniston boşanmak için başvuruda bulunduktan 1 ay sonra Jolie ve Pitt'in samimi anları fotoğraflandı. Fotoğraflarda Jolie ve Pitt Jolie'nin oğlu Maddox'la birlikte Kenya'da bir kumsaldaydılar. Jolie ve Pitt yaz boyunca gittikçe artan bir sıklıkta birlikte görülmeye başladılar. Dünyanın en ilgi çeken çiftine medya "Brangelina" adını taktı. 11 Ocak 2006'da Jolie, Pitt'in çocuğuna hamile olduğunu People dergisine onayladı ve böylece ilişkilerini topluma ilk kez açıklamış oldu. 15 Eylül 2016 tarihinde Jolie, Pitt'e boşanma davası açtı. Jolie'nin "ailenin sağlığı" için boşanmak istediği belirtildi. Jolie boşanma dosyasında çocuklarının fiziksel velayetini istedi, Pitt'e çocuk ziyareti hakkı verildi. Jolie ilk çocuğu Maddox'u 7 aylıkken 10 Mart 2002'de evlat edindi. Maddox, 5 Ağustos 2001'de Kamboçya'da doğdu. Maddox, Battambang'da bir yerel yetimhanede kalıyordu. Jolie, "Tomb Raider" filmi ve UNHCR alan çalışması için Kamboçya'yı ziyaret ettikten sonra 2001 yılında onu evlat edinmek için başvuruda bulunmaya karar verdi. İkinci kocası Billy Bob Thornton'dan boşandıktan sonra onu evlat edindi. Jolie'nin diğer çocukları gibi o da basının hatırı-sayılır bir ilgisini aldı ve düzenli olarak medyada göründü. Jolie Harper's Bazaar'a Maddox'u şöyle anlattı: "Ben kadere inanan biri değilim. Ama Maddox'u gördüğüm an içime çok garip bir his doğdu. O an, onun annesi olacağımı biliyordum." Jolie, ikinci çocuğu olan Zahara Marley'i altı aylıkken Etiyopya'dan 6 Haziran 2005'te evlat edindi. Zahara Marley 8 Ocak 2005'te doğdu. Annesi tarafından konulan asıl ismi Yemsrach'dı. Ama yasal ismi olan Tena Adam adı kendisine bir yetimhanede konuldu. Jolie, Zahara'yı Addis Ababa'da bulunan Wide Horizons For Children adlı yetimhaneden evlat edindi. ABD'ye döndükten hemen sonra Zahara susuzluk ve beslenme bozukluğu sebebiyle hastaneye yatırıldı. 2007'de medya, Zahara'nın biyolojik annesi Mentewabe Dawit'ı ortaya çıkardı. Mentewabe Dawit hâlâ yaşıyordu ve kızını geri istiyordu. Fakat kızını alamadı. Jolie, Zahara'yı evlatlık alma kararını Brad Pitt ile beraber verdiğini belirtti. 16 Ocak 2006'da ise Kaliforniya'da bir mahkemede alınan kararla Angelina Jolie'nin çocuklarının ismi resmî olarak "Jolie-Pitt" şeklinde değişti. Jolie, ilk biyolojik çocuğu olan Shiloh-Nouvel'i 27 Mayıs 2006'da Namibya'da sezaryenle doğurdu. Pitt, Shiloh'un Namibya pasaportu alacağını açıkladı. Angelina Jolie, Shiloh'un resimlerinin satılmasını, paparazzilerin çekmesine tercih etti. Resimlere People dergisi yaklaşık 4.1 milyon Amerikan doları para verirken, Hello! dergisi 3.5 milyon Amerikan doları verdi. Tüm bu paralar Jolie-Pitt'in adı açıklanmayan yardım kuruluşuna verildi. New York'ta bulunan Madame Tussauds, 2 aylık Shiloh'un balmumu heykelini yaptı. Bu heykel Madame Tussauds'da yapılan ve bulunan ilk bebek heykeliydi. Jolie, 15 Mart 2007'de Vietnam'dan 3 yaşındaki Pax Thien'i evlat edindi. Pax Thien, 29 Kasım 2003'te doğdu. Yerel bir hastaneye terk edilmiş Pax'ın asıl ismi Pham Quang Sang'dı. Jolie, Pax Thien'i Ho Şi Min Kenti içerisinde olan Tam Binh yetimhanesinden evlat edindi. Angelina Jolie, Pax Thien'in ilk isminin Pax'ın annesi tarafından, ölmeden önce önerildiğini belirtti. Jolie, 2008 yılında Fransa'da Nice kentinde ikizlerini doğurdu. Bir kız ve bir erkek doğuran Jolie, kız olana Vivienne Marcheline ismini, erkek olana ise Knox Léon ismini verdi. Çocukların ilk resimleri People ve Hello! dergilerine 14 milyon dolar karşılığında satıldı. Bu para şu ana kadar bir ünlü resmi için ödenmiş en büyük miktardır. Jolie ve Pitt bu parayı Jolie/Pitt Yardım Kuruluşuna verdi. Jolie, yedi yaşındayken, babasının başrolünü ve yardımcı yazarlığını üstlendiği "Lookin' to Get Out" adlı filmde ilk kez görüldü. Sonrasında, babası Jon Voight ile 1986 ve 1988 yıllarında Akademi Ödülü'nde yer aldı. Ama Jolie kendi kariyerine başladığında Voight soyadını kullanmamaya karar verdi. Çünkü, kendi kariyerini babasının desteği olmadan, kendi kurmak istiyordu. Konuşmalarında asla utangaç olmayan Jolie, ilk yıllarında halk arasında "vahşi kız" olarak tanınmaktan da rahatsızlık duymadı. 1999 yılında ikinci Altın Küre ödülünü aldıktan sonra, gece elbisesiyle, ödül sonrasında partinin verildiği Beverly Hilton Hoteli'nin havuzuna atladı ve şöyle bağırdı: "Bana göre komik olan şey, herkesin havuza atlamaması." Sonrasında ise bu durumu Playboy'a şöyle anlattı: "Salondaki insanlar özgür ve vahşi sanılıyor fakat onlar o kadar uysal ve dikkatli ki." Jolie, 2000 yılında Akademi Ödülleri Ödül Töreni'nde, Akademi Ödülü'nü aldıktan sonraki konuşmasında babasına "Muhteşem bir aktörsün, fakat muhteşem bir baba değilsin" dedi ve sonrasında annesine ve kardeşi James Haven'e duyduğu sevgiyi anlattı. Tören sonrasında kardeşi ile dudaktan dudağa öpüştüğü resim medyayı uzun süre meşgul etti ve haklarında dedikodular çıktı. Fakat Jolie ve Haven aralarında bir şey olmadığını, anne-babaları boşandıktan sonra aralarında ilişkinin çok güçlendiğini anlattılar. Jolie dedikoduların hakkında şöyle konuştu: "İnsanların bunu böyle bir şekilde düşünebileceğini asla düşünmemiştim."" Tanıtımcı ya da bir ajans kullanmayan Jolie, röportajlarında aşk ve seks hayatından, sado-mazoşist zevkleri olduğundan ve biseksüelliğinden bahsetti. Jolie ile ilgili en çok ilgi çeken şeylerden birisi de dudakları oldu. Dudakları her zaman medyanın ilgisini toplayan Jolie "Batı'da güzelliğin güncel altın standardı" olarak anıldı. Aktör Billy Bob Thornton ile olan ilişkisi, konuşmaları ve UNHCR'da İyi Niyet Elçisi olması gibi, küresel problemlerle ilgilenen bir insana dönüşmesi de çok yazıldı. 2004 yılından beri pilotluk dersleri alan Jolie'nin özel bir lisansı da bulunmaktadır. Aynı zamanda kendine ait, özel Cirrus SR22 model uçağı var. Medya bir süre Jolie'nin Budist olduğunu iddia etti. Fakat, Jolie Budist olmadığını, yalnızca Budizm öğrenmeye çalıştığını söyledi. Çünkü, oğlu Maddox'un topraklarında bu dinin hakim olduğunu ve oğlunun kültürünün öğrenmeye çalıştığını söyledi. Şu ana kadar Tanrı'ya inanıp inanmadığıyla ilgili bir açıklama yapmadı. 2005'in başlarından itibaren Brad Pitt ile olan ilişkisi medyada en çok yazılan ünlü hikâyelerinden biri oldu. Pitt ile ilişkilerine "Brangelina" deniliyor. Jolie ve Pitt, ilk çocuklarının doğumunda medyanın ilgisinden uzaklaşmak için Namibya'ya gitti. Onlar Namibya'da iken basın Shiloh'u "İsa'dan beri en çok beklenen bebek" olarak tanımladı. İki yıl sonra ise Angelina Jolie'nin ikinci hamileliği tekrar medyanın bir numaralı konusu oldu. Jolie, Nice'de doğumunu gerçekleştirmek için, gazeteciler ve fotoğrafçılar dışarıda beklerken 2 hafta geçirdi. Q Score'un 2000 yılında Jolie, Oscar kazandıktan sonra yaptığı anketin sonucunda, ankete yanıt veren insanların yalnızca %31'i Angelina'yı kendilerine yakın buldu. 2006 yılında yapılan aynı ankete göre ise Amerikanların %81'i Angelina'yı kendilerine yakın hissetti. Yine 2006 yılında ACNielsen tarafından, 42 uluslararası alanda, Pitt ile birlikte ürünler ve markalar için en favori ünlü seçildi. Jolie, 2006 ve 2008 yılında Dünyanın en etkili 100 ismini belirleyen Time 100 listesine girdi. Jolie; "People", "Maxim", "FHM", "Esquire", "Vanity Fair", "Stuff" gibi dergileri de kapsayan birçok dergide dünyanın en güzel kadını, en seksi kadını seçildi ve defalarca ilk beşe girdi. Son olarak, Forbes dergisi tarafından dünyanın en güçlü kadını seçildi. Jolie, aynı listede 2008'de üçüncü, 2007'de ise on dördüncüydü. Dünyanın en güçlü kadını olan Jolie, 2009 yılında Forbes dergisi tarafından Hollywood'un en çok kazanan oyuncusu seçildi. Angelina Jolie 2 Şubat 2013 tarihinde konan teşhisin ardından göğüslerini aldırdığını açıkladı. Angelina Jolie, New York Times'a yazdığı makalede teşhisin 2 Şubat’ta konulduğunu ve iki hafta içinde ameliyat masasına yattığını söyledi. Angelina Jolie, "Taşıdığım BRCA1 geni nedeniyle göğüs ya da yumurtalık kanseri olma riskim çok fazla. Mastektomi ameliyatının ardından göğüs kanseri riski yüzde 87'den yüzde 5'e düştü. Ameliyatım 8 saat sürdü. Daha sonra göğüslerime implant yerleştirildi" diye yazdı. Mart 2015'te yumurtalık kanseri olma riski yüksek bulunduğu için yumurtalıklarını ameliyat ile aldırmıştır. Angelina Jolie'nin ilişkilerinin ve filmlerinin yanı sıra dövmeleri de her zaman ilgi çekti. Şu an Jolie'nin vücudunda bilinen 12 dövmesi var. Kolunda Arapça harflerle "strength of will" (irade kuvveti) yazan dövmesi var. Yine kolunda, Winston Churchill'inn ünlü konuşmasını yaptığı tarihi temsil eden "V" ve "MCMXL" dövmesi ve gerisinde ise "XIII" dövmesi var. Karnının aşağı kısımlarında, kasıklarının yukarısında, Latince harflerle "Quod me nutrit, me destruit" (Beni besleyen şey, beni yok edecek) yazan bir dövmesi var. Sırtında, sol üst köşede, oğlu Maddox'un geldiği yerin alfabesiyle kötü şanstan korunmak için bir dua bulunuyor. Sol kolunda, Tennessee Williams tarafından söylenmiş, "A prayer for the wild at heart kept in cages" (Vahşi yürekli olup da kafeslerde tutulanlar için bir dua) dövmesi bulunuyor. Sırtında, boynunun olduğu hizada, "haklarını bil" anlamına gelen "know your rights" dövmesi ve sol kolunda çocuklarının doğdukları yerlerin coğrafi koordinatlarını gösteren bir dövme bulunuyor. Sırtının altları, kalçasının yukarısında ise büyük bir kaplan dövmesi var. Bunların dışında daha birçok dövmesi olan Jolie, yıllar içerisinde birçok dövmeyi yaptırdıktan sonra da sildirdi. Ejderha ve Billy Bob dövmesinin üstüne çocuklarının doğduğu yerlerin coğrafi koordinatları gösteren dövmeyi yaptırdı. Jolie sol kolundaki Billy Bob dövmesi hakkında "Asla vücuduma bir erkeğin ismini dövme yaptırmayacağım" dedi. Çince'de ölüm anlamına gelen, "死" şeklindeki dövmenin üzerine ise kötü şanstan korunmak için yapılan duayla kapattırdı. Belinin altlarında sildirdiği bir pencere dövmesini programcı James Lipton'un "neden pencere?" sorusu üzerine şöyle anlattı: "Her zaman kendimi içeride hissediyordum, ruhum kapana kısılmış gibiydi ve içimde hep dışarıya bakma arzusu vardı. Her zaman dışarıda olmak istiyordum. Setlerde, molalarda pencereden bakar, dalar giderdim. Bu dövmeyi sildirdim. Çünkü artık olmak istediğim yerde, dışarıdayım." Sol kolunda, anlamını yalnızca Billy Bob ve Angelina'nın bildiği bir dövme de Arap harfleriyle yazılan "irade kuvveti" (العزيمة) anlamına gelen dövmeyle kapatıldı. M harfini ön kolunda dövmeleyen Jolie sonrasında bu dövmeyi de sildirdi. Sağ kolunda Japonca cesaret anlamına gelen dövmesini de yıllar içinde sildirdi. Anthony Hopkins Sir Philip Anthony Hopkins, (d. 31 Aralık 1937), CBE (Britanya İmparatorluk Nişanı) sahibi, Galli film ve televizyon oyuncusu, besteci ve ressam. 1957'de Galler Kraliyet Müzik ve Tiyatro okulundan mezun olduktan sonra Londra'da bulunan Kraliyet Tiyatro Sanat Akademisi'nde eğitim görmüş ve kendisini Kraliyet Ulusal Tiyatrosu'na davet eden Laurence Olivier tarafından keşfedilmiştir. Beyaz perdeye ilk kez 1968'de 'Richard I' rolünü üstlendiği 'The Lion in Winter' filmiyle adım atmıştır. Yaşayan en iyi oyunculerden biri olarak kabul edilen Hopkins, canlandırdığı çok tanınan Hannibal Lecter karakteriyle The Silence of the Lambs adlı filmde en iyi erkek oyuncu Oskarını kazanmış ve serinin devam filmi olan Hannibal ile ön bölümü olan "Red Dragon" filmlerinde rol almıştır. Diğer dikkate değer filmleri ise şunlardır; The Mask of Zorro, The Bounty, Meet Joe Black, The Elephant Man, Magic, 84 Charing Cross Road, Bram Stoker's Dracula, Legends of the Fall, Thor, The Remains of the Day, Nixon, The World's Fastest Indian, İnstinct ve Fracture. Hopkins, Akademi Ödülünün yanında ayrıca üç defa Bafta, iki defa Emmy ve bir defa Cecil B. DeMille ödüllerini de kazanmıştır. 1993 yılında sanata yaptığı hizmetlerden ötürü Kraliçe Elizabeth II tarafından şövalye ilan edilmiştir. 2003 yılında Hollywood Şöhret Yolunda bir yıldız almış ve 2008 yılında Britanya Film ve Televizyon Sanatları Akademisinin üyeliğini yapmıştır. Hopkins, 31 Aralık 1937'de Margam, Port Talbot, Galler'de, Annie Muriel ve fırıncı Richard Arthur Hopkins'in oğlu olarak doğdu. Onun okul günleri verimsizdi; okul yerine kendisini sanata vermesi hâlinde daha başarılı olacağını düşünmekle beraber piyano çalmak ve resim yapmak istiyordu. 1949'da ailesi ona disiplin aşılamak için Pontypool, Galler'de Jones West Monmouth Erkek Okulu'na katılmasında ısrar ettiler. O beş dönem orada kaldıktan sonra Galler Vale of Glamorgan'da Cowbridge Grammer School'da eğitim gördü. Hopkins 15 yaşındayken sadece ismen tanıştığı Galli vatandaşı Richard Burton (kendisi de Port Talbot doğumlu) tarafından teşvik edilmiştir. Alelacele kaydolduğu Galler'in Cardiff şehrinde bulunan Galler Kraliyet Müzik ve Tiyatro Okulu'ndan 1957 yılında mezun olmuştur. İki yıl boyunca İngiliz ordusunda vatandaşlık görevini yerine getirdikten sonra daha önce eğitim için bulunduğu (Kraliyet Dramatik Sanatlar Akademisi) Londra'ya taşınmıştır. Hopkins ilk profesyonel oyununu 1960 yılında Swansea Little Theatre'ın yapımcılığını üstlendiği Have A Cigarette oyununda sergiledi. 1965'te, repertuvarda birkaç yılın ardından, Laurence Olivier tarafından fark edildi ve Londra'da bulunan Kraliyet Ulusal Tiyatrosu'na katılmaya davet edildi. Hopkins burada Olivier'ın yardımcı oyuncusu oldu ve Olivier'ın apandisinin patladığı dönem Strindberg'in The Dance of Death adlı oyununun ağustos yayını boyunca onun yerini doldurdu. Laurence Olivier daha sonra bundan, anılarını topladığı meşhur "Bir oyuncuün İtirafları" adlı kitabında, "o, Anthony Hopkins adında, şirketin olağanüstü umudu olan, yeni genç bir oyuncu benim yardımcı oyuncumdu ve bir farenin dişleri arasındaki bir kedi gibi Edgar'ın parçasıyla ilerledi." diyerek bahsetmiştir. Hopkins ülkesinde başarılı olmasına rağmen her gece aynı rolleri tekrarlamaktan yorulmuş ve filmlerde oynamak istemiştir. Televizyona ilk çıkışını A Flea in Her Ear adlı oyunun BBC yayını ile yapmıştır. 1968 yılında The Lion in Winter filminde Kral I. Richard rolünde oynamasına rağmen tiyatroda devam etmiş (Özellikle David Hare'in Pravda adlı oyununda Lambert Le Roux rolü ve Howard Brenton yönetmenliğindeki Antonius ve Kleopatra oyununda Judi Dench'e karşı Antonius rolünün yanı sıra Peter Shaffer'in Broadway yapımı Equus'da oynamıştır.) ve uzaklardan kademeli olarak ilerleyerek bir sinema ve televizyon oyuncusu hâline gelmiştir. Hopkins 1970 yılında BBC'nin televizyon filmi The Great Inimitable Mr.Dickens'da Charles Dickens'ı, 1972 yılındaysa BBC'nin kısa dizisi The War and Peace'de Pierre Bezukhov'u canlandırdı. Hopkins, 1972 yılında Young Winston filminde, birinci dünya savaşı sırasında Britanya kralı olan David Lloyd George'u ve 1977 yılında Richard Attenborough'un ikinci dünya savaşı filmi olan A Bridge Too Far'da Britanya Ordusu yarbayı John Frost'u oynadı. Hopkins 1980 yılında, The Elephant Man filminde, John Hurt tarafından canlandırılan, yüzü ve vücudu ağır deforme olmuş bir 19.yüzyıl Londra adamı Joseph Merrick'e bakan İngiliz doktor Sir Frederick Treves'i oynadı. O yıl aynı zamanda A Change of Seasons adlı filmde Shirley MacLaine'e karşı oynadı ve ünlü sözünü söyledi, "şu ana kadar birlikte çalıştığım en iğrenç aktris". O 1984 yılında, Kraliyet donanma gemisi HMS Bounty'de çıkan isyandan uyarlanan The Bounty filminde kaptan William Bligh olarak Mel Gibson'a karşı oynadı. Hopkins, 1992 yılında Francis Ford Coppola'nın yönettiği Bram Stoker's Dracula adlı filmde Abraham Van Helsing karakterini canlandırdı. Hopkins, 1950'lerin savaş sonrası Britanyasında geçen ve eleştirmenlerce övülen 1993 yapımı The Remains of the Day filminde Emma Thompson'a karşı oynamıştır. Hopkins bu filmdeki performansıyla en iyi erkek oyuncu akademi ödülüne aday olurken, film de tüm zamanların en iyi İngiliz filmlerinden sayılmıştır. Hopkins 1993 yılında İngiliz yapımı biyografik bir film olan Shadowlans'de Oxford öğretim üyesi C.S. Lewis'i canlandırmış ve en iyi erkek oyuncu BAFTA ödülü almıştır. Doksanlı yıllarda ise Bart the Bear ile iki filmde çalışma şansı yakalamıştır: Legends of the Fall (1990) ve The Edge (1997). Antrenör Lynn Seus'a göre, "Tony Hopkins Bart ile birlikte kesinlikle göz alıcıydı... O tanınan ve saygı duyulan adam gibi bir oyuncu. O saatler boyunca yalnızca Bart'a bakar ve ona hayran olurdu. Ve işte bu nedenle o, Bart ile birlikte birçok sahneye sahip." Hopkins 1998 yılında Britanya'nın en çok para ödenen oyuncusuydu, oynadığı The Mask of Zorro ve Meet Joe Black filmlerinin yanı sıra 15 milyon pound karşılığında Dr. Hannibal Lecter rolünü yeniden canladırmayı kabul etti. Hopkins 2000 yılında Dr.Seuss'un hikâyesinden uyarlanan "How The Grinch Stole Christmas" filminde anlatıcı oldu. 2003 yılında ise ABD'de Hollywood Bulvarı olarak da bilinen Hollywood Şöhret Kaldırımından bir yıldız aldı. Hopkins, Burt Munro rolüyle 2005'teki The World's Fastest Indian filminde Burt Munro'yu canlandırdı, bu rol onun favorisiydi. Ayrıca Hopkins, Munro'nun oynadığı en kolay rol olduğunu iddia etti çünkü her ikisi de gerçek hayatta benzer görünümlere sahip adamlardı. Hopkins 2006 yılında Cecil B. DeMille ödüllerinin ömür boyu başarı altın küresinin alıcısıydı. 2008 yılında ise Britanya Film Akademisinin verdiği en yüksek ödül olan BAFTA Akademi Bağlılık Ödülü'nü aldı. 24 Şubat 2010'da Hopkins'in, The Rite filminin kadrosunda olduğu açıklandı, film 28 Ocak 2011'de yayınlandı. O, bu filmde şeytan kovmanın geleneksel olmayan yöntemlerinde uzman bir rahibi oynadı. Hopkins filmden sonra kendisinin inancı hakkında yöneltilen sorulara filmden alıntı yaparak şöyle dedi; "Ben şahsen neye inandığımı bilmiyorum". Fakat bunun yanında söylendiğine göre kendisine bu konuda bir yol çizmiş, "Bilmiyorum, eğer bir gün inanırsam Tanrı'ya ya da Noel Baba'ya ya da Tinkerbell'e onunla teşhis etmek içindir bu, onun düzendeki karakterini." Diğer taraftan aynı zamandaki öteki kaynaklarda onun Tanrı'ya inandığı ve yıllardır bunu yaptığı söylenir. Hopkins, 21 Eylül 2011'de Peter R. de Vries'ın kitabından uyarlanan Bay Heineken'in kaçırılmasını anlatan aynı adlı filmde Heineken'in sahibi Freddy Heineken rolündeydi. Ayrıca aynı yıl Marvel Comic'in Thor adlı çizgi romanından uyarlanan filmde tanrıların tanrısı veya Asgard'ın kralı olan Odin'i canlandırdı. Hopkins, Sacha Gervasi'nin yönettiği biyografik bir film olan Hitchcock'da, Psiko filminin yapımı sırasında kendi kariyerini izleyen Alfred Hitchcock'u canlandırdı. Film 23 Kasım 2012'de yayınlandı. 2013 yılındaysa adlı filmde yine Odin rolündeydi. 2014 yılına gelindiğinde Darren Aronofsky'nin Nuh filminde Methuselah (çok yaşlı adam)'ı canlandırdı. Hopkins roller için yaptığı hazırlıklarıyla ünlüdür. Röportajlarında da belirttiği gibi, bir kere kendisini role adadığında, rolünün doğal sesini bulup, düşünmeden yapabilene kadar, gerektiği gibi birçok kez (bazen 200'den fazla) o rolü dener. Rol için yapılan bu sıkı çalışmalar onu yapaylıktan kurtarır ve neredeyse rolün gündelik bir hâle getirilmesini sağlar. Bu, özenli bir doğaçlamaya fırsat tanırken, senaryodan yola çıkan yönetmenle ya da filmde aşırı sayıda pay talep eden diğer oyunculerle nadiren de olsa bir anlaşmazlık meydana getirir. Hopkins belirtilen sahneyi bitirdikten sonra, basitçe rolünü terk eder ve daha sonra onları hatırlamaz. O, üzerinden yıllar geçse bile filmlerden repliklerini hatırlayan diğerlerine benzemez. Daha önce beş kere Hopkins'e yönetmenlik yapan Richard Attenborough, birçok sahneyi paylaşan iki yıldızın, Hopkins ve Debra Winger'ın farklı yaklaşımlarını birleştiren 93 yapımlı Shadowlands'in çekimleri boyunca, uzun zaman kendini Hopkins'in yerinde buldu. Çünkü yeni bir rolün doğallığını tercih eden ve provaları minimumda tutmayı seven Hopkins'in yanı sıra Debra Winger sürekli prova yapardı. Attenborough, buna çözüm bulmak için, Winger'ın provaları boyunca Hopkins'in yerini aldı, sadece son rolden önce ona bıraktı. Yönetmen bu konuya Hopkins'i öven şu sözleri söyleyerek açıklık getiriyor; "Onun ilk zamanlarda hep söylediği o yolu duyduğunuzda, bu olağanüstü yetenek sizi inandırır. Bu inanılmaz bir yetenektir." Rollerini hatırlama yeteneğiyle tanınan Hopkins, öğrendiği şeyleri bir şiir ve Shakespeare gibi olan kalbi sayesinde hafızasında akıcı tutar. Hopkins, Steven Spielberg'in Amistad filminde, yedi sayfalık bir mahkeme konuşmasını hatırlamasıyla ekibi şaşırtmıştır. Bu olaydan sonra korkudan hayran kalan Spielberg kendine gelemediği için Tony'i aramış ve çekimler boyunca Sir Anthony ile konuşmakta ısrar etmiştir. Hopkins, gerektiği vakit yerli Galli aksanını bırakmakta usta olan yetenekli bir taklitçidir. O, 1991 yılında Spartacus'un yeniden yapımındaki ek sahneler için kendisinin son ustası Laurence Olivier'ın sesini taklit etmiştir. Onun 1998'deki röportajı, komedyen Tommy Cooper'ın bir canlandırması olan İngiliz Talk Show'u Parkinson'da yayınlandı. Hopkins'in gerilim filmlerinde sergilediği inandırıcı rollerinde, ona "denizaltı gibi" dediği oyunculuğu yardım etti. O, "Bu bir oyuncu için kaçınması çok zor, biraz göstermek istersin. Ama bence daha az olan daha iyiyi gösterir." dedi. Muhtemelen Hopkins'in en meşhur rolü olan The Silence of the Lambs filmindeki Hannibal Lecter karakteri 1991 yılında kendisine en iyi erkek oyuncu akademi ödülünü kazandırdı aynı zamanda filmde kendisine karşı Clarice Starling olarak oynayan Jodie Foster da en iyi kadın oyuncu akademi ödülünü kazandı. Film ise en iyi görüntü, yönetmen ve senaryo uyarlaması olarak ödül kazandı. Hopkins bu filmde filmin %14'ten daha az, 16 dakikanın yalnızca biraz üstünde ekranda boy gösterir ve bu Oscar kazandıran en kısa başrol performanslarından biridir. Hopkins daha sonra, 2001'de Hannibal ve 2002'de Red Dragon filmlerinde iki kez daha Lecter rolünü canlandırmıştır. The Silence of the Lambs filmindeki orijinal karakter Amerikan Film Enstitüsü tarafından bir numaralı kötü adam olarak etiketlenmiştir. Bu rol teklif edildiği sırada, Hopkins Madame Butterfly performansı için Londra sahnesine dönüş yapıyordu. O, yılın en iyisi olarak Hollywood'da yaşadıktan sonra Britanya'ya geri döndü, her şeye sahipti fakat hepsini orada bıraktı, bu konuda şöyle diyor; "Hayatımın o güzel parçası bitti, o bölüm kapandı. Ben zannettim ki, yalnızca pezevenklik yapacağım West End'in etrafında, saygın bir oyuncu olabilmek ve BBC'de kafamı dinleyecek saygın bir iş yapabilmek için." Hopkins, Thomas Harris'in romanından uyarlanan ilk üç filmde ikonik kötü adam Lecter'i oynadı. Söylendiğine göre yazar, kötü adam karakterini Hopkins'in canlandırmasından çok memnun. Buna rağmen Hopkins, Red Dragon'un karakter olarak son performansı olacağını ve Hannibal Rising serisinin yeni sezonunda anlatıcı rolünde bile olsa, yeniden oynamayacağını belirtti. Hopkins 1987 yılında Britanya İmparatorluk Nişanı aldı ve 1993 yılında sanata verdiği hizmetlerden dolayı Buckingham Sarayında şövalye ilan edildi. 1988'de fahri bir edebiyat doktorası yaptı ve 1992 yılında Lampeter'daki Galler Üniversitesi tarafından onursal dostluk ile ödüllendirildi. Hopkins birkaç yıl sonra bir gece şovunda Jay Leno ile birlikte göründü, Amerikan hayranlarının ve arkadaşlarının onu "Tony" diye çağırmasını alçak gönüllülükle kabul etti ve hoşuna gitti. Hopkins 2007'den beri Los Angeles, Kaliforniya'da ikamet ediyor. O daha önce, 1970'lerde film kariyerini sürdüğü sırada Birleşik Devletlere taşınmıştı fakat 1980'lerden sonra Londra'ya geri döndü. Ancak, 1990'lardaki başarısının ardından yeniden ABD'ye dönmeye karar verdi. Britanya vatandaşlığından alıkonuldu, 12 Nisan 2000'de Birleşik Devletler vatandaşı oldu ve ülkede baştan başa 3000 mil yolculuk yaparak bunu kutladı. Hopkins üç kez evlenmiştir. İlk iki karısı Petronella Barker (1966–1972) ve Jennifer Lynton'dır (1973–2002). İlk evliliğinden bir kızı vardır, Abigail Hopkins (20 Ağustos 1968 doğumlu), bir oyuncu ve şarkıcı. Şimdi Stella Arroyave ile evlidir. Çift Malibu'da yaşamaktadır. Hopkins, 2012 noel arefesinde Pembrokeshire, Galler'deki Aziz David Katedrali'nde yeminini yenileyerek evliliğinin onuncu yıl dönümünü kutlamıştır. Hopkins çeşitli hayır kurumlarına desteğini sunmuş ve özellikle Kuzey Galler'deki Snowdonia Ulusal Parkı'nın korunması için gereken sermayenin kaldırılmasında temyize güvenenlerin önderi hâline gelmiştir. Hopkins 1998 yılında Snowdon'un kısımlarını satın almada yardım çabaları için gereken 3 milyon pounda 1 milyon pound bağışlamış ve önceki kampanyada Anthony Hopkins'in Snowdoniası adlı bir çalışma hazırlayarak 1995'te bunu yayınlamıştır. Hopkins ilk kez 1950'lerde katıldığı YMCA'nin, memleketi Güney Galler, Port Talbot'daki merkezinde 20 yıldan fazla bir süredir patrondur. Çeşitli diğer hayırsever grupları da desteklemektedir. O, kadınları ilaç bağımlılığından kurtarmak için rehabilitasyon yardımı sunan ve kâr amacı gütmeyen Venedik-Kaliforniya merkezli Women in Recovery A.Ş. için düzenlenen bağış toplama etkinliğinin onur konuğu olmuştur. Kendisi Kaliforniya'nın Malibu ilçesinde oturmasına rağmen Santa Monica ilçesinde bulunan Ruskin Oyunculuk Okulu'nda gönüllü öğretmendir. Hopkins 1997-2007 arasında Boise, Idaho'da bulunan New Heritage Theatre şirketinin onursal patronu olarak hizmet vermiş, tiyatronun repertuvarı için bağış ve pazarlama çabalarına katılmıştır. Hopkins, iyileşen bir alkoliktir, içmeyi 25 Kasım 1975'te bırakmıştır. İyileşmesindeki en büyük yardımın Tanrı'ya olan inancı olduğunu söylemiş ve "Ateist olmak, hiç penceresi olmayan kapalı bir hücrede yaşamak gibi olmalı." diyerek ateizmi eleştirmiştir. Sigarayı da Allen Carr metodunu uygulayarak bırakmıştır. 2008 yılında bir kilo verme programına başlamış ve 2010'a kadar yaklaşık 36 kilo vermiştir. Galler'deki Kraliyet Müzik ve Tiyatro Koleji'nin 2,3 milyon poundluk bir kanadı, okulun eski mezunlarından olan Hopkins'den sonra, Anthony Hopkins Merkezi olarak adlandırılmıştır. Hopkins çevre koruma grubu olan Greenpeace'in önemli bir üyesidir ve 2008'in ilk aylarında, Japonya'da her sene gerçekleşmeye devam eden balina avcılığını dile getiren bir reklam kampanyasının başrolünde oynamıştır. Ayrıca 1992'de alkol ve uyuşturucu bağımlılarının yardımına açılan Downview'daki tedricî tedavi rehabilitasyon ünitesinin ilk günlerinden beri RAPT (Bağımlı Mahkûmlara Ümit Rehabilitasyonu)'nin bir başkanıdır. O, Galli komedyen Tommy Cooper'ın bir hayranıdır. oyuncu, 23 Şubat 2008'de, Tommy Cooper Derneği'nin başkanı olarak, eğlendiren adamın memleketi olan Güney Galler, Caerphilly'de bir hatıra heykelinin örtüsünü kaldırmıştır. Hopkins bu tören için Cooper marka bir fes takmış ve Cooper'ın klasikleşmiş bir komedi gösterini yapmıştır. 1986'da Birleşik Krallık'ın en çok dinlenen tekli albümler listesinde 75. sırada bulunan "Distant Star" adlı tekli bir albüm yayınladı. 2007 yılında dünya turu yapmak için geçici bir süreliğine ekranlardan emekli olacağını açıkladı. Hopkins ayrıca konser salonları için beste yaptı ve orkestracı olarak Stephen Barton ile iş birliği içinde. Bu kompozisyonlar, dünyadaki ilk gösterimi Ekim 2008'de Dallas Senfoni Orkestrası ile birlikte yapılan The Masque of Time ve Schizoid Salsa adlı çalışmaları da içerir. Hopkins 1990 yılında Galli vatandaşı şair Dylan Thomas hakkında, başlıklı bir film yönetti, bu onun ekrandaki ilk yönetmenliğiydi. 1996 yılında ise Çehov'un Vanya Dayı oyununun Galler'deki bir uyarlaması olan August filmini yönetti. Onun ilk senaryosu Slipstream adlı deneysel bir dramadır, o hem bu filmi yönetmiş hem de oynamıştır, filmin ilk gösterimi 2007 yılında Sundance Film Festivali'nde yapılmıştır. Hopkins 1997 yılında doğadaki yırtıcı davranışları gösteren BBC'nin doğa belgeseli dizisini öykülemiştir. O, 1.-3. bölümler boyunca John Shrapnel'den önce onun yerine anlatıcılık yapmıştır. Hopkins BBC'nin durum komedi dizisi Only Fools and Horses'ın bir hayranıdır ve bir keresinde bir mülakatta dizide nasıl görünmek istediğini söylemiştir. Senarist John Sullivan bu mülakatı görmüş ve Hopkins'le birlikte yerel bir kötü adam olan Dany Driscoll karakteri yaratılmıştır. Ancak yeni dizinin çekimleri The Silence of the Lambs'in çekimleriyle çakışmış ve Hopkins oynayamayacak olmuştur. Bunun üzerine rol Hopkins'in yerine Roy Marsden'e gitmiştir. André Rieu, 31 Ocak 2011'de Hopkins'in bir valsinden oluşan And the Waltz Goes On adlı bir albüm yayınladı. Albüm şarkıyla aynı ismi aldı. Ocak 2012'de, Hopkins'in "Composer" adlı bir klasik müzik albümü Birmingham Şehir Senfoni Orkestrası tarafından sergilendi ve Decca tarafında yayınlandı. Hopkin, aynı zamanda BAFTA, Emmy ve Altın Küre Cecil B. DeMille Ödülü sahibidir. Billy Crystal William Edward "Billy" Crystal, (14 Mart 1948) Amerikalı oyuncu, yönetmen ve yapımcı. Pek çok ödülü ve adaylığı olan oyuncunun, 5 kez Emmy ödülünü almasının, 3 kez Altın Küre'ye 1 kez Razzie'ye adaylığının yanı sıra dikkat çeken bir başka ödülü de Dünya Film Müziği Ödülleri'nde Sevimli Canavarlar filmine yaptığı müzikle aldığı En İyi Orijinal Müzik ödülüdür. Hülya Koçyiğit Hülya Koçyiğit (12 Aralık 1947; Kuzguncuk, Üsküdar), Türk sinema, televizyon ve dizi oyuncusu. 1991 yılında Devlet Sanatçısı seçilmiştir. 1991-1992'de kurucusu olduğu SO-DER'e başkan seçilmiştir. Bu görevi 4 yıl sürdürmüştür ve hâlen yönetim kurulunda görev yapmaktadır. 12 Aralık, 1947 tarihinde Yenikapı'daki evlerinde doğmuştur. Annesi 16 babası ise 22 yaşında iken dünyaya gelmiştir. Daha sonra diğer iki kardeşi Feryal ve Nilüfer doğmuştur. 1948 yılında Koçyiğit bir yaşına girdiğinde Bağlarbaşı'ndaki bir eve taşınmışlardır. O zamanlar iki ayrı evde oturuyorlardır. Beş yaşına geldiğinde okula gitmeyi çok istemiştir, fakat o dönem çocuklar okula altı yaşında alınıyorlardı. Okula başvurduklarında ise okul müdürü mahkeme'ye gidip yaşını büyültmelerini söylemiştir. Kadıköy adliyesine gidip yaş büyültmeden hakimin onayı ile okula dönerek kayıt olunur ve beş yaşında ilk okula başlar. Öğrenci olarak sınıfta hep dans ederek ve şarkı söyleyerek ilk okul öğretmeninin dikkatini çeker ve müzik öğretmeni annesini yönlendirmeye başlar. Annesi tarafından çok ilgi görür. Müzik öğretmeninin ve etraftakilerin beklentisi her gün daha fazla artmaya başlamıştır. O yıl "Medrano" sirki İstanbul'a Beşiktaş'a gelmiştir. Birinci sınıftayken tüm sınıf ile birlikte sirke giderler. Bir anda kendini sahnede bulmuş ve Koçyiğit müzik eşliğinde dans etmeye başlamış, büyük ilgi görmüştür. Annesinin bir arkadaşı tarafından gazetede Ankara Devlet Konservatuvarı'nın bale bölümüne öğrenci alınacağını ve bunun için imtihan haberleri açıldığını görür. Annesi haberi okuduğunda Koçyiğit'i imtihanın yapıldığı Galatasaray Lisesi'ne götürür. İki İngiliz karı-koca ve öğretmenlerin jüri olarak bulunduğu sınava yaklaşık 310 kişi katılmıştır. Piyano eşliğinde dans eden öğrencilerin kimi beş kimi on dakika sahne de kalmıştır. Dokuz öğrencinin seçildiği sınavda Hülya Koçyiğit de vardır. Okul Ankara'da olduğu için Koçyiğit okulda yatılı kalacaktır. Fakat okul Ankara'da olduğu için babası izin vermemektedir. Fakat annesi tarafından çok büyük bir baskı olunca Ankara'ya giderler. Annesi ile kazandığı bale bölümüne gitmişlerdir. Daha sonra kalacakları yere giderek yatakhane'ye gidip dolabını yerleştirirler. Koçyiğit ise bale bölümündeki en küçük kızdır. Genellikle küçükler 11-12 yaşlarında, büyükler ise 18-19 yaşlarında oluyordu. Koçyiğit ise henüz 7 yaşındaydı. Annesi Ankara'da bir hafta otelde kalmış ve daha sonra İstanbul'a dönmüştür. Konservatuvara giderken hem de ilkokula gidiyordu. Üçüncü ders yılı başladığında Ankara'ya gitmedi, yaz tatilinden sonra babası tarafından Ankara'ya gitmesine izin verilmiyor ve İstanbul'da bir okul bakılıyor. İstanbul'da Atatürk Kız Lisesi'ne yazılır. Daha sonra İstanbul Şehir Tiyatroları'na diğer iki kız kardeşi ile birlikte girer. Bir yandan okula gider, diğer yandan tiyatroya gider ve diğer yandan ise baleye gider. Ayrıca Bebek'te bir öğretmenden piyano dersi almaktadırlar. Müzik öğretmeninden ise müzik dersi alır ve hiç boş bir günü yoktur. Yeni okulda her gün gösteriler düzenleniyor. Koçyiğit'in de gösterilerde genellikle hep rolü oluyor. İngilizce aksanı etrafındakiler tarafından çok beğeniliyordur. Muhsin Ertuğrul, Hülya Koçyiğit'in namını duyar ve şehir tiyatrolarının genel yönetmenine Koçyiğit'ten bahseder. Annesiyle birlikte apar topar Muhsin Ertuğrul'un yanına giderler. Muhsin Ertuğrul'un arkadaşı Koçyiğit'in annesinin yakını çıkınca Ertuğrul daha sempati duyuyor. Ertuğrul daha iyi eğitim alması gerektiğini bu yüzden Ankara Devlet Konservatuvarı'na gönderilmesinin daha iyi olacağını söylüyor. Böylece Koçyiğit tekrar Ankara'ya gidiyor. Bu kez daha büyük ve daha deneyimli olduğu için tiyatro sahnesinde seyircinin karşısına daha deneyimli çıkar. Ankara Devlet Konservatuvarı'nda okurken, iki kız kardeşi de İstanbul Şehir Tiyatrolarında oynar. Kız kardeşi Nilüfer'i beğenen bir film yönetmeni film de oynaması için kardeşine teklif götürüyor. Koçyiğit'in annesi teklifi kabul ediyor ve Nilüfer, Hülya Koçyiğit'ten daha önce bir film projesinde yer almıştır. Nilüfer'in oynadığı ilk filmin adı Bir Yetim'in Hasreti'dir. Başrollerinde Kenan Pars ve Gülistan Güzey yer almaktadırlar. Hülya Koçyiğit de kardeşinin rol adlığı ilk filmin setine ziyarete gitmiştir ve Gülistan Güzey'le tanışmıştır. Daha sonra Metin Erksan yeni çekeceği bir film için Nilüfer'e ikinci teklifi götüren kişidir. Çocuk Hırsızları adlı filmin çekimler yaz tatiline denk gelmiştir. Yaz tatiline denk geldiği için ablası Hülya Koçyiğit de kardeşinin rol aldığı ikinci filmin setini bir-iki kere ziyaret etmiştir. Hülya Koçyiğit setlere daha önceden gitmiştir. Şehir tiyatrolarında yönetmen ve seslendirme sanatçısı Abdurrahman Palay'ın Muhterem Nur ile birlikte çektiği bir filmin setine konuk olmuştur ve ilk olarak tanıştığı oyuncu ise Muhterem Nur olmuştur. Metin Erksan diğer yaz tatilinde Susuz Yaz adlı filmi çekmeye karar vermiştir. İddialı bir film olacağı söylenen filme yeni bir kadın oyuncu aranıyor, sırada annesi "Hülya'yu düşür müsünüz?" der. Yönetmen ile sette az karşılaşan Koçyiğit'i yönetmen yanına çağırıyor. Stüdyoya yolluyor, eşarp taktırıyor ve kaşlarını kalınlaştırarak çeşitli pozlarda resimlerini çektiriyor. Daha önce bir başka yönetmen karşısına çıkmış olmasına rağmen, tanıdıkları tarafından Memduh Ün'e Koçyiğit'ten bahsetmişlerdir. Göksel Arsoy'un başrolünde oynayacığı filme bir de kadın oyuncu aranıyordur. Birkaç tane aday vardır, adayların içinde bir de Filiz Akın vardı. Memduh Ün, okula Hülya Koçyiğit'i görmeye geliyor, ve o anda herkes Koçyiğit'e yardımcı oluyor. Elbiseler giydiriliyor, süslendiriyorlar ve makyaj yapıyorlar. Bir otelin resepsiyonunda buluşacaklardır ve otele Koçyiğit ile birlikte on kişi gelir fakat onlar kapıda bekler, Koçyiğit ise görüşme için otelin kapısından girer. Memduh Ün, Koçyiğit'i görür görmez hayal kırıklığına uğrar ve uzun uzun baktıktan sonra "çok küçükmüşsün" der. Ama filme kabul edilir. Aynı yaz Metin Erksan'da Koçyiğit'i çok küçük buluyor. O dönem en popüler sinema-müzik dergisi olan Ses dergisinin düzenlediği bir yarışmaya adının duyulması için Metin Erksan tarafından yarışmaya adı yazdırılır. Yarışma katılan ve birinci olan kişiye altı filmde oynaması için sözleşme imzalanacaktır ve altı filmde başrol oynayacaktır. Koçyiğit babası ile birlikte, fotoğraflarla babıali'deki Ses dergisinin binasına giderler. İlk elemeleri kazanır. İkinci eleme yetenek sınavı iledir ve Şile'de yapılacaktır. Bu sefer annesi ile birlikte gitmiştir. Elemeler başlamış ve mayoların giyilmesi istenmiştir, fakat Koçyiğit, yetenek sınavı diye yanına mayo getirmemiştir ve annesi ile birlikte kiralık mayo verilen bir yer var mı diye ortalıkta dolaşmıştır. Nereden bulacağız diye konuşurken adayların arasından Ajda Pekkan, "benim yanımda mayo var, ben zaten bikini giyeceğimi mayomu giyebilirsin" der. Böylece Pekkan'ın mayosunu giyerek elemelere katılır. Ajda Pekkan o yıllarda son derece halk arasında tanınmış bir kızdı. Koçyiğit ile arasında bir yaş fark vardı. Elemeleri Ajda Pekkan kazanmış ve birinci olmuş, Koçyiğit ise ikinci olmuştur. Ama yönetmenle anlaşma imzaladığı için hala bir filmde oynama şansına sahipti. Erkekler arasında ise Yeşilçam'ın büyük oyuncularında Ediz Hun birinci olmuştur. Koçyiğit, yarışmadan sonra film çekimleri için bademler köyüne gitmiştir ve ilk defa bir köye gitmiştir. Sanat yönetmeni tarafından filme hazırlanan ve rolüne çalıştırılan Koçyiğit'e, eşarp takılıyor ve köy kıyafetleri giydiriliyor. Metin Erksan ise film için her gün mekana bakıyor. Koçyiğit ise köy ortamına alışmaya çalışıyor. Çekimler başlıyor, Koçyiğit ise tiyatrodan aldığı eğitimle rolünü en iyi şekilde yapmak istiyor ve köylü kadın aksanıyla konuşuyor. Fakat, Metin Erksan ise bu durumla hiç ilgilenmez çünkü daha sonra stüdyo'da filme dublaj yapılacaktır. Filmin çekimleri iki ay sürmüştür ve son sahneler ise İstanbul'da çekilecektir. Koçyiğit eve dönünce okul hazırlıklarına başlacktır ama diğer şirketlerde anlaşma imzalamıştır. Oyunculuk ve okul arasında kalmıştır. Babası ile birlikte uzunca konuşmuş. Okula gitmeleri hep ertelenmiştir. Sınıf arkadaşlarından olan Salih Güney eve gelip, Koçyiğit okulu bırakmaması konusunda babasını ikna etmeye çalışıyor. Okuldan eve derslere başlandığı ve Koçyiğit'in bir an önce okula dönmesi için haber yollanıyor. Koçyiğit okula gitmek istiyor, fakat çok yoğun olduğunda dolayı, bir seçim yapması isteniyor ve Koçyiğit de Yeşilçam'ı seçiyor. "Susuz Yaz" filminin ardından, Basının büyük ilgisiyle karşılaşmıştır. Film dönemin büyük filmlerinden olmuş ve yurt dışındaki festivallere gönderilmiştir. "Yeni bir yıldız doğuyor." başlığı altında birçok film teklifi gelmiş ve oyunculuk kariyeri başlamış oldu. Oynadığı ilk film olan "Suzuz Yaz", 1964 yılında Berlin Film Festivali ve Meksika Film Festivali'nde en iyi film ödülünü alarak dünya çapında büyük bir başarı gösterir. Koçyiğit, daha önce beyaz perde de izlediği oyuncular ile birlikte kamera karşısına geçmeye başlar. Ayhan Işık çalışma saatleri ve günleri ile çalışırdı. Akşam yediden sonra asla çalışmazdı. Gece sahne çekilecekse gündüz istirahat ederek, gece çalışırdı. Öğle vakti mutlaka mola verilecek ve öğle yemeği yenilecekti. Koçyiğit, Ayhan Işık ile çalışırken mecburen bu kuralları uyguluyordu. Koçyiğit, Sadri Alışık ve Fikret Hakan'dan çok şey öğrenmiş ve Fikret Hakan ile henüz acemilik döneminde çektiği bir role hazırlanırken yalnız başına bunaldığı dönemlerde Koçyiğit'e hep destek olmuştur. Her oynadığı büyük oyuncudan bir şeyler öğrenmiştir. Hülya Koçyiğit, oynadığı filmlerde genel olarak kendi sesiyle konuşmak istiyordur. İlk oynadığı filmden itibaren sinema da kendi sesini duymak istemiştir. Fakat o dönem yalnızca şehir tiyatrolarında sinema ile ilişkisi olan oyuncular ancak kendilerini bir filmde seslendiriyorlardı. Çok az kişi kendi sesi ile sinema da konuşuyordu, Sadri Alışık, Çolpan İlhan ve benzeri kişiler gibi. Hülya Koçyiğit de filmlerde kendi sesini duymak istiyordu, diksiyon dersi almış ve sesi güzeldi, fakat yönetmenler bu olaya izin vermiyordu. Bir yıl Mısır'dan Türkiye'ye gelen bir işletmeci, birlikte ortak çalışmalar yapmak için birçok film izlemişti. Türkan Şoray, Fatma Girik, Filiz Akın ve Hülya Koçyiğit'in, Adam filmlerin hepsini izledikten sonra, ""Bir şey dikkatimi çekti, bütün oyuncuların hepsi bir sesten konuşuyor, aynı şekilde vurguluyor ve aynı şekilde ağlıyorlar!"". Hülya Koçyiğit, bu sözü duyduktan sonra ""Hürrem Bey, bakın yabancılar bile halimize gülüyor, siz hala direniyor musunuz?"". Ama çok film çekildiğinden dolayı böyle ayarlanmıştı düzen. Genelde filmlerin dublajı yapılırken, oyuncular başka bir filmin setinde oluyorlardı. Dublaj yapmaya zamanları yoktu. Yapımcılar bu duruma çözüm üretemiyor ve oyuncular da bu duruma kendi kendilerine formüller üretiyorlardı. Oyuncular, Türkan'ı, Filiz'i ve diğerlerini bari ayrı kişiler seslendirsinler diye çözüm üretmeye çalışıyorlardı, fakat bu durum karşısında yine de başarısız kalıyorlardı. Hülya Koçyiğit, yerli romanların sinemaya uyarlanması için çok çaba sarf etmiş ve Kerime Nadir, Muazzez Tahsin Berkand, Esat Mahmut Karakurt, Halide Edib Adıvar ve Peride Celal gibi sanatçıların eserlerinin sinemaya uyarlanmasında katkıda bulunmuştur. Romanlardan sinemaya uyarlanan filmler çok iyi neticeler elde etmiştir. Bir dönem roman kahramanlarını canlandırdıktan sonra, "Kezban" (1968), "Kezban Roma'da" (1970) ve "Kezban Paris'te" (1971) serisinde "Kezban" karakterini canlandırmıştır ve canlandırdığı roller arasında en büyük popüleriteyi "Kezban" karakteri ile yakalamıştır. Karakter Anadolu'dan gelmiş ve taşralı olduğu için ezilmiş, horlanmış bir kızın kendi kendini eğitip tesadüfen zengin olmuş bir karakterdir. Daha sonra farklı filmlerde oynamıştır. "Kırmızı Fener Sokağı" adlı filmde sokak kızı İmra'yı canlandırdığında, seyirci hemen filme tepki göstermiş ve film hiç tutmamıştır. Sonra Ediz Hun'un annesi rolünü oynamayı kabul etmiştir. Cüneyt Arkın'ın evli bir erkek olmasına rağmen metresi rolünü oynamayı kabul etmiştir. Daha sonra farklı