aynı balina köpekbalığının yaptığı gibi o da aktif olarak suyu içine çeker ve filtre görevi gören solungaçlarından dışarıya püskürtür. İlk kez bilimsel olarak tarif edilmesi, 1976 yılında Hawaii yakınlarında gerçekleşmiştir. Bir bilimsel araştırmalar yapan amerikan gemisinden sarkan bir halatı ısırıp bir daha bırakmayan bir 446 cm uzunluğunda erkek balığın sudan çıkarılması ve böylece tesadüfen bulunması ile gerçekleşmiştir. Bu balık iyice incelendikten sonra, Honolulu'da hala bugüne kadar durduğu "Bernice P. Bishop Museum"-müzesine konulmuştur. Pan (kamera) PNR (PAN - Panoramik) kameranın kendi ekseni etrafında sağa sola çevrilme hareketidir. Tild Göktürk (anlam ayrımı) Göktürk aşağıdaki anlamlardan biri olabilir: Kara Kağan Kara Kağan, Nihal Atsız'ın kaleme aldığı "Bozkurtların Ölümü" adlı romanın karakterlerinden biridir. Atsız Çin kaynaklarında adı geçen İllig Kağan (Çince: 頡利可汗/颉利可汗, asıl adı: 阿史那咄苾)'dan esinlenmiştir. "Kara Kağan" Çuluk Kağan'ın yerine tahta geçen Göktürk Hakanı. Kürşad'ın amcasıdır. Kağan olmadan önceki unvanı "Bağatur Şad"'dır. Kağan olunca Kara Kağan unvanını almıştır. Ayrıca Bumin Kağan'ın Kara Kağan isimli bir kardeşi de vardır ve bu tarihi kaynaklarda yanlışlıkla Ko-lo Kağan olarak geçer. Haşim Kılıç Haşim Kılıç (d. 13 Mart 1950, Çiçekdağı, Kırşehir), 2007 - 2015 yılları arası Anayasa Mahkemesi Başkanlığı yapmış olan Türk hukukçudur. İlkokul, ortaokul ve liseyi Yozgat’ta okuduktan sonra 1968 yılında Eskişehir İktisadi ve Ticari İlimler Akademisine girdi ve 1972 yılında mezun oldu. 1974 yılında Sayıştay Başkanlığı’nda denetçi yardımcısı olarak göreve başladı. Denetçi, başdenetçi unvanlarını aldıktan sonra 1985 yılında Sayıştay üyeliğine, beş yıl süren üyelikten sonra da 1990 yılında Turgut Özal tarafından Türkiye Cumhuriyeti Anayasa Mahkemesi üyeliğine seçildi. Anayasa Mahkemesinin 7 Aralık 1999 günkü toplantısında, açık bulunan Anayasa Mahkemesi Başkanvekilliği'ne seçildi. 7 Aralık 2003 tarihinde yeniden Anayasa Mahkemesi Başkanvekilliğine seçildi. 22 Ekim 2007'de Tülay Tuğcu'nun yaş haddinden emekliye ayrılmasıyla boşalan Anayasa Mahkemesi Başkanlığına seçildi. 10 Şubat 2015 tarihinde, yaş haddinden emekliliğine 1 ay kala kendi isteğiyle emekli olmuştur. Ağız kopuzu Damboi veya ağız kopuzu rezonansla çalınan bir müzik aletitir , çıkış yeri Asya olan, Orta Çağdan günümüze kadar gelmiş bir çalgı aletidir. Ağız kopuzu Orta Asya Türk cumhuriyetleri ve Kuzey Moğolistan taraflarında çeşitli alaşım metallerden, Hindistan ve okyanus adalarında ise bambu sıyırmasından yapılan, esas işlevi hem enstrümanın titreşimi hem de ağız boşluğu hacminin ve de nefes yönünün değiştirilerek ses meydana getirilmesi olan, yaklaşık 6000 yıllık bir geçmişe sahip vurmalı-nefesli çalgıdır. Çeşitli boylarda ve şekillerde bulunan bu çalgıya Avrupa ve Amerika'da ise "ağız arpi" denmektedir. Özellikle etnik müziklerin ve şaman ayinlerinin vazgeçilmezi olan ağız kopuzu, Türk kültüründe izlerini tarak çalınması olarak gösterir. Türk dillerinde "kopuz" sözü farklı farklı söylenir. Örneğin Tıva Türklerinde kullanılan "Homus" (Хомус) ya da "demir kopuz" (Демир хомус) sözü ağız kopuzunu ifade eder. Ayrıca şu söyleniş şekilleri de vardır: Komuz, kobuz, homıs, kobız yanı sıra şankobız, kılkobız, hılhomus, çartıhomus v.b. Bazıları ağız kopuzunu ifade ederken bazıları farklı müzik enstrumanları için kullanılmaktadır. Minik Dualar Grubu Minik Dualar Grubu, "Çocuklar için bestelenmiş dualar ve ilahilerden oluşan albümü seslendiren grup. Grup üyeleri tamamen çocuk yaştaki solistlerden oluşuyor. Ertuğrul Erkişi'nin proje yönetmenliğinde gerçekleştirilen albümlerde icra edilen eserlerin pek çoğu sanatçının kendi bestelerinden oluşuyor. İlk olarak Teşekkür Ederim Allah'ım albümü çıkaran grup, sonrasında Teşekkür Ederim Allah'ım 2 ve İngilizce olarak Thank You Very Much O Allah adlı ablümleri seslendirdiler.2008'den sonra gruptaki anlaşmazlıklar üzerine grubun sevilen solistleri gruptan ayrılınca grup dağılmıştır.. I. Mahmud (Büyük Selçuklu sultanı) I. Mahmud (1087-1094, İsfahan), Beş yaşında iken 1092-1093 döneminde Büyük Selçuklu Devleti hükümdarı ve 1093-1094'te İsfahan ve Fars bölgesi tabi hükümdarı ilan edildi. Kasım 1092'de Melikşah öldüğü zaman 13 yaşında olan ve meşru varisi olarak ilan edilmiş bulunan Ebu'l Muzaffer Berkyaruk Büyük Selçuklu Devleti tahtına geçti. Ama Melikşah'ın karısı Karahanlılar Hanı'nın kızı olan Terken Hatun, Melikşah'tan sonra kendi oğlu Mahmud'un sultan olmasını istiyordu. O zaman Selçuklu Devleti Veziri olan ve kısaca "Mustafi" olarak anılan "Bin Marzuban Husrev Firuz Şirazi ibni Darust Tacumulk Ebu'l-Ganaim" tarafından desteklendi. Bağdad'daki Abbasiler halifesi Muktadi'yi de haberdar eden Terken Hatun, Melikşah'ın ölümünden 6 gün sonra 25 Kasım 1092'de beş yaşındaki oğlu Mahmud'u sultan ilan ettirip Bağdad'da oğlu adına hutbe okuttu. Çeşitli bölgelerde valilik ve yönetimcilik yapan Selçuklu ileri gelenleri bu karışıklığı fırsat bilip kendi bağımsızlıklarını ilen etmeye başladılar. Melikşah'ın kardeşi olan Horasan ve Belh'i eline geçirdi. Melikşah'ın diğer kardeşi Tutuş, kendini Şam'da Suriye Meliki ilan etti. Yüksek yöneticilerden Halep Emiri olan Aksungur el-Hacib bağımsızlığını bildirdi. Diyarbakır Emiri gibi diğer vali emirler de kendilerini bağımsız ilan ettiler. Azerbaycan ve Arran valisi olan ve Berkyaruk'un dayısı ve kuzeni olan Yakut bin İsmail bin Davud, Mahmud'un sultanlığını kabul ettiğini açıkça bildirdi. Kutalmış oğlu Süleyman'ın oğlu olan I. Kılıç Arslan esir olduğu İran'dan Anadolu'ya kaçtı ve burada babasına destek vermiş bu yörelere göç etmiş olan Türkmen aşiretler mensupları tarafından Anadolu Selçuklu Devleti Sultanı olarak kabul edildiler. Sultan Berkyaruk, devlet Veziri olan "Mustavi"'den bir önce Vezir olan ama uzun bir dönem görevden sonra Haşhaşiler fedaileri tarafından bir suikasta kurban gidip öldürülmüş olan Nizam-ül Mülk yakınları ve taraftarları (Nizamiye) tarafından tutulmakta idiler. Terken Hatun oğluna taraftar bulmak ve saltanatını pekiştirmek için rivayete göre ordu mensuplarına 20.000 altın dinar bahşiş dağıtmıştı. Terken Hatun sonra da Emir Kür-Boğa'yı İsfahan'da bulunan veliaht Berkyaruk'u yakalamak için İsfahan'a gönderdi. Terken Hatun ve I. Mahmud ordu ile bu emiri izlediler. Ancak Vezir Nizam-ül Mülk taraftarları da 14 yaşındaki Berkyaruk'u Rey şehrine kaçırarak sultan ilan ettiler. Oğlu Mahmud'u bütün ülkenin hakimi yapmak isteyen Terken Hatun, sultan ilan edilen Berkyaruk ile mücadeleye başladı. Berkyaruk taraftarları Rey'de yeni bir ordu organize ederek Ocak 1093'de İsfahan'a yürüdüler ve o şehri kuşatmaya altına aldılar. Terken Hatun ve oğlu I. Mahmud ordusu ile Berkyaruk ordusu Luristan'da Hemedan ve Ahvaz arasındaki yol üzerinde bulan bir mevkide 17 Ocak 1093'de Burûcird Muharebesi'ne giriştiler. Mahmud ve Terken Hatun'un ordusundaki bazı emirler ve askerler Berkyaruk tarafına geçtiler ve Terken Hatun'un ordusu muharebeyi kaybetti. Terken Hatun ve Mahmud İsfahan'a çekildi. Burada iken Mahmut'u daha once tutmus olan Azerbaycan ve Arran valisi olan ve Berkyaruk'un dayısı ve kuzeni olan Yakut ibni İsmail ibni Davud'un Sultan Berkyaruk tarafına geçtiği haberi geldi. Terken Hatun ve Vezir "Mustavi" onun bir suikastle öldürülmesini organize ettiler. Şubat 1093'de Vezir "Mustavi" Berkyaruk tarafından yakalanıp esir alınıp ve idam edildi. Böylece Terken Hatun'un oğlu Mahmud'u Sultan yapma hayalleri suya düştü. Terken Hatun Berkyaruk ile bir anlaşma yapmak zorunda kaldı. Bu yapılan anlaşmaya göre Terken Hatun ile Mahmud Isfahan ve Fars bölgesine tabi hükümdar olarak hakim olacaktı. Berkyaruk ise tüm batı Büyük Selçuklu Devleti üzerinde Sultan olarak hüküm sürecekti. Bu anlaşmadan bir buçuk sene sonra Terken Hatun hastalanarak öldü. Terken Hatun'un ardından da 1094 tarihinde Sultan Mahmud çiçek hastalığına yakalanarak öldü. Böylece Beryaruk'un tek başına Büyük Selçuklu sultanlığına hakim olması daha kolay hale geldi. Rangers FC Rangers Futbol Kulübü, İskoçya Profesyonel Futbol Ligi'nin en üst seviyesi İskoçya Premiership'de oynayan Glasgow'da kurulmuş bir futbol kulübüdür. Maçlarını oynadığı Ibrox Stadyumu, şehrin güneybatısında yer almaktadır. Rangers, 54 kez İskoçya lig şampiyonluğu, 33 kez İskoç Kupası ve 27 kez de İskoç Ligi Kupası'nı kazanarak kırılması zor rekorlara imza atmış ve üç kupanın üçünü de aynı sezonda yedi kez kazanarak, dünyanın diğer kulüplerinden daha fazla bu başarıya imza atmıştır. Rangers, UEFA turnuvalarına ulaşan ilk Britanya kulübü olmuş ve 1972'de UEFA Kupa Galipleri Kupası'nı müzesine götüren kulüp 1961 ve 1967'de de aynı kupada iki kez final oynamıştır. 2007-2008 sezonunda da UEFA Kupası'nda final oynama başarısı göstermiş ve 200 bin kişi final günü takımla İngiltere'nin Manchester şehrine seyahat etmiştir. Rangers'ın Celtic'le uzun süredir devam eden ezeli bir rekabeti vardır ve iki Glasgow kulübünün bu mücadelesi Old Firm olarak bilinir ve dünyanın en popüler derbilerinden biri olarak gösterilir. Mart 1872'de kurulan Rangers FC, İskoç Futbol Ligi'nin 11 kurucu üyesinden biriydi ve 2011-12 sezonunun sonunda The Rangers Football Club PLC'nin tasfiye edilişine kadar hep İskoç Premier Ligi'nde mücadele etti. Ardından ismi Glasgow Rangers'tan Rangers FC'ye dönüşen kulüp, yeni bir kurumsal kimliğe sahip olarak, bir sonraki sezonun başlangıcında amatör İskoçya futbol liginden başlayarak her sezon bir üst lige çıkarak dört sene sonunda tekrar Premier Lig'e dönmüştür. 1899'dan bu yana yÃ¶neticilerin listesi. Dönemler ara antrenörler vardı Willie Thornton (1969'da 2 maç), Tommy McLean (1983'te 4 maç), Ian Durrant (2007'da 1 maç) ve arkadaşları Graeme Murty (2017'da 6 maç). 1898-1899 sezonu,% 100 54 7 119 Hibernian'a karşı, 27 Mart 1948, 143.570 seyirci Celtic'e karşı, 2 Ocak 1939, 118.567 seyirci Whitehill'e karşı, İskoç Kupası, 29 Eylül 1883, 14-2 Blairgowrie'e karşı, Scottish Cup, 20 Ocak 1934, 14-2 Possilpark'a karşı, İskoç Kupası, 6 Ekim 1877, 13-0 Uddingston'a karşı, İskoç Kupası, 10 Kasım 1877, 13-0 Kelvinside Athletic'e karşı, İskoç Kupası, 28 Eylül 1889, 13-0 Hibernian'a karşı, 24 Aralık 1898, 10-0 Raith Rovers'a karşı, 16 Aralık 1967, 10-2 Airdrieonians'a karşı, Hazırlık maçı, 6 Şubat 1886, 2-10 Dumbarton'a karşı, 4 Mayıs 1892, 0-6 John Greig - 755 (1960-1978) Dougie Gray 1925 ve 1947 arasında 940 maça çıkmıştır, ancak bunlardan 385 tanesi II. Dünya Savaşı sırasında olması sebebiyle resmi olarak kabul edilmemektedir. Sandy Archibald - 513 (1917-1934) Ally McCoist - 355 (1983-1998) Ally McCoist - 251 (1983-1998) Barry Ferguson - 82 (1998-2003 ve 2004-2009) Ally McCoist, 61 Ulusal Karşılaşma, 1983-1998 Alan Hutton - Â£9.000.000 (2008: Tottenham Hotspur) Tore André Flo - £12.500.000 (2001: Chelsea) 13 Ocak 2020 tarihi itibari ile tarihte Rangers FC ile bağı olmuş ünlü oyuncular ve teknik direktörler şunlardır: 13 Ocak 2020 tarihi itibari ile tarihte 50'den fazla İskoçya millî takım forması giymiş Rangers'lı oyuncular şunlardır: Tarihin en iyi İskoç oyuncuları listesine Ranger FC'den üç oyuncu giremyi başarmıştır. Teşekkür Ederim Allah'ım (albüm) Teşekkür Ederim Allah'ım, Minik Dualar Grubu albümü. Albümde bulunan eserlerin söz ve besteleri Ertuğrul Erkişi’ye ait olup, müzik Yönetmeni Hakan Aykut'tur. Albümde ney, gitar, grup keman, kanun, ud, klasik kemençe, blok flüt ve balaban gibi bugüne kadar çocuk albümlerinde kullanılmayan birçok enstrüman kullanılmıştır. Minik Dualar Grubu, her biri ayrı okullarda okuyan ve farklı yaşlardaki çocuklardan oluşuyor. Grubu albüme Aslıhan Erkişi hazırladı. Türkiye'de 2006'nın ilk yarısında 285.000 adet satarak yılın ilk yarısının en çok satan üçüncü albümü olmuştur. RC Celta de Vigo Celta de Vigo İspanya'nın Galiçya bölgesinde bulunan Vigo kentinin takımıdır. 1923'te kurulan takım 2004-05 sezonunda tekrar La Liga'ya yükselmiştir. Takım maçlarını 51,800 kişilik Balaidos Stadı'nda oynamaktadır.Taraftarları kuzeydeki komşu kent La Coruna takımı RC Deportivo ile ezeli rekabet halindedir.Deportivolulara hakaret amaçlı taktıkları "El Turco" ismi karşı takım taraftarlarınca kabul görmüş ve "Evet, Türk gibi güçlüyüz!" şeklinde cevap bulmuştur. Aynı şekilde RC Deportivolular da Celta Vigo taraftarlarını "Portekiz hayranı" olmakla itham ederler. 2006-2007 sezonunda UEFA Kupasında Fenerbahçe'nin de oldugu gruptan çıkarak 3. tur maçlarını oynamaya hak kazanmıştır. Dünya (anlam ayrımı) Dünya, Güneş Sistemi'nde Güneş'e en yakın 3. gezegen. Şu anlamlara da gelebilir: Çökertme, Milas Çökertme, Muğla ilinin Milas ilçesine bağlı bir mahalledir. Çökertme'nin adı antik Karia döneminde, Ceramus (Ören) ile Alakishli Burnu arasında, şu anda "Fesleğen Bükü" olarak da bilinen Çökertme mahallesinin eski adı Vasiliko olarak geçer. Muğla iline 109 km., Milas ilçesine 52 km., Ören tatil beldesine de 17 km. uzaklıktadır. Robinson Crusoe Robinson Crusoe, Daniel Defoe'nun 1719 yılında ilk basımı yapılan ve bazılarınca ilk İngilizce roman olarak nitelendirilen kitabıdır. Kitap İngiltere'de yaşayan Alman asıllı orta halli bir ailenin en küçük oğlu olan Robinson Crusoe'nun babasının tüm itirazlarına rağmen, dünyayı gezme hayalleri ile çıktığı yolculukları ve bu sırada karşılaştığı olayları anlatır. Bu yolculuklar içinde ıssız bir adada 28 senesini son üç yılı hariç yalnız geçirir. Kitabın orijinal adı bir başlığa göre oldukça uzun sayılabilecek şekilde basılmıştır: "York'lu Bir Denizcinin, Kendi Kaleminden, Deniz Kazası ile Düştüğü Amerika Sahillerindeki Oroonoque Nehri Ağzındaki Issız Bir Adada 28 Yılını Geçirirken Yaşadığı Serüvenler ve Korsanlar Tarafından Kurtarılması." İlk çıktığı 25 Nisan 1719 yılında, okurun tepkisi çok olumlu oldu. Daha yıl dolmadan, 4 baskı yaptı ve sonraki yıllarda da çok geniş bir okuyucu kitlesi edindi. 19. asrın sonlarına doğru, Batı edebiyat dünyası, kitabın farklı dillere de çevrilmiş baskıları, kitapla ilgili eleştiri ve analizlere yer veren araştırmalar ve konusuyla benzerlikler içeren başka kitaplarla tanıştı. Özellikle çocuklar için kısaltılmış versiyonları ve serüvenleri anlatan sadece resim içeren kitaplar da basıldı. Kitaba daha sonra Robinson'un adadan kurtulduktan sonra yaşadığı serüvenleri anlatan bölümler de eklendi Fakat bu kısımlar içerdiği diğer milletleri aşağılayıcı ve eleştirel yaklaşımlar sebebiyle ilk kısımları kadar evrensel bir ilgi kazanamadı Kitabın konusunun aslında gerçek hayatta, eski adı Isla Mas a Tierra olan bir adada yalnız yaşamış Alexander Selkirk adlı İskoç bir denizcinin 1709 yılında Woodes Rogers tarafından kurtarılmasının yarattığı şaşkınlık ve ilgiden ilham alınarak yazıldığı iddia edilmiştir. Benzer bir kaynak ta müslüman dünyasından İbn-i Sina ve İbn-i Tufeyl kaynaklı Hay ibn-i Yakzan adlı kitaptır. Bu kitapta bir müslümanın adayı çekip çevirmesi anlatılır. Ancak bu romanda olaylar daha barışcıl bir dille anlatılmıştır. Romanın edebiyat seviyesinin düşüklüğü hakkında çeşitli eleştiriler yapılmış olmasına rağmen, etkileyici konusu ve serüvenleri ile Batı'nın sömürge tarihi ve felsefesi anlatılır. Anlatım basit cümlelerle kısa kısa, olay akışının verilişi şeklindedir. Bu yapı içerisinde adadaki yaşamın detayları ve bunların arasında Robinson'un iç konuşmaları ve o anki duygu dünyası yansıtılır. Hikâye İngiltere'de belli bir gelir seviyesi ve mutluluk standardı yakalamış Crusoe (Kreutzner) ailesinin en küçük oğulları Robinson'un babasının aksi yöndeki telkinlerine rağmen, sıkıcı ama garantili hayatı terk ederek bir arkadaşının babasının gemisiyle denize açılması ile başlar. Bundan sonra Faslı bir denizciye köle olarak satılır (kitapta bu kişiden Türk diye söz edilmektedir). Oradan kaçması ve kendisini Brezilya'da şeker kamışı yetiştiren zengin bir çiftçi olarak bulmasına kadar birçok macera yaşar. Ancak rahat Robinson'u sıkmaktadır. Biraz da mal hırsıyla hayale kapılarak Afrika'dan köle getirip satmayı planlar. Arkadaşları ile planladığı bu yolculuk nihayetinde, ıssız bir adada kendisini bulur. Geminin enkazından kurtarabildikleri ile yaşamını sürdürecektir. Yaklaşık 24 sene sonunda adaya yabancıların geldiğini fark ederek, bunların elinden kurtardığı ve kendisine "Cuma" ismini verdiği bir yerli ile 4 sene daha adada yaşar. Cuma'ya İngilizce ve din bilgisi vererek kendisini eğitir, hizmetine alır. Orijinalinde, ilk kitap adadan kurtulduktan sonra Robinson'un İngiltere'ye dönmesi ve bir ihtimal Robinson'un oraya tekrar dönebileceği iması ile bitirilir. Sonradan eklenen ve Robinson'un Maceraları adı verilen ikinci kitapta, Robinson adaya gerçekten döner. Ancak kendisi artık ada halkınca bir fatih ve sömürge valisi yetkilerine sahip olarak tanınmaktadır. Burada da kendince yaptığı iyilikler ve ada halkının mutluluklarına yaptığı katkıların ardından yine serüvenlerine devam etmek ve dünyayı tanımak için denize açılır. Madagaskar'dan, Çin'in kalabalık şehirlerinden, ticaret limanlarından, Asya'nın ıssız şehirlerinden, Tatarlardan, Çerkezlerden, Ruslardan yani hemen hemen o sıralarda Avrupalılarca merak edilen her yerden geçerek İngiltere'ye döner. Bu yolculuklarda kendisini hep yüksek karlarla ticaret yaparak, Hindistan'dan afyon alıp, Çin'e satıp, oradan Rus bozkırlarından kürk alıp, Araplara satarken görürüz. Bütün bu işlerin arasında, sürekli kendi kültürünü diğerleriyle kıyaslar ve Çin'in tüm nüfus büyüklüğüne ve ticaretine rağmen hiçbir zaman Avrupa ile boy ölçüşemeyeceğini söyler. Hatta kervanlarda yol arkadaşları ile bu düşüncelerini paylaşıp onları gerektiğinde tartışmalarda susturur. Kafasında sürekli olarak kendi dininin ve kültürünün üstünlüğü konusunda doğruluğundan emin olduğu fikirler geçirir ve bunları okuyucusuyla paylaşır. Kitabın yazıldığı tarihte dünya tarihini etkileten başlıca olaylara da yer yer değinilmiştir. Bunlar arasında Çin'de daha o zamanlar başlayıp sonradan Mao'nun kültür devrimine kadar sürecek olan ve Çin'i adeta İngilizlerin oyuncağı haline getiren, genç nüfusu çürüten afyon bağımlılığının ilk izlerinden bahsedilir. Ayrıca o zamanlar açıkça dile getirilmeyen Amerika'daki İspanyol ve Portekiz'lilerce gerçekleştirilmiş katliamalardan söz edilir ve bu milletler barbar oldukları konusunda eleştirilir. Bu dönemde Osmanlı'nın 1699 Karlofça antlaşması ile duraklamadan gerilemeye geçtiğini düşünülürse, kitapta da Robinson'un buralardan hiç bahsetmemesi ilginç bir paralellik gösterir. Tıpkı Osmanlının gelişmesi zamanında olduğu gibi Rusların iç Asya eksenindeki hareketleri ve başarıları bu dönemde Avrupalılarca daha ilgi çekici bulunduğundan bu memleketle ilgili görüşler ve bilgiler kitapta çok sık paylaşılır. Kitapta Türklerle ilgili olarak iki ilginç cümle sarfedilmiştir. Birinde Robinson'un bıyığını "çok etkileyici" görünen Türkler gibi uzattığından bahsedilir. İkincisinde ise, Robinson bir İspanyol ile Türk arasında, iyi efendilik karşılaştırılması yapılsa, Türk'ün muhtemelen daha iyi olabileceğini düşündüğü anlaşılır. Robinson'un yaşamını kendi ifadesi ile cehenneme çeviren gezme ve macera tutkusu, adada ilk zamanlar kalbinde hiç duymadığı tanrı korkusunu da keşfettirmiştir. Başına gelen olayları ilk zamanlar babasının sözünden çıkmasına karşı verilen bir tanrı cezası olduğunu düşünse de, bir süre sonra büyük yalnızlığının aslında tanrıyı anlamak yolunda hayatındaki en büyük fırsatı yarattığını düşünmüştür. Adadaki ve sonraki hayatında önceleri düşüncelerinde yer bulmayan inançları, zamanla kararlarını alırken hayati ihtiyaçların da ötesine geçmiş ve adeta onu yönlendirmiştir. Özellikle Sibirya içlerini dolaşırken, Tatarların tapındığı bir putu arkadaşı ile yakması ve bunun sonucunda çıkan ayaklanmanın kendisi ve kervanındakilerin canını tehdit etmesi, bütün kitap boyunca her şeyden çok insan hayatına değer verdiğini ifade eden Robinson'un kişiliği ile çelişki yaratmıştır. Sayfalar ilerledikçe, hümanist ve mücadelesini doğa ile sürdüren kişiliği, adeta bir sömürge valisi ya da herkesi kendi dinine inandırmaya çalışan bir misyoner kimliğine dönüşür. Cuma ile karşılaştığı ilk anda ona adını sormadan "Cuma" ismiyle hitap etmesi ve onun dininin özelliklerini ve bütünselliğini sorgulamadan hristiyan olmasına çabalaması aslında, sonradan ortaya çıkan kişiliğinin ipuçlarını vermiştir. Gittiği ülkelerin kültürlerini sorgulamadan onların yaptıklarını anlamaya çalışırken hep son noktada verdiği kararları "neticede bu insanlar putperestti" diyerek inanç tabanında sonuçlandırır. Bazen bu inançsız putperestlerin aşırı barbarlıklarına sebep olarak inançsızlıklarını görür. Ancak bir vahşinin dinini büsbütün terk ederek birey olabileceğini düşünür. Gerçekten de, Cuma o dönem edebiyatındaki hikâyelerde bir birey olarak anlatılan ilk yerlidir. Robinson'un adada geçirmiş olduğu yalnızlık süreci sonraları Batı dünyasınında gerçekten tanrı yolunda atılması gereken iyi bir adım olarak değerlendirilmiş ve bu dönemde tanrıdan uzaklaşmak yerine büsbütün inançlarına daha çok sahip çıkması takdirle karşılanmıştır. Ancak bu özelliklerin yani bir kilise desteğinden yoksunken bu derece tanrı ile yakınlaşabilmesi Anglikan kilisesince inandırıcılıktan yoksun bulunmuştur. Roman, doğa ile insan mücadelesi şeklinde başlayan konusu ile ilgi çekici sömürge tarihi bilgileri ile de doludur. Batı Avrupa o dönemde sömürge yarışında yavaş yavaş Portekiz ve İspanyol üstünlüğünden Hollanda (Flemenk) ve İngiliz üstünlüğüne geçişini yaşamaktadır. İngilizler Hindistan, Çin ve Okyanusya bölgesinde önemli kazanımlar elde ederken, Latin devletleri arasında liderliği çeken Portekiz sömürge tarihindeki başarılı döneminden yavaş yavaş uzaklaşmaktadır. Bu noktada özellikle ikinci kitapta anlatılanlar dikkat çekicidir. Yazarın sonradan öğrenildiği üzere aynı zamanda bir İngiliz Hükûmeti ajanı olması belki de, politik çıkarları açısından ilgi toplamış bir romanın gücünden faydalanmak isteyen devletin politik görüşlerini dünyanın geri kalanına kabul ettirme şansını arttıran bir nedenle kullanılmış olabilir. Bunun dışında tamamen yazarın şahsi politik görüşlerini ifade ettiği bir kitap olması da olasıdır. Tüm bunlara rağmen gerçek kaynağı ne olursa olsun Robinson'un ürettiği İspanyol-Portekiz-Çin karşıtı fikirler romanda sık sık yer bulmuştur. Adadan kurtulup döndüğünde adaya yerleşmelerine yardımcı olduğu Avrupalılar artık ona kurtarıcıları veya yöneticileri gibi davranmakta, bu da Robinson'un kendisini adalet ve tanrı kurallarına göre hüküm vererek tebasını hoş tutan bir hükümdar gibi algılamasına sebep olmaktadır. Hatta tanıştığı Rus sürgünlere, halkının yöneticisini daha çok sevme kıyaslaması yapıldığında, Rus Çarından daha üstün olduğunu iddia eder. Onun bu üstün vasıflarını gören Tanrı sık sık karşısına bu iyilik ve adaletini kullanma şansını verecektir. Bu anlamda aslında yazar, Robinson ve onun sahip olduğu yeteneklerle tipik İngiliz sömürücüsüne karşılaşacağı barbar ve vahşilere nasıl davranması gerektiği konusunda yol yordam göstermekte, örnek olmaktadır.Robinson Crusoe ıssız adada 28 yıl yalnız yaşamıştır. Leipzig Leipzig, Almanya'nın Saksonya eyâleti'ne bağlı 590.000 nüfusu aşkın büyük iki şehirden (diğeri Dresden) biridir. Leipzig Kuzey Alman Ovası'nın güney ucunda bulunmaktadır ve "Weisse Elster", "Pleisse" ve "Parthe" nehirlerinin kavşağında konumlanmıştır. Orta Saksonya eyaletinde aşağı Saksonya sınırında Halle şehri ile komşudur. Şehir 1165'te berat alıp şehir statüsü kazanmıştır. Leipzig Kutsal Roma-Germen İmparatorluğu döneminden başlayarak iki önemli ticaret yolu olan antik Via Regia ve Via Imperii yollarının kavşağı olmasından dolayı devamlı olarak Almanya'nın önemli ticaret merkezi olmuştur. Çok önemli üniversitesi dolayısıyla da Leipzig Avrupa'nın önemli bir eğitim, müzik, kültür ve kitap basım merkezi de olmuştur. II. Dünya Savaşı'nda sonra Leipzig komünist Doğu Almanya, Alman Demokratik Cumhuriyeti'nin önemli şehirsel merkezi olmasına rağmen, dünyada kültürel ve ekonomik önemini kaybetmiştir. 1980'li yılların sonlarında Leipzig komünist rejimlerin orta ve Doğu Avrupa'da yıkılmalarında önemli rol oynamıştır. Bu olaylara yol açan ilk hareket Leipzig'de St. Nicolas Kilisesi'ndeki bir barış ayininden sonra ortaya çıkmıştır. Almanya'nın birleştirilmesinden sonra Leipzig şehri çok önemli değişmelere sahne olmuştur. Bazı önemli komünist dönemi yapımı binaları yıkılmış ve diğer tarihsel binalar restore edilmiştir. Şehirde bir modern şehir kamusal taşıma altyapısı geliştirilmiştir. Leipzig'in kültürel mirası olan Leipzig Operaevi, önemli lig futbol takımının stadyumu ve çok tanınmış modern hayvanat bahçesi ile Almanya'nın hayatına büyük katkısı olmuştur. Amerikan Mercer adli işletme danışma firmalarından olan Mercer'in hazırladığı uluslararası "hayat kalitesi indeksi" anketlerinin sonuçlarına göre 2010'de Leipzig dünyada en iyi hayat yaşanabilen şehirler sırasında 68. sırayı almıştır. Leipzig İslav sözcüğü "Lipsk"'den gelmektedir ve "ıhlamur ağaçlarının bulunduğu yerleşke" anlamına gelmektedir. Leipzig isminin ilk defa belgelerde görülmesi 1015'te "Merseburg" Piskoposu Thietmar'nin günlüklerinde bulunmaktadır. 1165'te Meissen Maragravi "II. Otto (Zengin Otto)" şehre ve şehirdeki pazarlara yazılı beratlar vermiştir. Leipzig ve bu şehrin ticareti Saksonya Krallığı ve sonunda Almanya'nın tarihsel gelişmesinin temelini oluşturmuştur. Orta Çağ'da başlatılan "Leipzig Ticaret Fuarı" dünyada hâlen ortada bulunan en eski tarihi olan ticaret fuarı olmuştur ve bu yıllık fuar dönemi uluslararası ticaret için önemli bir dış ticaret mevkii olmuştur. Diğer bir yazılı belge Leipzig'de bulunan Pleisse Nehri üzerinde balık avlama hakları için verilen beratlardır. Bunlardan ilki 1385'te Margrav Genç Dietrich'in St Thomas kilisesi ve manastırına balık avlama imtiyazını veren berat belgesidir. Şehir içinde ve etrafında çok sayıda manastır kurulmuştur., Bunlar arsında en ilginçleri "Yalınayak Sokağı (Barfüssgässchen)" adının çıkmasına neden olan Benediktin Manastırı ve Ranstädter Steinweg (eski Via Regia) üzerinde kurulan ve günümüzde de hala bulunan sırf İrlandalı kesişlerin bulunduğu manastırdır. 1409'da Leipzig Üniversitesi kurulmuştur. Bu kurum Leipzig'in Alman hukuku çalışmaları merkezi ve şehrin bir kitap basım merkezi olmasına yol açmıştır. Böylece Alman Yüksek Mahkemesi (Reichsgericht) ile Alman Millî Kütüphanesi'nin de Leipzig'de kurulmasına yol açmıştır. Üniversitenin önemli mezunlarından birisi 1461'de Leipzig'de doğan ve 1661-1666'da Leipzig Üniversitesi'nde okuyup çalışan filozof ve matematikçi Gottfried Leibniz'dir. Leipzig şehir aydınlatmada da öncülük etmiştir. 24 Aralık 1701'den itibaren şehir sokakları, konulan 700 gaz yağı lamba ile ve şehrin istihdam ettiği ışık memurları tarafından düzenli bir şekilde yakılıp söndürülmeleri sağlanmıştır. Leipzig bölgesi Prusya, Rusya, Avusturya ve İsveç koalisyon güçleri ile Naployon'un Fransa İmparatorluk güçleri arasında yapılan çarpışmalara sahne oldu. 1813'te yapılan Leipzig Muharebesi o zamanda ta I. Dünya Savaşı'na kadar görülmeyen büyük uluslararası ordular birbirleriyle karşı karşıya gelip savaşmasına sahne oldu ve bu muharebeye "Leipzig Uluslar Muharebesi" adı da verilmektedir. Bu muharebede yenilen Napolyon Bonepart Almanya'dan çekilmek zorunda kaldı ve sonunda Elba adasına sürülmesine neden oldu. 1913'te bu muharebenin 100. yılının kutlanması 1970'te birleştirilmiş Almanya tarafından hazırlandı. İlk Alman uzun mesafe demiryolu Saksonya başkenti Dresden ile Leipzig arasında yapıldı. Avrupa içinde genişleyen demiryolları ağı için orta Avrupa demiryolu trafiği ağ merkezi olarak Leipzig gelişti. Bunun için 1839'da Leipzig'de "Leipzizig Santral" tren garı kuruldu. Bu terminal istasyon, biri Saksonya Kralı karşılamaları için Doğuda ve diğeri Almanya İmparatorunu karşılamak için batıda olan iki gayet büyük giriş salonu Avrupa'nın en şaşaalı istasyonlarından biri oldu. 19. yüzyılda Leipzig Almanya ve Saksonya Krallığı içinde gelişen liberalleşme hareketini merkezi oldu. İlk Alman işçi partisi, "Allgemeiner Deutscher Arbeiterverein, ADAV" 23 Mayıs 1863'te Ferdinand Lassalle tarafından Leipzig'de kuruldu. Bu kuruluş toplantısına Almanya'nın her tarafından katılan yaklaşık 600 işçi delegesi Almanya'nın yeni demiryolu ağının merkezi olan Leipzig'e trenle geldiler. Leipzig şehri birden hızla büyümeye başladı ve nüfus 1 milyon kişiye yaklaştı, Bu halkı barındırmak için büyük "Grunderzeit" bölgeleri yapılarak doldu ve harpler arasında imar hareketi ve harpteki zararlar bu bölgeleri ortadan kaldıramadı. Leipzig yiuzyil başlarında pamuklu iplik eğirmede Avrupa'da en önde giden şehir oldu. Leipzing'dek yerleşik pamuklu iplik fabrikası olan "Leipziğer Baumwollspinnerei" 1907'da beşinci üretim salonunu açtığı zaman Avrupa'da en büyük pamuklu iplik fabrikası olmuştu. Bu fabrika 240.000 ıgle günde 5 miyon kilogramdan daha fazla pamuk ipliği üretilmekte idi. 1930-1937 döneminde Leipzig Belediye başkanı olan Carl Friedrich Goerdeler Alaman Nazi Partisi ve bu partinin kurduğu hükümete baş muhalif idi. 1937'de istifa ettikten sonra yerine gelen Nazi Partisi üyesi olan belediye başkan yardımcısı önce şehirde bulunan Felix Mendelssohn heykelinin yıktırıp tahrip ettirmiştir ve 1936'da da Kristal Gece nümayişlerinde şehrin güzide mimarı yapılarından olan 1855'te Mağrip stilli yapılmış olan Yahudi Sinagogu'nun tümüyle yıkılmasına göz yummuştur. II. Dünya Savaşı süresindece Leipzing'de bulunan Alman (özellikle savaş teçhizatı) fabrikaları Nazi istilasından sonra toplanan binlerce angarya köle işçiyi fabrikalarında çalıştırmışlardır. 2. Dünya Savaşı'nın sonlarına doğru müttefiklerin hava bombardıman akınları Leipzig'e büyük zararlara yol açmıştır. Fakat komuş Dresden şehrine yapılan bombardıman akınları gibi şehrin merkezinin tümünü tahrip eden yangın bombaları akınını Leipzig şehri görmemiştir ve bombardıman zayiatı çok şiddetli olmakla beraber bombardımanlar şehrin ortasını ancak bölük pörçük tahrip etmiştir. Nisan 1945 sonlarında müttefik kara orduları Leipzig'e doğru yönelmişlerdi. 18 Nişan 'da Amerikan "2. Piyade Tümeni" ve "69. Piyade Tümeni" şehre girmeyi başardılar ve çok şiddetli bir şehir içi çarpışmalarından oluşan Nazi direnmesiyle karşılaştıktan sonra şehri ellerine geçirdiler. Bu şehir için çarpışmaları çok kere bloktan-bloka, apartmandan-apartmana karşı karşıya yakın dövüş halinde olmuştu. Temmuz 1945'te Amerikan orduları daha önceden tespit edilmiş bulunan Amerikan-Rus orduları işgal sınır çizgisi anlaşmalarına uyarak Leipzig'den çekildi ve Kızıl Ordu birlikleri şehri işgal ettiler. Bundan sonra Leipzig Soviet Rusya'nın kurmuş olduğu Alamaya Demokratik Cumhuriyeti'nin en önemli şehirlerinden biri oldu. 20. yüzyılın ortalarında Leipzig Fuarı doğu-batı ticareti için çok önem kazandı. Şehrin güneyinde, Uluslar Muharebesi Anıtı civarında yapılanan Leipzig fuar binalarında organize edilen çeşitli fuarlar Doğu Avrupa'da kurulan ve Doğu Almanya'nın baş üyesi olduğu Comecon ülkeleri ekonomik bloğu ile yapılan ticaret müzakereleri ve ticaret kontratlarının yapılması için baş ticaret merkezi oldu. 1983'te başlayan barış hareketinin merkezlerinden biri olan Leipzig'de Ekim 1989'da St Nicolas Kilisesi'deki akşam ayinde yapılan barış dualarından sonra Almanya'da Doğu Alman rejimine en ciddi kütle protestolara Pazaretsi günü başlamıştır. Bu protestolar ülkeye yayılarak Doğu Almanya;'nın sona ermesine yol açmıştır. Leipzig 2012 Yaz Olimpiyatlarai için Almanya'nın şehir adayı idi; fakat bu müraccat kabul edilmedi ve bu olimpiyatlar Londra'da yapıldı. Leipzig Almanya'da "Kuzey Avrupa Ovası"nın bir kısmı olan "Kuzey Alman Ovası"nın en güney tarafında bulunan "Leipzig Ovası" içinde bulunur ve "Weisse Elster", "Pleisse" ve "Parthe" adli üç nehrin birbirine kavuştuğu bir mevkide kurulmuştur. Genellikle şehrin konumlandığı bölge, "Leipzig Nehir Kenarı Ormanı" gibi, biraz bataklık arazidir; fakat şehrin kuzeyinde bazı kireçtaşı alanları da bulunmaktadır. Burada genel manzara ovalıktır ama bazı moren ve drumlin tepecikleri de bulunmaktadır. Şehir sınırları içinde bazı ormanlar bulunmakla beraber Leipzig etrafındaki bölge nispeten ormansızdır. 20. yüzyılda bu bölgede bazı açık kömür madenleri işletmelerinden geriye büyük çukurlar kalmıştır. Bunların çoğunluğu göl veya gölete dönüştürülmektedir. Leipzig Roma döneminden kalan, doğudan batıya ülkeyi kateden antik "Via Regiz - Kral Yolu" ile kuzeyden güneye uzanan "İmparatorluk Yolu - Via Imperii" yollarının kavşağında bulunmaktadır. Ortaçağ'da Leipzig etrafı surlarla çevrili bir şehirdi. Günümüzde şehir merkezini çevreleyen "Çevre Yolu" bu eski surların yerine yapılmıştır ve surların nereden geçtiğini göstermektedir. Yerel idare açısından Leipzig 1992'den itibaren 10 şehir bölgesine bölünmüştür ve bunlar 63 semti ihtiva etmektedir. Bu semtlerin bazıları Leipzig ile birleştirmiş olan şehir merkezi uzağındaki dış köylerdir. Leipzig bir kıtasal karasal iklim gösterir. Yazları sıcaklık bazen 30 °C'u geçer (2010'da 10 gün); kışları ise çok kere 0 °C'nin altına düşer (2010'da 62 gün). Almanya'nın sahilden uzak şehirlerinde olduğu gibi kışın düşen kar birkaç hafta ve hatta birkaç ay toprak üzerinde kalır. Gözlemlerin başlamasından itibaren kaydedilmiş en sıcak gün 9 Ağustos 1992'de 38.8 °C ve en soğuk gün 14 Ocak 1987'de −24.1 °C olmuştur. Anna Vissi Anna Vissi (Yunan: "Άννα Βίσση"; d. 20 Aralık 1957, Larnaka), Kıbrıs Rumu şarkıcı. Kıbrıs Cumhuriyeti ve Yunanistan'da ünlenen Vissi daha sonra Türkiye ve ABD başta olmak üzere dünyada tanınmıştır. Sanatçı sadece yorumcu olmayıp aynı zamanda söz yazarı, bestekâr ve oyuncudur. Sanatçının Yunanca konuşan hayranları arasındaki takma adı Thea'dır. (Tanrıça) 40 yılı aşkın süredir müzikle uğraşan Vissi "gelmiş geçmiş en çok satan Yunan kadın şarkıcı" unvanını elinde tutuyor. Kıbrıs'ta doğan Vissi, müzik kariyerine 6 yaşında Kıbrıs Konservatuvarı'nda başladı. 12 yaşındayken, yerel bir şarkı yarışmasında birincilik kazandı. Annesi, Anna'nın yeteneğinden emin olduktan sonra, ailece müzikal açıdan daha iyi imkânlara sahip olan Yunanistan'a taşınmaya karar verdiler. Mikis Theodorakis, Stavros Koujoumtzis, Giorgios Hacinasios, Doros Georgiadis gibi sanatçılara birçok şarkılarında eşlik etti. Daha sonra, o zamanlar zaten tanınmakta olan ve birçok 1 numara olmuş şarkıya sahip Nikos Karvelas ile, bugünlere kadar sürecek bir iş birliğine girdi. Karvelas, Anna'nın birçok şarkısının yanı sıra, Yunanistan'ın ilk rock-opera'sı olan "Daimones"i (Şeytanlar) ve Mala müzikalini de yazmıştır. Anna'nın Nikos ile olan iş birliği 80'lerin başında başladı ve yıllar boyunca sayısız projede birlikte yer aldılar.Ikisinin ortak müzik tutkusu, birçok hit ortaya çıkardı. Bir numaraya yükselen bu şarkılardan bazıları şöyledir: Eleni, Min Psahnis tin agapi, Dodeka, Trellainomai, Kryvame tin agapi mas... "Klima Tropiko" (Tropikal Iklim) isimli albümünün yayınlanmasının ardından, Anna Vissi Yunan müzik piyasasını neredeyse ele geçirdi. Albüm bir anda en çok satan albümler listesinin zirvesine çıktı, ve birkaç ay içinde sanatçıya "Platinyum Plak" ödülü kazandırdı. Anna Yunanistan turuna çıktı ve 40'ın üzerinde başarılı konser gerçekleştirdi. Bu turun ardından Anna için özel olarak yeni bir gece kulübü inşa edildi ve Anna burada, 3 saat süren özel bir sahne şovuna başladı. Biletleri uzun süre önceden tükenen bu şovla birlikte, Anna Vissi Yunanistan'da bir kadin solist tarafından gerçeklestirilen en basarili performansa imza atmış oldu. 1996'yi 1997'ye bağlayan gece, Meclis'in Meydanı'nda düzenlenecek yeni yıl kutlamalari için Atina Valisi, Anna'ya bir teklif sundu. Ve Anna burada 20,000 kişilik bir konser verdi. 1997'nin Şubat ayında, Anna, üç tane Yunan Müzik Ödülü kazandı: En iyi kadın şarkıcı, en iyi yorum ve en radyolarda çok istek alan şarkı. Aynı yıl, Anna Kıbrıs Çocuk Vakfı'nın baskanlığına getirildi. Tek bir konseri ile, 150,000 pound yardım topladı. Nisan ayında "Travma" (Yara) albümü yayınlandı ve 12 gün içinde Altın Plak ödülü kazandıracak satışa ulaştı. Takip eden altı ay boyunca, Yunanistan satışları 150,000'i geçerek, sanatçiya üç adet Platinyum Plak getirdi. Amerikan müzikseverlere, Rick Wake'in (Celine Dion'la çalışan bir isim) aracılığ ile "Forgive Me This" şarkısıyla ulaşan Anna'nın Travma albümü, Avustralya'da yayınlandı. Anna yeni albümü "Antidoto"'u (Panzehir), Pire'nin en büyük müzik mağazasında, 5000 fanı eşliğinde tanıttı. Bu etkinlik Selanik'te de gerçekleştirildi, ancak buradakinde, Anna, mağazaya girmeyi bile başaramadı! Sadece yedi gün içinde, Andidoto 80,000 satış rakamına ulaşarak, Yunan müzik piyasası için yeni bir rekor kırmış oldu. Aynı zamanda, "Travma" albümü için üçüncü platinyum plak ödülü de, Sony Müzik Avrupa tarafından, sanatçıya, bu sıralarda sunuldu. Mart 1998'de, Anna, Pop Corn Müzik Ödülleri Töreni'nde yedi ödül birden kazandı: En İyi Kadin Şarkıcı, En İyi Yorum, En İyi Canlı Performans, En İyi Albüm, En İyi Sarki, En İyi Albüm Kapağı ve Radyolarda En Çok Çalınan Şarkı ("Travma"). Aynı törende, uzun yıllardır iş birliği içinde olduğu müzisyen Nikos Karvelas da Anna'nın "Mavra Yialia" (Siyah Günes Gözlügü) isimli şarkısı için En İyi Besteci ödülünü kazandı. Şubat 1999'da Anna Vissi, Londra'daki Forum Müzik Salonu ve Palladium Salonu'nda, tüm biletleri satılan iki show'a imza attı. Aynı şekilde gerçekleştirdiği, Los Angeles, Atlantic City, Şikago, Boston ve New York'taki konserlerden oluşan ABD turunda, büyük ilgi gördü. New York'ta, birçok starın da sahne aldığı Madison Square Garden'da sahne alarak büyük sükse yaptı. Los Angeles Times, "...çok karizmatik bir performans, kendine çeken bir enerjiyle dolu... Bu yeni potansiyel uluslararasi stardan büyük şeyler bekleyin" yorumunda bulunurken; New York Times "Elleri havada ve zıplarken çizdiği görüntü, ulaşılamaz bir pop divasından çok karşı konulamaz bir eğlence dunyası ikonuna yakın" yorumunu yaptı. Anna Vissi 5 Mart'ta Royal Albert Salonu'nda, İngiltere'deki Yunan nüfusun önde gelenlerinin, Yunanistan'dan gelen önemli isimlerin ve birçok önemli İngiliz'in seyrettiği bir konser verdi. Anna'nın sahneye girişi çok sansasyoneldi. İki buçuk saat süren bir show sergiledi. Salonun her yerini dolduran izleyiciler, sahnede dans eden ve coşkuyla şarkı söyleyen Vissi'ye eşlik etmeyi ihmal etmediler. Bu Pazar akşamı, bu önemli salon, unutulmaz anları herkesin kafasına kazınan bir olayı ev sahipliği yapmış oldu. Herkesin kendisini izlemek üzere oraya gelmesi, Anna için büyük bir ödül olmuştu. Sanatçı, coşku içindeki kalabalığa, yakında çıkacak olan uluslararası İngilizce albümünden dört şarkı da sundu, aynı konserde. Anna'nın bu yeni albümünde emeği geçen tüm müzisyenler oradaydı: Paul Russel (Sony Müzik Avrupa'nın yöneticisi), Peter Asher (uluslararası alanda tanınan prodüktör), Brian Rawling (Anna'nın albümündeki parçalarının coğunun yaratıcısı), ve Avrupalı bazı stratejik müzik pazarlama uzmanları. Anna Vissi, bir yıldan fazla bir süredir bu uluslararası projeye hazırlanmaktaydı. Tamamı İngilizce şarkılardan oluşan bu ilk albümünü tüm Avrupa'da yazın yayınlandı. Albümün ilk single'i "Everything I Am"in bestesi Nikos Karvelas'a, sözleri Paul Barry'e aitti. Şarkıların geri kalanları diğer usta şarkı yazarları tarafından yazılmıştı: Russ Ballard, Mark Taylor, Graham Stack, Steve Torch, Paul Stanley, Tina Shafer, Julian Harris, Danielle Gerber... Albümün prodüktörleri, Cher ve Enrique Iglesias gibi isimlerle calışmış Brian Rawling, Celine Dion'la çalışmış Ric Wake; ve Linda Ronstadt, Diana Ross gibi isimlerle çalışmış Peter Asher'di. Dünyadaki milyonlarca TV izleyicisi, Anna Vissi'nin ilk uluslararası çıkışına, memleketi Kıbrıs'ta düzenlenen Miss Universe Güzellik Yarışması'ndaki performansıyla tanık oldu. Sekiz kisilik bir dans grubunun eşlik ettiği star, albümünden "On A Night Like This" şarkısını seslendirdi. Anna'nın ilk uluslararası single'ı olan "Everything I Am"in videosu, Solar Films sirketinden Antti Jokinen yönetmenliğinde Finlandiya'da çekildi. Fanlarını daha fazla bekletmek istemeyen Vissi, aynı zamanda "Agapi Ipervoliki" (Aşırı Aşk) isimli Yunanca bir maxi-single hazırladı. Single'a ismini veren yüksek tempolu dans şarkısı, yazın en büyük hiti oldu ve 4 platinyum disk ödülüne layık görüldü. Single'da bulunan bu 6 yeni parçasını, yaz boyunca bir gece kulübünde verdigi 60 performansta da seslendirdi. Boyzone'dan Shaun Fernandes'in koreograflığını yaptığı bu show'unda, uluslararası İngilizce albümünden parçalarda seslendirdi. 2000 yılının kışı geldiğinde, Anna herkesin çok güçlü bir şekilde geri döndüğü bilmesini istedi, ve buna istinaden "Kravgi" (Çığlık) isimli Yunanca double albümünü yayınladı ve iki yıllık yokluğunun acısını çıkardı. "Kravgi" albümünden cok başarılı birçok hit yayınlandı: "Horis To Moro Mou" (Bebeğim Yanımda Olmadan), "Moni Mou" (Tek Başıma), "Agapoula Mou" (Aşkım), "Kravgi" (Cığlık), v.s. Doğal olarak, 7 platinyum plak ödüllü bu albümde de Nikos Karvelas imzası vardı. Atina şehri, yeni yılı, belediye başkanı Dimiti Avramopoulos tarafından davet edilen Anna Vissi ile birlikte kutladı. 2001'e girerken, şehrin ünlü Syntagma (Anayasa) Meydanı'nda gerisayima ve Yeni Yıl Partisi'ne birçok insan katıldı. Mart: Anna Vissi, uluslararası albümü "Everything I Am"den ikinci single'i "Still In Love With You"yu, Soda Club'un remixleriyle yayınladı. Nisan: Anna Vissi 5 tane popcorn müzik ödülü kazandı: En iyi kadın şarkıcı, En iyi single "Agapi Ipervoliki", En iyi vokal performansi "Afti Ti Fora", En iyi video klip "Agapi Ipervoliki" ve bir kadın sanatçıya ait En iyi sahne performansı. Nisan ayında, aynı zamanda, Anna, ünlü kozmetik markası Mac'in Yunanistan'daki Aids kampanyasının iyi niyet elçisi oldu. Mac, Yunanistan'daki ilk mağazasını açtı ve Anna'yı Mac Viva Clam III adlı rujunun tanıtımını yapmak üzere davet etti. Bu rujun gelirleri çocuk Aids hastalarına aktarılacaktı.. Bir numaralı Yunan kadın sanatçı, en iyi hitlerini bir Balkan kültürel organizasyonu olan "2001 - A Peace Odyssey (Bir Barış Yolculuğu)"de seslendirdi. Etkinlik, 6 Haziran'da Romanya'nın başkenti Bükreş'teki Uniri Meydanı'nda gerçekleşti. Romanya'nın telekom devleri Rometelecom ve Cosmorom, ve Yunan telekom devi OTE'nin iş birliği ile düzenlenen görkemli etkinlik çerçevesinde, Uluslararası alanda tanınan Emir Kusturica ve sanat yönetmeni Angelos Hatziandreou da yer aldı. Program kapsamında bir Multimedya gösterisi, yerel grupların konserlerı, Emir Kustirica'nin "No Smoking Band"inin konseri ve Yunan Diva Anna Vissi'nin büyük finali yer aldi. Anna'nın gösterisi, özel bir teknikle hazırlanmiş su duvarı ile açıldı ve alanda bulunan 150.000 izleyiciyi tarafından izlendi. Emir Kusturica'nın grubu Anna'ya gösterisi boyunca eşlik etti ve dinleyicilere eşsiz bir müzik ziyafeti sundu. 5 Eylül tarihinde, Lefkoşa'nin G.S.P. Stadyumu'nda, Anna büyük bir konser verdi. Sanatçı, memleketinde her sene konserler verse de, bu konser diğerlerinden çok öteydi. Bu çok özel gecede sanatçı, izleyicileriyle bütünleştı. 18.000 izleyici, divanın 3 saatlik performansının tadını çıkardı. Aynı gecede, sanatçının "Kravgi" (Çığlık) albümünün satışlarından dolayı hak ettiği 7 kez platinyum ödül, kendisine takdim edildi. "Mala" I Mousiki Tou Anemou (Rüzgarın Müziği) Gerçek bir aşk hikâyesi Sanatçı, müzikal yeteneğini durmaksızın daha genış alanlarda kullanmak amacıyla, "Mala" isimli çok özel bir müzikale start verdi. Bu oyunda 23 özel şarkı, 60 kişilik bir kast ekibi, ve 35 müzisyenden oluşan bir orkestra kullanıldı, ve oyun 15 Haziran 2002'de Palace Tiyatro'sunda sahnelendi. Risk almaya alışık olan Anna Vissi için "Mala" büyük bir sınavdı ve bu sınavdan başarıyla çıktı. Sadece oyunculuk yeteneğini kanıtlamakla kalmadı, aynı zamanda herkesı kalbinden etkileyen eşsiz bir yetenek sergiledi. Oyunda anlatılan, İkinci Dünya Savaşı esnasında yaşanmis gerçek bir aşk hikâyesiydi. Başrollerde Anna Vissi'nin yanı sıra, "esas adam" olarak da Leonidas Kakouris bulnuyordu. Emeği Geçenler: Nikos Karvelas (Müzik-Tekst-Libreto), Yannis Kakleas (Yönetmen), Yiorgos Gavalas (Skenografi), Yannis Metzikof (Kostümler), Yiorgos Niarhos (Müzik yönetmeni). Bu müzikalin soundtrack albümünde, müzikalde kullanılan 27 senfonik parça yer aldı. Anna Vissi'nin, birçok besteci ile bir arada çalıştığı ilk albümü: Kostantinos Christoforou, Nikos Karvelas, Sofi Papa, Alex Papakostantinou, Vangelis Vasiliou, Energy..., "Paraksenes Ikones" (Garip Görüntüler) 6 ayda 2 kez platinyum plak ödülü kazanacak kadar sattı!"Treno" (Tren) single'i, 2003/2004 yıllarının en popüler şarkısı seçildi. Anna, Kıbrıs Cumhuriyeti'nin AB'ye girmesi şerefine düzenlenen etkinliğin ağır toplarındandı ve şarkılarını 80.000 kişiye söyledi! Aynı sene, İngiltere'de ve Amerika'da başarılı bir turneye çıktı ve son olarak 3 Eylül'de Kıbrıs'ta bir konser vererek bu turu noktaladı. Aynı zamanda, bu yıl düzenlenen 2004 Atina Olimpiyatları'nın kapanış gecesinde sahne alma onuruna erişerek, tüm dünyaya şarkılarını söyledi. "Eisai" isimli şarkısının İngilizce versiyonu olan "Call Me" piyasaya çıktı ve Anna, bunun promosyonunu daha etkin bir şekilde yapabilmek için ABD'ye yerleşti. Single büyük başarı kazandı, Billboard'un Hot Dance Music Club Play Listesi'nde 1 numaraya, ve Billboard'un Dance Radio Airplay Listesi'nde 2 numaraya kadar yükseldi. Aynı zamanda bazı ülkelerin müzik listelerinde de büyük başarı elde etti. Bunlardan bazıları Türkiye, İsrail ve Bulgaristan'dı. Tüm bunlar sürerken, sanatçi, Atina'daki "Ciro's Pizza Promodor" isimli restoran zincirine ortak oldu. Yaz döneminde, Anna Yunanistan'a geri döndü ve "Call Me" single'ının Yunanistan'daki promosyon çalışmalarına katıldı. Bu Yunanistan versiyonunda, "Lie" isimli bir baska bir İngilizce parca daha bulunuyordu. Anna, promosyon kapsamında dünyaca ünlü Mykonos'taki Soundwave" festival'de sahne aldı. Bir ay sonra, Yunan diva "Nylon" isimli yeni bir Yunanca albüm çıkardı. "Nylon", "dual disc" formatiyla piyasaya cikan ilk Yunanca albümdü, ve diskte, şarkıların yanı sıra, piyasada olmayan bazı video görüntüleri ve ekstra materyaller bulunuyodu. Anna 2005 "Votanikos" isimli canlı muzik kulübünde sahne aldı. Elena Paparizou'nun Eurovision 2005 te 1. olması üzerine ev sahibi olan Yunanistan , 2006'da Yunanistan'ı temsil etmek üzere Yunan diva Vissi'ye teklif götürdü. Vissi , Yunanistan ilk kez ev sahipliği yaptığı için Eurovision teklifini kabul etti.Anna Eurovision için 4 şarkı hazırladı. Ve ERT de yapılan Welcome To Party adlı bir programda Everything seçildi.Yarışma öncesinde Yunanistan'a ikinci bir birincilik getireceği söylendi. Eurovision gecesi dikkat çeken performansı ile 128 puanla 9. olabildi. Anna Visi 2007 yılında ABD, Fransa, Almanya, İsveç, Avustralya, Güney Afrika Cumhuriyeti gibi farklı kıtalardan pek çok ülkeyi kapsayan bir dünya turnesi düzenledi. Bu turne dünyadaki bütün Anna fanlarını sevindirmenin yanında Anna'nın tanıtımına büyük katkı sağladı. Vissi, çıkaracağı yeni uluslararası İngilizce albüm için Christina Aguilera'dan bir şarkı aldı ve hazırlıklarına devam etmek üzere ABD'ye gitti. Anna Yunanistan'da ve ABD'de çıkaracağı biri ingilizce biri yunanca olmak üzere 2 albümü üzerinde çalışmaya devam ediyor.Anna ,Ocak 2009'da çıkacağı tahmin edilen İngilizce albümünün Rock altyapılı olacağı ipucunu verdi. 9 Aralık 2008 tarihinde Apagorevmeno isimli albümünü piyasa sürdü.Bu albüm sanatçının 35. stüdyo albümüdür. 2008'in yılının son ayında çıkardığı Apagorevmeno adlı albümüyle çıkış yakalayan sanatçı bu çıkışı 'Fabulous' adlı şarkısıyla sürdürdü.Apagorevmeno albümüne 3 yeni şarkı ekleyen sanatçı oluşan bu yeni albümü 'Apagorevmeno +' ismiyle piyasaya sürdü. Yunanistanda oldukça popülerleşen Fabulous adlı şarkısından hareketle Athinon Arena'da 'Fabulous Show' adında bir show hazırlayan sanatçı yaklaşık 2 aydır bu showunu aralıksız her gece Atina'da sergilemektedir.İngilizce albümünün çalışmalarına devam eden sanatçı , hâlen devam etmekte olan Fabulous Show'un bitmesini beklediğini söyledi. Fabulous Show'un ardından Vissi yeni bir showun yapımına başladı.Sakis Rouvas ile yapacağı bu showun ismi ise 'Face2Face' olacak.Vissi bu showun koreografi olarak 3 Emmy Ödülü , 4 MTV Film Ödülü kazanmış olan Marguerite Derricks'i seçti. Grete HavneskÃ¶ld Grete Sofia Havnesköld, İsveçli oyuncu, 10 Mart 1986 İsveç doğumludur. Kilometre Kilometre (SI simgesi km) bin metreye denk gelen metrik sistemin uzunluk ölçü birimidir. Birçok ülkede coğrafi yerler arasındaki mesafeleri ifade etmek için kullanılan resmî bir ölçü birimidir. KurtpÄ±nar, Ceyhan Kurtpınar, Adana'nın Ceyhan ilçesine bağlı bir mahalledir. Mimar Mimar, yapıları estetik ilkeler doğrultusunda dizayn eden bunu yaparken ise kullanıcı isteklerini göz önünde bulunduran ve genellikle yapım sürecini de kontrol eden, denetleyen uzman kişi. Yeditepe Ãœniversitesi Yeditepe Üniversitesi, İstanbul'da eğitim veren, İstanbul Eğitim ve Kültür Vakfı (İSTEK Vakfı) tarafından 4142 sayılı yasa ile 1996 yılında kurulan, Yükseköğretim Yasası çerçevesinde kamu tüzel kişiliği, mali ve idari özerkliği olan bir vakıf üniversitesidir. Kurucusu Bedrettin Dalan'dır. Atatürkçü düşüncelerin ışığında, onun ilke ve inkılaplarına tam bağlı laik, çağdaş, araştırmacı ve yenilikçi, temel kültür konularına ve teknolojiye hakim, dünya kültürüne erişmiş, özbenliğini güçlendirmiş gençler yetiştirmeyi amaçlamaktadır. Yeditepe Üniversitesi, çağdaş eğitim program ve uygulamalarıyla bilgi çağına dönük bir eğitim yapmaktadır. Üniversitenin ana yerleşimi "26 Ağustos Yerleşimi" adını taşımaktadır. Diş Hekimliği Fakültesi dışındaki tüm lisans ve yüksek lisans eğitimi 2000-01 akademik yılından beri burada yapılmaktadır. Diş Hekimliği Fakültesi ve Uygulamalı Hastanesi Bağdat Caddesi üzerinde bulunan binasında eğitim vermektedir. Tüm tıbbi branşların poliklinik hizmetlerinin verildigi Bağdat Caddesi Poliklinigi Göztepe'de, Göz Merkezi Balmumcu, Beşiktaş'ta hizmet vermektedir. Yeditepe Üniversitesi Tıp Fakültesi Hastanesi ise D 100 karayolunun üzerinde Bostancı'da 2005-06 akademik yılında hizmete girmiştir. Üniversitenin 26 Ağustos Yerleşimi, İstanbul'un Anadolu Yakası'nda, Kayışdağı'nın eteklerinde 125 bin metrekarelik bir alana yerleşmiştir. İsmini 26 Ağustos'un Türk tarihindeki öneminden almış ve 26 Ağustos 2000 tarihinde açılmıştır. 26 Ağustos Yerleşimi'nin mimari konsepti üniversitenin kurucusu Bedrettin Dalan'a aittir. Selçuklu mimarisinden esinlenerek yapılan 26 Ağustos Yerleşimi'nde her biri 5-12 katlı bina ve bu binaları çevreleyen dört ayrı öğrenci oteli bulunmaktadır. Binaların içine yüksekliği 22 metreye ulaşan büyük kapılardan girilmekte; avluları ile tipik Selçuklu mimarisinden günümüze aktarılan modern yapı özelliğini taşımaktadır. Binaların dış yüzü, Anadolu'dan getirilen doğal taşlarla kaplıdır. Üniversitenin sembolü, Selçuklu mimarisine özgü, kadın ve erkeği temsil eden çift başlı kartaldır. Bu sembol, yerleşimin ana giriş kapısında ve binaların çeşitli yerlerinde göze çarpmaktadır. Yaklaşık 20.000 öğrenci sayısı ile en çok öğrenciye sahip vakıf üniversitesidir. 81 bölüme sahip olma özelliği ile Türkiye'de vakıf üniversiteleri arasında en çok bölüme sahip okuldur. Yüksek lisans düzeyinde ise sosyal bilimler, fen bilimleri, eğitim bilimleri, Atatürk İlkeleri ve inkılap tarihi ve sağlık bilimleri alanlarında eğitim vermektedir. Lisansüstü eğitimi Kayışdağı 26 Ağustos Yerleşimi ve Göztepe Yerleşimi’nde yapılmaktadır. Üniversitedeki öğrenci kulüpleri aşağıdaki gibidir. Titan (uydu) Titan, (Satürn VI), Satürn'ün en büyük uydusudur, yoğun bir atmosferi olduğu bilinen tek doğal uydudur. Dünya dışında, yüzeyinde kararlı sıvı bulundurduğu kanıtlanan 2. gökcismidir. Titan'daki "büyük su kütleleri" gibi görünen bu okyanusların, metan gazının sıvı hali olduğu görülmüştür. Satürn'ün uydusu olan Titan, Güneş Sistemi’ndeki ikinci en büyük uydudur. Titan da, Ganymede gibi Merkür’den biraz daha büyüktür. Titan’ın büyük oranda azottan oluşan ve Güneş sistemindeki öteki uyduların hiçbirinde böylesine kalın olmayan atmosferinin, Dünya’nın ilk zamanlarındaki atmosferine benzediği düşünülmektedir. Son gönderilen NASA'nın uzay aracında Titan'da canlıların olabileceği olasılığını arttıran izler görülmüştür. Titan'daki su kütlelerinde ise (metan sıvısı/okyanuslar-göller-denizler)deniz canlıların bulunma ihtimali araştırılmaktadır. Daha önce yapılan araştırma verilerince Titan'ın okyanuslarında bakterilerin var olabileceği bir ortam olduğu düşünülmektedir. Titan, 25 Mart 1655'te Hollandalı gökbilimci Christiaan Huygens tarafından keşfedilmiştir. Kendisinden önce, 1610'da Galileo Galilei, Galilei uyduları olarak bilinen Jüpiter'in en büyük dört uydusunu keşfetmişti ve teleskop hakkında geliştirmeler yapmıştı. Huygens, Galileo'den esinlenerek kardeşiyle beraber kendi teleskopunu geliştirdi ve geliştirdikleri ilk teleskopla Titan'ı keşfettiler. Keşfin ardından uyduya, Satürn'ün uydusu anlamına gelen latince Saturni Luna adını verdi. Satürn'e yakın başka uyduların keşfedilmesiyle beraber uydunun ismi altıncı uydu anlamında Satürn VI oldu. Bundan sonra da Satürn'e Titan'dan yakın başka uydular keşfedildiği halde karışıklık olmaması için Titan'ın ismi Satürn VI olarak kaldı. 1847'de Yunan mitolojisinden esinlenilerek uydunun ismi Titan oldu. Bu yüzden Titan her ne kadar Satürn VI olarak adlandırılmış olsa da Satürn'e yakınlık bakımından 19. sırada olan bir uydudur. Alta Gracia Alta Gracia (İspanyolca: "Yüksek Zarafet") Arjantin'deki Córdoba eyaletinin Santa María ilinin merkezidir. Córdoba'nın 35 km güneybatısında, "Las Sierras Chicas" (Chica Dağları) üzerinde, Anizacate Nehri kıyılarındaki Paravachasca Vadisi'nde bulunmaktadır. Çevrede yoğun olarak bulunan ormanların yeşil renginden ötürü yörenin yerlileri olan "comechingón"""lar tarafından vadiye bu ad verilmiştir. Kasım 2005 verilerine göre yaklaşık nüfusu 45.000 kişidir. Yıl boyunca sakin bir iklime sahip olan ve kış boyunca, özellikle Temmuz ayında, karla kaplı ortamıyla şehir kurulduğu günden beri turist çekmektedir. Bu nedenle de bölgenin en önemli gelir kaynaklarından birisi turizmdir. Şehrin adındaki dini atfın da bu iklim özelliğinden kaynaklandığı düşünülmektedir. 17. yüzyılda Alta Gracia Cizvitler tarafından yönetilen geniş bir çiftlikti. Colonia Caroya, Jesús María, Santa Catalina, La Candelaria gibi diğer çiftliklerle birlikte, Alta Gracia'nın kurulma amacı, Arjantin'in ilk üniversitelerinden biri olan Colegio Máximo'yu (şimdiki adıyla Universidad Nacional de Córdoba) ve diğer eğitim kurumlarını ekonomik olarak desteklemekti. Alta Gracia'nÄ±n sahipleri: SelÃ§uk Parsadan Selçuk Parsadan (1952, İstanbul - 25 Temmuz 2006, İstanbul), dönemin başbakanı Tansu Çiller ve cumhurbaşkanı Süleyman Demirel'in de aralarında bulunduğu birçok kişiyi, büründüğü sahte kimliklerle dolandıran Türk dolandırıcı. Omurilik kanseri nedeniyle hayatını kaybetti. 93 Harbi'nde Kafkasya’dan göç eden Çerkes kökenli bir aileden gelen Parsadan’ın dedesi Beyoğlu Polis Müdürü, babası Kadıköy Emniyet merkez memuruydu. 1953 yılında polislikten ayrılan baba Sabahattin Parsadan, dönemin Başbakanı Adnan Menderes’in sevdiği kimselerdendi ve sonradan Menderes’in gönüllü yakın korumalığını üstlendi. Selçuk Parsadan'a göre babası "Başbakan’ın aşk hayatını organize ediyor, sevgilileri ile buluşmalar ayarlıyor ve masraflarını örtülü ödenekten karşılıyordu. Emniyetten ayrıldıktan sonra Türk Basın Ajansı adına bir gazete çıkartan Baba Parsadan, Başbakanla yakınlığı sayesinde çok sayıda abone bulabiliyor, düzenlediği sahte baloların davetiyelerini satıyordu" Selçuk Parsadan 1972 yılında askerliğini İzmir’de havacı olarak yaptı, terhis olduktan sonra da amcasının yardımıyla Etibank’a girdi. 2 ay sonra istifa eden Parsadan bir yandan Galatasaray Spor Kulübü’nde basketbol oynamaktaydı. Ancak geçirdiği verem hastalığı nedeniyle form kaybına uğradı ve takımdan kesildi. 12 Eylül sonrasında Selçuk Parsadan Halkçı Parti’ye üye oldu. Bir süre sonra Halkçı Parti Beyoğlu İlçe Başkanı oldu. Sinema ve sahne sanatçıları ile ilişki kuran Parsadan bu dönemde bazı sanatçıların menajerliğini de üstlendi. 1984 yılında babasının Türk Basın Ajansı’nın başına geçen Selçuk Parsadan, 1993 yılında Ajansı Ankara’ya taşındı ve küçük çaplı dolandırıcılık işlerine başladı. Sinema sanatçısı Perihan Savaş’ın adını kullanarak, dönemin Cumhurbaşkanı Süleyman Demirel’i, Gaziantep Belediye Başkanı Celal Doğan’ı, dönemin Başbakanı Tansu Çiller’i, Adnan Polat’ı, dolandıran Parsadan, en büyük vurgununu örtülü ödenekten aldığı para ile yaptı. 2 Kasım 1995 günü emekli Orgeneral Necdet Öztorun’un sesini taklit eden Parsadan, Tansu Çiller’i telefonla arayarak, “Kemalistler Derneği” için 5 buçuk milyar lira ister. Para ertesi gün Başbakanlık Örtülü Ödeneği’nden Parsadan’ın hesabına yatırılır. Olayın emniyet tarafından öğrenilmesinin ardından Parsadan 10 Mayıs 1996’da Edremit, Balıkesir’in Altınoluk kasabasına gider ve gizlenir. Bu arada cep telefonu ile canlı olarak bağlandığı televizyon programlarında Çiller için saf bayan tanımlamasını kullanan Parsadan, kendi deyimiyle "hükümet destekli ülkücü mafyanın" peşinde olduğunu bildiği için hayatından endişe ediyordu. Cep telefonu görüşmelerinden Parsadan’ın Altınoluk’da gizlendiğini tespit eden polis yetkilileri, düzenledikleri bir operasyonla ilçedeki 4000 evi tek tek arayarak 21 Mayıs 1996 günü Parsadan’ı yakalarlar. Mahkemede basına ve hakimlere yönelik sert davranışları ile davanın sürekli gündemde kalmasını sağlayan ve bu yolla hayatını garanti altına alan Parsadan, 1997 yılında Ankara 9. Ağır Ceza Mahkemesi'nce Örtülü Ödenek davasından 6 yıl 3 ay, mahkemeye hakaretten 2 yıl ve başka bir dolandırıcılık davasından 3 yıl 1 ay 15 gün hapis cezasına çarptırıldı. Bayrampaşa Cezaevi’nden Afyon Cezaevi’ne nakledilen ve Sabancı Suikastı davasının sanığı, DHKP/C itirafçısı Mustafa Duyar'ın kaldığı koğuşun karşısındaki A-6 koğuşunda kalan Parsadan, Mustafa Duyar'a düzenlenen silahlı saldırıda kapı mazgalından "yapmayın, etmeyin" diye seslendiği gerekçesiyle ağzından vurularak ağır yaralandı. Parsadan, Mustafa Duyar’ın Karagümrük Çetesi mensuplarınca öldürüldüğü saldırının asıl hedefinin kendisi olduğunu ileri sürdü. İnfaz yasasına göre 4 yıl 8 ay 28 gün cezaevinde kalan Parsadan 19 Şubat 2001 tarihinde tahliye edildi. Yakalandığı omurilik kanseri sebebiyle tedavi gören Parsadan, 25 Temmuz 2006 tarihinde Okmeydanı Eğitim ve Araştırma Hastanesi'nde öldü. Erol Ã‡erasi Erol Çerasi İsrail'in İbrani Üniversitesi Hadassah Tıp Fakültesinde görevli Türk bilim insanı. Erol Çerasi, pankreas adacık beta-hücresinin hormonu insülinin bireşiminin ve salgılanmasının mekanizmaları ve bu mekanizmalardaki bozuklukların tip-2 diyabetin gelişmesine katkıları konularındaki uluslararası düzeyde üstün nitelikli çalışmaları nedeniyle bilimsel alanda Türkiye’nin en prestijli ödülü olarak nitelendirilen Türkiye Bilimsel ve Teknolojik Araştırma Kurumu’nun (TÜBİTAK) ‘2006 Yılı Bilim, Hizmet, Teşvik ve TÜBİTAK-TWAS (Üçüncü Dünya Bilimler Akademisi) Ödülleri’nin (Tübitak Bilim Ödülleri) Sağlık Bilimleri alanında layık görüldü. Erol Çerasi, 1935'te İstanbul'da, Sefarad Yahudilerinden tüccar baba ile ev hanımı bir annenin çocuğu olarak doğan Erol Çerasi, Şişli Erkek Lisesi ve İstanbul Tıp Fakültesi'ni bitirdikten sonra hocasının tavsiyesi üzerine İsveç'e gitti. 17 yıl sonra 1977'de İsrail hükümetinden "Gel, burada laboratuvar kur" teklifi alan Çerasi, İbranice bilmemesine rağmen bu teklifi kabul etti. Erol Çerasi İsrail'in İbrani Üniversitesi Hadassah Tıp Fakültesinde görevli Türk bilim insanıdır. TÜBİTAK 2006 Bilim Ödülü Sahibi Erol Çerasi Soli Ã–zel Soli Özel (d. 1958, İzmir), Türk siyaset bilimci, yazar ve akademisyen. 1958 yılında İzmir’de doğan Soli Özel, 1975 yılında İstanbul Robert Kolej'den mezun oldu. Daha sonra 1980 yılında Amerika Birleşik Devletleri, Bennington College, Ekonomi bölümünde lisans eğitimini tamamladı ve 1983 yılında Johns Hopkins Üniversitesi, Uluslararası İlişkiler bölümünden master dalında mezun oldu. Geçmişte Bilgi Üniversitesi'nde öğretim görevliliği yapan Özel, Sabah Gazetesi'nde uluslararası ilişkiler hakkında günlük köşe yazıları yazmıştır. Aynı zamanda Uluslararası Stratejik Araştırmalar Kurumu (USAK) tarafından yayımlanan hukuk ve uluslararası ilişkiler konulu bilimsel UHP (dergi) dergisinde yazı ve çalışmalarını sürdürmektedir. Soli Özel, Yahudi kökenli bir Türk vatandaşıdır ve özellikle Orta Doğu sorunu konusunda uzmandır. Sabah'taki yazarlık görevinden ayrılarak 1 Mart 2009'da yayın hayatına başlayan Gazete Habertürk'ün Dış Haberler müdürlüğü görevini yürütmekte ve yine aynı gazetede uluslararası politika konularında köşe yazılarına devam etmektedir. Soli Özel, Eylül 2010 tarihinde Kadir Has Üniversitesi'nin Uluslararası İlişkiler bölümüne geçmiştir. B36 TÃ³rshavn B36 Tórshavn, Faroe Adaları'nın başkenti Tórshavn takımıdır. Faroe Adalarının en eski takımıdır. Faroe Adalarının başkenti Torshavn'ın takımıdır. Ülkenin ilk futbol takımıdır. Maçlarını 5000 kişilik Gundadalur stadında oynamaktadır. Ayrıca bu stadı Faroe'nin ikinci büyük kulübü olan Havnar Bóltfelag ile beraber kullanmaktadır. Kjatan Mohr'un başkanlığını yaptığı kulüp 36 sayısını kuruluş yılı olan 1936dan almaktadır. Avrupa Kupaları'nda tarihi boyunca 24 maç oynayan takım sadece 2 defa kazanma başarısı gösterebilmiştir. 17 maçta mağlup olurken 5 maçlarında da eşitliği bozamamışlardır. Kulüp tarihlerinde Faroe Adaları'ndaki başarıları dışında önemli bir başarıları bulunmamaktadır. 8 kez Effodeildin'i kazanan kulüp 5 kez de Løgmanssteypið'ı kazandı.Bu takım UEFA Şampiyonlar Ligi ön elemelerinde de Fenerbahçe ile karşılaşmış ilk maçta deplasmanda 4-0 ikinci maçta da evinde 5-0 mağlup olarak elenmiştir. G: Galibiyet, B: Beraberlik, M: Mağlubiyet, AG: Attığı Gol, TG: Yediği Gol Yakın Doğu Yakın Doğu, Hindistan ve Akdeniz arasındaki güneybatı Asya ülkelerini tanımlamakta kullanılan tabir. Orta Doğu'yu da kapsar. Önceleri güneydoğu Avrupa'daki Balkan devletlerini tanımlamakta kullanılan tabir zamanla genişlemiştir. Oblast Oblast (Belarusça: во́бласьць; Boşnakça: oblast; Bulgarca: област; Çekçe: oblast; Rusça: о́бласть; Sırpça: област; Slovakça: oblasť; Ukraynaca: о́бласть), slavca bir kelimedir. Eyalet ve bölge anlamına gelmektedir. SSCB döneminde önemli bir yere sahip bu yerleşim birimleri özerk cumhuriyet kavramından sonra gelirdi. Sovyet meclisinde oblastlar da temsil edilirdi. Kazak Türkçesi'ne oblıs (облыс) olarak geçmiştir ("aymaq (аймақ)" olarak da kullanılır.). Bugün eskiden Sovyet cumhuriyeti olan cumhuriyetlerin hepsinde oblast terimi kullanılmaktadır. Ayrıca özerk oblastlar da bulunmaktaydı. Rusya'da 46 oblast vardÄ±r. John Rawls John Bordley Rawls, (d. 21 Şubat 1921 - ö. 24 Kasım 2002), Amerikalı filozof. Temel eseri "A Theory of Justice" (Bir Adalet Kuramı) dır. Bu kitap 20.yüzyılın siyaset felsefesi alanında hazırlanmış en önemli kitap olarak görülmektedir. 1971'de yazdığı bu kitaptan sonra 1993'te "Siyasal Liberalizm"i yazmıştır. Bu kitap da bir anlamda onun adalet kuramı çalışmasının bir devamı niteliğindedir. 1950'lerde ceza üzerine yazdığı ilk yazılarından, doğruluğun (ve dolayısıyla Etik'in) temellerine yönelik yazılarına kadar onun bütün yazılarında toplumsal adalet ya da adaletin eşit dağılımı sorunlarıyla uğraşmış olduğu görülür. Söz konusu Bir Adalet Kuramı kitabın da Rawls, " hakkaniyet olarak adalet" fikrini şekillendirmeye çalışır. O faydacı ahlak felsefesi karşısında toplumsal bir adalet düşüncesi oluşturma arayışındadır. Bu bağlamda şekillenen "liberal adalet anlayışını" sözleşmecilik ilkesiyle birlikte temellendirir. Bu bir anlamda "toplumsal sözleşme" geleneğinin devam ettirilmesi olarak görülmektedir. Rawls'ın adalet kuramı şu iki ilkeyle belirtilebilir. Bir; özgürlükler konusunda eşitlik. İki; toplumsal eşitsizliklerin toplumda dezavantajlı durumdakilerin yararı gözetilerek çözümlenmesi. Kuramı ve formülasyonları cok yoğun tartışmalara yol açmıştır. Özellikle kuramın içerdiği rasyonel çekirdek, yani neden ve nasıl diğerlerine nazaran Rawls'ın belirttiği adalet anlayışını tercih edecegimiz konusundaki rasyonellik, kuramın tartışmaya açık yanını oluşturmaktadır. Rawls, çoğulcu ve eşitlikçi bir siyasal liberalizm anlayışı içinde "hakkaniyet olarak adalet" fikrine imkân olacağını düşünmektedir. John Rawls, "Baltimore'un en seçkin avukatlarından biri" olan William Lee Rawls ve Anna Abell Stump Rawls'un oğlu olarak Baltimore, Maryland'de doğdu. Beş erkek çocuktan ikincisi olan Rawls'u trajedi erken yaşında yakaladı. "İki erkek kardeşi Rawls'dan ölümcül hastalık bulaşması sebebiyle çocukluklarında vefat ettiler. . . . 1928' te, 7 yaşındaki Rawls difteriye yakalandı. Kendisinden 20 ay küçük olan erkek kardeşi Bobby, O'nu odasında ziyaret etti ve enfeksiyon kaptı. Ertesi kış, Rawls zatüreye yakalandı. Diğer erkek kardeşi Tommy'e hastalık bulaştı ve öldü." Rawls biyografisi yazarı Thomas Pogge, kardeşlerinin ölümünün "John'un çocukluğunun en önemli olayları” olduğunu söylemektedir. Rawls Connecticut'taki Kent School'a (Episcopalian hazırlık okulu) nakil olmadan önce kısa bir süre Baltimore'da okula gitti. 1939' daki mezuniyetinin ardından Rawls, Princeton Üniversitesi'ne başladı ve yüksek şeref derecesi "summa cum laude" ile mezun oldu. The Ivy Club ve the American Whig-Cliosophic Society'e kabul edildi. Princeton'daki son iki senesinde "teoloji ve doktrinleriyle yoğun bir şekilde ilgilendi". Piskopos rahipliği (Episcopal priesthood) eğitimi almak için papaz okuluna gitmeyi düşündü. 1943'te Bachelor of Arts olarak mezun oldu ve hemen sonra Amerika Birleşik Devletleri Ordusu'na kaydoldu. Rawls, II. Dünya Savaşı sırasında Pasifik'te piyade olarak hizmet etti. Pasifik'te Yeni Gine'yi, Filipinler'i dolaştı ve Japonya'da bulundu; burada, Hiroşima bombalamasının sonrasına tanıklık etti. Bu tecrübe sonrasında, Rawls subay olma teklifini geri çevirdi ve 1946'da ordudan er olarak ayrıldı. Kısa bir süre sonra Princeton'a etik felsefesi üzerine doktora yapmak için geri döndü. Rawls Brown Ãœniversitesi mezunu olan Margaret Fox ile 1949'da evlendi. 1950'de Princeton'da Doktora'sını tamamladıktan sonra 1952'ye kadar burada ders verdi. Bu tarihte, Oxford University (Christ Church) için Fulbright bursu kazandı. Burada, liberal siyaset kuramcısı ve tarihçi Isaiah Berlin ve hukuk kuramcısı H. L. A. Hart'ın görüşlerinden etkilendi. Birleşik Devletlere döndükten sonra Cornell University'nde yardımcı doçent (assistant professor) ve doçent (associate professor) olarak görev yaptı. 1962'de, Cornell'da profesör oldu. Kısa süre sonra da MIT'de tenure konumuna geçti. Aynı yıl, kırk yıl boyunca hocalık yapacağı ve etik ve siyaset felsefesi alanında Martha Nussbaum, Thomas Nagel, Onora O'Neill, Adrian Piper, Christine Korsgaard, Susan Neiman, Claudia Card, Thomas Pogge, T.M. Scanlon, Barbara Herman, Joshua Cohen, Thomas E. Hill, Jr. ve Paul Weithman'nın dahil olduğu dönemin önde gelen isimlerine ders vereceği Harvard Üniversitesi'ne geçiş yaptı. Rawls kekeme oluşu ve "spotlar karşısında yarasa gibi dehşet" duyması nedeniyle nadiren röportaj verdi; ve ününe rağmen göz önünde bulunan bir entelektüel olmadı. Bunun yerine kendini akademi ve aile yaşamına adadı. 1995'te çalışmasının önüne ciddi bir şekilde engel oluşturacak olan ve birçok defa yaşayacağı felçten ilkini yaşar. Buna rağmen, uluslararası adalet hakkındaki görüşlerini en bütüncül haliyle açıkladığı "The Law of Peoples" adlı kitabını tamamlayabildi ve ölümünden kısa süre önce Kasım 2002'de "Bir adalet Teorisi" adlı kitabına yönelik eleştirilere cevap niteliğinde "Justice As Fairness: A Restatement"'ı yayınladı. Rawls liberal siyaset felsefesine katkılarıyla tanınmıştır. Rawls'un çalışmaları arasında büyük ilgi toplanlayan görüşleri şunlardır: Akademik çevrede "A Theory of Justice"'nin 1971'de yayınlanmasıyla siyaset felsefesi üzerine akademik çalışmalarda yeniden canlanmaya yol açması bakımından önemine dair genel bir mutabakat vardır. Çalışmaları iktisatçı, hukukçu, siyaset bilimci, sosyolog, sağlıkta kaynak dağıtımıyla ilgilenler ve teologlardan ciddi bir ilgi görmüş ve disiplinel sınırları aşmıştır. Rawls, Birleşik Devletler ve Kanada mahkemelerinde sıklıkla alıntı yapılması ve Birleşik Devletler ile Birleşik Krallık politikacılarının atıfta bulunmasıyla siyaset felsefesi alanındaki çağdaşlarından ayırt edilmişir. Ludovic Giuly Ludovic Giuly (d. 10 Temmuz 1976, Lyon) Fransız eski futbolcudur. Orta saha'nın sağ kanadında oynayan Giuly, Fransa'da Lyon ve Monaco takımları için oynadı. Monaco ile 2004 yılında UEFA Şampiyonlar Ligi'nde final oynadı ama maçın 23.dakikasında sakatlanıp oyuna devam edemeyince Monaco, Porto'ya karşı maçı 3-0 kaybetti ve ikinci oldu. Giuly, Monaco'daki başarısıyla 2004 yılında Barcelona'ya transfer oldu. 2006-07 sezonunun tamamlanmasıyla Barcelona'dan ayrıldı. Bir sezon (2007-08) Roma'da oynayan Giuly, 2008-09 sezonunda Paris Saint-Germain FC'e transfer oldu. 2011 yılında ile PSG ile karşılıklı sözleşmesini feshetti. Giuly, 9 Ağustos 2011 tarihinde 1998 ile 2004 yılları arasında oynadığı takım Monaco'ya transfer oldu ve 2 yıllık sözleşme imzaladı. 31 Temmuz 2012 tarihinde ise Ligue 1 takımlarından Lorient ile bir yıllık sözleşme imzaladı. Giuly, Fransa formasını 17 kez giydi ve 3 gol atma başarısı gösterdi. Ayrıca 2003 FIFA Konfederasyonlar Kupası'nda Fransa formasıyla mücadele etti ve şampiyonluk yaşadı. Şu an Korsika millî futbol takımı adına mücadele etmektedir. Buenos Aires Ãœniversitesi Buenos Aires Üniversitesi (İspanyolca: "Universidad de Buenos Aires", "UBA") Arjantin'deki en büyük üniversite. 12 Ağustos 1821'de Buenos Aires şehrinde kurulmuştur. Buenos Aires üniversitesinde 28.490 doçent ders vermekte olup bünyesinde 13 fakültesi, 6 hastanesi, 10 müzesi, 8 bölgesel üniversite merkezi, 2 kültür merkezi ve üç lisesi bulunmaktadır. Liselerinin adları şöyledir: Colegio Nacional de Buenos Aires, Escuela Superior de Comercio Carlos Pellegrini, ve Instituto Libre de Segunda Enseñanza. Buenos Aires Üniversitesi oldukça kalitelidir ve tamamen ücretsizdir. Dünyada ilk 300 üniversite arasında yer almaktadır. Ayrıca Ernesto Che Guevera Buenos Aires Üniversitesinden mezun olmuştur. Arjantin'in şu ana kadar gelmiş başkanlarından 15'i bu üniversiteden mezun olmuştur. Ayrıca farklı senelerde ve farklı dallarda olmak üzere 5 adet Nobel Ödülüne sahiptir. Üniversiteye girebilmek için liseyi bitirmiş olan öğrenciler tüm bölümler için ortak olan ve "CBC" ("Ciclo Básico Común - Ortak Temel Dönem") adı verilen bir yıllık öğretim dönemini bitirmek zorundadır. Bu yılı tamamladıktan sonra öğrenciler istediği fakülteye girebilir. Büyüklüğü nedeniyle UBA'nın merkezî yerleşkesi yoktur. Merkezî bir "Ciudad Universitaria" ("üniversite şehri") projesine başlanmıştır ve şu anda iki fakülte bu yerleşkededir. Diğerleri tüm şehre dağılmıştır. Üniversiteyi oluşturan fakülteler şöyledir: Kuzey Buenos Aires'teki Nuñez'de bulunan yerleşke "Ciudad Universitaria" 'da, yalnızca son iki fakültenin binaları bulunmaktadır. "Universidad de Buenos Aires" aşağıdaki öğrencileri ya da öğretim üyeleri Nobel Ödülü'nü almışlardır: Alberto Granado Alberto Granado (d. 8 Ağustos 1922; Hernando, Córdoba, Arjantin - ö. 5 Mart 2011), Latin Amerika seyahati sırasında Che Guevara'nın yolculuk arkadaşı ve Küba'daki Santiago Tıp Okulu'nun kurucusu. "Travelling with Che Guevara: The Making of a Revolutionary" adlı ve Che Guevara ile olan yolculuğunu anlattığı kitabı 2004 yılında yapılan "The Motorcycle Diaries" adlı filme temel teşkil etmiştir. Bu filmde Granado'yu Che Guevara'nın akrabası olan Rodrigo de la Serna ve Guevara'yı da Gael Garcia Bernal canlandırmıştır. Northrop F-5 F-5A/B Freedom Fighter (Türkçe: "Özgürlük Savaşçısı") ve F-5E/F Tiger II (Türkçe: "Kaplan II") düşük maliyeti olan ve kolay bakım yapılabilen bir gelişmiş eğitim uçağıdır.SSCB ve Doğu Blokundaki karşılığı Aero L-39 Albatrostur.Birleşik Devletler Hava kuvvetlerinde Top Gun tarzı savaş eğitim okullarında eğitim uçağı olarak kullanılmaktadır. Ucuz maliyeti olması sebebiyle daha çok zayıf ekonomili ülkelerin tercihi olmuştur. Türk Hava Kuvvetleri de bir modernizasyon çalışması ile bu uçakları eğitim uçağı olarak bir müddet daha kullanmayı planlamaktadır. F-5 çok amaçlı bir uçaktır ve çok yüksek manevra kabiliyeti vardır. Hava Savaşları için Sidewinder füzeleri taşıyabilir. Kara saldırıları için de bomba ve roket taşımaktadır. F-5B adında iki kişilik eğitim sürümü ayrıca RF-5 adında bir fotokeşif sürümü vardır. F-5 pek çok ülkede lisans altında üretilmektedir. F-5'in diğer türevlerinin yanı sıra F-5N adına yeni bir türev daha bulunmaktadır. ABD donanması eğitim amaçlı kullanmak üzere durumları iyi olan İsviçre Hava Kuvvetleri’nin kullanım dışı 44 adet F-5E Tiger II uçağını satın alarak bazı düşman unsurları ile donatmış ve F-5N Tiger II şeklinde yeni bir türev ortaya çıkarmıştır. Amerikan Hava Kuvvetlerinin, İsviçre Hava Kuvvetlerinde kullanımdan çıkmış olan 44 adet F5-B Tiger II'i alıp düşman unsurlarıyla donatıp eğitim uçuşlarında kullanmak için geliştirdiği bir türdür. Düşman unsuru olarak, Sovyet Sosyalist Cumhuriyetler Birliğinin ürettiği Mig-25 Foxbat ve diğer Mig unsurlarının donanımları kullanılmıştır. Telsiz konuşmalarında Amerikan Hava Kuvvetleri Mig-25 olarak tanımlar. Ayrıca bu uçağı Türk Yıldızları da değiştirerek gösteri amaçlı olarak kullanmaktadır. AÄŸlatan Oyun Ağlatan Oyun (film), 1992 çıkışlı bir Neil Jordan filmi. Başrollerde Jaye Davidson, Stephen Rea, Forest Whitaker ve Miranda Richardson yer alıyor. Gösterime girdiği yıl 6 dalda oscar'a aday gösterildi ve En iyi Özgün Senaryo Dalında Oscar Ödülü aldı. İlginç Konusu ve özellikle de filmin büyük sürprizi Hollywood'da şok etkisi yarattı. Büyük Britanya Ordusunda görevli Jody, Onu Politik amaçları doğrultusunda kullanmak isteyen IRA tarafından kaçırılır. Jody'ye gözkulak olması için başına Fergus adlı bir militan verilir. Bu iki sözde düşman kısa süre içinde kendilerine özgü bir arkadaşlık geliştirirler. Öldürülme ihtimali yüksek olduğu için Jody, Fergus'tan eğer ölürse sevgilisine gözkulak olması konusunda söz alır. Güvenlik güçlerinin bir müdahalesi sırasında Jody gerçekten de bir askeri arabanın altında kalarak ölür. Kaçıp saklanan Fergus ise Londra'da bir hayat kurmaya başlar; ama Jody'yi bir türlü aklından çıkaramaz. Sonunda Jody'ye verdiği sözü tutmak ve sevgilisi Dil'i bulmak ister. AydÄ±nlar, Ulubey Aydınlar, Ordu'nun Ulubey ilçesine bağlı olan köydür. Ordu şehir merkezine yaklaşık 12 kilometre uzaklıktadır. Köyde cami, sağlık ocağı ve ilköğretim okulu bulunuyor. AK Parti Ordu eski milletvekili, Ordu Büyükşehir Belediyesi'nin ilk ve mevcut başkanı Enver Yılmaz bu köyden çıkışlıdır. Köyün eski ismi Meşayıhtır. Aydınlar, Ordu'nun en çağdaş,ve gelişmiş köylerinden birisidir. KÃ¶yde; Küçükmahmutoğulları, Çavuşoğulları, Kocahasanoğulları, Lönkoğulları, Efendioğulları, Nazaroğulları, Semenoğulları, Güleloğulları, Kürtoğulları, Dervişoğulları, Soytarıoğulları, Süleymanoğulları, Paşaoğulları, Kozakoğulları, Körükçüler, Teyfikoğulları, Lazoğulları, Musaoğulları, Eminoğulları, Ustaoğulları, Aydınoğulları, Keloğulları, Keçecioğulları sülaleleri ikamet etmektedir. Sivas dere yolu köyün tam ortasından geçmektedir asfalt bir yola sahiptir. Köyün ekonomisi Fındık ve Hayvancılığa dayalıdır. İstanbul Ferahevler'de bulunan bir adet Aydınlar Köyü Sosyal Yardımlaşma ve Dayanışma Derneği adı altında bir oluşumu da vardır. Marilyn Manson (mÃ¼zik grubu) Marilyn Manson 1990'lardan beri genelde endüstriyel rock tarzında eserler veren Amerikalı bir rock grubudur. Grup, 1989 yılında vokalist Marilyn Manson ve gitarist Daisy Berkowitz tarafından Florida'da kuruldu. Orijinal adı Marilyn Manson & the Spooky Kids olan grup, 1990'ın ilk yıllarında Güney Florida'da dikkat çekti. 1993'te Trent Reznor tarafından kurulan Nothing Records'un anlaştığı ilk grup olan Manson, ilk albümünü aynı yıl çıkardı. Grup elemanları 1996 yılına kadar sahne isimlerini seks yıldızı bir kadın ve seri katil bir erkekten alıyordu. Yıllar boyunca elemanları değişen grubun bugünkü elemanları vokalde Marilyn Manson (tek orijinal grup elemanı), gitarda Tyler Bates ve davulda Gil Sharone'dur. 1996 yılında çıkan Antichrist Superstar ve onu takip eden Mechanical Animals ile büyük satış rakamlarına ulaşan grup, 1999'da gerçekleşen Columbine Lisesi katliamı sonrası grup ve verdiği mesajlar basın yayın organlarında tartışılmıştır. 2000'li yıllarda düşen satış rakamlarına rağmen Manson hâlen popüler kültürde önemli yer kaplamaktadır. Grup, 4 kez Grammy ödüllerine aday gösterilmiştir. VH1, Manson'ı "Hard Rock'ın En Önemli 100 Sanatçısı" lisesine dahil etmiştir. Grup, 2000 yılında Kerrang! Hall of Fame'e dahil edilmiştir. ABD'de grubun 6 albümü "top ten" listesine girmiş, bunların 2 tanesi 1 numarada yer almıştır. Marilyn Manson, dünya çapında 50 milyondan fazla albüm satmıştır. Brian Warner, 1989'da gazetecilik okuyan ve yerel müzik dergilerine makaleler yazan bir gençti. Bu dönemde Nine Inch Nails'in dahil olduğu farklı gruplar ile röportajlar yaptı.