kuzeyde Lehistan'a ve doğuda Erdel'e giden ticaret yollarının birleştiği yerde olmasından dolayı önemli bir ticaret, manifaturacılık ve kültür merkezi oldu. Kasaba 1554 yılında Osmanlı tarafından ele geçirildi ve Filakovo(Filek) sancağına bağlandı. Kasaba yakınlarındaki Soboçka kalesine Osmanlı garnizonu yerleştirilerek bölgenin himayesi sağlandı. 1593 yılında Habsburglar tarafından işgal edildi. Eğri Kalesi'nin fethi sonrasında 1596 yılında şehir Osmanlı'ya teslim oldu. Eğri Eyaleti' ne bağlı açık şehir statüsünde olan kasaba 1686 yılında Habsburglar'ın egemenliğine geçti. Sonraki dönemde mezhep savaşları ile tahrip olan şehir, 18. yüzyılın sonlarından itibaren tekrar gelişmeye başladı. Avusturya-Macaristan İmparatorluğu' nun yıkılması neticesinde Çekoslovakya' ya bağlanan kasaba, Münih Antlaşması (1938) ile 1938-1945 yılları arasında Macaristan topraklarına katıldı. II. Dünya Savaşı sonrasında tekrar Çekoslovakya' ya bağlanan kasaba, 1993 yılında da Çekoslovakya'nın bölünmesiyle Slovakya topraklarında katıldı. Burak Serdar Şanal, (28 Ağustos 1988, İstanbul) Türk oyuncu. Maltepe Üniversitesinde drama kulübünde eğitim alan oyuncu 2008 yılında "Küçük Kadınlar" dizisinde "Koray" isimli karakteri oynadı. Yine aynı yıl yayınlanan "Peri Masalı" adlı dizide "Murat" isimli bir karakteri oynamıştır. Yine 2008 yılında yayınlanan "Bahar Dalları" dizisinde "Mert" adında karakteri oynamıştır. 2008 yılında oynadığı dizilerde adını duyuran Burak Serdar Şanal 2011 yılında FOX'da yayınlanan "Dinle Sevgili" adlı dizide "Tolon" adında karakteri oynadı. Burak Serdar Şanal yine 2011 yapımı olan ve TRT1'de yayınlanan "Avrupa Avrupa"'da oynadığı "Can" adlı karakteriyle beğeni toplamıştır. Aynı zamanda "Arka Sokaklar" dizisinin 2.sezonunda "Ceyhun" karakteriyle izleyicinin karlısına çıktı. 2014-2016 yılları arasında TRT'de yayınlanan ve büyük beğeni toplayan "Yeşil Deniz" dizisinde "Radyocu İsmail" karakteri ile geniş çevrelerce tanınmıştır. "Yeşil Deniz"'in bitmesiyle birlikte Günümüzde FoxTV'de yayınlanan "Rüzgarın Kalbi" dizisinde rol almıştır. Oyuncu son olarak Kimse Bilmez dizisinde "Süleyman (Pilot)" karakterini canlandırmıştır. Elif DaÄŸdeviren Elif Dağdeviren (d. 16 Ağustos 1967), Türk gazeteci, televizyon yapımcısı. TRT'nin daire başkanlarından olan Yılmaz Dağdeviren ile eski Ulaştırma Bakanı Müsteşarı Birsen Dağdeviren'in tek çocuğu olarak 16 Ağustos 1967'de Ankara'da doğdu.TED Ankara Koleji’nden (1984) sonra Hacettepe Üniversitesi, İktisadi ve İdari Bilimler Akademisi İşletme Bölümü’nden mezun oldu (1990). ABD, New Jersey, Rutgers University’de “American Sociology and Languages” kursunu (1989); New York, Baruch College’da “Bussiness of Music” kursunu bitirdi (1995). Öğrencilik yıllarında TRT için film çevirmenliği ile başlayan meslek hayatı muhabirlikten genel yayın yönetmenliğine uzanan gazeteciliğin yanı sıra televizyon yapımcılığı ve moderatörlüğü ile devam etti. Gazatecilik mesleğini yeni medyada sürdürmeye karar vererek Türkiye’nin ilk internet portal’larından Netbul’un kuruluşunu gerçekleştirdi. İlk büyük ulusal internet şirketi satışını da gerçekleştirdikten sonra kariyerine kurduğu film şirketi ile Oscar yolculuğuna kadar uzanan sinema filmleri ve televizyon programları ile devam etti. Bunların yanı sıra 4000 kişilik bir konser merkezinin de kurucu ortağı olarak 40’a yakın uluslararası konser organizasyonu düzenledi. Çeşitli eğitim kurumlarında dersler verdi. Son olarak entertainment bussines’daki tüm tecrübelerini bir araya getirdiği EDGE All-In-One Yapımcılık ve Danışmanlık şirketini kurdu. Halen konuk yazar olarak yazmaya, yapımcılık ve yeni medya eğitimi vermeye, internet fikirleri geliştirmeye ve film ve televizyon yapımlarına devam ediyor. Cinema of Turkey Kurucusu. Uluslararası Antalya Film Festivali Direktörü. Genel Yayın Yönetmenliği yaptığı mecralar: Gazetecilik ve köşe yazarlığı yaptığı mecralar: "Dergiler": "Gazeteler": "Ä°nternet": Kurduğu, ortağı olduğu şirketler: Yapımcılığını yaptığı filmler: Yapımcılığını yaptığı televizyon programları: Yapımcılığını, fikir üretimini ve moderatörlüğünü gerçekleştirdiği televizyon programları: Eğitim verdiği kurumlar (Gazetecilik, Yapımcılık, Eğlence İletişimi, İnternet Yayıncılığı ve İletişimi): Üyesi olduğu kuruluş, vakif, dernek, oluşumlar: Düğün kasidesi Düğün kasidesi ya da epithalamium (Yunanca ἐπιθαλάμιον "epithalamion" - ἐπί "epi" "üzere" ve θάλαμος "thalamos" zifaf odası - kelimesinin Latinleştirilmiş hâli), çiftin gerdek odasına giderken okunmak üzere gelin için yazılan bir tür şiir. Klasik dönem boyunca popülerliğini sürdüren bu türün ünlü örneklerinden biri Sappho'nun artık kayıp olan bir eserinden Romalı şair Catullus tarafından tercüme edilen ya da uyarlanan şiirdir. Türün özgün hâli Yunanlar tarafından, gerdek odasının kapısında bir grup genç erkek ve kız tarafından söylenen, gelin ve damat hakkındaki şarkılardır. Theocritus'un eserleri hakkındaki yorumlara göre, bu şarkıların bir türü gece, başka bir türü ise gelin ile damadı uyandırmak için sabah söylenirdi. Her iki durumda da sözler, kutsanma duaları, mutluluk temennileri ve evlilik tanrısı Hymen için söylenen şarkılardan oluşurdu. Benzer bir gelenek Antik Romalılar arasında da popülerdi ancak şarkılar tüm konuklar gittikten sonra sadece kızlar tarafından söylenirdi. Şairlerin ilgisiyle epithalamium özel bir edebî tür olarak gelişti ve ciddi miktarda eser birikimi ortaya çıktı. Sappho, Anacreon, Stesichorus ve Pindar gibi şairler türün önde gelen ustalarıydı. Ancak en bilinen şiir Theocritus'un 18. idilidir ve Menelaos ile Helen'in evliliği hakkındadır. Latince'de ise bu tür, Sappho'nun kayıp bir şarkısından yola çıkarak Catullus tarafından yazılan "Thetis ve Peleus'un Evlenmesi" isimli şiir sonrasında ciddiye alınmaya başlamıştır. Sonraki dönemde, klasik Latin edebiyatında türün en bilinen örnekleri Statius, Ausonius, Sidonius Apollinaris ve Claudian tarafından yazıldı. Bu şairler daha sonraki dönemlerde Julius Caesar Scaliger, Jacopo Sannazaro gibi modern Latin şarileri tarafından taklit edildi. Fransız edebiyatında Ronsard, Malherbe ve Scarron, İtalyan edebiyatında ise d'Iarini ve Metastasio bu türde eserler vermiştir. Edmund Spenser'ın 1595 tarihli pastoral şiiri "Epithalamion" türün en bilinen örnekleri arasındadır. Ben Jonson, John Suckling, John Donne ve Francis Quarles de epithalamium türünde şiirler yazmıştır. Alfred Tennyson, "In Memoriam A.H.H." eserinin sonuna, kız kardeşinin evliliği için epithalamium tarzında bir şiir eklemiştir. E. E. Cummings de 1923 tarihli "Tulips and Chimneys" kitabında "Epithalamion" başlıklı bir şiire yer vermiştir. "Epithalamium" terimi zaman zaman şiir dışındaki alanlarda da kullanılır. Örneğin Shakespeare'in "Bir Yaz Gecesi Rüyası" isimli oyunu bu tür kapsamında değerlendirilir. Mısır cipsi Mısır cipsi, ezilmiş mısırın ince dilimler halinde preslenip yağda kızartılmasıyla oluşmuş bir yiyecektir. Temelde ürün kızartılır ve tuzlanır; ancak çeşitli baharatlarla, peynirlerle, bitkisel katkılarla ya da doğala özdeş aromalarla hazırlanan pek çok çeşidi bulunur. Atıştırmalık bir gıdadır. Mısır çerezi Mısır çerezi, genelde doğal mısır irmiğinin patlatılarak şekillendirilmesi ve fırında pişirilmesiyle oluşmuş bir yiyecektir. Temelde ürün fırınlanır; ancak çeşitli baharatlarla, peynirlerle, bitkisel katkılarla ya da doğala özdeş aromalarla hazırlanan pek çok çeşidi bulunur. Bunların dışında kuruyemişcilerde satılan, mısırın kavrulup soslanmasıyla yapılmış soslu mısır, mısırın ısı etkisiyle patlayarak şişmesi sonucu elde edilen patlamış mısır da diğer mısır çerezleridir. Live at Wembley July 16, 1988 Live at Wembley July 16, 1988 (Türkçesi: "Wembley'den Canlı: 16 Temmuz 1988"), Amerikalı şarkıcı Michael Jackson'un 18 Eylül 2012'de yayınlanan konser DVD'sidir. DVD, Jackson'un esas olarak 1987 yılında yayınlanan Bad albümünün, 25. yılı şerefine hazırlanan Bad 25 paketinde CD ve DVD olarak yayınlanmıştır, konser ayrıca marketlerde tek DVD olarak mevcuttur. Bu konser, Jackson'un 2005'te DVD olarak yayınlanan, "()" ve VHS kaset olarak yayınlanan "(HIStory World Tour: Live in Seoul)" konserlerinden sonra yayınlanan üçüncü konser DVD'sidir. Bad World Tour'un birinci ayağındaki Japonya, Yokohama konseri internette tam bir şekilde mevcuttur ancak turnenin ikinci ayağından hiçbir tam konser yayınlanmamıştır. Turnenin ikinci ayağı, "Bad" albümünden daha fazla şarkı içerdiği için ve fanlar, bu konserlerden birini görmek istedikleri için ısrarlarda bulunmuşlardır. Ayrıca, Another Part of Me klibi, Wembley ve Paris konserlerinden görüntüler içerir. 16 Temmuz 1988'de Bad World Tour sırasında Londra'nın Wembley Stadyumu'nda yapılan konsere 72.000 seyirci bileti kesilmiş, buna ek olarak Galler Prensesi, Prenses Diana ve eşi Galler Prensi Charles bu konsere katılmıştır. Jackson, esasında Dirty Diana adlı şarkısını listeden silmişti çünkü Prenses Diana ve kraliyet ailesini inciteceğinden korkuyordu. Ancak Prenses Diana, Jackson'a Dirty Diana'nın onun en sevdiği şarkı olduğunu söylemesi üzerine Jackson şarkıyı tekrar listeye dahil etti. Bir röportajda Jackson, şarkıyı listeye koymaya gücü yetmediğini söylemiştir ve bunun üzerine bazı fanlar şarkının 16 Temmuz'daki konserde söylenmediğine inanmıştır. Ancak bazı internete sızdırılmış ses parçaları şarkının tekrar listeye eklendiğine kanıt olmuştur. 16 Temmuz konserine ek olarak, DVD ayrıca 15 Temmuz'da sergilenen "The Way You Make Me Feel" şarkısını da kapsamakta (Şarkı 16 Temmuz'da konserin geç başlaması nedeniyle sergilenmedi.) Ayrıca DVD özel seçenekleri, 26 Eylül 1987'de Yokohama'da sergilenen "I Just Can't Stop Loving You" ve "Bad" şarkılarını barındırmakta. "Bad 25" özel kutusunda ayrıca konserin ses kaydında mevcuttur ancak 2 saatlik konser düzenlenerek 80 dakikaya indirilmiştir, buna ek olarak orkestranın çaldığı "Bad Groove" kısmı bulunmamaktadır. Adrian Lulgjuraj Adrian Lulgjuraj, (Karadağca: Adrijan Ljuljđuraj, "Адријан Љуљђурај") (Ulcinj, günümüz Karadağ) Karadağ asıllı Arnavut şarkıcı. İsveç'in Malmö şehrinde gerçekleştirilen 2013 Eurovision Şarkı Yarışması'nda Arnavutluk'u Bledar Sejko ile birlikte, "Identitet" isimli şarkıyla temsil etmiş, yarı finalde 31 puanla on beşinci olarak finale çıkamamıştır. Bledar Sejko Bledar Sejko, Arnavut şarkıcı. İsveç'in Malmö şehrinde gerçekleştirilen 2013 Eurovision Şarkı Yarışması'nda Arnavutluk'u Adrian Lulgjuraj ile birlikte, "Identitet" isimli şarkıyla temsil etmiş, yarı finalde 31 puanla on beşinci olarak finale çıkamamıştır. Identitet "Identitet" (Türkçe: Kimlik), Adrian Lulgjuraj ve Bledar Sejko tarafından seslendirilen, İsveç'in Malmö şehrinde gerçekleştirilen 2013 Eurovision Şarkı Yarışması'nda Arnavutluk'u temsil eden şarkı. 22 Aralık 2012 tarihinde Arnavutluk'un "Festivali i Këngës 51" isimli ulusal finalinde 77 puanla birinci olarak 2013 Eurovision Şarkı Yarışması'nda Arnavutluk'u temsil etmeye hak kazanmıştır ancak yarı finalde elenerek finale çıkamamıştır. Bilgi yÃ¶netimi Geçmişten günümüze gelişen teknoloji ile birlikte kişisel hayatımızda başlayıp da sosyal hayatımıza kadar birçok alanda artan bilgi miktarı her alanda rekabeti ortaya çıkarmıştır. Bu yüzden örgütler teknoloji ile birlikte ortaya çıkan bilgi yığınlarını denetim altına alarak var olabilirler ve varlıklarını devam ettirebilirler. Bilgi yönetimi bu kadar etkin olmasına rağmen 20. Yüzyılın sonlarına doğru kavram olarak ortaya çıkmıştır. Bilgi yönetiminin bir kavram olarak ortaya çıkmasının nedeni “ürünlerin ve hizmetlerin bilgi içeriğinin artması, e-ticarette, eğitimde, vb. olduğu gibi teknolojinin üretim ve hizmetlerin niteliğini ve yapılış tarzını tümden değiştirmesi onu kendi yapısı içerisinde yapılandırması, bilimsel çalışmaların önemli ölçüde rekabet unsuru haline gelmesi, çalışanların niteliklerinin değişmesi, bilişim ve telekomünikasyon teknolojilerinin enformasyon ve yönetimindeki etkinliğin artması. ” olarak tanımlanmıştır. Bunlarla birlikte yönetim kavramı ortaya çıkmış ve günümüzde hala gelişim göstermektedir Bilgi yönetimi, eğitim, öğretim ve çeşitli şartlarla edindiğiniz deneyimlerinizin gündelik hayatınız ya da iş hayatınızda kayıtlı ya da kayıtsız her türlü bilgi kaynağının belirlenmesi, tanımlanması, yönetilmesi ve çeşitli çevrelerle paylaşılması işlemlerinin tamamını kapsayan belirli organizasyon yapısına göre uygulayan yönetim bilimidir. Diğer bir tanıma göre; bilgi yönetimi, herhangi bir işletmenin, amaçları doğrultusunda değerini artırmak, rakipleri ile olan gelişim farkını kapamak veya rekabete uyum sağlamak için dışarıdan ya da içeriden her türlü bilgi kaynağını kurumun faaliyetleri ile bütünleştirerek toplaması, düzenlemesi, çalışanların her birine ulaştırması, dolayısıyla kişisel ve kurumsal verimliliğe katkı sağlamasıdır. Bilgi yönetiminin en önemli yapı taşları enformasyon ve bilgidir. Bilgi yönetiminin en önemli amacı, örgütte var olan kayıtlı ya da potansiyel bilgi kaynaklarını ortaya çıkarmak ve iş süreçlerine dahil etmektir. Bilgi yönetiminin diğer bir amacı ise, çalışanların var olan enformasyona erişimini mümkün kılarak enformasyon kaynaklarından yeni bilgilerin üretilmesini sağlamaktır.Burada yazılan tanımları özetlersek; “Bilgi yönetimi ( information management ) her türlü örgütün etkin olarak işletilmesi ile ilgili bilginin sağlanmasını, düzenlenmesi, denetimi, yayımı ve kullanımına yönetim ilkelerinin uygulanmasıdır. Bilgi terimi burada örgüt içinde ya da dışında yaratılmış değerli bilgileri ( üretim verileri, personel kayıtları, ya da dosyaları, pazar araştırması dosyaları, Pazar araştırma verileri, çeşitli kaynaklardan toplanan rekabetçi bilgi ) kapsamaktadır.” Başka bir açıdan bilgi yönetimi şu şekilde tanımlanmıştır; Bilgi yönetiminin; mikro ve makro perspektiften rekabetçiliğin artmasına katkıda bulunmak, karar verme mekanizmasını etkinleştirmek ve zaman israfını önlemek, müşterilere yönelik sorumluluğu artırmak, çalışanları bilgi paylaşımı yönünde teşvik etmek, bilginin ve bilgi paylaşmanın değerini artırmak suretiyle örgüt üyeleri arasındaki informal bağlan güçlendirmek, çalışanların ve yürütülen faaliyetlerin verimli olmasını sağlamak ve ürün ve hizmetlerin kalitesini yükseltmek, örgüt dahilinde yaratıcılık ve yenilikçiliği teşvik etmeyi sağlayan örgütsel bir yaklaşım olduğu yönünde fikir belirtmektir. "Bilgi ve belge yönetimi açısından bilgi, insanların çeşitli yollarla edindikleri ve içselleştirdikleri deneyimlerinin, düşüncelerinin, görüşlerinin ya da birikimlerinin yazılı, basılı ya da elektronik ortamda somutlaşması ile ortaya çıkan üründür." Bilgi ve belge yönetimi bağlamında bilgiden kasıt 'nesne olarak bilgi'dir. Yönetim bir amacı gerçekleştirmek amacıyla zaman, işgücü, hammadde, deneyim, beceri ve maddi kaynakların en doğru ve verimli şekilde kullanıldığı süreçtir. Bilgi yönetiminde yönetilen olgu belgedir. Belge bilginin kayıt altına alınmış, çeşitli ortamlarda varlık bulmuş halidir. "Bilgi ve belge yönetimi; yazılı, basılı ya da elektronik bilgi taşıyıcılarında varlık bulan bilginin seçilmesi, sağlanması, çözümlenmesi, değerlendirilmesi, düzenlenmesi, depolanması, erişilmesi ve kullanılmasını mümkün kılmak için sahip olunması gereken bilgi, beceri ve tekniklere ilişkin bazen bir çalışma ya da hizmet alanı, bazen de bir bilim dalı olarak algılanmakta ve tanımlanmaktadır. Başka bir açıklamada bilgi yönetimi tanımı "Bilgi yönetimi; eğitim, öğrenim ve deneyimlerin kurumsal faaliyetlere yansıması sonrasında oluşan bireysel ve kurumsal, kayıtlı ve kayıtlı olmayan her türlü bilgi kaynağının belirlenmesi, tanımlanması, yönetilmesi ve paylaşılması işlemlerini organizasyonun yapısına göre uyarlayan ve uygulayan yönetim biliminin adıdır." şeklinde yapılır. "Bilgi Yönetimi" organizasyonun elindeki 'görünmeyen varlıkların' yani temelinde entelektüel sermaye veya bilgi birikimi olan varlıklar ile değer yaratma sürecidir. Bu süreç şirketin 'pazar değeri'nin belirlenmesinde büyük öneme sahiptir. "Başarılı bir bilgi yönetiminin temel bileşenlerinden biri, bilgi yönetiminde yetkinlik (mükemmeliyet) sağlamaktır. Bilgi yönetiminde yetkinlik, önemli bilgiyi saptamak, kaydetmek ve düzenlemek için karmaşık bir sistemin geliştirilmesi ve kurulmasına ve bu sistemi destekleyecek alt yapıya dayanır." Bilgi yönetimi, kurumsal yapılandırmanın mimarisi ile bir tabloda açıklanmıştır. Gülten Eren Gümüştekin'in 2004 yılında yayımlanan 'Bilgi Yönetiminin Stratejik Önemi' makalesine göre bilgi yönetiminin temel amaçları; Bilgi Yönetiminin Uygulaması Bilgi yönetiminin uygulaması bilginin nasıl yönetileceği ve günlük işlerde daha etkili olarak nasıl kullanılacağına yönelik birbirini izleyen altı adımda ele alınmıştır. Klasik Bakış Açısı İle Bilgi Yönetimi Bilgi Ekolojisi Perspektifinden Bilgi YÃ¶netimi Bir örgüt, bilgi yönetimi ile ilgili olarak temel ilkeleri kararlaştırıldıktan sonra ayrıntılı yaklaşımları ve planları bu ilkelere göre oluşturabilir. Bu ilkeler aşağıdaki gibidir. ve bilgi piyasalarından yararlanır. ulaşmak yeterli değildir. Bilgi yönetimi;gerekli bilginin belirlenmesi, erişilebilir bilginin tespit edilmesi, bilgi uçurumunun belirlenmesi, bilgi geliştirme, bilgi edinimi, bilgi kanalı oluşturma, bilgi paylaşımının sağlanması, bilgiden yararlanma ve yararlanılan bilgiyi değerlendirme süreçlerinden oluşur. Başka bir kaynakta bilgiyi etkin bir şekilde yönetiminde dört süreç vardır. Bilgi profesyonelleri, bilgi yönetiminin olduğu çeşitli ortamlarda görev yaparlar. Geniş anlamda bilgi profesyoneli, sorumlu olduğu işle bağlantılı bilgileri en doğru ve en uygun biçimde kullanabilen profesyonellerdir. Örneğin;bilim adamları, araştırmacılar, yöneticiler, hekimler, öğretmenler vb. Dar anlamda bilgi profesyoneli ise kayıt altına alınmış her türlü bilginin sağlanması, düzenlenmesi, erişimi, yeniden biçimlendirilmesi, iletilmesi ve korunması hususunda gerekli hizmetleri oluşturma, yürütme, yönlendirme ve geliştirme bilgi, beceri ve tekniğine sahip bireylerdir. Çok eski bir sistem olmamakla birlikte üniversitelerin kütüphanecilik bölümleri yeniden yapılandırıldı. Ders programları gözden geçirilerek 1990’ların başında kütüphanecilik bölümü adıyla üç ayrı ana bilim dalı (kütüphanecilik, arşivcilik ve dokümantasyon-enformasyon) olarak örgütlenen bölümler, 2002 yılından itibaren “Bilgi ve Belge Yönetimi” adıyla yeniden ortak bir çatı altında toplandı ve ana bilim dalları kaldırıldı. Hacettepe Üniversitesi Bilgi ve Belge Yönetimi de örnekler arasındadır. Britney Spears'ın yayımlanmamış şarkıları listesi Amerikalı şarkıcı ve şarkı sözü yazarı Britney Spears müzikal kariyeri boyunca resmî olarak yayımlamadığı bazı şarkılar yazdı ve kaydetti. Bu şarkılar, çeşitli yollarla sızdı ve basının ilgisini çekti. Bunun üzerine Spears, yapım şirketleri ile birlikte, şarkıların kendisi tarafından kaydedildiğini doğruladı. Şarkıcının yayımlanmayan şarkılarından sızdırılmış olanlar, Amerika Birleşik Devletleri Telif Hakkı Bürosu, Broadcast Music Incorporated (BMI) ve American Society of Composers, Authors and Publishers (ASCAP) gibi meslek kuruluşları tarafından tescillendi. Bu şarkılardan birçoğu kendisinin "Britney" (2000), "In the Zone" (2003), "Blackout" (2007) ve "Circus" (2008) albümleri için kaydedildi fakat daha sonra albüme dahil edilmedi. Spears, bilinmeyen nedenlerden dolayı şarkıların albümlere eklenmesini reddetti ve yayımlanmamış olarak kalmalarını istedi. Şarkıcının yayımlanmayan demolarından bazıları, Justin Timberlake ve Lady Gaga tarafından yazıldı. 1997 yılında Toni Braxton tarafından kaydedilen "Today" şarkısını kaydetti ve müzik şirketlerine sundu. 2006 yılında "Rebellion" ve "For My Sister" şarkılarının bir bölümü, kendisinin resmi internet sitesinde yayımlandı. Yayımlamadığı şarkılarından "Whiplash", Amerikan grup Selena Gomez & the Scene tarafından, "Look Who's Talking Now", Koreli şarkıcı BoA tarafından seslendirildi. 2010 yılında sızan "When I Say So", "Am I a Sinner", "Mad Love" ve "Telephone" şarkıları dikkat çekti. 6 Ekim 2011'de, sızan şarkılar ile oluşturulan bir koleksiyon, "Britmas" adını aldı. Burhan Berken Burhan Berken 1969 Diyarbakır Ergani doğumlu sanatçı. Dengbej bir ailenin oğlu. Müziğe 1986'da başladı. Seksenler dizisinde rol aldı, şarkı söyledi. Boys Boys ya da The Boys ÅŸu anlamlara gelebilir: The Doctor, the Widow and the Wardrobe The Doctor, the Widow and the Wardrobe, İngiliz bilimkurgu dizisi Doctor Who'nun yedinci sezonunun yılbaşı özel bölümüdür. Bu bölüm BBC One'da 26 Aralık 2011 tarihinde yayınlanmıştır. 6 Aralık 2011 tarihinde bölüm için çevrimiçi olarak bir ön bölüm çıkarıldı. Önbölümde On Birinci Doktor, bıraktığı zaman uzay gemisinin patlamasına neden olacak kırmızı bir düğmeyi tutan bir uzay gemisinde görülür. Düğmeyi basılı tutarken TARDIS'i telefonla arayarak Amy'den onu kurtarmasını ister, ancak koordinatları olmamasına rağmen, Amy TARDIS'i uçuramaz ve TARDIS'te değildir. Doktor düğmeyi bırakmadan önce Amy'ye Mutlu Noeller diler ve uzay gemisi patlar. 1941 yılının Noel Arifesinde İngiltere'de Doktor, Madge Arwell'ın TARDIS'i bulmasında yardımı dokunduğu için Madge ve çocukları Lily ile Cyril'in bakıcısı olur. Madge, çocuklarının babası Reg'in birkaç gün önce Manş Denizi'nde kaybolduğu bir telgraf alır, ancak neşelerini bozmamak için çocuklarına henüz söylememeye karar vermiştir. O gece Cyril, Noel ağacının altında parlayan büyük bir hediyeyi açar ve karla kaplı bir ormana açılan bir zaman portali ortaya çıkar. Doktor, kısa bir süre sonra Cyril'in yokluğunu fark eder ve Lily ile onu arar. Sonunda Cyril'i deniz fenerine benzeyen garip bir yapıya kadar takip ederler. Çocuğunu kayıp bulan Madge, yakında onları ormana doğru takip eder, ancak uzay giysileri olan üç madenci tarafından karşılanır. Madenciler Madge'e üzerinde bulundukları gezegenin ormanının dakikalar içinde asit yağmuru ile eritilmesi planlandığını ve içindeki her şeyi öldüreceğini söyler. Deniz fenerindeki Cyril, tahtadan yapılmış insansı bir yaratık tarafından karşılanır ve Cyril'in başının etrafına bir taç gibi basit bir metal bant yerleştirir. Lily ve Doktor gelir, ardından onları takip eden başka bir tahta yaratık oraya varır. Ancak yaratıklar, Cyril'i "zayıf" olduğu için, Doktor'u reddettikleri gibi reddederler. Doktor, ormandaki ağaçların yaşam güçlerinin canlı bir yaratıktan kaçmaya çalıştığı ve tacın bir arayüz görevi gördüğü sonucuna varır. Madge, asit yağmuru başladığında çocukları ile güvenli bir şekilde bir araya gelir. Ahşap yaratıklar onu "güçlü" olarak tanımlar ve Doktor, onu yaşam gücünü güvenli bir şekilde taşıyabilen "annelik" olarak gördüklerini fark eder. Bandı takan Madge, ormanın yaşam gücünü emerek deniz fenerinin üstünü asit yağmurundan korur ve zaman girdabına bir kaçış kapsülü olarak yönlendirmesine izin verir. Reg’in uçağı, zaman girdabı boyunca bölmenin ışığını takip eder ve Reg'i ailesiyle yeniden birleştirerek Noel'de evin dışına güvenle gelir. Ormanın yaşam gücü, zaman girdabı içinde kendilerini eterik varlıklara dönüştürür. Amy ve Rory'nin hâlâ kendisini öldüğünü sandığını düşünen Doktor, Noel yemeği için onlara katılır. Asylum of the Daleks Asylum of the Daleks, İngiliz bilimkurgu dizisi Doctor Who'nun yedinci sezonunun birinci bölümü. Bu bölüm ilk kez 1 Eylül 2012 tarihinde BBC One kanalında yayınlanmıştır. Yürütücü yapımcı Steven Moffat tarafından yazılan bölümün yönetmenliğini Nick Hurran üstlenmiştir. Bölümde uzaylı zaman yolcusu Doktor, boşanmak üzere olan yol arkadaşları Amy (Karen Gillan) ve Rory (Arthur Darvill) ile beraber Dalekler tarafından yakalanır. Çalışmayan daleklerin yer aldığı bir gezegen olan Dalekler Tımarhanesi'ne, gezegeni yok etmeleri için kalkanların kaldırılması gerekmektedir. Bu yüzden kalkanları kaldırmaları için Doktor, Amy ve Rory gezegene gönderilirler. Bu arada Doktor, bir yıl önce gezegende kaza yapan uzay gemisinde sıkışıp kalmış Oswin Oswald'u (Jenna-Louise Coleman) kurtarmaya çalışır. "Asylum of the Daleks" bölümüne, dizinin 50 yıllık tarihi boyunca görünen farklı Dalek türleri dahil edilmiştir. 2012 Noel özel bölümünde Doktor'un yol arkadaşı olarak dönmeden önce Coleman ilk kez "Doctor Who" dizisinde oynamıştır. Daha önce yeni yol arkadaşı olacağı zaten açıklanan Coleman'ın daha önce görüneceği halktan başarıyla gizli tutulmuştur. Bölüm, Birleşik Krallık'ta 8,33 milyon seyirci tarafından izlenmiştir. BBC iPlayer'den ve uluslararası olarak da yayınlanmıştır. 1 Eylül 2012 tarihinde iTunes'ta, 2 Eylül 2012 tarihinde Zune ve Amazon Video'da bir ön bölüm çıkarılmıştır. Ön bölümde, kapüşonlu bir haberci Doktor'a Darla von Karlsen adlı bir kadınla ilgili bilgi verir. Onun kızını kurtarması için yardım ister. Haberci, Daleklerin gezegeni olan Skaro'nun uzay-zaman koordinatlarını verir. Ek olarak, beş parçalı "Pond Life" adında bir mini seri ön bölüm olarak yayınlanmıştır. İlk bölüme kadar sırayla yayınlanmıştır. Mini serinin beşinci bölümünde Amy ve Rory boşanmaya karar vermiştir. Daleklerin harabe hâline dönen gezegeni Skaro'da Darla von Karlsen, bir Dalek esir kampından kızını kurtarması için Doktor'dan yardım ister. Doktor'un şüphelenmesi Darla'nın daha önce insansı bir Dalek kuklasına dönüştürüldüğünü açığa çıkarır. Darla, Doktor'u Dalek Meclisi'nin olduğu bir uzay gemisine ışınlar. Günümüz Dünya'sında Rory, boşanma kağıdını vermek için Amy'nin yanına gider. Rory oradan ayrılırken sırasıyla Amy ve Rory, Dalekler tarafından kaçırılıp meclise getirilirler. Dalekler, kendisini yok etmeyi değil kendisinden yardım isteyince Doktor şaşırır. Daleklerin başbakanı meclisin yörüngesinde olan ve Tımarhane olarak bilinen bir gezegeni açıklar. Orada savaşta yaralanan ve delirmiş Dalekler tutulmaktadır. Saf nefreti yok etmenin zarafet kavramına aykırı olduğunu düşünen Dalekler onları öldürmek için isteksizdir. Doktor bu yüzden onlardan iğrenir. Meclis, Tımarhane'nin kalbinden Habanera Aria'nın bir iletişimini alırlar. Doktor iletişimin kaynağıyla bir bağlantı kurar ve bağlantıda Tımarhane'de kaza yapan bir "Alaska" yıldızgemisinde Ast Gösteri Yöneticisi olduğunu söyleyen Oswin Oswald adlı bir kadınla karşılaşır. Oswin, bir yıldır Dalekleri dışarıda tuttuğunu ve içeride kendi kendine sufle yaptığını söyler. Doktor, sütü ve yumurtaları nereden bulduğunu merak eder. Kaza gezegenin güç kalkanını koparmıştır. Bu yüzden gezegendeki mahkûmların kaçma riski vardır. Bunu önlemek için, Meclis gezegeni uzaktan havaya uçurmak ister, ama güç kalkanı yeteri kadar kopmadığı için bunu yapamamaktadırlar. Güç kalkanı sadece gezegenin içinden kapatılabilmektedir. Ama Dalekler bu görevi yapmaktan korkmaktadır. Bu yüzden bu görevi Doktor, Amy ve Rory'ye verirler. Üçüne tesisin güvenlik sistemi için gelenleri dalek kuklasına dönüştüren nano-buluttan korunması için bileklik verilir. Sonra bir yerçekimi tüneli onları gezegenin yeryüzüne indirmek için aşağı doğru düşer. Doktor ve Amy birbirine yakın yerlere düşerler ve "Alaska"da kurtulanlardan olan Harvey tarafından bulunurlar. Ancak, Rory uzun bir bacadan Tımarhane'nin içine düşer. Yanlışlıkla oradaki bazı Dalekleri uyandırır. Bilgisayara giriş yapan Oswin, Rory ile bağlantı kurar ve Rory'nin güvenli bir odaya gitmesini sağlar. Bu arada Harvey, Doktor ve Amy'ye "Alaska" kaçış kapsülüne doğru rehberlik eder. Ama sonra nano-bulutla dönüşmüş Dalek kuklası olduğu ortaya çıkar ve onlara saldırmaya başlar. Ondan kurtulsalar da gemide diğer cesetler de daha önce dönüştürüldüğü için uyanıp saldırmaya çalışırlar. Oswin onlarla iletişim kurarak Rory'ye yönlendirir ve zemin kattan aşağı inip kaçmalarını sağlar. Ancak kuklalar Amy'nin bilekliğini çalmıştır. Nano-bulutlara karşı korumasız kalan Amy, hafızasını kaybetmeye ve halisünasyonlar görmeye başlar. Doktor, güç kalkanını kaldırdıktan sonra Daleklerin gezegeni patlatacaklarını tahmin eder, ama Rory'nin saklandığı yer onları Dalek Meclisi'ne ışınlayabilmektedir. Doktor, Oswin'in kalkanları kapatmasını söyler. Oswin eğer kendisini alırsa güç kalkanlarını kapatacağını söyler. Doktor gidince Rory, bilekliğini Amy'ye vermeye çalışır. Doktor sevginin kukla dönüşümünü yavaşlattığını söylediğinden Rory, Amy'ye kendisini 2000 yıl beklediğini ("The Big Bang"), bu yüzden sevgisinin daha fazla olduğunu söyler. Amy buna kızarak "A Good Man Goes to War" bölümünde olanlardan dolayı çocuğu olamayacağından ve Rory'yi sevdiğinden terk ettiğini söyler. Rory, zorla bilekliğini Amy'ye takmaya çalışır, ama Doktor'un Amy uyurken habersiz olarak kendi bilekliğini taktığını anlarlar. Doktor, Oswin'in olduğu yere gitmeye çalışır. Yolda daha önce kendisinden kurtulan Daleklerin olduğu yoğun bakın ünitesinden geçer. Dalekler uyanıp Doktor'u yakalamaya çalışır. Oswin, Daleklerin telepatik ağlarında toplanan bilgilerden Doktor ile ilgili olanları siler ve Daleklerin Doktor'u unutmasını sağlar. Böylece Doktor'u kurtarır. Doktor, daha önce bunu denediğini ama başaramadığını söyler. Doktor, Oswin'in olduğu yere girer. Ama orada Oswin'in aslında korktuğu gibi bir dalek olduğunu görür. "Alaska", Tımarhan'de kaza yaptıktan sonra Oswin Dalekler tarafından dönüştürülmüştür. Oswin bir dahi olduğu için kuklaya değil tam bir Dalek'e dönüştürmüşlerdir. Dönüşümüyle baş edemediği için zihninde bir insan olarak kurtulduğunu hayal etmiştir. Doktor, ilk başta bir şeylerin yanlış gittiğinden şüphelenmişti. Çünkü Oswin'in saklanırken sufleyi yapacak malzemeri almasının imkânı yoktu. Oswin, tam Dalek kişiliğine dönüşmeye başlarken hâlâ insanı duygulara sahiptir ve Doktor'u öldürmez. Sonra bunun üstesinden gelir. Oswin, Doktor'a neden Daleklerin kendisinden bu kadar nefret ettiğini sorer. Doktor, onlarla pek çok kez savaştığını söyler. Oswin, Daleklerin Doktor'a duyduğu korkuyla daha çok güçlendiklerini anlar. Güç kalkanlarını kaldıracağını söyler. Doktor'dan kendisin insan olarak hatırlamasını söyler ve son konuşmasında "Koş. Koş, zeki çocuk ve unutma..." der. Doktor, barışan Amy ve Rory'ye döner. TARDIS'e ışınlanırlarken gezegen patlar. TARDIS, meclise gider ve Doktor dışarı çıkar. Tüm Daleklerin kendisini unuttuğunu görür. Meclisteki tüm Dalekler "Doktor kim?" demeye başlar. Doktor, sevinçle oradan ayrılır. Bu arada Rory, Amy'nin arkasından eve döner. Bölüm, Doktor'un sevinçle TARDIS'te "Doktor kim?" diyerek eğlenmesiyle biter. Doktor, daha önce kendisinden kurtulan Spiridon ("Planet of the Daleks"), Kembel ("The Daleks' Master Plan"), Exxilon ("Death to the Daleks"), Aridius ("The Chase") ve Vulcan ("The Power of the Daleks") adlı Daleklerle karşılaşmıştır. Daha önce "Remembrance of the Daleks" bölümünden görünen Daleklerin ağır silahları cameo olarak görünmüştür. Açılış repliğinde Darla, "The Impossible Astronaut" ve "The Wedding of River Song" bölümlerindeki Doktor'un sahte ölümüne gönderide bulunmuştur. Nano-gen kavramı - mikroskobik makineler - daha önce Moffat'ın yazdığı iki parçalı "The Empty Child"/"The Doctor Dances" bölümlerinde geçmiştir. Meclisteki son sahnede Doktor, daha önce kendisine takılan lakaplardan "Yaklaşan Fırtına"yı söylemiştir. Doktor, bundan daha önce "The Parting of the Ways" bölümünde bahsetmiştir. "Doctor who?" (Doktor kim?) sorusu, dizinin adı olmasının yanı sıra daha önce "hiç cevaplanmaması gereken bir soru" diyen Dorium "The Wedding of River Song" bölümünde bundan bahsetmiştir. Dinosaurs on a Spaceship Dinosaurs on a Spaceship, İngiliz bilimkurgu dizisi Doctor Who'nun yedinci sezonunun ikinci bölümüdür. Bu bölüm BBC One'da 09 Eylül 2012 tarihinde yayınlanmıştır. On Birinci Doktor, Hint Uzay Ajansı'ndan altı saat içinde Dünya'ya çarpacak geniş bir uzay gemisi hakkında bir çağrı alır. Ajans, Doktor önceden bunu durduramazsa füzelerle gemiyi imha etmeyi planlamaktadır. Doktor; Mısır Kraliçesi Nefertiti, Edward devrinin avcısı John Riddell, yol arkadaşları Amy ve Rory ve yanlışlıkla Rory'nin babası Brian'ı alır. Amy, geminin yıkıcı bir etkiden kaçmak için yeni bir gezegene kaçan sürüngen insansı olan Silurian'ların gemisi olduğunu keşfeder. Makine dairesindeki bir grup teruzordan kaçtıktan sonra Doktor, Rory ve Brian, iki robot tarafından, raptor saldırısında yaralanan ve tıbbî yardıma ihtiyacı olan Solomon adlı acımasız bir adama götürülür. Solomon, dinozorları çalmak için uzay gemisine baskın düzenleyen kanunsuz, egzotik bir karaborsa tüccarı olduğunu söyler. Robotların tüm Silurian'ları öldürmesine sebep olan Solomon, geminin kendisini kontrol altına alamamıştır ve bilgisayar, varsayılan olarak başlangıç noktasına, yani Dünya'ya dönmektedir. Kraliçe Nefertiti'nin kimliğini ve değerini keşfederek, onu kaçırmaya ve kendi gemisiyle ayrılmaya karar verir. Doktor bunu reddetmesine rağmen Nefertiti, diğerlerini kurtarmak için onunla birlikte gitmeyi kabul eder. Bu arada Ajans, Doktor'un isteklerine karşı gemiye doğru füzelerini ateşlemeye başlamıştır. Amy ve Riddell, "anestezik" silahlarla düşman dinozorları vururken; Doktor, Solomon'un robotlarını devre dışı bırakır ve Nefertiti'yi kurtarır, daha sonra Ajans'ın füzelerini gemi yerine Solomon'un gemisini hedeflemek için kandırır. Solomon'la beraber gemi parçalanır. Rory ve Brian, Silurian gemisini sadece aynı gen zincirinden iki kişi kontrol edebildiği için gemiyi Dünya'dan uzaklaştırırlar. Doktor daha sonra Amy, Rory ve Brian'ı eve götürür. Riddell ile flört eden ve ona aşık olan Nefertiti, kendi zamanına dönmek yerine onunla gitmeyi tercih eder. A Town Called Mercy A Town Called Mercy, İngiliz bilimkurgu dizisi Doctor Who'nun yedinci sezonunun üçüncü bölümü. Bu bölüm BBC One'da 16 Eylül 2012 tarihinde yayınlanmıştır. The Power of Three (Doctor Who) "The Power of Three", İngiliz bilimkurgu dizisi "Doctor Who"nun yedinci sezonunun dördüncü bölümü. Bu bölüm BBC One'da 23 Eylül 2012 tarihinde yayınlanmıştır. Bu bölümde, Doktor, Amy Pond ve Rory ile beraber bir gecede ortaya çıkan milyonlarca küçük küpü araştırmak için Dünya'da kalırlar. The Angels Take Manhattan "The Angels Take Manhattan", İngiliz bilimkurgu dizisi Doctor Who'nun yedinci sezonunun beşinci bölümü. Bu bölüm BBC One'da 29 Eylül 2012 tarihinde yayınlanmıştır. 2012 Noel özel bölümü "The Snowmen"den önce yayınlanan, yedinci sezonun ilk blokunun son bölümüdür. Bölüm, baş senarist Steven Moffat tarafından yazılmış ve Nick Hurran tarafından yönetmenliği yapılmıştır. Bölümde Doktor (Matt Smith), yol arkadaşları Amy Pond (Karen Gillan) ve kocası Rory Williams'ı (Arthur Darvill) alıp New York'taki Central Park'a götürür. Orada, dizide daha önceden de görünen Ağlayan Melekler (Weeping Angels), Rory'yi River Song (Alex Kingston) ile buluşacağı 1930'lara yollar. Amy ve Doktor Rory'yi kurtarmaya çalışır fakat Doktor Amy ve Rory'nin geleceklerinin değiştirilemez yani sabit olduğunu fark eder ve onların kendisini sonsuza dek bırakacaklarını anlar. Amy'nin diziden ayrılışı Gillan ve Moffat arasında kararlaştırılmıştı. Moffat, çift için birçok bitiş yazmıştı. En sonunda içine Ağlayan Melekler'i katmaya karar vermiştir. Amy ve Rory'nin son bölümleri olmasına rağmen Gillan ve Darvill'in çektiği son bölümler değildir. Bölüm Nisan 2012'de Galler'de ve Central Park'ta çekildi. Bölüm, Birleşik Krallık'ta 7.82 milyon izleyici tarafından izlendi ve genel olarak pozitif eleştiri aldı. Doktor, Amy ve Rory 2012 yılında New York'ta Central Park'ta piknik yapmaktadır. Doktor, 1930'lu yıllarda geçen Melody Malone adlı detektif hakkındaki bir romanı okumaktadır. Amy'nin istememesine rağmen Doktor, romanı sesli okur. Sonra sonları sevmediğini söyleyerek kitabın son sayfasını yırtıp piknik sepetine atar. Bu arada Rory kahva almaya gider ve aniden bir Ağlayan Melek tarafından 1930'lara gönderilir. Orada Doktor'un okuduklarının aynısı gerçekleşirken Melody Malone romanının bir parçası olan River Song ile karşılaşır. Günümüzde Doktor ve Amy, Rory'nin adı kitapta geçince şaşırır. Amy, Doktor'un devam etmesini ister, ama Doktor istemediği şeyleri öğrenme ihtimali olduğu için kabul etmez. TARDIS'e gidip o tarihe gitmeye çalışırlar, ancak o tarihte zaman bozukluğu olduğu için TARDIS gidemez. Rory ve River, elinde zayıflamış bir Ağlayan Melek olan Bay Grayle tarafından esir alınır. Bay Grayle, Rory'nin bebek heykeli şeklindeki Ağlayan Meleklerle dolu olan kilere kapatılması için emir verir. River'ı sorgularken Ağlayan Melek, River'ın kolunu sarar. River, TARDIS'e bir işaret vermek için girdap manipülatörünü kullanarak Doktor ile Amy'nin o tarihe gelmesine izin verir. Amy, yardımcı olması için kitaptan bakabileceği bir şeyler olması gerektiğini söyler. Kitabın bölüm isimlerine bakarlar. Doktor, kitapta River'ın bileğinin kırıldığını ve son bölümün başlığının "Amelia'nın Son Vedası" olduğunu görünce umutsuzluğa kapılır. River'a yardım etmeyeceğini ve bileğini kırmadan özgür kalmasını, geleceği değiştirmesini söyler. Ancak, River bileğini kırmak zorunda kalır. Doktor, rejenerasyon enerjisini kullanarak onu iyileştirir. Amy, boş bir kiler bulur ve Doktor, River'ın girdap manipülatörünü kullanarak Rory'nin Winter Quay apartmanının yakınlarında olduğunu öğrenir. Rory apartmana girer ve içeride adının yazdığı bir daireyle karşılaşır. Doktor ve diğerleri de oraya varır. Rory, yatak odasında yaşlı versiyonunu bulur. Yaşlı Rory, uzun süredir görmediği Amy'yi görünce mutlu olur, Amy'nin elini tutar ve ölür. Doktor, Ağlayan Meleklerin Quay'ı tavuk çiftliği gibi kullandıklarını ve kurbanlarını buraya yollayarak zaman enerjilerinden beslendiğini anlar. Rory ve Amy, kaderlerini kabul etmez ve beraber çatıya kaçarlar. Çatıda bir Ağlayan Meleğin gizlendiği Özgürlük Heykeli onları beklemektedir. Rory, eğer çatıdan atlayıp kendisini öldürürse bir paradoks oluşturacağını ve binayla beraber Ağlayan Melekleri yok edeceğini, geleceği değiştireceğini düşünür. Yalnız başına ölmesine izin vermek istemeyen Amy de onunla beraber atlar. Rory'nin planı işe yarar. Doktor, River, Amy ve Rory kendilerini New York'taki bir mezarlıkta TARDIS'in yanında bulurlar. Dördü yola çıkmaya hazırlanırken Rory, bir mezar taşında adını görür. Daha sonra hayatta kalan zayıflamış bir Ağlayan Melek Rory'yi geçmişe gönderir. Amy, bir paradoks daha oluşturmak ister ama Doktor, eğer paradoks oluştururlarsa New York'un parçalara ayrılacağını söyler. Amy, Rory'yi kaybetmek istemez. Ağlayan Meleğe arkasını dönerek veda eder ve Rory'nin yanına gitme umuduyla Ağlayan Meleğin kendisini geçmişe göndermesini izin verir. Sonra Rory'nin mezar taşında kendi adı çıkar. Doktor perişan olur. River kaderlerinin böyle olduğunu hatırlatır ve yazacağı "Melody Malone" kitabı için Amy'ye sonsöz yazmasını isteyecektir. Doktor, piknik yaptıkları yere doğru koşar ve attığı son sayfayı alıp okur. Amy'nin kendisi için yazdığı sonsözdür. Amy, sonsözde Rory ile beraber mutlu bir şekilde yaşadığını ve yalnız olmaması gerektiğini söyler. Ayrıca çocukluğunu ziyaret etmesini ister. Bölüm Amelia Pond'un bahçede bavulunun üstünde otururken TARDIS'in motor sesini duyup gülümsemesiyle sona erer. Bölümün sonundaki sahne "The Eleventh Hour" bölümünde küçük Amelia Pond'un bahçede Doktor'u beklediği sahnedir. Amy, küçük Amelia'ya anlatması için sonsözünde Doktor'la yaşadığı birçok maceradan söz etmiştir. Korsanlarla savaşacağını ("The Curse of the Black Spot"), kendisini güvende tutmak için 2000 yıl bekleyen adama aşık olacağını ("The Big Bang"), yaşamış en büyük ressama umut vereceğini ("Vincent and the Doctor") ve uzayda bir balinayı kurtaracağını ("The Beast Below") anlatmasını ister. 2011'in Aralık ayında, "Doctor Who" dizi sorumlusu Steven Moffat, Amy ve Rory'nin "yürek burkan" bir şekilde yedinci sezonda diziden ayrılacaklarını açıkladı. Amy'nin ayrılışı Moffat ile Gillan arasında karşılıklı bir karardı. Gillan, Amy'nin dizide zirvedeyken ve istediği herşeyle birlikte gitmesini istediğini söyledi. Canlandırdığı karakterin bir final sahnesiyle sonlanmasını istediğini ve final sahnesinin etkisini kaybettireceğinden dolayı da gelecekte geriye dönüş olasılığını ortadan kaldırdığını söyledi. Moffat, Amy ve Rory'nin sonunu yazarken "muazzam bir baskı" hissettiğini belirtti. Bitişi, vurgulanan noktada bir yanlışlık sezdiği için daha önce yazdığına göre tamamen değiştirdiğini söyledi. Denemeler üzerinde çalışırken Amy ya da Rory'nin ölmesinin ya da yaşamasının gerekli olmadığına karar verdi. En sonunda, ölümlerinin Doktor'un "duygusal, yaşlı ve tehlikeli" karakterini ortaya çıkararak hikâyeyi tamamlaması gerektiğine karar verdi. Moffat, bir ara Dalek'leri bölüme ilave etmeyi düşündüğünü ama Ağlayan Melekler'in daha iyi uyacağını hissettiğini belirtiyor. Ayrıca Moffat, Melekler'in yeni bir formuyla ilgileniyordu ve melek bebekleri () ekranlara getirdi. Ayrıca, Meleklerin "Blink" bölümünde izleyiciyle tanıştırıldığından beri, Doctor Who fanlarının Özgürlük Heykeli'nin de bir Ağlayan Melek olabileceğini belirttiğini söyledi. Gillan, senaryoyu almasından birkaç hafta sonrasına kadar okumadığını çünkü onu "gerçekleştirmek istemediğini" söyledi. Bir röportajda "Onu, kelimesi kelimesine ağlamadan okuyamadım. Şu ana kadar okuduğum en gerilimli bölümdü. Ama daha iyi bir bitiş isteyemedim. Bu insanların beklediği şey olmazdı." dedi. Rory'nin babası Brian'ın (Mark Williams) Amy'nin ve Rory'nin dizide gösterilmemiş maddelerinden nasıl haberdar olduğunu anlatan, Chris Chibnall tarafından yazılmış senaryo 12 Ekim 2012'de BBC kanalında "P.S." adında Darvill'in bakış açısıyla resmedilmiş bir çizim formatında (storyboard) yayınlandı. Bu, Brain'in zaman çizgisine göre "The Power of Three" bölümünden sonraki bir haftada geçmektedir. Anthony ismindeki bir adam ona Rory'nin yazdığı, bir daha asla geri dönemeyeceklerini ve Anthony'nin onların 1946'da evlatlık edindikleri çocukları olduğunu söyleyen bir mektup verir. Senaryo zaman kısıtlamaları yüzünden DVD olarak yayınlanması için yazılmıştır. "The Angels Take Manhattan" bölümünün senaryo okumaları 23 Mart 2012 tarihinde Upper Boat Studios'ta "Asylum of the Daleks" bölümüyle beraber gerçekleştirildi. Amy ve Rory rolleriyle Gillan ve Darvill'in göründüğü son bölüm olsa da beraber çekildikleri son bölüm "The Power of Three" oldu. Buna rağmen, Gillan ve Smith son mezarlık sahnesi çekimlerinde duygusal anlar yaşadı. Amy ve Rory'nin çatıdaki sahnesi, New York şehrinin silueti için kullanılan bir yeşil ekran ile Cardiff, Galler'deki bir araba parkında çekilmiştir. Düşüş efektini yapmak için Gillan ve Darvill baş aşağı şekilde kablolarla bağlanmış ve aşağı indirilip yukarı çıkartılmışlardır. Bölümün çoğu Nisan 2012'de Central Park'ta çekildi. Bölümün yapımını binlerce Amerikalı fanın izlemesi tüm oyuncuları ve dizi ekibini şaşırttı. Diğer sahneler Brooklyn Köprüsü'nün önündeki East River'da (Doğu Nehri) ve Tudor City apartman kompleksinin yanı sıra gece şehrin içinde çekildi. Moffat, hikâyeyi düşündüğünde New York'taydı ve buranın Ağlayan Melekler için uygun olacağını düşündü. Şehri, Doctor Who'yu çekmek için "değişik bir mekan" olarak betimliyor ve şehrin mimarisinden faydalandıklarını söylüyor. Yardımcı yapımcı Caroline Skinner bölgenin Doctor Who'ya çok değişik bir ton ve gerçek bir atmosfer veren öylesine romantik ve gam havası olduğunu belirtiyor. Marcus Wilson'a göre şehirde çekimler için geçirdikleri hafta "Amerikan standartlarında küçük bir ünite" ile yapıldı. Meleklerin veya TARDIS'in herhangi bir sahnesi yer almadı, bunun yerine sahneleri post-prodüksiyon aşamasında eklendi. Mezarlık sahnesi Llanelli'de bir mezarlıkta çekilmiştir. Prodüksiyon sonrasında, New York silueti mezarlık sahnelerine de eklendi. Gillan, Smith'in tepkisi çekilirken Amy'nin sonsözünü okumasında ısrar etti. Central Park'ta bu kadar kalabalığın olmasını beklemiyorlardı ve Smith buna sanki bir sahne oyunuymuş gibi davranması gerektiğini söyledi. İçeriğin çok gizli olmasından dolayı Gillan'ın onu çok sessiz okuması gerekiyordu ve Smith gerçek sayfayı bir izleyici çekebilir diye elinde tutamıyordu. Gillan senaryodan sadece bir sayfanın onda olduğunu ve geri kalanını doğaçlama yapmak zorunda kalacağını fark etmişti. Açılış jeneriğinde "Doctor Who" logosunun üzerinde Özgürlük Heykeli'nin tacının bir deseni yer almıştır. Bölümün açılış müziği Sting'in "Englishman in New York" şarkısıdır. 4 Ekim 2012 tarihinde BBC Books, Doktor'un bölümde okuduğu romanının tanıtıcısı niteliğindeki "" e-kitabını yayınladı. "The Angels Take Manhattan" ilk kez İngiltere'de 29 Eylül 2012 tarihinde BBC One kanalında ve aynı tarihte Amerika Birleşik Devletleri'nde BBC America kanalında yayınlandı. Gece reytingleri bölümün önceki hafta yayınlanan bölüme göre 400,000 artış ile 5.9 milyon izleyici tarafından canlı olarak izlendiğini gösterdi. Son birleştirilmiş reytingler izleyici sayısının 7.82 milyona yükseldiğini göstererek bölümü İngiliz televizyonunda o haftanın on üçüncü en çok izlenen programı yaptı. Ayrıca bölüm, BBC'nin çevrimiçi iPlayer'ından sadece birkaç gün için kullanılabilir olmasına rağmen 0.92 milyon istek aldı. Aynı zamanda Takdir Endeksi'nden 88 alarak "Asylum of the Daleks" (89) bölümünden sonra sezondaki en yüksek ikinci puanı almış oldu. Bölüm çoğunlukla pozitif eleştiri aldı. "The Guardian"dan Dan Martin bölümü "Bu altın çağa uygun bir sonu oldu ve Steven Moffat'a da bravo, böyle bir tarz ile böyle bir duygusal hikayeyi anlattığı için". sözleriyle ifade ederek pozitif bir eleştiri yaptı. Ayrıca bebek melek ve New York'taki Ağlayan Melek konseptini övdü. Ancak bölümde yer alan River'ın zaman çizelgesi için "afallamış" hissettiğini belirtti. "The Daily Telegraph" eleştirmeni Gavin Fuller bölüme beş yıldız üzerinden beş vererek şunları ekledi: "'The Angels Take Manhattan' kolaylıkla sezonun ilk blokundaki beş bölümün en iyisi: serinin çarpıcı canavarlarından biri olan Melekler üzerine kurulmuş güçlü, gergin, zorlayıcı, filmsel, duygusal anlamda etkileyici bir ilişki ve Amy Pond'a güzel bir uğurlama". Dört oyuncuyuda övdüğü halde Gillan'ın asıl yıldız olduğunu açıkladı. "The A.V. Club" eleştirmeni Keith Phipps The Angels Take Manhattan'a A+ üzerinden A verdi, bölümün başarısını atfederek bölüm hakkında "son derece duygusal bir veda hikayesi" diye bahsetti. Sam Wollaston, ayrıca "The Guardian"da yazan başka bir eleştirmen, bölümdeki korkutma faktörünün yanı sıra hüzünlü olmasına pozitif yazdı. "The Independent" eleştirmeni Neela Debnath "ikiliye harika bir swansong" olarak nitelendirdi ve özellikle "şık" sinematografiyi ve tehlike duygusunu övdü. Ancak "tek kusur" olarak "tek kural birisi ne olup bittiğini biliyorsa o zamanın değiştirilemez olduğudur... öyle olsa da muhtemelen en iyi şeylerin zaman-zingo tarafı sorgulanacak değil ve bu yüzden bunu kabul edip maceranın keyfini çıkarın" diye ekledi. IGN'den Matt Risley bölümü 10 üzerinden 9 ile derecelendirerek şunları yazdı "TARDIS'in içten ve duygusal sonu oldukça güçlü durdu ve bugüne kadar sezonun en iyi bölümü oldu (en azından dizinin en uzun süre duran yol arkadaşları döndüğünden beri)". Risley ayrıca üç oyuncuyu da övdü, ancak bölümün akılda "birkaç kusurlu soru" bıraktığını belirtti. Bölüm "Asylum of the Daleks" ve "The Snowmen" bölümlerinin yanında 2013 Hugo Ödülleri'nde En İyi Dramatik Sunum (Kısa Biçim) kategorisinde aday gösterildi. Makaron Makaron, Fransız mutfağına özgü, dünyanın birçok ülkesine yayılmış beze. Arası fındık, ceviz, badem, gül yaprağı vb malzemelerden yapılmış krema ile dolu, şeker ve yumurta akı ile hazırlanan beze temelli iki "kapak" şeklindedir. Dublinliler Dublinliler (Özgün İngilizce başlık: Dubliners), James Joyce'un on beş öyküsünü içeren ve ilk basımı 1914'te Londra'da yapılan hikâye kitabı. Öykülerde, 20. yüzyılın ilk yıllarında Dublin'de ve çevresinde yaşayan orta sınıf İrlandalılar'ın yaşantısı anlatılır. Öyküler, İrlanda milliyetçiliğinin doruk noktasına ulaştığı, ulusal bir kimlik ve gaye arayışının gittikçe arttığı, İrlanda'nın birbiriyle karşı karşıya gelen fikirler ve etkiler ile sarsılmakta olduğu bir dönemde yazıldı. Öyküler Joyce'un epifani fikri üzerine yoğunlaşır: karakterler bir anda kendilerini anladıkları ya da aydınlandıkları bir olay yaşarlar. Karakterlerin birçoğu yazarın daha sonraki romanı "Ulysses"'te ufak rollerde yeniden ortaya çıkar. Toplamadaki ilk öyküler bir çocuk protagonist tarafından anlatılırken, kitap ilerledikçe öyküler gittikçe daha yaşlı insanların hayatları ve kaygılarından bahseder. Bu durum, Joyce'un kitabı çocukluk, ilk gençlik ve olgunluk şeklinde üç bölümde kurgulamasıyla uyumludur. 1905 yılında Joyce'un kitabın ilk kopyasını bir yayımcıya göndermesi ile kitabın yayımlandığı 1914 yılı arasında, yazar kitabın 18 kopyasını 15 farklı yayınevine gönderdi. 1905'te Londra'daki Grant Richards yayımcısı kitabı basmayı kabul etmişti. Ancak yayınevinin matbaası "İki Kafadar" isimli öyküyü basmayı reddetti. Richards bunun üzerine öyküyü ve kitaptaki bazı başka bölümleri çıkarması için Joyca baskı yapmaya başladı. Bu duruma karşı çıkan Joyce yine de bazı değişiklikleri kabul etti ancak Richard buna rağmen kitabı basmaktan vazgeçti. Yazar bunun üzerine kitabını diğer yayımcılara da göndermeye başladı. 1909 yılında Dublin'deki Maunsel and Roberts kitabı basmak istediklerini bildirdi. Ancak benzer tartışmalar bu yaynevinde de ortaya çıktı ve Maunsel kitabı yayımlamaktan vazgeçtiği gibi, yazarı halihazırda yapılmış olan basım maliyetleri için dava açmakla da tehdit etti. Joyce basılmış olan sayfaları kendisine vermeleri ve kitabın basımını başka bir yerde tamamlamasına izin verilmesi karşılığında bu maliyetleri üstlenmeyi kabul etti. Ancak yayınevi kitabın basılmış kısmını yazara vermeyerek imha etti. Yine de Joyce "hileyle" ele geçirdiği bir kopyayı elinde tutmayı başardı. Sonunda 1914'te Grant Richards kitabı yayımlamayı bir kez daha kabul etti ve Maunsel'den kalan kopyaları da kullanarak kitabı Haziran 1914'te bastı. Kitapta yer alan öyküler: Zlata Ogneviç Inna Leonidivna Bordyug (Ukraynaca: Інна Леонідівна Бордюг, 12 Ocak 1986, Murmansk) ya da sahne adıyla Zlata Ogneviç (Ukraynaca: Злата Огневич), Ukraynalı şarkıcı. İsveç'in Malmö şehrinde gerçekleştirilen 2013 Eurovision Şarkı Yarışması'nda Ukrayna'yı "Gravity" isimli şarkıyla temsil etmiş ve yarışmayı üçüncülükle tamamlamıştır. Askeri cerrah bir baba ve öğretmen bir annenin kızı olarak Murmansk'ta dünyaya geldi. Çocukluğu Kırım'ın Sudak şehrinde geçti ve burada ilk müzik çalışmalarına başladı. 2008 yılında Kiev Glière Müzik Enstitüsü'nün caz vokal bölümüne girdi ve buradan mezun olduğunda profesyonel müzik yaşamına başladı. Ogneviç, 2009 yılında Ukrayna Silahlı Kuvvetleri Dans Topluluğu'nda bir vokal olarak yer aldı. Radyolar tarafından gerçekleştirilen pek çok yarışmanın galibi oldu ve 2010 Eurovision Şarkı Yarışması'nda Ukrayna'yı temsil etmek üzere ülkenin ulusal finaline katıldı ancak beşinci oldu. Bunu 2011 elemelerindeki ikinciliği izledi. Ayrıca, 2011 yılında Kırım Müzik Festivali'nin galibi oldu. 23 Aralık 2012 tarihinde Ukrayna ulusal finalini kazanan Ogneviç, İsveç'in Malmö şehrinde gerçekleştirilmesi planlanan 2013 Eurovision Şarkı Yarışması'nda Ukrayna'yı "Gravity" isimli şarkıyla temsil etmeye hak kazandı. Gravity (Zlata Ogneviç şarkısı) "Gravity" (), Zlata Ogneviç tarafından seslendirilen, İsveç'in Malmö şehrinde gerçekleştirilen 2013 Eurovision Şarkı Yarışması'nda Ukrayna'yı temsil eden şarkı. 23 Aralık 2012 tarihinde Ukrayna'nın ulusal finalinin galibi olmuştur. Şarkı finalde yarışıp Ukrayna'ya ilk üçüncülüğünü kazandırmıştır. Sayisi Deneleri Sayisi Deneleri (Denesulinece "Sayisi Dene" «People of the East», ), Kanada'da çoğu Manitoba eyaletinde, birazı da Nunavut topraklarında, kuzey ormanları da denen tayganın kuzeyindeki ağaç sınırının altına kadarki geçiş bölgesi ile sınırın üstündeki tundra olmak üzere iki farklı biyomda yaşayan, Deneler etno-kültür grubundan Denesulinelerin "Rengeyiği-yiyenler" ("Caribou-Eater Dene, Caribou-Eater Chipewyan, Caribou Eater Chipewyan, Caribou-eaters, Ethen-eldeli Dene") grubunun Doğu Rengeyiği Denesulineleri ("Eastern Caribou Eaters") alt grubundan en doğuda yaşayan, avcı ve toplayıcı, yarı göçebe, anasoylu, anayerli, animist ya da şamanist Subarktik yerlisi Kızılderili halkı. Ana besinlerini ve geçimlerini rengeyiği ("etthén") üzerine kurmuşlardır ve rengeyiklerinin Kanada'daki dört sürüsünden biri olan Qamanirjuaq sürüsünü avlarlar. Avlanma stratejisi olarak "local band"lar bilateral geniş aile biçiminde "regional band" oluşturur. 1942 yılında 670.000 iken 1955'te 277.000 olan rengeyiği sayısının 13 yılda üçte iki azalmasının ana sebebini bölgedeki yerli halkta gören Manitoba hükûmeti tarafından 1956 yılında zorla tehcir ettirilen ve üçte birine tekabül eden 100 kişilik yetişkin bir nesli tehcir sırasında ölen Sayisi Dene kabilesinin 1956 yılında toplam nüfusu geleneksel bilgili 250-300 iken günümüzdeki nüfusu geleneksel bilgiden yoksun ancak 360 kişidir. Diğer Kanada Kızılderilileri gibi Sayisi Deneleri de yasal olarak Kızılderili rezervi adı verilen kamp benzeri toplama yerleşimlerde yaşamak zorundadırlar. Günümüzde Manitoba'daki Rengeyiği Denesulinelerinin iki kolundan biridir (diğer grup bunların batısında Lac Brochet'teki Northlands Band'ı olan "Hoteladi"). Keewatin Tribal Council'e bağlı Sayisi Dene First Nation adı altında idari olarak yapılanan Sayisi Deneleri Tadoule Gölü yakınlarında ancak 2 km² alan kaplayan "Churchill #1" rezervinde yaşarlar. Günümüzde Manitoba'nın kuzeyi dışında ayrıca, District of Keewatin ve Keewatin Region, Northwest Territories olarak Kuzeybatı Toprakları'na aitken 1999 yılında kurulan Nunavut topraklarına dahil edilen Kivalliq Bölgesi'nin güneyinde de az sayıda bulunurlar. Tayga-tundra ekotonu sınırında yaşayan ve özgün bir kültür geliştiren Rengeyiği Denesulineleri ile Avrupalılar arasındaki ilk temas 18. yüzyılda olmuştur. Avrupalılarla temastan sonra bağışıklık sistemlerine yabancı Avrupa kökenli çiçek hastalığı, suçiçeği, kızıl hastalığı ve benzeri diğer salgın hastalıklardan zaman zaman kırılsalar da Rengeyiği Denesulinelerinin avcılık becerileri ve buna bağlı gelişen sosyal yapılanması Batılılarla temastan fazla etkilenmemiş ve son zamanlara kadar değişmeden kalmıştır. Fakat, tamamen yanlış sebeplerle, yönlendirme ve politik kaygıyla alelacele 1956'da ata topraklarından zorunlu tehcire tabi tutularak alışkın olmadıkları kent ortamına ezeli düşmanları olan Krilerin de bulunduğu göz ardı edilerek yerleştirilmişler ve zorunlu göç sırasında nüfuslarının üçte birini kaybetmişlerdir. Tehcir bu küçük grubun Avrupalılarla temastan önceki geleneksel ekolojik bilgi dahil bütün kültürel birikimini neredeyse yok etmiştir ve federal hükûmet tarafından işlenen en ağır hatalardan ("one of the most grievous errors") biridir. Soykırım ("genocide") ya da kültürel soykırım ("ethnocide or cultural genocide") olarak da nitelendirilen bu tehcir ve tehcir sonrası halkın yaşadığı acılar Orta Doğu Teknik Üniversitesi Yabancı Diller Bölümü'nde İngilizce öğretim üyesi olarak çalışan Üstün Bilgen-Reinart ile kendisi de Fort Churchill Sayisi Dene Band'ının eski kadın reisi olan ve tehcirden bir sene önce 1955 yılında doğan Ila Bussidor'un birlikte kaleme aldıkları "Night Spirits: The Story of the Relocation of the Sayisi Dene" adlı kitabına da konu olmuştur. Bu kitap, Kanada hükûmetinin Indian Act denen Kızılderili Yasasının ırkçı asimilasyon ("racist assimilation") politikalarını da gözler önüne sermektedir. Kanada'nın hükûmet politikası olarak uyguladığı asimilasyon yüzünden neredeyse silinmişlerdir. Eski Sayisi Dene reisi Ila Bussidor, halkının maruz kaldığı tehcirin soykırım etkisi yaptığını söyler: Rengeyiği İnuitleri kültür grubundan olan Kivalliq İnuitlerinin güneyindeki Atabask topraklarının en doğusunda bulunan Sayisi Deneleri etnik olarak batılarındaki Northlands ile onların güneyinde yer alan Barren Lands "band"larıyla akrabadır. Günümüzde her üç Denesuline grubu da (Barren Lands (Brochet) First Nation, Northlands (Lac Brochet) Dene First Nation, Sayisi Dene First Nation) Keewatin Tribal Council'e üyedir. Thlewiaza Nehri ile Nueltin Lake bölgesi Sayisi Deneleri ile Ahiarmiut Eskimolarının geçmişte yaşadıkları topraklardır. Çoğu Kuzeybatı Toprakları'nda ufak bir kısmı da Nunavut topraklarında bulunan Kasba Gölü (< Denesulinece "k'asba" kar kekliği "Lagopus lagopus") ile kaynaklık ettiği Kazan Nehri'nin geçtiği alan 5.000 yıldır insan yerleşimindedir ve ana yerli halkı Rengeyiği Denesulinelerinden Sayisi Dene kabilesiyken Rengeyiği İnuitleri sonradan bölgeye yayılmıştır. Rengeyiği İnuitlerinin ataları başlangıçta rengeyiklerinin çorak bölgeden ("Barrenlands") Beverly ve Qamanirjuaq ("Qaminuriak, Kaminuriak") bölgesine kadar yıllık (yazlık-güzlük) göçleri boyunca takip eder, kışın da balık ve balina için Hudson Körfezi kıyılarına yerleşirlerdi. Denesulinelerin kabilesi olan Sayisi Dene grubu da rengeyiği avlardı. fakat bunlar yıl boyunca iç bölgede kalır kıyıya yanaşmazlardı; zira 18. yüzyıldaki de dahil olmak üzere rengeyiği nüfusunun uzun süre azalması, Denelerin içbölgenin daha uzak kısımlarına çekilmelerine sebep olur, İnuitler gibi kışın kıyıya bağımlı olmazlardı. Rengeyiği İnuitlerinin Batılılarla (Avrupalı-Kanadalılarla) düzenli teması 1717 yılında Churchill, Manitoba'da kalıcı yerleşimin kurulmasıyla başlamıştır. Bu temasla birlikte yeni silahlar, tuzakçılık ve balinacılık ekipmanlarıyla da tanışmışlardır. Hristiyan misyoner Alphonse Gasté tarafından turulan günlüklere göre Rengeyiği İnuitleri ile göçeden Sayisi Deneleri 19. yüzyılın sonlarında Kazan Nehri boyunca bir araya gelir ve barışçıl ilişki sürdürürlerdi. Denelerin erken tarihi dönemleri hakkında Hudson's Bay Company şirketinin arşivlerindeki Henry Kelsey'in kaydına göre, York Factory'deki bir şirket çalışanı 1689 yılında yanında bir Dene genciyle körfezin batı kıyılarına seyah etmiş ve Deneleri (Chipewyan, Northern Indians) ticarete ikna etmek için uğraşmıştır. Daha sonra 1746'da Isham, 1767-91'de Graham ve daha da önemlisi 1769-1772 yıları arasında Hearne tarafından Deneler ve toprakları üzerine değerli etnografik bilgiler verilmiştir. Hearne çorak araziden ("barren grounds") geçiş orman zonuna uzanan ve Deneler tarafından kullanılan uçsuz bucaksız yolların tarifini de yapmıştır. HBC şirketinin Churchill gazetelerinde de bu yollar yer almıştır. Churchill'deki İngiliz varlığının tarihsel dönem sırasında Denelerin ekonomik refahına çok az etkisi olmuştur. Avrupa ticari malları arasına bakır ve metal araç gereçlerin girmesi Denelerin sosyal hayatı için önemli ve değerli eşya olmuştur. Yine de en büyük sosyal etkiyi silah yapmıştır. York Factory'de ticarete başlayan ilk yerli grup Krilerdir ve bunlar Avrupalı tüccarların getirdiği misket tüfeğine sahip olan ilk yerlilerdir. Geleneksel Dene-Kri rekabeti ve düşmanlığı tüfeğin Krilerce elde edilmesinden sonra Dene aleyhine dönmüştür. Deneler ile Kriler arasındaki doğal sınır engeli geçmişte de Churchill Nehri idi ve Krilerin tüfeğe sahip olmasıyla sınır geçici olarak nehrin kuzeybatısına kaymıştır. 1717'de Fort Churchill ticaret karakolunun açılmasıyla birlikte Deneler de tüfeğe sahip olmuşlar ve sınırı tekrar nehre kadar uzatmışlardır. Bugün dahi Dene-Kri sınırı doğal olarak bu nehirdir. Bu sınır en uzun etnik sınırdır ve hem arkeolojik buluntular hem de sözlü tarih bunu destekler. Sayisi Deneleri ile Dominion of Canada arasında yapılan Treaty 5 anlaşmasına göre kendilerine geleneksel topraklarında avcılık, tuzakçılık ve balıkçılık yapabilecekleri vadedilmiştir. Yirminci yüzyılın ilk on yılında Avrupalı-Kanadalı tüccar ve kürk tuzakçılığı yapan avcılar Dene topraklarına yayıldı. Hudson's Bay Company 1910-1911 yılları arasında Kasmere Gölü yakınlarındaki Thanout Gölü'nde Fort Hall ticaret karakolunu kurdu fakat kısa ömürlü oldu. Fransız kürk ve lüks mallar şirketi Révillon Frères Nueltin Gölü yakınlarında Windy River Post ticaret karakolunu kurmuş ve 1936 yılında HBC şirketince satın alınana kadar içbölge ticaretini çok tehdit etmiştir. Çorak topraklardaki ("barren grounds") yerliler ile Avrupalılar arasındaki temas 1950 lerin başlarına kadar minimal seviyede kalmış, fakat, grip, kızamık ve yerlilerin bağışıklık sistemlerine yabancı olan diğer ölümcül salgın hastalıklardan etkilenmiş bu da nüfus ve sosyal yapıyı bozmaya başlamıştır. Bu salgınlardan hem Dene hem de İnuit her iki komşu da etkilenmiştir. Salgından etkilenmeyen tek bir kişi kalmamıştır. Fakat değişik hastalıklar rengeyiklerine de sirayet etmiş ve onların nüfusunu azaltmıştır.. Bu hayvanların astronomik denecek kadar büyük sayıda azalması, Denelerin tehcir sürecini hızlandırmıştır. Hudson's Bay Company şirketinin önceki ticaret karakolu olan "Caribou Post"’a Batılılar geldiğinde Sayisi Deneler Little Duck Lake'de yarı-yerleşik yaşıyorlardı. Bilinen ana yurtları Little Duck Lake çevresi olduğu için geçmişte İngilizcede "Duck Lake Dene" (Duck Gölü Deneleri) adıyla anılırlardı. Little Duck Lake'deki rengeyiği sürülerinin sayısında 1942 ve 1955 yılları arasında düşüş kaydedilmiştir. 1942 yılında 670.000 olan rengeyiği sayısı 1955'te 277.000 rakamına gerilemiştir. Kanada hükûmetinin kaydettiği bu düşüşün ana sebebi olarak asırlardır burada yaşayan yerli Sayisi Deneleri gösterilmiştir. Manitoba hükûmetine göre Duck Lake yöresindeki Denelerin tehcir edilmesi kararı Manitoba Yaban hayatı yetkililerinin yanlış varsayımları sonucudur ve aslında buradaki yerli Deneler geleneksel avcılık yöntemleri sayesinde rengeyiği sürüsünün sağlıklı kalmasını sağlarlardı. Ayrıca Hudson's Bay Company Duck Lake Denelerinin yakınlarındaki ticaret karakolunu kâr getirmediği için kapatmak istiyordu. 1956 yılında Kanada ve Manitoba hükûmetleri toplam nüfusu 250-300 kişi olan Duck Lake Denelerini buradan neredeyse zorla çıkartıp rengeyiklerin güzergâhından oldukça uzak olan Churchil'e tahcir ettirdiler. "Churchill Band of Caribou-eater Chipewyan" olarak anılmaya başlanan Little Duck Lake bandı on yıl Churchil kasabasının dışında banliyö olarak çadır ve gecekondu barakalarda ("shanty") yaşamaya zorlandılar. 1967'de Kanada Hükûmeti "Dene Village" adıyla bir konut projesi geliştirmiştir. Fakat, geleneksel göçebe rengeyiği avcılığı ekonomisinden göçebe olmayan yerleşik şehir yaşamına geçiş başarısız olmuş ve "Churchill Chipewyan" dedikleri Sayisi Denelerinin nüfusunun üçte biri (yaklaşık 100 kişi) tehcirin doğrudan sonucu olarak ölmüştür. 20. yüzyılın ortalarına doğru rengeyiği nüfusunda yaşanan değişim oldukça anormaldir ve 1942 yılında 670.000 iken 1955'te 277.000 olan rengeyiği sayısının 13 yılda üçte iki azalmasının ana sebebini asırlardır bölgede yaşayan yerli Sayisi Denelerinde gören Kanada ve Manitoba hükûmetleri ertesi yıl alelacele bunları ezeli düşmanları ("arch-enemy") olan Krilerin de bulunduğu Churchil'e zorla tehcir ettirmiş ve bu ezeli düşmanlığı hesaba katmamış ya da göz ardı etmiştir. Oysaki Churchil'deki etnik kast sıralaması İngilizce konuşan Avrupalı Kanadalılar, Fransızca konuşan Avrupalı Kanadalılar, Kri Kızılderilileri, İnuit Eskimoları ve Dene Kızılderilileri olarak sıralanıp basamaklanmıştır. Asırlardır atalarından kalma biçimde özgürce yaşadığı geniş araziden alışkın olmadıkları farklı iklim ve kültürlerin hüküm sürdüğü daracık Churchil'de umutsuzluğa düşen Sayisi Denelerine bu yapılanlar soykırım ("genocide"), soykırıma yakın ("near-genocide") ya da kültürel soykırım ("ethnocide or cultural genocide") olarak da nitelendirilmektedir. Avrupalılarla ilk temas 18. yüzyılda sağlansa da özgün kültürlerini yakın zamana kadar koruyabilmiş olan Rengeyiği Denesulinelerinin doğu grubu olan Sayisi Dene halkının Kanada hükûmeti tarafından 1956'da ata topraklarından zorunlu tehcire tabi tutularak kent ortamında yerleştirilmeleri, şu anda Orta Doğu Teknik Üniversitesi Yabancı Diller Bölümü'nde İngilizce öğretim üyesi olarak çalışan Üstün Bilgen-Reinart ile kendisi de Fort Churchill Sayisi Dene Band'ının eski kadın şefi olan ve tehcirden bir sene önce 1955 yılında doğan Ila Bussidor'un birlikte kaleme aldıkları "Night Spirits: The Story of the Relocation of the Sayisi Dene" adlı kitabına da konu olmuştur. Sayisi Dene yerlilerinin tehcir sonrasında bağımsızlıklarını ve kimliklerini kaybetmeleri ve Kanada hükûmetinin plansız programsız bir tarzda gerçekleştirmesi sonucu toplam nüfuslarının üçte birinin tehcir şartlarında zayıf düşerek ölmeleriyle sonuçlanmıştır. Neredeyse üçte biri tehcirde yok olan Sayisi Denelerinin yaşam biçimi, kültürü ve dili de onarılmaz biçimde hasar almıştır. Bölgedeki başka etnisiteden diğer yerli gruplar da Kanada hükûmeti tarafından zorla tehcire tabiî tutulmuşlardır. Bunlardan en çarpıcı olanı Sayisi Denelerinin ağaç sınırı üstünde kalan Eskimo komşuları Ahiarmiutların 1949 yılında Nueltin Lake bölgesinden Ennadai Gölü'ne ve oradan da bir sene sonra Arviat'a 1950 ile 1958 yılları arasındaki zoraki tehciridir ve Ahiarmiutlar niye taşınıp sürgün edildiklerine bir anlam veremedikleri gibi bu tehcirin Ahiarmiutları büyük ölçüde sıkıntıya soktuğunu ve başarısızlıkla sonuçlandığı kabul edilmektedir. Arviat'taki Ahiarmiut yaşlıları bu tehciri acı ve korkunç ("terrible") bir sürgün olarak nitelendirmektedirler 1969 yılında Duck Lake Deneleri atalarının topraklarına ve eski yaşam tarzlarına geri dönüş olasılığını tartışmaya başladılar. Tehcirde nüfuslarının üçte birine (yaklaşık 100 kişi) tekabül eden bir nesli kaybeden Deneler 1973'te yeni bir topluluk kurmak için kuzeye Tadoule Lake (< Denesulinece "ts'eouli" «floating ashes») yöresine taşındılar. Tadoule Lake yerleşimi Manitoba'nın en kuzeydeki izole yerleşimidir ve buraya yalnızca uçak, köpek kızağı, snowmobile ve kano ile ulaşım sağlanabilir. En yakın demiryolu bağlantısı geride Churchil'de 250 mil uzaklıktadır. Yerleşim ağaç sınırından yaklaşık 80 km güneyde az gelişmiş, yabani ve engebeli Seal River yöresindedir ve Qaminuriak rengeyiği sürüsünün kışladığı alanın ortasındadır. Tehcirle bozulan sosyal düzenin bir sonucu olarak günümüzde aile içi şiddet, uyuşturucu ve alkol bağımlılığı sorunlarıyla karşı karşıyadırlar. 1990 larda yasal adlarını "Churchill Band of Caribou-eater Chipewyan" adından "Sayisi Dene First Nation (Tadoule Lake, Manitoba)" adına çevirmişlerdir. Sayisi Deneleri ile Dominion of Canada arasında yapılan Treaty 5 anlaşmasına göre kendilerine geleneksel topraklarında avcılık, tuzakçılık ve balıkçılık yapabilecekleri vadedilmiştir. Sayisi Denelerinin güney komşuları olarak Manitoba'da Churchil River nehri ile Southern Indian Lake gölünün güneyi Krilerin (güneybatıda "Woods Cree", güneydoğuda "Swampy Cree") (O-Pipon-Na-Piwin Cree Nation) kuzeyi Denelerin toprağıdır. Kuzey komşuları ise Nunavut'ta Dubawnt Lake (eskiden Kuzeybatı Toprakları'na aitti) Harvaqtuurmiut ile Ahiarmiut kabilesinden Rengeyiği İnuitleridir. Sayisi Deneleri ölen kişilerin ruhlarına «gece ruhları / night spirits» anlamına "e’thzil" adını verirler. Diğer Atabasklar gibi Sayisi Deneleri de avcı ve toplayıcı halklardandır. Tayga-tundra ekotonu sınırında özgün bir kültür geliştirmiş ve ana geçimlerini çorak rengeyiği ("Rangifer tarandus groenlandicus") alt türünden rengeyiği ("etthén") üzerine kurmuşlardır. Kanada'daki "Rangifer tarandus groenlandicus" alt türünden rengeyiğinin dört sürüsünden biri olan "Qamanirjuaq" (ya da "Qaminurjak, Qaminuriak, Kaminuriak") sürüsünü avlarlar. Qaminurjak popülasyonu Churchill ("eastern"), Duck Lake ("central") ve Brochet ("western") olmak üzere üç alt sürü oluşturur. Bu üç alt sürü yıla bağlı olarak daha küçük alt sürülere de ayrılır. Lac Brochet'teki Northlands Band'ı olan Hoteladi "regional band"ı Western Qamanirjuaq sürüsünü, Duck Lake Sayisi Dene "regional band"ı Central Qamanirjuaq sürüsünü, North River Sayisi Dene "regional band"ı ise Eastern Qamanirjuaq sürüsünü avlar. Avlanma stratejisi olarak "local band"lar bilateral geniş aile biçiminde "regional band" oluşturur. Rengeyiklerinin yıllık göçleri bazen düzensiz olur ve sürüler Kızılderili topraklarına uğramaz, o zaman da alternatif besin kaynaklarına yönelirler. Sayisi Deneleri yaşadıkları geleneksel topraklarına "dechinule" («land of little sticks») adını verirler ve bu yalnızca boyut anlamda değildir, aynı zamanda ağaç sayısını da belirtir. Sayisi Dene toprakları güneydeki kuzeybatı tayga geçiş bölgesi ("northwestern transition region of the boreal forest") ile kuzeydeki tundra bölgesi olmak üzere iki farklı biyom içerir. Kuzeybatı tayga geçiş bölgesinda en bol bulunan ağaç kara ladin ("Picea mariana") ağacıdır. İkinci yaygın ağaç ak ladin ("Picea glauca") ağacıdır. Diğer ağaçlar arasında kâğıt huşu ("Betula papyrifera") ile Amerika melezi ("Larix laricina") bulunur. Banks çamı ("Pinus banksiana") yalnızca güney uç bölgelerde rastlanır. Amerika titrek kavağı ("Populus tremuloides") ile balsam kavağı da bulunur fakat bodur formları görülür. Orman gölgeliğinde çok az understorey oluşur, odunsu ve otsu bitkiler rengeyiği likeni ile kaplı alanlarda yükselir. Bunlar "Empetrum nigrum", "Vaccinium vitis-idaea", "Vaccinium uliginosum", "Vaccinium myrtilloides", "Rhododendron groenlandicum", "Epilobium angustifolium", "Geocaulon lividum" ile "Capnoides sempervirens" ot ve çalıcıklarıdır. Tundra neredeyse ağaçtan yoksundur. Amerika bodur huşu ("Betula glandulosa") ile söğüt ("Salix" spp.) bazen korunaklı "pocket"lerde görülür. Vejetasyonu çoğunlukla zemini kaplayan turba yosunu ile rengeyiği likeni oluşturur. "Rhododendron groenlandicum" ile "Vaccinium myrtilloides" türlerine bazen korunaklı nemli alanlarda rastlanır. Nemli yosunlu bölgelerde "Rubus chamaemorus" görülür. Sayisi Dene topraklarındaki bitkiler değerli kaynaklar olup, tıbbi, besin, barınma ve yakacak amaçlı kullanılır. Hayvan nüfusu ve çeşitliliği arazinin taşıma kapasitesini yansıtır. Kuzeybatı geçiş bölgesinin daha güney bölgesindeki hayvanlar hem daha çok hem de genelde iri türlerdir. Kuşlar: Geçiş bölgesinin güneyinde 35 kuş türü bulunur. Yenebilir kuşlar arasında en önemlileri olarak yakalı orman tavuğu ("Bonasa umbellus"), "Falcipennis canadensis", kar kekliği ("Lagopus" spp.) ile sivri kuyruklu çayır tavuğu ("Tympanuchus phasianellus") sayılabilir. Tarihi olarak, Kanada kazı ("Branta canadensis"), martı ("Larus" spp.) ve bayağı sumru ("Sterna hirundo") yumurtaları toplanırdı. Yırtıcı kuşlar arasında balık kartalı ("Pandion haliaetus"), Kaya kartalı ("Aquila chrysaetos"), Amerikan kartalı ("Haliaeetus leucocephalus"), gökçe tuygun ("Circus cyaneus hudsonius"), şahin ("Buteo" spp.) ve paçalı baykuş ("Aegolius funereus") görülür. En yaygın çöpçü kuş kuzgundur ("Corvus corax principalis") ve Dene efsanelerine de konu olur. Diğer ötücü kuşlar da bulunur. Tundra bölgesindeki Denelerce yenen kuş türleri arasında kar kekliği ("Lagopus lagopus"), ördek, kaz ve martılar sayılabilir. Martı ve sumru yumurtaları da toplanır. Tundranın en yaygın yırtıcı kuşları arasında kar baykuşu ("Bubo scandiacus"), paçalı şahin ("Buteo lagopus") ile Kutup korsan martısı ("Stercorarius parasiticus") sayılabilir. Balıklar: turna balığı ("Esox lucius"), "Thymallus arcticus", "Coregonus clupeaformis", "Coregonus artedi", "Salvelinus namaycush", "Catostomus catostomus", "Catostomus commersoni", tatlı su gelinciği ("Lota lota") ve "Stizostedion vitreum" yalnızca bazı kuzeybatı geçiş bölgesindeki tatlısularda görülürler ve tundrada bulunmazlar. Memeli hayvanlar: tayganın büyük memelileri arasında sığın ("Alces alces andersoni"), Amerika kara ayısı ("Ursus americanus") ve boz kurt ("Canis lupus") yaygın görülür. Tayganın küçük memelileri arasında Amerika kızıl sincabı ("Tamiasciurus hudsonicus"), Amerika sansarı ("Martes americana"), kızıl tilki ("Vulpes vulpes"), balıkçı sansar ("Martes pennanti"), bayağı gelincik ("Mustela nivalis"), kakım ("Mustela erminea"), Kutup porsuğu ("Gulo gulo"), Kanada vaşağı ("Lynx canadensis"), Amerika tavşanı ("Lepus americanus"), oklu kirpi ("Erethizon dorsatum"), Amerika vizonu ("Mustela vison"), Yeni Dünya kunduzu ("Castor canadensis"), misk sıçanı ("Ondatra zibethicus") ve Kuzey Amerika su samuru ("Lontra canadensis") bulunur. Tundranın küçük memeleri olarak tarla faresi ("Phenacomys" spp), lemming ("Dicrostonyx" ile "Lemmus trimucronatus"), bayağı gelincik, gelengi ("Spermophilus undulatus"), Kutup tilkisi ("Alopex lagopus") ve boz kurt görülür. Tundranın büyük memelileri ise Kuzey Amerika boz ayısı ("Ursus arctos horribilis") ile misk sığırıdır ("Ovibos moschatus"). Çorak rengeyiği ("Rangifer tarandus groenlandicus") alt türünden rengeyiği ise tundranın tartışmasız en bol bulunan iri memelisidir. 1908-1948 yılları arasında Nueltin Lake bölgesindeki ticaret postaları Hudson Körfezi'nden batıya doğru: "Nunalla, Caribou Lake Post, Little Duck Lake Post, Windy River Post, Fort Hall" Josephine Davison Josephine Davison Yeni Zelandalı bir aktris. Yeni Zelanda dizisi "Shortland Street"'te oynadığı Gina Rossi-Dodds rolü ile, "'de Morgana rolü ile ve "'ta Itassis sesi ile tanınır. Ayroca Yeni Zelanda dizisi olan "Outrageous Fortune"'da da Suzy Hong olarak rol almıştır (Sezon 1,2). " ve " adlı dizilerde de her seferinde farklı roller oynayarak birkaç defa rol almıştır (Hercules'te Ramina, Prenses Alexa, Arachne ve Amensu; Xena'da Kraliçe Kleopatra ve Artemis.Amensu in Hercules; Queen Cleopatra and Artemis in Xena). Bilgi erişim Bilgi erişim, kişinin istediği bilgiye ulaşmak için bilgi toplama, veri tarama, sınıflama eylemleri, aranan ve istenilen bilgiye ulaşmak için izlediği yol olarak tanımlanabilir. İçinde bulunduğumuz çağ “Bilgi Çağı” olarak adlandırılabilir. Günümüzde bilgi artış hızı mükemmel derecede artmıştır. 2003 yılında Kaliforniya Üniversitesi’nin yaptığı bir çalışmaya göre (How Much Information) 2002 yılı itibarıyla her türlü ortama aktarılmış olan yeni bilgilerin (basılı, yazılı, elektronik…) miktarı yaklaşık 5 exabyte’dır. Günümüzde ise bu bilgi miktarının bir hayli artmış olduğunu söylemek kaçınılmazdır. Bu bilgi artış hızına ayak uydurmak için bilgi erişimin ne olduğunu ve istenen bilgiye nasıl ulaşılabilmesi gerektiğini bilmek ve bilinenleri uygulamak çok önemlidir. “Geleceğin cahili okuma yazma bilmeyen değil de, bilgiye nasıl erişileceğini bilmeyendir” diyor Alvin Toffler. Günümüzde bilgi erişim de kullandığımız kaynak internettir özellikle arama motorları. Fakat internetteki bilgiler ne kadar doğru ? Ne kadar sağlıklı? Kullanıcı istediği bilgiyi kolayca bulabiliyor mu? Çünkü günümüzde arama motorları sap ve samanı çoğunlukla ayırt edemez durumda. Ayrıca bilgi erişim olayının karmaşık hale gelmesi büyük bir risk aslında. Mooers Yasasına göre: “Bilgi edinmek için katlanılan zahmet, bilgi edinmeden yaşamanın zahmet ve sıkıntılarından daha fazla ise bilgi erişim sistemleri kullanılmamaya başlar.(Tonta,Y.2001, 37.Kütüphane Haftası Bildirileri.).Bilgi erişimin temel sorunu diyebileceğimiz bir sorun var. Kişi tarafından bilinmeyen ve tanımlanamayan bir konuya erişim. Bilgi erişimi için kullanılan teknolojiler bu soruna çözüm olabilmiş değildir.Bilgiye erişim için kullanılabilecek çeşitli sistemler vardır. Bilgi erişim sistemleri kullanıcıların ihtiyaç duyduğu bilgilerle alakalı tüm verileri sunmak ve alakasız olanları ise ayıklamak amacıyla oluşturulmuşlardır. Bilgi erişim sistemlerinin ilgili tüm kaynaklara konulara vb. ulaşması gereklididr fakat günümüzdeki pek çok sistem bunu başaramamaktadır. Kullanıcılar ihtiyaç duydukları bilgiye ulaşmak için bilgi erişim sistemlerinden yararlanabilirler. Bilgi erişim sistemlerinin birer bibliyografik özellik taşıdığını söyleyebiliriz. Kaynakların betimleyici özelliklerini bulunduran, yani bibliyografik özelliklerini barındıran ve kaynkların nerede olduğunu bildiren bilgi erişim sistemleridir. Bibliyografyalar belirli bir konu hakkında yazılmış kaynakların listeleridir. Aranılan belgenin nerede,nasıl bulunabileceğini içeren listelerdir. Ansiklopedi ve sözlükler danışma kaynakları olarak bilgi erişim sistemleridir.Ansiklopediler genellikle alfabetik ve sistematik bir düzen içerisinde oluşturulmuş kaynkalardır.Sözlükler ise genellikle alafebetik bir sisteme göre oluşturulmuşlardır. Kütüphanelerin elektronik olarak kullandığı çevrim içi kataloglardır.Bu kaynaklarda kataloglarda olduğu gibi eserlerin bibliyografik özelliklerini taşırlar. Bu kaynaklar terimler arası kavramsal ilişkileri gösterirler. Eş anlamlı kelimeler sözlüğüde denilebilir. Veri tabanları için online (çevrim içi) çalışan bibliyografyalar diyebiliriz. Öz diziznleri, öz adı verilen ve belge ile ilgili kısa özet içeren, kullanıcıya kaynak hakkında ön bilgi veren kaynaklardır. Atıf dizinler ise, özellikle bilimel alanda yapılan üretimlerin ölüçlmesini amaçlar. Bu yöntemde kaynaklar bibliyografik özelliklerine göre nitelenir. Sınıflama birbirleriyle ilgili ortak ve özdeş ilişkileri bulunan varlıkları gruplandırmak için yapılan eylemdir. Bibliyografik sınıflama ise bibliyografik özellikleri baza alarak işler.Temelde iki tane sınıflama sistemi vardır. Evrensel Onlu Sınıflama Sistemi (Dewey Onlu Sınıflama Sistemi), Kongre Kütüphanesi Sınıflama Sistemi. Konu başlıkları bibliyografik kayıtlamamya dayalı bir terimdir. Ayrıca konuların başlıklanması kaynakları yerleştirmede,kataloglamada ve erişimnde kolaylık sağlar. Bir konuyu, başlığı, terimi en iyi şekilde özetleyen sözcüklerdir. Günümüzde web ortamında kayıt altına alınmış sayısız, yığınla bilgi var. Öyle ki webde arama yapma yangın musluğundan su içmeye benzetilebilir. O kadar şiddetli geliyor ki ihtiyacımız olanı içinden alamıyoruz. Bu sorunun yanı sıra webdeki bilgi ne kadar sağlıklı, ne kadar işimize yarar bu soruların cevabı da muallaktadır. Kaldı ki webdeki bilgi dinamik bilgilerdir yani bir nevi hareket halindedirler. İnternetteki bilginin ne zaman kaybolacağını kestiremezsiniz, bugün aradığınız bilgiyi yarın bulamayabilirsiniz. Zaten bu noktada önemli olanda bu. Yani ne kadar bilginin arşivlendiği önemli değil, önemli olan istenilen bilgiye erişim sağlanıyor olması. Bilgi erişimi için kullandığımız her türlü kaynak, teknoloji “Bilgi İletişim Teknolojisi (BİT)” olarak adlandırılır. Bitler bile bilgi erişim sağlama konusunda sağlıklı ve yararlıysa ancak kullanışlı olabiliyorlar. Günümüzde ihtiyaç duyulan bilgiye ulaşmanın en kısa yolu internet ve internetin barındırdığı arama motorları olarak görülmektedir.Daha önce de belirtildiği gibi webdeki bilgiler çok fazla sağlıklı olmadığı için arama motorları sonuçlarıda sağlıklı olmayabilir.Çünkü arama motorları yüzeysel webi tara ve bulunan ilk bilgiyi önümüze getirir. Ayrıca webdeki bilgilerin kesinliği yoktur. Webdeki bilgiler kimse tarafından doğru mu yanlış mı diye incelenmez.Herkes webe her konu hakkında doğru veya yanlış bilgiler yazabilir. Bu konu hakkında hiçbir şey bilmeyen bir ilkokul öğrenciside olabilir, alanında uzman konuya hakim bir profesyonel de olabilir fakat web bunu denetlemez.Yine de arama motorlarında veya veri tabanlarında arama yaparken daha sağlıklı sonuçlara ulaşmak için bir takım yollar izlenebilir.Anahtar sözcük seçimine dikkat etme,kelime gruplarını tırnak içinde yazma (Örneğin, “Ses kirliliği”), “ve, veya, değil” ifadelerinin kullanımı (and, or, not) gibi. Sonuç olarak mevcut bilgiye ulaşmamız için bilgi erişim teknikleri ve yapılan arşivleme, dizinleme teknikleri yeterince faydalı olmuyor. Bilgiye erişmek için önce bilginin düzenlenmesi ve düzenlenen bilginin tanımlanması gerekiyor. Tanımlanamayan, bilinmeyen