Mevzilerimizi işgale gidiyoruz. Yüzde doksan dokuz bugün muharebe olacak. Ümit edelim, belki muzafferiyet. Saat altı. Top sesleri gelmeye başladı. Sağdan gelen top sesleri Yunan'dan alınan topların tecrübesi imiş. Fakat soldan da top sesleri geliyor... Mevzilere girdik. Bekledik. Düşman göründü, tekrar kayboldu. Bataryalarını görüyoruz. Artık en ileri hattayız. Gece... Mevzilerde yatıyoruz. Hava güzel, ay hilâl halinde üstümüzde parlıyor. Ta ilerlerde düşman tarafında ışıklar görüyoruz. Süngülerimizi taktık, öyle bekliyoruz. 3 Teşrinisani [16 Kasım 1912] Sabah oldu, sisli ve serin bir sonbahar sabahı. Henüz düşman ateşe başlamadı. Fakat bu sükûnet daha yarım saat sürmez. Üzerimizden karga sürüleri bağrışarak geçiyorlar. Solumuzdaki köyün köpekleri havlıyorlar. Civar mevzilerden zabitlerin sesleri işitiliyor. Bugün muharebe muhakkak. Fethi Bey'in yirmi bin kişi ile Kırçova tarafına ilerlediği, Hayret Paşa isminde bir Arnavut'un da onunla birleştiği rivayet olunuyor. Fakat hep rivayet. Eğer cenahlarımız bir şey yapmaya çalışırlarsa, düşman bütün kuvvetiyle bizim üzerimize yüklenecek. Bizim arkamızda on altı topumuz varmış. Bu da bir mış . Acaba düşmanınki ne kadar. Şimdi patlayacak, görürüz. Garp Ordusu karargâhından şimdi bir beyanname geldi. Mahvolan namus-ı askerîmizin bugün ikmali icap ettiğinden bahsediyor Ya ölüm, ya sebat. diyor. Ve Muzafferiyet. diye ilâve ediyor. Arkaya kaçacak yerimiz olmadığını tekrar ettikten sonra kaçacakların mürettep kıt'alar tarafından kurşuna tutulacağını ihtar ediyor. Saat üç Karşımızda ateş başladı. Sağımızda, solumuzda dehşetli muharebe oluyor. Daha biz cevap vermedik. Saat altı Top muharebesi bütün ediyor. şiddetiyle devam Saat dokuz Top düellosu hafifler gibi oldu. Hava bulutlandı. İnce bir yağmur başladı. Taneler pek yakınımızda düşmeye başladı. Saat on bir Hava kapkara... Karşımızdaki düşman sustu. Yalnız sağ cenahımızdan uzak ve derin top sesleri geliyor. Solumuzdaki top muharebesi daha yakın. Düşmanın karşımızda patlayan iki topu vardı. Bizim bütün toplarımıza cevap vermeye çalışıyordu. 4 Teşrinisani [17 Kasım 1912] Sabahleyin şafak sökmezden evvel siperleri terk ederek geriye gelmemiz için emir verildi. Zavallı, maneviyatsız kalan askerler bir muzafferiyet olsa bu kadar sevinmezlerdi. Halbuki sol cenahımızın takviyesine gidiyor... Düşman bütün kuvvetiyle oraya yükleniyormuş. Bizi sözde ihtiyat olarak gönderiyorlar... Bu gece çok yağmur yağdı, siperlerin içi sel doldu. Askerler ve cephane tamamen ıslandı. Hepimiz şimdi çamurda yuvarlanmış hasta köpekler gibiyiz. Saat iki Yoldayız Manastır'a doğru gidiyoruz. Yağmur yağıyor. Herkes mahzun mahzun yere bakıyor. Siyah çarşaflı bir kadın okuyor, üzerimize üflüyor. Saat yedi Top seslerinin yanından yürüyoruz. Bütün alayımızla beraberiz. Yedinci Kolordu'ya takviye gidiyormuşuz. Şimdi yağmurun altında dinleniyoruz. Önümüzde ve arkamızda tek tük toplar patlıyor. Saat sekiz Geriye dönüyoruz. Bu taraf kuvvetli imiş. Sağ cenahımızı takviyeye gidiyoruz. Saat on bir Manastır'dan geçtik. Herkes mahzundu. Top sesleri şiddetli. Hatta taneler Manastır'ın içine düşmüş, diyorlar. Samanlıklarda askerle beraber yatıyorum. Yağmur durmadan yağıyor. Çamur o kadar ki dizlerimizi geçiyor. Ben çok hastayım... 5 Teşrinisani [18 Kasım 1912] Erkenden kalktık. Galiba ihtiyattayız. Tırnavi [Tırnova] köyüne düşmanın bir miktar kuvveti gelmiş. Onu Otuz Sekizinci Alay tart edecekmiş. Biz de onların arkasında... Saat beş Hareket ediyoruz. Etrafımıza top taneleri yağıyor. Saat on Kaçıyoruz... Saat on bir Köprünün başında toplandık. Önümüze de bir batarya geldi. Şarapneller boyuna yağıyor. Ne yapacağız. Niçin muharebe ediyoruz. Kimsenin bildiği yok. Galiba kısm-ı küllinin ric'atini temin ediyoruz. Nereye kaçıyoruz. Kimsenin bildiği yok. Manastır'a mı. Heyhat.... 6 Teşrinisani [19 Kasım 1912] Bütün gece, taşlar ve çamurlar içinde, yağmur altında yürüdük. Darmadağın hâlâ gidiyoruz. Florina'ya. Orada ne yapacağız.... Saat on bir Florina'ya geldik. İki saat oturduk. Şimdi gene kaçıyoruz. Harp etmeyeceğiz. Yalnız esir olmaktan içtinap edeceğiz. 7 Teşrinisani [20 Kasım 1912] Dün gece yüksek bir boğazın taşlığında kaldık. Bütün kuvvet ürkütülmüş hayvanlar gibi dağıldı. Sabahleyin hareket ettik. Gece, saat bir Vornik köyüne geldik. Çamur o kadar müthiş ki, birçok hayvan saplandı kaldı. Bütün toplarımızı düşmana terk ettik. Şimdi çamurda yaralarını yıkıyorum. oturuyor, ayaklarımın 8 Teşrinisani [21 Kasım 1912] Kolordular, bütün Garp Ordusu perişan oldu. Neferler, zabitler birer mekkâreye binmiş, intizamsız bir acele ile Görice'ye doğru kaçıyorlar. Yağmur iyice yağıyor. Bırakılan topların hayvanların zayıf ve aç. Bütün yol boyunca sallanarak geçiyorlar. Şimdi Bizernice oturuyoruz. köyünde miskin miskin Neferler zabitlerin eşyalarını yağma ediyor, cephane sandıklarını keserek onların üzerine biniyorlar. Muzafferiyetten dönülüyormuş gibi herkes mes'ut ve şen. Havanın fenalığına rağmen herkes gülüyor, konuşuyor, hatta türkü söylüyorlar. Kırçovalılar, Arnavutlar birbirlerini arıyor, kahramanca naralar atıyorlar. Uzak ve yakın silâh sesleri işitiliyor ki Arnavutların attıkları keyif silâhları olacak. 9 Teşrinisani [22 Kasım 1912] Bu gece, ismini öğrenemediğim bir köyde kaldık. Kar yağdı, çamurda idim. Rutubet o kadar çoktu ki, sabahleyin sırsıklam uyandım. Gece, saat üç Bütün kolordular birbirine karıştı. Bu nihayetsiz karışıklıklar içinde ben de kayboldum. Yollar son derece bozuk. İki defa göğsüme kadar suya girdim. Bataklıklarda birçok hayvan yığıldı kaldı. Koca koca süvari ve topçu atları açlıktan, yorgunluktan ve soğuktan yollara düşmüş. Her adımda bir hayvan leşine rast geliniyor. Bataklıklardan kurtulduktan sonra akıntıyı takip ederek bir köye giriyorum. İkinci tabur zabitlerine rast geldim. Onlarla bu geceyi güzel ve mahfuz bir köy odasına geçiriyorum. Kaputum emir neferimde kaldı. Çıplağım, kim bilir ne kadar üşüyeceğim. 10 Teşrinisani [23 Kasım 1912] Yağmur karla karışık yağıyor. Saat üç, kalkıyoruz. Yattığımız köyün ismini gene öğrenemedim. Kayalıklar, bataklıklar, göller arasından geçiyoruz. Yattığımız köyün ismi Pirogil imiş. Kar başladı... Gece, saat beş Görice'ye geldik. Büyücek, muntazam bir şehir, evleri hep taştan. Akşamdan sonra girdik. Bizi geniş bir hana doldurdular. Açız. Kaç gündür ekmek yemedik. Yarın bir köye gideceğiz. Şimdi emir geldi. 11 Teşrinisani [24 Kasım 1912] Kâbizon köyüne gideceğiz. Askerler karmakarışık. Zabitler bağırıyorlar. Oturduğumuz han bir tımarhaneye döndü. Hava yine sisli ve yağmurlu. 12 Teşrinisani [25 Kasım 1912] Sabahleyin erkenden yola düzüldük. Yağmur yine yağıyor. Hava dumanlı. Saat on Önünden geçtiğimiz Toksa köyleri bize silâh atıyorlar. Her köy, askeri yanaştırmıyor, silâh atıyor. Gece Bir köye geldik. İçeriye asker sokmuyorlar, ateş ediyorlar. Suyun başında yükleri indirdik. Taşların üzerinde ateş yaktık. Yağmur dindi, fakat soğuk o kadar çok ki... 13 Teşrinisani [26 Kasım 1912] Hava dumanlı, lâkin yağmur yok. Buna şükrediyoruz. Dün gece fena halde hastalandım. Yemek yiyemiyorum. Ekmek yok. Olanı da taşlı yahut mısırdan. Saat üç Hâlâ hazırlanıyoruz. Daha yola çıkamadık. Saat on iki Dağ yollarını tırmandık. Uçurumlar atladık. Nihayet şu derenin başına geldik. Bu gece buradayız. Çok şükür ki, yağmur yok. 14 Teşrinisani [27 Kasım 1912] Bu gece bölük hareket etti. Ben hastalandım. Geride kaldım. Ancak büyük bir yokuşu çıkabildik. Yollar o kadar akim ve arızalı ki, beş, on, belki yirmi hayvan öldü. Son aştığımız tepeler karlarla örtülüydü. Fraşar'a daha üç saat varmış. 15 Teşrinisani [28 Kasım 1912] Bu gece çadırda yattım. Biraz iyiyim. Eczacı Dikran Efendi makarna yaptı. Kavurmalı. Bu biraz hayat verdi. Şimdi Fraşar yolundayız. Her gördüğümüz Arnavut yakın diyor. Hava fena değil. Sönük bir güneş soğuğu hafifletiyor. Yollarda bir parça mısır ekmeğini on kuruşa satıyorlar. Kıtlık bütün şiddetiyle başladı. Geçtiğimiz yerler hep uçurum. Çaylar, çamurlardan başka bir şey yok. Bazen uzaklarda, taş renginde Arnavut köyleri görünüyor. Gökte daima yağmur bulutları dolaşıyor. Karman çorman olan askerler ha bire kurşun atıyorlar. Mermi taneleri bazen pek yanımıza düşüyor. Fraşar, saat on iki İki saattir buradayız. O kadar kafalı adamlar çıkaran bu köy bir kaya parçasından başka bir şey değil. Her taraf taş. Binalar büyük ve muntazam. Sokakta Arnavutlarla konuştum. Buranın çıkardığı büyük adamlardan, Sami Bey'den, Abdül Bey'den ve diğerlerinden bahsettim. Bana uzakta birtakım taş binalar gösterdiler ve - Hepsi şimdi boş, dediler. Ve anlattılar ki, onlar kasabalarda artık rahatı bulduklarından buralarını unutmuşlar. Hakikaten yaşanacak yer değil. Gözle görmek bile insanı üzüyor. 16 Teşrinisani [29 Kasım 1912], Fraşar, saat on Bizden başka kimse kalmamış. Yağmur yağıyor. Dağlar sis içinde. Acele ile yükleri sardık. Doktorun çadırını yıktık. Bu duvar gibi tepeleri tırmanmaya başladık. Yolda birkaç katır ölmüştü. İki saat kadar çamurlar, kayalar arasında bocaladık. Artık gece bastı. Yürüyemiyoruz. Yolun kenarında, molada kalıyoruz, hayvanlarımız yine aç. Biz ne ise. Biraz tokuz. Dün bir mısır ekmeğini bir mecidiyeye aldık. 17 Teşrinisani [sagbolditalik30 Kasım 1912] Sabahleyin uyandık. Soğuktan ve kırağıdan çadır donmuştu. Dışarı çıktım, uzak dağların tepeleri bembeyazdı. Yanımızdaki kıt'alarını kaybetmiş serseri ve aç askerler ateş yakıyorlardı. Saat on bir Yürüdük yürüdük, yaprakları düşmüş iskelet bir ormanın içine geldik. Su var. Fakat niçin daha ileriye gitmedik. 18 Teşrinisani [1 Aralık 1912] Sabahleyin aynı uçurumlu yollardan yürüyüşe devam ettik ve bu akşam buraya geldik. Burası cadde üzerinde, taştan, dağınık bir köy. Büyük bir kilisesi var. İslâm da olduğu, kenarındaki mezarlıktan belli. Hava iyi ama soğuk biraz şiddetli... 19 Teşrinisani [2 Aralık 1912] Saat üç. Sözde bir vakit hareket edecektik. Şimdi fırkanın muhafızı gibiyiz. Artık şose... Galiba dağlardan, uçurumlardan kurtulduk. Dört gündür açız. Askere burada ikişer okka un verdiler. Görice'den beri devam eden ishali hiçbir ilâçla kesemiyorum. Ne tuhaf ve feci bir mevkideyiz. Selanik, Üsküp, Manastık düşmanların eline düşeli günler oldu. Biz, güya, Osmanlı kalan, şu taşlıklar üzerinden kaçıyoruz. Ama nereye. Kolordumuzun kumandanı Sait Paşa -Ordumu Avlonya'ya götüreceğim. Oradan İngiliz vapurlarıyla ya İzmir'e yahut İstanbul'a atacağım, demiş. Bu mümkün mü. Zaman gösterecek. Saat on bir Geçtiğimiz köyün ismi Kilisura imiş. On Beşinci Fırka arkamızdan geliyordu. Sözde Tepedelen'e gidecekmiş. Lâkin yolların kapalı olduğunu haber almışlar, vazgeçmişler. Yollar niçin kapalı. Burasını kimse bilmiyor. Kardan mı. Düşmandan mı. Biz gene konak verdik. Alay kumandanı bizimle beraber. Nerede bol su ve odun bulursak hemen molayı veriyoruz. Durduğumuz yer büyük bir hanın ilerisinde, harap bir köprünün başında, yaprakları dökülmüş seyrek ağaçlı bir orman. 20 Teşrinisani [3 Aralık 1912] Ah, sözde şose yolu. Yine uçurumlar üzerinden geçtik. Her dönüşünde bir hayvan leşi yatıyordu. Akşama yakın yağmur başladı. İnce ve çok rutubetli bir yağmur. Saat on bire gelmişti. Hemen şuracığa, yüksek bir tepede, yolun kenarında çadırı kurduk. Kısmet olursa erkenden yola düzüleceğiz. Ne fayda ki, sabah da ancak saat üçte oluyor. Bugün boyuna yürüdük. Yolda rast geldiğimiz Arnavutlar Berat için sekiz saat diyorlardı. Belki yarın Berat'a gireriz. Daha bir ay bu hayat sürerse daüssılaya uğrayacağım. Uyandığım saatten itibaren evi, annemi, ailemi düşünüyorum. Gece rüyalarımda hep onları görüyorum. Ah, İstanbul'a gitsem, bir ay evden dışarı çıkmayacağım.... 22 Teşrinisani [5 Aralık 1912] Bu sabah biraz geç hareket ettik. Sözde Berat üç saat imiş. Yolda Altıncı Kolordu'dan bazı kıt'aların geriye döndüklerini gördük. Leskovik'te toplanacaklarmış. Avlonya yolu kapalı imiş. Bütün Arnavutluk sahillerini Yunan donanması abluka etmiş. Hatta ticaret vapurlarına bile müsaade etmiyormuş. Edirne tarafında muzafferiyetler kazanılıyormuş. Kırk beş bin Ermeni fedaîsi Çatalca hattını yarmış, Bulgarları Hasköy'e kadar sürmüşler. Bizim kıt'alarımız artık Filibe'ye kadar yaklaşmışlar. Bunun için resmî telgraf da varmış. Ama hâsılı hep mış, mış, mış. İki ay evvel Filibe'nin düştüğünü işitiyorduk. 23 Teşrinisani [6 Aralık 1912], Berat Dün öğleden sonra buraya geldik. Büyük bir köprü. İki tarafında beyaz evler. Birkaç cami. Hâsılı dağlar ve taşlar arasında sefil bir kasaba. Redif dairesinin arkasına çadır kurduk. Meğerse fırkamız Yanya'ya hareket edecekmiş. Tekrar geldiğimiz yollardan geçerek Kilisura'ya oradan da Yanya'ya sürükleneceğiz. İhtimal bugün yola çıkamayız. Çünkü biz ve asker pek yorgunuz. Lâkin kumandanlar böyle şeyler bilirler mi. Buranın ahalisi kendi kendilerine istiklâllerini ilân etmişler. Belediye dairesinin üzerinde istiklâl bayrakları sallanıyor. Zavallı ay yıldızın karşısında sallanan bu sancak, kırmızı satıh üzerinde çifte siyah kartaldan yapılmış bir şey. Ahali o kadar Türk düşmanı ki, belediye dairesine kartallı bayrakları çekmekle kalmayarak Redif dairesindeki al ve beyaz boyalı sancak direğinin rengini bile değiştirmişler. Kırmızı ve siyaha boyamışlar. Saat sekiz... Mütareke olduğunu duyuyoruz. Belki yalan, belki sahi. Her vakitki gibi dün verilen emir bugün bozuldu. Yanya'ya başka bir fırka gidiyor. Biz burada kalıyoruz. Fakat buna da itimat caiz değildir. Akşama bu karar da değişebilir. Köylere gönderilmek ihtimalimiz de var. Bekleyelim ve kurtulmayı ümit açlıktan ve sefaletten kurtulmayı... edelim 24 Teşrinisani [7 Aralık 1912], Berat Burada kaldığımız sağlamlaşıyor. Bugün karargâha gideceğiz. Dün mütarekeye dair telgrafı okudum. Bir şey anlayamadım. Yunan'la harbe devam olunacakmış. On gün burada kalsak, epeyce istirahat etmiş olacağız. Fakat ümit etmiyorum. 29 Teşrinisani [12 Aralık 1912], Berat Bugün fırkamıza hareket emri verildi. Saat yedide yola çıkacağız. Diyorlar ki, Ayaşaranda'ya gideceğiz. Sonra yine diyorlar ki, Yanya'ya gideceğiz. Hangisine inanmalı. Dört, beş gündür Şark Ordusu'nun muzafferiyetine dair işitmediğimiz efsane kalmadı. Nihayet dün bir gazete buldum. İyi muzafferiyetler... Meyus olmamak için bütün tafsilâtı okumadım. Yunan kralının Selanik'e nasıl girdiğini, İstanbul'un ümitsizliğini, Çatalca hattının düşmek üzere bulunduğunu, Bulgarlardan bizim mütareke istediğimizi, onların kabul etmediklerini, Sultan Mehmed'in hükümetle beraber Bursa'ya gideceğini yazıyordu. Ve İstanbul'dan gönderilen bir mektup Sanayi-i nefiseden, sonra ticaretten, ziraatten mahrum olan Türkiye'nin siyasetini idare için bir ordusu vardı. Bu efsane de şimdi uçtu, gitti. Onda artık ne kaldı. diyordu. Heyhat, artık ne kaldı. Fakat ümit ölmez. 30 Teşrinisani [13 Aralık 1912] Yine yol hayatı, bu dayanılmaz sefalet başladı. Güneş ufukta bir metre yükselmeden çadırlarımızı yıktık. Bütün taburda zaten iki yuvarlak çadır var. Neferler açıkta yatıyorlar. Zabitler portatif çadırlardan yaptıkları kulübeciklere tıkılıyorlar. Bu sabah kar kadar kırağı yağdı. Hayvanlar aç. Çamurlarda düşüyorlar. Dün bir saatlik yolumuza üç tanesi kaldı. Sanki bu açlığa, yorgunluğa, soğuğa inat eder gibi bize dere yolunu takip ettiriyorlar. 1 Kanunuevvel [14 Aralık 1912] Bu gece oldukça hava güzeldi. Odun, su boldu. Fakat sabahleyin gayet erken hareket ettik. Sözde Pazar günü mutlaka Kilisura'yı tutmamız için emir verilmiş. Dere yolu gittikçe fenalaşıyor. Âdeta geçilmez bir hâl kesbediyor. Gök şimdi bulutlarla örtülü. Rutubetli bir soğuk, yüzü ve elleri donduruyor. Galiba yağmur yağacak. Eğer yağmur yağarsa sefaletimiz iki kat olacak... 2 Kanunuevvel, Pazar [15 Aralık 1912] Kilisura'ya geldik. Hava güzeldi. Yollarda hiç çamur yoktu. Gene biraz efsane işittik. Artık ne işitsem efsane diyorum. Çünkü hiçbirisinin başı ucuna uymuyor. Sözde Yunan askeri bütün Yanya havalisinden püskürtülmüş. Bize iki top bataryası verilecekmiş. Yunanlılar birkaç saat yakınlara kadar yaklaşmış. Fakat hep kaçıyorlarmış. Yine eski mış lar... Bugün birisi dedi ki Bu mesele bütün Şark meselesidir. Avrupa bunu halletmek isteyecek. Çünkü hiç olmazsa yetmiş, seksen sene rahat etmek ister. Onun için bu sefaletlerden çabuk kurtulmayı ümit etmeyelim. En aşağı bir sene, evet ancak bir sene... Konferansların, kongrelerin akti için bir sene lâzım. 3 Kanunuevvel [16 Aralık 1912] Bu sabah saat beşte yola çıktık. Yunan'a muharebeye gidiyormuşuz. Halbuki her neferde yüz fişek bile yok. Bu kadar cephane ile muharebeye değil, ava bile gidilmez. Bundan başka, topumuz yok, süvarimiz yok. Hâsılı fırkanın ekmeğe, tuza varıncaya kadar hiçbir şeyi yok. Bu fakir fırkamızla akşama doğru Permed'in önünden geçtik. Burası her Arnavut kasabası gibi soğuk ve taştan idi. Uzaktan görene bir menfa hissi veriyordu. Köprü yıkık olduğu için girmek mümkün değildi. Uzaktan büyücek bir binanın üzerinde Arnavutların kara kartallı istiklâl bayrakları sallanıyordu. Ahali derenin öbür tarafında öbek öbek toplanmıştı. Ta uzaktan eğlendiklerini, bizim perişanlığımıza sevindiklerini hep anladık. Ah bu Arnavutlar. Şimdi herkes böyle söylüyor. 4 Kanunuevvel [17 Aralık 1912] Bugün bir yerden un ve et geldi. Bütün fırka hareket ediyoruz. Yanya'nın cenubunda şiddetli muharebe olduğunu sabahki emir yazıyordu. Bunun için çabuk gidecekmişiz... 5 Kanunuevvel [18 Aralık 1912] Bu sabah Leskovik'e doğru yola çıktık. Aydonan'da şiddeli muharebeler oluyormuş. Biz Leskovik'ten cephane alacağız. Yolda kaybolan hayvanımı aramak için geri kalmıştım. Bir çalılığın içinde doktoru, eczacıyı, Birinci ve İkinci Taburlardan birkaç zabiti gördüm. Yeri kazıyorlardı. Meğerse açlıktan bir nefer ölüyormuş. Ağzından köpükler akıyordu. Zavallı daha tamamıyla nefesi bitmeden kazılan mezarının kazma seslerini işitiyordu. Saat sekiz Yolda istikameti değiştirdik. Düşmana doğru yürümeye başladık. Bölükle başına birer sandık kurşun dağıtıldı. Bazı neferlerin şimdi yüz ellişer cephanesi olacak. Yolda, daha Diyosan'ın kenarında ayın üçüncü günü donanmamızın Boğaz'dan çıktığını, meşhur Averoff dretnotunun hasara uğrayarak Pire'ye doğru kaçtığını işittik. Haber resmî olduğu halde kimse inanamıyor. Hava ve yol gayet güzel. Yaprakları dökülmüş, geniş bir ormanın içinde uzayıp giden şose nihayetsiz boğazların içinde kayboluyor. Koniça uzaktan görünüyor. 6 Kanunuevvel [19 Aralık 1912] Sabaha daha üç saat var. Alaya hazır ol vurdu. Bir buçukta mutlak yola düzüleceğiz. Yanya'nın içine gitmiyoruz. Hariçte olan muharebelere iştirak edeceğiz. Aydonan'ı düşman muhasara etmiş. Oraya imdat lâzım geliyor. Bugün değilse yarın, hele yarın değilse öbür gün düşmana şüphesiz rast geleceğiz. Saat beş Kalabaki Hanı'ndayız. Yanya'nın garbındaki Zibha'ya gidiyoruz. Fırkanın ihtiyatında imişiz. Bir buçuk saat sonra tekrar yola düzüleceğiz. Fakat şu şoseyi bırakacağız. Yağmur geceden beri yağıyor. Yanya'nın üstü açılır gibi oldu. Son cephaneyi de dağıttık. Her neferin yüz elli fişeği var. Saat yedi Emir değişti. Fırkanın yerinde durması için haber geldi. Şimdi yağmur altında bekliyoruz. Fırka kumandanı, Garp Ordusu kumandanının yanına gitmiş. Saat dokuz Hareket emri verildi. Artık Yanya'ya gidiyoruz. Arkadaşlar bu yolda üç ihtimal buluyorlar. Mütareke, Aydonan'ın sukutu, kalenin askere ihtiyacı. Her hâlde sonuncusu doğru olacak. Saat on Yolda mekkârî neferleri görüyoruz. Yanya'da şiddetli muharebeler olduğunu söylüyorlar. Saat on buçuk Darmadağın, topal mekkârili iki top geçiyordu. Nereden geldiklerini sorduk. Bizim müfrezeyle beraber hareket ediyorlarmış. Arkadan dönmeleri için emir gelmiş. Bizim gibi hiçbir şeyden haberleri yok. Mola veriyoruz. Yağmur dindi. Yüklerimiz alayın önünde gidiyor. Gece, saat iki Yanya'nın üç saatlik yakınında harap bir hanın önünde kaldık. Aldığımız haber çok güzel. Fakat hiç inanamıyoruz. Dün düşman bütün muhasara ordusuyla Yanya'ya hücum etmiş. Bizimkiler onları geriye püskürtmüşler. Sağ cenahta Küçük Cavid Paşa varmış. Eline manlieherini [bir tüfek türü] almış, askerin önüne geçmiş. Ve şehit olmuş. Düşman inhizama uğrayarak aşağılara doğru kaçıyormuş. Büyük muhasara toplarını kaçırmasına fırsat vermemek için bizi bugün gideceğimiz yerden çevirmişler. Yarın onların arkasına düşeceğiz. Tuhaf talih. O kadar kaçtıktan sonra şimdi kovala. 7 Kanunuevvel [20 Aralık 1912] Daha güneş doğmadı. Hafif bir yağmur çiseliyor. Bir saat evvel fırka emri geldi. Bir saat sonra yola çıkacağız. Gece ekmek güzeldi. Şimdi de Yanya ahalisi yemek gönderiyor. Neferlerin yüzlerini, ellerini yıkatıyoruz. Zayıflar geride kalacak. Hâsılı bir intizam vermeye çalışılacak. Dünkü güzel havadis, daha şehre girmeden değişti. Cavid Paşa'nın şehit olması doğru. Lâkin henüz düşman kaçmamış. Sol cenah şiddetle sebat ediyormuş. Biz onları püskürtecekmişiz. Saat üç Güneş sisler içinde çıkıyor. Askere Yanya ahalisinin gönderdiği yemekler dağıtılıyor. Biz Aydonan'a mürettep imişiz ki, burası düşman tarafından muhasara altına alınmıştır. Top sesleri uzaktan uzağa geliyor. Saat altı Demir rengi bir sis içinde ilerliyoruz. Güneş bir ay gibi karşımızda parlıyor. Etrafımızda bir rüya gibi koyun sürüleri görüyoruz ki, yavrulamışlar. Aralarında minimini kuzucuklar geziniyorlar. Top sesleri şiddetle devam ediyor. Moladayız. Yanya'ya iki kilometre kalmış. Borazanları alayın önünde topluyorlar. Biraz çıkan güneş yine sisler arasında kayboldu. Top sesleri daha yakından ve daha şiddetle işitiliyor. Gece, saat beş Yanya'ya girdik. Ben burasını daha güzel tahayyül ederdim. Gölün lâtifliğini üstündeki yüksek ve çıplak dağ bozuyor. Bütün ahali sokakta idi. Muntazam yürüyüşle geçtik. Top seslerine doğru yürüdük. Tam üç saat sonra buraya konduk. Yarın ilerleyeceğiz. Selanik'in geri alındığını işitiyoruz. Galiba Averoff'un sakatlığını vilâyet ilân etmiş. Artık bu yalan olamaz. 8 Kanunuevvel [21 Aralık 1912] Gece nöbetçi idim. Saat sekizde düşmanın Narda'ya kadar sürüldüğünü ve takibe bizim memur olduğumuzu yazan emir geldi. Şimdi erkenden, daha güneş doğmasına dört, beş saat varken askerin ekmeğini, etini, pirincini dağıttık. Hazır ol borusunu vurdurdum. Şimdi hazırlanıyoruz. Hava gayet rutubetli, yerler yağmur yağmış kadar yaş. Saat beş Tepelere tırmanıyoruz. Top sesleri sağımıza geçiyor. Mermiler üzerimizden geçiyor. Mekkârileirn üzerinde yaralılar yola düzülmüş, aşağı iniyorlar. Biz geldik. Büyük bir tepenin arkasında üç tabur saff-ı harp nizamında yayıldık. Bekliyoruz. Saat yedi Kalkıyoruz. Galiba bir çevirme hareketi yapacağız. Bizim taraftan tek tük top atılıyor. Dar bir derenin içinde hızlı hızlı yürüyoruz. Sağımızda şiddetli tüfek sesleri var. Top sesleri şimdi kesildi. Hücum edeceğiz. Tepenin ta dibindeyiz. Saat dokuz Üzerimizden toplar geçiyor. Tüfek pek yakın. Hele kurşunlar yağmur gibi. Perişan askerimiz şu beklemeyi bir istirahat sayıyor. Arkasına yaslanarak rahat rahat sigaralarını içiyorlar. Saat on kırk beş İkinci taburun arkasından gidiyoruz. Uzaktan hücum kollarımızı sırtın üzerinde görüyoruz. Muharebe şiddet peyda etti. Toplar ve şarapneller birbir arkasına patlıyor. Gece, saat üç Mevzie geldik. Yolda yalnız bizim bölükten iki kişi yaralandı. Emniyet tertibatı aldık. 9 Kanunuevvel [22 Aralık 1912] Müthiş bir gün. Sabahleyin baskına uğradık. Düşmana hücumdan başka çare kalmadı. Bir zabit şehir, bir zabit yaralı düştü. Altmıştan ziyade nefer yaralandı. Sonradan yirmisinin şehit olduğunu öğrendik. Düşmanın ateş ettiği tepeyi tutabildik. Üzerimizde uçan tayyaresine de ateş ettik. 10 Kanunuevvel [23 Aralık 1912] Ateş ve muharebe bütün şiddetiyle dün, bütün gün ve bütün gece devam etti. Hâlâ düşman sebat ediyor. Şu taşlığı zaptedemedik. Gece hep hücum boruları işittik. Şimdi bizi eski mevkiimizden çıkardılar. Dün düşmanın bulunduğu yere getirdiler. Üzerimizden düşmanın attığı taneler acı ve korkunç bir gürültü çıkararak geçiyor. Dün üstümüzde dolaşan Yunan tayyaresi bugün görünmedi. Saat, dokuz buçuk Hâlâ bu taşlı tepenin üzerinde duruyoruz. Uzakta muharebe devam ediyor. Derenin içine girdik. Gece bastı. Baskın oldu. Mevzilere çıktık. Birçok nefer vuruldu. 11 Kanunuevvel [24 Aralık 1912] Dün gece saat sekizde geriye çekilmemiz için emir verildi. Sabaha yakın gayet sarp dereler içinden geçtik. Bizim bölükte yüz tüfeğimiz vardı. Beşi şehit oldu. Yirmi altısı mecruh. Üç bölüklü küçücük taburumuzda yetmişten ziyade yaralı var. Bir zabitimiz şehit oldu. Yine bir zabitimiz tehlikeli surette yaralı... Doktorlar sakat kalır, diyorlar. Şimdi bilmem bizi ne yapacaklar. Yağmur şiddetle yağıyor. Yağmurun altında meçhul ve uzak bir neticeyi bekliyor gibiyiz... 12 Kanunuevvel [25 Aralık 1912] Dün gece kapı karakolunda idik. Hâlâ değişmedik. Boğazda bekliyorum. Uzakta muharebe bütün şiddetiyle devam ediyor. Kurşunlar tek tük buraya düşüyor. Dün akşam kapı hizmetlerini teslim alırken yanımızda taburumuzun kumandanı ayağından vuruldu. Onun yarası nasıl oldu, diye sormaya giderken yanımdaki mekkâreci de vuruldu. Kör kurşunlar her tarafa düşüyor. Bu gece Yunanlılar hücum etmişler ve tamamıyla püskürtülmüşler. Bizden yaralı ve şehit çokmuş. Neferler böyle söylüyor. Ahvalde bir tebeddül olmadığını geçen zabitler teyit ediyor. Yağmur dün geceden beri devam ediyor. Şimdi güneş çıktı. Yerler fena halde yaş. 13 Kanunuevvel [26 Aralık 1912] Fırka ihtiyatındayız. Bu gece geride portatif çadırların içinde yattık. Top sesleri başladı. Hava bozuk ve çok dumanlı... Garp Ordusu kumandanı buraya yazmış ki Sebat, sebat ediniz. Netice donanmanın muzafferiyetidir. Bu, ne demek. Selanik geri alındı mı. 14 Kanunuevvel [27 Aralık 1912] Bugünkü işittiğimiz efsaneler Pire bizim tarafımızdan zapt olunmuş... Yunan hükümetine 24 saatlik bir ültimatom verilmiş... Averof'u ve bütün düşman donanmasını, teslim olmazlarsa bizimkiler esir alacaklar. Halbuki muharebe bütün şiddetiyle devam ediyor. Hâlâ şu Fotoriç denilen uğursuz köyün üstündeki tepeyi alamadık. Kanat boğazının düştüğünü dün müjdelediler. Fakat bu havadisin karşımızdaki kola bir tesiri olmadı. Vakıa düşmanın ancak bir bataryası var, lâkin bizim manliehelere lâyıkıyla cevap veriyor. Hava gayet kapalı. Esasını anlamadığımız bir vazife için On Dokuzuncu Fırka karargâhının arkasındaki köyden geçmiştik. Hiç canlı mevcut kalmamıştı. Hatta köpekler bile yoktu. Her taraf yağma edilmişti. Biz hâlâ fırka ihtiyatındayız. Bu efsanelerin yalnız bir tanesi sahi olsa biz bu taşlarda sürünür müyüz. 15 Kanunuevvel [28 Aralık 1912] İleri karakoldayız. Saat dört, top sesleri başladı, sonra sustu. Düşman Görice'ye gelmiş. Leskovik'e sarkmak, kaleyi arkadan kuşatmak ihtimali de vardır. İşitiyoruz ki efrenci [141] ayın nihayetine kadar Avrupa harbe müsaade edecekmiş. Daha ziyade etse bile bu hâl artık bir devam edemez. Şimdi herkes yarını bekliyor. Fakat her yarın başka bir ümitsizlik bırakarak geçip gidiyor. Hatırasız bir dün oluyor. 16 Kanunuevvel [29 Aralık 1912] Gece yeni çıkarılan obüs attı. Biraz top muharebesi oldu. Şimdi tüfek ve top sesleri fasıla ile devam ediyor. İki taraf da isteksiz. Sanılır ki onlar da bizim gibi mütarekeyi bekliyorlar. Fırka kumandanımız dün hariçteki kuvvetlere kumanda etmek üzere bizden ayrıldı. Bizi On Dokuzuncu Fırka'ya verdiler. Şimdi yeniden mürettep bir fırka yapacaklarmış. Bugünkü efsaneler İki gün sonra, yani efrenci yılbaşında mütareke olacakmış... Avusturya konsolosu mütarekenin pek yakın olduğunu temin etmiş... Mahmud Şevket Paşa'nın muzafferiyetlerini Rum gazeteleri yazıyormuş. Tabiî bunlara kimse inanmıyor... 17 Kanunuevvel [30 Aralık 1912] Dün fırkadan kolorduya telefonla ahvalin ne merkezde olduğu sorulmuş. Efrenci ayın nihayetinde mütareke olacağı mümkün ve muhtemel olduğuna dair cevap verilmiş. İşte bugün efrenci ayın sonu. Fakat mütareke filân yok. Sağ cenahta dehşetli top sesleri işitiliyor. Biz de bölüklerle bulunduğumuz mevkiin üzerine taş yığıyoruz. Gece tahkimat yapacağız. 18 Kanunuevvel [31 Aralık 1912] Bijan denilen mevki-i müstahkeme hareket etmek üzere emir verildi. Henüz güneş çıkıyor. Biz tamamıyla hazırız. Saat on Yürüdük, yürüdük, geldiğimiz yollardan geçtik. Koçolus köyünü sağımızda bıraktık. Nihayet bu vadiye indik. Etrafımızda durmadan top sesleri geliyordu. Düşman muhasara yapmakla kaleyi düşürmeye çalışıyormuş. Hava pek güzel. Bulunduğumuz yer bütün çayırlık... Uzakta Yanya'nın ucu, beyaz ve dağınık evleri, daha yukarıda üstünde bulut kümeleri uçan büyük ve çıplak dağ görünüyor. Şimdi kolordunun İhtiyatı umumî sindeyiz. Bizimle beraber Yanya Malakas Redif Taburları bulunuyor. İki icap eden hatta biz sevk olunacakmışız. Bugünkü efsaneler Saltanat tebeddül etmiş, Yusuf İzzeddin padişah olmuş... Fetrih'e asker çıkmış... Bulgar, Sırp ve Karadağ ile müsalâha olunduğu resmen tebliğ olunmuş. Tabiî bunlara da kimse inanmıyor. 19 Kanunuevvel [1 Ocak 1913] Hava güzel. İstirahat ediyoruz. İstanbul'a bir kart gönderdim. Bugünkü efsaneler Mahmud Şevket Paşa, Pire'ye çıkmış. Atina'ya hareket etmiş... Bizim zırhlılar Yunan'ın İpsala zırhlısını batırmış... Romanya konsoloshanesi tercümanından çıkan bu havadisler resmî olarak teyit edilecekmiş... Ben bunlara inanamıyorum. 25 Kanunuevvel [7 Ocak 1913] Birbirine benzeyen günler. Bazen yağmur, bezen güneş. Gece ve gündüz fasılalarla top sesleri... Biz çadırlarda pis pis oturuyor ve meçhul bir neticeyi, karanlık bir nihayeti bekliyoruz. Bu sabah tabura yüz yedi nefer verildi. Hepsi Dadaylı, Taşköprülü. Yine taburumuzun mevcudu dört yüzü buldu. 27 Kanunuevvel [9 Ocak 1913] Dün akşam Yanya'ya gittim. Burası âdeta bir efsane memleketi... Yattığım otelci mütareke olduğunu iddia ediyordu. Halbuki bu sabah gelirken kuvvetli ve çok top sesleri işittim. Hakikatte müthiş bir muhasaradayız. Mektup, gazete, telgraf değil, kuş uçmuyor. Zabitler son derece meyus... Meselenin bir Avrupa meselesi olduğuna ve Yanya'nın ya Arnavutluk'a yahut Yunan'a verileceğine azıcık coğrafya bilenlerin bile aklı erdikten sonra bu kadar kan dökmekteki mana anlaşılamıyor. Bununla iki taraf da mütareke etmiş gibi davranıyor. Çat çut oluyor fakat ciddî bir muharebeye girişilmiyor. Fakat bu hâl daha ne kadar devam eder. 31 Kanunuevvel [13 Ocak 1913] Üç gündür yağmur dinmiyor. Soğuklar başladı. Dün gece birçok top ve tüfek sesleri işittik. Sabaha yakın hareket emri verdiler. Şimdi bekliyoruz. Yağmur, soğuk bir rüzgârla karışık devam ediyor. Yarın Yunanlıların senebaşı... 3 Kanunusani [16 Ocak 1913] On beş gün istirahattan sonra tekrar ateş hattına gidiyoruz. Dün gece saat altıda emir verildi. Üçte Lozeç sırtlarında bulunmak üzere yola çıkacağız. Saat yedi Evvelden oturduğumuz yere geldik. Derenin üzerindeki tepeye çadırları kuruyoruz. Top ve tüfek sesleri eksilmiyor. 4 Kanunusani [17 Ocak 1913] Şimdi emir verildi. Bu akşam Kanlıtepe'ye gideceğiz. Elli Altıncı Alay'ı takviye ediyoruz. 5 Kanunusani [18 Ocak 1913] Hava bir bahar sabahı kadar güzel. Uzaklardan tek ve uzun bülbül sedaları geliyor. Biz Kanlıtepe'nin ta üstünde, sırtındayız. Yığılmış taşların arkasında duruyoruz. Geceden beri ateş devam ediyor. Bizim takımdan bir onbaşı kolundan vuruldu. 6 Kanunusani [19 Ocak 1913] Bu gece durmadan yağmur yağdı. Askerden üç kişi yaralandı. Dün eski alay kumandanı mütareke haberini göndermişti. Onun da efsane olduğu meydana çıktı. Ateşe devam olunuyor. Esaret Günleri 7 Kanunusani [20 Ocak 1913] Biz Kanlıtepe'deyiz. Toplar o kadar müthiş patlıyor ki... İki istihkâm yıkıldı, neferler altında kaldı. Bir saatten beri belki bin gülle olduğumuz yere düştü. İhtiyatlar ve bütün tabur geri çekilmeye başlamış. Ölmeyen askerler kaçıyorlar. Yalnız kaldım. Ben de gidiyorum. Artık harp sayfasını kapamalı. Kaçamadım. Yirmi bir neferle esir düştüm. Bulunduğumuz tepeden efzunlar göründü. Teslim olun diye haykırdılar. Biz de ellerimizi kaldırdık. Teslim diye bağırdık. Neferleri bağladılar, beni yüzbaşıya verdiler. 8 Kanunusani [21 Ocak 1913] Bu gece Yunan zabitleriyle beraber yattım. Bana ekmek ve jambon verdiler. Sabahleyin ağırlığın yanına gönderdiler. Bu geceyi efzun çavuşu İpsilandis ile koyun koyuna geçirdim. 9 Kanunusani [22 Ocak 1913] Bu sabah çavuşla generalin yanına gönderdiler. Evvelâ bir tabur zabitlerinin yanına geldim. Kokoriç köyüne... Sonra jandarmalar beni aldılar, Ayanikoli kilisesindeki General Batapulos'un huzuruna çıkardılar. Yanında erkânıharbi, İpsilandis vardı. Bana çok iltifat etti. Hep Fransızca konuştuk. Yarın diğer bir Türk esiri olan topçu zabitinin yanına gönderileceğimi söyledi. Bu geceyi jandarma çavuşu Korinos'un yanında geçireceğim. Ocağın yanında efzunlarla beraber oturuyor ve konuşuyorum. Adresini aldığım bir zabit çay ve konyak getirdi. Doğrusu pek nazik ve insaniyetli adamlar... 10 Kanunusani [23 Ocak 1913] Eminağa Hanı'ndaki karargâh-ı umumiye geldim. Yolda oldukça ehemmiyetli bir hakaret banyosu geçirdik. Bereket versin ki, Rumca bilmiyorum. General Sabuncadaki'nin huzuruna çıkardılar. Bazı şeyler sordu. Hep Fransızca konuştuk. Gece zabitlerle oturdum. Yatmak için şimdi jandarma neferlerinin koğuşuna geldim. 11 Kanunusani [24 Ocak 1913] Sabah... Pis ve camsız pencereli bir han odası... Jandarmaların gürültüsüyle uyandım. Hep benim için konuşuyorlar. Bereket versin ki, Rumca bilmiyorum. Bir zabiti neferlerin yanına koymak doğrusu nazikçe bir şey değil... Bugün otomobille hareket edeceğiz. Dün akşam pek erken diyorlardı. Ama hâlâ bana arş dedikleri yok. Saat yedi Filyadis'e geldik. Otomobilde altı da yaralı Yunan askeri vardı. Yolda Prens Kostantin'e ve çocuklarına rast geldik. Beni jandarma dairesinde bir odaya koydular. Zabitler geliyor, benimle Fransızca görüşüyorlar. Hepsi de Bijan'ı soruyorlar. Saat dokuz Yüzümü ve ellerimi yıkamak için dışarıya çıktım. Şiddetli top sesleri işitiliyordu. Demek bizim Bijan hâlâ dayanıyor. Bravo... 12 Kanunusani [25 Ocak 1913] Dün birçok Yunan zabiti geldi. Hep görüştük. Muharebe münasebetiyle asker olan Kefalonya mebusu da geldi. Pek nazik bir çocuk. Avukat imiş. Dost olduk. Adresini bile verdi. Birkaç saate kadar Narda'ya gideceğiz. Ben hazırlandım. Bekliyorum. Güzel yemek veriyorlar. Jandarma zabiti gelip ne istediğimi soruyor. Sabahleyin süt ve kahve bile getirdiler. Saat on iki Gidemedik. Arabaya binmişken çevirdiler. Bu gece de burada kalacağız. Benimle beraber esir olan zabiti gördüm. Yeni mektepten çıkmış. Diyarbekirli bir topçu... Konuştuk. Bulgarlarla muharebenin başladığını söyledi. Bu havadisi tekrar yanıma gelen Kefalonya mebusuna söyledim. İnanmadı. - Bir şayia olmalı... dedi. Bakalım birkaç güne kadar her şeyi öğreniriz. 13 Kanunusani [26 Ocak 1913] Bu sabah araba ile Narda'ya geldik. Bütün ahali toplandı. Çocuklar Turko, Turko diye bağırıyorlar. Evvelâ askerî idaresine götürdüler. Sonra jandarma dairesine. Şimdi buradayız. Yarım bakalım nereye. 14 Kanunusani [27 Ocak 1913], Narda Bugün de burada kalacağız sanıyorum. Yanımda kendiliğinden gelip teslim olmuş bir topçu zabiti var. Hıristiyan olmak istiyor ve benim tercümanlık etmemi rica ediyor. İstanbul'da ihtilâl olduğunu söylüyorlar. Jandarma çavuşu, Nazım Paşa'nın ölü resmini neşreden bir gazeteyi getireceğini vaat etti. Dünden beri bir Avusturyalı doktor ile ahbap oldum. Bana Fransızca gazeteler getirecek. Diğer doktorlar da geliyorlar, hep konuşuyoruz. 15 Kanunusani [28 Ocak 1913], Narda Bugün de kaldık. Vapuru bekliyoruz. Kraliçenin hastane müdürü geldi. Konuştuk. Zavallının harpte bir oğlu varmış. Diğer zabitler ve doktorlar ziyarette devam ediyorlar. Hâlâ Fransızca gazeteler için müsaade olunmadı. 16 Kanunusani [29 Ocak 1913], Narda Galiba bugün de buradayız. Hava fena. Yunanlılar yeniden asker topluyorlar. Her gün, oturduğumuz jandarma dairesinin taş avlusu dolup boşalıyor. Saat sekiz Moralı bir jandarma zabiti var. Bana hep fena haberler getiriyor. Bugün sevinerek geldi. Enver'in ihtilâlciler tarafından öldürüldüğünü söyledi. İnşallah sahi değildir. Yanya gibi galiba burada da efsane çok. Artık her gün işittiğim efsaneyi günü gününe yazacağım. Belki bu zabit beni müteessir etmek için böyle feci ve korkunç havadisler veriyor... 17 Kanunusani [30 Ocak 1913], Narda Uyuyorduk, kapı vuruldu. Jandarma onbaşısı geldi. Yanındaki Rum esirle hazır olmamızı, şimdi hareket edeceğimizi söyledi. Üç saat yürüdük. Güzel ve esatirî bir körfeze geldik. Küçük bir Rus vapuruna bindik. Şimdi gidiyoruz. Bir saate kadar Preveze'ye gelecekmişiz... 18 Kanunusani [31 Ocak 1913] Bu geceyi vapurda, Preveze'de geçirdik. Sabah oldu, henüz hareket yok. Yunanlılar boyuna cephane naklediyorlar. Üçüncü kaptanla gece yarısına kadar konuştuk. Başka bir vapura naklettiler. Daha hareket yok. Fena hâlde yağmur yağıyor. Dehşetli fırtına... Santa Marya Adası'na uğradık. Şimdi akşam oluyor. Adaların arasından geçerek gidiyoruz. 19 Kanunusani [1 Şubat 1913] Sabah. Uyandım. Fena halde fırtına vardı. Beni deniz tutuyordu. Kamarot kapıyı vurdu. Ve Rumca, Patras'a geldiğimizi söyledi. Şimdi askerleri çıkarıyorlar. Ben kahve içiyor, bizi götürecek memuru bekliyorum. Patras'a çıktık. Evvelâ bir hastaneye gittik. Sonra buraya getirdiler. Aman yarabbi. Ne sefil yer... Altı zabit daha var. 20 Kanunusani [2 Şubat 1913], Patras Başıbozuk, asker, zabit, iki yüzden fazla esirin bulunduğu bu korkunç bina, meğerse Margirit Hapishanesi imiş. Acaba burada kaç gün, kaç azap ve ıstırap günü geçireceğim. 23 Kanunusani [5 Şubat 1913], Patras Aynı hayat... Kürek hayatı... Dün gece bir asker, Bulgaristan'la tekrar muharebenin başladığını söyledi. O halde kim bilir buradaki mahpusluğumuz ne kadar uzayacak. 25 Kanunusani [7 Şubat 1913], Patras Bugün esirlerden biri öldü. Bir tahta parçasının üzerine koyarak dışarıya çıkardılar. Hava güzel, her gün iki saat kadar çıkıp yakındaki kahvede oturuyoruz. Bazı günler La Press Elenik gazetesini okuyarak ahvali öğreniyoruz. Muharebe dün sözde yine başladı. Bugün nöbetçiler Gelibolu'nun Bulgarlar tarafından alındığını sevinerek söylüyorlar. 29 Kanunusani [11 Şubat 1913], Patras Havalar çok güzel gidiyor. Her gün güneşe çıkıyoruz. Muharebe havadislerini günü gününe okuyoruz. 3 Şubat [16 Şubat 1913] Patras Bu sabah onbaşı geldi Yanya'da esir olanlar hazır olsun. Atina'ya gidecekler dedi. Yarım saat içinde toplandık. Aşağıya indik. Askerî dairesine giderek para aldık. Yaralı bir zabit refakatiyle şimdi şimendifere bindik. Atina'ya gidiyoruz. Hava soğuk, fakat şükrolunur ki yağmur yok. Küçük küçük, mavi ve beyaz boyalı istasyonlara uğrayarak tarihî bir memleketin asırlar görmüş zeytin ormanları içinden geçiyoruz. Trenin her duruşunda pencerenin önüne yığılan çocuklar Turkos, Turkos diye bağırıyor ve anlayamadığımız lisanlarıyla birçok şeyler söylüyorlar. Mutlaka bunlar kötü olacak. Treni sevke memur zabit, satın aldığı gazeteleri okuyor ve harbin, Avrupa'nın müdahalesi üzerine bittiğini işaretle anlatıyor. Sonra yine Gelibolu'da muharebe olduğunu söylüyor. 4 Şubat 1328 [17 Şubat 1913] Dün gece Atina'ya geldik. Askerî dairesinde bir saat kadar bekledikten sonra bir arabaya bindirdiler. Buraya getirdiler. Burası bir bahçeden ve birkaç daireden mürekkep ufarak bir kışla... On iki zabit esir var. Her hâlde Patras'dan iyi. Fakat soğuk şiddetli... 14 Şubat 1328 [27 Şubat 1913], Atina Yanımdaki kaçak zabit benden şikâyet etti. Beni, Makro Kışlası'ndaki odadan çıkararak askerî hapishaneye soktular. Kapıda bir süngülü duruyor, tıkıldığım locanın enliliği ancak iki metre. Pencere, tavana yakın... Tam bir kürek mahkûmuna lâyık bir yer... Sabredelim ve yakında kurtulacağımızı ümit edelim. 16 Şubat [1 Mart 1913] Atina Hava bir açıp bir kapıyor. Hapsolunduğum yer pek dar. Hele diğer mahpus Yunan askerleri okumaya değil, uyumaya rahat vermiyorlar. Boyuna bağırıyor, şarkı söylüyor, nara atıyorlar. 20 Şubat [5 Mart 1913] Atina Kaç gündür yağmur, fırtına devam ediyordu. Hatta kar yağdı. Ben mahpusluğumdan son derece memnunum. Zira yalnız kalıyor ve rahatça hikâyeler yazıyorum. Günde iki saat, öbür zabitlerin yanına gitmeme kışla kumandanı müsaade etti. Dün gittim. Bir Fransızca gazete sulhtan bahsediyordu. Bu satırları yazarken bütün fabrikalar düdüklerini öttürüyorlar, dehşetli bir gürültü hâsıl ediyorlardı. Acaba ne. diye düşünüyordum. Kapı vuruldu, açtım. Nöbetçi, yarım Türkçe, yarım Rumca ile Yanya'nın Bijan Kalesi'nin alındığını, onun için bütün bu düdüklerin çalındığını söyledi. Hava gayet güzel... Parlak bir güneş tepe penceresinden giriyor, sarı duvara gümüşten mustatiller çiziyor. İşte bir saat oldu, hâlâ fabrika düdükleri çalıyor. Atina'nın bütün kiliseleri çanlarını çalıyor. Müthiş bir gürültü. Toplar atılıyor. Akşam, saat on iki Ereğlili bir Rum, kirli çamaşırlarımı yıkamış, getirdi. Ve Yanya'nın zapt olunduğunu, otuz iki bin kişi esir edildiğini söyledi. Toplar atılıyor, galiba yeni kral geldi. 28 Şubat [13 Mart 1913], Atina Bugün şehre gittim. Postahaneden annemin gönderdiği çamaşırları ve esvabı aldım. Hava çok güzeldi. Caddeler tıpkı Avrupa sokakları gibi idi. Resimci dükkânlarına Türkler aleyhinde birçok levhalar asılmıştı. Şimdi hep tramvayla gidip geldiğim halde bilmem niçin yorgunum, başım ağrıyor. 1 Mart 1329 [14 Mart 1913], Atina Bugün yeni sene başı. Geçen sene nerede idim, bu sene nerede. Hiç buralarda bulunacağım aklıma gelir miydi. Bugün hep bunu düşündüm. Gelecek sene acaba vatanımda, İstanbul'da, annemin evinde mi olacağım. Yoksa yine gurbette, uzaklarda, Avrupa menfasında mı. 2 Mart [15 Mart 1913], Atina Bugün isimlerimizi tekrar yazdılar. İstanbul'a göndereceğiz diyorlar. Acaba sahi mi. 6 Mart [16 Mart 1913], Atina Bu sabah toplar atılıyor. Ama tek tük. Kapı vuruldu, açtım. Onbaşı yarı İtalyanca, yarı Fransızca, kralın Selanik'te vurulduğunu, şimdi Konstantin'in kral olduğunu söyledi. Sözde bir Bulgar öldürmüş. Bir de sosyalist Rum arkadaşı varmış... 14 Mart [27 Mart 1913], Atina Bugünkü gazete Edirne'nin Bulgarlar tarafından zapt olunduğunu yazıyor. Eyvah, eyvah, eyvah. Demek artık muharebe de bitti. Fakat ne kadar müthiş bir mağlûbiyetle.... 21 Mart [3 Nisan 1913], Atina Bugün Türkiye'nin Edirne'yi vermeye razı olduğunu, sulhu kabul ettiğini gazeteler yazıyor. Tabiî yalan değil. Bakalım bu azaptan kaç gün sonra kurtulacağız. 30 Mart [12 Nisan 1913], Atina Dünkü gazete Londra'dan bir telgraf neşrediyor. Sözde bir haftaya kadar mutlak sulh olacakmış. 31 Mart [13 Nisan 1913], Atina Bugün Pazar... Önümüzdeki çarşamba günü sulhun imzalanacağını şimdi gazetede okudum. O kadar canım sıkılıyor, o kadar canım sıkılıyor ki... 4 Nisan [17 Nisan 1913], Atina Türkiye ile Bulgarya arasında on günlük bir mütareke akdolunduğunu dünkü gazete yazıyor. On gün... Acaba sonra da sulh olmayacak mı. 5 Nisan [18 Nisan 1913], Atina Dün, benden başka bütün zabitler serbest bıraktılar. Onlar, Yunanistan'ın istedikleri tarafına gidebilecekler. 6 Nisan [19 Nisan 1913], Atina Canım o kadar sıkılıyor ki... Artık kitap bile okuyamıyorum. Gözlerim ağrıyor. Ayın üçünde yapılan mütarekenin bitmesine yedi gün var... Bu yedi gün bana yedi sene gibi geliyor. 9 Nisan [22 Nisan 1913], Atina Yarın erkenden gideceksiniz, hazırlanın dediler. Beni ayrı bir yere göndereceklermiş... Öbür tarafta arkadaşlarla görüştüm. Gazete, Mersin'e bin beş yüz esirin çıkarılacağını yazıyor... 10 Nisan [23 Nisan 1913] Üç saattir trenle gidiyoruz. Kompartımanda İstanbullu bir kadına rast geldim. Konuştuk. Şimdi aktarma yaptılar. 11 Nisan [24 Nisan 1913], Naflion Dün buraya geldik. Eski bir kasaba. Karşısında küçük bir ada var. Yukarıları hep kale. Buraları Yunan'ın umumî hapishaneleri imiş. Birçok merdivenli yokuşlardan çıktık. İki kubbeli cami gördüm ki kiliseye tahvil etmişler. 16 Nisan [29 Nisan 1913], Naflion Bize hapis muamelesi ediyorlar. Dört kişiyiz. 30 Nisan [13 Mayıs1913], Naflion On üç kişi olduk. Bizi hastaneye naklettiler. 18 Haziran [1 Temmuz 1913], Naflion İki aydan ziyade hastanede hapis olarak geçirdik. Bugün Serbest kaldınız dediler. Otellere indik. Ben yalnız bir oda arıyorum. Bugünkü gazele ilân edilmeden harbin başladığını yazıyor. Bulgarlar hem Sırplara, hem Yunanlılara hücum ediyor. 23 Haziran [6 Temmuz 1913], Naflion Galiba dün akşam ilân-ı harp ettiler. Biz bîtaraf kalıyormuşuz. Ayrı bir otelde, ayrı bir odada rahat rahat oturuyorum. 5 Temmuz [18 Temmuz 1913], Naflion Hâlâ sulhu bekliyoruz. On günden beri Balkan müttefikleri arasında harp bütün şiddetiyle devam ediyor. 8 Temmuz [21Nisan 1913], Naflion Bizimkiler tekrar Edirne'yi aldılar. Ama muharebesiz. Romanya orduları Sofya'ya yaklaşıyorlar. Her gün gazeteleri okuyoruz. 9 Temmuz [22 Nisan 1913], Naflion Artık beş, on güne kadar gideceğimiz anlaşılıyor. Bir haftaya kalmayacak, bizim delegeler Atina'da sulhu imza edecekler. Diyorlar ki vapur bekliyormuşuz... 20 Temmuz [2 Ağustos 1913], Naflion Hâlâ buradayız. Müttefikler arasında muharebe bitti. 26 Temmuz [8 Ağustos 1913], Naflion Çanlar çalınıyor, silâhlar atılıyor. Sokaklarda mızıkalar geçiyor. İrini... İrini... diye naralar atılıyor. Sulh olmuş. Bulgarlar barışmışlar. Demek on beş gün evvel getirdikleri Bulgar zabitleri bizden evvel gidecekler. Bulgarların Edirne'ye gazete yazıyor... tekrar yürüyeceğini 27 Ağustos [9 Eylül 1913], Naflion Üç, dört gündür vapur vapur terhis olunan asker geliyor. Biz hâlâ buradayız. Hep diyorlar ki Birkaç güne kadar... 4 Eylül [17 Eylül 1913], Naflion Hâlâ sulh olmadı. Birkaç güne kadar Reşit Bey imzalamak için sözde Atina'ya gelecekmiş. 28 Eylül [11 Ekim1913], Naflion Beni hapsettiler. 1 Teşrinievvel [14 Ekim 1913] Bulgar esirlerin altındaki yere getirdiler. Elli kişi olduk. 12 Teşrinievvel [25 Ekim 1913] Çıktık. 1 Teşrinisani [14 Kasım 1913] Sulh imzalandı. 15 Teşrinisani [28 Kasım 1913] Necat isminde bir vapur geldi. Ekler Hudut Oyunu Yakorit'te Türk-Bulgar hudut mıntıkasını gezenler bütün horozların ibiklerini kesilmiş bulurdu. Yalnız Türk köylerinde değil, hududun ötesinden berisinden birbiri içine girmiş küçük Bulgar köylerinde de horozların ibikleri yoktu. Civar köylerde, âdeta, ibiksiz bir horoz nesli türemiş gibiydi. Ömer'in Yakorit'te hudut muhafızlığı ettiği zamanlar devriyelere verdiği emirlerden biri de işte budur. Neferleri gün aşırı, koltuklarına kıstırılmış bir horozla muhafız kulesine gelirlerdi ve bunlar çok defa Bulgar hududundan şöyle bir dolaşmak için büyük ve kan kırmızı bir inci gibi taşıdıkları bir ibikle seyahate çıkmış horozlardı. Fakat dönüşleri, hiç de bu kadar parlak olmaz garip ve alelacele bir hareketle başlarından hadım edilmiş horozlar, şaşkın ve sendeleyerek hududu geçmeye çalışırlardı. Ömer, eğer birisine izahat vermek lâzım gelirse -Cancağızım, derdi ne yapayım. Bunlar merdane dövüşmüyorlar ki... Birbirlerinin ibiklerini tutup pes ediyorlar. Bulgar muhafızları Türk hududundaki bu garip tabiatlı komşuyu tanırlardı. Çok kereler de ibiksiz bir horozu tuhaf buldukları için olacak ara sıra, Türk muhafız kulesine doğru onları kendileri uçururlar yahut hudut kumandanının değişip değişmediğini öğrenmek isterlerse böyle yaparlardı. Henüz Türk-Bulgar Harbi'nin başlamadığı günlerdi. İki tarafın acayip bir dostluk havası içinde birbirini yokladığı zamanlar... Sene 1910. Nevrekop hudut boyu karşılıklı silâh sesleriyle konuşuyordu. Günün herhangi bir dakikasında nihayetsiz bozkırların bir tarafından küçük bir mavzer ateşi bütün bir hududu yalayıp ateşe verecek kadar tehlikeli olduğu günler... Bununla beraber bu asabiyet ara sıra garip bir vuzuha döner meselâ bir hafta devriyeler birbirine tesadüf etmeden dolaşır ve silâh atıldığı işitilmezdi. Bu günlerde hudut kumandanları yarı bir dostluk havası içinde birbirlerine ziyafet verirler sonra, muhafız kulelerine çekildikleri dakika, öteden beriden tek silâhlar işitilir hava, soğukta kurumuş keten bir bez gibi gerilirdi. Böyle günlerden bir gündü. Bulgar muhafızları Ömer'i bir ziyafete çağırdılar. Hepsi de taze bir milliyet havası ile dolu genç ve tirendaz zabitler... Bahusus ki ihtiyar bir imparatorluğun yanı başında bulunuyorlar onun bol meyvelerle ağır bir halde aşağı sarkan dallarına vakit vakit taş atmaktan hoşlanan yaramaz bir çocuk gibi hareket ediyorlardı. Ziyafet neşeli geçiyordu. Yazdı. Biz üzüm çardağı altında Nevrekop sırtlarının hafif rüzgârı duyuluyor Bulgar zabitlerinin ikram ettiği hakiki bir Bulgar şarabının kokusu, imkânı yok, insanın kafasını terk etmiyordu. Yahut bütün uzuvlar, diğer vazifelerini unutarak, yalnız koku almak için yaratılmışlar gibiydi tek bir şamme hissi hüküm sürüyordu. Birdenbire çardağın bir tarafında, kızarmış tavukların kokusu gelen bir kapı açıldı. Bir Türk kadını kıyafetinde peçeli ve çarşaflı bir Çingene karısı... Bir dakika evvel Bulgar zabitlerinin milli bir oyun oynadıkları küçük meydana doğru alelacele ilerledi ve âniden, gayda garip bir şark havası çalmaya başladı. Ömer'in birdenbire burulduğu hissedilmişti. Bulgarlar, bir Bulgar işret meclisinde bir Türk kadını oynattıktan başka, üstelik onu bir de Çingene yapıyorlardı. Gayda bütün hududu ayağa kaldıracak kadar yüksek bir sesle çalıyor Bulgar zabitlerinin kahkahaları devriyelerin kulaklarına kadar gidiyordu. İşte, Yakorit horozlarının ibiklerini uçuran Ömer'e bir oyun. Hem de nasıl bir oyun. Ömer, birdenbire silâhına davranacak gibi olmuştu. Birdenbire, içerisindeki bütün fişeklerle, Çingene karısını bir tarafa iterek, tam ortada, etrafına sıralanmış Bulgar zabitlerinin üzerine doğru, bir yayıklım ateş gibi atılmak... Sonraları bu hatırayı anlatan Ömer -Cancağızım, derdi. Düşündüm ki yamyamlık olacak. Hem de beni mat etmişlerdi. Hazmettim. Ertesi hafta, ziyafet sırası Ömer'deydi. Yedi gün büyük bir sükûnet içinde geçmişti. Her iki taraftan da ne bir silâh, ne küçük ve asabi bir işaret. Hatta o hafta içinde, Ömer, ibikli horozlara bile dokunmadı. Bulgar zabitlerinin ikide bir hududun bir tarafından gizli gizli geçirdikleri beslenmiş horozların ibiklerini görmemezliğe geldi. Ömer'in ziyafeti bir Türk içkisi ile başlamıştı. Balkanların demlendirilmiş meşhur rakısı. Sofra bol bir meze ile dolu idi. Hava sıcak ve yakıcı... Bulgar zabitleri sofraya oturdukları sıra, Ömer seslendi - Dimiko, hey, Dimiko... Dimiko, Bulgar meyhanecinin oğlu idi. Henüz on altı yaşında uzun boylu, sarı saçlı, iri ve yeşil gözleri garip bir meyve gibi iştah veren bir delikanlı. Ömer - Gel bakalım Dimiko, edeceksin bize. dedi. Bugün hizmet Dimiko hafif pembeleşti ve Bulgar zabitleri Dimiko'nun yüzünde, Varna bahçelerinin şafak rengine yakın hafif pembeliğine karşı tuhaf bir huzursuzluk içinde kaldılar. Dimiko, o gün gece yarısına kadar sakilik etti. Garip bir sakilikti bu. Mezeleri değiştirip tazeliyor ve ara sıra Bulgar zabitlerinin elinden aldığı bir kadehi yudum yudum içiyordu. Ömer, rakı ile dolu bir testi kadar kafaların epeyce buğulandığı bir sıra birdenbire ayağa kalktı - Gospodinler. Dedi. Avuçlarında tuttuğu kadehi, bir kılıcı kaldırır gibi havaya kaldırmıştı - Gospodinler şerefinize. - Dimiko'nun şerefine. Sesler birbirini tamamladı - Dimiko'nun. - Dimiko'nun şerefine. - Hepinizin şerefine. Bir saniye durdu - Gospodinler, diye tekrarladı geçen hafta bana verdiğiniz ziyafetin şerefine... Yalnız geçen haftaki Çingene idi. Bu halis Bulgar. Hem de erkektir ha...[142] Borazan Bekir Merhum Ömer Seyfeddin anlatırdı 1323'de Manastır'da bölük zabitiyim. O zaman fazla talim falan yok. Kışlada iç sıkıntısından bütün gün patlıyorum. İki çift lakırdı edecek bir adam da bulamazdım. Bereket versin bizim Borazan Bekir'e. O ne harikulâde bir sersemdi yarabbi. Bekir'in halinden, sözlerinden aldığım zevki dünyada çok az insanda bulmuşumdur. Ben orta kafada insandan, bir çırpıda kesilmiş otlar gibi birbirine benzeyen mahlûklardan pek hoşlanmam. Bence insan ya dâhi doğmuş yahut dehası tersine dönmüş olmalı ki can sıkmasın. İşte Borazan Bekir ikinci fasileden bir tipti. Hatta bu harikulâdeliği için onu ben onbaşı yaptırdım da kendi mangasından nasıl olup ta bir neferin eksik geldiğine bir türlü aklı ermezdi. Noksan olduğunu kabil değil bulamazdı. Fakat Bekir'in hizmetine, itaatine diyecek yoktu. Kunduracı camekânında zabit çizmesi görse derhal selâmı basardı. Bir gün balık almasını söylemiştim. Biçareyi suda boğulurken güç kurtardılar. Meğerse pazarda balık bulamamış, tutmak için nehre atılmış. İnsanın balıktan daha alık olması güzel bir şeydir. Bekir'in bir tuhaf huyu da borusundan hiç ayrılmamaktı. Sokakta, kışlada, yatakta hep borusuyla beraber bulunurdu. Lakin bir gün beni fena halde kızdırdı. İstanbul'da hatırlı bir zata göndermek üzere bir teneke bal hazırlamıştım. Onu postaya verecekti. Aynı zamanda eski potinlerimi de tamir için kunduracıya bırakacaktı. Akşamda bir de ne göreyim. Belki tahmin ediyorsunuz Balı kunduracıya, potinleri de postaneye vermiş, o aptal tavrını görünce elimden bir kaza çıkacaktı. - Sakın Bekir bir daha gözüme görünme. diye haykırdım. Hakikaten o akşam hiç görünmedi. Onu takip eden günlerde de zuhur etmedi. Tekmil kışlayı ve civarı aradılar. Her halde korkusundan değil, çünkü korku bilmezdi, emre itaatten savuşmuş, kim bilir hangi deliğe saklanmıştı. Manastır'da iken yaz sabahları kışladan erken çıkar kırda dolaşır ve çok defa yolumu Tatlıpınar'a kadar uzatırdım. Bu, saatlerde sütçü Mihal'in kızı Despina bakraçları ile oraya gelirdi. O zaman Üsküp'te bir kadın kuyruklu yıldız gibi ender görülen bir şeydi. Bende de gençlik, toyluk var. Yine oraya kadar sürüklendim. Baktım Despina, büyük çınarın dibinde sırıtarak beni bekliyor. Güzel denecek bir şey değildi. Ama körpe, gürbüz, cana yakın bir köylü kızı. O gün şakalarımı bir az daha ileriye götürdüm. Daha fazla dost olduk. Beraber bir az dolaşmayı teklif ettim. Nazlanmadan kabul etti. İlerdeki samanlığa doğru yaklaşırken epeyce hararetlenmiştik. Ben usulen kendisini çok sevdiğimi söylüyorum. O buna inanmamış görünüyordu. Verdiğim teminatın kuvvetiyle samanlığın kapısından girerken sordu - Peki, Ömer Bey. Sen benim gibi fakir bir köylü kızın nesini seversin. O dakikaya kadar bunu ben de düşünmemiştim. Hemen aklıma geldi bakraçlarla yürürken dolgun kalçalarının iki tarafa vezn ile raks etmesi hoşuma gidiyordu, bunu söyledim. - Öyle ise, dedi, daha bir defa yürüyeyim de göresin. Ve bir tarafında saman yığılı geniş çatının altında bakraçlarıyla sallana sallana bir resmigeçit yaptı. Sonra önümde durarak dedi ki - Ben seni ilk defa talimde kumanda verirken görmüştüm. O halini çok severim. Ne olur sen de bir kumanda ver de yakından göreyim. O dakikada manasız da olsa kızın istediğini yapmak lazımdı. Zaten bu teklif bir az da gururumu okşadı. Hemen vaziyet aldım. Kılıcı çektim, bağırdım - Hazır ol.... Borazanlarla beraber... Marş... Kumandayı henüz ikmal etmemiştim ki, saman yığılı köşeden keskin bir boru sesi yükseldi. Kız bakraçları attı, ben kılıcı bıraktım. Samanlıktan dar fırladık. Arkama döndüğüm zaman baktım ki, bizim Borazan Bekir yürüyüş havasıyla ve muntazam adımlarla kışla yolunu tutmuş gidiyordu. [143] Ali Canip'e Mektuplar[144] -115 Kanunusani 1326, Yakorit Sevgili Canip Bey, Cevabınızı almadan işte ben yazıyorum. Size bir teklifim var. Kanaatlerinize pek yakın olduğu için hemen kabul edeceksiniz sanırım. Bakınız ne. Biraz izah edeyim edebiyattan nefret ettiğimi ve bu nefretimin iğrenç, tiksindirici bir nefret olduğunu yazmıştım. Bu nefretim edebiyatta olmaktan ziyade lisanadır. Bizim lisanımız – her zaman düşündüğümüz gibi – berbat, perişan, fenne, mantığa muhalif bir lisandır. Garp edebiyatını biraz tanıyan mümkün değil bu nefretten kurtulamaz. Bu lisanı zaman ve vâkıfane bir sa'y tasfiye eder. Ben, işte edebiyattan vazgeçtikten sonra tetebbu edeceğim fenlere, ilimlere çalışırken bu tasfiyeye de yardım edeceğim. ... ve ... gibi, nura ve hakikate muhtaç Türkleri Asya'nın karanlıklarına götürmeğe çalışmayacağım. Sa'yimin esasını teşkil edecek noktalar pek basit Arapça, Farsça terkiplerin hiç lüzumu yoktur. Bunlar ancak süs içindir. Kimin gösterecek, teşhir edecek fikri yoksa onları çok kullanmıştır. Eğer terkipler terk olunursa tasfiyede büyük bir adım atılmış olmaz mı.... Bunu yalnızca başaramam Geliniz Canip Bey, edebiyatta, lisanda bir ihtilâl vücuda getirelim. Ah büyük fikir. Sa'y, sebat ister... -226 Haziran 1329, Naflion Sevgili Canip'im, Geçen hafta bir hikâye gönderdim. Bilmem aldın mı. Çünkü şüphelendikleri ağır zarfları göndermiyorlar. Havalar çok sıcak. Rahat rahat yazılmıyor. Ben gene boş durmuyorum. En lâzımlı bir şeyi yazıyorum. Gustave Flaubert'in Biz bir çöldeyiz, kimse kimseyi anlamıyor dediğini hatırlarsın. Asıl bu çöl Fransa değil, Türkiye... Türkiye'de kimse kimseyi anlamıyor. Şimdi avam edebiyatı yapmağa çalışan (...) ve arkadaşları evvelce bizi hiç anlamamışlardı. Niçin. His ve fikir meselesi. Hissî ve aklî mantığın birbirine hücumu... Bütün kafalar hislerle fikirlerin farkına varmıyor, bir mesele karşısında hissimizle mi, yoksa fikrimizle mi netice çıkarıyoruz, bundan kimsenin haberi yok. İşte ben Gustave Le Bon'un mantığa dair yazdığı bahisleri esas edinerek bir kitap yazıyorum Psikoloji ve Beş Türlü Mantık. Bu kitapta açık ve yeni lisanımızla mantığın fen karşısında aldığı şekilleri göstereceğim. Sırasıyla hissî mantığı, esrarî mantığı, müşterek mantığı, hayatî mantığı, aklî mantığı anlatacağım. Bizim memleketin vakalarından misaller getireceğim. Her hâlde bu kitabı çok faydalı görüyorum. Gönderdiğim hikâyeyi Halka Doğru'ya vereceksin. Para... Fena şey değil. Fakat ben on sayfalık bir yazı için Tanin'den bir lira almağa değişmem. Düşün, bir yazı Tanin'de neşrolunursa ne kadar kişi okuyacak. En aşağı on beş bin kişi... Hâlbuki Türkiye'de beş bin nüsha satacak mecmua yoktur. Gönderdiğim hikâyeleri ve makaleleri birer liraya Mehmet Ali Tevfik Bey vasıtasıyla Tanin'e satarsan çok memnun olurum. Hem Canip'ciğim, biliyor musun, artık askerlikten çıktım fakat asla memur olmak istemem. Çünkü biliyorsun, ben yalnızım ve yapayalnız bir adam için, namuslu ve muntazam yaşarsa bu para az değildir. Çalışarak, göz nuru dökerek, tetebbu ederek yazacağım şeyleri beğenilmeyeni geri verilmek şartıyla hep Tanin'e vermek isterim vasıtam sensin... Eğer Tanin'le uyuşamazsak... Yapacak bir şey kalıyor. Cemiyetin vilâyetlerdeki gazetelerine başmuharrirlikle gitmek, İzmir'de Anadolu vesaire var. Her hâlde ...'den iyi ve açık yazacağımı ümit ediyorum. Bunun için Ziya Bey'in delâletine müracaat lâzım. Sen benim için çalış. Yahut İzmir'deki ...'a yaz. Başka muharrir aramasın. Ben gideyim. Anadolu'nun muharriri varsa yeniden tesis olunacak gazetelerden birisini benim için sen angaje et. Muharebeden evvel ben Ziya Bey'e yazmış, askerlikten istifa ettirilerek Diyarbekir gazetesine muharrir gönderilmekliğimi rica etmiştim. Bu ricamda hâlâ musırım, sen tekrar et. Ben çalışmamda devam edecek tenha bir köşeye muhtacım. En uzak yerleri İstanbul'a tercih ederim ve mecbur kalmazsam İstanbul'da yaşayıp tembellik ve akamet için vakit geçiremem. -314 Teşrinisani 1329, Naflion [*1] Sevgili Canip'im, Mektubun beni pek sevindirdi. Teessüften ziyade hayret ettim. Ne diyeyim. Ahlâkî ve ruhî sukuttan şüphesiz hepimiz hissemizi almışız. Gel artık, aramıza vefa, mefkûreye sadakat, kerem ve fedakârlık gibi faziletleri aramayalım. Gene eskisi gibi kendimci, şahsî olalım. Birer köşeye çekilerek çalışalım. Lisan hakkındaki mefkûremizi gölgede, uzaklarda, tenha yerlerde husule getireceğimiz büyük eserlerle halka kabul ettirelim. Yani hakikî sanatkâr olalım. Evet, senin İstanbul'da kalmaklığın lâzımdı ve ben bunu pek ehemmiyetsiz bir şey sanıyordum. Demek aldanıyormuşum. Fakat bu sadeleştirilmek için her halde şimdiden bazı kaidelerin takarrürü lazım gelir Terkib-i tavsifî ve izafîletin behemehâl Türkçeden çıkarılması, siga-i cem olmak üzere behemehâl ‘ler' edatından başka bir şey kullanılmaması gibi, artık ‘terkib-i tavsifi' denileceğine ‘tavsifî terkip', ‘mekâtip' denileceğine ‘mektepler', ‘mekâtip' denileceğine ‘mektuplar' demek iktiza eder. Lisanımızı sadeleştirmek maddesi güç bir iş değildir. Bu pek kolaydır, çünkü lisanımızın güçleştirilmesi bir lüzum-ı ilmî veya lisaniye mebni değildir diye başlarını önlerine eğeceklerdi. Genç Kalemler'imiz çıksaydı belki yeni ve ibdaî bir edebiyatın temellerini atmağa bile kendimizde cesaret bulacaktık. Lâkin sen şimdi, İstanbul'da yoksun. Bence bu ne demektir biliyor musun. Ben de İstanbul'da yokum demektir. Eğer askerlikten çıkarsam asla memur olmayacağım. Avni gibi fahrî muharrirlik de edemem. Sen şimdi yoksun. Arkadaşlarımın da hiçbirisi benim için yoktur. Hatta ihtimal Ziya Bey'i, o kadar sevdiğim Ziya Bey'i bile göremeyeceğim. Yazdığım yazıları Kâzım Nâmi vasıtasıyla Türk Yurdu 'na vereceğim ve böyle yazılar için ayda altı lira verebilirlerse bununla iktifa edeceğim. Vermezlerse başka hususî bir işle uğraşarak sükûn ve meçhuliyet içinde büyük eserimi vücuda getirmeğe çalışacağım. Ben arkadaşlarıma karşı dargın değil, fakat müstağni kalmak istiyorum. ...'dan bahsediyorsun, ben cahillerden fena hâlde ürkerim, biliyorum, senin izzetinefsine indirdiği darbe en kaba bir marsıvan eşeğinin tekmesinden daha berbattır. Fakat mademki bunu tabi görüyorsun, kızmamalısın ve bu gibi mahdut fikirlilerin muhit ve tesirlerinden uzaklaşmak bizim için bir saadettir. Evet, sevgili Canip'im, bu bir saadettir. Çünkü sen onlarla yaşasaydın büyük eserini yaratamayacaktın. Onların ruhî aşağılıkları senin yükselmene mâni olacaktı. Ben -Ziya Bey müstesna - onların hangisiyle bir arada bulunsam kendimi penceresiz ve kapısız bir ahırda sanıyor, âdeta gübre ve fışkı kokuları duyar gibi oluyorum. Onlarla bir arada yaşadıkça adî, aşağı ve ihtiraslı politika, ruhlarımızı lekeliyor, kalemimizin, hayalimizin, fikrimizin serbestliğini bozuyor, hâsılı, lâfın kısası, bizi akim ve ibdadan mahrum bırakıyor. Sevgili Canip'çiğim, sen Çanakkale mektebinin edebiyat muallimisin. Maaşınla rahat rahat yaşayabilir, sükûn içinde büyük eserler yaratırsın. Sonra hiç kimseye minnettar olmadan bir gün gelir kendi hakkın ve kıdeminle İstanbul Sultanîsi'ne yahut Darülfünun'a girersin. Sen eserlerinle yükselir ve bütün halkı tılsımlayacak şöhret sırrını elde edersen bugün seni küçük ve ehemmiyetsiz görenler o vakit ayaklarına koşacaklar. Senin izzeti nefsini tokatlayanların bütün kuvvetleri anî ve tesadüfî bir politika kuvvetinden başka bir şey değildir ve biliyorsun ki yavaş yavaş, sükûn içinde, gizli ve ciddî yükselen bir ilim ve sanat kuvveti, hakikî bir şöhret, ezelîdir. Sen, gizli ve meçhul, âbideni yaparken ben de boş durmayacağım. Tiyatro tiyatro.... Sanat, şöhret, servet... Hep burada. Kırk yaşıma daha on sene ister. Bu on seneyi serserilikle, mevzu toplamakla, tahlil ve mütalâa ile geçireceğim. Fakat on birinci sene, bir piyes ki ezelî olsun... Bir piyes ki, münekkitler alkışlamaktan başka bir şey yapmasınlar. Gülüyorsun ve rêverie poétique [şiirsel düş] diyorsun, değil mi. Hayır, hayır... Hissî mantığına kapılma. Muhitinin ahlâkına uyup kolay ve çabuk muvaffakiyetler isteme. Düşün ki, Gustave Flaubert büyük eserini yirmi beş senede yazdı. Biz niçin elli milyon Türk'e ruhî gıda vermek idealiyle on sene çalışmayalım... Benim başka bir mazhariyetim var. Bana bakacak aile yok. Annenle senin ayağın hakikaten bağlıdır ve hiçbir vakit serseri olamazsın. Benim babam var. O ölünceye kadar hemşiremin çocuğu yetişecek. Ben hiçbir vakit eve reis ve hâmi olmayacağım. Oh günü gününe hayat... Tam sanatkâr hayatı. Hayat ne tarafa atarsa oraya gideceğim. Belki Anadolu'ya... Belki Turan'a... Belki, belki de Avrupa'ya... Şu muhakkak ki sen yokken İstanbul'da ben de kalmayacağım. Çünkü artık Baha ile aramız soğudu. Onunla çalışmak bana ağır gelir. Geçerken vapurumuz durursa mutlaka çıkarım. Çıkamazsam İstanbul'dan mektup yazacağım ve dönüşte mutlaka sana uğrayacağım. Para meselesi için İstanbul'a gitmek kat'iyen icap etmeseydi buradan döner ve İzmir'e çıkardım. Sen bana hâl ve mevki hakkında malûmat vermedin. Bari Hakkı İstanbul'da olsaydı... Türk Yurdu 'nda para ve tahrir ücreti için kiminle müzakere etmek icap edecek. Bunları bana yaz. Ve galiba biz bu ayı burada geçireceğiz. Gözlerinden öperim. [145] Hikâyenin Latin alfabesi ile yayınlanması ilk yayınlanışından elli dört yıl sonra 1963'te Tahir Alangu himmetiyledir. [Necati Mert, Ömer Seyfettin, Kaknüs Yayınları, İstanbul, 2004, s. 458] [4]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 42-43. [5]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 26 [8]H.Fethi Gözler, Bütün Yönleriyle Ömer Seyfettin, Çağdaş Yayınevi, İstanbul, 1976, s. 12 [9]M. Fatih Andı, Ömer Seyfeddin, Şule Yay., İstanbul, 1999, s. 15. [10]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 579 [11]Aka Gündüz, Ömer Seyfettin İhtifali , Vakit, 24. 08. 1939. [12]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 579 [13]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 579 [14]Müjgân [18]Nurdoğan Savran, Ömer Seyfettin'in Hikâyelerinin Kültür Yapılarının Değerlendirilmesi ve Greimas Göstergebilim Metoduna Göre Yapısal Özelliklerinin İncelenmesi, Atatürk Üniversitesi Sosyal Bilimler Enstitüsü, Basılmamış Doktora Tezi, Erzurum, 1997, s. 27 [19]Müjgân Cilt, s. 103-111. [22]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 579 [23]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 579 [24]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 579 [25]Fevziye yer verdiğimiz, Ömer Seyfettin'in burada yaşadıklarını anlattığı anılar bize o dönem hakkında daha iyi bilgi vermektedir. [27]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 276 [28]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 257. [29]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 269. [30]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 90 vd. [31]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 304. [32]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 301 vd. [33]Turgay Anar, Çanakkale Savaşı Hikâyeleri, Selis Yayınları, İstanbul, s. 25 [34]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s. 298. [35]Tahir Alangu, Ömer Seyfeddin Ülkücü Bir Yazarın Romanı, May Yayınları, İstanbul, 1968, s.318. [36]Tural, Sadık, Ömer Seyfeddin'in Hayatı ve Eserleri , Doğumunun 100. Yılında Ömer Seyfettin, Marmara Üniversitesi Fen Edebiyat Fakültesi Yay., İstanbul, 1984 s. 10-11 [37]Müjgân Seyfettin, Şiirler, Mensur Şiirler, Fıkralar, Hatıralar, Mektuplar, Ömer Seyfettin'in Bütün Eserleri, hzl. [41]Hülya Argunşah, Milli Edebiyat , Yeni Türk Edebiyatı El Kitabı (1839-2000), s. 173. [42]Ruşen Eşref Ünaydın, Diyorlar ki, (Haz. Şemsettin Kutlu), Kültür ve Turizm Bakanlığı Yayınları, Ankara 1985, s. 143–144. [44]Türk Dili ve Edebiyatı Ansiklopedisi, Dergâh Yayınları, İstanbul, 1986, 6. Cilt, s.234235. [45]Gökçen Türcan Yüksel, 9-11 Yaş Grubu Çocukları İçin Ömer Seyfettin'in Öyküleriyle İlgili Bir Değerlendirme, Abant İzzet Baysal Üniversitesi Sosyal Bilimler Enstitüsü, Yayınlanmamış Yüksek Lisans Tezi, Bolu, 2008, s. 28. [46]Tahsin Yıldırım, Edebiyatımızda Müstear İsimler, Selis Yayınları, İstanbul, 2006, s. 336. [47]Sadık Tural,, Ömer Seyfettin'in Hayatı ve Ese rle ri , Doğumunun 100. Yılında Ömer Seyfettin, Marmara Üniversitesi Fen Edebiyat Fakültesi Yay., İstanbul, 1984, s. 10-11. [48]Yasin Beyaz, Fikir ve Sanat Hayatımızdaki Yeri Bakımından Yeni Mecmua Üzerine Bir İnceleme, İstanbul Üniversitesi, Sosyal Bilimler, Yayınlanmamış Yüksek Lisans Tezi, İstanbul, 2009, s. 67. [49]Ömer Seyfettin, Büyük Türklüğü Parçalayan Kimlerdir. , Bütün Eserleri 16, Türklük Üzerine Yazılar, Bilgi Yayınevi, Ankara 1993, s.107–112. [50]Ömer Seyfettin, Hürriyet Bayrakları , Bütün Eserleri 3, Bilgi Yayınevi, Ankara 1993, s. 109. [51]Ömer Seyfettin, Beyaz Lale , Bütün Eserleri - Hikayeler 2, İstanbul, Dergah Yayınları, 2007, s.11–12. [52]Alıntı metnin kaleme alındığı tarih itibariyle. [53]Emir Şekip Aslan, Bir Arap Aydının Gözüyle Osmanlı Tarihi ve 1. Dünya Savaşı, Çatı Yayıncılık, İstanbul, 2010, s. 374. [55]Süleyman Tevfik [Özzorluoğlu], II. [56]Emir Dünya Savaşı , Çatı Yayıncılık, İstanbul, 2010, s. 375-378. [57]Süleyman Tevfik [Özzorluoğlu], II. [58]Sacit Kutlu, Milliyetçilik ve Emperyalizm Yüzyılında Balkanlar ve Osmanlı Devleti, Bilgi Üniversitesi Yayınları, İstanbul, 2007, s. 320. [59]Tuncay Yılmazer, İmparatorluğun Gözyaşları - Balkan Savaşı'nı Neden Kaybettik ., Kültür Dergisi, Mart, 2009. [60]Emir Dünya Savaşı , Çatı Yayıncılık, İstanbul, 2010, s. 376. [61]Sultan Abdülhamid, Siyasi Hatıratım, Dergah Yayınları, İstanbul 1974, s. 163. [62]Sultan Abdülhamid, Siyasi Hatıratım, Dergah Yayınları, İstanbul 1974, s. 165. [63]Emir Şekip Aslan, Bir Arap Aydının Gözüyle Osmanlı Tarihi ve 1. Dünya Savaşı, Çatı Yayıncılık, İstanbul, 2010, s. 376. [64]Süleyman Meşrutiyet'ten Tevfik [Özzorluoğlu], II. Cumhuriyet'e Elli Yıllık [65]Süleyman Tevfik [Özzorluoğlu], II. [66]Ahmet Tarihte Yenilik [67]Süleyman Tevfik [Özzorluoğlu], II. [68]Malisörlerin ayaklanmaları üzerine âsileri Karadağ'a kabul etmesinden dolayı aramızdaki gerginlik olması hadisesi. [Yazarın notu] [69]Süleyman Tevfik [Özzorluoğlu], II. Meşrutiyet'ten Cumhuriyet'e Elli Yıllık Hatıralarım, Haz Tahsin Yıldırım, Şaban Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 125 [71]Cemil Topuzlu, İstibdat-Mesrutiyet Ve Cumhuriyet Devirlerinde 80 Yıllık Hatıralarım, Yay. Haz. Prof. Dr Hüsrev Hatemi, Prof. Dr. Aykut Kazancıgil, İstanbul Üniversitesi Cerrahpaşa Tıp Fakültesi Yayınları, İstanbul 1982, s. 121- 124 [72]Yücel Aktar, 1912 Yılı Harp Mitingleri ve Balkan Harbine Etkileri , İkinci Askerî Tarih Semineri Bildiriler, Genelkurmay Askeri Tarih ve Stratejik Etüt Başkanlığı Yay., Ank., 1985, s. 121. [75]Yücel Aktar, 1912 Yılı Harp Mitingleri ve Balkan Harbine Etkileri , İkinci Askerî Tarih Semineri Bildirileri, Genelkurmay Askeri Tarih ve Stratejik Etüt Başkanlığı Yay., Ank., 1985, s. 119. [76]Yücel Aktar, İkinci Meşrutiyet Dönemi Öğrenci Olayları (1908-1918), Gündoğan Yay., İst., 1999, s. 247. [77]Hüseyin Cahit, Meşrutiyet Hatıraları, 1908–1918 , Fikir Hareketleri, 29. 5. [78]Süleyman Tevfik [Özzorluoğlu], II. [79]Tevfik Kurumu Türk Tarih Kurumu Yay., Ank., 1992, s. 64. [80]Hakan Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 121. [81]Talat Paşa'nın Anıları , Yay. Haz. Alpay Kabacalı, Türkiye İş Bankası Kültür Yayınları, İstanbul, 2000, s. 25-26. [82]İbrahim Temo'nun İttihad ve Terakki Anıları, Yay. Haz. Bülent Demirbaş, Arba Yayınları, İstanbul, 1987, s. 225. [83]Hakan Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 122. [84]Hakan Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 121. [85]Hakan Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 121. [86]Mareşal Fevzi Çakmak, Garbi Rumeli'nin Sureti Ziya-ı ve Balkan Harbinde Garp Cephesi hakkında Erkan-ı Harbiye-i Umumiye Reisi Müşir Fevzi Paşa Hazretlerinin Erkan-ı Harbiye Mektebi'ndeki Konferansları, Harbiye Mektebi Matbaası, İstanbul, Erkan-ı Harbiye Mektebi Külliyatı numara 22, ., s. 77 [87]Aram Andonyan, Balkan Savaşı, Aras Yayıncılık, İstanbul, 2. Baskı, Ekim 2002 s. 217. Richard Hall, Balkan Savaşı 1912-1913, Homer Kitabevi, İstanbul, 2003, s. 30. [88]Tuncay Yılmazer, İmparatorluğun Gözyaşları - Balkan Savaşı'nı Neden Kaybettik ., Kültür dergisi Mart, 2009. [89]Sacit Kutlu, Milliyetçilik ve Emperyalizm Yüzyılında Balkanlar ve Osmanlı Devleti, Bilgi Üniversitesi Yayınları, İstanbul, 2007, s. 332. [90]Tuncay Yılmazer, İmparatorluğun Gözyaşları-Balkan Savaşı'nı Neden Kaybettik ., Kültür dergisi, Mart, 2009. [91]Cağaloğlu'nda İstanbul Erkek Lisesi'nin karşısında yakın zaman kadar Cumhuriyet gazetesinin bulunduğu meşhur kırmızı konaktır. [92]Tahsin Uzer, Makedonya Eşkıyalık Tarihi ve Son Osmanlı Yönetimi, Türk Tarih Kurumu Yayınları, Ankara 1979, s. 318-322. [93]Hakan Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 134. [94]Ali Fuad Türkgeldi, Görüp İşittiklerim, Türk Tarih Kurumu Yayınları, Ankara 1949, s. 87-89. [95]Hakan Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 134. [96]Hakan Özkan, Anılarda II. Meşrutiyet Dönemi, Marmara Üniversitesi, Türkiyat Araştırmaları Enstitüsü, Yayınlanmamış Yüksek Lisans Tezi, İstanbul 2008, s. 134. [97]Hüseyin Cahid Yalçın, Siyasal Anılar, Yay. Haz. Rauf Mutluay, Türkiye İş Bankası Kültür Yayınları, İstanbul 1976, s.132. [98]Ali Fuad Türkgeldi, Görüp İşittiklerim, Türk Tarih Kurumu Yayınları, Ankara, 1949, s. 71–72. [99]Süleyman Tevfik [Özzorluoğlu], II. [100]Fethi Okyar, Üç Devirde Bir Adam , Yay. Haz. Cemal Kutay, İstanbul, 1980, s. 141. Tercüman Yayınları, [101]Fethi Okyar, Üç Devirde Bir Adam , Yay. Haz. Cemal Kutay, Tercüman Yayınları, İstanbul, 1980, s. 141-142. [102]Fethi Okyar, Üç Devirde Bir Adam , Yay. Haz. Cemal Kutay, Tercüman Yayınları, İstanbul, 1980, s. 160-180. [103]Bülent Donbaloğlu, Balkan Harbi'nden Kurtuluş Savaşına Türk Deniz Stratejisi, Gebze Yüksek Teknoloji Enstitüsü, Sosyal Bilimler Enstitüsü, Yayınlanmamış Yüksek Lisans Tezi, Gebze, 2007, s. 65. [104]Tuncay Yılmazer, İmparatorluğun Gözyaşları-Balkan Savaşı'nı Neden Kaybettik., Kültür dergisi, Mart, 2009. [105]Yusuf Ayrıca Tanin gazetesi, Mukaddemat-ı Sulhiye Metni , 31 Mayıs 1913. [106]Nilüfer Uğraş, Osmanlı Basınında Balkan Savaşları Sırasında Osmanlı Devleti'nde Yaşanan Siyasal Gelişmeler (İkdam, Sabah, Tanin, Tercüman-ı Hakikat) , Gazi Üniversitesi Sosyal Bilimler Enstitüsü, Yayınlanmamış Yüksek Lisans Tezi, Ankara, 2008, s. 104. [107]Tekirdağ. [108]Kırklareli [Yazarın notu]. [109]Bir