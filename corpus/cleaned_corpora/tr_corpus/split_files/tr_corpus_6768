yetkililer, İngiltere ve Rusya arasında gerginlik arttıkça vizesinin yenilenmesini ertelediler. Abramovich, İngiltere'ye en az 2 milyon £ yatırım yapan varlıklı yabancılar için tasarlanmış bir 1. Seviye yatırımcı vizesi ile yıllardır İngiltere'ye ve dışına seyahat ediyordu. Abramoviç, stadyumunun inşası için yüz milyonlarca liralık yatırım yapacaktı. Rus Yahudisi olan Abramoviç, dünyanın herhangi bir yerinden gelen Yahudilerin İsrail vatandaşı olabileceğini belirten İsrail'in Geri Dönüş Yasası uyarınca hakkını kullandı. Böylece Abramoviç bir İsrailli olarak, İngiltere'yi vizesiz ziyaret edebilmektedir. Beta sürüm Beta ya da beta sürüm, yazılımın ilk sürümündeki sistem testlerinden ve eksiklik testlerinden geçirilmeyi belirtir. Bu sürümde amaçlanan farklı donanımlar altında yazılımı sorunsuz çalıştırmadır. Tüm kullanıcılar tarafından gerçek verilerle test edilen yazılımın test sonuçları, yazılım testçileri tarafından yakından takip edilir. Demo ile karıştırılmamalıdır. Bazı geliştirici takımları, ürettikleri beta yazılımlarını tüm kullanıcılar yerine belirli kullanıcıların denemesini isteyebilirler. Bu programları kullanabilmek için "Beta Tester" (Beta Testçisi) olmak gerekir. Fakat bazı kurum/kuruluş(lar) beta testerlık için kayıt izni istemektedir. Bunun nedeni yazılımın kararlı bir sürüm (en az hatalı bir sürüm) oluşturmadan uzak olmasıdır. Bazı geliştiriciler ise beta yerine "preview" (önizleme), "technical preview" (TP) (teknik önizleme), "early access" (erken erişim) gibi isimler kullanabilirler. Yeni sürümde yeni özellikler eklendiyse bunlar doğru çalışmayabilir. Ya da varolan yazılımın son sürümü çok fazla hata iletisi çıkartıyorsa geliştirme takımları hata ayıklama yapabilirler. Beta sürümdeki tüm hatalar düzeltildiğinde yazılım kararlı bir sürüm halini alır. Filiz Koçali Filiz Koçali (d. 22 Ocak 1958, İstanbul), Sosyalist Demokrasi Partisi'nin (SDP) 2. genel başkanıdır. Şu anda Ufuk Göllü genel başkandır. Kalamatianos Kalamatianos, kalamatyano da denilen, kökeni Mora'da Kalamata Bölgesi olmakla birlikte, çok geniş bir coğrafyada sevilen halk dansına uygun 7/8'lik müziktir. 1910'larda İzmir'de aynı adla birçok orkestra kurulmuştur. Bu orkestralar çoğunlukla batı vokal ve çalış tekniğini kullanmışlardır. En bilinen kalamatianos Samiotissa adlı şarkıdır. Paul Atreides Paul Atreides, Frank Herbert tarafÄ±ndan yaratÄ±lan Dune evreninde yer alan bir kurgusal karakterdir. Frank Herbert'ın Dune kitaplarının ana karakterlerinden biridir, ve ilk kitaplar Dük Leto Atreides I'in Bir mesihe dönüşen oğlu Paul'ün hayatını konu edinir. Bir Fremen olduktan sonra Paul Muad'Dib adını alır. Chani'den olan oğlu Leto Atreides II, Paul'ün önceden gördüğü Altın Yol'u tamamlamış, Dune'un ve evrenin imparator tanrısı haline gelmiştir. Daniel Amokachi Daniel Owefin Amokachi, (d. 30 Aralık 1972, Kaduna), Santrafor mevkiinde forma giymiş Nijeryalı eski millî futbolcudur. 2006 yılından itibaren teknik direktör'lük yapmaktadır. Amokachi, Dünya Kupası performanslarıyla Afrika'da Yılın Futbolcusu ödüllerinde üç defa üçüncü oldu. Sürati, tekniği ve fiziksel gücü ile lakabı Kara Boğa ve Kara Tren olarak bilinmektedir. Ülkesinde de çok sevilen ve bilinen biri olan Amokachi, Nijerya'nın Dünya Kupası'na 2 turnuva üst üste katılmasına katkıda bulunmuştur. Bunların yanı sıra Amokachi, UEFA Şampiyonlar Ligi'nin ilk golünü 25 Kasım 1992 günü Club Brugge forması ile atma başarısı göstermiştir. Amokachi, profesyonel futbola 1989 yılında Nijerya'nın Ranchers Bees takımında başladı. İlk sezonunda Batı Afrika Kulüpler Şampiyonası'nda birincilik yaşadı. Burada Nijerya millî takım teknik direktörü Clemens Westerhof tarafından keşfedilip, millî takıma çağrılınca dikkat çekti ve 1990'da Belçika'nın Club Brugge takımına transfer oldu. Belçika şampiyonu takımın kadrosunda yer bulan Amokachi, 4 sene bu takımın formasını giydi. İlk sezonunda genellikle Club Brugge'un altyapısında forma giydi ve ligde sadece 3 maçta forma şansı bulabildi. Kupada ise 5 maçta forma giyip 1 gol kaydetti. Çeyrek final ilk maçında SK Beveren'e attığı gol hem Brugge kariyerinin ilk golüydü hem de maçı kazandıran gol oldu. O sezon Beker van België'yi kazandılar. 1991-92 sezonunda Hugo Broos'un teknik direktörlüğe gelmesiyle daha fazla şans buldu. 26 maçta attığı 12 golle takımın en golcü ikinci ismi olurken, kariyerinde ilk kez Belçika'da lig şampiyonluğu gördü. Kupada çeyrek finalde elendiler. Amokachi, 3 maçta 2 golle, takımının kupadaki en golcü ismiydi. Bu sezon UEFA Kupa Galipleri Kupası'nda forma giyerek ilk kez Avrupa arenasında maça çıktı. Brugge bu kupada yarı finale çıkma başarısını gösterirken, Amokachi de 6 maçta 2 gol kaydetti. Başarılı geçen bu sezon sonrası Amokachi, bu performansı ile ilk kez verilen Belçika Siyah Ayakkabı ödülünün sahibi oldu. Bu ödülle, Belçika'da oynayan en iyi Afrikalı futbolcu olduğu tescillendi. 1992-93 sezonunda UEFA Şampiyonlar Ligi'nde oynadı ve grup seviyesine çıkmada takıma yardım etti. Elemelerde forma giymeyen Amokachi, ilk grup maçında CSKA Moskova'ya gol atarak maçı 1-0 kazanmalarını sağladı. Bu gol Şampiyonlar Ligi'nin ilk golüydü. Amokachi, diğer bütün grup maçlarında oynadı. Club Brugge, grup üçüncüsü olarak turnuvadan elendi. Ligde yine takımın en golcü ikinci ismi olsa da yerel lig ve kupada başarı kazanamadılar. Amokachi, son sezonunda 14 golle takımının en golcü ismi oldu. Şampiyonluğu iki puanla kaçırdılar. Şampiyonluğu kaybettikleri Anderlecht'e kupa finalinde de 2-0 mağlup oldular. Yine de Amokachi sezon içi gösterdiği performansla 1994 yılında Belçika Siyah Ayakkabı ödülünü ikinci kez aldı. 1994 yazında gösterdiği Dünya Kupası performansı ile Afrika'da Yılın Futbolcusu ödüllerinde üçüncü olan Amokachi, İngiliz ekibi Everton FC'ye transfer oldu. Everton, bir süredir kötü giden durumlarına bir son vermek için birçok transfer yapmıştı ve Amokachi de bunlardan biriydi. Ligde 15. olup ligden düşmediler. Everton asıl sürprizi FA Cup'ı kazanarak yaptı. Yarı finallerde Jurgen Klinsmann'lı Tottenham Hotspur'u 4-1 yenerlerken Amokachi de iki gol kaydetti. Finalde Amokachi son 21 dakika Anders Limpar'ın yerine oyuna girdi. Everton, geçen senenin kupa galibi Manchester United'ı 1-0 yenerek 8 senedir kupa kazanamama durumunu kırdı. 1995 yılında da FC Charity Shield kupasıyla girdiler. Amokachi, ilk 15'te olsa da forma şansı bulmadı. 1996'da Amokachi, Beşiktaş'ye transfer oldu. Beşiktaş'ın Vanspor'u 7-0 yendiği lig maçıyla Türkiye kariyerine başladı. İlk sezonunda lig ve kupada başarılı olamasa da ligde 7 gol kaydetti. Sezonda yalnızca Başbakanlık Kupası'nın sahibi oldular. UEFA Kupası'nda mücadele eden Beşiktaş, 4 tur eleme oynayarak tarihinin en uzun Avrupa maceralarından birini yaşadı. Amokachi de 2 gol kaydetti. Sezon içinde Dünya Kupası performansı ile bir kez daha Afrika'da Yılın Futbolcusu listesinde 3. oldu. Sonraki sezon ligde hüsran yaşasalar da Türkiye Kupası'nı kazandılar. Finale çıkana kadar 2 gol kaydeden Amokachi, finalde Galatasaray'ı penaltılarla yenerlerken kendi penaltısını gole çevirdi. Cumhurbaşkanlığı Kupası'nda da Galatasaray'la karşılaşan Beşiktaş, rakibini 2-1 yenip kupayı alırken bir golü Amokachi kaydetti. Dünya Kupası zamanında geçirdiği sakatlık nedeniyle 1998-99 sezonunda çok fazla forma şansı bulamadı. Buna rağmen ligde 4 gol atmayı başardı. Özellikle Beşiktaş'ın Fenerbahçe'yi 3-2 yendiği lig maçında 2 gol atarak iyi bir performans gösterdi. Beşiktaş, sezonda lig ikincisi oldu. Amokachi, böylece Türkiye'de kazanamadığı tek kupa olan lig kupasını göremedi. Amokachi, ligde 77 maçta 19, Avrupa Kupaları’nda ve Türkiye Kupası’nda 17’şer maçta 3’er, Cumhurbaşkanlığı ve Başbakanlık Kupaları’nda da 3 maçta 1 olmak üzere, toplam 114 resmi maçta 26 gol kaydetti. Sık sık sakatlanması ve Nijerya seyahatlerinden geç dönmesi nedeniyle Türkiye'deki performansı beklenenin altında oldu. Yine de sürati ve tekniği ile Beşiktaş'ın unutulmaz futbolcuları arasına girdi. Amokachi, 1999-2000 yılları arasında zaman zaman antrenmanlara katılsa da, ameliyatlar ve sağlık sorunları nedeniyle hiçbir maçta forma giymedi. Haziran 2000'de Everton'da ki hocası Joe Royle'un isteği üzerine Manchester City'de denendi. Dizindeki sakatlık nedeniyle kadroya dahil edilmedi. Amokachi de Alman ekibi TSV 1860 München ile sözleşme imzaladı ancak sağlık sorunları nedeniyle sözleşme kısa sürede feshedildi. Amokachi, 2005 yılına kadar birçok kulüp tarafından daha denendi. Bu kulüpler İngiliz takımları Tranmere Rovers, Darlington FC, İskoç ekip St. Mirren FC, Fransız ekip US Créteil-Lusitanos'tu. 2002'de Amerikan takımı Colorado Rapids ile sözleşme imzalayabildi ancak maça çıkamadan sözleşmesi feshedildi. Birkaç ay sonra Birleşik Arap Emirlikleri takımı Emirates Club ile sözleşme imzaladı. Ancak bu sözleşme de kısa süre sonra feshedildi. Bir süre Hollanda'da teknik direktörlük eğitimi alan Amokachi, 2005 sezonunda Nijerya'ya geri dönüp Nassarawa United takımına transfer oldu. Ligin ilk haftası son 15 dakika oyuna giren Amokachi, uzun yıllar sonra profesyonel liglere geri dönüş yaptı. Amokachi, futbolu bıraktıktan sonra 18 Temmuz 2007'de Nelson Mandela adına düzenlenen 90 Minutes for Mandela maçında Afrika Karması formasını giydi. 27 Temmuz 2008'de ise Jay-Jay Okocha'nın jübilesinde Nijerya karmasına karşı Dünya Karması'nda yer aldı ve bir de gol attı. 26 Temmuz 2009'da ise Güney Afrika'da düzenlenecek Dünya Kupası'nı kutlamak adına Afrika karmasına karşı Nijerya forması giydi. 42 kez Nijerya millî takım kadrosunda yer alan Amokachi, bu maçlarda toplam 14 gol atmıştır. Amokachi'nin katıldığı ilk üst düzey turnuva 1990 tarihli Afrika Uluslar Kupası turnuvası oldu. İkinci olan Nijerya'nın formasını giyen Amokachi, daha 17 yaşındaydı. Buna rağmen turnuvada Nijerya'nın oynadığı 5 maçın 3'ü ilk 11'de olmak üzere dördünde forma giydi. Final maçında 69. dakikada Ayodele Ogunlana'nın yerine oyuna girdi. Nijerya, Cezayir'e 1-0 yenilerek Afrika ikincisi oldu. 1992'deki turnuva elemelerinde forma giyip 2 gol kaydetse de Avrupa'da sezonun devam etmesi nedeniyle turnuvaya katılamadı. 1994'te düzenlenen bir sonraki turnuva kadrosunda kendine yer buldu. Yarı finalde penaltılara giden Fildişi Sahili maçında penaltılarda bir gol kaydetti. Turnuvayı Nijerya kazandı, böylece Amokachi kariyerinin ilk millî başarısını kazanmış oldu. Nijerya politik nedenlerden dolayı 1996 ve 1998'de turnuvaya katılmadığı için bu turnuva Amokachi'nin son Afrika Uluslar Kupası macerası oldu. Dünya Kupası elemelerinde forma giyen ve 2 de gol atan Amokachi, 1994 FIFA Dünya Kupası kadrosunda yer aldı. 21 yaşındaki Amokachi, kadronun en genç isimlerinden biriydi. İlk grup maçı olan Bulgaristan maçında 90 dakika forma giyen Amokachi, 3-0'lık galibiyetin ikinci golünü kaydetti. İkinci maç Diego Maradona'lı Arjantin karşısında da 90 dakika forma giydi. Son maç olan Yunanistan maçında 2-0'lık galibiyetteki ikinci golü atan Amokachi, takımının grup birincisi olmasına büyük katkıda bulundu. Sonraki turda İtalya karşısında da ilk 11 başlayan Amokachi, 36. dakikada 1-0 önde giderlerken sakatlandı ve yerini Mutiu Adepoju'ya bıraktı. Nijerya 88. dakikada Roberto Baggio'nun golüne engel olamadı ve Baggio, uzatmalarda bir gol daha atarak Nijerya'nın elenmesine neden oldu. Amokachi, turnuvada attığı iki golle Emmanuel Amuneke ile birlikte takımının en golcü iki isminden biri oldu. 1995'te daha sonra FIFA Konfederasyonlar Kupası adını alacak 1995 Kral Fehd Kupası kadrosunda da yer aldı. İlk grup maçında Japonya karşısında 90 dakika forma giyen Amokachi, bir gol attı. İkinci maçta Arjantin karşısında da 90 dakika forma giydi. Nijerya, averajla ile grup ikincisi oldu. Üçüncülük maçında Meksika ile oynayan Nijerya, 1-1 berabere kalırken golü Amokachi attı. Nijerya, maçı penaltılarla kaybederek 4. oldu. Bir sene sonra Amokachi bu sefer 1996 Yaz Olimpiyatları için Nijerya forması giydi. 22 yaş altı futbolculardan kurulu takımlara 3 tane de serbest oyuncu ekleme hakkı tanınıyordu. 23 yaşındaki Amokachi de bu fırsatla Uche Okechukwu ve Emmanuel Amuneke ile birlikte kadroda yer aldı. 6 maçta da forma giyen Amokachi, takımının finale çıkmasında yardımcı oldu. Arjantin ile oynanan finalde 74. dakikada 2-1 yenik durumdaki Nijerya'nın beraberlik golünü attı. Amuneke'nin 90. dakikada attığı golle Nijerya maçı 3-2 kazanıp, altın madalyayı aldı. Amokachi, 1998 FIFA Dünya Kupası kadrosunda da yer buldu. Grup maçlarının ikincisi olan Bulgaristan maçında ilk 11'de sahaya çıktı. Golün asistini yapan Amokachi, 67. dakikada yerini Nwankwo Kanu'ya bıraktı. Üçüncü maç olan Paraguay maçı öncesi ısınırken sakatlanıp, turnuvayı kapattı. Nijerya grup maçlarında birinci olarak gruptan çıksa da sonraki tur Danimarka'ya elendi. Amokachi, 2000 Afrika Uluslar Kupası kadrosuna çağrılsa da sakatlığı nedeniyle daha sonra kadrodan çıkarıldı. Buna rağmen moral vermesi için turnuvaya takımla beraber götürüldü. 2001'de Dünya Kupası elemeleri için kulüpsüz olmasına rağmen kadroya çağrıldı ama kısa süre sonra fiziksel kondisyonunun yeterli olmadığı görülünce kadrodan çıkarıldı. 2003 yılında Nijerya'nın Olimpiyat millî takımının görevlilerinden biri olarak ilk kez futbolculuk dışında bir görev yapmaya başladı. 2005'te Nijerya millî takımının başına gelen eski Nijeryalı millî oyuncu Augustine Eguavoen'in isteği ile, aynı dönemde millî takımda beraber oynadığı Samson Siasia ve Ike Shorunmu ile teknik kadroya dahil oldu. 2006'da U-23 millî takımının teknik direktörü olarak atandı. 2007'de takımın başına Alman Berti Vogts getirilince bir süre Vogts ile çalışıp, daha sonra hoca ve federasyonla problem yaşadı ve istifa etti. 2006 yılında eski takımlarından Nasarawa United'da teknik direktörlüğüe başlamıştır. Takımı ligde 2.ci sırayı elde ederek Afrika Şampiyonlar ligine katılmaya hak kazanmıştır. 2007'de millî takımdan ayrıldıktan sonra Enyimba International FC'de görev yaptı. 2008'de Nijerya millî takımına Shaibu Amodu'nun yardımcısı olarak geri döndü. Bu görevi alınca Enyimba'dan ayrılan Amokachi, geçici olarak Nijerya futbol takımında da görev almıştır. Günümüzde Finlandiya'nın JS Hercules kulübünü çalıştırmaktadır. Şubat 2020, Amokachi, Cumhurbaşkanı Tümgeneral Muhammadu Buhari tarafından Nijerya’nın futbol büyükelçisi seçildi. Amokachi, 1995'te tanıştığı Tunuslu model Nadia ile evlenmiş, bu evlilikten olan çocukları da Everton FC'de denenmiştir. Amokachi'nin kız kardeşi ise bir başka Nijeryalı millî futbolcu Tijani Babangida ile evlenmiştir. 2016 yılında yeniden yapılandırılan Vodafone Park'ın açılış maçına davet edilen isimlerdendir. Oğulları Nazim ve Kalim Beşiktaş'ın Beşiktaş U21 takımında forma giymişlerdir. Amokachi'nin oyun stili Türk futbol tarihine adeta ışık tutmuştur. Siyahi oyuncu tutumu, Amokachi'nin Türkiye'de gösterdiği etkili ve olumlu oyunun sonucu olarak ileriki yıllara da yansımıştır. Onun ayağına aldığı top tribünleri de ayağa kaldırır, rakip taraftara korku salardı. Aldığı "Kara Boğa" ve "Kara Tren" yakıştırmaları aslında oyun tarzını da ön plana çıkartıyordu. Topu ayağına aldığı anda rakipleri bir bir geçer doğru pozisyonu bulursa kale dibine kadar giderdi. Asistleri ile de ön plana çıkan Amokachi, takım arkadaşlarına bir birinden şık ve yaratıcı gol pasları verirdi. Oyun içerisinde topu nizami şekilde sürerken, defansı rahatsız edici koşular yaparak savunma hattını tek başına yıpratırdı. Tomáš Jun Tomáš Jun, (d. 17 Ocak 1983, Prag) eski Çek futbolcudur. En son Avusturya'da üçüncü ligi takımı olan SC Ritzing formasını giymiştir. Futbola 1989'da 6 yaşındayken Spark Hlubočepy takımında başladı. 9 yaşında, Sparta Praha altyapısına transfer oldu. 16 yaşında profesyonel oldu. 17 yaşında UEFA Şampiyonlar Ligi'nde Arsenal'e karşı ilk 11'de forma giydi. Ayrıca ümit millî takımda forma giymeye başladı. 2001 yılında Jablonec takımına kiralandı. Birkaç ay Jablonec'te forma giydikten sonra Sparta Prag tarafından geri çağrıldı ve önemli goller kaydetti. Sonraki sezon ilk 11'de daha çok forma giydi. 2002-03 sezonunda genç yıldız düzenli olarak forma giydi ve 8 gol kaydetti. 2004-05 sezonunda yeni yönetim ile daha iyi bir performans gösterdi ve 30 maçla 14 gol ile gol kralı oldu ve Sparta'nın lig şampiyonluğunda önemli bir katkıda bulundu. Sparta'daki iyi sezonu, Jun'a büyük ün kazandırdı. Millî takımda daha çok görev almasının yanında, yabancı kulüplerden de transfer teklifleri almaya başladı. Sonuç olarak, Trabzonspor'a 3.25 milyon euro'ya 5 yıllık imza attı. Sezonun ilk haftasında Kayserispor'u 2-1 yendikleri maçın 77. dakikasında oyuna girerek Türkiye kariyerine başladı. Ancak, Trabzonspor'un hem Şenol Güneş hem de Vahid Halilhodzic döneminde takımın ilk 11 oyuncusu haline gelemedi. Devre arasında forvet sorunu çeken Beşiktaş'a Bobô ve Gökhan Güleç ile birlikte gelen bir başka forvet futbolcusu oldu. Beşiktaş'taki ikinci maçında Diyarbakırspor'a gol attı. Ancak bu golün devamı gelmedi. İki kez sahaya ilk 11'de sürülen futbolcu, ligde 6, Türkiye Kupası'nda ise 2 maça çıktı. Sezon sonunda Beşiktaş ile Türkiye Kupası şampiyonluğu gördü. Finalde forma giymeyen futbolcu, bu maçta birkaç gün sonra Beşiktaş'tan ayrıldı. 2006-07 sezonunda Trabzonspor'dan eski kulübü Sparta Prag'a tekrar kiralandı. Sezon boyunca ligde 19 kez forma giyen futbolcu, ağları sadece bir kez havalandırabildi. 2007-08 sezonunda sakatlanan Ersen Martin'in yerine teknik adam Ziya Doğan'ın isteğiyle Trabzonspor ile tekrar antremanlara başlasa da forma giymedi. Ocak 2008'de başka bir Çek takımı FK Teplice'ye kiralandı. Sezona golle başlayan futbolcu, FK SIAD Most'u 1-0 yendikleri maçta galibiyet golünü atmıştı. Futbolcu 6 ayda 14 maça çıkıp 4 gol attı. Sezon sonunda Teplice'ye transfer oldu. 2008-09 sezona iyi bir başlangıç yapıp, SK Dynamo České Budějovice'yi 4-0 yendikleri sezonun ilk maçında hat-trick yaptı. Ancak sezonun geri kalanında gol atamayınca devre arasında Teplice ile yolları ayrıldı. 2009 Ocak'ında Avusturya'nın SC Rheindorf Altach takımına 6 aylığına kiralandı. Oynadığı üçüncü maçta ilk golünü kaydeden futbolcu, sadece 14 maçta 8 gol atarak eski formuna geri dönebileceğinin sinyalini verdi. Gollerinin yanında asistleriyle de dikkat çeken futbolcu, 6 da asist yapmıştı. Bu performansa rağmen yine de takımını küme düşmekten kurtaramadı. Ancak Bundesliga (Avusturya) ekiplerinin dikkatini çekmeyi başarmıştı. 2009-10 sezonunda Austria Wien'e kiralandı. Takıma güzel bir başlangıç yaptı. FK Vojvodina'yı eledikleri UEFA Avrupa Ligi maçlarında 2 gol attı. ÖFB-Cup ikinci turunda FAC Team'e 58 dakikada hat-trick yaptı. Ligin ilk 10 haftasında da 4 gol 3 asist yapmayı başardı. Ancak SV Mattersburg'u attığı golle 1-0 yendikleri maçta geçirdiği sakatlık nedeniyle sahalardan 6 ay uzak kaldı. Bu nedenle Avrupa Ligi gruplarında sadece iki maçta forma giyebildi. Son haftalarda takıma dönen futbolcu gollerine devam etti ve sezonu ligde attığı 9 golle kapattı. 14 Mayıs 2010'da Jun, Austria Wien'e transfer oldu. Sezon içinde zaman zaman sakatlıklar nedeniyle takımdan uzak kaldı. Buna rağmen ligde yaptığı 9, Avrupa'da yaptığı 3 asist ile takımının asist kralı oldu. 2011-12 sezonunda fazla gol atamasa da takımının en fazla forma giyen isimlerindendi. 2012-13 sezonunda ise 33 maçta forma giyen futbolcu, 10 gol 13 asist ile takımının en önemli isimlerinden biri olarak Avusturya Bundesliga şampiyonluğu yaşadı. Kupada da 4 gol kaydeden futbolcu, kupa finalinde 90 dakika forma giyse de FC Pasching'e 1-0 yenilip ikinci olmalarını engelleyemedi. 2013-14 sezonu Austria Wien'deki son sezonu oldu. Ligde daha az forma şansı bulan futbolcu, sezonu 5 gol 4 asistle tamamladı. Şampiyonlar Ligi'ne kalmayı başaran takımın 3 grup maçında forma giyen Jun, Zenit'i 4-1 yendikleri son grup maçında gol atmayı başardı. Jun, 2000 U-16 Avrupa Şampiyonası'nda biri finalde olmak üzere 7 gol atarken, takımı gümüş madalya kazandı. 2002'de ise UEFA 21 Yaş Altı Avrupa Şampiyonası'nın kazanılmasına yardım etti. 2002 Şubat'ında, A millî takım için ilk golünü attı. Jun'un en önemli golünü, 2006 FIFA Dünya Kupası elemelerindeki son grup maçında ilk 11'de çıkıp takımın ilk golünü atmasıyla kaydetti. Galibiyet Çek Cumhuriyeti'nin play-offlara kalmasına yardım etti. Ancak Türkiye'deki kötü performansı 2006 FIFA Dünya Kupası'na gitmesini engelledi. Toplamda 10 maçta 2 gol buldu. Susan Sontag Susan Sontag (d. 16 Ocak 1933 – ö. 28 Aralık 2004) dünyaca tanınan Amerikalı deneme ve roman yazarı, kuramcı, eleştirmen ve insan hakları savunucusu. 2003'te Alman Yayıncılar Birliği’nin Geleneksel Barış Ödülü’nü kazandı. Çocukluk ve gençlik yıllarını Arizona ve Los Angeles'ta geçiren Sontag'ın ilk romanı The Benefactor 1963'te yayımlandı. Umran (dergi) Türkiye'nin önde gelen aylık düşünce-kültür-siyaset dergilerindendir. Güncel değerlendirmeler ile kalıcı düşünsel üretimi meczetmesi sayesinde ayrı bir çizgisi vardır. İslam düşüncesi, Kur'an yorumları ve araştırmaları farklılığı öne çıkaran unsurlardandır. Araştırma ve Kültür Vakfı'nın yayın organı olarak doğmuş, yakın zamanda ise varlığını bağımsız olarak sürdürmeye başlamıştır. Entelektüel birikimi ile birlikte sosyal ve siyasal analizleriyle dikkat çekmekte, kimi zaman başlıklarıyla gündem yaratmaktadır. İlk sloganlarından biri "Geleneğin İhyasından Geleceğin İnşasına" şeklindeydi. İsmi verilirken Cemil Meriç'ten esinlenilmiştir. Medeniyet, yani Cemil Meriç'in tabiriyle 'Umran'. Geleneklerle yoğrularak yeniden inşa edilen daha üstün bir medeniyet... Mandra havasÄ± Mandra havası, Balkanlarda oynanan halk oyunu. 7/16'lık ve 7/8'lik ritimleriyle oldukça hareketlidir. Türk Müziği'nde, devr-i turan usulüyle çalınır. Yunanistan'da mandilatos (Μαντηλάτος) (mendil) adı ile bilinir. En bilinen mandra havası Sultan Abdulaziz 'in bestelediği "Hicaz" mandra havasıdır. TesettÃ¼r Tesettür, örtünmek anlamında İslam kültürüne ait bir terimidir. İslam dünyasında çoğunlukla kadınların kıyafetleri ile ilgili tanımlamalarda kullanılan bir kavramdır. Pek çok mezhep örtülmesi gereken yerleri ve örtünün şeklini (örneğin transparan olup olmamasını) kesin talimatlarla belirlemiştir. Ancak bunlar arasında tam bir fikir birliği olmadığı gibi ayetlerde kadınların saçlarını örtmesinin zorunlu tutulmadığını savunan müfessirler de mevcuttur. Arapça "setr" (s-t-r) "örtmek", tesettür ise örtünmek anlamına gelir. Hicab; Tesettür ile aynı anlamda Arapça ve Farsça yayınlarda tercih edilen bir terim dir. "H-c-b" kökünden türetilen kelime, sadece fizikî örtünmeyi değil, daha genel bir şekilde tevazu, mahremiyet ve ahlâk, utanma gibi kavramları da ifade eder. Türkçede mahcubiyet utanma anlamındadır. Hımar; Kur'an'da da geçen "hımar", "humur" sözcüğünün çoğuludur ve örtü, perde (pencere) anlamındadır. Arapçada içkiye hamr isminin verilmesi de aklı örtmesi ve gizlemesi ile bağlantılanır. Cilbab; Kur'anda kullanılan bir kelime de "cilbab"dır. Bu kavram batılı dillere daha çok "pelerin ya da büyük şal" olarak tercüme edilirken Diyanet İşleri Başkanlığı'nın mealinde "bedeni örtecek elbise" olarak tercüme edilmiştir. Cilbab dış elbise olarak tanımlanır. Başörtüsü; sadece başın örtülmesini, tesettür ise genel anlamda bedensel örtünmeyi tanımlar. "Türban", farklı toplumlarda kullanılan bir başörtüsü çeşididir; ayrıca tarih boyunca bir erkek başlığı olarak da ön plana çıkmıştır. Tesettür belirli bir giysiyi betimlemez iken, türban belirli bir giysinin ismidir. Siyab; Elbisedir. Nur suresi 58. ayette de tanÄ±mlanan ev iÃ§i elbisedir. Sümerolog Muazzez İlmiye Çığ gelenekçi ve köktenci anlayışlar açısında Yahudilik, Hıristiyan ve İslamda çok önemli bir yeri olan başörtüsü konusunda, kaynağın Sümer dini gelenekleri ile ilgili ve diğer birçok kavram ve uygulama gibi buradan alıntılanma olduğunu ifade etmiştir. Çığ'a göre bu uygulamalar Yahudilerin Babil sürgünü sırasında benimsenmiş ve daha sonra Tanah yazımlarına aktarılmıştır. Tanah'ın anlatılarında kadın giyimi, Tekvin: 64-65, Yeşeya 16-23, Ezgilerin Ezgisi 4/1 ve Tekvin: 38, 14-15'te geçer. Hristiyanlıkta ise kadınların örtünmesi ile ilgili ifadeler Kitâb-ı Mukaddes'in Yeni Ahit kısmındaki 1. Korintliler mektubunda (11/1-16) belirtilir. Müfessirlerin ve İslam tarihçilerinin geneline göre İslam öncesi dönemde Arap kadınları enselerine bağladıkları veya arkalarına saldıkları başörtüsü tarzı bir örtüyü takarlardı. Bununla birlikte bu örtü gerdanlarını ve diğer taraflarını örtmezdi. Coğrafik etki; Çöl yaşamından kaynaklanan, toz ve yakıcı güneş ışınlarından koruyucu geniş ve bazı bölgelerde yüz dahil tüm vücudu kaplayan yerel giysilerin, hadisler ve Kuran yorumları ile dini zorunluluklar içine girmiş olma ihtimali göz ardı edilemeyecek bir konu olarak görünmektedir. Prof. Dr. Mehmet Aydın bu konuya işaret eden yorumunda, tesettürün İslamda olduğunu, şekil ve miktar gibi hususların ise coğrafya ve kültür tarafından belirlendiğini ifade etmiştir. Prof. Dr. Neşet Çağatay İslamda başörtüsünün ortaya çıkışı sürecini "Müslümanlar, hür kadınlarıyla birlikte Mekke'den Medine'ye göç ettiklerinde, Medine'de bir meta aracı gibi alınıp satılan ve örtünmeyen cariyelerle karşılaştılar. Medineli erkekler, Mekke'den gelen kadınlara da cariye gibi davranıyor. Onları da meta gibi alıp satmak istiyorlar. Hazreti Ömer bu kargaşalığı görüyor. Medinelilerle karıştırılmamaları için Mekkeli kadınlara örtünme kuralı getiriliyor. Cariyelerin örtünmesi ise yasaklanıyor. İslamiyette hür kadınların cariyelerden ayırt edilmesi için başlatılan bu gelenek, daha sonra kadınların erkeklere karışı örtünmesi şekline dönüşüyor..." sözleriyle ifade etmektedir. "Hicab" terimi Kur'an'da giyim ile ilgisiz olarak, inanan erkeklerin Muhammed'in eşleri ile perde (hicap) arkasından konuşmaları gerektiği şeklinde kullanılmıştır. Sonraki dönemlerde bu uygulama Müslüman toplumun geneline yayılmış, erkek ve kadın bölmelerinin ayrılması sonucunu doğurmuştur. İslam toplumunda tesettür ve hicabın İslamın ortaya çıkış dönemlerinde yaygın olarak kullanılmadığı, hicabın o dönemde aynı zamanda Peygamberin evi olan mescide gelen erkeklerden peygamberin kadınlarını korumak için konulduğu, genişletilmiş tesettür ve hicap uygulamalarının Müslümanların İran ve Bizansı almaları sonrasında, bu kültürlerden etkilenerek, özellikle Emeviler döneminde ulemanın otorite kazanma çabaları sonucunda İslam toplumunda yaygınlık kazandığı bazı araştırmacılar tarafından ifade edilmiştir. Örtünme İslamiyetin doğuşundan birkaç yüzyıl sonra yazılan hadis ve fıkıh kaynaklarında, dini önderler tarafından yapılan ayet ve hadislerin kapsamlarını genişleten ve bağlamından kopartılmış ileri yorumlarla kadın ve erkeğin birbirini görmelerinin tamamen haram kılınması, harem, burka ve peçe gibi uygulamalar islam topluluklarında yerleşik kurallar haline gelmiştir. Kuran’da tesettürle ilişkilendirilen ayetler Türkçeye anlamlarını da değiştirecek şekilde farklı tercümelerle çevrilen, Nur ve Ahzab surelerinde yer alan iki adet ayettir. Bu ayette geçen "hımar" kelimesini geleneksel mütercimler baş örtüsü, ayetlerin geleneğin etkisinden arındırılmış anlamını verme iddiası taşıyanlar ise salt "örtü" olarak çevirmeyi tercih etmektedirler. Ayette örtülecek yeri ifade eden "cuyub" (= cepler) kelimesi geleneksel olarak yaka olarak verilirken, Yaşar Nuri Öztürk tarafından yapılan mealde ilgili kısım "göğüs yırtmacı" olarak tercüme edilir. Ancak bazı araştırmacılar tarafından Kur'anın dilinin %10 kadar Süryanice içeriğe sahip olduğu, Kur'anın anlaşılmasında bu dile ait bilgiler göz önüne alındığında geleneksel tercümelerden oldukça farklı anlamların ortaya çıkabildiği belirtilmektedir. Bunlardan birisi de Nur suresi 31. ayetinde geçen cuyub kelimesini anlamlandırma ile ilgilidir. Buna göre ayet belirli bir örtünme şeklini değil, mecazi olarak iffetin korunması anlamında, Süryanicede bel altı kısmının örtülmesi gibi mecazi bir ifadeye sahip olmaktadır. Ayrıca kadın anatomisinde cep olarak nitelendirilebilecek kısım göz önüne alındığında bu açıklama çok daha akla yatkın hale gelmektedir. Bazı yorumcular kadın bedeninin tamamını süs kabul ederek, ayeti kadın bedeninin tamamını kapsayacak şekilde yorumlayıp, bundan zorunlu olarak gördükleri yüz ve el gibi kısımların açılmasına ruhsat verecek şekilde meal vermeyi tercih etmektedirler. Bunlardan bazıları kendiliğinden, spontane anlamlarına gelebilecek ifadeden "zaruri olan" anlamını çıkartırlar ve zaruri olmadıkça kadın vücudunun tamamıyla örtülmesi gerektiğinden bahsederler. Bazı hadislerle de desteklenen bu anlayışa göre kadın burka, peçe benzeri giysilerle tamamen örtünür. Bu görüşteki yorumculara göre zorunlu olarak dış ortama çıkması durumunda izin verilebilecek yegane açıklık, kadının tek gözünün açılabilmesinden ibarettir. Elmalılı Muhammed Hamdi Yazır zaruri ile ifade edilen yerlerin el ve yüz olduğu yorumunu yaparken O'na göre alimlerin çoğu da bu görüştedir. Mevdudi kadınların bilerek ve kasıtlı olarak süslerini açığa vurmamaları, kontrolleri dışında açığa çıkandan ise mesul olmadıklarını ifade eder. Mevdudiye göre kendisi ve Hanefi fakihlerin çoğunluğu "vücudun genelde açıkta kalan ve örtülmeyen kısımları" ifadesinden El ve yüzü anlamaktadır. Ahzab suresi'nden tesettür ile ilişkilendirilen bir diğer ayet ise Ahzab suresi: 59) ayetidir. Bu ayet de tercüme yazarları tarafından farklı şekillerde tercüme edilir. Bazı yorumcular ayette geçen "tanınmaları ve incitilmemeleri için" ifadelerinden kastın "tanınmamaları" olduğu yorumunu yaparlar ve buradan da kadınların evleri dışında iken el ve yüz dahil bütün vücutlarınının örtülmesi gerektiği sonucuna ulaşırlar. Yazır bu ayetin "hür kadın"ları ilgilendirdiğini söyler ve cilbab'ı şöyle tanımlar: "Cilbâb; vücudu baştan aşağı örten çarşaf, ferace, car gibi dış örtüsünün, elbisesinin adıdır." Prof.Dr. Süleyman Akdemir ayet'in üslubuna dikkat çekmekte ve bu ayette emir değil tavsiye niteliğinde ifade kullanıldığı üzerinde durmaktadır. Yaşar Nuri Öztürk'e göre ayet dışarıda giyilecek elbiseleri tanımlar ve cilbabı basitçe dış elbise olarak isimlendirir. Ve bunun hür-cariye ayrımını göstererek asayişi sağlamak için olduğunu belirtir. Yine örtünmeyle alakalı bir başka ayet de hayızdan kesilmiş kadınların bazı şeylere bağlı kalmaları şartıyla örtünme yükümlülüklerinin kalktıklarını belirtir. ""Evlenme ümidi kalmayan yaşlı kadınların, ziynetlerini açığa vurmamak şartıyla dış örtülerini çıkarmalarında kendilerine bir günah yoktur. Yine de iffetli olmaları kendileri için daha hayırlıdır. Allah işitendir, bilendir."" (Nur suresi, 60) Kuran'da örtünmenin yanı sıra güzel giyinmeye teşvik eden iki ayet de vardır: Araf suresi, 26 ve 31. Hadisler Muhammed'in ölümünden 1- 2 asır sonra yazılan ve bir ravi zinciri ile Muhammed'e isnad edilen sözlerden oluşur. Bazı dini anlayışlarda referans değerleri tartışılan bu sözler değişik hadis külliyatlarında toplanmışlardır. Sünni anlayışa göre altı temel hadis kitabının adı olan Kütüb-i sitte'de farklı başlıklarda örtünmeyle ilgili hadislere yer verilmiştir. Ayşe bint Ebu Bekir'den rivayet edilen bir hadis şu şekildedir; "Resûlüllah bileklerinin dört parmak yukarısını işaret ederek:“Allah’a ve ahiret gününe inanan bir kadına ergenlik çağına varınca yüzü ve şuraya kadar elleri dışında herhangi bir yerini açması helal değildir." Yine Ayşe bint Ebu Bekir'den rivayet edilen bir hadise göre, Ebu Bekir'in kızı Esma ince bir elbise ile peygamberin huzuruna girmişti. Peygamber yüzünü başka yöne çevirdi, yüzünü ve avuçlarını göstererek şöyle dedi; "Ey Esma! Şüphesiz kadın ergenlik çağına ulaşınca, onun şurası ve burası dışında kalan yerlerinin görünmesi uygun değildir." Buharî, Ebu Dâvud, Nesaî'den gelen hadislere göre Peygamber zamanında kadın ve erkekler aynı su kapından abdest almaktaydılar. Ebu Dâvud'un eserinde: '‘Kadın ve erkek, ellerimizi aynı kaba sarkıtıp daldırarak toplu halde abdest alırdık" denmektedir. Bazı ilahiyatçılar bu ifadelerden Muhammed zamanında kadınların erkeklerin yanında abdest aldıkları, abdestte yıkanan veya meshedilen kol, el, ayak, yüz, baş, boyun gibi organların açıklığı konusunda dinen bir sorun olmadığı yorumlarına ulaşmışlardır. Bir başka rivayette ise Ömer başını örten bir cariye gördüğünde, ona sopasıyla vurarak, "Başörtüsünü at! A kokmuş!" demiştir. Bazı rivayetlerde "Hür kadınlara benzemek mi istiyorsun?" ilâvesi de vardır. Bundan yola çıkarak İslam'da başörtüsünün sınıf farklılığı ile ilgili bir konu olduğu da tartışılmaktadır. Tesettürü dini bir emir olarak algılayan din yorumlarında ayrıca bu emrin kimleri ilgilendirdiği üzerinde de durulur. Buna göre cariyeler, ergenliğe kadar kız çocukları ve adet görmekten ve cinsel cazibeden kesilmiş yaşlı kadınlar ve akıl hastaları kapsam dışı tutulur. Bu yorumlara göre ayrıca süslü, transparan ve vücut hatlarını belli eden giysiler tesettür mantığına aykırı bulunur. İçi gösteren kumaşlar, kadın giyiminde olduğu gibi, erkekte de kullanılmaz. Hanefi, Şafii ve Malikilerin anlayışında Şeriat kurallarına göre Hünsa olarak tanımlanan ara cinsiyet (hermafroditler, interseksüeller) kadınlar gibi örtünmeye zorlanır. Hanbelilere göre ise onun örtünmesi erkek gibidir. Kur'anda tesettür'e uymama ile ilgili herhangi bir yaptırım öngörülmemesine rağmen Şeriat hukukunda tesettür kurallarına uymama günah veya büyük günah olarak değerlendirilir ve bu duruma uygun tazir cezaları uygulanabilir. Bu ceza basitçe bir azarlamadan, direnç halinde sopa, hapis veya sürgün gibi hakimin takdir edebileceği farklı uygulamalara kadar değişiklik gösterebilir. Aralarında bazı küçük farklılıklar olmakla birlikte klasik sünni-ortodoks İslam mezhepleri kadın vücudunu bütünüyle gizlenmesi gereken bir varlık (avret) kabul etmişler, ancak zaruri durumlarda geçerli olmak üzere ve kendi yakınları ile sınırlı belirli bölgelerin açılabilmesine izin vermişlerdir. Hanefi ve maliki mezheplerinde kadının el ve yüzü bu kapsamda değerlendirilmiş ve "fitneyeye yer vermeyecek şekilde" açılabilmesine müsaade edilmiştir;"Kadının mahkemede ifâde vermesi için erkek hakim veya alış-veriş için müşteri veya satıcı erkeklere görünmesinde beis yoktur." Kur'an'da erkeklerin örtünmesine dair ifade bulunmaz. Hadislerde ise erkekte göbekten diz kapağına kadar olan bölge avret sayılır. ""Erkeğin avreti göbeği ile diz kapağı arasıdır"" ""Diz kapakları avret yerlerindendir."" Hanefîler erkeklerde diz kapaklarını avretten sayarken, Şafiîler ve Malikîler avretten saymaz. Malikî mezhebi, ise bazı hadisleri örnek göstererek uyluk bölgesinin de erkekte avret sayılmayacağını ifade eder. Aynı şekilde cariyelerin avreti de erkeklerle aynı sayılmıştır. Başörtüsü konusunda din âlimleri farklı referans ve görüşlere sahiptirler. Bazı din bilginleri hadislerin dinî referans olmasını kabul etmezler, başörtüsünün Kur'an’da yer almadığını, ayetlerin çarpıtılarak tercüme edildiğini de ifade ederler. Bu görüşe sahip çok sayıda din bilginine örnek Prof. Zekeriya Beyaz, Prof. Yaşar Nuri Öztürk, Prof. Şahin Filiz, İhsan Eliaçık, Edip Yüksel, Hüseyin Hatemi sayılabilir. Türkiye'nin ilk kadın vaizi Prof. Beyza Bilgin ve ilahiyatçı Prof. Dr. Salih Akdemir ilgili ayetlerin tavsiye olarak anlaşılması gerektiği görüşündedirler. Salih Akdemir ayrıca söz konusu edilen ayetlerin lafızlarının peygamberin eşleri, kızları ve mü'minlerin eşleri olan "evli kadınlar"la ilgili olduğuna dikkat çekmektedir. Geleneksel İslamcılar hadislerde bulunan tesettürle ilgili rivayetleri ayetlerin anlamlandırılmasında kılavuz olarak kabul ederler ve ayetleri bu rivayetler istikametinde tercüme ve tefsir ederler. Ayetlerin anlamlarını ağırlaştıran ve yerini kaydıran tercümeler ayetlerin çarpıtıldığı şeklinde itirazlara yol açmıştır. Bu itirazlarda ayetlerdeki örtünün başörtüsü, ceb kelimesinin ise omuz veya yaka şeklinde tercüme edilmesi yer almaktadır. Ali Bardakoğlu, İslamda başı örtmenin dinî bir gereklilik olduğunu ifade eder. Said Nursi; Şehirli kadınların köylü, bedevi kadınlar gibi açılamıyacağı, ifadelerinden kendisinin şehirli kadınlar için, bütün vücudu kapsayan ve el, yüz gibi istisnaları olmayan bir tesettür anlayışı içerisinde olduğu anlaşılabilir. Tesettür konusunda Fethullah Gülen'in tutumu zaman içerisinde değişimler göstermiştir. Önceleri peçe ve eldiven kullanılarak kadınların tüm vücudunun örtülmesi gerektiği vaaz ve telkinleri yanında saçın bir telinin bile açılmasını büyük günah olarak ele alan Gülen son konuşmalarında başörtüsünü bir füruat olarak değerlendirmiştir. Prof.Dr. İlhami Güler peçe ve çarşaf konusunu kadın tesettüründen sayan yaklaşımlar için "Ancak, peçe ve çarşafa teolojik açıdan yaklaştığımızda, olayı salt dinsel bir yorum (içtihat) farkı olarak görüp saygı duyulacak bir mevzu saymak doğru değildir. Olayın ciddi estetik ve ahlaki boyutları vardır. Dinin düşünceden çok inanca, sorgusuz teslimiyete (dogmatizme) dayandığını iddia edenler bunu kabul etmeyeceklerdir. Kanaatime göre, peçe ve çarşaf, kadın onuruna karşı girişilmiş ağır bir hakaretin ve aşağılamanın ifadesidir." ..."‘Tanrının izi insanın yüzünden geçer’ der. Yüz, insanın ötekine karşı ahlaki sorumluluğunu ifade eder. Kadının önemli iki değeri olan iffeti ve namusunu, sözüm ona koruma adına kadının (insanın) en yüce, kutsal, manevi ve değerli yerini salt cinsel bir uzuv olarak görüp onu örtmeye kalkışmanın ne büyük bir cinayet, ilkellik olduğu ortadadır." şeklinde tepki gösterir. Vücudu sıkı bir şekilde yalıtan giyim ve yaşam tarzının, cilt üzerinde cilt kanserleri, kuruma ve kornifikasyon gibi etkilere yol açtığı bilinen güneş ışınları, soğuk, sıcak gibi dış etkilere karşı vücut üzerinde koruyucu etkiye sahip olduğu düşünülebilir. Bunun yanında bazı kadınlar kendilerini bu giyim tarzı ile daha rahat hissedebilirler. Bunun yanında güneş ışınlarından mahrum kalan bir vücudun özellikle enlem ve iklim açısından Güneşin bazı coğrafi bölgelerde D vitamini aktivasyonu açısından yetersiz kalmasıyla Ca ve Fosfor emiliminin düşmesiyle bağlantılı büyüme çağındaki kızlarda büyüme geriliği, yetişkinlerde kemik erimesi, depresyon, şizofreni, otizm ve alzheimer hastalıklarına yatkınlığının artması mümkündür. Termokimya Termokimya, kimya biliminin bir alt dalı olup ilgi alanı kimyasal reaksiyonların ısı ile olan ilişkileridir. "Termo" Latince ısı anlamına gelir ve termokimya "kimyasal termodinamik" adlı bilim dalının yerine isimce daha kısa olduğu için sıkça kullanılır. Na't Na't, konu olarak İslam dininin son peygamberi Muhammed'i anan ve öven edebi eserlere verilen isimdir. Arapçada, "tavsif etmek" anlamında mastar, sıfat ve vasıf mânâsına da isim olarak kullanılır; aynı şekilde Arap gramerinde de, sıfata; na’t, mevsûfa; men’ût denmektedir. Edebiyatta, na’t öncelikle, Muhammed'i övmek, ona duyulan saygı, sevgi ve şevki dile getirmek, ondan şefaat dilemek gibi amaçlarla yazılan manzumeler için kullanılır. Bunların nazım şekilleri çeşitlidir: Gazel, kaside, mesnevî, terkib-i bend, terci-i bend, müstezad vs. olabilir, beyitler veya dörtlüklerle yazılabilir; Beyit sayısı 6-7’den, yüzlerce beyte kadar değişir. Na’t, özellikle Muhammed için yazılan manzum eserdir; ancak tasavvufun etkisiyle bazı veliler ve tarikat pirleri için de na’tlar yazıldığı olmuştur; Na’t-ı Hazret-i Ali, Na’t-ı Mevlânâ gibi. Doom (1993 video oyunu) Doom, 1993 yılında id Software tarafından tasarlanmış, bir FPS, bilgisayar oyunu. Piyasaya floppy disk formatında sürülmüş olsa da, İnternet erişiminin yaygınlaşması nedeni ile yaklaşık 50 milyon bilgisayara yüklendiği düşünülmektedir. Oyunun konusu Mars gezegeninde, bir insan kolonisini tehdit eden varlıklara karşı girişilen mücadeledir. İlk oyun tüm dünyada yankı uyandırmıştır. Hemen ertesi sene, Doom 2: Hell on Earth (1994) isimli 2. sürümü ek paketleri ile birlikte piyasaya sürülmüştür. 1996'da Windows 95'in yaygın duruma gelmesi ile birlikte, yapımcılar Windows formatında ilk oyunları olan Final Doom'u piyasaya sürmüşlerdir. Bunun yanı sıra oyun birden çok platformu desteklediği için Doom fenomeninin uluslararası pazara girmesi daha da hızlanmış ve ucuzlamıştır. Kütle çekimi ivmesi Kütleçekimi ivmesi, bir cismin kütleçekimi etkisiyle sahip olduğu ivmedir. Gök cisimlerinin yörüngesinde ve yüzeyinde tüm cisimler bu ivme ile düşerler.Örneğin, yerçekimi için bu ivmenin Paris'teki değeri tam olarak 9,80665 m/s² (metre bölü saniyekare) dir. M kütlesine sahip bir cisme doğru olan kütleçekimi ivmesi ile hesaplanır. Bu eşitlikte "r" cismin merkezinden olan uzaklık, "G" de çekim sabitidir. Kütleçekimi ivmesinin birimi N/kg ile dönüşümlü olarak kullanılabilir. Kütleçekiminden veya ağırlıktan kaynaklanan basınç problemlerinde bu alternatifler daha kullanışlı olabilirler. Ebced hesabÄ± Ebced, geleneksel Arap alfabesinin eski sıralanışından (elif, ba, cim, dal) ilk dört harfinin okunuşlarıyla (E-B-Ce-D) türetilmiş bir sözcüktür. Ebced hesabı ise Ebced rakamları denilen alfabetik bir sayı sistemini kullanarak, kelime, cümlecik veya cümlelerin sayısal değerini hesaplama ve bunlardan anlamlar çıkartma işlemidir. Teori incelenen kelime, cümlecik veya metinde bir şekilde gizli şifreleme bulunduğu varsayımına dayanır. Semitik alfabelerde olduğu gibi Arap alfabesiyle yazılan bir yazıda da harflerin sayısal değerleri ile bir şifreleme ("cifr") yapılmış olabilirdi ve gelecekte hâdiselerin vukuu zamanının tespiti (Kehanet) için harflerin sayısal değerleri kullanılarak bu kehanetlerin sırrı gizemi açılabilirdi. Bir cümle veya cümleciğin Ebced değeri ("cümle hesabı") varsayılan bu gizem'in anahtarı olurdu. Bilinen bütün ebcedler semitik alfabelere aittirler ve onların da Mısır hiyerogliflerine dayandığı sanılan protosemitik harflerden türediğine inanılmaktadır. Ebcedde ilk yaygın kullanım fenike ebcedi ile olmuştur. Arap ebcedinin İbrani ve Aramî alfabesinden alındığına şüphe yoktur. Ebced'in ilk çıkışının Mısır hyeroglif rakamları ile bağlantılı olabileceği düşünülmektedir. Ebced zaman içinde değişimlere uğramış ve geliştirilmiştir. Bu gelişim alfabelerin gelişimi ve düzeni ile bağlantılı değişikliklerdir. Örneğin Arap alfabesi zaman içerisinde gelişerek noktalı ve sesli harflerin alfabeye ilave edilmesi ile ebced de buna paralel değişikliklere uğramıştır. Ebced hesabını akılda tutmak için bir anlamı olmayan ve Arap alfabesindeki harflerin eski dizilişini hatırlatıcı olarak kullanılan kelimelerden bir cümle oluşturulmuştur: bu 'ebced', 'havvez', 'huttî, 'kelemen', 'sa'fes', 'karaşet', 'sehhaz', 'dazıg' cümlesidir. Bu kelimelerle ilgili spekülasyonlara göre kelimelerden altısı Medyen hükümdarlarından altı kişinin adı yahut altı şeytanın veyahut haftanın günlerinin ismi olmalıydı. Arap nahivcilerinden "Müberred" ve "Seyrafi" bu yorumlarım hurâfe olduğunu, ebcedi oluşturan kelimelerin ecnebi olduğunu söylemişlerdir. Sonraları bu kelimeler muska, vefk gibi şeylerde kullanılmış ve her birine rakamsal bir değer verilmiştir. Semitik alfabelerde başlamış olduğu gözüken harflere sayısal değerler atfetme işi İbrani ve Yunan alfabelerinde de görülmektedir. "Abced gadol"da bazı harfler ve rakamsal değerleri: Kabala sisteminde Gematria denen (İbranicesi: גמטריה, gemaṭriya) sayısal bir düzenek mevcuttur. Burada İbrani sayıların rakamsal değeri 400'e kadar ebced numaraları ile aynıdır. Günümüzde hala madde numaralamada ve haftanın ilk 6 gününü temsil için kullanılmaktadır. Fenike alfabesinden uyarlanmış olan ve isimlendirme ve sırasını bu alfabeye göre şekillendirmiş olan Yunan alfabesinde de izopsefi denilen (İngilizcesi "isopsephy") harflerden faydalanan sayısal bir sistem mevcuttur. Bu sistemde harflerin karşılık geldiği rakamsal değerler 90 sonrasında ebced değerlerinden farklılaşır. Bunun sebebi Yunan dilinde "ṣād" (ص) harfine denk gelen bir sesin olmamasıdır. Ebced hesabında harflerin sayısal değerleri Arap alfabesindeki sıraya göre değil, İbranice ve Süryanice'deki sıralamaya göredir. Arap alfabesinde harflerin bugünkü sıralanışı daha sonra benzer harflere eklenen noktalar ve bu benzer harflerin yan yana yazılmasıyla oluşmuştur. Ebcede göre harflerin sırası ve değerleri söyledir: Arapçada kullanılmayan ve özellikle Farsça'dan alınıp Osmanlıca'da kullanılan pe, çim, je, gaf harfleri sırasıyla be, cim, ze ve kef eşit sayılır. Bazı yazarlar kitaplarının içindekiler bölümünde veya akrostiş gibi şiir içine tarihleri gizlemek gibi denemeler yapmışlardır. Kullanıldığı yerler kısaca şöyle sıralanabilir: Devlet kayıtlarında: Devlet arşivlerinde yer alan birçok resmî belge, tutanak, fezleke ve mazbatalar, vak’anüvist kayıtları, vakıf kayıtları ile sayım ve döküm hesapları bu hesaba göre tanzim edilmiştir. Mimarlıkta: Mimar Sinan’ın eserlerinde, boyutların modüler düzeninde çok sık kullanılmıştır. Örneğin Süleymaniye’de zeminden kubbe üzengi seviyesi 45, kubbe alemi 66 arşın yüksekliktedir. Yine Selimiye’de de kubbeyi taşıyan 8 ayağın merkezlerinden geçen dairenin çapı 45 arşındır. Kubbe kenarı zeminden 45, minare alemi buradan itibaren 66 arşındır. Süleymaniye ve Selimiye’nin görünen silüetleri 92 arşındır ki, bu da “Muhammed” kelimesinin ebced karşılığıdır. Sembolizmde: İki veya daha fazla kelimenin sayı değerlerinin aynı olmasından istifadeyle birini söylemekle diğeri kastedilmiş kabul edilerek halk arasında kullanılagelmiştir. Meselâ: “Muhammed” kelimesi 92′dir. “Aman’ kelimesi de 92′dir. “Mevlevî” kelimesi de 92′ ettiğinden bu kavramlar arasında bir alaka kurulmuştur. Ör; Aman lafzı senin ism-i şerîfinle müsavidir Anınçin aşıkın zikri amandır ya Resulullah İlim, amel, sa’y kelimelerinin, hilâl, lâle ve Allah sayı değerlerinin aynı olması anlamlı bulunur. Ebced'in bir takım amacını aşan uygulamaları eleştiri konusu olmuştur. Örneğin ilgili metnin böyle bir şifre veya gizem barındırdığı varsayımından hareketle dini metinlerden bir takım yeni anlam ve işaretler çıkartılması bunlardan birisidir. Bir diğer eleştiri konusu metnin yazıldığı tarihte kullanılmayan bir takvim sistemi kullanılarak şiir, dini metin vb. üzerinden bir takım tarih kehanetleri yapılmasıdır. Örneğin Hicri takvimin Ömer zamanında, Rumi takvim'in ise Osmanlılar zamanında oluşturulmasına rağmen birtakım ayet ve hadisler üzerinde bu takvim sistemlerine göre hesap yapılabilmekte ve bu kaynaklara yeni anlamlar yüklenebilmektedir. İsmail Yakıt, Türk-lslam Kültüründe Ebced Hesab ve Tarih Düşürme, ötüken Ist. 1992. Muammer Sun Muammer Sun (d. 15 Ekim 1932, Ankara), Türk besteci ve müzik eğitimcisi. Türkiye'nin müzik politikasında 60'lı ve 70'li yıllarda etkili olmuş bir isimdir. Ankara Radyosu Çoksesli Korosunu ve TRT Müzik Dairesinin kurucusudur. Türkiye'de 166 çocuk ve gençlik korosu kurmuştur. 1932 yılında Ankara'da doğdu. 1947'de Askerî Muzıka Okuluna, 1953'te Ankara Devlet Konservatuvarı'na girdi; A.Adnan Saygun'un kompozisyon öğrencisi oldu. Bu kurumda, Saygun'un yanı sıra, Mahmut Ragıp Gazimihal, Mithat Fenmen, Muzaffer Sarısözen, Ruşen Ferit Kam gibi öğretmenlerden ders aldı. Özel olarak da Kemal İlerici ile Türk Musikişi Makamları ve Armonisi konularında çalıştı. Saygun'un öğrencisi olarak 1960 yılında Ankara Devlet Konservatuvarı Kompozisyon Bölümü'nden pekiyi derece ile mezun oldu. Mezuniyetinden sonra Ankara, İzmir, İstanbul Devlet Konservatuvarlarında, GEE Müzik Bölümünde, Siyasal Bilimler Fakültesi Basın Yayın Yüksekokulu'nda, Ankara Radyosu'nda öğretmenlik yaptı. 1969 yılında, sanat kurumlarının temsilcisi olarak TRT Yönetim Kurulu üyeliğine seçildi. TRT Ankara Radyosu Çoksesli Korosu'nu ve TRT Müzik Dairesini kurdu.1971'de TRT Kültür Sanat Ödülleri Sistemini (Murat Katoğlu ile birlikte) hazırladı, TRT'nin gerçekleştirmesini sağladı. 1968'de atandığı Milli Eğitim Bakanlığı Müşavirliği sırasında, Çocuk ve Gençlik Koroları Yönetmeliği'ni hazırladı. Bütün Türkiye'de 166 çocuk ve gençlik korosu kuruldu. Koro şeflerine 1968 -1969 yazlarında, Gazi Eğitim Müzik Bölümü öğretmenleriyle birlikte, iki kez yaz kursu düzenledi. Bu kurslara Gazi Müzik bölümü'nde 40, Sinop kursunda 80 olmak üzere 120 müzik öğretmeni katıldı. (166 koro, ödenekleri kesildiği için 1970'te kapatıldı. Bu korolar ve kurslara katılan müzik öğretmenleri, bugünkü Türkiye'de yaygınlaşan çocuk ve gençlik korolarının temelini oluşturdu.) Sun, 1967 ve 69'da, biri TRT adına; öteki de TRT ve ODTÜ adına, iki büyük folklor derlemesi düzenledi; kendisi de bu derlemelere uzman derleyici olarak katıldı. Haccettepe Üniversitesi Devlet Konservatuvarı Kompozisyon bölümü öğretim üyeliğinden Ekim 1999'da emekli oldu. Eylül 2004'te Sun Yayınevi'ni kurdu. (H. Şimşek, R. Tanrıkulu, Houngaraton) (Hande Dalkılıç, Kalan Müzik) (Gürer Aykal, Bilkent SO) Bilkent Yayını Şefik Kahramankaptan yayını Siyam Balığı Siyam Balığı ("Rumble Fish") 1983 tarihli Francis Ford Coppola filmi. Güçlü liderlere hayranlık duyan genç erkekleri konu alan film, Coppola tarafından Susan Eloise Hinton isimli Amerikan yazarın romanından (Rumble Fish-1975) sinemaya uyarlanan 4 filmden biridir. KaramanoÄŸlu Mehmed Bey I. Mehmed ya da Karamanoğlu Mehmed Bey, (d. 1240 - ö. 20 Haziran 1277), Karamanoğulları Beyliği’nin kurucusu ve ilk hükümdarı. Subaşı olan Karaman Bey'in en büyük oğludur. Doğum tarihi belli olmayıp ölümü 1280'dir. Mehmet Bey askerî ve idarî yönden bilgili bir devlet adamı idi. Bilim adamlarını etrafına toplayıp onlara büyük önem vermiştir. 13. yüzyıl ortalarında Selçuklular, devlet işlerinde Farsçayı kullanırlardı. Halk ise öz dilleri olan Türkçeyi kullanıyordu. Mehmet Bey millet olarak birlikte yaşamanın ilk şartı olan dil birliğinin sağlanmasının gerekliliğine inanıyordu. Bu birliği gerçekleştirmek için Toroslar üzerinde yaşayan bütün Türkmen boylarını çevresinde toplayarak bir ordu oluşturdu. "Şimden gerü hiç gimesne divanda, dergahda, bergahda ve dahi her yerde Türk dilinden özge söz söylemeye." (13 Mayıs 1277) Üzerine gönderilen Selçuklu ve Moğol kuvvetlerini büyük bir yenilgiye uğratarak Konya’ya girdi. Burada yaşayan Selçuklu Türkleri, Karamanoğulları ile birlik oldular. Kısa zamanda Konya vilayeti ve bazı çevre iller Karamanoğulları'nın hâkimiyeti altına girdi. Daha sonra Selçuklu Sultanı İzzettin Keykavus’un oğlu Gıyaseddin Siyavuş’u başa geçiren Mehmet Bey’in kendisi de vezir oldu. İlk önceleri Moğol baskısına başarı ile karşı koymasına birçok kere galip gelmesine rağmen, daha sonraki çarpışmaların birinde iki kardeşi ile beraber öldürülmüştür. İdareciliği sırasında Türkçeyi resmi dil olarak ilan eden fermanını vermiştir. Bu fermanda ""Bugünden sonra divanda, dergâhta ve bargâhta, mecliste ve meydanda Türkçeden başka dil kullanılmayacaktır."" diyerek sadece siyasî ve askerî bir zafer değil aynı zamanda kültürel bir zafer kazanmıştır. K vitamini K Vitamini lipofilik ve hidrofobik bir vitaminler grubuna verilen addır. K vitamini 1920'lerin sonlarında Danimarkalı bilim insanı Henrik Dam'ın kolesterol hakkındaki çeşitli araştırmaları sonucu keşfedilmiş, kan pıhtılaşması ile ilişkili olduğu saptandığı için de önceleri "koagülasyon vitamini" (yani pıhtılaşma vitamini) olarak adlandırılmıştır. "K" harfini almasının sebebi vitamine dair ilk keşiflerin Almanca bir dergide yayımlanması ve bu yazınlarda vitaminin "Koagulationsvitamin" şeklinde yer almasından gelir. K vitaminlerine bazı proteinlerin posttranslasyonal değişimi, özellikle de koagülasyon yani kan pıhtılaşması, için gereksinim duyulur. Kimyasal olarak bunlar 2-metil-1,4-naftokinon türevleridirler ve genel kanıya göre etkinliklerinin temel sebebi kimyasal yapılarındaki naftokinon halkasıdır. Buradan hareketle genel olarak tüm K vitaminlerinin etki mekanizmaları benzerdir. Yine de bağısaktaki emilimi, taşınması ve doku dağılımı ile ilişkili olarak önemli farklılıklar ortaya çıkabilmektedir. Isıya oldukça dayanıklı olan K vitaminleri, bahsi geçen kimyasal özellikleri hasebiyle suda çözünmezler. İnsan vücudu K vitaminini depolayabildiği için günlük K vitamini katkısına ihtiyaç duymaz. K vitamini (menakinon) normalde bağırsaklardaki bakteriler tarafından üretilirler ve yetersizliği, bağırsaklar ağır bir şekilde zarar görmemişse, oldukça nadirdir. K vitaminleri proteinlerdeki belirli glutamat kalıntılarının karboksilasyonunda görev alarak gamma-karboksiglutamat kalıntılarının (bunlara kısacas Gla-kalıntıları da denir) oluşumuna sebep olurlar. Gla-kalıntıları bilinen tüm n biyolojik aktiviteleri için gereklidirler. keşfedilebilmiştir ve bunlar üç fizyolojik sürecin kontrolü (regülasyonu) için çok önemlidirler: Kalın bağırsakta bulunan birçok bakteri, örneğin "Escherichia coli", KÊakinon iki farklı, küçük molekül arasında iki elektron taşır. "Escherichia coli" aerobik solunum yapabildiği gibi menakinon aracılığıyla anaerobik solunum da yapabilir. Kontrolsüz kanamalara neden olan K vitamini eksikliği malabsorbsiyon (emilim bozukluğu) hastaları hariç ender görülür. Doğumdan sonraki ilk 3-5 gün içerisinde bağırsak florası henüz tam gelişmemiş olduğundan K vitamini eksikliği vardır. AltÄ±n standart Altın standart, herhangi bir hastalık şüphesiyle tetkik edilen hastalarda nihai karar verilen testtir. Herhangi bir hastalık teşhisinde kullanılan birçok test olabilir. Ancak bunlardan bir tanesi "referans test" olarak kabul edilir. Yeni ve daha güvenilir bir test ortaya çıktığında altın standart değişebilir. Altın standart testin, duyarlılığı ve özgüllüğü yüksek olmalıdır. Duyarlılığın yüksek olması için hasta kişilerde hastalığı tespit yüzdesi yüksek, hatalı negatif verme oranı düşük olmalıdır. Özgüllüğün yüksek olması için ise, sağlıklı kişiye hatalı pozitif sonuç verme oranı düşük olmalıdır. Julian Barnes Julian Patrick Barnes (d. 19 Ocak 1946), Man Booker Ödülü sahibi, çağdaş İngiliz roman yazarı. Dan Kavanagh takma ismiyle polisiye romanlar da yazan Barnes, Fransa'da da popüler olan İngiliz yazarlardan biridir. Sanatçı bu ülkede aralarında Médicis Ödülü ve Prix Femina'nın da bulunduğu birçok ödül kazandı. City of London School ve Oxford'taki Magdalen Koleji'nde eğitim gören Barnes, eğitimini tamamladıktan sonra Oxford İngilizce Sözlükleri'nde sözlük düzenleyicisi olarak çalışmaya başladı. Daha sonraları edebiyat ve sinema eleştirmenliği yaptı. Uzun bir zamandır sadece yazmaktadır. Erkek kardeşi, Jonathan Barnes antik felsefe dalında uzman bir filozoftur. Uzun yıllar yazar temsilciliği yapmakta olan eşi Pat Kavanagh ile birlikte Londra'da yaşadı. Pat Kavanagh'ı, 20 Ekim 2008'de beyin tümörü sebebiyle kaybetti.. İlk romanı "Metroland"'de Londra'nın banliyösünde yaşayan ve Paris'e seyahat edip daha sonra da geri dönen Christopher isimli bir öğrencinin kısa hikâyesini anlattı. Otobiyografik öğeler de içeren bu eserde idealizm ve cinsel sadakat temasını işledi. Roman, Barnes romanlarında sıkça görüldüğü üzere 3 bölümden oluşur. 1983'te yayınlanan ikinci romanı Benimle Tanışmadan Önce'de daha karanlık bir anlatım tarzı ile ikinci karısının geçmişini takıntı haline getiren kıskanç bir tarihçinin intikam öyküsünü anlattı. Barnes'ın tanınmasını sağlayan romanı "Flaubert'in Papağanı" oldu. Bu romanda yaşlı bir doktor olan Geoffrey Braithwaite'in Gustave Flaubert'in hayatına olan düşkünlüğünü anlattı. Barnes'ın otobiyografik öğelere yer verdiği görüldüğü bu roman yayınlandığında özellikle Fransa'da büyük bir ilgi ile karşılandı. 1989'da insan tarihi farklı yazı tarzları ile sorguladığı birbirinden bağımsız 10,5 bölümden oluşan romanı "10½ Bölümde Dünya Tarihi"'ni yayınladı. Bir aşk üçgenini konu aldığı "Seni Sevmiyorum (Talking it Over)" 1991'de yayınlandı. Bu romanında her bölümü, romanın bir kahramanının anlattığı bir kurgu ile okurun karşısına çıktı. Romanın yayınlanmasından 10 sene sonra aynı kahramanları "Aşk Vs. (Love Etc.)" isimli romanında tekrar bir araya getirdi ve aradan geçen yıllarda neler olduğunu yine onların ağzından anlattı. Barnes çok derin bir Fransız hayranıdır. 1996'da yayınlanan kitabı "Manş Ötesi"'nde Britanya'nın Fransa'yla olan ilişkisini konu alan 10 adet hikâye vardır. Ayrıca "Bir Çift Söz (Something to Declare)" isimli kitabı Fransa ve Fransızlar hakkındaki makalelerinden oluşmaktadır. Barnes'ın diğer işleri arasında, Britanyalı olmayı ve Britanya turizmini hicvettiği "İngiltere İngiltere'ye Karşı (England, England)" ile Sir Arthur Conan Doyle'un hayatına dayanan "Arthur ve George" yer alır. 1992'de yayınlanan romanı "Oklukirpi (The Porcupine)"'de ise eski bir komünist diktatörü anlatmaktadır ve bu roman Rumence ve İngilizce'de eş zamanlı olarak yayınlanmıştır. "Metroland" ve "Love Etc." romanları filme de çekildi. "Metroland" 1997'de Philip Saville tarafından, "Love Etc." ise 1996'da Marion Vernoux tarafından sinemaya aktarıldı. Jonathan Cape tarafından 4 Ağustos 2011 tarihinde yayınlanan "The Sense of an Ending" (Bir Son Duygusu) ile dördüncü kez Man Booker Ödülü'ne aday olan Barnes, Ekim 2011 bu ödülü ilk kez kazandı. Barnes polisiye romanlar yazarken Dan Kavanagh mahlasını kullanmaktadır. Bu mahlas ile yazdığı 4 romanda Duffy isimli, mesleği detektiflik olan biseksüel eski bir polis memurunun maceralarını anlatır. Barnes bu eserlerinde, yazınsal olarak tamamen farklı bir yolu seçerken, Kavanagh için de ayrı bir hayat hikâyesi oluşturmuştur. Kavanagh'ın hayat hikâyesi şöyledir: 1946'da County Sligo'da doğan Kavanagh ergenlik dönemini okulu asarak, cinsellik konusunda tecrübelerini arttırarak ve ufak tefek hırsızlıklarla geçirdikten sonra 17 yaşında evi terk etti ve bir Liberya tankerinde tayfa olarak çalışmaya başladı. Montevideo'da gemiden ayrılan Kavanagh, Amerika kıtasındaki hayatında garsonluk, gay barlarında fedailik, boğa güreşçiliği gibi işler yaptı. Şu anda Kuzey Islington'da yaşayan Kavanagh Londra'da ne olduğunu açıklamayı reddettiği işlerde çalışıyor. Özdeyiş Özdeyiş, vecize, aforizma ya da özlü söz; düşünce, duygu ya da ilkeleri kısa ve öz bir biçimde anlatan sözlerdir. Kimi zaman motto, kelamıkibar ve ülger olarak da anılırlar. Özdeyişlerin söyleyeni genellikle bellidir; ancak bazı sloganlaşmış özdeyişlerin kim tarafından yaratıldığı bilinmeyebilir. Özdeyişlerin diğer sözlü gelenek ve sanatlar ile ortak kullandığı hatırlama kolaylaştırıcı teknikleri vardır; Bunlar cümlede vurgu ve ritm, alliterasyon, tekrarlama, asonans, hece sayma gibi yöntemlerdir. Özdeyiş derin anlamı olan geniş duygu ve anlatıların tek ve sloganımsı cümle şeklini almış halidir. Yani, derin duygu tasvirleri ve onlarca kelimeyle ifade edilmeye çalışılanın tek solukta çıkmasıdır. Aforizmanın tanımını da yine aforizmaları ile ses getiren Friedrich Wilhelm Nietzsche yapmıştır: Aforizma bir form olarak neredeyse bütün disiplinlerle dirsek temasındadır. Schopenhauer, Nietzsche, Cioran kimi zaman felsefi, kimi zaman şiirsel, kimi zaman da edebi yönü baskın olan aforizma yazarlarıdır. Lichtenberg ise yer yer bir düşünür edasıyla tespitler ortaya koysa da, aforizmalarının büyük bölümünü eğitimle ilgili temalar oluşturur. Dime Dime, ABD ve Kanada'da on sentlik madeni paralara verilen isimdir. Salavat Yulayev Salavat Yulayev ya da Salavat Yulayoğlu (Başkurtça: Салаўат Юлай улы, "Salauat Yulay ulı") (d. 16 Haziran 1752, Tekey, Başkurtistan; ö. 8 Ekim 1800, Paldiski, Estonya), ünlü Başkurtistan istiklal savaşcısı ve şairidir. Başkurtistan'ın halk kahramanıdır. Kendisi Sufi idi. 16 Haziran 1752 tarihinde Orenburg Guberniyası Tekey (Başkurtça: Тәкәй) Köyü'nde (şimdiki Başkurdistan'ın Salavat ilçesi) doğdu. Tekey Köyü 1775'te yakıldı ve şimdi yok. 1768'de Orenburg Guberniyası'nın valise A. A. Putyatin Salavat Yulayev babası Yulay Aznalin'i Şeytan-Kudey Belediyesi ustabaşı olarak atadı. O zengin, zeki ve etkili bir adam olan, Veraset zilyetlik sahibi idi. Yulay Aznalin Rus İmparatorluk Ordusunda görev yaptı. Düzenli olarak Kalmuklar yol soyguncuları ile çatışmalara katıldı. Aleksandr Suvorov komutasındaki Rus ordusunun kuvvetlerine yardım etmek için Polonya'ya gönderilen, üç bin askeriyle Başkurt süvarisinin müfrezesinin içinde 1772'de Polonya Konfederasyonlarına karşı düzenlenen bir kampanyaya katıldı. Polonya'ya karşı verilen savaşlarda Yulay Aznalin'in gösterdiği cesaret askeri ödüllerle belirlendi, ayrıca Orenburg Guberniyası'nda topraklar ve köyler verildi. Orenburg Guberniyası'nın gelişimi sırasında, halihazırda yerleşik toprakları terk etmek istemeyen köylüler arasında hoşnutsuzluğa neden olan fabrika tesisleri ve fabrikalarının aktif inşaatı başladı. 1773 yılında Yulay, kolej değerlendiricileri alan tüccar Yakov Tverdyshev ile dava açtı. Yakov Tverdyshev, Esem Zavod il idaresinden ve bazıları daha önce ustabaşı Yulay Aznalin'e verilen köylerden arazi aldı. Yulay, Esem fabrikası altındaki Tverdyshev kardeşlere el konulan ve verilen toprakları yasal prosedürleri ihlal ederek adli olarak iade etmeyi başaramadı. 11 Kasım 1773'te, Sterlitamak düzensiz Başkurt Mishar birliklerinin bir parçası olarak Yulay Aznalin ve 19 yaşındaki oğlu Salavat, isyancılarla silahları geçti ve kendini İmparator Peter ilan eden isyancı Kazak Emelyan Pugachev'in afişleri altında durdu. Salavat Yulaev ve babası Berd kalesinde Pugachev önünde göründüğünde 19 yaşındaydı. O günden 25 Kasım 1774'te tutuklanana kadar (sadece 1 yıl 15 gün), Pugaçov İsyanı olaylarının merkezindeydi. Pugaçov İsyanının birçok önemli savaşında yer aldı. Kazan'ın düşüşünden sonra Ufa bölgesindeki savaşçı Başkurtları yenmek için 3 yıl gerekti. Başkurtlar yenidi ama boyun eğmediler, çünkü asla vasal olmayı kabul etmeyen bir halktır. Başkurtlar çok az sayıda olmalarına karşın, bir süre sonra Büyük Rusya adını alacak hükümdarlığa karşı hiç durmadan en ufak bir kazanma umudu dahi olmadan başkaldırdılar (1678, 1708, 1776, 1735-1737, 1740 ve 1755). Yemelyan Pugaçov'a 1773 yılında en iyi subaylarından biri olan Salavat Yulayoğlu'nu de armağan etmişlerdir. Fındıkkıran Balesi Fındıkkıran Balesi, Rus besteci Çaykovski'nin 1891 yılında bestelediği son balesidir. Küçük Alman kız "Clara Stahlbaum"'un yeni yıl hediyesi olarak aldığı "fındıkkıran" oyuncağı ile ilgili rüyalarını konu alan büyü-masal tarzı bir eserdir. İlk defa 1892'de Sankt-Peterburg'da sahnelenen Fındıkkıran Balesi, yeni yıl kutlamaları ile özdeşleşmiş ve pek çok bale topluluğu tarafından yılbaşında sahnelenmesi gelenekselleşmiştir. Dünyanın en çok sahnelenen bale eserlerinden birisidir. Alman yazarı Ernst Theodore Amadeus Hoffmann değişik ülkelerdeki benzer halk öykülerinden yola çıkarak 1815'de "Fındıkkıran ve Fareler Kralı" (Der Nussknacker und Mausekönig) adlı bir öykü yazmıştı. Aynı öyküyü ünlü Fransız yazar Alexandre Dumas hem uyarlama hem çeviri şeklinde 1844'te yayınlamıştır. Dumas, Hoffmann’ın öyküsündeki kasvetli havayı yumuşatıp bir masal havasına bürümüştü. Öykü, 1846'da Chapman ve Hall Yayınevi tarafından İngiltere'de Holfmann'a ve Dumas'a atıfta bulunmadan yayınlandı. Fındıkkıran Balesi ilk defa 1892 yılında Sankt-Peterburg'da Mariinski Tiyatrosu'nda sahneye konmuştur. Uyuyan Güzel Balesi’nin bir sene önce gördüğü büyük ilgi üzerine Sankt Peterburg'daki Krallık Tiyatroları'nın 1890'larda yönetmeni olan Ivan Vsevolojsky, Dumas'nın Fındıkkıran öyküsünün iyi bir bale eseri olabileceğini düşünmüş ve Krallık Tiyatrosu'nun bale yönetmeni Fransız asıllı ünlü koreograf Marius Petipa'dan bir bale yaratmasını istemişti. Petipa hazırladığı detaylı librettoyu besteci Çaykovski'ye verdi. Besteci, konuyu beğenmemesine rağmen görevi kabul etti. Sürekli güvensizlik nöbetleri geçiren ve eseri yaratacak ilhamı bir türlü bulamayan Çaykovski, bu arada New York Carnegie Hall’in açılış temsiline orkestra şefi olarak davet edilmişti. New York'a giderken eserin 1. sahnesinin taslaklarını yanında götüren besteci, yolculuk sırasında konakladığı Paris’te yeni icat edilmiş olan çelesta adlı enstrümanın sesini ilk defa duydu. İlahi bir çınlama sesi çıkaran ve klavyeli vurmalı bir müzik aleti olan çelesta, Çaykovski'ye şeker perisi'nin müziği için ilham verdi ve günümüzde bu enstrümanın sesi tüm dünyada "şeker perilerini" ve "Noel"'i canlandırır hale geldi. Petipa'nın eserin provaları sırasında hastalanması üzerine sahneye koyma işi asistanı Lev İvanov'a kalmıştır. İvanov, esere Petipa'nın koreografisinden farklı olarak Çaykovski'nin bestesini ön plana çıkaran "Kar Taneleri Dansı" ve "Şekerleme Perisi'nin Dansı"'nı kattı. Gala gösterisi 18 Aralık 1892'de gerçekleşti ve başarısızlıkla sonuçlandı. Şeker perisi rolündeki İtalyan balerin "Antonietta dell'Era" seyircileri memnun edemedi; ayrıca çizimler ya kasvetli ya da kaba bulundu. Eleştirmenler Fındıkkıran'ı hiç sevmediler. Bu başarısızlığa rağmen ilerki yıllarda çeşitli koreografların eserde uyarlamalar yaparak sahnelemeleri sayesinde bale, kaybolup gitmekten kurtuldu. Fındıkkıran Balesi batıda ilk defa 30 Ocak 1934'te, Londra'da sahnelendi. Rusya’da 1914-1918 yılları arasında Mariinski Tiyatrosu'nun genel müdürlüğünü yapan Nikolay Sergeyev, sahnelenen tüm baleleri bir çeşit notasyon sistemiyle arşivlemişti. 1918'de Rusya'yı terkedip Paris'e geldiğinde tüm ünlü Rus balelerinin yazılı şeklini batıya getirdi. Dame Ninette de Valois, kendisini Londra'ya davet edince Sergeyev, kutular dolusu bale kayıtlarıyla Londra'ya gitti ve daha sonra "Saddler's Wells Tiyatro Balesi" adını alacak olan "Vic-Wells Balesi" ile çalıştı. Fındıkkıran'ı batıda ilk defa Vic-Wells Balesi sahneledi. Fındıkkıran Balesi'nin başarıya ulaşması 1950'lerde gerçekleşti. Hem "Londra Festival Balesi" hem de "New York Şehir Balesi", sıradan olmayan klasik bir bale sahneleme düşüncesiyle Fındıkkıran'ı güzel klasik danslar, iyi bir dekorla sahneye koydu ve başarı kazandı. O zamandan beri dünyanın her yerindeki bale merkezlerinde eser sahnelenmiş ve dünyanın en çok sahnelenen bale eserlerinden birisi haline gelmiştir. Fındıkkıran'ın Türkiye'de ilk sahnelenişi Devlet Opera ve Balesi Genel Müdürlüğü tarafından 1968-1969 sezonunda Ankara'da gerçekleşmiş, baleyi Dame Ninette de Valois sahneye koymuş, koreografik düzenlemesini Richard Glasstone, Ivanov'un özgün koreografisine bağlı kalarak yapmıştır. Pek çok varyasyonu bulunan balenin en yaygın öyküsü şu şekildedir: Stahlbaum ailesinin evinde yılbaşı partisi verilmektedir. Clara ve erkek kardeşi Fritz ile anne ve babaları dev yılbaşı ağacının altında dostlarıyla eğlenirler. Gizemli Vaftiz Baba Drosselmeyer çocuklar için bir çuval dolusu oyuncakla gelir. En güzel oyuncak, Clara’ya hediye edilen Fındıkkıran’dır. Kıskanan Fritz, oyuncağı kırar ancak Drosselmeyer tamir eder. Parti sona erdiğinde aile yatmaya gider ancak Clara Fındıkkıran’ı görmek için ağacın altına gelir. Kollarında Fındıkkıran ile uykuya dalar. Gece yarısı, garip şeyler olmaya başlar. Clara,fare sesi duyarak uyanır. Oda, Fareler Kralı’nın önderliğindeki bir fare ordusu ile dolar. Clara kaçmak ister ancak dev fareler onu durdurur. Öte yandan odadki oyuncaklar da canlanır.Fındıkkıran komutasındaki kurşun askerler Fareler Kralı’nın ordusu ile savaşır ve ölür. Clara’nın terliğini Fareler Kralı’nın başına atmasıyla kral ölür ve komutanlarının cesedini taşıyan fareler odayı terkeder. Clara’nın Fındıkkıran için döktüğü gözyaşları onu canlandırır. Bir prense dönüşen Fındıkkıran, Clara’yı kendi ülkesi Karlar Diyarı’na götürür. Karlar Ülkesi’nde Prens ve Clara, kar tanelerinin dansı ile karşılanırlar. Clara, prensin eşliğinde Şekerleme Ülkesi'ne gider. Şeker Perisi’ne farelerle yaptıkları savaşı anlatırlar. Peri, onları ödüllendirmek için kutlama dansları sunar. Son olarak prens ile Åžekerleme Perisi birlikte dans ederler. Clara, rüyadan uyanır ve kendisini Fındıkkıran’ı ile beraber evlerinin salonundaki yılbaşı ağacının altında bulur. Faraday kafesi Faraday kafesi, elektriksel iletken metal ile kaplanmış veya iletkenler ile ağ biçiminde örülmüş içteki hacmi dışardaki elektrik alanlardan koruyan bir muhafazadır. 1836 yılında İngiliz Fizikçi Michael Faraday'ın buluşu olduğu için "Faraday kafesi" diye adlandırılmıştır. İletken teller ile ağ biçiminde kaplanmış ve topraklanmış her kafesle bu koruma gerçekleştirilebilir. Ağ gözü sıklığı ve topraklama kalitesi korumayı arttırır. Dışarıdaki elektrik alan içeri etki edemez, mesela yıldırımlar gibi statik elektrik boşalmaları iletkenlerden geçer ve içeri sıçramaz. Dış elektrik alanlar da içeri etki edemez. Kafes ağ gözü biçiminde yapılmış ise ağ gözleri ne kadar dar tutulursa o kadar iyi koruma sağlar ve benzer şekilde dış elektromanyetik alanları da dışarıdan içeriye ve içeriden dışarıya geçirmez. Daha dar ağ gözleri ile daha yüksek frekans elektromanyetik dalgalara karşı geçirmezlik sağlanabilir. Geniş ağ gözleri daha dalga boylu (diğer bir deyişle daha düşük frekanslı) radyo dalgalarına karşı geçirmezlik sağlar. Kafesin işlerliği için iletkenlerin iyi topraklanmış olması gerekir. İletken malzemeleri oluşturan atomların en dış yörüngelerindeki değerlik (valans) elektronları, atomlarından kolayca ayrılarak hareket etme yeteneğine sahiptir. Dolayısıyla; kapalı bir yüzeye sahip olan iletken bir cisim elektrik alanı içerisine yerleştirildiğinde bu elektronlar, iletkenin içerisindeki elektrik alanı sıfırlanıncaya kadar hareket eder ve bir ‘yeniden dağılım’a uğrarlar. Elektrik alanın sıfırlanmasıyla birlikte, hareket etmelerinin gerekçesi ortadan kalkmış olur. Faraday kafesi bu ilkeye göre çalışır ve içindeki nesneleri dış elektrik alanlara karşı korur. Dolayısıyla ideal olarak; topraklanmış, örneğin içi boş metal bir küre gibi kapalı bir iletken yüzeyden oluşur. Ancak iletken yüzey sürekli olmak yerine, kafes şeklinde de imal edilebilir. Bu durumda kafes aralıklarından bir miktar elektrik alanı içeriye sızacak, fakat aralıklar yeterince küçükse bu bir sorun oluşturmayacaktır. Öte yandan geometrinin küre olması şart değildir. Kapalı herhangi bir yüzey, kafes görevini yerine getirebilir. Bu tip binaların dışı kafes şeklinde kaplanır. Binanın dışındaki yüksek noktalara sivri uçlu metaller yerleştirilir. Bütün iletkenler ve sivri metaller( yıldırım yakalama uçları) birbiriyle bağlanır ve topraklanır. Bu tip cihazların konduğu kabinler cihaz çevreye parazit radyo sinyalleri yaymasın diye dış metal kılıfından topraklanır. Bina içindeki telsiz haberleşme sinyallerinin dışarıya sızmasını ve dinlenmesini önlemek için bina dışına Faraday kafesi inşa edilir. Binada telsiz haberleşme yapılmasa bile, CRT monitörler görüntüyü zayıf bir radyo dalgası olarak yaydığı için uzaktaki bir monitördeki görüntüyü sinyali yakalayıp kuvvetlendirerek tekrar oluşturmak mümkündür. Binalarda tavan da demir lamalar ile örülmüş hatıl olarak yapılmıştır, duvarlarda bu şekilde demirler olmadığı için baz istasyonları binaların üzerinde sağlık açısından büyük bir tehlike arz etmektedir. Radyo-televizyon tuneri, GSM alıcı verici devreleri gibi radyo frekans amaçlı modüller veya elektronik devre bölümleri, sac bir kapakla kapatılıp topraklanarak elektronik karta ve çalıştığı ortama bozucu sinyaller yayması engellenir. EMC (Elektromanyetik Uyumluluk) yönetmeliğine göre bu tip önlemleri almak mecburidir. Elektrikli cihazların gerek radyo sinyali olarak gerekse iletken hatlar üzerinden parazitler yaymasına müsaade edilmez. İngiltere'de bulunan Gin Tub isimli barda olduğu gibi , bazı sosyalleşme mekanları, teknoloji kullanımını kısıtlayarak insanların birbirleriyle daha fazla sosyalleşebilmesi için tüm ortamı Faraday kafesi ile kapyalayabilmektedir. Bu tarz yerlerde cep telefonu, internet erişimi kısıtlı olacağından insanlarında birbirleriyle daha fazla sosyalleşeceğine inanılır. Ä°nter arma silent leges İnter arma silent leges, Latince bir deyim olup, Savaş sırasında hukuk susar şeklinde Türkçeye çevrilebilir. Özellikle "haklı savaş" kavramının gelişmesiyle, üstünde durulmaya başlanmış bir ilkedir. Divan-Ä± Hikmet Divan-ı Hikmet, Hoca Ahmed Yesevî (1093, Sayram - 1166, Türkistan (Yesi)), Pir-i Türkistan'nın söylediği "hikmet" adlı şiirleri bir araya getiren Türk tasavvuf edebiyatının bilinen en eski örneklerini içeren kitap. Türkistan'ın Ahmet Yesevi'nin (ölümü:1166) dile getirdiği "hikmet" adı verilen şiirlerini bir araya getiren şiir antolojisine verilen özel isimdir. Türk edebiyatı tarihinde "Divan-ı Hikmet"in önemi İslamiyet'ten sonraki Türk edebiyatının daha önce yazılan Kutadgu Bilig’den sonraki bilinen en eski örneklerinden biri ve tasavvufi Türk edebiyatının ilk eseri oluşundan daha fazla Türk Dünyası’nda meydana getirdiği tesirlere dayanır. Genel olarak dervişlik hakkında övgülerden bu dünyadan şikâyetten cennet ve cehennem tasvirlerinden, İslâm peygamberi Muhammed'in hayatından ve mucizelerinden bahsedilir. Dinî ve ahlâki öğütler veren şiirlere de yer vermiştir. Hece ölçüsü olarak 4+3 ve 4+4+4 kullanılmıştır. Bu yapıtın ortaya çıkmasından bir süre sonra; İslamiyet göçebe Türk toplulukları arasında yayılmaya başlamıştır. Ahmet Yesevi'nin görüşleri Anadolu gizemciliğinin (tasavvuf) temelini oluşturur. Tasavvuf kültürünün temeli bu yapıttadır. Yunus Emre'nin, Hacı Bektaş Veli, Hacı Bayram Veli gibi mutasavvıfların düşüncelerinin kaynağı bu yapıttır. Eserde Ahmet Yesevi'nin kurucusu olduğu Yesevilik tarikatına ait bilgiler, dervişlik üzerine övgüler, Cennet-Cehennem tasvirleri, İslam peygamberinin hayatı ve mucizeleri anlatılır. İlk kez 12. yüzyılda kitap hâline getirildiği düşünülen Divan-ı Hikmet önceleri yazma nüshalar şeklinde, daha sonraları ise taş basması tekniği ile çoğaltılmıştır. Bilindiği kadarıyla son iki yüz yıl içinde on yedi kez Taşkent'te, dokuz kez İstanbul'da, beş kez Kazan'da ve birer kere de Buhara ve Kazan’da matbu olarak yayınlanmıştır. Yakın tarihlerde Türkiye'de "Divan-ı Hikmet'ten Seçmeler" adı ile yetmiş adet hikmetten müteşekkil ve Prof. Dr. Kemal Eraslan tarafından hazırlanan bir eser T.C. Kültür Bakanlığı tarafından iki kez basılmıştır.Dr. Hayati Bice tarafından hazırlanan ve Türkiye Diyanet Vakfı tarafından ilk kez 1993 yılında yayınlanan Divan-ı Hikmet’te ise yüz kırk dört adet hikmet yer almaktadır. Bu Divan-ı Hikmet nüshası Türkiye Diyanet Vakfı yayın evlerinden temin edilebilir. Sovyetler Birliği’nin dağılmasından sonra ortaya çıkan yeni imkânlar Divan-ı Hikmet'in Türk cumhuriyetlerinde yeniden gün ışığına çıkmasını sağlamış ve Özbekistan'da Divan-ı Hikmet'in Kiril harfli iki yeni baskısı yapılmıştır. Kazan baskısı esas alınarak Resul Muhammed Aşurbay-oğlu tarafından hazırlanan ve 1992'de Taşkent'te Kiril harfleri ile neşredilen Divan-ı Hikmet kitabının baskı adedi tam beş yüz bin adettir. Divan-ı Hikmet yine 1992 yılında Türkmenistan’da “Medine’de Muhammed Türkistan’da Hoca Ahmed” adı ile elli bin adet olarak basılmıştır. Son olarak hikmetlerden bir kısmını içeren ve “Akıl Kitabı” adı ile basılan bir yayın da Kazakistan’da 1994 yılında yayınlanmıştır. Jus in bello Jus in bello, "ius in bello" şeklinde de rastlanabilecek latince bir deyiştir. Savaş sırasında uyulması gereken kuralları anlatmaya yarayan uluslararası hukuk kavramıdır. İlk kez Hugo Grotius tarafından ortaya atılmış, Vitor ve Suarez tarafından geliştirilmiştir. Özellikle Latin Amerika'nın modern dünyaya katılması süresinde yerli halklara yapılan zulümlere karşı düşünülmüştür. Daha sonraları Avrupa ve dünyanın geri kalanı için de geçerli olması yönünde çaba gösterilmiştir. 1914'teki La Haye Barış Konferansı bu kavramın somut adımları olarak kabul edilebilir. Patrona Halil İsyanı Patrona Halil İsyanı, Osmanlı Devleti'ndeki Lale Devri'nin sonunu getiren ayaklanmadır. Patrona Halil idaresindeki ayaklanma 28 Eylül 1730'da başlayıp günlerce sürmüştür. Sadrazam Nevşehirli Damat İbrahim Paşa idam edilmiş; Sultan III. Ahmed tahttan indirilmiş ve yerine yeğeni I. Mahmud tahta geçirilmiş ve sonradan Lale Devri adı verilen devir sona erdirilmiştir. Ayaklanmanın sebebi, Nevşehirli Damat İbrahim Paşa'nın açtığı zevk ve sefahat devrinden memnun olmayan, bu yapılanları israf olarak gören ve büyük bir ekonomik sıkıntı çeken bir kitle olmuştur. İran seferinden olumsuz haberler gelmesi üzerine halk harekete geçmiş, camilerde ve diğer yerlerde propaganda yaparak ayaklanmanın zeminini oluşturmaya başlanmıştı. Uzun zamandır maaşlarını alamayan Yeniçerilerin içerisinde de huzursuzluk belirmişti. Zamanın tarihini yazan Mehmed Raşid Efendi ve İsmail Asım Efendi, tepkilerin ve öfkelerin korkunç bir ayaklanmaya dönüşmesinde, halkın ekonomik sıkıntısına ve yüksek enflasyona rağmen geceli gündüzlü ziyafetlerin, çırağan eğlencelerinin, sefere çıkmak istemeyen padişahla sadrazamının Davutpaşa Sarayı bahçelerine gidip bülbül dinlemelerinin baş rolü olduğunu yazarlar. Tarihçi Şem'danî-zâde ise daha pratik bir anlatım ve örneğinle ayaklanmaya neden olan Nevşehirli Damat İbrahim Paşa'yı "mirasyedi meşreb, gece gündüz zevk u sürûr icad idüb halkı aldadacak şey lâzımdır deyû bayramlarda meydanlarda dolaplar, beşikler, atlıkarıncalar, salıncaklar kurdurub erkeklerle kadınları karışık salıncağa bindiren, salıncağa binub inerken hubbaz yiğidlere kadınları kucaklatdıran, hoş-seda ile şarkılar söylettiren" kişi olarak tarif eder. Topluluk tepkilerini halk ihtilaline döndürmeyi başaranlar, gerçekte Nevşehirli Damat İbrahim Paşa'nın siyasi karşıtlarıydı. Bu isyanın arkasında ilk kez imparatorlukta seküler yeniliklerin yapılmasının da katkısı vardı - ki bu nedenle zaten isyan süresince isyankarlar hep şeriatta söz etmişlerdir. Ayaklanmanın yöneticilerin aşırı tüketiminden kaynaklandığına dair iddialar da Nevşehirli Damat İbrahim Paşa ve diğer yöneticilerin muhallefat (ölenin bıraktığı mallar) kayıtlarının karşılaştırılmasıyla tutarsızdır. Bu dönem yöneticilerinin tüketim alışkanlıkları ve günlük yaşam harcamaları önceki dönemdekilerden pek farklı değildir. Bu arada, III. Ahmed'den önceki padişahların büyük kısmının Edirne'de ikamet etmiş olmaları ve bu süre içinde İstanbul'un bakımsız kalması ve III. Ahmed'in İstanbul'a yerleşmesi sonrası yapılan - belki biraz gösterişli ama çoğunluğu gerekli- birçok