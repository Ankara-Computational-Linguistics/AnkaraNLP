için Opsikion Theması askeri birliklerini Trakya'ya geçirdi. Bu sefer Emevi Halifesi I. Velid idaresinde 712-713'te Araplar da Anadolu'daki Bizans savunmasının zayıflamasından faydalanarak Anadolu içlerine girerek, çok sayıda Bizans kentini ele geçirdiler. Mayıs 713 sonlarına doğru Trakya'ya geçirilmiş olan Opsikion Theması askeri birlikleri bir isyan başlattılar. Bu birliğin subaylarından bir grup imparatorluk sarayına girmeyi başardı. 3 Haziran, 713'de Filippikos'u tahttan indirip, bir daha tahta geçmemesi için gözlerine mil çektirdiler. Bu askerî darbeden sonra İmparatorluğa II. Anastasios adıyla başkatibi Artemios geçirildi. Åžadan Tuzcu Şadan Tuzcu (d. 1939, Rize, Türkiye), Türk siyasetçi. İstanbul Teknik Üniversitesi Makina Mühendisliği Fakültesi'ni bitirdi. Serbest Mühendis Müşavirlik, Danışma Meclisi Rize Üyeliği (15 Ekim 1981 - 6 Aralık 1983), XVIII. Dönem Rize, XIX., XX. ve XXI. Dönem İstanbul Milletvekilliği yaptı. Evli ve iki çocuk babasıdır. Ethem Ayan Ethem Ruhi Ayan (1918 Sarayköy, Denizli - 14 Ocak 1986) Türk asker. 1940 yılında Harp Okulu'ndan Asteğmen rütbesi ile mezun oldu. Yeşilköy 1. Tayyare Keşif Bölüğü ve Eskişehir Hava Okulu'nda Pilotaj Eğitimini tamamladı. 1942 yılında Merzifon 4. Tayyare Alayı'na atandı. 1955 yılına kadar sırasıyla Hava Okulu 1. Tatbikat Bölüğünde, Hava Kuvvetleri Karargahı Harekât Eğitim Subaylığı'nda ve 9. Hava Üssü Harekât Eğitim Amirliği'nde görev yaptı. 1953 yılında girdiği Hava Harp Akademisi'nden 1955 yılında mezun oldu ve Hava Eğitim Komutanlığı Uçuş Grup Komutanlığı'na atandı. 1959 yılında Hava Eğitim Kolordusu Kurmay Başkanlığı, 1960 yılında 8. Hava Üs Komutanlığı, 1961 yılında MSB Hava Harekât Erkân Subaylığı, 1962 yılında Hava Eğitim Kolordusu Kurmay Başkanlığı ve Hava Eğitim Kolordu Komutanlığı görevlerinde bulundu. 1963 yılında Tuğgeneral rütbesine terfi etti ve Genelkurmay Personel Başkanlığı Hava Yardımcılığı görevine atandı. 1964-1965 yılları arasında 3. Hava Kuvveti Komutanlığı görevini yürüttü. 1965 yılında Tümgeneral rütbesine terfi etti ve Hava Kuvvetleri Harekât Kurmay Yarbaşkanlığı'na atandı. 1968-1969 yılları arasında Hava Kuvvetleri Tetkik Kurulu Başkanlığı, 1969-1970 yılları arasında MSB Müsteşar Hava Yardımcılığı görevlerini yürüttü. 1970 yılında Korgeneral rütbesine terfi etti. 1970–1971 yılları arasında Hava Kuvvetleri Tetkik Kurulu Başkanlığı, 1971-1972 yılları arasında Hava Eğitim Komutanlığı, 1972-1973 yılları arasında 1. Taktik Hava Kuvveti Komutanlığı, 1973-1974 yılları arasında Hava Kuvvetleri Kurmay Başkanlığı görevlerini yürüttü. 30 Ağustos 1974 tarihinde Orgeneral rütbesine terfi etti. 23 Temmuz 1976 tarihinde kadar Yüksek Askeri Şura üyeliğinde bulundu. 23 Temmuz 1976 tarihinde Hava Kuvvetleri Komutanlığı'na atandı. 21 Ağustos 1978 tarihinde emekli oldu. Danışma Meclisi Millî Güvenlik Konseyince Seçilen Üyesi (5 Ocak 1982 - 6 Aralık 1983) olarak görev yaptı. 14 Ocak 1986 tarihinde vefat etti. TSK Üstün Hizmet Madalyası, Legion of Merit, TSK Altın Şeref Madalyası sahibiydi. Evli ve 3 çocuk babasıydı. KargÄ± (bitki) Kargı ("Arundo donax"), tatlı su ve hafif tuzlu su içeren bölgelerde yetişen bir bitki türü. Akdeniz zonunda, Orta Doğu'da ve Hindistan'da yetişir. 6 metre boya kadar uzar eğer ideal koşulları bulursa 10 metreye uzadığı da görülmüştür. Yetişkin gövde, içi boş ve yaklaşık 2 cm çapındadır. 60 cm'ye kadar uzayabilen yapraklar 2–6 cm enindedir. Yaz sonu çiçeklenir. Gri-yeşil tüylü sorguca benzeyen 40–60 cm'lik çiçekler açar. Bulunduğu ortamda su miktarı uygun olduğu takdirde bahar aylarında günde 5 cm'ye kadar uzayabilir. Kök rizomlarıyla çoğalma gösteren kargı istilacı bir tür olarak tanınır. Günümüzde Türk sazı olarak anılan ney,kargı denilen bir çeşit budaklı kamıştan yapılır. Eşref Akıncı Eşref Akıncı (1912, Bursa - 26 Şubat 1990) Türk asker ve siyasetçi. 1932 yılında Harp Okulu’nu bitirdi. 1941 yılında Harp Akademisi'ni bitirdi. 1960 yılına kadar çeşitli karargâh ve birliklerde görev yaptı. 1960 yılında Tuğgeneral rütbesine terfi etti. Bu rütbede Kara Kuvvetleri Lojistik Başkanlığı, Harita Genel Komutanlığı, 12. Tümen Komutanlığı görevlerini yürüttü. 1963 yılında Tümgeneral rütbesine terfi etti. Bu rütbede Genelkurmay Lojistik Başkan Vekilliği, 8. Kolordu Komutan Vekilliği, Kara Kuvvetleri İdari Kurmay Yarbaşkanlığı görevlerini yaptı. 1964 yılında Korgeneral rütbesine terfi etti. Bu rütbede 4. Kolordu Komutanı olarak görev yaptı. 1969 yılında Orgeneral rütbesine terfi etti. Bu rütbede Yüksek Askeri Şura üyeliği, 3. Ordu Komutanlığı, Millî Savunma Bakanlığı Müsteşarlığı görevlerini yürüttü. 6 Mart 1973 tarihinde Kara Kuvvetleri Komutanlığı'na atandı. Kıbrıs Harekâtı'na komuta etti. 1 Nisan 1976 tarihinde emekli oldu. Millî Güvenlik Konseyi tarafından Danışma Meclisi Üyesi (5 Ocak 1982 - 6 Aralık 1983) olarak atandı. XVII. Dönem Ankara milletvekili olarak görev yaptı. Evli ve iki çocuk babasıydı. 26 Şubat 1990'da vefat etti. Ankara Cebeci Şehitliği'ne defnedildi. Çıvgın Çıvgın ("Phylloscopus"), ötücü kuşlar takımının ötleğengiller familyasından kuş türleri. Mr World Mr World, dünya çapında yapılan erkek güzellik yarışması. İlki 1996'da başlayan yarışma, birkaç yılda bir yeniden düzenlenir. Şerefe, minare balkonu. Farsça şarafa, eşik gibi, teras demektir . Ahşap, tuğla, taştan ve oyma sanatlıdır. Şerefe gövde, döşeme, korkuluk şeklinde üç bölümdür. Mimar Sinan'da şerefeler beş tiptir: 1. Püskülsüzler, 2. Dört kollu püsküllü, 3. Beş kollu püsküllü, 4. Altı kollu püsküllü, 5. Dört ve altı kollu çift sıra püsküllü. Şehzade ve Süleymaniye camileri şerefelerinde 1., Edirne Selimiye Camii'nde 2., Şehzade, Sinan Paşa, Mesih Paşa camilerinde 3., Kılıç Ali Paşa, Kadırga Sokollu camilerinde 4. ve 5. tipler görülür. Büyük camiler üç şerefeli minarelere sahiptir. Sultanahmet Camii minarelerinin toplam 16 şerefesi vardır ve bu sayı 14. padişah Ahmet'e işarettir. Bu şerefeler minare boyutlarını cami kütlesi ve kubbe ile uyumlu tutar. Mimar Sinan'ın Selimiye uygulamasında stalaktitler şerefeden şerefeye küçülür ve minare boyunu daha uzun gösterir. Her şerefeye ayrı merdivenden çıkılır. Ramazan ayında şerefeler (kandille eskiden)ışıklandırılır ve mahya kurulur. Adam Öykü Adam Öykü, Kasım 1995 - Ağustos 2005 tarihleri arasında Adam Yayınları'nca yayımlanmış iki aylık öykü dergisi. Adam Öykü'nün genel yayın yönetmenliğini ve sorumlu yazıişleri müdürlüğünü eleştirmen Semih Gümüş yürütmekteydi. Semih Gümüş'ün Adam Yayınları'ndan ayrılması ile birlikte dergi yayımına son verdi. Dergide tanınmış yazarlarla birlikte birçok yeni yazar da ilk öykülerini yayınlama olanağına kavuştu. Adam Öykü, özellikle 1990 kuşağı diye adlandırılan kuşağın sesini duyurmasını sağlayan dergilerden birisi oldu. Notos Öykü, bu derginin devamı niteliğindedir. TurnadaÄŸ Muharebesi Turnadağ Muharebesi, Osmanlı Devleti ile Dulkadiroğulları Beyliği arasında 12 Haziran 1515 tarihinde gerçekleşen muharebe. Çaldıran Muharebesi'nden sonra I. Selim, Kemah'ı alıp Sivas'a gelmişti. Emrindeki Rumeli Beylerbeyi Hadım Sinan Paşa'yı 42.000 kişilik bir kuvvetle Dulkadiroğulları Beyliği üzerine gönderdi. Hadım Sinan Paşa'nın karşısına çıkan Alaüddevle Bozkurt Bey yenildi. Muharebe sonrasında Dulkadiroğulları Beyliği yıkıldı. Böylece Memlük Devleti'ne sefere gidilecekti. I. Selim'in dedesi de olan son Dulkadir Beyi Alaüddevle Bozkurt Bey savaştan sonra yakalanarak idam edildi ve Elbistan 'a defnedildi. Bu savaşla beraber Anadolu Türk birliği sağlandı. Süleyman Sırrı Kırcalı Süleyman Sırrı Kırcalı (d. 1927, Akhisar, Manisa - ö. 24 Şubat 2013, İzmir), Türk bürokrat. Manisa'nın Akhisar ilçesinde 1927 yılında doğmuştur. Babası Mustafa Kırcalı ve annesi Turhanoğlu Huriye Kırcalı'dır. İlk ve ortaokulu Akhisar'da okumuş 1942'de ortaokulu bitirmiştir. Parasız yatılı sınavını kazanarak 1945'te Haydarpaşa Lisesi'nden mezun olmuştur. Türkiye Cumhuriyeti Milli Eğitim Bakanlığı Siyasal Bilgiler Okulu'nu (Mülkiye, bugünkü Ankara Üniversitesi Siyasal Bilgiler Fakültesi) 1949'da bitirmiştir. İzmir maiyet memurluğunda, İzmir Hukuk İşleri Müdürvekili, Kınık Turanlı ve Bergama Zeytindağı Bucağı Müdürlüğü ile Seferihisar ve Manavgat kaymakam vekilliklerinde staj süresini tamamlayıp Ocak 1952’de katıldığı kaymakamlık kursunu bitirip 1952 yılında Denizli Güney kaymakamlığına atanmıştır. Mayıs 1953, Mayıs 1954 arasında Balıkesir Bandırma'da askerliğini yapmıştır. Haziran 1954'te Akçakale Kaymakamlığı görevine atanmıştır. Bu dönemde bölgede tapu kadastro, artezyen, sınır güvenliği konusunda önemli çalışmalar başlatmış ve yürütmüştür. Eylül 1955'te Danıştay üye yardımcılığına getirilmiştir. Bu dönemde Ankara Üniversitesi Hukuk Fakültesi'nde 1956 yılında Hukuk Fakültesi Fark Sınavını vermiştir. Haziran 1958'de Danıştay tarafından Paris'e mesleki bilgisini arttırmak amacıyla gönderilmiştir. Fransız Danıştayı'nda (Conseil d'Etat), Paris Bölge İdari Mahkemesi'nde (Tribunaux Administratifs), Paris Elektrik İdaresi (EDF) ve Paris Belediyesi'nde staj yapmış, doktora öğrencisi olarak Paris Hukuk Fakültesi'nde İdare Hukuku derslerine iki sömestr devam etmiştir. Bu dönemde Fransa'da Bölge İdari Mahkemesi organizasyonu konusunda deneyim kazanıp, daha sonra bu mahkemelerin Türkiye'de yapılandırılmasında çalışmak üzere Haziran 1960'ta yurda ve eski görevine geri dönmüştür. Eylül 1960'ta Danıştay kanun sözcülüğüne yükseltilmiştir. 1963-1964 yılında Türkiye ve Orta Doğu Amme İdaresi Enstitüsü'nde öğretim ve yetiştirme programına katılıp mezun olmuştur. Aynı yıllarda Mülkiyeliler Birliği Başkanlığı yapmıştır. Ocak 1965'te de bu göreve ek olarak Danıştay Genel Sekreter Yardımcılığı'na yükseltilmiştir. 1972 yılında Danıştay üyeliğine seçilen Kırcalı vergi konuları ile ilgilenen Danıştay 4. Dairesi'nde görevini sürdürmüştür. 1981 yılında Danışma Meclisi Manisa üyeliğine seçilerek bir yıl boyunca Mali İşler Komisyonu Başkanlığı yapmıştır. Daha sonraki yıl ise Bütçe Komisyonu üyeliği yapmıştır (5 Ocak 1982 - 6 Aralık 1983). 1983 yılında asıl görevi olan Danıştay üyeliğine geri dönmüş ve yine vergi alanında çalışan 9. daire üyeliği yapmıştır. 1985 yılında 9. daire başkanlığına, 1988 yılında da Danıştay Başkanlığı'na seçilmiştir. 1990 yılında emekli olmuş 1992 yılından başlayarak İzmir’de yaşamıştır. İngilizce ve Fransızca bilen Kırcalı, Haydarpaşa Lisesi Mezunları Derneği, Türk İdareciler Derneği, Mülkiyeliler Birliği, Türk Parlamenterler Birliği üyesidir. Bir süre genel başkanlığını yaptığı ve önemli hizmetleri bulunan Mülkiyeliler Birliği'nin Genel Kurulu tarafından atanan Fahri Başkanıdır. 1960 yılında 1923-1950 yıllarında Rize milletvekilliği yapmış olan Ali Zırh'ın kızı Suna Zırh ile evlenmiştir ve iki çocuk babasıdır. James Cagney James Francis Cagney, Jr., (d. 17 Temmuz 1899 - ö. 30 Mart 1986), Amerikalı oyuncu. Çok yönlü yetenekleri ve tam anlamıyla kalıbına girdiği rolleriyle, özellikle de gangster tiplemeleriyle anımsanır. Cagney İrlandalı bir barmenin oğluydu. Çocukluğu New York'un Aşağı Doğu Yakası'nda geçti. 1920'lerde, karısı Frances ile birlikte vodvillerde şarkıcı ve dançı olarak çalıştı ve turnelere çıktı. Broadway'de Joan Blondell ile oynadığı "Penny Arcade" (1929) adlı müzikalde büyük başarı kazandı. Bu oyundan uyarlanan "Sinner's Holiday" (1930) filminde aynı başarıyı tekrarladı. "Public Enemy" (1931) adlı filmde (sonradan pek çok kez kullanacağı) öfkeli, tepeden bakan, kanun dışı tipi ilk kez canlandırdı. "Angels with Dirty Faces" (1938), "Each Dawn I Die" (1939), "The Roaring Twenties" (1939) ve "White Heat" (1949) filmleri, Cagney'in suçlu patolojisini giderek karmaşık biçimde incelediği çalışmalardı. Ama Oscar Ödülünü, "Yankee Doodle Dandy" (1942) filminde şovmen George M. Cohan rolündeki oyunuyla kazandı. Öteki önemli rolleri arasında "A Midsummmer Night's Dream" (1935) filmindeki Bottom, "Strawberry Blonde"daki (1941) saf dişçi, "Mister Roberts"taki (1955) kinci kaptan, "Man of a Thousand Faces" (1957) filmindeki Lon Chaney, "One, Two, Three" (1961) filmindeki coşkulu iş adamı ve 20 yıllık bir aradan sonra "Ragtime"da (1981) canlandırdığı sinirli polis müdürü sayılabilir. Cagney 1974'te meslek yaşamındaki başarılardan ötürü Amerikan Sinema Enstitüsü'nce ödüllendirildi. ABD Özgürlük Madalyası'nı aldığı 1984'te "Terrible Joe Moran" adlı televizyon filminde yaşlı bir boksörü canlandırdı. Kendi yaşamını anlattığı "Cagney by Cagney" adlı kitabı 1975'te yayımlandı. Suetonius Gaius Suetonius Tranquillus (69/75 civarı - 130'dan sonra), Suetonius olarak da bilinen, Roma'nın en dikkat çeken tarihçisi ve biyografi yazarı. Suetonius, bir ihtimale göre Hippo Regius'tan (Annaba, Cezayir) gelen Suetonius Laetus'un oğludur. Bir equestrian olan Laetus, 69 yılındaki Bedriacum savaşı'nda İmparator Otho'nun hizmetinde geleceğin imparatoru olacak olan Vitellius'a karşı savaşmıştı. Suetonius, Romalı Senatör ve tarihçi Gaius Plinius Caecilius Secundus'un yakın arkadaşıydı. Pliny arkadaşını, "kendisini yazmaya adamış sessiz ve çalışkan" birisi olarak tasvir eder. Pliny, onun İtalya'da küçük bir arazi satın almasına yardım etmiş ve evliliğinden çocuğu olmadığı için "jus trium liberorum" olarak bilinen ve soy ağacının başı olarak dokunulmazlık alabilmesi için İmparator Trajan ile arasında aracılık etmiştir. Pliny sayesinde Suetonius, Trajan ve Hadrianus'un lütfuna mazhar olmuştur. Suetonius, Pliny’nin 110 ve 112 yılları arsında Bithynia Pontus (Kuzey Küçük Asya) Proconsül'ü olarak görev yaptığı sırada Pliny'nin hizmetinde çalışmıştır. Trajan zamanında araştırma sekreteri ve İmparatorluk arşivi yöneticisi olarak görev yapmıştır. Hadrianus zamanın da ise İmparatorun sekreterliğine getirilmiştir. 122 yılında, İmparatoriçe Vibia Sabina'ya karşı olan saygısız davranışları nedeniyle Hadrianus tarafından kovulmuştur. Bir ihtimale göre Suetonius tekrar imparatorun lütfuna mazhar olmuş ve eski görevine geri dönmüştür. Bu iddia, onun son çalışmalarından birisi olana ve konu olarak Hadrianus'un yönetim alanında yaptığı reformaları işleyen "Devlet Dairesi" adlı eseri kaynaklıdır. Her halukarda, 122 yılı sonrasındaki kamu görevleri hakkında kesin bir delil yoktur.Kullandığı "Chrestus"kelimesi ile kendisi İsa Mesih'e referans tarihçi gösterilir. Suetonius, genellikle "De Vita Caesarum" ("Sezarların hayatları" ya da İngilizce yaygın bilinen adıyla "Oniki Sezar") olarak bilinen ve kısa hayatlar ya da aşağıda bahsi geçen parçalar hariç ona ait günümüze ulaşan tek eseri olan kitabın yazarı olarak tanınır. On İki Sezar, büyük ihtimalle Hadrianus zamanında yazılmış olup Roma imparatorluğunun ilk liderleri olan Jül Sezar (ilk birkaç bölüm kayıptır), Augustus, Tiberius, Caligula, Claudius, Nero, Galba, Otho, Vitellius, Vespasian, Titus ve Domitian'ın toplu biyografileridir. Kitap, 119 yılında Praetorian muhafız olan arkadaşı Gaius Septicius Clarus'a ithaf edilmiştir. Eser, her bir Sezar'ın hayatını; Dış görünüşünün tasviri, kehanetleri, aile tarihi, alıntılar ve sonra da her bir sezarın tarihsel olaylarının belirli bir tarihi sıralama içinde olacak şekilde belirli bir düzen içerisinde anlatır. Son iki eser Yunanca yazılmıştır. Sonraki yüzyıllarda yazılmış Yunanca glosarlarda özetler halinde günümüze kadar gelmişlerdir. Bordo Bordo, kırmızının koyu tonlarındandır. Bordo renginin hex değeri "#800000", RGB değeri "128, 0, 0", ve CMYK değeri "0, 100, 100, 50" dır. Fransa'da şarap üretilen kentin adı olan Bordeaux, üretilen şarabın renginden dolayı bordo olarak Türkçeye geçmiştir. Türkiye Danıştay başkanları listesi Türkiye Danıştay başkanları listesi Türkiye Danıştay Başkanlarının listesidir: Ã‡im rengi Çim rengi, %75 oranında sarının ve %25 oranında yeşilin karıştırılmasıyla elde edilir. Çim renginin hex değeri "#BFFF00", RGB değeri "192, 255, 0", ve CMYK değeri "20, 0, 100, 0" dır. Dilaver UyanÄ±k Dilaver Uyanık (1938 - 27 Ağustos 2004), Türk oyuncu. Özellikle Şaşıfelek Çıkmazı dizisindeki baba (Kemal) karakteri ve Zerda dizisindeki rolüyle tanınır. Ortaöğrenimini Malatya’da tamamladı. 1958’de Malatya Fikir ve Sanat Derneği’ni kuranlar arasında yer aldı. Doğu Anadolu Bölgesi'nde ilk kez bir bölge tiyatrosunun kurulmasına önemli katkılarda bulundu. Kurduğu tiyatroda hem oyuncu hem yönetmen olarak görev aldı. "Gayret" gazetesinde günlük yazılar yazmasının yanı sıra, "İğnedenlik" adlı fıkra köşesinde yazdı. 1962-1965 yılları arasında yayın yapan "Malatya Eğitim Radyosu"’nda yöneticilik yaptı. Bu dönemde Radyo Halk Müziği Korosu, Klasik Türk müziği Saz Gurubu’nu kurdu. "İzahlı Türk Müziği", "Edebiyatçılardan seçmeler" ve "Radyo Tiyatrosu" programlarını yaparak Malatya'da kültür sanatın gelişimine katkıda bulundu. Ankara Üniversitesi Dil ve Tarih Coğrafya Fakültesi Felsefe bölümünde okurken, buradan ayrılarak çalışmaya başladı. TRT’nin spikerlik sınavını kazandı ve burada çalışmaya başladı. 1968-1973 yıları arasında bu kurumda çalıştı. Daha sonra İstanbul’a gelerek tiyatro oyunculuğu yapmayı sürdürdü. Çeşitli sinema filmleri ve dizilerde de rol aldı. Kanser nedeniyle bir süre tedavi gören Uyanık, 27 Ağustos 2004'te İstanbul'da öldü. Cenazesi Şişli Camii'nden kaldırılarak Zincirlikuyu Mezarlığı'na defnedildi. AltZine altZine, elektronik ortamda çevrimiçi olarak yayınını sürdüren edebiyat, kültür ve düşünce dergisi. Türkiye’nin elektronik ortamda yayımlanan ilk dergilerindendir. Yekta Kopan'ın editörlüğünde 1998-2007 arasında yayınlandıktan sonra yayımına son verilen dergi, 2010 yılından sonra yeniden çıkarılmaya başlamıştır. Altzine, 1998 yılında Murat Daltaban'ın 10. İstanbul Tiyatro Festivali için sahneye koyduğu, metni Özen Yula tarafından kaleme alınmış “"80060"” oyunu için tasarlanan internet sitesinin içinde bir e-dergi olarak Yekta Kopan tarafından oluşturuldu. İlk sayısı 1998’de yayımlandı. Hayalet Gemi dergisinin yazar kadrosunun katkısı ile gelişen dergi Mart 2004'e kadar her ay başı güncellenerek 72 sayı aralıksız yayımlandı. Bu dönemde yayın kurulu Yekta Kopan, Murat Gülsoy, Adnan Kurt, Pınar Türen ve Derya Erkenci gibi Hayalet Gemi projesinde de yer almış olan yazar ve akademisyenlerden; uygulama ekibi ise Sercan Şengün (Görsel/Yaratıcı Yönetim) ve Mert Hürtürk'ten (Yazılım Geliştirme) oluşmaktaydı. Dergi, 6 aylık bir ara verdikten sonra Mart 2004'ten sonra yeni biçimi ile yayımlandı. "Altmetin, altmetinçeviri, altdüşünce, altdinamik, altkapak" ve "altatölye" başlıkları içeren dergi, 2005 yılında Kültür/Sanat kategorisinde Altın Örümcek üçüncülük ödülüne layık görüldü. 2007 yılında yayın kurulunun kararıyla önce bir arşiv dergisine dönüşen ve ardından yayınına son verilen dergi; Ocak 2010'da Aylin Sökmen, Cem Uçan ve Hande Ortaç Aksoy'dan oluşan yeni bir yayın kurulu ve yeni bir tasarımla yayın hayatına devam etmeye başladı. Derginin çizim ve tasarımları Barış Kıran ve Tuğçe Tosun üstlendi. 2012 yılında yayın kurulu yenilendi. Editöryel sorumluluğu Özge Calafato, Hande Ortaç, Aylin Sökmen ve Engin Türkgeldi; tasarım ve uygulamayı Su Başbuğu üstlendi. Yayın Kurulu, 2014 tarihinden sonra güncellenmeyeceğini duyurmuştur. Plutarco Elías Calles Plutarco Elías Calles (25 Eylül 1877 - 19 Ekim 1945), Meksikalı general ve siyasetçi. Calles, Meksika Devrimi sırasında general rütbesine yükseldi, Katolik isyancılarla devlet güçleri arasında 1927'de çıkan Cristero Savaşı'na yol açmasıyla tanındı. 1924-28 yıllarında devlet başkanlığı yaptı, "maximato" olarak adlandırılan 1928-35 yılları arasında ise "de facto" olarak ülkeyi yönetti. Ulusal Devrimci Parti'yi (PNR) kurdu. Bu parti 1946 yılında Kurumsal Devrimci Parti (PRI) adını alarak 2000'e kadar Meksika'da iktidarı elinde tuttu. Bir ilkokul öğretmeni olarak çalışmaya başlayan Calles, 1910'da Porfirio Diaz'ın diktatörlüğüne karşı Francisco Modero'nun açtığı mücadeleye katıldı.Son derece yetenekli bir örgütleyici ve önder olan Calles, önce Modero'yu öldüren Victoriano Huerta'ya, daha sonra da Pancho Villa ve onun isyancı kuvvetlerine karşı verilen savaşlarda general olarak görev aldı. Calles 1917'de Sonora valisi oldu. Devlet başkanı Venustiano Carranza'nın yönetiminde ticaret, çalışma ve sanayi bakanlığı yaptıktan sonra Alvaro Obregon'un adaylığını desteklemek için görevinden istifa etti. 1920'de Carranza'nın devrilmesinde etkili oldu. 1920'de Adolfo de la Huerta geçici hükümetinde dışişleri bakanlığı, 1920-1924 arasında da devlet başkanı Obregon'un yönetiminde içişleri bakanlığı görevlerinde bulundu. Calles 1924'te devlet başkanı seçildi. Gittikçe muhafazakarlaşmasına karşın tarım, çalışma ve eğitim reformlarını destekledi. Yönetimi sırasında Katolik Kilisesi ve ABD ile önemli sorunlar çıktı. Rahip sayısını sınırlandıran ve kilise okullarını yasaklayan anayasa maddelerini uyguladı. Sonuçta kilise, anlaşmazlığın 1929'da hakem yoluyla çözümüne değin, üç yıl boyunca halka açık hiçbir ayin yapmadı. Calles'in yabancıların toprak sahipliğini kısıtlayan ve petrol sanayisini düzenleyen yasayı onaylaması ise ABD'yi kızdırdı. Sovyetler Birliğinin Meksika'da ilk büyükelçiliği açıldığında, ABD halkında anti-Meksikalı bir eğilim oluşmuştu. Bir süre sonra da ABD hükûmeti Meksika'yı bolşevik olarak, hükûmeti de Sovyet Meksikası olarak tanımlamaya başladı. 14 Haziran 1926'da Başkan Calles, Ceza Kanununda değişiklik yapan ve Calles Kanunu adı ile bilinen bir yasayı yürürlüğe koydu. Bu kanun kilisenin ve din adamlarının mülkiyet hakkını kaldırıyor, tarikatları yasaklıyor, kilise jürisinin üyelerini yargılama haklarını ve çeşitli sivil hakları ortadan kaldırıyordu. Calles'in bir ateist olduğu, mason olduğu, hatta Türk (El Turko) olduğu (hıristiyanlara karşı savaştığını vurgulamak için) propagandası yayıldı. Calles'in sert ve bazen şiddet içeren uygulamaları Jalisco, Zacatecas, Guanajuato, Colima ve Michoacán gibi eyaletlerde Katolik halk arasında büyük tepkilere yol açtı ve Katoliklerin isyan hareketleri başladı. Hükümetin katoliklere karşı sert tutumuyla başlayan Cristero Savaşı 1926 ile 1929 arasında süren misilleme ve karşı misillemelerle devam etti. Bu çatışmalarda her iki taraftan toplam 90.000 kişi öldü. ABD elcisi Dwight Morrow'un aracılığıyla bir ateşkes yapıldı. Ancak Calles anlaşmaya uymadı ve çatışmalar bir süre daha devam etti. Devlet başkanı seçilen Obregon 1928'de öldürülünce Calles, bunu izleyen 6 yıl boyunca üç kukla devlet başkanı arkasındaki gerçek yönetici oldu. Calles'in dayanağı 1929'da örgütlediği PNR idi; PNR'nin bir adayı desteklemesi, seçilmekle eşanlamlıydı. Bu altı yılda devrimin aşırı radikal yönleri düzenli olarak törpülendi. Ama, 1934'te solcu gruplar PNR'yi kontrol etmeye başladığında, Calles onların devlet başkanı adayı Lazaro Cardenas'ı desteklemek zorunda kaldı. Bu ittifak sonunda bozulup açık bir çatışmaya dönüşünce, Calles sürgüne gitmek zorunda kaldı. 1941'de Meksika'ya dönmesine izin verilene değin Kaliforniya'da yaşadı. Esin Talu Ã‡elikkan Esin Talu Çelikkan (d. 1931, Varşova - ö. 30 Mayıs 1998, İstanbul), Türk çevirmen. Özellikle Amin Maalouf'un eserlerinin Türkçe çevirileriyle tanınır. Recaizade Mahmut Ekrem'in soyundan gelir. Babası Ercüment Ekrem Talu'dur. Notre Dame de Sion Lisesi'ni ve Siyasal Bilgiler Fakültesi Basın Yayın Yüksek Okulu'nu bitirdi. Yaklaşık 25 sene TRT'de çalıştı. Umur Talu'nun halası, Murat Çelikkan'ın annesi olur. 1998'de bağırsak kanseri nedeniyle vefat etti. Orlando Orlando () , ABD'nin güneydoğusundaki Florida eyaletinde Orange County'de bulunup Orange County'nin idare merkez şehridir. Bazı tarihçiler Orlando şehrinin ismini takriben 1836'da Seminole Kızılderili kabilesi ile yapılan "Birinci Seminole Savaşı" sırasında şehrin buunduğu mevkide Orlando Reeves adlı bir beyaz Amerikalı askerin öldürülmesi anısına aldığını iddia etmektedirler. Fakat bunun gerçek olamadığı ida belgelenmiştir. Gerçek Orlando Reeves'in bu kentin mevkiinden 50 mil kuzeyde Volusia County'de bulunan Spring Garden yerleşkesinde bir plantasyon sahibi olduğu ve bu plantasyonda yetişen şeker kamışından şeker üretmek için bir şeker fabrikası işletlettiği belgelenmiştir. Bu kişi boş olan Orlando kenti mevkinde bir ağaca ismini kazmış olduğu ve daha sonra bu mevkiye gelenkerin bu ağaca kazılmış ismi Orlando Reeves'in mezarı olduğu sanıldığı kabul edilmektedir. Sonradan bu isim kısaltılmış ve bulunduğu mevkiye "Orlando Mezarı" ismi verilen bir yerleşke kurulmuştur ve yerleşke ismi yine kısaltılarak "Orlando" olmuştur. "İkinci Seminoleler Savaşı" sırasında 1838'de Birleşik Amerika Kara Ordusu modern şehir merkezinin bulunduğu mevkinin 1-2 mil ilerisine "Fort Gatlin" adını verdiği bir korunaklı asker kamp merkezi kurmuştu. Fakat bu savaş sona erdikten sonra bu askerî kamp merkezi boşaltılmıştır. Orlando yerleşkesi kurulmadan önce mevkide burada ilk yerleşen 1841 Silahı İşgal Kanunu şartlarına uyup devletten Holden Gölü kenarlarında toprak parselleri satın alıp bu topraklarda kolonici olarak çiftçiliğe başlayan yarı kızılderili Aaron Jernigan anısına Jernigan ismi verildiği belgelerden anlaşılmıştır. Ancak bu mevkiye bundan sonra yerleşen olmamıştır. Fedarl devletten toprak satın alip bu mevkiye yerleşenlerin çoğu ancak yaklaşık 1850de "Üçüncü Seminole Savaşı" sonunda yerleşik çiftçilik yapmakla uğraşan koloniciler olmuştur. Orlando yerleşkesi Amerika İç Savaşı sırasında çok kırsal bir küçük yerleşke idi. Fakat Fedaral Kuzey'in Florida'ya abluka uygulaması nedeni ile bu kırsal yerleşkede yerleşen çiftçiler büyük zahmetler çekmişlerdir. Amerika İç Savaşı sona erdikten sonra Yeniden yapılanma dönemi (1865-1877) sırasında Orlando yerleşkesi birden hızla büyümeye başladı ve 1875'te bu yerleşkeye "şehir" olma beratı verildi. Bundan sonraki yirmi yıl (1875-1895) Orlando'nun narenciye yetiştirme merkezine dönüşmesine yol açtı. Tüm Florida'da olduğu gibi Orlando ve civarında büyük narenciye meyva fidanlıkları toprakları kapladı ve özellikle Orlando "Narciye Merkezi" oldu. Bu dönem Orlando için "Altın Güneş" dönemi olarak anılmaktadır. Fakat 1894-1885 yılları hiç beklenmedik şekilde soğuk geçti ve bu yıllar "Büyük Soğuk" dönemi olarak hatırlanmaktadır. Bu soğuktan don vuran narenciye bahçeleri büyük zararlar gördü. Birçok naranciye bahçesi sahibi yetiskin ağaçlarını ve fidanlıklarını bile sökmek ve topraklarını satmak zoruda kaldılar. Büyük bahçe sahipleri faaliyetlerini daha güneye Polk County'de Wales Gölü etrafına naklettiler. Ama ağaçları sökülüp terk edilen eski naraciye bahçelerini de satın alıp kendi topraklarını büyüttüler. Böylece "naraciye baronları" adı verilen tekelci narenciye yetiştiricileri büyük önem kazandı. Orlando etrafında birkaç tane önemli tekelci aileler bulunmaktaydı. Bunlardan "Curry" adlı aile kayda değmektedir. Bu ailenin toprakları Orlando'nun doğusunda olup içinden Econlockhatchee Nehri geçmekte idi. Bu nehir tek olarak bir "sığ geçiş (ford)" den yol sağlamakta idi ve bu sığ geçiş bu ailenin toprakları üzerinde idi. Bu aile narenciye bahçeciliği yanında nehrin tek "sığ geçiş (ford)" mevkiinde yüksek geçit tazminatı alması ile de ün yapmıştı. Bu dönemin anısı günümüzde Orlando şehrinin önemli anayollarının birinin ismi olan "Curry Ford Rd" ile hatırlanmaktadır. Orlando Florida'nın deniz kenarında olmayan en büyük şehri olmakla Amerika İç Savaşı ve I. Dünya Savaşı arası yıllarda tatil ve emeklilik merkezi olarak çok popüler oldu. Günümüzde çoğu büyük hastanelere çevrilmiş olan birçok "hastabakımı evleri" ve "ihtiyarlık emeklilik evleri" bu dönemde Orlando'da yapıldı. İ. Dünya Savaşı'ndan sonra 1920'lı yıllarda Florida ve Orlando'da toprak ve emlak fiyatları ve inşaat maliyetleri çok büyük artış gösterdi. Bu dönemde Orlando şehrinin merkezine yakın semtlerde çok büyük sayıda özel evler yapıldı. Fakat 1920'li yılların sonlarında Florida Atlas Okyanus'undan gelen birkaç büyük kasırgaya sahne oldu. Bu kasırgalı havanın ünü yayılması Orlando ve Florida'da arsa alıp ev yapma furyasına bir fren oldu ve arsa ve ev piyasası bundan sonra 1929-1939 Büyük Buhranı'na girdi. II. Dünya Savaşı başlaması ile Amerikan ordusu Orlando yakında "Pine Castle" mevkinde bir askeriye üssü ve büyük bir asker yetiştirme kampı açtı. Bu kampta çalışan ve yetişen çok eski asker harp sonunda Florida'nın iyi iklimi ve yeni işlerin doğması nedeniyle Orlando ve civarına yerleşip ailelerini yetiştirmeye başladılar. 1956'da havacılık ve uzay araştırma şirketi "Martin Marietta" Orlando'da büyük bir araştırma ve üretim merkezi açtı. 1958'de Orlando'daki Pine Castle ordu üssüne "McCoy Hava Kuvvetleri Üssü (McCoy Air Force Base)" adı verildi, Orlando "Patrick Hava Kuvvetlei Üssü", "Cape Canaveral Hava Kuvvetleri İstasyonu" ve "Kennedy Uzay Merkezi"'ne çok yakın olduğu için bu üslerde çalışanlar Orlando varoşlarında yaşamaya başladılar. Ayrıca Amerikan Deniz Kuvvetleri "Port Caneveral" adlı büyük deniz gücü üssünü faaliyete geçirip çok sayıda çalışanı istihdama başladı. Orlando yakınında "Uzay Sahili" adı verilen sahil kıyılarında "Kennedy Uzay Merkezi" ve bu merkeze yakın olmak için yatırım yapan çok sayıda teknoloji firması üretim ve araştırma merkezleri yapıp buralara yerleştiler ve buralarda istihdam edilenler Orlando'nun etrafında bir metropoliten bölge kurulmasına neden oldular. Orlando'nun XX. yüzyıl ikinci yarısında hızla gelişmesine neden olan en önemli iktisadi olayların başında 1965'te Walt Disney şirketinin gayet büyük bir eğlence merkezi olan "Walt Disney World Resort" merkezinin yapılması için planlama başlaması oldu. Bu merkezin açılması için Walt Disney şirketi plancıları Miami ve Tampa şehirleri yakınlarını da incelediler. Fakat bu mevkilerin Atlas Okyanusu'ndan büyük kasırgaların tehdidi altında olması ve bu kasırgaların hedefi olması ihtimali plancıların bu mevkileri kenara bırakmalarına ve kara içinde olan Orlando'ya yatırım yapmaya karar vermelerine neden oldu. 1971'de "Walt Disney World Resort" parkının açılması günümüzde Orange County, Seminole County, Osceola County ve Lake County bölgelerine yayılmiş olan "Büyük Orlando" bölgesinin doğup hızla gelişmesine yol açtı. Bu büyük yatırım ve yan yatırımlar ile turizm Orlando ve Büyük Orlando metropoliten bölgesinde gelişmenin motoru oldu. Bu gelişen bölge sadece Ameriak için değil, tüm dünya halkı için en önemli tatil yapmak için gidiş hedefi oldu. Orlando'nun hızla gelişmesinde diğer bir önemli unsur 1970'te "McCoy Hava Kuvvetleri Üssü"'nün bir kısmının askeriye elinden alınıp burada yeni sivil "Orlando Enternasyonal Hava Meydanı" yapılması oldu. Daha 1970'te dört büyük havayolu şirketi bu hava meydanın uçuş planları içine alıp bu hava meydanına uçak seferlerine başladılar. 1974'te Hava Kuvvetleri üssü resmen kapatıldı ve bu usse ait araziler de günümüzde genişleyen sivil hava alanına katıldı. "Orlando Enternasyonal Hava Meydanı" günümüzde dünya havaalanları arasında en çok uçuş çeken hava alanlarının başta geleni oldu. Orlando, Hava Kuvvetleri yanına Amerikan Deniz Kuvvetleri'nin de dikkatını çekmişti. 1968'de "Orlando Deniz Gücü Yetiştirme Merkezi "Orlando'da açıldı. Bu üs Orlando'nun gelişmesinde ve özellikle çalışanların seçilip yetiştirmesine önemli rol oynadı. Fakat bu üs 1993'te kapatıldı. XX. yüzyıl sonu ve XXİ. yüzyıl başları Orlando şehir merkezinde büyük bir yapı furyasına neden oldu. Günümüzde Orlando'da 134 metre yüksekliğinde "Sun Trust Center" gökdeleni şehrin en yüksek binasıdır ve bu gökdelen 1988'de yapıldı. Diğer dikkat çeken yüksek binalar "Orange County Mahkemeler Binası" (127m); "Bank of America Center" (123 m) ve "Soliare at the Plaza" (109 m) olmuşlardır. Günümüzde Orlando'da "Eola Gölü" kenarında bir mevkide Orlando'da en yüksek bina olacak bir yapı yapılmasına devam etmektedir. Bu yapının adı "VUE" olacak ve yapının yüksekliği 140 metre olup Orlando'nun en yüksek binası olacaktır. 2004 yılı Orlando ve civarı Atlas Okyanus'tan pek beklenmedik olarak birbiri ardından Charley, Frances ve Jeanne adı verilen kasırgaların gelmesine sahne oldu. Bu kasırgalar Orlando'da büyük zayiat ve zarara sebep oldular ve Orlando'ya turizmi o yıl durdurdular. 12 Haziran 2016 Orlando bir dramatik olaya sahne oldu. Bu silahlı sivil terörist şehirde bulunan bir gay bara saldırıya geçti ve delice silah kullanarak 50 kadar kişinin ölümüne ve bir ö kadar da kişinin yaralanmasına neden oldu. Büyük Orlando metropol alanının coğrafi konumu ve komşu olan diğer Florida şehirler su diyagramda gorulebililir: U.S Census Bürosu verilerine göre Orlando şehri sınırları içindeki toplam yüzölçümü 261.5 km olup bu alanın 242.2 km kısmı kara ve 19.3 km kısmı, yani %7.39'ü, su ile kaplı alandır. Orlando şehri sınırları içinde sayısı 100'u aşkın doğal ve insan yapısı göl ve gölet bulunmaktadır. Bunlardan en büyükleri "Apopka", "Eustis", "Griffin", "Harney", "Harris", "Jesup", "Monroe", "Sand Lake", "Conway" ve "Tohopekaliga" adlarını taşımaktadırlar. Şehrin iklimi nemli ıslak ılıman subtropikal iklimi (Koppen iklim sınıflandırmasına göre Cfa) olarak nitelendirilmektedir. Genel olarak iklim sıcaktır. Gözümlenen aylık ortalamalar itibarıyla minimum ortalama aylık ısı 10 °C ve maksimum ortalama aylık ısı 33 °C olmaktadır. Yıl birbirine eşit iki mevsime bölünebilmektedir. Mayıs'tan Eylül sonuna kadar (takriben Orta Atlas Okyanusu "kasırga (huricane)" mevsiminde) sıcak ve yağışlı bir mevsim bulunmakta ve birçok gün gayet sıkıcı şekilde sıcak ve nemli geçmektedir. Ekim ile Nisan arasında nispeten soğuk ve nispeten kuru bir mevsim görülmektedir ve bu mevsimde bazı günler hava nispeten soğuk yapmaktadır. Orlando kentinden 115 semt bulunduğu belgelidir. Bunlardan tanınmış olarak 20 tanesinin isimleri sudur: Merkezi Florida'da deniz kıyısından olamayip kara için bulunan Orlando şehrinin, şehir sınırları içinde nüfusu Amerika Birleşik Devletleri Nüfus Sayım Bürosu 2010 Nüfus sayımı itibarıyla, 238,300 kişi olup bu nüfusla tüm ABD'nin 73. kalabalık şehri; Florida eyaletinin nüfusca 4. büyük şehri ve Florida eyaletinde deniz kıyısında konumlanmayan en büyük nüfuslu şehri olmaktadır.. 2015 Nüfus Tahmini'ne göre Orlando şehrinin nüfusu 270,934 kişi olmuştur ve bu istatistik Orlando şehrinin çok hızla büyüdüğüne bir gösterge olmaktadır. Orlando, etrafındaki şehir sınırları dışındaki semtleri ve varoşları ile "Merkezi Florida"'da Orlanda metropoliten bolgesi merkezidir. Bu Orlando'ya bağlı olan şehirleşmiş bölge nüfusu Mart 2016'da Amerika Birleşik Devletleri Nüfus Sayım Bürosu istatistiklarıne göre 2,387,138 kişi nüfuslu olup ABD'de bulunan "Metropoliten Istatisksel Bolgeler" arasında 24. sırayı ; Florida eyaleti içindeki Metropolitan Istaistiksel Bölgeler arasında 3. sırayı ve Güney ABD Eyaletleri içinde bulanan Metropoliten Istatistiksel Bölgeler arasında 6. sırayı almaktadır. Orlando şehrinin nüfus değişmesi, nüfus sayımı istatistiklerine göre, 30 yıllık araliklarla nüfus su zaman değişimini göstermektedir: Şehrin nüfusunun yas dagilimi soyledir: %22.0`si 18 yaş altı, %10.7`si 18-24 yaş arası %37.3`ü 25-44 yaş arası , %18.6`sı 45-64 yaş arası , %11.3`ü 65 yaş üstüdür. Orlando şehrinin %61.10`u beyaz, %26.70`i Afrika uyruklu, %1.43 Asya uyruklu, %0.34 Avustralya uyruklu, %25.82`i diğerleridir. Şu tablo 2010 Nüfus Sayımı verilerine göre Orlando şehrinin içinde bulunduğu Martin County'de nüfusun etnik dağılımını göstermektedir: 2000 yılında yapılan sayıma göre şehrin %75.43`ü İngiliz, %16.60`ı İspanyol, %1.93`ü Avrupa-Afrika karması, %1.33`ü Fransız ve %0.99`u Portekizlidir. Şehirde İspanyolca, İngilizce, Fransızca ve Portekizce konuşulmaktadır. İngilizce resmî dildir. Şehirdeki en mühim spor kulübü Orlando Magic basketbol kulübüdur. Stadyumu ise New Orlando Magic Arena`dır. Kapasitesi 18,500`dür. Ayrıca 1995 yılında yapılan NBA Dünya Şampiyona Serisinin finali bu şehirde oynanmıştır. 1990`lı yıllardan itibaren buz hokeyi şehirde yaygınlaşmıştır. Orlando Solar Bears takımı; Şehirde Amerikan futbolunun yanı sıra uluslararası futbol da yaygındır. FIFA World Cup '94 gibi bir organizasyonun burada yapılması bunu gösterir. Orlando`da Amerikan güreşi PPV`leri de yapılmaktadır. Daha önce 1990 Royal Rumble, 1994 Bash at the Beach ve WrestleMania XXIV gibi ppvler yapılmakla beraber TNA şirketinin haftalık şovlarıda burada yapılmaktadır. Şehirde birçok radyo kanalı bulunmaktadır; Şehirde birçok Televizyon kanalı bulunmaktadır.Bunlar aşağıdaki gibidir; Orlando şehrinin "Uluslarasi Iliskiler Ofisi" enfirmasyonuna göre Orlando şehrinin su 9 enternasyonal şehir ile resmî "Kardeş Şehir" ilişkisi bulunmaktadır: Orlando şehrinde aşağıdaki ülkelerin resmî konsoloslukları bulunmaktadır: Krikor AÄŸaton Krikor Ağaton Efendi (1823; İstanbul - 1868; Paris), Ermeni asıllı Osmanlı eğitimci, yönetici ve siyaset adamı. Tanzimat döneminin Batılılaşma reformlarında önemli roller oynamış, Âli ve Keçecizade Fuat Paşa'ların mesai arkadaşı olarak tanınmıştır. 1868'de Nafıa Nazırı (Bayındırlık Bakanı) atanmıştır. Osmanlı Devleti'nde Nazırlık (bakanlık) mevkiine getirilen ilk gayrımüslimdir. Alibeyköy çiftliğini kuran ve Türkiye'ye patates tarımını ilk kez getiren Ağaton Efendi'nin (1757-1849) torunudur. 1823'te Hasköy'de doğdu. 1840'ta ziraat tahsili için Mıgırdiç Amira Cezayirliyan tarafından Paris'e gönderildi. 1847'de Türkiye'nin ilk modern tarım okulu olan Halkalı Ziraat Mektebi'nin kuruluşunu yönetti ve bu okulun başöğretmeni oldu. Okulun 1849'da 19 Müslüman ve 28 Hristiyan talebesi vardı. 1852'den itibaren İstanbul'da çıkan "Journal de Constantinople" gazetesinde Fransızca olarak tarım yazıları yazdı. "Economie Agricole en Turquie" (Türkiye'de Zirai İktisat) adlı bir kitap yayımladı. 1860'ta Divan-ı Muhasebat ve Islahat-ı Maliye Meclisi'ne (Maliye Reformu Meclisi) aza oldu. Bu görevdeyken Hazine-i Hassa Nezareti'nin muhasebe sistemini kurmakla görevlendirildi. 1865'te Paris'te toplanan Posta ve Telgraf Kongresi'nde Türkiye'yi temsil etti. 1866'da Posta Nazırı tayin edildi. 1867'de Osmanlı Devleti'nde bulunan ecnebi postanelerinin lağvı konusunda gösterdiği başarıdan ötürü Sultan Abdülaziz tarafından 5.000 altınla ödüllendirildi. (Yabancı postaneler 1878'den sonra tekrar kuruldu.) Paris'te Uluslararası Posta Kongresi'nde iken kalp krizi sonucunda vefat etti. İstanbul'a getirilen naaşı Hasköy Ermeni Mezarlığı'nda toprağa verildi. KuÅŸtepe Camii Kuştepe Camii, İstanbul'un Şişli ilçesinde, Şişli Müftülüğüne bağlı cami, Kuştepe adlı aynı semtin camisidir. Yoncalı sokakta, tepede yer alır. İki minareli, tek kubbeli camiye ana avlu kapısından merdivenlerle çıkılır. Caminin altı dükkânlardan oluşan bir bloktur ve cami bu blok üzerindedir. Anakapıdan girişte solda caminin parkı ve çayhanesi, avlu merdivenlerinden çıkıştan sonra solda Kuran kursu binası ve abdestliği vardır. Caminin son cemaat yeri kapalı hale getirilmiş, avluda geniş bir çardak yapılmıştır. Mihrabı ve minberi mermerdir. Cami kapısından girdikten sonra sağ ve soldaki merdivenlerden asmakata çıkılır. Kuştepe Camii'nin kuzey kapısı Bilgi Üniversitesi'ne açılır, tuvaleti dükkânların bulunduğu bölümdedir. 26 eylül 2008 cuma günü saat 14:30 civarında, cuma namazı sonrası minaresi devrilmiştir.Şişli Kuştepe'de şiddetli rüzgâr nedeniyle bir gecekondunun üzerine devrilen minare enkazının altında kalan Erdoğan Şimşit, uzun uğraşlar sonucunda yaralı olarak çıkarılırken, enkaz kepçe yardımıyla kaldırılmak istendi. Bu sırada kepçenin tırnaklarına bir ceset takıldı. Cesedi gören vatandaşlar arasında büyük panik yaşandı. İtfaiye ekipleri ve polis bölgeyi boşaltmak için uğraşırken, cesedin Metehan Altınkılıç'a ait olduğu belirlendi. Altınkılıç'ın oğlu ve yakınları uzun süre sinir krizi geçirdi. Bu sırada bazı vatandaşlar, "İçeride insan vardı, biz size söylemiştik" diyerek yetkililere tepki gösterdi. Yaşanan gerginlik üzerine cenaze, olay yeri yakınındaki Kuştepe Polis Merkezi'ne götürüldü. Şişli Müftüsü Recep Öztürk, yaptığı açıklamada, "Camiye bitişik olan kubbenin 15-20 metrelik üst kısmı fırtına nedeniyle yola düşmüş. Yıkılan minare nedeniyle herhangi bir can kaybı yok. Minarenin düştüğü caddede bulunan gecekondunun çatısında az miktarda tahribat meydana gelmiş. Bayramdan sonra yıkılan minare ve evin çatısı onarılacak" dedi Şişli Belediye Başkanı Mustafa Sarıgül de, şiddetli fırtına nedeniyle minaresi devrilen Kuştepe Merkez Camii'ne geldi. Olay sırasında iki kişinin hafif şekilde yaralanarak hastaneye kaldırıldığını, bir kişinin ise hala göçük altında olduğunu belirten Sarıgül, olayla ilgili yetkililerden bilgi aldı. Daha sonra açıklama yapan Sarıgül, "Caminin hemen yakınında temel atma töreni vardı. Olay çok şükür ki bu tören bittikten sonra meydana geldi. Yoksa bir facia yaşanabilirdi" dedi. Başkan Sarıgül, caminin diğer minaresinin de önlem olarak vinçle kaldırılacağını söyledi. Vatandaşlara da seslenen Sarıgül, yaraların en kısa zamanda sarılacağını söyledi. Öte yandan, enkaz altındaki Şimşit'i kurtarmak için başlatılan çalışmalar sürerken, Şimşit'in oğlu da enkazın başında babasının kurtarılmasını bekliyor. Hovhannes Allahverdi Ohannes Allahverdi (d. 1823, İstanbul, Osmanlı Devleti) - (ö. 1915, İstanbul, Osmanlı Devleti), Ermeni kökenli Osmanlı maliyeci ve siyasetçi. Osmanlı Bankası kurucularından Apraham Amira Allahverdi'nin (1791-1861) oğludur. 1877'de ilk Osmanlı Mebusan Meclisi'ne girdi ve bu meclisin ikinci reisi seçildi. Daha sonra 1877-1878 Osmanlı Meclis-i Mebusanı'na seçildi. Maliye işlerini düzenlemek amacıyla kurulan komisyona aza oldu. Mehmet Kılıçlar Mehmet Kılıçlar, (d. 1965, Taşpınar, Artova) bürokrat, eski Ankara valisi. 1984 yılında Ankara Üniversitesi Siyasal Bilgiler Fakültesi İktisat Bölümünden mezun oldu. Sarıkaya ve Haymana Kaymakam vekilliği, Yağlıdere, Kovancılar Kaymakamlıkları, İçişleri Bakanlığı Mülkiye Başmüfettişliği, Başbakanlık İnsan Hakları Başkanlığında Mülkiye Başmüfettişi olarak İçişleri Bakanlığı Temsilciliği, İçişleri Bakanlığı Bilgi İşlem Dairesi Başkanlığı görevlerinde bulundu. 30 Aralık 2005 tarih ve 9864 sayılı Bakanlar Kurulu Kararı ile Mardin Valiliği'ne; 22 Aralık 2008 tarihli Resmî Gazete'de yayımlanan valiler kararnamesi ile Eskişehir Valiliği'ne atanmıştır. 18 Temmuz 2011 tarihinde üçlü kararname ile Emniyet Genel Müdürlüğü'ne atanmış olup bu karar 17 Ağustos 2011 tarihli Resmi Gazete'de yayımlanmıştır. 15 Eylül 2014 tarihinde Resmî Gazetede yayımlanan valiler kararnamesi ile Ankara Valisi olarak atanmıştır. 10 Eylül 2016 tarihine kadar görevini sürdüren Kılıçlar, 7 Eylül 2016 tarih ve 9158 sayılı kararname ile Merkez Valiliği'ne atandı. 1990-1991 yılları arasında ABD’de 1 yıl süreli İngilizce ve mesleki konularda eğitim almış, Japonya’da Kamu Yönetimi, Fransa ve Singapur’da mesleki konularda seminerlere katılmıştır. Eskişehir Valiliği'nde "Sizi İşitiyoruz" ve "Engelsiz Eskişehir" projelerine imza atmıştır. İyi derecede İngilizce bilmektedir. Evli ve iki çocuk babasıdır. Amirdovlat Amasya'lı Amirdovlat (d. 1416, Amasya - ö. 1496, Bursa) Ermeni asıllı Osmanlı tabibi. Fatih Sultan Mehmet'in cerrahbaşılığını yapmıştır. 1478-1482 yıllarında İstanbul'da yazdığı "Ankidats Anbed" (Cahillere Gereksiz) adlı kitabı, çağının en önemli farmakoloji külliyatı olarak kabul edilir. Ermenice olan eser, ikibine yakın tıbbi bitki ve kimyasal maddenin Ermenice, Arapça, Farsça, Yunanca, Latince (ve ender olarak Türkçe) adları ile ayrıntılı tıbbi açıklamalarını içerir. Bu eserin modern baskısı, 1927'de Viyana'da yayımlanmıştır. Yaşamı hakkındaki bilgiler kısıtlıdır. Amasya'da doğduğu, 1460'lı yıllarda Filibe'de "Okud Pjşgutyan" (Tıbba Fayda) isimli bir kitap yayınladığı bilinmektedir. 1470-1472 yılları arasında bir tarihte İstanbul'a gelerek Fatih Sultan Mehmet'in maiyetine girdi. 1473'te Fatih ile birlikte Otlukbeli Savaşı'nda bulundu. Bu savaştan sonra Osmanlı egemenliğine giren Bayburt'ta bir süre görevli olarak kaldı. 1481 tarihinde İstanbul'da "Akhrabadn" (İlaç Kitabı) adlı bir eser yazdı. Müellifin kendini "cerrahbaşı" olarak tanıttığı bu eserde, ilaç karışımları anlatılmaktadır. Amirdovlat'a ait olan "Hastanın Alametleri, Hali ve Ölümü" başlıklı bir elyazması Paris'te Bibliothèque Nationale'de bulunmaktadır. Vankalai Vankalai veya Vangalai, Sri Lanka'nın Kuzey Eyaleti'ndeki Mannar Bölgesi'nde yer alan bir ilçedir. Temel geçim kaynağı balıkçılık ve çiftçiliktir. Naanaattan Yolu üzerinde yer alır. Batısında Hint Okyanusu'na açılan bir deniz vardır. Kuzey sınırında tarihi Hindu tapınağı Thiru Ketheeswaram yer alır. Vankalai topraklarının bir kısmı kumdan oluşurken diğer kısmı tarıma ayrımış zirai topraktır. Balıkçılık ve çiftçiliğin dışında ilçede tahsile ve mesleki eğitime dönük bir gelenek hakimdir. İlçeden birçok öğretmen, hükûmet yetkilisi, tüccar, rahibe ve uzman yetişmiştir. Vankalai Hristiyan bir ilçedir. Roma Katolikleri nüfusun % 99'unu oluştururken kalan % 1'lik kısım Protestandır. Vankalai, Mannar'daki en büyük ilçe haline gelmiştir. 2007 itibarıyla nüfusu 8 binin biraz üzerindedir. Vankalai'de daha çok Bharatha toplumu mensupları ikamet etmektedir. Kasabanın merkezinde "Our Lady of St. Anne's Church" isimli bir Katolik Kilisesi yer almaktadır. Mustafa Bahrettin Demirer Mustafa Bahrettin Demirer , (d. 8 Temmuz 1949, Ankara Türkiye), Türk bürokrat. 1970 yılında Ankara Üniversitesi Siyasal Bilgiler Fakültesi Siyaset ve İdari Bilimler Bölümünden mezun oldu. İller İdaresi Genel Müdürlüğü'nde memurluk, Kargı, Ardanuç, Karapınar, Mülkiye Müfettişliği, Teftiş Kurulu Başkan Yardımcılığı, İçişleri Bakanlığı Genel Sekreterliği, Bingöl, Burdur, Kütahya Valilikleri yapmıştır. 10 Şubat 2003 tarihinde Kırıkkale Valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Merkez Valiliği görevine atanmıştır. 2009 yılından itibaren İçişleri Bakanlığı Müsteşar Yardımcılığı görevini yürütmekte ayrıca bu görevi yürütürken, 10 Mart 2011 - 19 Temmuz 2011 tarihleri arasında Emniyet Genel Müdürlüğü'ne vekalet etmiştir ve 11 Ocak 2012 - 4 Haziran 2012 arasında Müsteşar Vekilliği görevini yürütmüş 2014 yılında yaş haddinden emekli oluncaya dek Müsteşar yardımcılığı görevini sürdürmüştür. Evli ve 2 çocuk çocuk babasıdır. Topkapı Sarayı Müzesi Yazma Eserler Kütüphanesi Topkapı Sarayı içindeki kütüphanede 15.000 civarında elyazması, hat, tezhip, cild, minyatür, harita, vb. vardır. Cumartesi pazar dışında mesai saatlerinde açıktır. Takvimler 1924 yılını işaret ederken, büyük önder Mustafa Kemal Atatürk’ün emri ile müze olarak halkın kullanımına sunulan Topkapı Sarayı’nda, 1928 senesinde Üçüncü Avluda bulunan “Ağalar Camisi” restore edilerek kütüphane haline getirilmiştir. Topkapı Sarayı’ndaki birçok bölümden toplanarak bu kütüphanede bir araya getirilen kitaplar, toplandıkları yerler baz alınmak sureti ile tasnif edilmiştir. Tasnif edilen bu bölümlerin adları ise: Mehmed Reşad ve Tiryal Hanım Bağdat Köşkü Emanet Hazinesi Hazine Revan Köşkü Isfendiyaroğulları Koğuşlar Halil Han Arda Gayri Ä°slami Yazmalar HÄ±rka-i Saadet Medine Sultan Üçüncü Ahmet Bölümleridir. Satın alma ve bağışlar yolu ile envanteri iyice geliştirilen kütüphanede, yeni gelen kitaplar “Yeni Yazmalar” ismi verilen bölümde toparlandı. Envanterinde yaklaşık on üç bin dört yüz elli kitap bulunduran kütüphanede hemen hemen dünyadaki tüm eskiye dayalı dillerde eserler bulunmaktadır. Topkapı Sarayı Kütüphanesi Koleksiyonunda, kitaplar haricinde Osmanlı devrinde yaşamış ünlü hattatların eserleri ve hat sanatında kullanılan emtialar da sergilenmektedir. Kütüphanedeki eserlerden kopya almak istemeniz halinde, fotokopi, dia, fotoğraf ve mikro film hizmeti alabilirsiniz. Cumartesi ve Pazar günleri dışında sabah 09.00 ile akşam 17.00 saatleri arasında hizmet veren kütüphaneden tüm tarih severlerin faydalanmasına izin verilmektedir. Topkapı Sarayı Müzesi Mihran Apikyan Mihran Apikyan Efendi (1855, Samatya - 1938, İstanbul), Türk dili eğitimi hakkında önemli eserler yazmış Ermeni asıllı Osmanlı eğitimci ve yazar. Türkçede Mihrî mahlasıyla yazdığı eserlerle tanınır. İstanbul'un Samatya semtinde doğdu. 1873'te aynı semtteki Sahakyan Mektebi'nin Türkçe hocalığına atandı. Daha sonra Bab-ı Seraskeri (Genelkurmay) Tercüme Kalemi'nde çalıştı, çeşitli Ermeni okullarında Türkçe, Arapça ve Farsça okuttu. Mihran Apikyan, hepsi Tük dili ve dil eğitimi konusu üzerinde otuza yakın eser yazmıştır. Bunlar arasında uzun süre Türk ve Ermeni okullarında ders kitabı olarak okutulan "Güldeste" (düzgün yazı örnekleri), "Letaif-i Asar" (güzel yazılar), "Tatbikat-ı Münşeat" (kompozisyon dersleri), "Nutuklar Mecmuası, Müntehabat-ı Zeban-ı Farsi" (Farsça ders kitabı) önemlidir. Ayrıca 30.000 kelimelik bir Ermenice-Türkçe-Fransızca lugat (İstanbul 1892) ve "Hülasa-yı Kavanin" adlı kanunlar derlemesi bulunmaktadır. Georges Carpentier Georges Carpentier (d. 12 Ocak 1894 - ö. 28 Ekim 1975), 1920-1922 arasında hafif sıklet dünya şampiyonluğunu elinde tutan ve dört ayrı sıklette dünya şampiyonu olan Fransız boksör.Joe Beckett, "Bombacı" Billy Wells ve Ted "Kid" Lewis gibi İngiliz rakipleri karşısında kazandığı zaferlerle ulusal kahraman olmuştur. 2 Temmuz 1921'de ABD'nin New Jersey eyaletindeki Jersey City'de, dünya hafif sıklet şampiyonluğu için Jack Dempsey ile dövüşerek uluslararası alanda tanınmaya başladı. Ama maçın 4. raundunda nakavt oldu.Bu karşılaşma, gişe kazancının 1 milyon doları aştığı ilk ödüllü dövüştü. Carpentier 24 Temmuz 1924'te, New York'ta yine Tunney ile yaptığı dövüş maçını, 14 rauntta bel altından yediği tartışmalı bir yumrukla kaybetti. Yaptığı 109 karşılaşmanın 56'sını nakavtla kazanan Carpentier, 1927'de boksu bıraktı.Daha sonra Paris'te lokantacı olarak ün kazandı ve 1964'te Boks Ünlüler Evi'ne seçildi. Hrant Asadur Hrant Asadur (1862 Boyacıköy, İstanbul - 1928, Kınalıada, İstanbul), tanınmış bir Ermeni edip, tarihçi ve hukukçudur. "Gostantnubolso Hayerı yev İrents Badriarknerı" (İstanbul Ermenileri ve Patrikleri) adlı eseri, İstanbul Ermeni Patrikhanesi'nin tarihine ilişkin en önemli başvuru kaynağıdır. 1871-1873 yıllarında Robert Kolej'de okudu. 1881-1884'te hukuk tahsili için Paris'e gitti. Avukatlık yaptı. 1898-1908 yılları zarfında Getronagan Lisesi'nde tarih ve hukuk hocası idi. Çağının ünlü bir hukukçusu olarak 1909'da Bahriye Ticaret Mahkemesi, 1911'de Ticaret Kanunu'nu hazırlayan komisyon, 1912'de Encümen-i Adliye, 1914'te Şura-yı Devlet (Danıştay) üyeliklerine tayin edildi. 1915'te Bahriye Ticaret Mahkemesi azasından Halil Cemalettin Bey'le birlikte kapitülasyonlar hakkında hukuki nitelikte Türkçe geniş çaplı bir eser yayımladı. Ermenice eserleri arasında, yukarıda anılan Patrikhane Tarihi'nde başka biyografik etütlerini içerek "Timasdverner" (1921) ve 1925'te neşredilen "Şark Tiyatrosu Tarihi" anılmaya değer. Ermeni Patriği Ermenği Patriği ile aşağıdakilerden biri kastedilmiş olabilir: Hums (Ä°slam) Hums, kelime olarak Arapça "Hamse" (beş) kelimesinden türemekte ve beşte bir anlamını taşımaktadır. Dini terim olarak Hums (Humus olarak da geçmektedir) "herhangi bir şekilde elde edilen malın hayra harcamak üzere ayrılmış beşte birlik kısmı"dır. Kur'an'ın ""..Bilin artık ki bir şeyden ganimet elde ettiniz mi, beşte biri Allah’ındır ve Resulünün ve Resulünün yakınlarının..."" (Enfal; 41) ayeti kazanılan malın beşte birini Allah yolunda harcamak üzere "Resul"'üne ve ondan sonra temsilcileri olan "Ehl-i Beyt"'ine verilmesini farz kılmaktadır. Sünni anlayışta sadece savaş ganimetine işaret ettiği düşünülen ayet Şiilikte genel bir kazanç ve kar anlamını taşır. Ayrıca bu pay Sünnilikte "beyt-ül mal" adı verilen hazineye ait iken, Şiilikte fakir, yetim ve muhtaç kişilerin yanında ayrıca Muhammed'in soyundan gelenlerin kullanımına tahsis edilir. Türkiye Ermenileri Patrikliği Türkiye Ermeni Patrikhanesi (Ermenice: "ՊԱՏՐԻԱՐՔԱՐԱՆ ՀԱՅՈՑ ԹՈՒՐՔԻՈՅ"), Osmanlı Devleti'nde yaşayan Ermenilerin ruhani ve dünyevi işlerini yönetmek üzere 1461'de Fatih Sultan Mehmet tarafından kurulmuş olan teşekküldür. Hâlen Ermeni Apostolik Kilisesi'ne (Gregoryen) mensup Türkiye Ermenilerinin dini önderliğini yapmaktadır. Patrikhane merkezi İstanbul'un (Kumkapı) semtinde bulunan Surp Asdvadzadzin Patriklik Kilisesi`dir. İstanbul fethedilmeden önce II. Mehmed teftiş için Bursa'ya gelir ve Bursa Ermenileri Episkoposu Hovagim'i de ziyaret etmek ister. Sultan Mehmet, Hovagim'in odasına aniden girince Hovagim heyecanlanır. Sultan ne yaptığını sorduğunda, Allah kelamı okuyorum diye cevap vererek elindeki İncil'i gösterir. Sultan Mehmet'de Hovagim'den İncil'den rastgele bir sayfa açarak, o sayfayı yorumlamasını ister. Hovagim'in rastgele açtığı sayfa Krallarla ilgili bir bölümdür. Hovagim Sultan'a: "Sultanım siz daha geniş yerler feth edecek ve tüm dünyanın sultanı olacaksınız" der. Sultan da "Bu tüm dünyaya Konstantiniyye dahil mi?" diye sorduğunda, Hovagim "Ona ne şüphe sultanım? bunun için kitap açmaya ne gerek var?" der. Bunun üzerine sultan, "Andım olsun eğer Konstantiniyye'yi fethedersem cemaatini bu şehre yerleştireceğim ve seni de patrik ilan edeceğim" der. Fatih sultan Mehmet İstanbul'u fethettikten sonra Rumlara alternatif bir cemaatin olması ve ileride Rumlar isyan ederse bunun önüne geçilebilmesi için Ermenileri İstanbul'a yerleştirdi hatta İstanbul, suç işleyen Ermeniler'in bile sürgün yeri haline geldi, Sultan söz verdiği gibi Bursalı Hovagim'i patrik ilan ederek Rum'lardan aldığı Samatya'da ki Sulu Manastırı Ermenilere patrikhane olarak kullanmaları için verdi. Kilisenin adı Surp Kirkor Lusuroviç olarak değiştirilerek Ermenilerin yoğun olarak yaşadığı bölgelerdeki bazı Rum kiliseleri de yine Ermeniler'in kullanımına verildi. Daha sonra Patrikhane Kumkapı'ya taşındı. Yangınlarıyla meşhur olan bu semtte patrikhane birçok kez yandı fakat 1850'li yıllarda son yangınlarda artık hiç kullanılamayacak hale geldi ve Sultan II. Mahmud'un Kuyumcubaşısı ve başdanışmanı olan Kazaz Artin Amira Bezciyan tarafından patriklik kilisesi ve patriklik binası yeniden inşa ettirildi. Patrikhane binası 2000li yıllarda artık kullanılamayacak hale gelince Mesrob Mutafyan'ın döneminde yapılan bağışlarla restore edildi. 2005 yılında binanın restorasyonu için bağış yapanlara patrik mutafyan tarafından Patriklik Liyakat Nişanı verilmiştir. Bu nişanı alanlar: I. Nikiforos I. Nikiforos (Yunanca; Νικηφόρος Α΄, Nikēphoros I) (ö. 26 Temmuz 811), 802 yılından öldürüldüğü yıl olan 811'e kadar hüküm sürmüş Bizans imparatoru. Şimdi Suriye'de bulunan Selecia Sidera şehrinin soylu, olasılıkla Hristiyan, Arap asıllı bir aileden gelmiştir. Nikiforos, İmparatoriçe İrini'nin saltanatı sırasında saray bürokrasisi içinde ilerlemiş ve imparatoriçe tarafından hazine nazırı ("Logothetis tu geniku") görevine getirilmiştir. 801'de Roma'da Papa III. Leo'nun Frankların Kralı olan Şarlman'a Batı Roma İmparatorluk tacı giydirmesi Bizans için istenmeyen büyük bir sürpriz olmuştu. İmparatoriçe İrini son saltanat yıllarında yeni bir koca aramakta ve bu nedenle özellikle Şarlman'la evlenmesi bile ciddi olarak tartışılmakta idi. Fakat Bizans soyluları ve saray bürokrasisi mensupları Şarlman'ı ve Frankları barbar olarak görüp ortaya çıkan bu yeni gerçeği kabul etmemekteydiler. Hazine nazırı Nikiforos başkanlığı altında yüksek saray bürokratları, soylular ve hadımlar bir hükûmet darbesi yapıp İrini'yi tahttan indirip Midilli (Lesbos) adasına sürgüne gönderdiler. Sabık İmparatoriçe kısa bir zaman sonra bu adada öldü. Bizans İmparatorluğu tahtına da 31 Ekim 802'de komplo lideri I. Nikiforos getirildi. Nikiforos imparatorluğun çok zayıf durumunu çok iyi bilmekteydi ve kararlı ve güçlü bir hevesle ile durumu iyileştirmeye çabaladı. Saltanatına ilk aksi tepki 803'de askerlerden geldi. Zamanın en yetenekli generallerinden olan "Bardanes Turkos" isyan etti; kendi askerleri onu imparator ilan ettiler ve diğer askerî komutanlardan destek gördü. Bunlar arasında sonradan imparator olacak olan V. Leon ve II. Mihail Amroyalı da bulunuyordu. Fakat Nikiforos bu iki generali kendine çekmeyi başardı. Bardanes'in ordusu dağıldı; kendisi de bir manastıra çekilmek zorunda kaldı. Bu arada sarayda soylular arasında "Arsaber" tarafından yöneltilen bir komplo da harekete geçemeden ortaya çıkarıldı. Bundan sonra Nikiforos imparatorluğun içişlerini yeniden organize etmeye koyuldu. Balkanları İmparatorluğa daha sıkı bağlamak için bir Helenleştirmek politikası uygulamaya başlayarak Anadolu'dan çok sayıda aileyi Balkanlara göç ettirdi; onlara toprak verip çok sayıda Helenik asıllıların çoğunluğu oluşturduğu yerleşkeler kurdurdu. Balkan sınırlarındaki kaleleri pekiştirdi. Bunları devamlı uygulayıp kontrol için Balkanlarda yeni thema idareleri kurdu. Askerî gücünü artırmak için vergi gelirlerinin artması gerekmekte idi. Bu nedenle yeni vergiler ihdas etti; eski vergilerin haddini artırdı ve vergilerin daha etkin olarak toplanması için yeni merkezi ve yöresel bürokrasiyi geliştirdi. Bu vergilerin bazıları kiliseler ve manastırlara yüklenmişti. Bu yeni, daha ağır ve daha etkin toplanır vergiler dolayısıyla halk, özellikle zengin yüksek soylu tabaka, toprak sahipleri ve kilise mensupları, Nikeforus'un idaresinden şikayetçi olmaya başladılar. Çoğunluğu putsevenler partisinden olan halka ve kilise mensuplarına ödün vermek için yine "I. Nikiforos" isimli bir papazı Konstantinopolis Patriği olarak görev verdi. Böylece kendini kilise ve manastır mensuplarına beğendirmeye çalıştı. Fakat yine de pek başarılı olmadığı elimize geçen ve başka eşleri bulunmayan zamanın kilise tarihçilerinin eserlerinde görülmektedir. Örneğin bunlardan "Günah Çıkartıcı Theofanis"in imparator Nikiforos'u tarihte eşi olmayan bir hain olarak tanımlamaktadır. 803'de Nikiforos Batı Roma İmparatoru olarak Papa tarafından taç giydirilmiş olan Şarlman ile "Pax Nicephori" adı verilen bir barış anlaşması imzaladı; ama bunda bile Şarlman'ın imparatorluk niteliği kabul edilmemektedir. Batı ve İtalya ile Bizans arasındaki ilişkiler gerginleşmeye devam etti. 806–810 arasında Batı ile Venedik yüzünden İtalya'da bir savaş çıktı. Nikiforos o zaman Bizans yetkisi altında bulunan Venedik'te 807de çıkan isyanı bastırmayı başardı. Ama İtalya'da bulunan birçok Bizans kalıntıları Franklara karşı zayiata uğradılar. Bu savaşın barışla sonucu ancak Nikiforos'un ölümünden sonra gerçekleşmiş; Roma, Ravenna ve Pentapolis'in Batı'ya ait olduğu kabul edilmiş; Venedik, İstirya, Dalmaçya sahilleri ve Güney İtalya'nın Doğu'ya Bizansa' bağlı olduğu teyit edilmiştir. İmparatoriçe İrini barış karşılığı Abbasi halifesi Harun el-Reşid'e yıllık tazminat ödemeyi kabul etmişti. Nikiforos bu yıllık tazminatı ödemeyerek Abbasiler ile Bizans arasında bir harp çıkmasına neden oldu. 805'te en iyi generali olan Bardenes'in isyanı nedeniyle Bizans ordusunun idaresi Nekeforos'un elinde bulunuyordu. Bizans ordusu Anadolu'ya hücuma geçen Arap orduları karşısında Frigya'da "Krasos" mevkinde yapılan savaşı kaybetti. 806'da ise 135.000 kişilik halifenin kendi komutanlığı altındaki yeni bir Arap hücumu ta Kapadokya içlerine kadar girdi ve o zaman önemli bir Bizans şehri olan Tyana (şimdi ufak bir köy olan Kalehisar) Arapların eline geçti. Nikiforos ve Bizanslılar hemen 50.000 Bizans altını ve her yıl tazminat olarak 30.000 Bizans altını ödemeyi kabul edip Abbasilerle barış yaptılar. 809'da Harun el-Reşid'in ölümü ve Abbasiler arasında çıkan taht kavgası nedeniyle de Anadolu'da Arap tehlikesi sona ermiş gibi göründü. Nikiforos dikkatini bu sefer Balkanlara döndürdü. Balkanlarda Slavlar büyük bir tehlike arzetmekteydiler. 805'te bir büyük Slav ordusu Korint Körfezinde olan Patras'a hücum etti ve zorlukla geri püskürtüldü. Nikiforos bunun tekrar edilmesini önlemek için Balkanlara ve özellikle Mora'ya Anadolu'dan getirdiği Hristiyan Helen göçmenleri yerleştirmeye başladı. Bu yerleştirme politikası ve kurulan yeni yerleşkeler sadece Nikiforos zamanında değil, çok daha sonra da Bizans'ın Balkanlarda tutunup kalmasını mümkün kılmıştır. Diğer taraftan Bizans orduları 807-809 arasında ortaya yeni çıkan Bulgar Hanlığı ve bunların yeni hükümdarları Han Krum idaresinde Bizans'ın Balkanlardaki kuzey sınırlarına hücumları ile uğraşmaktaydılar. 808'de Han Krum Ustrumca Nehrinin ağzında kampa girmiş olan bir Bizans ordusunun tahrip etti. 809'da Bulgarlar önemli bir stratejik mevkii olan "Serdica (Sofya)"'yı bir aldatmaca ile ele geçirip oranın 6.000 kisilik Bizans garnizonunun askerlerinin hepsini öldürdüler. Bunun üzerine hemen Nikiforos idaresinde bir Bizans ordusu Bulgaristan'a sefere çıktı. Nikiforos, Han Krum'un ordularını bu seferde iki defa mağlup etti. Bulgarların başkenti olan Pliska ele geçirdi; talan etti ve yakıp yıkıp yerle bir etti. Serdica'ya geçip kaleyi yeniden alıp pekiştirdi ve bu zaferle Konstantinopolis'e döndü. Nikiforos Bulgar hanı Krum'un barış önerilerini geri çevirdi. Fakat Han Krum ve ordusu tahrip edilmemişti. 811'de ise yeni bir seferle Nikiforos idaresindeki Bizans ordusu Bulgaristan'a hücuma geçti. Yeniden "Pliska"yı ellerine geçirip talan ettiler. Han Krum'un idaresindeki Bulgar ordusunu Balkanlık-dağlık taraflarda takibe koyuldular. 14 Temmuz 811'de Bizans için bir facia olan Pliska Muharebesi başladı. Bir dağ geçidinde Bulgar ordusu Bizanslıları bir tuzağa düşürüp onları kuşattılar ve 16 Temmuz'da hücuma geçip Bizans ordusunu ağır bir yenilgiye uğrattılar. Çok az kişi kaçabildi. Kaçamayıp ölenler arasında Bizans İmparatoru "I. Nikiforos"da bulunuyordu. Onun ortak imparatoru olan oğlu Stavrakios ise bir kılıç darbesi dolayısıyla omuz ve omurga kemiğinden yaralı ve felçli olarak Konstantinopolis'e getirildi ve orada ancak acı içinde 6 ay kadar yaşayıp güya İmparator olarak hüküm sürüp sonra bir komplo ile tahttan indirildi ve bir manastırda 11 Ocak 812'de öldü. Nikiforos'un damadı I. Mihail de bu faciadan kurtulmuştu ve imparatorluk tahtını komplo ile eline geçirdi. Nikiforos'un cesedi Bulgarlar tarafından bulundu. Kafası kesilip bir mızrağa takılıp Bulgar kampında birkaç gün gezdirilip onlar tarafından alaya alındı. Bu sanki yetmiyormuş gibi Bulgar hanı Han Krum, Nikiforos'un kafatasını gümüşle kaplattı ve içki kâsesi olarak kullandı. I. Nikiforos'un karısının ismi bilinmemektedir. İsimleri bilinen iki çocuğu vardı: Cassius Dio Cassius Dio (Yunanca: Δίων ὁ Κάσσιος; d. 155 - 163 civarı/164 – ö. 229 sonrası), İngilizce Cassius Dio, Dio Cassius, belki de Claudius Cassius Dio ya da (yanlış olarak) Cassius Dio Cocceianus olarak bilinen Romalı tarihçi ve kamu görevlisi. Dio, Roma tarihini yaklaşık 983 yılı kapsayan bir zaman dilimi içerisinde, Aeneas'ın İtalya'ya gelerek Roma'yı kurmasından MS 229 yılına kadar geçen süre olarak yayınlamıştır. Yirmi iki yıl içerisinde yazılan seksen kitap, Roma tarihi hakkında detaylı bir bakış açısı sağlayarak, tam ya da parçalar halinde günümüze kadar ulaşmıştır. Cassius Dio, Romalı bir senatör olan Cassius Apronianus'un oğludur. in Bithynia eyaletindeli Nicaea'da (şimdi İznik) doğmuş ve büyümüştür. Bizans söylencelerine göre Cassius Dio’nun annesi Yunan bir tarihçi, hatip ve filozof olan Dio Chrysostom'un kızıdır ancak bu ilişki Dio'nun asla bahsetmediği gibi tüm olasılığına rağmen yanıltıcıdır. Praenomen'i (ilk adı) büyük ihtimalle Claudius'tur. Roma ve Yunan soyluydu. Yunanca yazmıştı ancak Yunan ve Roma dünyasının soyluları arasında var olan göreli uyum ve Senatoryal pozisyonuna istinaden bir Roma'lı olarak değerlendirilmiştir. Buna rağmen Dio her zaman bir Yunan kenti olan Nicaea'i (İznik) "evim" olarak adlandırmış buna karşın İtalya'daki villasını İtalya'daki ikametgâhı olarak tanımlamıştır. Cassius Dio, hayatının büyük bölümünü kamu hizmetinde geçirmiştir. Commodus zamanında senatör ve Septimius Severus'un ölümünün ardından Smyrna (şimdi İzmir) valisi, daha sonra ise 205 yılında suffect Konsül ve aynı zamanda Afrika ve Pannonia prokonsül'ü olarak görev yapmıştır. Alexander Severus kendisine en yüksek itibarı vermiş ve Praetorian muhafızlar'ın onun sertliğinden rahatsız olmalarına rağmen tekrar kendi Konsül'ü yapmıştır. İkinci konsüllüğü sırasında yıllar sonra öldüğü yer olan ülkesine geri dönmüştür. Dio'un yayınlamış olduğu seksen kitaptan oluşan "Roma Tarihi", araştırmalarının ve yirmi iki yıllık emeğinin meyvesidir. Dio, Roma Tarihini yaklaşık 983 yılı kapsayan bir zaman dilimi içerisinde, Aeneas'ın İtalya'ya gelerek Roma'yı kurmasından MS 229 yılına kadar geçen süre olarak yayınlamıştır. Jül Sezar'ın öldürüldüğü dönemin olaylarının sadece bir özetini verir, bundan sonra daha fazla detaya girer ve Commodus'tan sonra gözü önünde olup bitenler hakkında daha dikkatli davranır. Günümüze kadar ilk 36 kitaptan parçalar kalmıştır ancak Lucullus'un Pontus kralı VI. Mithridatis'e karşı olan savaşı hakkındaki 35. ve korsanlarla yapılan savaşlar ve Pompeius'un Pontus Kralı üzerine düzenlediği sefer hakkında olan 36. kitapların hatırı sayılır bir bölümü sağlam olarak günümüze kalmıştır. Takip eden kitaptan 54. kitaba kadar olan bölümün kitapları neredeyse tamdır ve MÖ 65'den MÖ 12 yılına kadar olan dönemi ya da Pompey'in doğu seferi ve Mithridates'in ölümünden Marcus Vipsanius Agrippa'nın ölümüne kadar olan dönemi kapsar. 55. kitap oldukça eksiktir. 56. kitaptan 60. kitaba kadar olan 9 ile 54 yılları arasındaki bölüm tamdır ve Varus'un Almanya'da bozguna uğramasıyla Claudius'un ölümü arasından olan olayları içerir. Takip eden 20 kitaptan sadece bazı bölümler ve bir 9. yüzyıl keşişi olan İoannis Xiphilinus'a ait yetersiz özetler ele geçmiştir. Son ya da 80. kitap Alexander Severus'un saltanında, 222'den 229'a kadar olan dönemi içerir. Xiphilinus'un günümüze ulaşan bazı özetleri, 35. kitaptan başlar ve 80. kitaba kadar devam eder. Oldukça vasat bir çalışma olan bu eser İmparator VII. Mihail'in emriyle hazırlanmıştır. İlk 36 kitabın parçaları şimdilerde dört çeşit olarak şu başlıklar altında toplanmıştır; Dio, kendine model olarak Thucydides'i almıştır ancak gerek düzen, gerek materyallerin dağıtımı gerekse bakış açısının sağlamlığı ya da muhakemelerinin doğruluğu açısından orijinaliyle karşılaştırılamaz. Üslubu, dili neredeyse tamamen latinceyle olmasına rağmen metinlerde bozulma olmaması nedeniyle temizdir. Dikkati ve titizliği sorgulanamaz ve elverişili konumundan dolayı imparatorluğun durumu hakkında o zamanın bir otoritesi olması sebebiyle oldukça yetkindir. Tasman Tasmanya yerlileri Tasmanya yerlileri ya da Palavalar, Tasmanya adasının yerli halkından olanlara verilen ad. Avrupalılar Tasmanya'ya 1803'te sürekli olarak yerleştiler. 1804'te beyazların bir grup Tasman'a hiçbir kışkırtma olmaksızın saldırması Kara Savaş'ın (1804-1830) ilk aşamasını başlattı. Avrupalılar Yerlilerin av alanlarını ele geçirdiler, besin kaynaklarını tükettiler, kadınlarına saldırdılar, erkeklerini öldürdüler. Tasmanların direnme girişimleri Avrupalıların üstün silahları ve gücüyle karşılaştı. 1831-1835 arasında geri kalan yaklaşık 200 Tasman'ın imhasını önlemeye ve uzlaşma sağlamaya yönelik son bir çabayla Yerliler Flinders Adasına gönderildi. Toplumsal örgütlenmeleri ve geleneksel yaşam biçimleri yıkılan Tasmanlar yabancıların getirdikleri hastalıklara ve onların "uygarlaştırma" girişimlerine uzun süre dayanamadılar. Tasman halkının Tasmanya'daki son üyesi Truganini 1876'da öldü. Tarantella Tarantella, güney İtalya'da geleneksel bir dans türü. 15. yüzyıl-17. yüzyıl arasında İtalya'da çılgın bir moda, toplu bir histeri halini almıştı. Halk bu çılgınlığın tarantula adlı örümceğin sokmasıyla ortaya çıktığına ve sokulanların ancak bu dansı yaparak iyileşebileceğine inanıyordu. Gerek dansın, gerek örümceğin adı İtalya'daki Taranto kentinin adından türetilmişti. Bayağı puhu Bayağı puhu "(Bubo bubo)", baykuşgiller (Strigidae) familyasına ait en iri baykuş türü. 70 cm uzunluğundadır. Uzun kulak püskülleri ve turuncu renkli kocaman gözleri vardır ve sabahları bir güvercin, akşamlarıysa insandan 2-3 kat daha iyi görürler. Görüş açıları 110° olmasına karşın kafalarını 270° sağa sola ve 180° tam geriye çevirebilirler. Erkeğinden daha iri olan dişi puhunun kanat açıklığı 2 metreyi bulur. Ancak dişiye ve yavrulara yemeği erkek getirir. Dişi de bu sayede güçlenerek yavruları daha iyi koruyabilir. Çok büyük ve güçlü bir kuştur, boyut olarak mukayese edildiğinde kaya kartalından biraz daha küçüktür. Peçeli baykuş 500 gram tartılırken puhunun erişkin dişileri 4 kg'dan fazla tartılabilir. Erkek ve dişinin arasında fark, erkeğin kulak tutamlarının, dişininkinden daha dik ve bükülür olmasıdır. Çoğunlukla, küçük memelilerle beslenirler, ancak küçük geyik yavrusu gibi daha iri hayvanları da avladıkları bilinmektedir. Erkek puhunun ötüşü ilk hecede vurguyla derin çınlayan bir "ooh hu", ve dişi için daha çok tiz bir "uh hu"'dur. Kuvvetli ve direkt bir uçuşu vardır. Gececidirler ve dağlarda bulunurlar. Bazı baykuş türleri gibi göçebe değillerdir. Ancak eğer avları azalırsa yuvalarını değil avlarını değiştirirler. Genellikle uçurumlar, kayalık alanlarla ormanlar ve uçurum çıkıntılarında yuva yaparlar. Salacık Salacık (Kırım Tatarca: "Salaçıq"), bugün Kırım'da Bahçesaray şehrinin bir mahallesidir (geçmişte şehre bağlı ayrı bir kasabaydı). Geçmişinde Kırım Hanlığı'na ilk kurulduğu yıllarda başkentlik yapmıştır. Bugün burada I. Mengli Giray ve I. Hacı Giray hanların türbeleri ve Kırım Hanlığı'ndan kalma birçok eser vardır. Hacı Giray Han'ın türbesi, Zincirli Medrese, Kırım Müftülüğü'nün de bulunduğu Salacık, Bahçesaray'ın önemli bir semti konumundadır. Salacık'taki tarihi kabristan alanında Kırım hanlarının yanı sıra, Kırım'ın Milli liderleri İsmail Gaspıralı, ile sürgünde öldükten sonra Bahçesaray'a mezarları getirilen Ahmet Özenbaşlı ve Mustafa Edige Kırımal'ın da mezarları bulunmaktadır. Sovyet yönetimi döneminde tahrip edilen edilen han türbeleri Türkiye tarafından tamir edilmekte olup, TİKA tarafından onarılan Hacı Giray Han Türbesi Devlet Bakanı Faruk Çelik ile TBMM Başkan Yardımcısı Meral Akşener'in de katıldığı bir törenle 18 Mayıs 2009 tarihte ziyarete açıldı. Ross W. Greene Dr. Ross W. Greene, Boston Massachusetts Genel Hastahanesi,Pediyatrik Psikofarmoloji bölümünde, Klinik ve Araştırma Programı Bilişsel ve Davranışsal Psikoloji Dalı başkanıdır. Kendisinin uzmanlık dalı duygusal anlamda esnek olmayan,patlamaya hazır çocuklar ve aileleri üzerinedir. Aynı zamanda Harvard Tıp Okulu'nda "Psikiyatride Psikoloji" alanında asistan profesör ve Belmont Mc Lean Hastahanesi'nde danışmandır. Klinik çocuk Psikolojisi, Bilişsel ve Davranışsal Pratik ve Psikoeğitimsel Değerlendirme Dergilerinin editörüdür. Boston'da karısı ve kızıyla yaşamaktadır. Başa Çıkılamayan Çocuklar (Dr. Ross W. Greene - Timaş Yayınları) İshak kuşu İshak kuşu (Farsça: شباویز, "şebâviz")("Otus scops"), uzun kulak püskülleri olan, 19-21 cm uzunluğunda küçük bir baykuş türüdür. Ağaçlık alanlarda, yerleşim bölgelerinin yakınında ve bahçelerde yaşar. Tüyleri değişik tonlarda kahverengi ve boz desenlidir. Kanat açıklıkları 47–54 cm kadardır. Ağaç deliklerine 3-6 yumurta bırakırlar. Gece avlanırlar. Böcekler ve diğer küçük omurgasızlarla beslenirler. Saray (Rusya) Saray, kalıntıları bugün Rusya sınırları içinde bulunan, Altın Orda devletine başkentlik yapmış bir şehirdir.Batu tarafından Astrahan'ın 120 km kuzeyinde kurulmuştur. Moskova Knezliği Moskova Knezliği ya da Moskova Dükalığı, Rusya toprakları içerisinde kurulmuş Moskova merkezli devlettir. Başlangıçta Altın Orda Devletine bağlı olan Moskova Prensliği Vladimir-Suzdal Knezliği'nin halefi olup, 1340-1547 yılları arasında hüküm sürmüştür. Çar III. İvan'ın reformları ile knezlik gelişmiş ve Rusya Çarlığı adını almıştır. Çar olarak bilinen ilk hükümdar IV. İvan (Korkunç İvan) olmuştur. Z覺pk覺n (anlam ayr覺m覺) Uganda millî futbol takımı Uganda millî futbol takımı, Uganda'yı uluslararası arenada temsil eden futbol takımıdır. 31 Mart 2020 tarihlerinde Güney Sudan millî futbol takımına karşı 2021 AFCON Elemeleri için aşağıdaki oyuncular çağrıldı. Tiamat (anlam ayrımı) Wildhoney Wildhoney, Tiamat grubunun en iyilerinden kabul edilen bir albümdür. Kuş sesleri diye başlayan Wildhoney şarkısının ardından Whatever that Hurts geliyor ve The Ar ile birleşiyor. The Ar'ın davulları bir önceki şarkının yarısında girer ve şarkı başladığında bile çok zor anlaşılır. Albümün klasik şarkısı Gaia'dır. Bazılarına göre Tiamat'ın en iyi şarkısı olarak adlandırılır. Albümün en sert şarkısısı da Visionare'dir. Kendine has brutal vokali Johan Edlund çok iyi kullanmıştır. Albümün en duygusal parçası da Do You Dream of Me'dir. Şarkının içinde klasik bir gitar solosu vardır. Bu soloyu Tiamat grubu İstanbul konserinde çalmadığı için fanları hayal kırıklığına uğramıştır. A Pocket Size Sun şarkısı davul üzerine kurulu bir şarkıdır. Bas gitar sadece davula eşlik eder. Hişam El Geruc Hişam El Geruc (Fas Arapçası: هشام ال ݣ روج, Berberice: Hicam El Gerruj, ⵀⵉⵛⴰⵎⴻⵍⴳⴻⵔⵔⵓ ⵊ; d. 14 Eylül 1974, Berkane), Faslı milli atlet ve eski orta mesafe koşucusu. 1500 metre, 2000 metrede dünya rekorunun yanı sıra, çifte Olimpiyat altın madalyalı mevcut sahibidir. 1995'ten 2004'e kadar koştuğu mesafekerde ciddi bir rekabet yaşamadı. Genellikle "Mesafe Kralı" olarak anılan El Geruc tüm zamanların en büyük orta mesafe koşucusu kabul edilmektedir. El Geruc, Atlanta 1996 yılında ilk Olimpiyat Oyunları'na katıldı. Bu Olimpiyatlarda dünya rekortmeni ve üç kez Dünya şampiyonu, Noureddine Morceli rekabetinin sonucu merakla bekleniyordu. Bir ay sonra, Milano Grand Prix finalinde, El Geruc dört yıl içinde 1500 m üzerinde Morceli'yi yenen ilk atlet oldu. Daha sonraki yıllarda da(1996,1997,1998,1999 bu mesafede yenilmeyen atlet oldu. Dört yıl üst üste şampiyon olarak bu dalda kırıalması güç bir rekora imza attı. 1997 sezonu başında iki kez salon dünya rekoru kırdı. 1998 yılında Roma'da Morceli'ye ait olan 1500 metre rekorunu egale ederek yeni rekortmen oldu. Cris (futbolcu) Cristiano Marques Gomes, (d. 3 Haziran 1977, Guarulhos, Brezilya) ya da kısaca Cris, Brezilyalı eski millî futbolcudur. Cristiano Marques Gomes 3 Haziran 1977 tarihinde Brezilya'nın Guarulhos şehrinde doğdu. Cris henüz küçük yaşlarda tıpkı diğer Brezilya'lı futbolcular gibi top tekniğiyle beğeni topladı ve ilerleyen yıllarda Brezilya'nın köklü ekiplerinden SC Corinthians takımında futbola başladı. Güçlü fiziğiyle dikkat çeken Cris, takımının savunmasındaki duruşuyla beğeni topladı. Eylül 1910’da kurulan Corinthians’ın altyapısında aldığı eğitimin ardından 1995 senesinde ilk profesyonel sözleşmesini imzalayan Cris, genç yaşı dolayısıyla forma şansı bulmakta zorlandığı Corinthians kariyeri boyunca birçok önemli başarı kazanan takımın parçası olmak için mücadele etti. Genç savunmacı, 1995 Brezilya Kupası finalinde Gremio’yu 2-1 ve 1-0 ile mağlup eden Corinthians ile ulusal turnuvalarda ilk şampiyonluğunu yaşadı. Takımının 1998 yılında Brezilya Ligi’nde şampiyonluğa ulaştığı sezonda ise 20 maç barajını aşarak takımının önemli parçası olmayı başardı. Corinthians, 1998 Brezilya Şampiyonası’nda Cruzeiro ile üç maç süren final serisinin ardından kupayı müzesine götürürken, Brezilyalı efsanevi teknik adam Vanderlei Luxemburgo tarafından son maçta şans verilen Cristiano Marques Gomes de takımıyla şampiyonluk yaşadı. Cris 1999 yılında ise o dönemin yükselişte olan ekibi Cruzeiro'ye transfer oldu. Ocak 1999’da başlayan Cruzeiro kariyerinin dördüncü ayında Brezilya 23 yaş altı millî takımına davet edilen Cris, ABD karşısında 7-0 kazanılan karşılaşmanın ardından dikkatleri çekti. Cris bundan sonra gösterdiği performansla ülkesinin en önemli defans oyuncularından biri olmayı başardı. Ve Brezilya’da Mart 1970’ten beri yayımlanan ve ülkenin en başarılı spor yayını olarak bilinen Placar Dergisi tarafından yapılan oylama sonucu efsanevi isimlerle birlikte 2000 yılının en iyi 11’ine seçildi. Cruzeiro'da 4 sezon boyunca 310 maçta 27 gol kaydeden Cris, 2003 yılında ilk Avrupa macerasını yaşamak üzere Bayer 04 Leverkusen takımına kiralandı. 2003 yılında Almanya yolunu tutan Cris, Almanya’daki ilk maçına ise Bochum deplasmanında çıktı. Bir hafta sonra evinde Hansa Rostock’u ağırlayan takımı adına golü atan Marko Babic’e asist yapmasına karşın 2-1’lik mağlubiyete engel olamadı. Brezilyalı oyuncu, yıllar içinde büyük tecrübe sahibi olacağı UEFA Şampiyonlar Ligi’nde ilk defa BayArena’da Newcastle United karşısına çıkacaktı. Ama haberler ne Cris, ne de Leverkusen adına iyiydi. UEFA Şampiyonlar Ligi’nde sırasıyla Newcastle United (2), Barcelona ve Inter ile karşılaşan Leverkusen, bu dört maçı da kaybederek ikinci tur grubundan bir sonraki aşamaya geçememişti. Bunların üstüne Bayer Leverkusen'de gerek saha içi gerek saha dışında uyum sorunu yaşayan Cris, 2004'te Cruzeiro'ya geri döndü. Cruzeiro'nun o dönemki Şampiyonluğu'nda büyük katkı veren Cris, teknik direktör Vanderlei Luxemburgo'nun vazgeçilmezlerinden biri oldu. Ve Savunmadaki sağlam duruşu ve topu oyuna sokma yeteneğiyle takıma büyük katkı veren Cris, o dönem takımın duble şampiyonluğunda büyük pay sahibiydi. 2004 yılında Fransa,Almanya, İtalya ve İspanya başta olmak üzere birçok Avrupa ligi kulüplerinden teklif alan Cris, Fransa'nın köklü ekiplerinden Lyon'a transfer oldu. Ayrıca Cris, Lyon'a transfer olmadan hemen önce Cruzerio ile çıktığı son karşılaşmada Atletico Minerio forması giyen rakibiyle tekme tokat kavga etti ve Brezilya federasyonu tarafından