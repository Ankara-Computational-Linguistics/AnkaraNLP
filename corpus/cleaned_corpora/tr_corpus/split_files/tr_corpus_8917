durumlarda yedek güç sevkedecek şekilde kullanılmasına rağmen günümüzde üretimin gittikçe artan mesafelere sevk edilerek yerel kullanıcıya ulaşamadan toptancı pazarına satışı bunlara örnek olarak verilebilir. Bu sebeple güç şebekesi, sistem kararlılığı ve güvenilirliğini olumsuz etkileyen kararsız ve dalgalı yük akışlarına maruz kalmaktadır. Sistem arızalarını en aza indirmek için bir iletim hattındaki yük akışı nominal kapasite değerlerinin altında olmalıdır. Buna rağmen halihazırda şirketler iletim hatlarını limitlerine çok yakın değerlerde kullanmaktadırlar. İlave olarak, elektrik kuruluşları diğer kuruluşların şebekeleriyle enerji alışverişi yaptığından tüm olası istikametlerde yük akışı olabilmektedir. Dolayısıyla üretim ve iletim hattının herhangi bir noktasındaki yük değişimi diğer tüm noktalardaki yük dengesine etki etmektedir. Bu durum sıklıkla öngörülemeyen ve kontrol edilemeyen bir şekilde gerçekleşmektedir. Uzun bir iletim hattının kapasitesi kısa bir hatta oranla genellikle daha yüksektir. Eğer durum böyle değilse iletim hattının kırılmasıyla sonuçlanabilen kararsız yük akışları meydana gelebilir. Buna benzer faz ve gerilim dalgalanmaları bir kesicinin atmasından kaynaklanan 1965 Kuzeydoğu Enerji Kesintisi ya da ağacın üzerine bel veren bir iletim hattından kaynaklanan 2003 Kuzeydoğu Enerji Kesintisi gibi sistem kesilmelerine yol açabilmektedir. Daha da ötesi ekonomik faktörlerle belirlenen rastgele konumlanmış IPPler ve üretim birimlerinin ana tüketim bölgelerine uzak oluşunun güç arzına ters etkileri olmaktadır. Ayrıca elektrik kuruluşları rekabet koşullarından ötürü yük akışları ya da kesinti istatistikleri gibi sistem arızalarını engelleyici bazı kritik bilgileri kamuoyuyla paylaşmamaktadırlar. Sonuç olarak elektrik şebekeleri ekonomik faktörleri şebeke fiziksel performans kriterleriyle yeteri kadar örtüşmemektedir. Pek çok uzman gelecekteki olası ciddi sonuçları önleyecek temel değişiklikleri savunmaktadır. Şebekelerin yapısı ya da topolojileri büyük farklılıklar gösterebilir. Fiziksel planlar büyük ölçüde kullanılabilir alanlar ve coğrafya'ya bağlıdır. Mantıksal topoloji bütçe kısıtlamaları, sistem güvenilirliği gereksinimleri, yük ve üretim karakteristikleri gibi faktörlerden etkilenebilir. İletim ya da dağıtım şebekeleri için en ucuz topolojiler "radyal" yapılardır. Bunlar büyük ölçekli enerji santrallarında üretilen elektrik enerjisinin art arda daha düşük gerilim hatlarıyla nakledilerek iş ve mesken kullanıcılarına ulaştırıldığı ağaç yapısındaki şebekelerdir. Pek çok elektrik şebekesi daha kompleks olan "örgülü" şebekelerin sağladığı güvenilirliğe gereksinim duyar. Örgülü şebekelerin tipik özelliği şebekenin bir kolu ya da dalının arızaya girmesi durumunda enerji iletimini sağlayacak alternatif yollar bulunmasıdır. Örgülü ağ topolojilerinin maliyeti enerji nakil ve orta gerilim dağıtım şebekelerine uygulanmasını kısıtlamaktadır. Yedeklilik özelliği servis ekipleri arızalı hatları onarırken aynı zamanda enerji iletiminin alternatif yoldan devamına olanak sağlar. Diğer topolojiler arasında Avrupa'da kullanılan "ilmekli" ağ yapıları ile "düğümlü zincir" ağlar sayılabilir. Kuzey Amerika kent ve kasabalarında elektrik şebekesi çoğunlukla klasik "radyal" yapıdadır. İkincil merkezler enerjisini iletim şebekesinden alırlar, gerilim seviyesi bir trafo ile düşürüldükten sonra her yöne dağılan fider hatlarının bağlı bulunduğu bir bara'ya aktarılır. Fider hatları 3-faz gerilim taşırlar ve indirici merkez yakınlarında genellikle ana cadde ve yollar boyunca uzanırlar. İndirici merkezden uzaklaşıldıkça fider hatlarına uzak bölgeleri de kapsayacak şekilde yan dallara ayrılarak yayılırlar. Ağaç dallarını andıran bu yapı indirici merkezden dışa doğru genişler, kesintileri engellemek ve sistem güvenilirliğini artırmak için genellikle yakındaki bir indirici merkezden gelen en az bir yedek bağlantı yapılır. Bu yedek bağlantı arıza durumunda aktive edilerek bir güç istasyonunun servis bölgesi alternatif olarak kısmen de olsa diğer bir istasyondan beslenebilir. Enerji nakil ağları yedeklenmiş iletim yollarından oluşan topolojisi ile daha kompleks bir yapıdadır. Örnek olarak bakınız, Birleşik Devletler yüksek gerilim nakil şebekesi haritası (sağda). Senkron bir geniş coğrafya elektrik şebekesi ya da arabağlantısı alternatif akım ile çalışan ve frekansları senkron olan (eşzamanlı tepe noktaları) bir grup dağıtım alt şebekesinden oluşur. Bu durum, yüksek sayıda elektrik üretecini yedekli olarak kullanmak yoluyla alan geneline etkin güç aktarımını olanaklı kılar. Amerika (sağ) ile Avrupa (sağ alt) için ara bağlantı hatları haritaları görülmektedir. Senkron bir şebekede tüm elektrik üreteçleri sadece aynı hızda değil aynı zamanda eş fazda çalışırlar. Her üreteç türbinini süren buhar akışını kontrol ederek tork sınırlaması yapan yerel bir yönetici cihaz tarafından kontrol edilir. Üretim ve tüketim tüm şebeke genelinde dengede olmalıdır, zira üretilen elektrik enerjisi neredeyse anında tüketilmektedir. Elektrik enerjisi kısa vadede üreteçlerin dönmesinden doğan kinetik enerji olarak depolanabilir. Şebekenin herhangi bir bölümünde oluşan büyük çaplı bir arıza -eğer hemen önlenmezse- yüksek yük akımlarının mevcut yük talebini karşılamak için daha ciddi arızalara sebebiyet verebilecek şekilde kapasitesi yetersiz olan alternatif hatlardan akmaya çalışmasına neden olabilir. Dolayısıyla enterkonnekte şebekenin bir dezavantajı da ardı ardına arızalar ve geniş alana yayılmış güç kesintileri olasılığına açık olmasıdır. Şebeke kararlılığını sürdürmek için veri akışını hızlandırmak ve gerekli protokolları geliştirmek görevi genellikle merkezi yetkili bir otoriteye verilmektedir. Örnek olarak "Kuzey Amerika Elektrik Güvenilirliği Kurumu" 2006 yılında bu konuda yetkilendirimiştir. Kurum aynı zamanda Kanada ve Meksika'nın belli bölgelerinde de danışma düzeyi yetkilere sahiptir. Birleşik Devletler hükûmeti aynı zamanda iletim darboğazı olduğu düşünülen hatları "Ulusal Öneme Haiz Elektrik Nakil Koridoru" olarak belirlemiştir. Alaska'nın kırsalı gibi bazı bölgeler büyük bir ulusal şebekeden beslenmek yerine yerel dizel üreteçlerden sağlanan elektriği kullanmaktadır. Birbiriyle senkron olmayan iki alternatif akım şebekesini birbirine bağlamak için "yüksek-gerilim doğru akım (HVDC)" hatları ya da "frekansı değişken trafolar" kullanılmaktadır. Bunun avantajı daha geniş bir alanda senkronizasyona gerek kalmadan büyük şebekeler arasında arabağlantıya imkân vermesidir. Örnek olması için sağdaki Avrupa senkron şebekeleri haritası HVDC hatları haritasıyla karşılaştırılabilir. Bir kasaba ancak birden fazla yedekli üreteçten beslenecek şekilde ve genellikle uzun menzil nakil hatları üzerinden elektrik şebekesine bağlanırsa bir "şebeke bağlantısı"'ndan söz edilebilir. Burada yedeklilik kavramı sınırlıdır. Mevcut ulusal ya da yerel şebekeler ancak belli bir oranda yedekli bağlantıya izin vermektedir. Besleme altyapısının bir şebeke olabilmesi için yapılan tasarım ve geliştirme düzeyi genellikle keyfi belirlenmiştir. Benzer olarak, günümüzde elektrik şebekeleri altyapısı çoğu yerde ulusal sınırlardan bağımsız hale gelmiş olduğundan "millî şebeke" kavramı da bir anlamda tarihsel bir yanılgıya dönüşmüştür.Dolayısıyla yerel bağlantılar için "dağıtım şebekesi", uzun menzilli iletim hatları için "İletim şebekesi" terimleri tercih edilmekle beraber "millî şebeke" terimi de tüm şebekeyi tanımlamakta halen kullanılmaktadır. Yenilikçi kurumsal yapılanmalar ve elektrik şebeke tasarımlarına rağmen gelişen dünyadaki şebeke altyapıları ekipman olarak yaşlanmaktadır. Elektrik şebekesinin mevcut durumunu etkileyen dört temel etken şunlardır: 21nci yüzyıl ilerledikçe elektrik kurumları endüstrisi büyüyen enerji talebine karşılık verebilmek için yenilikçi yaklaşımlar arayışındadır. Kurumlar klasik topolojilerini yeni dağınık üretim modeline uydurabilme baskısı altındadırlar. Çatıya monteli güneş enerjisi üreteçleri, rüzgâr santalları gibi yenilenebilir enerji kaynaklarının kullanımı arttıkça "iletim" ve "dağıtım" kavramları arasındaki ayrım bulanıklaşmaya devam edecektir. Ayrıca, bireysel ya da sanayi kullanıcılarından elektronik ya da manuel yöntemler kullanarak tüketimlerini azaltmalarını talep etmek olan "talep cevabı (demand response)" yöntemi de önemli bir sistem yönetim aracı olmaktadır. Halihazırda iletim şebekesi operatörleri endüstriyel tesisler gibi belli başlı kurumsal kullanıcılardan talep cevabı yöntemini kullanarak tüketimlerini düşürmelerini talep etmektedirler. Tamamen enterkonnekte bir sistem ve açık rekabet koşullarının uygulandığı serbest pazar ekonomisi ile birlikte dağınık üretime izin vermek ve hatta teşvik etmek anlamlı olmaktadır. Daha küçük ve genellikle enerji kurumunun malı olmayan üreteçler enerji gereksinimini karşılamada yardımcı olabilir. Güneş paneli ya da rüzgâr türbini kullanan ve ihtiyacından fazla elektrik enerjisi üreten bir ev sahibi ya da dizel jeneratör kullanan bir ofis enerji fazlasını şebekeye satan küçük birer üretim tesisi olabilir. Bu gibi kaynaklar elektrik kurumunun talimatı ya da üretim fazlası olan kullanıcının elektrik enerjisini satma arzusu ile aktif hale geçirilebilir. Pek çok küçük üreticiye ürettikleri fazla elektriği şebekeye aldıkları fiyattan satma imkânı verilebilir. Bunların ötesinde "akıllı şebekeler" kurulması yönünde ciddi çabalar süregelmektedir. Birleşik Devletler'de 2005 yılında kabul edilen "Enerji Politikası Yasası" ve 2007 yılında kabul edilen "Enerji Bağımsızlığı ve Güvenliği Yasası" ile akıllı şebekeler geliştirilmesini teşvik için finansman sağlanmaktadır. Umut edilen elektrik kuruluşlarının ihtiyaçlarını daha iyi kestirebilmesi, ve yeri geldiğinde saate bağlı tarifeler uygulayarak kullanıcılarını da işin içine dahil edebilmesidir. Ayrıca daha sağlam enerji kontrol tekniklerinin geliştirilebilmesi için de gerekli kaynak ayrılmıştır. İletim kapasitesini dramatik olarak artıracak planlanmış veya önerilen çeşitli sistemler "süper" ya da "mega" şebekeler olarak adlandırılmaktadır. Vadedilen faydaları arasında yenilenebilir enerji üreticilerinin üretimlerini uzak mesafelere satabilmesi, geniş coğrafi alanlara dengeli olarak yaymak suretiyle kesintili enerji kaynaklarının kullanımının artırılması, enerji şebekelerinin verimini düşüren tıkanıklıkların önlenmesi sayılabilir. Süper şebekelerin önündeki en büyük engel yeni hatlar inşasına karşı olan direnç ve yatırım maliyetleridir. Avrupa için yapılan bir süper şebeke çalışması beşer GW HVDC hatları halinde inşa edilebilecek toplam 750 GW kadar bir ilave iletim hattı kapasitesi öngörmektedir. Transcanada tarafından sunulan yakın tarihli bir teklifte 1600 km uzunluğunda, 3 GW kapasiteli bir HVDC hattı için 3 milyar Amerikan Doları fiyat verilmiş ve 60 metre genişliğinde bir koridor gereksinimi belirtilmiştir. Hindistan'da yakın tarihli bir teklifte 1850 km uzunluğunda 6 GW bir hat için de 790 milyon Amerikan Doları fiyat verilmiş ve 69 metre genişliğinde bir koridor gereksinimi belirtilmiştir. Avrupa'nın ihtiyaç duyacağı düşünülen 750GW HVDC hattı kapasitesi için gerekecek para kayda değer görünmektedir. Liberalleşme sürdükçe işletmeci kuruluşların yatırım mallarını piyasaya satması ya da kiralaması ve diğer bir takım finansal düzenlemeler gündeme gelebilir. Dış ülkelerden satın almalar ile küreselleşme hareketleri olmaktadır. Yakın dönemde, dünyadaki en büyük özel sermayeli elektrik kuruluşu olan Birleşik Krallık Ulusal Şebekesinin New England elektrik sistemini 3.2 milyar dolara satın alması bunlara bir örnektir. Özellikle sayaç okuma maliyetlerinin düşürülmesi konusunda birlikte hareket etmenin avantajlarından yararlanmak isteyen yerel elektrik ve gaz şirketleri operasyonlarını birleştirmeye başlamışlardır. Örnekleri günümüzde de görülmeye başlayan, uzaktan veri takibi ve tesis kurulum çalışmalarında yarar sağlayacak, uzay çalışmalarında kullanılan yakıt hücresi teknolojisi, jet uçaklaında kullanılan hava-türevli gaz türbinleri, güneş enerjisi mühendisliği ve fotovoltaik sistemler, açık deniz rüzgâr santralları, özellikle miktroişlem teknolojisinin getirdiği telekomünikasyon teknolojileri gibi teknolojik gelişmeler rekabetçi toptan satış pazarlarında önemli yer alacaktır. Gelecekte elektrik enerjisine artan şekilde talep olacağı öngörülmektedir. Bilişim Devrimi büyük ölçüde elektrik enerjisine dayalıdır. Diğer gelişim alanları içinde elektriğe dayalı yeni teknolojiler, uzay çalışmaları, endüstriyel süreçler ve hibrid otomobil ve lokomotifler gibi ulaştırma alanları da vardır. Yukarıda da değinildiği gibi elektrik şebekesinin akıllı şebeke olarak adlandırılan ve 20nci yüzyıl elektrik şebekesinin yenilenmiş hali diyebileceğimiz bir yapıya doğru evrimleşmesi öngörülmektedir. Geleneksel elektrik şebekelerinin genellikle birkaç büyük ve merkezi enerji santralında üretilen elektrik enerjisini küçüklü büyüklü çok miktarda kullanıcıya ulaştırmak gibi bir işlevi vardır. Koşut olarak ortaya çıkan akıllı şebekeler ise otomatize ve dağınık enerji tedarik ağı oluşturmak için çift yönlü yük ve bilgi akışını destekler. Akıllı şebeke kavramının araştırılması için pek çok araştırma projesi yrütülmüştür. Yakın tarihli bir incelemenin sonuçları araştırma konularının ana olarak sistem altyapısı, sistem yönetimi ve koruma sistemleri olarak üç ana grupta toplandığını göstermektedir. Sistem altyapısı, gelişmiş enerji üretimi, tedariki ve tüketimi, gelişmiş sayaç okuma, uzaktan izleme ve sistem yönetimi ve ileri komünikasyon teknolojilerini destekleyecek enerji, enformasyon ve iletişim alytapısıdır. Geleneksel şebekeden akıllı şabekelere geçişte fiziksel altyapı sayısal sistemlerle yer değiştirecektir. Gereksinimler enerji endüstrisinin bugüne kadar karşılaştığı en büyük meydan okumadır. Yönetim sistemi akıllı şebekelerde ileri yönetim ve kontrol işlevlerini yerine getiren alt sistem olacaktır. Mevcut çalışmaların çoğunluğu eldeki altyapı kullanılarak enerji verimliliği, talep profili, kurumsallaşma, maliyetler, ve salınımların iyileştirilmesi için optimizasyon, makine öğrenimi ve oyun kuramı gibi yöntemler kullanır. Akıllı şebekelerdeki ileri altyapı iskeletinde gitgide daha fazla ve yeni idari servisler ve uygulamaların ortaya çıkması ve sonuç olarak kullanıcıların günlük yaşamının tümden değişmesi beklenmektedir. Koruma sistemi akıllı şebekede ileri şebeke güvenilirlik analizi, arıza koruması, güvenlik ve gizlilik koruması gibi işlevleri yerine getirecek alt sistemdir. Bu gelişmiş altyapı bize arıza ve aldırılara karşı daha güçlü savunma olanakları sunmanın yanında pek çok yeni zayıflıklara da yol açabilir. Örneğin NIST kurumu yeni akıllı şebekelerdeki iki yönlü zengin veri trafiği, akıllı sayaçlar ve diğer elektronik donanımın mahremiyet yönünden bir zayıflık tekil edebileceğine dikkat çekmektedir. Sayaçta saklanan enerji kullanım bilgisi zengin bir yan bilgi kaynağı olarak kullanılabilir. Bu bilgiler meraklı kişi ve kuruluşlar tarafından abone hakkında alışkanlıklar, davranış biçimleri, etkinlikler ve hatta inançlarla ilgili gizli olması gereken kişisel bilgiler edinmek bunları ticari ya da diğer maksatlar için kullanılmasına olanak verecektir. GÃ¤chlingen Gächlingen, İsviçre'de Schaffhausen kantonuna bağlı bir belediye. Bu bölgenin yakınlarında İsviçre'nin en eski yerleşimine ait kalıntılar bulunmuştur. Kalıntılar MÖ. 6000 yıllarına ait olup, tarım yapıldığını göstermektedir. Ad sunucusu Bilgisayar bilimlerinde ad sunucusu dizin hizmetinin tersi olarak, gelen sorgulara cevap veren bir ağ hizmeti sağlayan bir bilgisayar sunucusudur. Çoğu kez sayısal olan, kimlik tespiti yapan ya da adresleme bileşeni içeren bir iç sisteme insanın anlayabileceği bir tanımlayıcı eşlemesi yapar. Bu servisi bir sunucu ağ servis protokolüne uygun olarak yürütür. İnternete ait iki ad uzayı sisteminden biri olan alan adı sunucusu(DNS) ad sunucularına örnek olarak verilebilir. DNS sunucularının en önemli işlevi insanların aklında tutabileceği bir alan adı ile sayısal internet protokol adresine(IP) uyumlu ana makine adı arasındaki çevrimi sağlamaktır. Temel işlevlerden ikincisi olan internet isim alanı internetteki bilgisayar sistemlerini ve kaynaklarını tanımlamak ve yerini tespit etmek için kullanılır. İnternet iki temel ad uzayı sağlar: alan adı hiyerarşisi ve internet protokol adres sistemi. Alan adı sistemi alan ad uzayının bakımını yürütür ve bu iki ad uzayı arasındaki çevrimi sağlar. İnternet ad sunucuları alan adı sistemini uygular. Bir DNS ad sunucusu (A, AAAA) gibi adres kayıtları, ad sunucusu kayıtları, mail değiştirici kayıtları gibi DNS kayıtlarını saklayan ve veritabanına dayalı sorguları yanıtlayan bir sunucudur. İnternet alan adı sistemi hiyerarşisi hizmetini İnternet Tahsisli Sayılar ve İsimler Kurumu’nun (ICANN) görevlendirdiği kök dizin ad sunucuları verir. İnternet tarama hızı internet servis sağlayıcının önceden tanımlı alan ad sunucusu yerine genel alan ad sunucusu kullanılarak artırılabilir. Yetkilendirici ad sunucusu belirli bir bölgede yapılan sorgulara cevap veren bir ad sunucusudur. Sadece yetkilendirme görevli ad sunucusu ise alan adları ile sorgulara cevap veren bir ad sunucusudur. Ad sunucuları, diğer bölgelere önbellekli ad sunucusu hizmeti verirken bazı özel bölgeler tarafından yapılan sorgulara güvenilir cevaplar verebilecek şekilde yapılandırılmıştır. Bir yetkilendirici ad sunucusu ya birincil ya da ikincil ad sunucusu olarak bulunur. Bir bölgede birincil ad sunucusu olarak bulunuyorsa o bölgeye ait kayıtların tüm versiyonlarını saklar. Eğer bir bölgede ikincil ad sunucusu olarak bulunuyorsa o bölgede bulunan birincil ad sunucusunun veritabanının özdeş bir kopyasını elde etmek için bir otomatik güncelleme mekanizması kullanır. Bu mekanizmaya örnek olarak DNS alan transferleri ve dosya transfer protokolleri verilebilir. DNS bir bölge için birincil ad sunucusu vasıtasıyla o bölgenin içeriği değiştiğinde bunu bölgede bulunan tüm ikincil ad sunucularına bildirilmesini sağlayan bir mekanizma sunar. Bir bölgeye ait tüm içerik ya yönetici tarafından yapılandırılır ya da dinamik DNS kullanılarak yönetilir. Her alan adı bir veya daha fazla yetkilendirici ad sunucusunun görev yaptığı bir bölgeye dahildir. Yetkilendirici ad sunucularına ait nitelikli alan adları o bölgedeki ad sunucusunun kayıtlarında bulunur. Eğer bir bölgeye ait bir sunucu, üst bölgede yetkili değil ise, üst bölgeye ait sunucu bir yetkilendirme eşliğinde yapılandırılmalıdır. Bir alan adı kaydedildiğinde o bölgenin yöneticisi o bölgeye ait kayıtları tutan ad sunucularının listelerini (yedek olması için genellikle en az 2 adet) sağlar. Kayıt sorumlusu bölgeyi kapsayan en üst seviye alan adı için alan adı kayıtlarına bahsedilen sunucuların isimlerini sağlamaktadır. Alan kütüğü yetkilendirici alan sunucularını sıra ile o alandaki her sunucuyu yetkilendirerek yapılandırır. Eğer herhangi bir bölgeye ait ad sunucusunun tam nitelikli alan adı o alanda ortaya çıkarsa, alan yöneticisi, üst bölgeye "glue record" (bir ad sunucusunun alan adı kayıtlarında tutulan IP adresi) olarak yüklenmiş olan IP adreslerini o ad sunucusuna getirir. Yoksa yetkilendirme o bölge için ad sunucusu kayıtlarının listesinden oluşacaktır. Bir isim sunucusu, verdiği cevabın yetkili olduğunu, yetkili olduğu isim için yapılan sorgulamaya verilen cevapta bulunan Yetkili Cevap(AA) bitini kurarak belirtir. Yetkilendirici olmayan ad sunucuları sadece sorguların cevaplarını getirir, AA bitini değiştirmez. Eğer bir ad sunucusu bir sorguya karşılık veremiyorsa bunun nedeni sorgunun yapıldığı bilginin veritabanında bulunmamasıdır. Bu durumda özyineli şekilde hiyerarşide üst düzey ad sunucularına sorgu yapılır. Buna "özyineli sorgu" ya da "özyineli başvuru" denir. Temelde, yetkili ad sunucuları internette yapılan sorgular için yeterlidir. Fakat sadece yetkilendirme yapılan işlemlerde her DNS sorgusu alan adı sisteminin üst bölgesinde özyineli sorgu ile başlamalıdır ve her kullanıcı sistemi özyineli işlem yapabilen bir çözücü yazılımı bulundurmalıdır. Önbellekli ad sunucusu, diğer adıyla DNS önbelleği, DNS sorgularının sonuçlarını her alan adı kaydı için konfigürasyon sırasında tanımlanan yaşam süresi kadar saklar. DNS önbelleği, internet üzerindeki DNS trafiğini düzenleyerek ve yetkilendirici ad sunucularının üzerindeki yükü azaltarak DNS etkinliğini artırır. Çünkü bu sunucular sorulara daha hızlı yanıt verir. Ayrıca DNS’I kullanan uç kullanıcı uygulamalarının performansını da artırırlar. "Özyineli ad sunucuları" yetkili olmasalar bile yetkili olan sunuculara danışarak aldıkları sorguları çözerler. Bazen yetkilendirici olarak da görev yapan önbellekli ad sunucuları aldıkları DNS sorgularını cevaplamak için gerekli her aşamayı gerçekleştirirler. Bunu yapmak için DNS alanından başlayarak sırayla her yetkilendirici ad sunucusunu sorgular. Bu yetkilendirici ad sunucusu sorgulanan alan adını içeren bölgeye erişene kadar devam eder. Sunucu sorguya cevap verir ya da doğru bir şekilde cevaplayamayacağını söyler . Bunun üzerine "önbellek çözücüsü" istemciye sorgunun karşılığını döndürür. DNS sunucu gerçekleştiriminde çözümleme ve yedekleme fonksiyonları sunulabilir fakat buna gerek yoktur. Bir DNS sunucusu bu fonksiyonlardan her birini tek başına gerçekleyebilir. İnternet servis sağlayıcıları müşterilerine genellikle önbellek çözücüleri sağlar. Ayrıca birçok ev ağı yönlendiricileri yerel ağda etkinliği artırmak için önbellek çözücüleri tanımlar. Ad sunucuları aynı zamanda tek bir ana sistemin NetBIOS gözatma yöneticisi olarak bulunduğu ve NBNS olarak davrandığı bazı Microsoft Windows ağlarında da bulunurlar. Windows sistemlerinin küçük yerel alan ağları merkez bir ad sunucusuna ihtiyaç duymaz, ve isim çözümlemesi yapmak için bir broadcast algoritması kullanır. Ayrıca alan isimleri için DNS olması gibi, NetBIOS isimleri için aynı görevi gören Windows İnternet İsim Hizmeti(WINS) bulunmaktadır. Sessizlik (oyun, 1999) Sessizlik (İngilizce orijinal ismi:Silence), İngiliz oyun yazarı Moirsa Buffini'nin yazdığı iki perdelik oyun. Karanlık Çağ İngiltere'sinde Canterbury ve Cumbria'da geçen oyun, yazıldığı tarih dolayısıyla Milenyum ile ilgili kaygıları da anlatır. Oyunun prömiyeri Londra'daki Arcola Tiyatrosu'nda 2005 Ağustos'unda yapıldı. Normandiya Prensesi Ymma ağabeyi tarafından İngiltere'ye sürgüne gönderilir. Bu ülkenin kralı Ethelred genç kızı, Cumbria Lordu Silence ile zorla evlendirir. Bu evliliğin sebebi kralın Viking saldırısı tehlikesi altındaki topraklarını korumak istemesidir. Nikâhtan sonra Ymma'yı gören Ethelred ona aşık olur. Evlendikleri gece Silence'ın büyük sırrını keşfeden Ymma, Silence'la birlikte Cumbria'ya doğru kaçmaya başlar. Hvitserk Hvitserk, efsanevi Viking savaşçısı Ragnar Lodbrok'un oğludur. Eski Nors dilinde Ragnarssona þáttr sagasında konu olmuştur. Ragnarssona þáttr sagasına göre Ragnar'ın Aslaug'dan olan oğludur. Anglosakson İngilteresinde York kenti ve çevresinde hüküm süren Jórvík Krallığı hükümdarı Halfdan Ragnarsson ile aynı kişi olduğu düşünülmektedir. Efsaneye göre İngiltere'de babasını öldüren Ælla'yı kardeşleriyle beraber katıldığı seferde öldürdükten sonra Garðaríki olarak adlandırılan bölgeye yağma saldırıları gerçekleştirmiştir. Bu saldırılar sırasında Ruslar tarafından esir edilmiştir. Yakılarak ölmeyi tercih ettiği iddia edilir. Aynı kişi oldukları öne sürülen Halfdan 875-877 yılları arasında Jórvík kralı olsa da 877 yılında görevden yine Vikingler tarafından uzaklaştırılmıştır. Nama yazılı hisse senedi Nama Yazılı Hisse Senedi veya Nama Yazılı Pay Senedi anonim ortaklık payını temsil etmek üzere çıkarılan ve belli bir kişinin adına düzenlenmiş yani TK 487/2'ye göre sahibinin adını da içeren kıymetli evrak. Pay senetleri, hamiline veya nama yazılı olabilir (TK 484/1). Nama yazılı pay senetleri kanunen emre yazılıdır. Bunun anlamı; nama yazılı pay senetlerinin devrinin ciro ve senedin zilyetliğin devralana geçirilerek yapılacağıdır(TK 490/2). Şirkette bulunan azınlık pay sahiplerini talepte bulunmaları halinde, nama yazılı pay senedi bastırılıp tüm nama yazılı pay senedi sahiplerine dağıtılmalıdır (TK 486/3). Bu bakımdan hamiline yazılı pay senetlerinden ayrılır. Pay bedelinin tamamının ödenmesi tarihinden itibaren üç ay içinde hamiline yazılı pay senetlerinin yönetim kurulu tarafından bastırılıp dağıtılması zorunludur. Nama yazılı pay senetlerinde böyle bir zorunluluk bulunmamakla beraber en az azınlığı oluşturan pay sahiplerinin istemi halinde yine nama yazılı pay senedi bastırmak zorunlu hale gelir. Hallstatt kültürü Hallstatt kültürü MÖ 8. yüzyıl ile 6. yüzyıl arasında Orta Avrupa'da (Avrupa'nın erken Demir Çağı) etkili olmuş olan döneme verilen ad. Kendisinden önce (MÖ. 12 yüzyıl) bölgede etkili olan Urnfield kültüründen doğmuş ve kendisinden sonra Orta Avrupa'da gelişen La Tène kültürünün doğmasında etkili olmuştur. 6. yüzyılda Hallstatt kültürü, batıda Champagne-Ardenne'dan yukarı Ren ve yukarı Tuna boyunca doğuda Viyana çanağı ve Tuna ovasına kadar olan bölgede yer alıyordu. Bölgenin kuzey sınırları Main nehri, Bohemya ve küçük Karpatlar ile, güney sınırları ise İsviçre Platosu, Salzkammergut ve Aşağı Styria'ya kadar uzanır. Kültür adını Avusturya, Salzburg'un güneydoğusundaki Salzkammergut'da göl kenarında bulunan Hallstatt köyünden almıştır. Kültür genellikle batıdaki Proto-Keltler ve Keltler ile ve doğuda ise İliryalılar ile ilişkilendirilir. Süleyman Ferit Eczacıbaşı Süleyman Ferit Eczacıbaşı, Eczacıbaşı Topluluğu’nun kurucusu Dr. Nejat F. Eczacıbaşı’nın babası Süleyman Ferit Eczacıbaşı (1885-1973), 1885 yılında İzmir’de dünyaya geldi. Babası, Hacı Hafız Şakir Efendi, İzmir Belediyesi’nin, o zamanki adıyla İzmir Şehremaneti’nin Başkantarcısıydı. Süleyman Ferit Bey, Hamidiye İlkokulu, Rüştiye Ortaokulu ve 12 yaşında girdiği Sultani İdadisi’ni (İzmir Lisesi) 1900 yılında başarıyla tamamladı. Gençlik yıllarında İzmir’de dönemin eczacılarından çok etkilendi ve eczacılık öğrenimi için İzmir’den İstanbul’a geldi. 1900 yılında 15 yaşında girdiği Tıp Fakültesi Eczacılık Yüksek Okulu’nu (Tıp Medresesi Fenn-i İspençiyari Şubesi) 18 yaşında İzmir’in diplomalı ilk eczacıları arasına girerek, 1903’te “en genç eczacı” olarak tamamladı. İstanbul’da ilk özel Türk eczanesini açan Hamdi Bey’in laboratuvarında deneyim kazanan Süleyman Ferit bey, 1903 yılında İzmir’deki Guraba-i Müslimin Hastanesi’ne ikinci eczacı olarak atandı ve görevi boyunca günde 16 saat havan döverek ilaç üretimi gerçekleştirdi. Guraba-i Müslimin Hastanesi’ndeki ilk devlet görevi, Süleyman Ferit Bey’in kişiliğini ve düşünce yapısını çok etkiledi. Ferit Bey, ülkenin ve halkın durumunu yakından öğrenme fırsatı buldu. Bu yıllarda Ferit Bey aynı zamanda İzmir’de Aristoteles Eczanesi’nde sorumlu müdürlük yaptı ve 1905’te Başeczacı olarak görev aldı. 1909 yılında ise ilk özel eczanesi “Eczane-i Umumi”yi satın alması nedeni ile resmi görevinden ayrıldı. Eczanenin ismini daha sonra Kanaat Eczanesi olarak değiştirdi. Genç yaşta elde ettiği laboratuvardaki başarıları nedeniyle, Guraba-i Müslimin Hastanesi’nden ayrılırken İzmir Vilayeti Genel Meclisi tarafından kendisine Eczacıbaşı unvanı verildi. İzmir’in ilk ilaç üreten Türk eczacısı Süleyman Ferit Bey, Eczane-i Umumi’deki çalışmaları ile ilaç yapımı konusunda Ege Bölgesi’nde önemli bir üretim sürecini başlatan kişi oldu. Kemeraltı’ndaki tarihsel “Şifa Eczanesi”ni 1911 yılında satın alan Süleyman Ferit Bey, bir yandan da Birinci Beyler sokağındaki laboratuvarında kolonya üretimine başladı. Bu ürünler arasında büyük beğeni toplayan markalardan bazıları şöyle: İlaçlar: Ferit Kuvvet Şurubu, Ferit Nane Ruhu, Ferit Hafakan Ruhu, Ferit Diş Suyu, Ferit Selamet Nezle İlacı, Ferit Kudret Hapı, Ferit Asit Borik Merhemi, Ferit Oksitdözenk Merhemi, Nasır Kremi Kişisel bakım ürünleri: Ferit Saç Suyu, Briyantin, Ferit Tuvalet Pudrası, Ferit Yağsız Krem, Acı Bademli Gece Kremi, Ferit Diş Macunu, Talk Pudrası, Çiçeksuyu, Gülsuyu, Tuvalet Sabunu, Katranlı Sabun, Ferit Sterilize Pamuk ve tabii ki İzmir kentinin simgesi olan Altın Damlası. Süleyman Ferit Bey, 1932 yılında Saffet Hanım ile evlendi. Melih, Nejat, Vedat, Kemal, Haluk ve Şakir isimleri ile altı çocuk babası Süleyman Ferit Bey, başarılı çalışmaları nedeniyle verilen “Eczacıbaşı” unvanını 1934 yılındaki soyadı kanunuyla birlikte soyadı olarak kabul etti. Süleyman Ferit Bey, “Yurdunuzdan aldığınızı yine yurdunuza veriniz” demişti hep... İzmir’in sağlık sorunları için yeni ürün geliştirmenin yanı sıra Birinci Dünya Savaşı döneminden itibaren sosyal çalışmalara yoğunluk verdi. Örneğin, savaş döneminde İzmir Askeri Hastane’sinde çalıştı. 1933 yılında İzmir Milli Kütüphane’nin yeniden açılmasına katkıda bulundu. Ayrıca, Kahramanlar semtinde Verem Dispanseri, İkiçeşmelik Çocuk Sağlığı Merkezi, Ege Üniversitesi Tıp Fakültesi Onkoloji Pavyonu, İzmir Devlet Hastanesi Saffet Eczacıbaşı Anesteziyoloji ve Reanimasyon Servisi gibi pek çok sağlık merkezinde yardım çalışmaları yürüttü. İzmir Bayraklı’da Süleyman Eczacıbaşı İlkokulu, Karataş’ta Hacı Şakir Eczacıbaşı Ortaokulu, annesinin adını taşıyan Şerife Eczacıbaşı İlkokulunun kuruluşları gerçekleşti. Süleyman Ferit Eczacıbaşı, 18 Nisan 1973 tarihinde, 88 yaşında vefat etti. Bibracte Muharebesi Bibracte Muharebesi, MÖ 58 yılında Helvetler ile Jül Sezar komutasındaki altı Roma lejyonu arasında yapılan bir muharebe. Muharebe Galya Savaşları'nın başladığı yıl gerçekleşmiş ve savaşlar serisinin ikinci büyük muharebesi olmuştur. Helvetler kabilesi liderleri Orgetorix önderliğinde MÖ 61'de bir kitlesel göç planı yaptı ve bunu gerçekleştirme için epeyce hazırlık tamamlamışlardı. Bu göçün nedenleri Helvetler'in Germen kabileleri tarafından da taciz edilmekteydiler. Ayrıca engebeli ve dağlık bir bölgede yerleşmiş olmaları dolayısıyla diğer kabilelere karşı kendilerinin yapabilecekleri saldırı ve yağmacılık için baskınlar ve çarpışmalara kendi arazilerinin fırsat vermemekte idi. Helvetler arazilerinin etrafı Sekuanlar Galli kabilesi; diğer Galli kabileleri ve Romalılara ait Gallia Narbonensis eyaleti ile çevrili idi Bu araziler konumundan Helvet'ler hiç memnun değillerdi. Onların bu etkisizliğinden "Gallia Narbonensis" eyaletini ellerinde bulunduran Romalılar bu ticaret anlaşmazlıkları körükleyerek politik avantajlar kazanmaktaydılar. Helvetler kabile reisi Orgetorix temsilcilerle müzakereler ve bileşik meclis toplamak suretiyle egemen iddialı Seküanlar ve Romalılar'a yakınlıkları ile bilinen Aedular ile görüşmeler yaptı. Helvetler'le göç etmek için arazilerinden sulhla geçit yapma için Sekuanlar'a yaptıkları talep onların meclisleri tarafından kabul edildi. Helvetler liderleri olan Orgetorix altında göçe hazırlandılar. Değişik Galli kabilelere elçiler gönderilerek barışçıl güvenli geçiş için izinler ve ittifaklar temin ettiler. Orgetorix Seküanlar Kabile reisi "Casticus" ile Aedular reisi "Dumnoriks" ile kız alıp kız verme usulünü kullanarak bir şahsi müttefiklik kurup aralarında gizlice anlaşarak kendilerinin "kral" unvanı almalarına ve bu unvanlarla tüm Galya'yı fethedip bu toprakları aralarında bölüştürerek idare etmeye de karar verdiler. Orgetorix'in gizli uğraşları diğer Helvetler'e bir muhbir tarafından ifşa edildi. Bunun üzerine bir klik Orgetorix'in tutuklu olarak bir yargılamaya tabi tutulması istediler. Orgetorix kendine karşı olanlar kliği tarafından yakalanmaktan kurtulmayı başardı. Ona karşı olanlar onu yakalatıp yargıya karşı getirmek için taraftar toplama gayretine geçtiler. Ama tam bu sırada Orgetorix Helvetler kaynaklarına göre intihar etti. Helvetler bundan sonra Atlas Okyanusu sahillerinde bulunan Sentonlar kabilesinin yanında, yasama daha uygun ve daha güvenlikli otlak arazilere göçmek için planı uygulama koydular. Helvetler 28 Mart'ta göçe başlamak için eski arazilerini terk etiler; tüm eski köy ve kasabalarında binaları yakıp yerle bir ettiler Kendilerine tabi olan Rauraclar, Tülingler, Latoviçler ve Boi'ler tabi kabilelerinin eli silah tutanları atlı asker süvari olarak kiraladılar. Helvetlerin bu buyuk halk göçünde 300,000 kisinin katıldığı ve bunlardan dörtte birinin savaşçılık yapma yeteneği olduğu bildirilmiştir. Helvetlerin göç için seçtikleri yol üzerinde Leman Gölü kenarında Rhone Nehri'nin gole girişi mevkiinden (modern Cenevre şehrine) Rhone Nehri karşısına geçmelerini gerektiriyordu. Sezar ve Romalılar orada bulunan köprüyü yıkarak Helvetlerin nehirden karşıya geçmelerini önlediler. Helvetler yollarına devam etmek için Romalılar komutanı Sezar'a en soylu kabile mensuplarını elçi olarak gönderdiler. Sezar vakit kazanmak için bunlardan karar varmak için mehil istedi. Fakat bu kısa dönemde nehir kenarından Sekuanlar siniri olan Jura silsilesine kadar 15 mil uzunlukta ve 16 kadem yükseklikte bir duvar inşa ettirip mevziler kazdırdı. Bu duvar üzerinde kurulan küçük kalelere Romalı birlikleri yerleştirdi. Elçiler geri geldiklerinde Sezar onlara Helvetlere geçiş izni vermediklerini bildirdi. Helvetler birkaç kere ya bulabildikleri kayıkları birbirine bağlayarak ya sallar yapıp bunları birlikte bağlayarak ya da Rhone Nehri'nin en sığ su içinden geçiş yerlerini arayarak Sezar'ın kordonun kırmayı denediler. Fakat Sezar'ın okçuları bu girişimlerini önledi. Helvetler bu yolu takipten vazgeçtiler. Leman Gölü kenarından Galya içine diğer bir yol da bulunmakta idi. Bu yol Sekuanlar kabilesi arazisinden geçmekteydi ve dardı. Sekuanlar'dan izin elde etmeleri gerekmekte idi. Önce Sekuanlar Helvetlerin bu yoldan geçişi için izin vermediler. Helvetler bu sefer Aedu kabilesinden olan Dunmoria'ya rica ederek ondan aracı olup Sekuanlardan Helvetlerin barışçıl olarak bu yoldan geçmesi için izin vermeyi sağlamasını istediler. Dunmaria Helvetlere yaranmak ve sonradan onların ileride kendi krallık iddiasına destek vereceğini umduğu için Sekuanları kandırıp onlardan Helvetlerin barışça bu yoldan geçmesi için izinlerini almaya muvaffak oldu. Helvetler Sekuanlara rehineler verdiler bu geçişte hiç zorluk ve arbede çıkarmadan barışçıl olacaklarına yeminler verdiler. Helvetler böylece Sekuanlarla anlaşıp onların arazilerinden barışçıl olarak geçtiler. Fakat bunların komşuları olan Aedui, Amnarii ve Allobrohglar Helvetler'in barışçıl geçişine izin vermeyip müttefiki oldukları Romalılar ve Sezar'dan Helvetlere karşı askeri destek istediler. Sezar bu desteği verdi. Sezar Helvetlerin 3/4 u Arar Nehri'ni (modern Saone Nehri'ni) 'ni geçmiş ve kalanları beklemekte iken daha nehri geçmemiş olanlara bir sürpriz baskın yaptı. Bu kısım Helvetler üzerine Sezar'ın yaptığı baskın saldırıya Arar Nehri Muharebesi denilmektedir ve bu muharebede Sezar ve Romalılar nehri geçemeyen Helvetlere karşı galip geldi ve onları elemine etti. Sonra Romalılar Saone Nehri üzerine bir köprü yapıp karşıya geçerek bu yana geçmiş olan Helvetleri takibe koyuldular. 15 gün süre ile Helvetler'i kovalamaya başladılar. Fakat 500 kadar atlı artçı Helvetler birliği ile yapılan çarpışmalarda Romalılar zayiat verdiler. Bu sırada Romalı ve müttefik güçlerinin ellerinde bulunan erzak ve iaşe malları tükendi ve yeni levazım tedarik etme gereği ortaya çıktı. Aedular kabile reisi Romalılara erzak ve iaşe tedarikini geciktirmek için mümkün olan gayreti göstermekte idi. Romalılar ve müttefikleri bu nedenle Helvetler'i kovalamayı durdurdular. Romalılar ordusu erzak bulabilmek için Aedular'ın elinde bulunan "Bibracte" kasabasına doğru çekilmeye başladılar. Böylece kaçan ve kovalayan değişti; kaçan Romalılar kovalayan Helvetler oldu. Helvetler Romalıların artçı güçleri ile çarpışmalara girdiler. Romalılar Aedular'ın kasabası olan "Bibracte"ye doğru çekilmeye başlamışlardı. Helvetler Romalı süvarilerinden kaçanlardan haberi değerlendirdiler ve Sezar'ın artçılarını tacize başladılar. Sezar bu saldırı yı önlemek için süvarilerini gönderdi. Sezar Romalı ordusunun yolun yakında Bibracte mevki yakınında bulunan bir tepe üzerinde mevzi alıp Helvetler ile muharebeye girişmesine karar verdi. Romalı lejyonlar bu tepe yamacında düşmanlarına karşı durup üçlü saf halinde sıralanıp savaş düzenine geçtiler. Tepe eteğinde 7. (Clauida), 8. (Augusta), 9. (Hispana) ve 10. (Equestris) lejyonlarını Romalı piyade lejyonları iki hat olarak harp düzenine geçtiler. Kendisi de 11. (Claudia) ve 12. (Fulminta) Lejyonları ve yardımcı paralı güçlerin başında tepenin üzerine üçüncü hat olarak düzen aldı. Artçı levazım malları taşıyan nakliyat güçlerini de yakında bulunan diğer bir tepe üzerinde ordunun ana savaşçıları tarafından savunulacak şekilde düzene soktu. Helvetler de güçlerini düzenleyerek kendi levazım taşıyan nakliye güçlerini Romalı süvariler tehdidinden kurtardılar. Tam öğle zamanı veya bazı tarihçilere göre saat 1'de iki ordu karşılıklı çarpışmalara başladılar. Önce Helvetler tepe eteğinde bulunan Roma lejyonlarına hücuma geçtiler. Bu Helvetler hücumu Romalı güçlerin kısa mızrakları ile püskürttüler. Sonra Romalı lejyonlara karşı hücuma geçtiler. Helvetleri kendi levazım birliklerinin bulunduğu tepe önüne geri sürmeye başladılar. Lejyonlar Helvetleri iki tepe arasında bulunan ovadan geri sürmeye devam ettiler. Tam bu sırada Helvetlerin müttefikleri olan Boii ve Tülingi kabileleri savaşçıları 1500 savaşçı ile Helvetlere takviyeye geldiler ve Romalı lejyonların kanatlarında yer aldılar. Bunu gören Helvetler ortadan tekrar hücuma geçtiler. Tülingi ve Boii'ler Romalı lejyonları kanatlardan çevirme harekatına geçtiler. Sezar emrinde bulunan üçüncü hattaki güçlerini Boii ve Tülingi hücumlarını durdurmaya hasretti. Birinci ve ikinci hattaki Romalı lejyonlar Helvetlerle yakın çatışmaya devam ettiler. Çarpışma bütün gün devam etti. Müttefikleri ile birlikte Helvetler ve Romalılar gayet çetin ve sert bir karşılıklı mücadeleye giriştiler. Çarpışma sırasında bazen Romalılar ve bazen de Helvetler üstün geldiği görülür gibi oldu. Saatler sonra Romalılar çarpışmalarda üstün geldiler ve muharebeyi kazandılar. Helvetleri geri geçilmeye zorlayıp kovalamaya başladılar. Yakın çatışmalar akşamın geç saatlerine kadar sürdü. Çatışmalar Romalı lejyonlarının Helvetler artçı tedarik ve levazım nakil güçlerini ellerine geçirinceye kadar devam etti. Burada bulunan Orgetorix'in kızı ve oğlu Romalılar tarafından esir alındı. Helvetlerin savaşçıları epeyce zayiat verdiler ama yaşayan savaşçılar gece geç saatlerinde karanlıktan faydalanarak geri çekildiler. Romalılar da büyük zayiat verdikleri için bunları takip edemediler. Romalı lejyonlar ölülerin gömülmesi ve yaralıların bakılması için savaş meydanında 3 gün beklediler. Kaçan Helvetler düzensiz bir şekilde muharebeden 4 gün sonra Lingonesler topraklarına eriştiler. Sezar Lingoneslere Helvetlere destek sağlamaması için ikaz verdi. Bu arazilere kabul olmayan Helvetler ve müttefikleri savaşçılar için tek alternatif teslim olmak oldu. Mağlup olan Helvetler ordularının teslim olması için Sezar'a teklifler gönderdiler ve Sezar bu teslimiyeti kabul etti. Sezar kitabÄ±nda çarpışma uzun ve şiddetli olarak şüpheli başarı ile sürdürmüştür. demektedir. Sezar'a göre 50.000 kişiden oluşan 6 lejyonun karşısına 92.000'i silah kullanmayı bilen 368.000 kişilik kabile güçleri çıkmış, ancak eğitimsiz kabileler çok sayıda ölü vererek savaşı terketmişlerdir. Romalılar teslim olan Helvetler savaşçılarına ise göç etmek için geride bıraktıkları eski arazilerine geri dönmeleri emri verdiler. Buralarda yerle bir ettikleri yerleşkeleri yeniden yapmak ve tarıma tekrar başlamak için bunlara yeterli eşya, malzeme ve tohum tedariki ve yeni hasat mevsimine kadar aç kalmamaları için kadar gerekli olan zahire yardımı yapıldı. Romalılar Helvetler'i daha kuzeyde bulunan diğer Germen kabileler ile Roma arazileri arasında bir tampon bölge olarak görmekteydiler. Bu kabilenin bunun için çok yararlı olduğunu kabul etmekteydiler ve bu nedenle Helvetlere gerekli yardım sağlamaktan çekinmemişlerdi. Ama "Verbingen" klanına mensup 6.000 erkek savaşçı teslim olmamak için kaçtı. Bu kaçanlar Sezar'ın verdiği emirlere göre diğer Galyalı kabile mensupları tarafından yakalandılar. Romalılara geri gönderildiler. Romalılar da hepsini idam ettiler. Sezar eline geçen kayıt belgelerine göre Helvetler göçe başladıkları zaman 358,000 kişi idiler ve bunlardan yaklaşık 92,000 kişisi savacılık yapacak çağda erkekler olduğunu bildirmektedir. Fakat teslim olduktan sonra eski arazilerine gönderilen Helvetler sayısı ancak 110,000 kişi idi. Gallia Belgica Gallia Belgica ya da daha sonra sadece Belgica Augustus tarafından taksim edilen Galya'nın üç bölgesinden biri. Diğer iki bölge ise ortadaki Gallia Lugdunensis ve güneybatıdaki Gallia Aquitania'dır. Belgica, kuzey ve doğusunda bugünkü Fransa, batısında Belçika ve batı İsviçre ve aynı zamanda Ren ağzına kadar 50 km. boyunca Moselle Nehri ile çevrelenmiştir. Bölgenin başkenti Durocortorum'dur. (Reims) Daha doğuda yer alan Germania superior ve Germania inferior eyaletleri oluşturuluncaya kadar Belgica bölgesi Ren Nehri üzerindeki güvenlikten sorumlu idi. Diocletianus'un (284–305)) yönetim reformu ile Belgica, Belgica I ("Belgica Prima") ve Belgica II ("Belgica Secunda") olarak iki bölgeye ayrıldı. Belgica I, Mosel nehri çevresini, Belgica II. ise Reims'dan Manş Denizi'ne kadar olan bölgeyi içeriyordu. Sabri Tuluğ Tırpan Sabri Tuluğ Tırpan (d. 1970, İstanbul), çağdaş Türk müziği bestecisi Senfonik müzik, sahne müziği, caz müziği, film müziği alanlarında eserler vermektedir. 1970 yılında İstanbul'da dünyaya geldi. Müzik öğrenimine erken yaşlarda piyano, müzik teorisi, caz armonisi alanlarında özel ders alarak başladı. 1989 yılına tam burslu olarak kabul edildiği Bilkent Üniversitesi Müzik ve Sahne Sanatları Fakültesi’nin ardından eğitimine 1992’de geçtiği Viyana Konservatuvarı ve Viyana Akademisi'nde devam etti. Viyana'daki öğrenimi sırasında pek çok festivale katılan Tırpan; besteci Jorge Sanchez Chiong, saksofonist Nicholas Simion, kemancı Patricia Kopatchinskaja, kemancı Tomo Keller, kemancı Daniel Pergamenchikov, Kristiane Kaiser gibi sanatçılarla çalıştı. Jorge Sanchez Chiong, Tırpan’ın "Reflections of Invisible" adlı eserinin, Tomo Keller ise 1999 deprem felaketzedeleri için bestelediği "Reflections" adlı eserinin ilk çalınışı gerçekleştirdi. Besteci, 1998'de Mozart'ın Do Majör 21. Piyano Konçertosu (Elvira Madigan)'nu Nayden Todorov yönetimindeki Vidin Filarmoni Orkestrası eşliğinde kaydederek ilk CD albümünü çıkardı. 2002 yılında George Orwell'in 1984 adlı kitabından esinlenerek "Hearts" müzikalini besteledi. Eser, "Musical Coctail" dergisi tarafından son yıllarda Almanca konuşulan ülkelerde bestelenmiş en iyi müzikal olarak değerlendirilmiştir. Avusturya yapımı “"Böse Zellen"” (2003) ve “"Hotel"” (2004) adlı filmlerin müziklerini yapan besteci; 2004 yılında Mozart'ın Figaro'nun Düğünü Operasının temalarından yola çıkarak ikinci müzikali "Figaro" 'yu besteledi. Eser, Almanya’da birçok yerde seslendirildi. 2005 yılında çıkardığı kendi eserlerinden oluşan "My Red Color" isimli albümü Avrupa'da piyasaya çıktı. "Mevlana Yılı" nedeniyle bestelediği "Mevlana/Simyaci Senfonik Şiiri" 'nin ilk seslendirilişi 2007'de Aya İrini Kilisesi'nde , 2008 yılında "GAIA –Dünya Senfonisi" adlı eserinin ilk seslendirilişi Süreyya Opera Sahnesi'nde gerçekleşti. 2009 yılında Painted On Water projesi kapsamında konserler veren sanatçı, İstanbul Devlet Tiyatroları'nın sahnelediği ""Ne Dersin Azizim"" adlı oyun için bestelediği sahne müziği ile 13. Afife Tiyatro Ödülleri'nde Yılın En Başarılı Sahne Müziği ödülüne aday gösterildi ve yılın sonunda ""My Green Color"" albümünü çıkardı. 2010 yılında Büyük Oyun adlı film için bestelediği film müziği 21. Ankara Uluslararası Film Festivali’nde En İyi Özgün Müzik ödülüne değer görüldü. 2012'de ""My Blue Color"" adlı albümünü çıkardı. Spor Ã‚lemi Spor Âlemi, 1919-1929 yılları arasında İstanbul'da haftalık olarak yayımlanan Türkçe spor dergisidir. Said Çelebi (Çelebizâde Said Tevfik) tarafından çıkarılan derginin yazarları Fuad Hüsnü (Kayacan), Rıza Salih, Suat Hayri (Ürgüplü), Alaeddin Esad, Baha (Konuralp), Vildan (Aşir) ve Burhan (Felek) gibi isimlerdi. Burhan Bey, Türkiye milli futbol takımının ilk maçının dergideki teknik eleştirisini yazmıştı. Perşembe günleri 18 sayfa olarak yayımlanan dergi, Türkiye'deki spor anlayışının Batı ile karşılaştıran yazılara yer veriyordu. Suat Hayri Bey'in köşesi ise Fransız sporunun tanıtımını konu alıyordu. Doğu Frank Krallığı Doğu Francia ("Latince: Francia orientalis") veya Doğu Frank Krallığı ("regnum Francorum orientalium") 840 ile 962 arasında yaşamış, Alman Krallığı'nın ilk hali. Doğu Francia, Dindar Ludwig'in ölümünün ardından Karolenj İmparatorluğu'nun bölünmesiyle oluşan doğuda oluşan krallıktır, fakat doğu-batı bölünmesi giderek ayrı krallıkların oluşmasına yol açmıştır. Verdun Antlaşması ile Karolenj İmparatorluğu Dindar Ludwig'in üç oğlu arasında paylaşıldı. Alman Ludwig krallığın doğu kısmını aldı. Doğu Frank Krallığı adını alan bu topraklar zamanla Kutsal Roma Cermen İmparatorluğuna dönüştü ve Almanya'nın temelini oluşturdu. Orta Frank Krallığı Orta Frank Krallığı, Orta Francia, ya da Lotharii Regnum 10 Ağustos 843'te Verdun Antlaşması'nda Frank Krallığı'nın Dindar Ludwig'in üç oğlu arasında paylaşılmasından sonra I. Lothar'ın Krallığını sürdürdüğü bölge. I. Lothar, kardeşi Alman Ludwig ve Dazlak Karl ile giriştiği iktidar savaşını kaybedince Krallığın orta kısmında bulunan Alçak Ülkeler, Lorraine, Alsace, Burgonya, Provence ve Kuzey İtalya ile yetinmek durumunda kaldı. Krallığa bu yüzden "Orta Frank Krallığı" adı verildi. Bu bölge Lotharii Regnum adıyla biliniyordu ve 10. Yüzyıl başlarında Lotharingiya ya da Loren olarak anılır oldu. Omaheke BÃ¶lgesi Omaheke, Afrika ülkesi Namibya'nın toplamda var olan on dört bölgesinden bir tanesidir. Omaheke bölgesi yüz ölçümü açısından ülkenin orta büyüklükte bir bölgesi konumunda olup, nüfus bakımından ise ülke genelinde en az yoğunluğa sahip bölgedir. Bölge kuzey ve kuzeybatıda Otjozondjupa, güneybatıda Khomas, güneyde Hardap, doğuda ise Botsvana ile komşu konumundadır. Bölgenin çok büyük bir bölümü büyükbaş hayvancılık ile uğraşan çiftlik sahibi kişiler tarafından kullanılmaktadır. Bölgenin idari başkenti Gobabis'dir. Bölge kendi içerisinde ayrıca yedi seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 70.800 kişi yaşamaktadır. Bölge 84.981 km² yüz ölçümü ile ülkenin orta ölçekli bölgelerindendir. Zähringer Hanedanı Zähringer Hanedanı şu anda İsviçre'de ve Almanya'nın Baden-Württemberg eyaletinde çok sayıda şehri kurmuş olan bir Alman aristokrat ailesi. Zähringer adı, Dük tarafından 1120'de kurulmuş olan, şu anda Freiburg im Breisgau yakınlarında yıkık durumda bulunan bir kaleden gelmektedir. Kyburg HanedanÄ± Kyburg Hanedanlığı İsviçre, Zürih'te hüküm sürmüş bir kontluktur. Aile, İsviçre Platosunda Habsburg hanedanı ve Savoy hanedanı ile birlikte 11. ve 12. yüzyılda hüküm sürmüş üç hanedan ailesinden biridir. 1263'de ailenin erkek soyunun tükenmesi üzerine I. Rudolph Kyburg toprakları üzerinde hak iddia etmiş ve toprakları Habsburg topraklarına katmıştır. Bu aynı zamanda Habsburg ailesinin gücünün yükselişine işaret eder. Elisabeth Kopp Elisabeth Kopp (d. 16 Aralık 1936, Zürih), İsviçre federal hükümetine seçilmiş ilk kadın siyasetçi. Çocukluk dönemini Bern'de geçiren Kopp 1960'ta hukuk öğrenimini tamamlamış ve Hans W. Kopp'la (1931-2009) evlenmiştir. İsviçre köylü savaşları İsviçre köylü savaşları Eski İsviçre Federasyonunda 1653 yılında yaşanan halk isyanı. Bern parasının değerinin düşürülmesi Luzern kantonundaki Entlebuch vadisinden Bern kantonundaki Emmental vadisine kadar, Solothurn, Basel ve Aargau kantonlarını da içine alan geniş bir vergi isyanına yol açtı. Bu kantonlarda yaşayan halk, başkentlerdeki merkezi yetkililerden mali yardım talebinde bulundular, ancak bu talepler reddedildi. Bunun üzerine köylüler organize oldular ve şehirlere giden yılları kapattılar. Başlangıçtaki başarısız olan birkaç uzlaşma girişiminin ardından, köylüler Huttwill anlaşması ile bir "Huttwill Ligi" oluşturdular. Hareket giderek daha radikal bir hal almaya başladı ve başlangıçtaki mali yardım taleplerinin ötesine geçti. Huttwill Ligi, artık kendisini politik olarak şehirlerdeki otoritere eşit ve tamamen bağımsız, kendi egemenlik alanında askeri ve politik hükümranlığa sahip bir güç olarak görmeye başladı. Şehirler, Niklaus Leuenberger liderliğindeki köylülerle anlaşmaya yanaşmayınca köylüler Bern ve Luzern şehirlerini kuşatmaya aldılar. Eski İsviçre Federasyonu'nun hükümeti olan Tagsatzung Zürih'ten bir ordu gönderdi ve Wohlenschwil muharebesi ile isyanı sona erdirdi ve Mellingen barış anlaşması ile "Huttwill Ligi"ni ortadan kaldırdı. Entlebuch vadisindeki son direniş de Haziran sonunda kırıldı. Zaferden sonra şehirli yetkililer çok sert cezalandırmalar uyguladılar. İsyana katılan birçok kişi yakalandı, işkenceden geçirildi ve oldukça ağır cezalara mahkûm edildi. Niklaus Leuenberger'in kafası kesildi ve darağacına çivilendi,vücudu ise parçalara ayrılarak Bern'in değişik yerlerinde sergilendi. Şehirler bu savaşta mutlak bir üstünlük sağlamış olmalarına karşın, savaş aynı zamanda şehirlerin köylere nasıl bağımlı olduğunu da göstermiş oldu. Savaştan kısa bir süre sonra aristokratlar bir dizi reform yaptı ve vergilerde de belli indirimlere gittiler. Böylece köylülerin talepleri kısmen karşılandı. Uzun vadede ise, 1653'teki bu köylü isyanları, Fransa'da XIV. Louis'in hanedanlığında olduğu gibi mutlakiyetin aşırı katı şekilde uygulanmasını engelledi. Kavango Kavango, Afrika ülkesi Namibya'nın eski bölgesinden bir tanesidir. Kavango 2013 tarihinde gerçekleştirilen reform ile iki ayrı bölgeye bölünerek varlığı ortadan kaldırılmış ve bölgeden Kavango Doğu ile Kavango Batı adında iki farklı bölge oluşturulmuştur. Kavango bölgesi yüz ölçümü açısından ülkenin orta ölçekli bölgelerinden biri konumundayken, nüfus bakımından ise en büyük dördüncü yoğunluğa sahipti. Bölge batıda Ohangwena ve Oshikoto, güneyde Otjozondjupa, doğuda Caprivi, kuzeyde Angola ve güneydoğuda ise Botsvana ile komşu konumundaydı. Günümüzde yeni oluşturulan Kavango Doğu'nun başkenti konumunda olan Rundu, bölgenin idari başkenti konumundaydı. Bölge kendi içerisinde ayrıca dokuz seçim bölgesine ayrılmış bir konumdaydı ve bu seçim bölgeleri şu şekildeydi: Bölge genelinde 2011 verilerine göre 222.500 kişi yaşamaktaydı. Bölge 48.742 km² yüz ölçümü ile ülkenin orta ölçekli bölgelerindendi. Tolga Ã‡ebi Tolga Çebi (d. 20 Ekim 1973, Malatya), Türk besteci. Çeşitli tiyatro topluluklarının oyunları için bestelediği 70 kadar oyun müziği ile tanınır. Bakırköy Belediye Tiyatroları|'nda müzik direktörlüğü olarak görev yapmıştır. Oyun Atölyesi için yaptığı oyun müziklerinden oluşan bir albüm çıkarmıştır. 1973 yılında Malatya'da dünyaya geldi. İlköğrenim yıllarını Bursa ve Çanakkale'de geçirdi. Bu yıllarda kemani piyano, solfej dersleri aldı. İlkokulun ardından konservatuvar sınavlarını kazandı, 11 yaşından itibaren Ankara Devlet Konservatuvarı’nda yatılı öğrenci olarak okudu. Okul yıllarında tiyatro ile ilgilenmeye başladı. Konservatuvarın keman bölümünü 1995 yılında bitirdi. Türkiye’nin çeşitli konser salonlarında solo, oda müziği ve orkestra ile konser ve resitaller veren sanatçı 1995'te Akdeniz Gençlik Senfoni Orkestrası'na seçilerek Fransa'ya gitti. Orkestra ile Hollanda, Fransa, Mısır ve Lübnan'da konserler verdi. 1996-1999 yılları arasında Trakya Üniversitesi Devlet Konservatuvarı'nda görev yaptı. Bu kurumda keman bölümü başkanlığı, Yaylı Sazlar Ana Sanat Dalı başkanlığı yaptı. 1999’da akademik çalışmayı bırakarak Çanakkale'deki çocukluk arkadaşlarının kurduğu “"İhtiyaç Molası"” adlı grupla ilk albümlerini çıkarmak üzere İstanbul'a gitti. Birçok albümde keman çalarak, düzenleme yaparak ve prodüktör olarak yer aldı. Bakırköy Belediye Tiyatroları’ndan gelen teklif üzerine ilk defa "Rumuz Goncagül" oyununun müziklerini uyarlayan sanatçı, bu kurumda müzik direktörü olarak görev yaptı. Çebi, Bakırköy Belediye Tiyatroları'ndaki oyunların yanı sıra birçok tiyatro grubunun sahnelediği oyunların da müziklerini ve düzenlemelerini yaptı. Sezuan'ın İyi İnsanı oyun müziği ile Tiyatro…Tiyatro Dergisi’nin organize ettiği 2005 yılı Tiyatro Ödülleri’nde “"En iyi müzik"” ödülünü Cahit Berkay ile paylaştı; Bakırköy Belediye Tiyatroları’nın sahnelediği Tersine Dünya için yazdığı müzikle 2007 Afife Tiyatro Ödülleri'nde “"Yılın En Başarılı Sahne Müziği"” ödülünü ve Tiyatro Tiyatro Dergisi’nin 2007 Yılı En İyi Oyun Müziği ödülünü, Shakespeare Müzikali ile 2010 Afife Ödülleri’nde "En İyi Sahne Müziği" ödülünü aldı. Sanatçı, Oyun Atölyesi için yaptığı 7 oyunun müziklerini (‘Azrail’in Gözyaşları’, ‘Othello’, ‘Atinalı Timon’, ‘Evlilikte Ufak Tefek Cinayetler’, ‘Testosteron’, ‘Macbeth’ ve ‘Don Juan’ın Gecesi’) “"Favela"” adlı 2 CD'lik bir albümde bir araya getirmiştir. Besteci, reklam cıngılı, film ve dizi müzikleri de yapmaktadır. Beretta 90-Two Beretta 90-Two, İtalyan silah firması Beretta tarafından tasarlanıp üretilen yarı otomatik tabanca. Beretta 92'nin üst modeli olarak piyasaya sürülmüştür. 9x19mm, 9x21mm IMI ve .40 S&W kalibrelerinde üç modeli bulunmaktadır. Villmergen Muharebeleri Villmergen Muharebeleri, İsviçre'nin Katolik ve Reform yanlısı kantonları arasında gerçekleşen iki çatışma. Birincisi 24 Ocak 1656'da, ikincisi ise 24 Temmuz 1712'de gerçekleşen çatışmaların ikisi de Aargau kantonunun Villmergen kasabasında oldu. 1531'de Schwyz kantonu katolik kalmayı seçtikten sonra Schwyz'de kalan Protestan aileler 1655'te kovuşturulmaya başlandı. Bazıları Milan'daki engizisyona gönderildi, bazılarının kafaları kesildi ve Zürih'e kaçanların mallarına el kondu. Zürih bu kayıpların tazmin edilmesini talep etti. Schwyz ise göçmenlerin iade edilmesini istedi. Zürih, Bern'i katolik kantonlara karşı (Schwyz ve onun müttefikleri olan Uri, Unterwalden, Zug ve Luzern kantonları) bir savaşa zorlamaya başladı. Zürih birlikleri Rapperswil'de katolikler karşısında Villmergen'de 24 Ocak 1656'da bereketsiz bir zafer elde ettiler. Çatışmalar 20 Şubat'ta kesildi ve 7 Mart'ta yapılan barış anlaşmasıyla çatışmaların başlamasından önceki statükoya geri dönüldü. Yani her kanton kendi bölgesindeki dini tespit edebilecekti. 13 kantonu olan Eski İsviçre Federasyonu'nda her kantonun iki oyu vardı ve 7 Katolik kanton,4 Protestan kanton (diğer ik kanton mezhep seçmemişti) karşısında ülkenin kontrolünü ellerinde tutabiliyordu. Bu durum Protestan'ların kızgınlıklarına neden oluyordu ve 1664, 1694 ve 1697'de bu yüzden yeniden çatışmalar yaşandı. St. Gallen başrahibi, İsviçre'den Avusturya'ya bir "Katolik yolu" inşa edilmesini ve böylece Glarus'un protestan kısmının Zürih'ten aldığı desteği kesmeyi önerdi. 1712'de başrahip, Toggenburg'daki Wattwill şehrinin özgür halkına yol yapımı işine gitme talimatı verdi. Bölge halkının geri kalanı, başrahibe karşı ayaklandı, görüşmeleri reddetti ve manastırların yollarını ablukaya aldı. Bern ve Zürih, Almanya'ya kaçan başrahibe karşı savaş ilan etti. Protestanlar Baden'i ele geçirdi ve Katolik kantonları ablukaya aldı. Temmuz'daki barış görüşmelerinde Luzern ve Uri anlaşmaya hazırdı ve askerler evlerine dönmeye başladılar, ancak Papa koşullarını tekrarladı ve katolikler saldırılara yeniden başladılar. Bu sefer 24 Temmuz 1712'de Villmergen yakınlarında Protestanların kazandıkları yeni bir savaş gerçekleşti. 11 Ağustos 1712'de Aarau'da yapılan barış ile dinsel alanda daha eşit bir durum ortaya çıktı ve Konfederasyon içindeki katolik egemenliği sona erdi. Böylece 1847 yılındaki Sonderbundkrieg'e kadar yeni bir iç savaş yaşanmadı. Fenerbahçe Boks Şubesi 1997-98 sezonu Fenerbahçe Boks Şubesi 1997-98 sezonuna İstanbul Ferdi Boks Şampiyonası'nda şampiyon olarak başladı. Türkiye Ferdi Boks Şampiyonası'ndan çekilen sarı-lacivertliler Türkiye Kulüplerarası Boks Şampiyonası'nda şampiyon oldu. İstanbul Ferdi Boks Şampiyonası Mayıs 1997'de düzenlendi ve 7'si Büyükler seviyesinde olmak üzere 10 altın madalya kazanan Fenerbahçe 10'u Kulüplerarası Şampiyona'da kazanılmak üzere toplamda 25. kez İstanbul şampiyonu oldu. Şampiyona, 19-23 Mart 1997 gibi erken bir tarihte Adana'da düzenlendi. Fenerbahçe uğradığı haksızlıkları öne sürerek final maçlarından önce şampiyonadan çekildi. Takımı çeken iki antrenör Ceza Kurulu'na sevkedildi. Fenerbahçe, 27-28 Kasım 1997 tarihlerinde Rize'de düzenlenen Türkiye Kulüplerarası Boks Şampiyonası'nda Bulgar ve Azerbaycan göçmeni soydaş sporcuları bünyesine katarak güçlenen Beşiktaş'a karşı 4 altın, 4 gümüş ve 1 bronz madalya kazanarak 34 puan topladı ve elindeki Türkiye şampiyonluğunu korudu . Emmi (1979 doğumlu şarkıcı) Emmi Kangasjärvi veya tanınan adıyla Emmi (doğum 10 Ekim 1979, Vilppula, Finlandiya), İngilizce şarkı söyleyen Fin şarkıcı ve söz yazarı. Şöhretini, Şubat 2001'de çıkan single'ı "Breakablea borçludur. 2001'de ikinci single'ı "Crashing Down" ve ilk albümü "Solitary Motions" piyasaya sürüldü. Bu albümde yer alan iki diğer şarkı da "Green Car" ve "Solitary Motionsdır. 2001'de, MTV Avrupa Müzik Ödülleri tarafından "Nordic Ülkelerinden En İyi Çıkış Yapan Sanatçı" ödülüne aday gösterilmiş fakat ödülü Danimarkalı müzik grubu Safri Duo kazanmıştır. Emmi'nin ikinci albümü olan "No Nothing"'in iki türü vardır. İlk çıkan albüm, Ocak 2002'de sadece Finlandiya piyasasında yayınlandı. İkincisi ise 2003 başlarında Finlandiya piyasasının yanı sıra birçok ülkede yayınlandı. İki albüm arasındaki fark ise şarkıların sıralanışıdır. Ayrıca İkinci albüm, birincisinde yer almayan "Into The World" ve "World Is Crazy" isimli iki parçaya sahiptir. Diğer taraftan, ikinci albümde olan "Toss Me Down" adlı şarkı da ilk albümde yer almamaktadır. Emmi, 2005'te "Eileen" adlı bir single çıkartmıştır. 5 Ekim 2005'te ise üçüncü albümü olan "Can Full of Joy" çıkmıştır. Dördüncü albümü "The Invite", 30 Eylül 2009'da raflardaki yerini almıştır. Glencore Glencore International AG dünyanın en büyük hammadde ticareti yapan şirketler grubu olup merkezi İsviçre'de Baar kentindedir. Şirket topluluğunun yönetimi ve anahtar pozisyondaki çalışanları 2011 yılına kadar buradaki kendi binasında hizmet verir. Şirket ilk olarak Londra borsası'na girerek hisse senetlerini kamuya açtı. Glencore, cirosu itibarı ile Vitol'den sonra İsviçre'nin en büyük girişimci şirketidir. Şirketin 2010 yılı cirosu 144.98 milyar dolar olup, bir önceki yılın 106.36 milyar dolarlık cirosundan yüzde 36 daha fazla oldu. Şirket direkt ya da dolaylı biçimde 62.000 eleman çalıştırmakta, bunların 60.000'i 12 ülkede 19 değişik yerde çalışmaktadır. Pazarlama faaliyetlerini ise 40 ülkede 2.000 civarında elemanı ile sürdürmektedir. Glencore, dünyanın birçok yerinde tesislere sahiptir ve buralarda metaller, mineraller, ham petrol, petrol ürünleri, kömür, doğal gaz ve tarımsal ürünler üretmekte ve otomotiv, çelik endüstrisi, enerji üretimi ve yiyecek üretimi yapan sektörlere satmaktadır. Şirket 1994 yılında Marc Rich + Co AG'ın (1974'te kuruldu) satın alınması ile kurulmuştur. Glencore, 2012 yılında yine bir diğer büyük hammmadde pazarlama şirketi olan İsviçre firması Xstrata'yı 31 milyar dolar karşılığında satın aldı. Ruth Dreifuss Ruth Dreifuss (d. 9 Ocak 1940, St. Gallen), İsviçre Sosyal Demokrat Partisi mensubu bir İsviçreli politikacı. Cenevre'yi temsilen İsviçre Federal Hükümeti'nde 1993 ve 2002 yılları arasında görev yaptı. İsviçre'nin kuruluşundan bu yana İsviçre Federal Hükümeti'ne seçilen 100. üye oldu. Ayrıca hükümete seçilen ikinci kadın üyeydi. Şimdiye kadar seçilen tek Yahudi kökenli üyedir. 1999'da İsviçre Konfederasyonu Başkanlığı'na seçilen ilk kadın oldu. Cenevre Üniversitesi'nde iktisat yüksek lisansı yaptıktan sonra Cenevre'de gazeteci olarak 1961 ve 1964 yılları arasında çalıştı. Buradan sonra 1970'ten 1972 kadar Cenevre Üniversitesi'nde asistan oldu ve daha sonra 1972 ve 1981 yılları arasında Kalkınma ve İşbirliği İsviçre Federal Ajansı'nda bilim uzmanı oldu. Dreifuss, 1989 ve 1992 yıllarında Bern Belediyesi Yasama Meclisi'nin bir sosyal-demokrat üyesi oldu. O ayrıca görevi kadınların küresel üst düzey liderliklerini seferber etmek olan ve şimdiki ve eski kadın liderlerin oluşturduğu Dünya Kadın Liderler Konseyi'nin üyesidir. Gunvor (ÅŸirket) Gunvor Group Ltd uluslararası bir hammadde ticaret şirketi. Amsterdam'da kayıtlı olan şirketin merkezi İsviçre, Cenevre'dedir. Gunvor ayrıca Singapur, Bahama adaları, Dubai'de ticaret ofisleri ve tüm dünyadaki acentelar açmıştır. Şirket ticaret, ulaştırma, depolama, petrol ve diğer enerji ürünlerinin optimizasyonu gibi alanlarda faaliyet gösterdiği gibi, petrol istasyonları ve liman faaliyetlerinde de aktiftir. Şirketin bir başka faaliyet alanı da ham petrol dağıtımını sigortalama ve boru hatları ve tankerler ile yapılan petrol teslimatıdır. 1999'da kurulan şirket Glencore, Vitol ve Trafigura'dan sonra dünyanın en büyük dördüncü ham petrol satıcısıdır ve Gennady Timchenko ve Torbjörn Törnqvist tarafından yönetilir. Gunvor'un en büyük ham petrol tedarikçisi Rusya'dır. Şirket ayrıca Afrika, Asya ve Güney Amerika'da ve tüm kıtalarda hammadde satışı yapar. Rusya'nı ndeniz yoluyla taşınan petrolünün yüzde 20'sini Gunvor taşımaktadır. Mercuria Enerji Grubu Mercuria Enerji Grubu İsviçre, Cenevre merkezli bir enerji ve hammadde ticaret şirketi. Şirket, ham petrol, işlenmiş petrol ürünleri, doğal gaz, enerji, kömür, bio-disel, yemeklik yağlar ve sera gazları gibi oldukça geniş bir spektrumda faaliyet gösterir. Dünya çapındaki 28 ofisi ile dünyanın en büyük enerji ticareti yapan firmalarından biridir. İsviçre Fransızcası İsviçre Fransızcası, İsviçre'nin Fransızca konuşulan bölgelerinde konuşulan Fransızca türü. "Romandie" olarak da bilinir. Uğur Şirketler Grubu Uğur Şirketler Grubu; Uğur Soğutma’nın 1954'te Nazilli’de dondurma makineleri üretimine başlaması temellerini oluşturmuştur. Halen 6 alt şirket ve 8 markadan oluşmaktadır. Grup şirketleri ile toplam 310 bin metrekare kapalı alanı, 2 bin 500 çalışanıyla sektöründe Türkiye pazarının yüzde 65'ine hakim. Türkiye´nin güpür, brode, fisto ve çeşitli türlerde perde üretiminde büyük söz sahibi olan markası Atlas, geçmişte Uğur Şirketler Grubu bünyesindeki Uğur Tekstil damgasını taşıyordu. Ayrıca daha önceleri Uğur Selüloz Kimya, Uğur Mermer şirketleri de Uğur Şirketler Grubu´nun birer parçalarıydı. Uğur Şirketler Grubu´nun tıbbi sarf malzemeleri üreten şirketi Kuteks 2012 Ocak ayında Avrupada 20 yıllık geçmişi olan ve doğal kozmetin ürünleri üreten Alman kozmetik markası Avalon’un sahibi Radicula GmbH firmasını satın aldı ve Daffny Naturcosmetics olarak markasını değiştirerek üretimine devam ettir. Bu satın alma ile 113 patent de Türkiye’ye transfer edildi. 2013 Haziran ayında faaliyete geçecek ve günümüzde ambargo altında olan İran´da 50 milyon dolar yatırım ile Derin Dondurucu üretimi yapacak fabrikasını kurmaktadır. 2011 yılında Uğur Şirketler Grubu’nun çatısı altında Nazilli Dallıca’da Türk Gıda Kodeksine ve Avrupa Birliği standartlarına uygun olarak domates ve biber olmak üzere birçok sebze, meyvenin kurutulması ve paketlenmesi ile yarı kurutulmuş sebzelerin şoklanması ve paketlenmesi faaliyetlerinde hizmet veren kuruluş. U'fresh markasıyla kuruluşunun ilk yılını tamamlamadan Avrupa ülkelerine domates, biber, sebze ve meyve ile yarı kurutulmuş, şoklanmış ürünleri ihraç etmeyi başarmış. Heliosfer Heliosfer uzayda güneş ışığı hakimiyetindeki Güneş Sistemi'nde yüklü parçaçıkların kabardığı bir tür Güneş rüzgârı ile yıldızlararası ortam içine şişen (hidrojen ve helyum gazı galaksiye nüfuz etmiştir) bölgedir. Ekstra Güneş hacmine rağmen elektriksel nötr atomlar bu kabarcığa işleyebilir. Heliosferin hemen hemen tüm maddesi Güneş'in kendinden yayılır. Güneş'in koronası öyle sıcaktır ki parçaçıkların hareket hızı dışa doğru 300'den 800 km/s'ye kadar Güneş rüzgârı üretebilir. İlk on trilyon kilometrelik yarıçapı için, Güneş rüzgârı 1.000.000 km/s üzerinde hareket eder. Bu yıldızlararsı ortam ile etkileşime girdiğinde durmadan önce yavaşlar. Güneş rüzgârı yavaş başlar ama sona ermesi çok hızlıdır; yıldızlararası orta ve Güneş rüzgâr basınç dengesindeki heliopause sınırına doğru ""i geçene kadar yavaş devam eder. 2007 ve 2004 yılında sonlandırma çarpışması başarıyla Voyager 1 ile Voyager 2 tarafından tespit edildi. Akil Ä°nsanlar Heyeti Akil İnsanlar Heyeti, Türkiye Cumhuriyeti Hükümeti tarafından Demokratik açılım ve çözüm süreci kapsamında oluşturulan gruptur. 4 Nisan 2013 itibarı ile 63 üyesi bulunmaktadır. Toplamda altmış üç üyesi bulunan "Akil İnsanlar Heyeti" Türkiye'nin bölgelerinde çeşitli illerde temas ve sempozyumlarda bulunmuşlardır. Go motion Go motion hareket bulanıklığı içeren stop motion tekniğidir. Bu Industrial Light & Magic ve Phil Tippett tarafından ortaklaşa geliştirilmiştir. Wallace ve Gromit Wallace ve Gromit Aardman Animations tarafından oluşturulan iki karakterdir. Wallace çok meşgul bir mucit, Gromit ise onun sadık köpeğidir. Onlar İngiltere'nin BBC televizyonunda, uzun metrajlı bir filmde ve çeşitli kısa filmlerde rol almışlardır. "" en başarılı Wallace ve Gromit filmlerinden biridir. Dünyaca ünlü oyuncu Peter Sallis Wallace karakterini seslendirmektedir. Wallace'ın kel bir kafası, kocaman kepçe kulakları ve de kocaman bir burnu vardır. Ayrıca elleri ve ağzı da çok büyüktür. Sırıtınca bütün dişleri görünür. Beyaz gömlek, kırmızı kravat ve yeşil bir süveter giyer. İyi bir mucittir ama çok dalgındır. Gromit ise Wallace'ın sadık köpeğidir. Sütlükahve rengindedir. Sahibi Wallace'ı çok sevdiği için hep ona yardım eder. Mysterious Island (film, 1961) Mysterious Island 1961 yapımı bir film. Bu film Columbia Pictures ile Morningside Productions tarafından yayımlanmıştır. Film, Jules Verne'in "Esrarlı Ada" kitabından uyarlanmıştır. Filmin yapımcıları Charles H. Schneer ve Ray Harryhausen'dir. Filmin yönetmeni ise Cy Endfield'dir. Film stop motion animasyon efektleri kullanmak için Shepperton Studios, Shepperton, İngiltere'de çekildi. Müziği Bernard Herrmann tarafından bestelenen filmin başrollerinde Kaptan Harding rolünde Michael Craig, Leydi Mary Fairchild rolünde Joan Greenwood ve Kaptan Nemo rolünde Herbert Lom bulunmaktaydı. Michael Palmer (yazar) Michael Stephen Palmer (9 Ekim 1942; Springfield, Massachusetts - 30 Ekim 2013, New York), Amerikalı tıp doktoru ve yazar. Tıbbi gerilim türünde 16 roman yazmıştır. Romanları New York Times'ın en çok satanlar listesinde yer almış ve 35 dile tercüme edilmiştir. Palmer, Wesleyan Üniversitesi'nde tıp öncesi (pre-med) eğitimini aldıktan sonra Case Western Reserve Üniversitesi tıp fakültesinde eğitimine devam etmiştir. Palmer daha sonra Boston City ve Massachusetts Genel Hastanesinde dahiliye eğitimi aldı ve sonrasında dahiliye ve acil tıp branşlarında tam zamanlı hekim olarak 20 yıl çalıştı. Son zamanlarında ise Massachusetts Tıp Derneği'nin doktor sağlık programının yardımcı direktörlüğünü yürütüyordu. 30 Ekim 2013'te New York'ta vefat etti. Berendiler Berendiler (Eski Rusça "береньдѣи, береньдичи" ; Yeni Rusça "беренде́и, берендичи, берендии" ; Ukraynaca "берендеї, берендичі" ; Lehçe "Berendejowie" ; Macarca "berendek" ; Rumence "Berindei"), İlk Rus yıllıklarında adlarına rastlanan, 11-13. yüzyıllarda, Karadenizin kuzeyinde Kiev Knezliğinin güneyindeki bozkırlarda yaşamış olan Karakalpaklılar (Kara-kalpaklar Чёрные клобуки; Kazaklara yakın Özbekistan'daki Karakalpaklar değil) boy birliğinden (konfederasyonundan) yarı-göçebe bir Türk halkıdır. Oğuzlardan olduğu düşünülüyor. Peçenekler ile 1097 yılında ittifak kurmuşlardır. 1105 yılında Kıpçak-Kumanlar tarafından bozguna uğratıldıktan sonra 1146 yılında Rus prenslerinin vasalları olmuşlardır. Doğu Slavları arasında asimile olan Berendilerin adına 13. yüzyıla ait Rus yıllıklarında rastlanmaz olur. Karakalpaklılar konfederasyonunda Berendiler dışındaki diğer Türk halklarının adları Rus yıllıklarında Torklar (торки = Uzlar), Peçenekler (печенеги) ve Kovular (ковуи) olarak geçer. "Rus Dilinin Etimoloji Sözlüğü" yazarı Max Vasmer'e göre Берендеи kelimesinin etimolojisi açık değildir. Wilhelm Barthold'a göre Berendi adı Oğuzlardaki Bayındır boy adıyla aynıdır. Olcobay Karatayev'e göre bu iki etnik isim birbirlerinden uzak olan iki başka boyu da belirtebilir ve ona göre Kırgızlardaki Cediger soyunun içindeki boylardan biri olan Bayandı etnoniminin eski adı Bayandır olup "-r" çoğul eki ile kuruludur ve Türkmenlerdeki Bayındır ile aynıdır. Omeljan Pritsak'a göre Berendi kelimesi Berenli («kartallı») kelimesinden gelir ve köken olarak beren (Kırgızca "beren" «altın kartalın en iyi türlerinden biri») kelimesi ile -li ekine dayanır. Kıpçaklardan önce Doğu Avrupa sahasına çok erken çağlarda gelip yerleşen bazı Türk uruklarına dair bilgiye Bizans ve Rus kaynaklarında rastlanmaktadır. Bunlara göre, vaktiyle buralara Torki ve Berendey adlı iki Türk uruğu da gelip yerleşmiştir. 1174'te Kıpçaklar Kobyak (Кобяк) ve Kıpçak hanı Atrak'ın oğlu Konçak (Кончак) adlı başbuğların idaresinde Pereyaslav (Переяслав ya da Preyeslav)’a hücum etmiş ve 1177’de Berendilerin altı şehrini almışlardır. 1241 yılındaki Moğol istilaları sonrasında Berendilerden bazıları Bulgaristan'a ve Macaristan'a sığınmış ve orada kalmışlar, kalanlar ise Altın Orda Devleti içinde erimişlerdir. Ukrayna'daki Kiev Oblastı ile Çerkası Oblastına bağlı Tahança (Таганча), Koşmak (Кошмак), Karapışi (Карапиші) ve Taldıkı (Талдики) yer adlarının Berendilerle ilgili olduğu sanılıyor. Romanya'da Olt iline bağlı Berindei köyünün adının Berendilerle ilgili olduğu düşünülüyor. Ayrıca, soyadı Berindei (Anton Berindei, Emil Berindei, Mihai Berindei, Ștefan Berindei, Dan Berindei, Mihnea Berindei) ya da Berindey (Ion D. Berindey) olan Rumenler bulunmaktadır. Bulgaristan'da Pernik ili ile Sofya iline bağlı Berende (Беренде) adını taşıyan iki köy (Berende, Pernik ile Berende, Sofya) dilci Anna Choleva–Dimitrova'ya göre Berendilerin adını taşır. Macar erkek adı Berény Türkçe kökenli olup eski bir Kabar kabile adından gelir ve eski Macarcadaki Berend şahıs adıyla ilgilidir. Antalya ilinin Serik ilçesine bağlı Berendi köyünün adının Berendilerle ilgili olduğu düşünülüyor. 1931 ve 1933 yıllarında 3 cilt olarak yayımlanan Ali Rıza Yazgın (Yalman)ın "Cenup’ta Türkmen Oymakları" adlı çalışmasını 1935 yılında Abdülkadir İnan bir tahlil ve tenkit yazısında şöyle eleştiriyor: Dietrich Fischer-Dieskau Dietrich Fischer-Dieskau (28 Mayıs 1925-18 Mayıs 2012 ) Alman bariton, orkestra şefi ve II. Dünya Savaşı sonrası en önemli lied sanatçısı. Fischer-Dieskau, Classic CD (Birleşik krallık) "Top Singers of the Century" Critics' Poll tarafından Jussi Björling'den sonra yüzyılın en iyi icracısı seçilmiştir (Haziran 1999). Fischer-Dieskau, birçok opera kaydında ve rolünde görev almıştır. 30 yılı aşkın bir süre hem opera hem de konserlerde etkili bir kişi olmuştur. Almancanın yanında Fransızca, Rusça, İbranice ve Macarca kayıtları da vardır. Fischer-Dieskau, Franz Schubert liedinde özellikle Winterreise'de en iyi performans gösteren sanatçı olarak görülmektedir. Kayıtları genelde EMI, Deutsche Grammophon ve Orfeo şirketlerinden çıkmıştır. Ekotoksikoloji Ekotoksikoloji çevre kimyasallarının ekosisteme etkilerini inceleyen bilim dalıdır. Thief Thief, Eidos Montreal tarafından geliştirilen, Square Enix tarafından ise yayımcılığı yapılan bir video oyunudur. Thief serisinin dördüncü oyunudur. 2009 yılında 'Thief 4: Dagger of Ways' adı altında yapımına başlanan bu oyun daha sonra 'reboot' adı altında yeniden yapılmaya başlandı. "Thief", serinin diğer oyunlarında olduğu gibi Garrett'ın zenginlerden çalmasını konu alıyor. Uzun süredir evinden uzak kalan Garrett, 'The City' adlı şehre geri dönüyor ve şehrin artık Baron isimli bir zorba tarafından yönetildiğini öğreniyor. 'Gloom' diye tabir edilen bir vebanın vurduğu şehirde fakirler sefalet içinde sürünürken, zenginler rahat bir şekilde yaşıyorlar. Garrett ise bu durumdan faydalanmak istiyor ve görevine yani hırsızlığa başlıyor. Garrett serinin önceki oyunlara kıyasla çok rahat hareket edemiyor. Çevredeki her şeye tırmanamıyor. Fakat "Claw" isimli kancayla belli başlı tellere ulaşabiliyor. Bunun dışında tornavida benzeri bir alet sayesinde rögar kapaklarını sökebiliyor. 'Blackjack isimli, kısa ama ağır bir cop ile kendini savunabiliyor. Garrett oyunda çok güçlü bir karakter değil çünkü esasında bir hırsız. Teke tek dövüşler ise bazen ölümle sonuçlanabiliyor. Bu yüzden Garrett düşmanlarını gizlice öldürmeyi seçiyor. Son olarak Garret'ın yanında taşıdığı farklı oklara sahip bir de yayı var. Adakale, Baykan Adakale, Siirt'in Baykan ilçesine bağlı köylerden biridir. Köyün Kürtçe adı "Derzin"'dır. Köy, Şeref Han'ın Şerefname adlı eserinde sözü edilen Derzin Mirliği'ne merkezlik etmiştir. Bodoslama Bodoslama, bir geminin baş ve kıçında, gövdenin her iki yanının tam ortada birleştiği kalas veya metal dikme. Pruvadakine "baş bodoslama", pupadakine "kıç bodoslama" denilmekle birlikte, bodoslama sözcüğü ile çoğunlukla baş bodoslama kastedilir. Bodoslama sözcüğü Türkçeye en geç 17. yüzyılda Rumca podóstima (ποδόστιμα) sözcüğünden geçmiştir. Bu kavram Eski Yunanca pod (ayak) ve stema (durmak) sözcüklerinden oluşmuştur. Türkçede önceleri "bodostama" şeklinde kullanılan sözcük zamanla "bodoslama" hâlini almıştır. Birden fazla FIFA Dünya Kupası'nda oynamış futbolcular listesi Birden fazla FIFA Dünya Kupası'nda oynamış futbolcular listesi, FIFA Dünya Kupası'nda en çok farklı turnuvada oynayan futbolcuların listesidir. Birden fazla FIFA Dünya Kupası şampiyonluğu yaşayan futbolcular listesi Birden fazla FIFA Dünya Kupası şampiyonluğu yaşamış futbolcular listesi, FIFA Dünya Kupası'nda birden çok şampiyonluk yaşamış futbolcuların listesidir. Şampiyon takımın kadrosunda yer alan isimlere ilk kez 1978 FIFA Dünya Kupası sonrasında madalya verilmiştir. FIFA, 2007 yaptığı açıklamayla 1930-1974 arasındaki kazanan takımların kadrosudna yer alan isimlere de madalya verileceğini açıklamıştır. Avan Jogia Avan Tudor Jogia (d. 9 Şubat 1992) Kanadalı oyuncu. "Victorious" dizisindeki Beck Oliver rolüyle bilinir. Jogia, Vancouver, Britanya Kolumbiyası, Kanada'da doğup büyümüştür. Vancouver'da Killarney Ortaokulu ve King George Ortaokulu dahil birkaç farklı okulda eğitim görmüştür. 16 yaşında geldiğinde onuncu sınıfta oyunculuk kariyerine devam etmek için eğitimini yarıda bırakmıştır. Jogia'nun ilk rolü 2006'da, Agnieszka Holland tarafından yönetilen televizyon filmi ""de Gwen Araujo adındaki genç bir erkekten kadına transseksüel veya trans kadının küçük kardeşi Danny Araujo'yu oynadığında geldi. Sam karakteriyle The CW televizyon dizisi "Aliens in America"da göründü. 2008'de, her ikisi de Nickelodeon ağı için hazırlanan iki dizide; ""de Champ ve "Spectacular!"da Tajid olarak göründü. Jogia Sci Fi Channel'da, "Battlestar Galactica" yan ürünü olan "Caprica" adlı televizyon dizisinde Ben Stark'ı oynadı. Jogia Mart 2010'da ilk gösterimini yapan Nickelodeon televizyon programı "Victorious"ta Beck Oliver'ı canlandırmaktadır. Ayrıca Beck Oliver olarak "Victorious" geçit filmi "iParty With Victorious"ta da göründü. Daniella Monet (Victorious'ta başrolü paylaşan) ile birlikte, New York'ta 28 Haziran 2011'de "" ilk gösteriminde ortak ev sahipliği yaptı. Jogia ayrıca iyi arkadaşı Josh Hutcherson tarafından desteklenen çevrimiçi PSA örgütü Straight But Not Narrow'u kurdu. Örgüt LGBT topluluğu hakkında genç heteroseksüellerin bakış açısını ve tutumlarını değiştirmeyi amaçlamaktadır. FIFA Dünya Kupası ev sahipleri 1930'dan itibaren düzenlenmeye başlanan FIFA Dünya Kupası'nda toplam 21 turnuvaya 17 farklı ülke ev sahipliği yapmıştır. 1930 ve 1934'te diğer adaylar çekildiği için seçim yapılmamış, 1938'den itibaren ev sahibi seçimle belirlenmeye başlamıştır. Meksika, Fransa ve Almanya Brezilya turnuvaya iki kez ev sahipliği yapmıştır. 2002 yılındaysa turnuva ilk kez iki ülke ortaklığında (Japonya ve Güney Kore'de) yapılmıştır. Önümüzdeki turnuva 2022'de Katar'ın ev sahipliğinde düzenlenecektir. "İtalik yazılanlar henüz düzenlenmeyen turnuvalardır." Ni‘metullāh-ı Velî Ni‘metullāh-ı Velî (1330 - 1431), Nimetullahilik tarikatının kurucusu ve mutasavvıf şair. ""Emir Nûr’ed-Dîn Ni’metullah"" Suriye'nin Halep şehrinde 1330 yılında sûfi şeyhi Mir Abdullah'nın ailesinde dünyaya gelmiş ve Şafiî fıkıh mektebinin ardıcılı olmuştur. Yetişkinlik çağına geldiğinde meşhur sufî şeyhi ʿAbd-Allah Yefâ’î’nin önce müridi, daha sonra ise halifesi olmuştur. Hayatının son 25 yılını Kirman Eyaleti'nin Mahan kentinde yaşamış, ve burada 1431 yılında 101 yaşında iken vefat etmiştir. Hak-Muhammed-Ali Hâkk-Muhammed-Ali Anadolu Alevîliği'nde mevcût, batılılarca kısmen Hristiyanlıktaki Teslis "(Üçleme)" i'tikadına benzetilen ""Allah-Muhammed-Ali"" inancıdır. Fakat Hristiyanlık'ta hepsi aynı şeyi ifade ederken Alevilik'te aynı şeyi ifade etmemektedir. Yani Allah en büyüktür. Muhammed sonra gelir. Sonrasında ise Ali gelmektedir. Yapı Malzemesi Anabilim Dalı Yapı Malzemesi Anabilim Dalı, inşaat başlatabilmek, sürdürebilmek ve nihayetinde tamamlayabilmek için gerekli olan, başta taşıyıcı sistem elemanlarında olmak üzere, kullanılan malzemeleri irdeler. Malzemelerin karakteristik özelliklerini, çeşitli koşullarda dayanımlarını, zayıf yönlerini, mümkünse zayıflıkların giderilebilmesini, eğer karışım halinde kullanılacaksa (çimento vb.) granülometrilerini belirlemek ve bunlara ait standartların tespitini yapmak bu dalın uğraş alanlarındandır. Eren GÃ¼vener Eren Güvener (d. 1943, Mersin) - (ö. 1 Kasım 2012, İstanbul), Türk gazeteci, yazar, 1943 yılında Mersin’de doğdu. İstanbul Üniversitesi Edebiyat Fakültesi Sosyoloji Bölümü ve İktisat Fakültesi Gazetecilik Enstitüsü’nü bitirdi. Gazeteciliğe 1967 yılında Yeni İstanbul gazetesinde muhabir olarak başladı. "Yeni Ortam", "Vatan", Ayrıntılı Haber gazetelerinde çalıştı. 1976 yılından itibaren "Milliyet" ’te sayfa sekreterliği, ekip sorumlusu olarak hizmet verdi. Uzun yıllar Milliyet gazetesinin "Sorumlu Yazı İşleri Müdürlüğü"’nü yaptı. Güvener’in bir başka özelliği de meslek sendikacılığında verdiği hizmetler oldu. Türkiye Gazeteciler Sendikası’nın (TGS) çeşitli kademelerinde çalışan Güvener, 1986 yılında TGS Genel Başkanı seçildi. Önce 23 yaşındaki oğlunu trafik kazasında Dç. Dr. eşini beyin kanamasından kaybeden Eren Güvener iki defa geçirdiği kalp kapağı ameliyatı ardından geçirdiği kalp krizi sonucu 1 Kasım 2012'de 69 yaşında vefat etmiş cenazesi ise Zincirlikuyu Camii’nde kılınan cenaze namazının ardından Zincirlikuyu Mezarlığı’nda toprağa verilmiştir. Swatch Group Swatch Group saat, takı eşyaları ve saat mekanizmaları üreten uluslararası bir firma. Firma bunların dışında elektronik sistemlerin üretimi ve satışı ve saat endüstrisi ile ilgili diğer alanlarda da faaliyet gösterir. Firma İsviçre, Neuchâtel'de kayıtlıdır ve yönetim merkezi Biel/Bienne'de bulunmaktadır. Swatch Group, 1970'li yıllarda Asya'dan gelen ucuz saat furyasının yarattığı bir krizin