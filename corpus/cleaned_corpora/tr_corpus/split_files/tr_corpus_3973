inceledikleri ve 1985-1993 yılları arasında yayımlanan, 6 bildirilik bir seriye başladı. Kahraman-Balıklar Süperkümesi, büyük oranda onların çabaları sayesinde bugün en iyi anlaşılan süperkümelerden biridir. Kahraman kümesi (A426), on yıllar boyunca incelendi. Örneğin, J.Brunzendorf ve H.Meusinger, Kahraman Kümesi gökadalarının önemli bir kataloğunu 1999'da hazırladı. Kahraman Kümesi, radyo ve x-ışını dalga boylarında kapsamlı bir şekilde incelendi. P.Leslie ve B.Elsmore tarafından 1961 yılında yayımlanan bir bildiride bahsedildiği gibi, büyük eliptik gökada NGC 1275 güçlü bir radyo kaynağıdır. NGC 1275, aynı zamanda güçlü bir x-ışını kaynağıdır. Kahraman Kümesi'nin tipik bir x-ışını kontr haritası (Branduardi-Raymond, Fabricant, Feigelson, Gorenstein, Grindlay, Soltan ve Zamorani tarafından, 1981 yılında yayımlanan bir bildiri) yayımlandı. Kahraman-Balıklar Süperkümesi'ndeki diğer kümeler de arada sırada incelenir. Örneğin S.Sakai, R.Giovanelli ve G.Wegner, 1994 yılında Abell 262 ile NGC 383 ve NGC 507 gruplarıyla ilgili bir çalışma yayımladı. Kahraman-Balıklar süperkümesi içerisindeki ana kümelerin listesi: Balıklar Kümesi olarak da bilinen NGC 383 Grubu ve NGC 507 Grubu, oldukça büyüktürler. Ayrıca, Kanatlıat Grubu'nun etrafında yer alıp, Kahraman-Balıklar Süperkümesi'nden hafifçe ayrı duran ve çok daha küçük bir süperkümenin parçası olan bazı gökada grupları da mevcuttur. It's My Time "It's My Time", veya "My Time", (Türkçe: "Benim Zamanım") 2009 Eurovision Şarkı Yarışması'nda Jade Ewen'ın Birleşik Krallık adına seslendirdiği şarkıdır. Şarkı, Andrew Lloyd Webber ve Diane Warren tarafından yazılıp bestelendi. Jade Ewen, 31 Ocak 2009 tarihinde Birleşik Krallık ulusal elemesi olan "Eurovision: Your Country Needs You" Ulusal elemelerde birinci olarak ülkesini temsil etmeye hak kazandı. Lloyd Webber, seçildikten sonra Ewen ile sahnede de piyanoda eşlik edeceğini bildirdi. Resmî olarak şarkı ilk defa Ken Bruce'un düzenlediği "BBC Radio 2" programında 23 Mart 2009 tarihinde yayımlandı. Birleşik Krallık, "Büyük Dörtler" arasında yer aldığından hiçbir yarı finalde yer almaksızın finalde yarışmaya hak kazandı. Finalde ise toplamda 173 puan toplayarak beşinci olarak yarışmayı tamamladı. Bu derece Birleşik Krallık'ın 2002'den beri en yüksek derecesi olup; yarışmayı son kez kazandıkları 1997 yılından beri aldıkları en yüksek puandır. Şarkının resmî müzik videosu BBC'nin internet sitesinde ilk defa 31 Mart 2009'da yayınlandı. Bu videoda yapımcı Andrew Lloyd Webber da piyanoda görülmektedir. Videoda Ewen'ın beyaz bir kıyafetle limuzinden inişi ve magazin muhabirlerinin onun fotoğraflarını alması teması üzerine kuruludur. Ayrıca videoda Ewen'ın sahne ışıkları altında piyano eşliğinde mikrofona şarkı söylediği bir bölüm de mevcuttur. Sanatçı şarkıyı tüm Avrupa'da tekli olarak satışa sundu. Bu bağlamda şarkı, İngiltere'nin Avrupa'da yarışma öncesi tekli olarak satışa sunduğu ilk Eurovision şarkısıdır. Sanatçı ayrıca yapımcı Webber ile beraber "Friday Night with Jonathan Ross" adlı programa da katıldı. Şarkıyı da "Loose Women", "Saturday Kitchen", "BBC Breakfast", "National Lottery" ve "The One Show" gibi birçok kanalda seslendirdi. "It's My Time", İngiltere'de 4 Mayıs 2009'da yayımlandı. İngiltere'de 103 numaradan giriş yapan şarkı, Rusya'da ise sadece 264. sıraya kadar yükselebildi. Plancyli Miles Plancyli Miles (ö. 1174), aynı zamanda Milon veya Milo olarak da bilinir, Haçlı Kudüs Krallığı'nın önemli kişiliklerindendi. Fransa'da Champagne'da doğdu ve 1160'larda, uzaktan akraba olduğu Kral Kudüslü I. Amalrik'in hizmetine girdiği Filistin'e geldi. Ziryab Ebü’l-Hasen Alî b. Nâfi‘ (Arapça: أبو الحسن علي ابن نافع, d. 789 Musul - ö.857 Endülüs) lakabı Ziryab (Arapça زرياب), Endülüs'te Kurtuba'da hükümdarlık süren Emeviler döneminde yaşayan şair, müzisyen, şarkıcı, botanikçi ve coğrafyacı. Kaynaklarda doğum tarihi ve yeri hakkında kesin bilgi bulunmamaktadır. İbrahim el-Mevsılî'nin ya da Abbasi halifesinin siyahi kölesi olduğu rivayet edilir. İran kökenli olduğunu söyleyenlerin yanında siyahî oluşu sebebiyle Afrika kökenli olacağının daha güçlü olduğu söylenir. Arap veya Kürt olduğuna dair çeşitli iddialar vardır. İlk olarak Bağdat, Irak gibi Abbasi egemenliğindeki yerlerde bir sanatçı, büyük bir müzisyen ve besteci bir öğrenci olarak tanındı. Daha sonra Kurtuba'ya gitti. Flamenkonun kurucularından sayılır. O ana kadar 4 telli ola gitara, bir çalgı ruhsuz olamaz deyip 5. teli bütün tellerin ortasına bağlayan kişi. Avrupa'da ilk müzik okulunu İspanya Endülüse Kurtuba'da kurdu ve çocukları o okulun 300 yıl yaşamasını sağladılar. Muhtemelen Mezopotamya'dan Tembûr'u (ته‌مبوور ) yani sazı Avrupa'ya ilk getiren kişi. Ziryab yemek kültürü konusunda söz sahibi bir insandı. Kuşkonmaz sebzesini ve yemeğini çağdaşlarına tanıtmıştır. Yemeğin üç öğün olarak yenmesi, masa örtüsü üzerinde sunulması, sırayla çorba, ana yemek ve son olarak tatlının takdim edilmesi geleneklerini o başlatmıştır. Ayrıca, içecekler için metal kaplar yerine daha kullanışlı olan kristal kap kullanımını da getirmiştir. Ondan önce, Romalılarda da olduğu gibi, yemekler çıplak masa üzerinde tabaklar ile yenirdi. Nešto što kje ostane "Nešto što kje ostane", (Makedonca: Нешто што ќе остане; Türkçe: "Kalacak Bir Şey") 2009 Eurovision Şarkı Yarışması'nda Next Time'ın Makedonya adına seslendirdiği şarkıdır. Şarkı 12 Mayıs 2009 tarihinde düzenlenen ilk yarı finalde yarışmış, ancak onuncu olarak küçük bir farkla finale yükseleme hakkını kaybetmiştir. Şarkının "The Sweetest Thing That Will Remain" adında İngilizce bir sürümü de bulunmaktadır. Şarkı, Makedonyalı besteci ve şarkıcı Jovan Jovanov ve Damjan Lazarov tarafından bestelendi. Şarkının sözleri ise Elvir Mekić tarafından yazıldı. Makedonya'daki Eurovision ön elemelerini geçtikten sonra, şarkı, daha fazla rock ögeleri içerecek şekilde yeniden düzenlendi. Şarkı için bunun yanında bir İngilizce ve bir de Hırvatça sürüm, "The Sweetest Thing That Will Remain" ve "Ne dam da te diraju" adlarıyla kaydedildi. Bu İngilizce sürümün sözleri Damjan Lazarov tarafından yazılırken, Hırvatça sürümün sözleri ise Elvir Mekić tarafından yazıldı. Ancak şarkının yarışmada Makedonca olarak söylenmesine karar verildi. Şarkı için çekilen video-klip, şarkının bestecisi Jovan Jovanov tarafından çekildi ve "Exit B Production" tarafından düzenlendi. Video çekimleri Üsküp'ün çeşitli yerlerinde 28-29 Mart 2009 tarihlerinde yapıldı. Pavo-Indus Süperkümesi Pavo-Indus Süperkümesi Yerel Grubu da içeren Yerel süperkümenin komşusu olan süperküme. Erboğa Süperkümesi'ni ve büyük bir ihtimalle Başak Süperkümesi'ni çevreleyen uzun bir gökada duvarının bir ucunu oluşturan oldukça zayıf bir süperkümedir. Önemli bir süperküme olarak kabul edilmemektedir. Süperküme, dikkat çeken yoğun bir gökadalar topluluğu değildir ve herhangi birçok verimli gökada kümesi içermez. Aşağıdaki harita, gökyüzünün bu bölgesinde yer alan (Başlıca Gökadalar Kataloğu'na göre) en parlak gökadaları gösterir. Pavo-Indus Süperkümesi, sönük bir biçimde önce verimli Abell 3627 kümesi, en sonunda da Erboğa Süperkümesi'ne bağlanan kavisli bir gökadalar duvarı gibi görünmektedir. Pavo-Indus Süperkümesi civarında yer alan gökada kümelerinin listesi aşağıdadır. Süperküme içerisinde yer alan üç Abell kümesi Abell 3656, Abell 3698 ve Abell 3742'dir. Bunlar etkileyici gökada kümeleri değildir. Gökyüzünün bu bölgesindeki en önemli küme, evrenin bu bölgesine hakim olan büyük Abell 3627 kümesidir. Bu konuda daha fazla bilgi için Erboğa Süperkümesi konusuna bakınız. Pavo-Indus Süperkümesi ile ilgili çok az bilgi yazılmıştır. Kümeye, önemli bir süperküme gözüyle bakılmamaktadır. İlk araştırmaların çoğu, süperkümenin büyük Abell 3627 gökada kümesine ve Erboğa Süperkümesi'ne bağlanan yakın bir gökadalar duvarının parçası olduğunu göstermiştir. A.Fairall, 1988'deki bir bildirisinde bu görüşü destekleyen kanıtlar sunmuştur. Daha yakın bir zamanda, 1996 yılında, H. Di Nella, W.Couch, G.Paturel ve Q.Parker, Pavo-Indus Süperkümesi'nin, Kahraman-Balıklar Süperkümesi'ne bağlı olup olmadığını görmek için gökyüzünün bu bölgesini incelemişlerdir. Aynı tarihte basılan bildirilerinde, bağlı olmadığı sonucuna varmışlardır. GÃ©rard de Ridefort Gérard de Ridefort (ö. 1 Ekim, 1189) 1184'ten öldüğü 1189'a kadar Tapınak Şövalyeleri'nin Büyük Ustası idi. Hora din Moldova "Hora din Moldova" ("Moldova Dansı") 2009 Eurovision Şarkı Yarışması'nda Nelly Ciobanu'nun Moldova adına seslendirdiği şarkıdır. Veaceslav Daniliu tarafından bestelenen şarkının sözleri Andrei Hadjiu ve Aris Kalimeris tarafından yazıldı. 14 Mayıs 2009'da düzenlenen ikinci yarı-finalde beşinci olarak finale yükselen şarkı, final akşamı toplamda 69 puan toplayarak yarışmayı on dördüncü sırada tamamladı. Ramla Antlaşması Ramla Antlaşması, Haziran 1192'de Arsuf Muharebesi'nden sonra Selahaddin Eyyubi ve Arslan Yürekli Richard arasında imzalanmıştır. Antlaşma şartlarına göre Kudüs Müslümanların kontrolünde kalacaktı. Ne var ki, şehir Hristiyan hacıların ziyaretine açık olacaktı. Antlaşma ile Kudüs Krallığı, Sur'dan Yafa'ya kadar uzanan dar bir sınır şeridine sıkıştırılmış oldu. Sculptor (süperküme) Sculptor süperkümesi Sculptor ve Ankakuşu takımyıldızı bölgelerinde bulunan iki süperküme. Çok belirgin yapılar olmamakla birlikte önemlidir, çünkü bu üstkümeler gökyüzünün bu bölgesinden geçen ve yaklaşık 1 milyar ışık yıllık bir alana yayılan büyük gökada duvarlarına dahildir. Heykeltıraş süperkümesi ve Ankakuşu Süperkümesi içerisindeki kümeler; Abell 2731, Abell 2806, Abell 2836, Abell 2870, Abell 2877, Abell 2896 ki çoğunluğu pek de verimli kümeler içermeyen Ankakuşu süperkümesi içerisindedir. Abell 2717, Abell 4008, Abell 4012, Abell 4013 ve Abell 4059 kümelerinin çoğunluğu da daha verimli kümeler içeren Heykeltıraş süperkümesi içerisinde bulunmaktadır. Aşağıdaki harita, Heykeltıraş Duvarı'nı gösteren bir evren dilimidir. Harita, Heykeltıraş Duvarı çevresindeki 7400 parlak gökadanın işaretlenmesi ile oluşturulmuştur. Kendi gökadamız en alttadır ve haritanın tepesi 800 milyon ışık yılı uzaklıktadır. Kırmızı çizgi, bazen "Güney Duvarı" olarak da adlandırılan Heykeltıraş Duvarı'nı göstermektedir. Duvar, 500 milyon ışık yılının ötesinde soluktur, çünkü bu uzaklıktan sonrası için bilgi yetersizdir. Duvarın bize en yakın kısmının (Ankakuşu Süperkümesi) büyük, dikdörtgen bir boşluğun hemen yanında yer alması dikkat çekicidir. Burası, Heykeltıraş boşluğu olarak adlandırılır ve yakın evren içerisindeki en büyük boşluklardan birisidir. Turgay Avcı Turgay Avcı, (d. 1959, Larnaka) Kıbrıslı Türk siyasetçi. Kuzey Kıbrıs Türk Cumhuriyeti'nde Başbakan Yardımcısı ve Dışişleri Bakanı olarak görevde bulundu ve Özgürlük ve Reform Partisi Genel Başkanıdır. 1984'te Gazimağusa Namık Kemal Lisesi'nden mezun olduktan sonra 1985 yılında lisans derecesini Beyrut Amerikan Üniversitesi'nde Elektrik ve Elektronik Mühendisliği Bölümü'nde tamamladı. 1992'de yüksek lisans derecesini Doğu Akdeniz Üniversitesi İşletmecilik dalından aldı. Doktora derecesini ise, 1995'te Çukurova Üniversitesi Yönetim ve Organizasyon bilim dalından aldı. 1990-2003 yılları arasında Doğu Akdeniz Üniversitesi (DAÜ), İşletme Bölümü Başkan Yardımcısı, Turizm ve Otelcilik Yüksek Okulu Müdürlüğü ve Rektör Yardımcılığı görevlerinde bulundu. Amerika Birleşik Devletleri'nde ve Almanya’da turizm, yönetim ve kalite konusunda eğitim aldı. Doğu Akdeniz Üniversitesi Turizm Araştırmaları Merkezi Başkanlığı ve DAÜ Stratejik Araştırmaları Merkezi, Kuzey Kıbrıs Atatürk Araştırma ve Uygulama Merkezi ve Bayrak Radyo Televizyon Kurumu Yönetim Kurulu üyelikleri yaptı. Kamu alanında, Danışma Kurulu üyeliği, Özel İhtisas Komisyon üyeliği, Turizm Master Planı Çalışma Kurulu üyeliği, Turizm Danışma Komitesi üyeliği ve İnsan Kaynakları ve Eğitim Komitesi üyeliklerinde bulundu. Uluslararası yayın yapan birçok dergide makale ve söyleşilerine yer verildi. 14 Aralık 2003 tarihindeki genel seçimde ve 20 Şubat 2005 tarihindeki genel seçimlerde Ulusal Birlik Partisi'nden Gazimağusa Milletvekili olarak Cumhuriyet Meclisi'ne girdi. Daha sonra, partisinden ayrılarak Özgürlük ve Reform Partisi'ni 15 Eylül 2006 tarihinde kurdu. 25 Eylül 2006’da oluşturulan Cumhuriyetçi Türk Partisi – Özgürlük ve Reform Partisi Koalisyon Hükümeti'nde Başbakan Yardımcısı ve Dışişleri Bakanı olarak görev aldı. Evli ve iki çocuk babası olan Turgay Avcı, İngilizce, İtalyanca ve Arapça bilmektedir. Fučík Bir Çek soyadı olan Fučík aşağıdaki anlamlara gelebilir: Julius Fučík Julius Fučík şu anlamlara gelebilir: Yukarıgökdere, Eğirdir Yukarıgökdere, Isparta ilinin Eğirdir ilçesine bağlı bir köydür. Köyün adı, 1912 yılı kayıtlarında Göydere olarak geçmektedir. Isparta il merkezine 56 km, Eğirdir ilçe merkezine 22 km uzaklıktadır. La rondine La rondine veya Kırlangıç ünlü İtalyan besteci Giacomo Puccini tarafından hazırlanmış 3 perdelik bir operadır. Eserin librettosunu "Giuseppe Adami," daha önce "Alfred M. Willner" ile "Heinz Reichert" tarafından hazırlanmış bir librettodan uyarlanarak yazmıştır. Prömiyeri 27 Mart 1917'de "Grande Theatre," Monte Carlo'da sahnelenmiştir. Puccini bu eseri birkaç defa revize etmiştir ve böylece eserin üç ana versiyonda iki değişik sonucu bulunmaktadır. Puccini son revizyonunu bitiremeden ölmüş ve bu versiyonu 1994'te prömiyeri için İtalyan besteci Lorenzo Ferrero, Puccini'nin stilini kullanarak tamamlamıştır. 1913 sonbaharında Puccini dünyada en çok saygı gören opera bestecisi idi. Viyana'da "Carltheater" yöneticileri ona bir Viyana tipi operet bestesi hazırlaması için sipariş vermeye karar verdiler. İlk müzakerelerden sonra bunun Rosenkavalier stilinde içinde hiç konuşma kısımları olmayan, "daha eğlendirici ve daha organik bünyeli" bir komik opera şeklinde olması üzerinde anlaşmaya varıldı. Puccini bazen çok kesif, bazen büyük zorluklar çıkaran bir çalışma sonunda bu eseri bestelemeye iki buçuk yıl ayırmış, 1916 ilkbaharında bestesini bitirebilmiştir. Prömiyerin Viyana'da yapılması ön görülmüştü; ama I. Dünya Savaşı çıkmış ve İtalya ve Avusturya-Macaristan devletleri birbirine harp eder duruma gelmişlerdi. Bu nedenle prömiyerin küçük ve tarafsız olan Monako'da Monte Carlo Opera Evi'nde yapılması kararlaştırıldı. İtalya'da Puccini eserin telif haklarını, o zamana kadar eserinin telif haklarını almış olan Tito Ricordi'ye satın alması için teklif etti, ama Ricordi bunu redetti. Bunun üzerine telif haklari Ricordi'nin rakibi Renzo Sonzogno'ya satıldı. 1917'de Monte Carlo'da prömiyerinden sonra seyirciler ve gazeteler bu esere büyük bir sevgi göstermediler. Eserin artistik bakımdan çok değerli olmasına rağmen, Puccini'nin diğer eserlerine nazaran bu eserin kasa geliri çok düşük oldu. Bunun baş nedeni Avrupa'nın bir büyük harp içinde olması ve eski estetik görüşlerin ve değerlendiricilerin görüşlerinin değişmesiydi. Buna Puccini'nin tepkisi, eserde bu sıra revizyonlar yapmak oldu. Böylece "La rondine" eseri için üç esas versiyon (1917, 1920 ve 1921) ve iki tane birbirinden tümüyle değişik sona eriş bulunan bir eser ortaya çıktı. İkinci versiyon (1920) ilk defa Palermo'da Teatro Massimo'da, sahnelendi. Üçüncü versiyon (1921) ise ancak çok daha sonra 1994'te Teatro Regio di Torino'da ilk sahneye konuldu. Bunun yanında II. Dünya Savaşı sırasında orijinal notaların arşivlendiği Casa Sonzogno arşivleri bombalanmış ve notaların bir kısmı yangından hasar görüp kaybolmuştu. Bu kaybolan notaların yerine eldeki piyano-vokal aranjmanlar kullanılarak yeniden notalar yazılmıştır. Diğer taraftan son versiyon (1921) Puccini tarafından bitirilememişti. 1994'lü yıllarda bu versiyonun orkestrasyonu için Puccini stilini kullanan İtalyan bestecisi Lorenzo Ferrero tarafından hazırlanmış ve 1994'te Torino'da ilk defa sahnelenmiştir. "Magda'nin salonunda bir kokteyl partide": Magda'nın salonda bir kokteyl partisinde Prunier, salondaki havanın aşk ile dolu olduğunu iddia eder. Son hazırladığı şarkıyı söylemeye başlar ve bu şarkı Magda tarafından bitirilir. (Aria: "Chi il bel sogno di Doretta") Magda Rambaldo'nun metresi olduğu için gerçek aşkı bilmediğini itiraf eder. Gençliği, teyzesi ve tanışıp kısa bir müddet için aşık olduğu genç bir öğrenci hakkında hatıralarını anlatmaya koyulur. (Aria: "Ore dolci e divine") Bir genç olan Ruggero elinde Rumbaldo'ya kendini tanıtmak için bir pusula ile salona girer. Paris'te eğlenceli bir gece geçirmek için nereye gitmesini tavsiye edebileceklerini sorar. Davetlilerin hepsi de bunun Bullier kabaresi olduğuna hemfikirdirler. Davetliler ayrılınca Prunier gizlice hizmetkar Lisette'i Bullier kaberesine götürmek için geri gelir. Daha sonra, bir kaprisle Magda da aynı kabareye gitmeye karar verir ve evinden ayrılır. "Bullier kabare salonunda:" Bullier kabare salonunda herkes dans edip şarkı söylemektedirler. Magda Ruggero ile karşılaşıp onunla dans etmeye başlar ve hemen birbirlerine aşık olurlar. Lisette Madga'yı tanıyıp orada olduğunu Prunier'e söyler ama Prunier ona hata yaptığını bildirir. Masalarında Lisette buraya gelmek için Magda'nın elbisesini giydiğini ve mücevherlerini taktığını Prunier'e itiraf eder. Ramboldo girişte görünür. Magda hemen Prumier'den Ruggero'yu saklamasını ister. Rambaldo Magda'dan bir açıklama yapmasını ister. Magda gerçek aşkı bulduğunu söyler ve Rumbaldo'dan ayrılıp Ruggero ile birlikte olmak istediğini açıklar. Rambaldo ayrılır. Ruggero saklandığı yerden getirilir ve Ruggero ve Magda çifti birbirlerine aşklarını itiraf ederler. "Deniz kıyısında küçük bir köşkde:" Magda ve Ruggero deniz kıyısında bir küçük köşkte birlikte yaşamaktadırlar. Ruggero gittikçe artan borçlarını nasıl ödeyeceklerini bilememektedir ve ailesine bir mektup yazıp onlardan Magda ile evlenmek için izin istediğini Magda'ya söyler. (Aria: "Dimmi che vuoi seguirmi") Magda bundan çok etkilenmiştir; ama bilmektedir ki geçmişte kendisinin yaptıkları yüzünden bu iznin gelmesi hiç olası değildir. Prunier ve Lisette misafirliğe gelirler. Lisette çok kısa süren ve çok kötü sonuç doğuran şekilde aktristlik mesleğine girmek istemiştir. Prunier şikayetlerle doludur. Lisette yalvararak Magda'ya hizmetkarlık işini geri ister ve Magda bunu kabul eder. Prunier Magda'ya Ramboldo'dan bir mesaj getirmiştir; Ramboldo onu metres olarak geri istemektedir. Prunier şu anda çiftin malî durumlarının yaşadıkları yaşam standartlarına yetişmeyecek olduğunu da söyler. Ruggero elinde evlenmesine ailesi tarafından izin verildiği hakkında bir mektupla girer. Fakat Magda kararını vermiştir ve bunu Ruggero'ya açıklar. Eski yaşam standartına dönmek için bir kırlangıç gibi uçup Rambaldo'ya kaçacaktır. Alternatif SonuÃ§ İlk defa 1994'te prömiyeri yapılan yeni versiyonda (örneğin Los Angeles Opera Evi'in de Marta Domingo yapımında) sonuç değiştirilmiştir. Ruggero annesinden bir mektup alır. Annesinin kendisi Paulette olmayıp Rambaldo'nun metresi Magda olduğunu itiraf etmektedir. Ruggero'nun buna çok sinirleri bozulur. Birlikte yaşadığı kadına kim olduğunu ve neden kendisine yalan söylediğini sorar. Kadın Ruggero'nun kendisini yaşadığı sefih hayattan kurtacak bir kişi olduğunu düşünüp onunla birlikte olmaya karar verdiğini söyler. Bunu uygun bulmayan Ruggero kadını orada bırakıp ayrılır. Kadın denize bakıp bir kırlangiç gibi denize uçup gideceğini söyler ve boğulup ölmek için deniz içlerine doğru yürümekte iken perde kapanır. Not: "Kat:" satıcı firmanın kullandığı katalog numarası. Herkül Süper Kümesi Herkül Süperkümesi (SCl 160), Herkül takımyıldızındaki meşhur süperkümelerdir. 330 MIy çapıyla diğer yerel süperkümelere görece olarak özellikle büyük olarak kabul edilmektedir. Süperkümelerin kendileri kadar büyük olan bir bölgenin ön tarafında çok büyük bir boşluk vardır. Sağdaki gökada haritası (Başlıca Gökadalar Kataloğu'na göre), iki süperkümeyi göstermektedir. 400 milyon ışık yılı uzaklıktaki kuzey süperkümesinin hakimi, Abell 2197/Abell 2199 küme çiftidir. Biraz daha uzakta, 500 milyon ışık yılı uzaklıkta yer alan, daha büyük güney süperkümesinin hakim kümeleri A2147, A2151 ve A2152'dir. Her iki süperküme birbirine bağlıdır ve bazen tek bir küme olarak kabul edilirler. En verimli küme, bazen Herkül Kümesi olarak da adlandırılan Abell 2151'dir. Bütün bu kümeler içinde bize en yakını olan Abell 2199'da çok verimli bir kümedir. Kümelerden iki tanesi, Abell 1983 ve Abell 2040, süperkümenin arkasındadır, ancak kümenin üyesi de olabilirler. Herkül süperkümesindeki başlıca gökada kümeleri: Abell 1983, Abell 2040, Abell 2052, Abell 2063, Abell 2107, Abell 2147, Abell 2148, Abell 2151, Abell 2152, Abell 2162, Abell 2197 ve Abell 2199'dur. Süperküme Lose Control "Lose Control", (Türkçe: "Kontrolünü Kaybet") 2009 Eurovision Şarkı Yarışması'nda Waldo's People'ın Finlandiya adına seslendirdiği şarkıdır. Grubun "Paranoid" albümünde de yer alan şarkı, 12 Mayıs 2009'daki yarı finalde on ikinci olmasına karşın jüri tarafından seçilerek finalde yarışmaya hak kazandı. Final gecesinde de 22 puan toplayarak yirmi beşinci olarak yarışmayı tamamladı. Şarkı için çekilen bir video klip mevcuttur. Aslan Süper Kümesi Aslan Süperkümesi, pek ünlü olmayan ve üstünde hiçbir zaman gerçek bir bilimsel araştırma yürütülmemiş olan süperküme. Sağdaki harita, bu süperkümenin çevresindeki en parlak gökadaların (Başlıca Gökadalar Kataloğu'na göre) işaretlenmesi sonucu oluşmuştur. süperküme, bizden yaklaşık 440 milyon ışık yılı uzaklıktadır ve bu uzaklıkta, Aslan süperkümesi gibi oldukça zayıf bir süperkümenin ön plandaki bütün gökadaların arasından görülebilmesi zordur. Daha yakındaki Saç Süperkümesi, büyük Abell 1367 Grubu'nun varlığından da anlaşılabileceği gibi bu bölgededir ve bize daha da yakın olan Başak kümesi haritanın sol alt tarafındadır. Aslan süperkümesi içerisindeki başlıca kümeler; Abell 999, Abell 1016, Abell 1142, Abell 1177, Abell 1185, Abell 1228, Abell 1257, Abell 1267 ve Abell 1314'dür. En verimli küme, büyük bir ihtimalle Abell 1185 Kümesi'dir ve büyük bir ihtimalle Aslan süperkümesi'nin en önemli üyesidir. Küme, Başak Kümesi ile yaklaşık aynı boyutlardadır ve benzer miktarda gökadaya sahiptir. Diğer kümelerin çoğu, "verimlilik sınıfları" 0 olan oldukça verimsiz kümelerdir. Abell 1314 Kümesi de, süperkümenin bir miktar kuzeyinde yer almasına ve süperkümenin gerçek bir üyesi olmaması ihtimaline rağmen, bu listeye dahil edilmiştir. Litvanya'nın posta tarihi ve posta pulları Litvanya'nın posta tarihi yaklaşık 10. veya 12. yüzyılda başlar veya "krivūlė" olarak bilinen Hıristiyanlık öncesi haberleşme sistemiyle daha da önceleridir. İlk posta hizmetleri servisi 1562 yılında tanıtıldı, Vilnius bağlantısı ile Kraków ve Venedik. İlk Litvanya posta pulları ("Baltukai" basımı) 1918 yılında Vilnius'ta yayımlandı. 1940 yılı Sovyetler Birliği işgalinden sonra, Litvanya posta pulları Sovyet pullarından birinin yerine geçti. 1990 yılında bağımsızlığın tekrar kazanılmasından sonra Litvanya pulları tekrar yayımlamdı ("Angelas" basımı). Ayrıca birçok yerel ve işgal yayımları vardı-"LTSR" (Sovyet işgali Litvanya pullarında tekrar basıldı), birçok 1941 Sovyet postası Sovyet pullarına basıldı (Vilnius, Raseiniai ve diğer yerel postaneler), Birinci Dünya Savaşı Alman yerel yayımı ("Postgebiet Ob. Ost"), Merkezi Litvanya Cumhuriyeti yayımları ("Litwa Środkowa"), Klaipeda yayımı ("Memel") ve diğerleri. Shapley Süper Kümesi Shapley Süperkümesi çok ünlü bir süperkümedir. 1989'da keşfedilmesine rağmen, süperkümeye 1930'larda gökyüzünün bu bölgesinde gökada fazlalığını ilk ilan eden Harlow Shapley'in adı verilmiştir. Shapley Süperkümesi büyük bir süperkümedir ve üzerinde birçok araştırma yapılmıştır. Bilinen en büyük süperküme olmasa da en yoğunlardan biri olduğu kesindir. Biri 500 milyon ışık yılında ve daha büyüğü 650 milyon ışık yılında olmak üzere, iki ana toplanma bölgesi vardır. Sağdaki harita, gökyüzünün bu bölgesindeki 16,5 kadirden daha parlak tüm gökadaları (HyperLeda Veritabanı'na göre) göstermektedir. Erboğa Süperkümesi'nin dört temel kümesi (sarı etiketli), Shapley Süperkümesi'nin tam önünde yer alır. Erboğa süperkümesi'nin ötesinde, 500 milyon ışık yılı uzaklıkta, bir diğer küçük süperküme bulunmaktadır (yeşil etiketli). 650 milyon ışık yılı uzaklıkta, kocaman bir büyük gökada kümeleri topluluğu yer alır (mavi etiketlerle işaretli). Burası, ilk olarak Harlow Shapley tarafından 1930'larda fark edilen Shapley Süperkümesi'dir. Shapley, bizim gökadamızın da içinde bulunduğu Yerel Grup ile aynı doğrultuda yer alır ve yakınlaşmaktadır. Bu durum gökadamızın Kendine özgü devim hareketinin nedeni olan büyük cazibenin "()" Shapley olduğunu düşündürmüştür Harlow Shapley, 1930 yılındaki Harvard Gözlemevi Bülteni'nde "Erboğa'daki Uzak Gökadalar Bulutu Üzerine Notlar" adlı bir makale yayımlamıştır. Shapley, "Erboğa içerisinde, şimdiye kadar keşfedilenlerin en yoğunlarından biri gibi görünen bir gökada bulutu"nu tanımladı. Aslında, süperkümenin tamamını keşfetmedi. Haritası, süperkümenin merkezinde Abell 3556, Abell 3558 ve Abell 3562'yi kapsayan kümeler sırasına karşılık gelen "bulutu" gösteriyordu. Shapley, 1933 yılında 25 verimli gökada kümesi içeren listesine Abell 3558'i dahil etti. Gökbilimcilerin Shapley Kümesi'ni tekrar keşfetmeleri uzun zaman aldı. 1970'lerin sonlarında, gökyüzünün bu bölgesindeki güçlü X-ışını kaynaklarını fark etmeye başladılar. J. Melnick ve H. Quintana, Abell 3558 kümesini 1981 yılında 2A1326-311 (X-Işını Kaynakları Kataloğu'ndan) adıyla yeniden keşfettiler ve kümenin "gökyüzünün gökadalarca son derece zengin bir bölgesinde" yer aldığından bahsederken, aslında Harlow Shapley'in 51 yıl önce yaptığı gözlemi tekrarlıyorlardı. Jorge Melnick ve Mariano Moles, 1987 yılında bu bölgede büyük bir üstküme olduğuna dair ilk önemli kanıtı yayımladılar. Abell Kataloğu Güney İlavesi'nin G. Abell, H. Corwin ve R. Ollowin tarafından 1989 yılında yayımlanması çok önemliydi, çünkü ilave, gökbilimcilere bölgedeki verimli kümelerin tam bir listesini verdi. R. Scaramella, G. Baiesi-Pillastrini, G. Chincarini, G. Vettolani ve G. Zamorani, 1989 tarihli bir bildiride ve 1990 tarihli bir başka bildiride, kendilerinin de Büyük Cazibe'yi (bakınız Erboğa Süperkümesi konusu) araştırırken, bu üstkümeyi (onlar "alfa bölgesi" adını vermişlerdi) keşfettiklerini duyurdular. S.Raychaudhury da 1989 tarihli bir bildirisinde süperkümeyi fark etti, fakat bunun "Büyük Cazibe" olmaktan çok uzak olduğu sonucuna vardı. S. Raychaudhury, Shapley Süperkümesi adını kullanan ilk kişilerden biriydi. Shapley Süperkümesi, en çok incelenen süperkümelerden biridir. 1997-2001 yılları arasındaki beş yıllık süreçte, tüm Shapley Süperkümesi ile ilgili yaklaşık 40 bilimsel bildiri yayımlanmıştır. Başka hiçbir süperküme şu anda bu kadar dikkat çekmemektedir. Bu küme, evrenin bizim bölümümüzdeki eşsiz bir süperkümedir. Süperkümedeki kümelerden birkaçı, aynı zamanda güçlü X-ışını kaynaklarıdır. S. Ettori, A. Fabian, D. White tarafından yayımlanan 1997 tarihli bir bildiride bir X-ışını haritası yayımlanmıştır. Tela Kumaşa şekil vermek, mukavemet kazandırmak için kullanılan, bir yüzü veya 2 yüzü belli ısı altında eriyip kumaşa yapışan polimer madde içeren, astarla kumaş arasında kullanılan ara malzeme. Astar Astar, tekstil ve giyim sektöründeki ürünlerin vücuda temas eden yerlerinde kumaş ya da kullanılan derinin üzerindeki kimyasalların deri ile temas etmesini önlemek ve olası sürtünmeden ötürü vücut derisinin tahriş olmaması için kullanılan ara malzeme. Balıklar-Balina Süperkümesi Balıklar-Balina Süperkümesi 1986 yılında Brent Tully'nin farkına vardığı, 800 milyon ışık yılının üzerinde uzaklığa sahip, önemli birkaç süperküme içeren bir bölgedir. Bölgede, yüz milyonlarca ışık yılı uzunluğunda duvarlar oluşturan çok büyük birkaç süperküme bulunmaktadır. Gökyüzünün Balıklar-Balina bölgesindeki süperkümeler, birlikte uzayda 1 milyar ışık yıllık bir alanı kaplayan çok büyük yapılardır (gökyüzünde de 50 derecelik bir alanı kaplarlar). Ortalama 800 milyon ışık yıllık uzaklıklarıyla, aynı zamanda çok da solukturlar. 16. kadirden daha parlak gökadaları gösteren sağdaki haritada, ön planda yer alan büyük miktardaki gökadalar nedeniyle süperkümeleri görebilmek çok zordur. Harita üzerinde işaretlenen önemli gökada kümeleri, süperkümelerin gerçek büyüklüklerini ortaya çıkarmaktadır. Balıklar-Balina süperkümelerindeki başlıca gökada kümeleri; Abell 76, Abell 119, Abell 147, Abell 160, Abell 168, Abell 193, Abell 195; Abell 2660, Abell 4049, Abell 4053, Abell 2683, Abell 2716, Abell 2734, Abell 14, Abell 27, Abell 2794, Abell 2800, Abell 74, Abell 85, Abell 86, Abell 87, Abell 2824, Abell 114, Abell 117, Abell 121, Abell 126, Abell 133, Abell 151; Abell 150, Abell 152, Abell 154, Abell 158, Abell 171, Abell 179, Abell 225, Abell 252, Abell 292 ve Abell 311'dir. Bunlar, üç temel süperküme bölgesinde yer alan kümelerdir. Burada, listeye dahil edilmeyen ama yine de bölgede bulunabilecek, birkaç önemli gökada kümesi daha vardır. Gökyüzünün Balıklar-Balina bölgesi, gökada kümeleri açısından çok zengindir. Oskar Kummetz Oskar Kummetz (21 Temmuz 1891 - 17 Aralık 1980), II. Dünya Savaşı sırasında Nazi Almanyası'nda Kriegsmarine Amiraliydi. 1912'de Deniz Harp Okulu'ndan mezun oldu. 27 Eylül 1913'te bir teğmen olarak göreve başladı. Kummetz 1 Mart 1944'te Kiel'de Baltık Denizi'nde Deniz Kuvvetleri Komutanlığı komutasını devraldı. 16 Eylül 1944'te Büyük Amiralliğe terfi etti. Doğu Prusya, Batı Prusya ve Pomeranya Baltık Denizi üzerinde özellikle savaşın son aylarında Alman mülteci tahliyesinden sorumlu oldu. Savaşın sonunda 23 Temmuz 1945 İngilizler tarafından yakalandı. 30 Kasım 1946'da serbest bırakıldı. Zastava Zastava (), Sırbistan merkezli bir endüstri şirketleri grubuydu. 1953 yılında Yugoslavya döneminde "Zavodi Crvena Zastava" ("Kızılbayrak Fabrikaları") adıyla kurulmuştur. Merkezi ve fabrikası Kragujevac'ta yer almaktaydı. İlk olarak askeriye için kamyon üreten fabrika daha sonra Fiat lisansı ile otomobil üretimine geçmiştir. Şirket varlığı boyunca Fiat temelli otomobiller üretmiştir. 1990'larda iç savaş, ekonomik kriz ve uluslararası ambargo nedeni ile üretim aksamış, 1999'da ise NATO tarafından stratejik silah üretimi nedeni ile fabrikası bombalanmıştır. Zastava markasıyla otomobil üretimi 21 Kasım 2008 tarihinde durdurulmuş olup şirket aynı tarihte Fiat Automobili Srbija adını aldı. Yeni şirket, Zastava'nın yenilenmiş tesislerinde Fiat modellerinin üretimine başladı. Günther Lütjens Günther Lütjens (25 Mayıs 1889 - 27 Mayıs 1941), Lütjens'in en iyi bilinen askeri harekatı II. Dünya Savaşı sırasında Rheinübung Harekatı hücumunda Bismarck (savaş gemisi) ve onun refakat gemisi Prinz Eugen'in komutanıydı. Tüccar Johannes Lütjens oğlu ve karısı Luise'in oğlu olarak doğdu. Freiburg im Breisgau'da büyüdü. Yedi yaşında kendi diploması ile Berthold-Gymnsasium'dan (Abitur) mezun oldu. Kiel'de Alman İmparatorluk Deniz Kuvvetleri Akademisi'nde 3 Nisan 1907'de Seekadett (deniz öğrencisi) olarak Alman İmparatorluk Donanmasına katıldı ve ilk piyade eğitimini aldı. Mürwik'de Deniz Kuvvetleri Akademisi'nde bir subay olarak kursa devam etti. 1 Nisan 1909 tarihinden başlayarak, Kiel-Wik Deniz Topçu Okulu'nda deniz topçu eğitimi aldı ve ardından 1 Temmuz 1909'da Württemberg'de bir gemide torpido kursuna katıldı. Hansa gemisinde iki dünya yolculuğunu tamamladı. Bu görevlerinden sonra 27 Eylül 1913 tarihinde Oberleutnant zur See (Teğmen) olarak atandı. Komutanı olduğu Nazi Almanyası'nın ünlü savaş gemisi Bismarck Kraliyet Donanması tarafından batırılırken gönderdiği son mesajı: "Geminin manevra kabiliyeti durdu. Son mermimize kadar savaşacağız. Heil Führer!" oldu. Ağır bombardıman altında batmakta olan gemisini terk etmedi ve hayatını kaybetti. Kaulza de Arriaga Kaúlza de Oliveira de Arriaga (Porto 18 Ocak 1915-Lizbon 2 Şubat 2004), Portekizli general, profesör, siyasetçi. 1953-55 yılları arasında içişleri bakanlığı yaptı. 1969 yılından Karanfil Devriminin olduğu 1974 yılına kadar Portekiz sömürgelerindeki savaşlarda komutanlık yaptı. Arriaga Porto Üniversitesinde Matematik dalında öğrenim gördükten sonra 1935 yılında gönüllü olarak orduya girer. Askeri Akademide hem inşaat mühendisliği hem de askeri eğitim alacak ve 1939 yılında mezun olunca kurmay olarak Askeri Araştırma Enstitüsüne girecektir. Burada Portekiz Ordusundaki paraşütçü birliklerin eğitimiyle ilgilenecektir. Arriaga Portekiz’in sömürgelerindeki savaşlarda görev alacak ve özellikle Mozambik cephesinde savaşacaktır. 1970 yılında" Gordion Düğümü" adıyla anılan büyük operasyonu komuta edecektir. Arriaga, Portekiz’de sürmekte olan Salazar rejiminde önemli konumda olan askeri bir liderdi. 25 Nisan 1974 günü gerçekleşen Karanfil Devrimi gerçekleştiğinde aynı zamanda birden çok görevi yerine getirmekteydi. Savunma Kabinesinin üyesi, Havacılık Dairesi Başkanı, Askeri Akademi Başkanı, Nükleer Enerji Komisyon Başkanı ve petrol şirketi Angol S.A yönetim kurulu başkanı. Devrimden sonra özellikle muhafazakâr çevrelerle bağını güçlendirerek yükselen sol kamuoyuna ve devrimde etkili olan Portekiz Komünist Partisine cephe alacak şekilde aşırı sağ partilerde yöneticilik yapacaktır. Lizbon’da 2004 yılında hayatını kaybeder. QB64 QB64; Windows, GNU/Linux ve MAC-OS üzerinde çalışabilen BASIC programlama dili için geliştirilmiş bir derleyicidir. QuickBASIC ve QBASIC derleyicileri için yazılmış program kodlarını çalıştırır. QB64 başlangıçta QuickBASIC 4.5 ile derlenmiştir. Önemli geliştirmeden sonra, QuickBASIC'in bellek sınırlamaları nedeniyle rahatsız olan geliştirici Rob Galleon, bu sorunları kısa bir süre için çözen Microsoft Basic PDS 7.1'e geçti. 0.63 sürümünden sonra, QB64 kendini derleyebildi; böylece geleneksel bellek sınırlamaları artık sorun teşkil etmiyordu. Çoban boşluğu Çoban boşluğu veya Büyük Boşluk keşfedilen iki büyük boşluktan biri. 1981 yılında keşfedilmiştir. Boşluğun merkezi bizden yaklaşık 700 milyon ışık yılı uzaklıktadır (kırmızıya kayma 0,052) ve yaklaşık çapı 300 milyon ışık yılıdır. Sağdaki harita, gökyüzünün bu bölgesindeki 17 kadirden daha parlak tüm gökadalar işaretlenerek elde edilmiştir. Boşlukla aramızda ön planda birçok gökada yer almasına rağmen, boşluğun kendisi çok az gökada içerir. Harita, boşluğun güneydoğudaki Çoban Süperkümeleri dahil, güney ve batıdan birkaç büyük süperkümeyle nasıl sınırdaş olduğunu göstermektedir. Solda - Evrenin, Çoban Boşluğu'nu gösteren dilimi. Bu harita, Çoban Boşluğu yönündeki 3500 gökadanın işaretlenmesi ile oluşturulmuştur. Bizim gökadamız en diptedir ve haritanın tepesi bir milyar ışık yılı uzaklıktadır. 500 milyon ışık yılının ötesinde bilgimiz çok yetersizdir, bu yüzden de boşluk çok belirgin değildir. Ancak konumu işaretlenmiştir. Boşluk bölgesi içerisinde gösterilmiş gökadaların büyük çoğunluğu, boşluğun altında veya üstünde yer alan gökadalardır. Çoban boşluğu birçok bilimsel araştırmaya konu olmuştur. Boşluk; Robert Kirshner, Augustus Oemler Jr, Paul Schechter ve Stephan Shectman tarafından, 1981 yılında keşfedilmiştir. Ekip, gökyüzünün bu bölgesindeki üç küçük alanda gökadaları incelemiş ve hiçbir gökadanın bulunmadığı büyük bir boşluk olduğunu fark etmişlerdi. Hemen arkasından tüm bölgeyi incelediler ve 1983 yılında boşluğun varlığını doğruladılar. Ekip 1987 yılında yayımlanan bildirisinde, boşluğun bir haritasını sundu. Diğer gökbilimciler de bu boşluğu incelemeye başladılar ve kısa sürede boşluk içerisinde bazı gökadaları keşfettiler. J.Moody, R.Kirshner, G.McAlpine ve S.Gregory, 1987 yılındaki bir bildirilerinde boşlukta keşfedilen 8 gökadanın listesini yayımladılar. Kısa bir zaman içinde Çoban Boşluğu'nda gökada bulmak, bazı gökbilimciler arasında popüler bir spor haline geldi. M.Strauss ve J.Huchra, 3 gökada daha keşfettiklerini 1988 yılında, G.Aldering, G.Bothun, R.Kirshner ve R.Marzke de 15 gökada keşfettiklerini 1989 yılında duyurdular. 1993 yılı itibarıyla, Çoban Boşluğu'nda varlığı bilinen 27 gökada vardı. S.Cruzen, D.Weistrop ve C.Hoopes, bir bildirilerinde, bu 27 gökadanın listesini yayımladılar. Yeni gökadaların keşfi devam etti, 1997 yılı itibarıyla 60 Çoban Boşluğu gökadasının varlığı biliniyordu. Bu rakam hala çok düşüktür. Evrenin bu büyüklükteki normal bir bölgesi, genellikle binlerce parlak gökada içerir. Keşfedilen gökadaların büyük çoğunluğu, boşluğun kenarlarına yakın yerlerde bulunmaktadır. Çoban Süperkümesi Çoban Süperkümesi, Çoban takımyıldızı'nda, 800 milyon ışıkyılı uzaklıkta bulunan süperküme. Takımyıldızda, birkaç önemli süperküme yer almaktadır; ancak gökyüzünün bu bölgesi süperkümelerin yanında yer alan büyük Çoban boşluğu nedeniyle daha ünlüdür. Bu boşluğun genişliği 300 milyon ışık yılıdır. Boşlukta önemli gökada kümeleri bulunmamaktadır, ancak bazı tek gökadalar görüldüğünden tamamen boş da değildir. Çoban takımyıldızı'na en yakın süperküme, yaklaşık 830 milyon ışık yılı uzaklıktadır, ikincisi ise onun hemen arkasında, yaklaşık 1 milyar ışık yılı uzaklıkta yer alır. Sağdaki harita, gökyüzünün bu bölgesinde yer alan 17 kadirden daha parlak tüm gökadaları gösterir. Başlıca gökada kümelerinin konumları da belirtilmiştir. Haritanın sağ tarafındaki, çok daha yakın olan Saç Kümesi (Abell 1656)'dır ve sol taraftakiler, büyük bir ihtimalle iki Çoban süperkümesi'ne gökada duvarlarıyla bağlantılı olan, Kuzeytacı Süperkümesi'nin bazı kümeleridir. Çoban süperkümelerindeki başlıca gökada kümeleri; Abell 1781, Abell 1795, Abell 1825, Abell 1827, Abell 1828, Abell 1831; Abell 1775, Abell 1800, Abell 1861, Abell 1873 ve Abell 1898'dir. Bu kümelerden Abell 1861'e olan tam uzaklık şu anda belirsizdir ve bu küme bir arka plan küme olabilir. Suçıktı, Gönen Suçıktı, Balıkesir'in Gönen ilçesine bağlı bir mahalledir. 93 muhacirlerinden olup Batum-Artvin'den göç eden Gürcüler tarafından Atgölcük arazisi üzerine kurulmuştur. 1892 yılı kayıtlarında mahallenin diğer ismi "Osmaniye" olarak geçmektedir. Mahalle meydanında, buraya adını veren pınarın akış yatağına büyükçe bir havuz yaptırılmıştır. Göç sonrasında mahallenin hane sayısı 28 olup nüfusu 134'tür. 1898 yılında hane sayısı 26'ya düşmüş, nüfusu ise 184'e çıkmıştır. Cumhuriyet döneminde köy statüsünde bulunan Emirler ve Atgölcük, Suçıktı'ya bağlı birer mahalle olarak kayıtlara geçmişlerdir. Saat Süperkümesi Saat Süperkümesi (ayrıca Saat-Ağcık Süperkümesi olarak da bilinir) yaklaşık 550 milyon ışık yılı uzaklıkta, kütlesi 10 Güneş kütlesi olan kocaman bir süperküme. Shapley Süperkümesi kadar yoğun değildir, ancak yaklaşık yarım milyar ışık yıllık bir alana saçılmış, kendisini bilinen en büyük süperküme yapan çok miktarda zengin gökada kümesine sahiptir. Burası, Harlow Shapley'in gökada fazlalığı olduğunu ilan ettiği bir diğer gökyüzü bölgesidir. Göğün bu kısmı üzerinde yapılan araştırmalar, 600 milyon ışık yılı uzaklıkta bulunan ve Saat süperkümesi'nin önünde duran daha küçük bir süperkümenin varlığını da ortaya çıkarmıştır. Saat süperkümesi, bazen gökbilim dergilerinde "Saat-Ağcık süperkümesi" olarak yer alır. Sağdaki harita, gökyüzünün bu bölgesindeki 17 kadirden daha parlak her gökadayı göstermektedir. Süperkümedeki tüm büyük gökada kümeleri işaretlenmiştir. Bu süperkümenin en yakın bölümü (çoğunlukla haritanın en altındaki kümeler) 700 milyon ışık yılı uzaklıktadır, fakat uzak uçtakiler (çoğunlukla haritanın en üstündeki kümeler) bizden 1,2 milyar ışık yılı uzaklıktadır. Bir milyar ışık yılı içerisinde, bunun kadar büyük bir başka süperküme yoktur. Saat süperkümesi içerisinde yaklaşık 40 küme vardır ki bu sayı diğer süperkümelerdeki miktardan çok daha büyüktür. Abell Kataloğu'nda, gökyüzünün bu bölgesinde gösterilmiş ama kırmızıya kayma oranı belirtilmemiş ve bu nedenle de uzaklığı bilinmeyen başka birçok küme mevcuttur. Bu kümelerden bazıları da büyük bir ihtimalle Saat süperkümesi'ne dahildir. Güney yarıkürenin en büyük kümesi Abell 3266'da bu süperküme içerisindedir. 1899 yılında Edward Pickering, Harvard Gözlemevi'ndeki gökbilimcilerinden birinin Saat Takımyıldızı içerisinde çok soluk bir "bulutsu grubu" fark ettiğini rapor etti. Onlar hiçbir zaman öğrenemese de, bu Saat Süperkümesi'nin ilk gözlemiydi. Saat Süperkümesi'ni fark eden bir sonraki kişi Harlow Shapley oldu. Shapley 1935 yılında "Saat ve Çevresinde Yer Alan 7889 Dış Gökada Kataloğu"nu yayımladı. Kendisi bazı verimli gökada kümelerini fark etti ve "bu bölgedeki gökada grupları, yalnızca büyük bir gökadalar bulutu içerisindeki toplanmalardır" diye yazdı. Shapley bölgenin bu haritanın da dahil olduğu bazı haritalarını yayımladı. Haritadaki üç büyük küme Abell 3128, Abell 3158 ve Abell 3164 kümelerine karşılık gelir. Harlow Shapley'den sonra bu süperkümeyi incelemeye yönelik ilk girişim J.Lucey, R.Dickens, R.Mirchell ve J.Dawe tarafından 1983 yılında geldi. Ekip, "Saat-Ağcık Gökada Üstkümeleri" adlı bir bildiri yayımladı. Üstkümenin küçük bir parçasını araştırdılar ve 550 milyon ışık yılı uzaklıkta küçük bir süperküme, 800 milyon ışık yılı uzaklıkta da daha büyük bir süperküme olmak üzere bölgede iki süperküme olduğunu gösteren basit bir harita yayımladılar. 1984 yılında G.Chincarini, M.Tarenghi, H.Sol, P.Crane, I.Manousoyannaki ve J.Materne de bu süperkümeyi incelediler. Araştırmaları çok duyarlı değildi ve sadece daha küçük, daha yakındaki bir süperkümeyi ortaya çıkardı. Saat Süperkümesi, dikkate değer bir süperkümedir. Süperküme, bilinen en büyük ve verimli süperkümelerden biridir. Bununla birlikte, 1984'ten beri tamamen göz ardı edilmiştir. Çoğu gökbilimci, Saat Süperkümesi'ni duymamıştır ve duyanların çoğu da süperkümenin ne kadar büyük olduğundan habersiz görünmektedir. Birkaç gökbilimci büyüklüğünün farkındadır, ancak hiç kimse onu detaylı olarak incelememiştir. Kuzeytacı Süperkümesi Kuzeytacı Süperkümesi, en uzak ünlü süperküme. Bu küçük takımyıldızda büyük miktarda zengin gökada kümeleri bulunduğu uzun zamandır bilinmekteydi. Abell 2065 büyük ihtimalle bu bölgede hakim kümedir; ancak orada yine zengin olan 9-10 tane daha başka küme bulunmaktadır. Süperküme bizden 1 milyar ışıkyılı uzaklıkta olmasına rağmen meşhurdur, çünkü oldukça belirgin bir gökada kümeleri topluluğudur. Sağdaki harita, gökyüzünün bu bölgesinde yer alan 17 kadirden daha parlak tüm gökadaları gösterir. Kuzeytacı süperkümesi'nin başlıca gökada kümelerinin konumları, haritanın merkezinde belirtilmiştir. Haritanın sol tarafında, yarı uzaklıktaki Herkül Süperkümesi'nin parçaları yer alır. Kuzeytacı süperkümesi'nde yer alan kümeler; Abell 2005, Abell 2019, Abell 2022, Abell 2056, Abell 2061, Abell 2065, Abell 2067, Abell 2079, Abell 2089, Abell 2092, Abell 2122 ve Abell 2124'dür. Burada oldukça da verimli olan başka birçok küme olmasına rağmen, Abell 2065 bu kümelerin en meşhur olanıdır. Kümelerden ikisi, Abell 2122 ve Abell 2124 aslında aynı kümedir. Abell 2124 kümenin merkezi, Abell 2122 de onun bir uzantısıdır. Mavi Askerler Mavi Askerler 1970 ABD yapımı revizyonist western filmidir. Özgün adı Soldier Blue olan film Ocak 1973'te Türkiye'de sinemalarda gösterime girmişti. Theodore V. Olsen'in "Arrow in the Sun" ("Güneşteki Ok") adlı romanından senaryosunu John Gay'in uyarlayıp yazdığı filmi Ralph Nelson yönetmiş, başlıca rollerinde Candice Bergen, Peter Strauss ve Donald Pleasence oynamışlardır. Filmde yönetmenin de küçük bir rolü vardır. Afişlerinde "Sinema tarihinin en vahşi filmi" olarak tanıtılan "Mavi Askerler" 1864 tarihinde Colorado Bölgesindeki "Sand Creek" katliamını konu alır. Amerikan askerlerinin savunmasız bir Cheyenne köyünü basarak kadın çocuk demeden yüzlerce kızılderiliyi katletmeleri anlatılmaktadır. ABD'nin bir anlamda kendi tarihi ile yüzleştiği bu film aynı zamanda grafiksel olarak da şiddeti en ince ayrıntılarıyla perdeye yansıtmaktadır. Arthur Penn'in yönettiği Küçük Dev Adam (1970) adlı filmde anlatılan "Little Big Horn" olayından (bu da bir kızılderili katliamıydı) bir yıl sonraki bir tarihte geçen olayları anlatan "Mavi Askerler" bu filmle aynı yıl çevrilmişti. O tarihe kadar pek rastlanmadığı şekilde olaylara kızılderililerin bakış açısından yaklaşan film özellikle kadın ve çocukların acımasızca katledildikleri sahnelerle hafızalara kazınmıştır. Film 1973 tarihinde Türkiye'de gösterime girdiğinde sansürden nasibini almış ve filmin en can alıcı sahneleri olan bu katliam sahneleri büyük ölçüde kesilmişti. "Mavi Askerler"'in gösterim tarihinin Vietnam Savaşı sırasında yine Amerikalılar tarafından işlenen bir başka savaş suçu My Lai katliamı'nın (1968) hemen sonrasına denk gelmesi, filmin toplumsal ve psikolojik etkisini bir kat daha arttırmıştır. 1864 tarihinde yaklaşık 20 kişiden oluşan bir Amerikan süvari birliği Colorado Bölgesinde ilerlemektedir. Müfrezenin refakatindeki arabada iki değerli kargo vardır. Bunlardan biri mutemetiyle birlikte altın dolu bir kasa, diğeri de Kathy Maribel Lee (Candice Bergen) adlı Amerikalı bir kadındır. Önceden aynı birlikten Amerikalı bir subayın nişanlısı olan Maribel Lee, 2 yıl önce Cheyenne kızılderilileri tarafından kaçırılmış ancak ellerinden kurtularak askerlere sığınmıştır. Ayaklarında hala kızılderili makosenleri olan bu güzel kadının, kızılderililer arasında geçirmiş olduğu iki uzun yılın iffetinde oluşturmuş olabileceği zaafiyet olasılığı, yorgun ve bıkkın olan askerlerin zihnini oldukça meşgul etmektedir. Bu sırada müfreze aniden kızılderililerin saldırısına uğrar. Kısa ve kanlı bir çarpışmanın sonunda bu süvari birliğinden sadece iki kişi sağ kurtulur, bunlardan biri Maribel Lee, diğeri de acemi asker Honus Gent'tir (Peter Strauss). Naif ve görevine sadık bir asker olan Gent daha ilk dakikalarda Maribel Lee'nin, saldıran Cheyenne grubunun şefi Benekli Kurt'u (Jorge Rivero) tanıdığını çünkü onun karısı olduğunu söylediğinde çok şaşırır. Cesur tavırları olan bu soğukkanlı ve telaşsız kadının doğada hayatta kalma konusunda da acemi askerden çok daha deneyimli olduğu anlaşılmaktadır. Cheyenne'lerle geçirdiği iki yıl sonunda onlara derin bir sempati besleyen Maribel Lee Amerikan askerlerinin kızılderililere yaptığı haksızlıklardan ve zulümden dem vurdukça aynı fikirde olmayan Gent'le tartışırlar. Bu arada Gent kıza ilgi duymaya başlar. Birlikte süvarilerin ana kampı olan Reunion kalesine doğru yola çıkarlar. Maribel Lee'nin nişanlısı Teğmen McNair (Bob Carraway) de bu kalededir. Birçok badire atlattıktan sonra Isaac Q. Cumber (Donald Pleasence) adında kızılderililere silah satan bir vurguncuyla karşılaşırlar ve onun tarafından tutsak edilirler. (Bu fırsatçının Q. Cumber olan adı birlikte telaffuz edildiğinde İngilizcede "hıyar" anlamına gelen "cucumber" şeklinde okunmaktadır, belki de yönetmenden küçük bir iğneleme). Kızılderililere silah satışı yasa dışı bir iştir. Maribel Lee ve Gent, Q. Cumber'ın elinden zor kurtulurlar ve silahların olduğu arabayı ateşe vererek kaçarlar. Bu arada Gent yaralanır. İkili, ağır silahları da olan büyük bir süvari birliğinin kızılderili köyüne saldırıya hazırlandığını öğrenirler. Maribel Lee Cheyenne köyüne ulaşır ve tehlikeyi haber verir. Gent de süvari kampına ulaşarak saldırıyı önlemeye çalışır. Ancak süvari birliği köyü sarar. Oysa Amerikalılarla barış içinde olduklarını sanan kızılderililer savaş istememektedirler, hatta onları ellerinde ABD bayrağı ve beyaz bayrakla karşılarlar. Ancak kural tanımayan süvariler yine de köye saldırıp kadın ve çocuklar da dahil yüzlerce Cheyenne'i acımasızca katlederler. Kadınların ırzına geçerler, vahşice işkence yaparlar. Komutanları da dahil tüm askerler kestikleri kızılderili kafaları, kol ve bacaklarını sırıklara geçirip vahşice çığlıklar atarak köy meydanında gezdirirler. Yarısı kadın ve çocuklardan oluşan 500 Cheyenne'in acımasızca katledildiğine şahit olan Gent artık Maribel Lee'nin doğruyu söylediğini anlamıştır. Vahşete engel olmaya çalıştığı için de tutuklanır. Maribel Lee de kurtulanlar arasındadır. O zamana kadar kızılderili sorununa sadece beyazların bakış açısıyla eğilen filmlerden sonra 1970 yılında arka arkaya çekilen iki film Arthur Penn'in yönettiği Küçük Dev Adam (1970) ve Ralph Nelson'ın yönettiği "Mavi Askerler" bunun tam tersini yaparak soruna kızılderililerin bakış açısıyla yaklaştılar. "Mavi Askerler"de kızılderililerin haklılığı özellikle Amerikalı beyaz bir kadının ağzından dile getiriliyordu. Bu kadın kızılderililer tarafından kaçırılmış ve zorla alıkoyulmuş (hatta kızılderili şefinin karısı olmuş) olduğu halde onların arasında yaşadığı 2 yıl boyunca uğradıkları haksızlıkları yakından görmüş ve onların haklarını savunmaya başlamıştır. Amerikalı askerlerin üstlerinden aldıkları emirle savunmasız bir Cheyenne köyüne saldırarak çoluk çocuk gözetmeksizin katliam yapmaları, kadınların ırzına geçmeleri filmde uzun uzadıya gösterilmektedir. Üstelik filmdeki bütün bu olan bitenlerin tarihte gerçekten yaşanmış olaylara dayanması da filmdeki gerçekçilik duygusunu arttıran etmenler arasındadır. Ayrıca cömertçe kullanılan özel efektlerin sayesinde bol bol kan gösterilmesi, kopan uzuvlar ve vücutlara girip çıkan mermilerin açtığı yaraların yakın plan çekimleri filmin çevrildiği dönem için oldukça çarpıcıdır. Hatta yönetmen Ralph Nelson daha gerçekçi görünmeleri için başka nedenlerle kol ve bacakları önceden kesilmiş kişileri filmin figürasyonu için kiralamış ve bunlara uygulanan protez kollar ve bacaklar üzerinde yapılan tahribatları filme aldırmıştı. Ek olarak "Mavi Askerler"'in gösterim tarihinin Vietnam Savaşı sırasında 1968'de yine Amerikalılar tarafından bu kez ülke dışında işlenen bir başka savaş suçunun, My Lai katliamı'nın henüz hafızalardan silinmediği ve bu suçu işleyen askerlerin savaş suçları mahkemesinde yargılanmalarının hala basını meşgul ettiği bir döneme denk gelmesi, filmin toplumsal ve psikolojik etkisini bir kat daha arttırmıştır. İçerdiği şiddet ve cinsellik unsurlarından dolayı ABD'de filmin "R" sertifikasıyla (Restricted, kısıtlanmış) sinemalarda gösterilmesine izin verilmiştir. Film birçok ülkede de benzer sertifikalarla gösterime sunulmuştu. ABD'de müşterilerin film başladıktan sonra salona giremiyecekleri hususunda işletmenin aldığı yasak kararı uyarı afişleriyle sinema lobilerine asılmıştı. Sinema eleştirmeni Atilla Dorsay'ın 1977'de Mitos ve Kuşku kitabında yazdığına göre film 1973 yılında Türkiye'de gösterildiğinde bu katliam sahneleri filmin bütünlüğünü bozacak ölçüde sansürlenmiş ve kesilmişti. Dorsay ayrıca filmin en can alıcı bu sahnelerinin kesilmesi yerine filmin hiç gösterilmemesini yeğlediğini belirmiştir. Filmle aynı adı taşıyan ("Soldier Blue") tema müziğini Oscar Ödüllü Kanada'lı besteci, barışçı sosyal aktivist Buffy Sainte-Marie bestelemiş ve yorumlamıştır. Buffy Sainte-Marie'nin kendisi de Kızılderili asıllıdır. Filmin "Soldier Blue" olan ve "Mavi Asker" anlamına gelen özgün adı, filmin kahramanlarından Kathy Maribel Lee'nin (Candice Bergen), yol ve kader arkadaşı Honus Gent'e (Peter Strauss) taktığı addan gelmektedir (Filmin adı Türkçeye çevrilirken "Mavi Askerler" yapılmıştır). Kızılderililerin arasında geçirdiği yıllardan sonra olgunlaşan ve hayatta kalma konusunda çokça deneyim kazanan Maribel Lee, mavi renkli ABD üniforması giyen bu acemi askeri bir anlamda süt kuzusu olarak gördüğü için ona biraz da küçümseyici olan bu adla hitab etmektedir. Angels (Within Temptation şarkısı) Angels, Hollandalı senfonik metal altılısı Within Temptation'ın The Silent Force albümünden çıkan üçüncü ve son teklisidir. What Have You Done What Have You Done, Hollandalı grup Within Temptation'ın ""The Heart Of Everything"" albümünden çıkan ilk teklisidir. Duck and Cover (film) Duck and Cover (Türkçe: "Eğil ve Siper Al"), 1951 ABD yapımı, sivil savunma konulu film. Soğuk Savaş yıllarında halkı nükleer saldırılara karşı koruma çabaları sonucunda ortaya çıkan ABD'nin "Eğil ve Siper Al" bilinçlendirme kampanyası çevçevesinde çevrilmiştir. Sovyetler'in ilk nükleer testlerinin ardından çekildi ve 1952'de gösterime girdi. Senaryosu Raymond J. Mauer tarafından yazılan, Archer Productions şirketinden Anthony Rizzo tarafından yönetilen film, Astoria, New York'taki okul çocuklarının yardımıyla çevrildi. ABD hükûmeti tarafından Archer Productions ile yapılan anlaşma sonucu çevrildi. Film günümüzde kamu malı sayılmaktadır, İnternetten ücretsiz olarak indirilebilir. "Duck and Cover", 2004 yılında Kongre Kütüphanesi tarafından "kültürel, tarihi ve estetik açıdan önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Yaklaşık 10 dakika uzunluktaki film, bir çizgi animasyonla başlar. İnsana benzer bir kaplumbağa olan Bert yolda yürümektedir. Bir yandan koronun söylediği Duck and Cover şarkısı duyulur: Orijinal sözleriyle There was a turtle by the name of Bert and Bert the turtle was very alert; when danger threatened him he never got hurt he knew just what to do... He'd duck! ("nefesini tutar") And cover! Duck! ("nefesini tutar") And cover! ("erkek sesi") He did what we all must learn to do ("erkek") You ("kadın sesi") And you ("erkek") And you ("daha kalın erkek sesi") And you!' ("patlama, nefesini tutar") Duck, and cover!' Türkçe çevirisi Bert adında bir kaplumbağa vardı Ve kaplumbaÄŸa Bert hep tetikteydi; Bir tehlike olduğu zaman ona hiçbir şey olmazdı O sadece ne yapması gerektiğini biliyordu... EÄŸilir! ("nefesini tutar") Ve siper alırdı! EÄŸil! ("nefesini tutar") Ve siper al! ("erkek sesi") O, hepimizin bilmesi gereken şeyleri yaptı ("erkek") Sen ("kadÄ±n sesi") Ve sen ("erkek") Ve sen ("daha kalÄ±n erkek sesi") Ve sen!' ("patlama, nefesini tutar") EÄŸil ve siper al!' Elindeki sicimde dinamit lokumu asılı olan bir maymun Bert'e saldırır. Bert son anda kabuğunun içine girer, dinamit patlayarak maymunu ve üzerinde durduğu ağacı havaya uçurur. Ancak Bert kurtulur, çünkü eğilmiş ve siper almıştır. Bundan sonra film gerçek çekimlere döner, bir spiker çocuklara atom bombası patlaması gördüklerinde ne yapmaları gerektiğini anlatır. Filmin devamında nükleer patlamalarda yatar durumda olmanın daha güvenli olduğu anlatılır, nükleer bir savaşta hayatta kalmak için çeşitli taktikler verilir. Filmin aslında çocukları Sovyetler Birliği'nden korkutmak için çevrildiği iddia edildi. Filmde gösterilen taktiklerin nükleer silahlara karşı gerçekten koruma sağlamadığı öne sürüldü. Buna karşılık, nükleer bir patlamanın merkezinde bu taktikler işe yaramasa da uzağında ısıl radyasyona ve havada uçan cam parçalarına karşı koruma sağlayacağı söylendi. Filmde nükleer patlama sırasında piknik yapmakta olan bir ailenin üstlerini gazete kâğıtlarıyla örtmesi komik olacak ölçüde faydasız bulunduğu için eleştirilmiştir. Buna karşın, gazete kağıdının alfa radyasyonuna karşı işe yarayacağı söylenmektedir. Tutuklular Ã‡emberi Tutuklular Çemberi, Hollandalı ressam Vincent van Gogh tarafından, 1890 yılında tuval üzerine yağlı boya ile çizilen tablo. 80 x 64 cm ebadındaki tablo Moskova'daki Puşkin Müzesi'nde sergilenmektedir. Tablo, Fransız ressam Gustave Doré'nin bir gravüründen esinle çizilmiştir. Tabloda, duvarlarla çevrili ufak bir hapishane avlusunda bir çember hâlinde volta atan mahpuslar çizilmiştir. Tabloda mavi-yeşil tonlar hakimdir. Tablo hayatı, ressamın gördüğü şekilde, yani kapalı bir çember olarak betimler. Merkezdeki figür, diğerlerine göre daha kendi halinde gözükmektedir. Ressamın bu figürde kendini çizdiği öne sürülmektedir. Tablonun üst bölümünde, yukarı doğru yükselmekte olan iki beyaz kelebek vardır. Bunlar, özgürlüğün olduğu kadar, kaybedilmiş saflığın da sembolüdür. Ayrıca tabloda, ressamın intihar edeceği yaşa eşit biçimde, 37 insan figürü yer almıştır. Van Gogh 1888'de, ruhsal hastalığının ilk nöbetlerini geçirmeye başladı ve kendi rızasıyla, Arles yakınlarındaki Saint-Rémy'de bir manastırda yer alan St. Paul Akıl Hastanesi'ne yatırıldı. Mayıs 1889 ile Mayıs 1890 arasında ressam bu hastenede kaldı. "Tutuklular Çemberi", ressamın kendini vurarak intihar ettiği yıl olan 1890'nın Şubat ayında, ressam bu akıl hastanesinde kalırken çizildi. Hastane müdürü ile ressamın kardeşi Theo van Gogh, ressamın rahatlıkla çalışması için gerekli olan ortamı sağlamışlardı. Ancak açık havada resim çizmesine izin verilmeyen van Gogh, bu dönemde Gustave Doré, Honoré Daumier ve Jean-François Millet'nin birçok eserinin kopyalarını üretti. Bu tablo da, Doré'nin 1872 tarihli bir gravürünün tablo versiyonuydu. Gravürde, Londra'daki New Gate Hapishanesi'nin bir avlusunda volta atan mahkûmlar betimlenmişti. Van Gogh, Doré'nin gravürünü bazı değişiklikler yaparak yeniden çizdi: Puşkin Müzesi resmî sayfası Seviyorum Sevmiyorum Seviyorum Sevmiyorum, Nil Karaibrahimgil'in 2009 yılında çıkan Nil Kıyısında albümünün ilk klip şarkısıdır. Sözü Nil Karaibrahimgil'e, müziği ise Karaibrahimgil ve Alper Erinç'e ait olan şarkı, Billboard Türkçe müzik listelerinde 1 numaraya kadar yükselmiştir. Şarkı 2009 yılının Ocak ayında albüm çıkmadan radyolara gönderilmiş, video klip ise Şubat ayında Umur Turagay tarafından çekilmiştir. Şarkı yalnızca Türkiye'de değil, aynı zamanda Balkan ülkelerinde de popüler oldu ve Balkanika TV'de gösterime girmeyi başardı. Elazığ Devlet Tiyatrosu Elazığ Devlet Tiyatrosu, Aralık 2008'de sürekli turne sahnesi olarak açılmıştır. Devlet Tiyatroları'nın 60. yılına yaklaşırken 60. sahne hedefiyle açtığı Malatya, Samsun ve Çorum Devlet Tiyatrolarıyla birlikte en yeni bölge tiyatrolarından biridir. Bölgede 24 Aralık 2008'de sahnelenen Ankara Devlet Tiyatrosu oyunu Kanlı Nigar'la birlikte 2008-2009 oyun sezonu açılmıştır. 12 yerleşik bölge tiyatrosundan turne programı içerisinde her ay en az dört oyun şehirdeki Devlet Korosu Konser Salonunda ikişer kez sahnelenmektedir. Salma bulutsusu Salma Bulutsusu, değişik şekillerde ışık saçan İyonize gaz bulutudur (örneğin plazma). İyonlaşma için en genel kaynak, içlerindeki sıcak yıldızdan yayılan yüksek enerjili fotonlardır. H II bölgeleri içinde salma bulutsuların değişik türleri bulunur. Yıldız oluşum bölgeleri ve genç büyük kütleli yıldızlar, yüksek enerjili fotonların kaynağıdır. Kel kartal Kel kartal ("Haliaeetus leucocephalus"; "hali" = tuz, "aeetus" = kartal, "leuco" = beyaz," cephalis" = baş) Kuzey Amerika'da bulunan yırtıcı bir kuştur. Bir deniz kartalının bilinen iki alt türü vardır ve Bayağı deniz kartalı (Haliaeetus albicilla) ile türler çifti oluşturur. Dağılımı Kanada ve Alaska'nın çoğu tüm kıta ABD'si ve Kuzey Meksika'yı içerir. Bol gıda bulunan açık su kütlelerinde ve yuvalama için yaşlı ağaçlarda bulunur. Yetişkin bir Kel kartalın tüyü beyaz baş ve kuyruk ile eşit dağılmış koyu kahverengidir. Kuyruk orta uzunlukta ve biraz kama şeklindedir. Kuzey Amerika'da bulunur. Dağılımı Kanada ve Alaska'nın çoğu tüm kıta ABD'si ve Kuzey Meksika'yı içerir. Kel kartal büyük bir kuştur; gövde uzunluğu 28-42 inç, yani 71–106 cm arasında değişiklik gösterebilir, kanat açıklığı 1.83-2.34 m arasında değişebilir. Ağırlığı ise 3–7 kg civarındadır. Dişiler ise erkeklerden yaklaşık %25 daha büyüktür. Bir kel kartal, kahverengi ile siyah arasında değişebilen bir vücuda sahiptir. Başları ve kuyrukları beyazdır. İrisleri sarı renktedir. Güçlü ve delici pençeleri avı sıkıca tutar. Kazimir Maleviç Kazimir Severinoviç Maleviç (Rusça:Казимир Северинович Малевич, Lehçe:Kazimierz Malewicz, Ukraynaca:Казимир Северинович Малевич,Almanca: Kasimir Malewitsch, İngilizce: Kazimir Malevich), ( – 15 Mayıs, 1935), geometrik soyut sanatın öncülerinden ve avangart süprematist hareketinin yaratıcısı olan ressam ve sanat teorisyeni. Kazimir Maleviç, Kiev'in yakınlarındaki Kiev Valiliği'nde dünyaya geldi. Ebeveynleri Severyn ve Ludvika Maleviç Polonya kökenliydiler ve ressam Roma Katolik Kilisesi'nde vaftiz edildi. Babası bir şeker fabrikasında yöneticiydi. Kazimir, ailenin on dört çocuğunun birincisiydi. Bu on dört çocuktan dokuz tanesine yetişkinliklerini görebildiler. Çocukluğu boyunca Ukrayna'nın şeker pancarı yetişen pek çok farklı köyünde yaşadılar. Maleviç bu yüzden kültür merkezlerinden uzaktı. Sanat tutkusu onu çocukluğunda sarmış olmasına rağmen on iki yaşına kadar profesyonel ressamlar hakkında hiçbir şey bilmiyordu. Köylülerin yaptığı el işlerinden, süslü duvar ve fırınlardan çok hoşlanan ressam kendisi de köylerde gördüğü stilde resimler çiziyordu. 1895-1896 yılları arasında ise Kiev'de çizim eğitimi aldı. p.Â 243. and "White on White" (1918). 1904'te babasının ölümünün ardından Moskova'ya taşındı. Orada Moskova Resim, Heykel ve Mimarlık Okulu'na 1904'ten 1910 yılına kadar devam etti ve Fedor Rerberg'in atölyesinde çalıştı. 1911 yılında "Soyuz Molodyozhi"'nin (Gençler Topluluğu) ikinci sergisine Vladimir Tatlin'le birlikte katıldı. 1912'de ise aynı grubun üçüncü sergisinde yer aldı. Aynı sene içerisinde "Eşeğin Kuyruğu" koleksiyonunun Moskova'daki bir sergisinde yer aldı. O günlerdeki çalışmaları Rus halk sanatlarıyla ilgilenen avangart ressamlar Natalia Gonçarova ve Mikhail Larionov'un eserlerinin etkilerini taşıyordu. 1913 Mart'ında Moskova'da Aristarkh Lentulov'un sergisi açıldı. Bu sergi Paul Cezanne'nın 1907 yılında Paris'te oluşturduğu etkinin bir benzerini Maleviç'in de dahil olduğu Rus avangart sanatçılarında gösterdi. Maleviç de diğer ressamlar gibi kübist kurallarını öğrenerek onları çalışmalarında kullanmaya başladı. Aynı yıl, ressamın sahne tasarımını yaptığı kübofüturist opera "Güneşe Karşı Zafer" büyük bir başarı kazandı. 1914 yılında Maleviç'in eserleri Paris'teki Bağımsızlar Salonu'nda Alexander Archipenko, Sonia Delaunay, Aleksandra EksterVadim Meller ve pek çok diğer ressamın eserleriyle birlikte sergilendi. Kariyerinde çok rahat bir şekilde ilerlerken ve sanattaki bütün modaları takip ederken 1915 yılına gelindiğinde Maleviç'in aklına Süprematizm fikrinin nasıl geldiği yirminci yüzyıl sanatının büyük gizemlerinden biri olarak kaldı. Sanatçı tüm hayatı boyunca çalışmalarını imzalarken eseri yarattığı tarihten daha erken bir tarih yazması onun sanat yaşamı kronolojisini daha da karıştırmaktadır. Eserlerinden bu dönüşümün tam zamanı belirlenemese de 1915 yılında "Kübizmden Süprematizme" manifestosunu yayınladığı kesindir. 1915-1916 yıllarında diğer süprematist ressamlarla birlikte Skoptsi ve Verbovka'nın köylerinde çalıştılar. 1916-1917 yıllarında ise "Karo Valesi" isimli sanatçı grubuyla birlikte sergiler açtı. Süprematist işlerinin en bilinenleri "Siyah Kare" (1915/1913) ve "Beyaz Üstüne Beyaz"'dır. (1918) 1918 yılında, ressam Vladimir Mayakovski'nın oyunu "Gizemli Güldürü"'nün dekorunu yaptı. Ekim Devrimi'nin ardından ressam, halkın eğitimi için oluşturulan "Narkompros" komisyonunun sanat bölümünün bir üyesi oldu. Maleviç'in görevi müzelerin ve anıtların korunmasıydı (1918-1919). 1919 - 1922 yılları arasında o dönemde Sovyetler Birliği bugün Beyaz Rusya sınırları içinde yer alan Vitebsk'teki sanat okulunda, 1922 - 1927'de Leningrad Sanat Akademisi'nde, 1927-1929 arasında Kiev Sanat Enstitüsü'nde, 1930'da ise Leningrad Sanat Evi'nde öğretmenlik yaptı. Süprematist teorilerini "Nesnesiz Dünya "isimli kitabında anlattı. 1927'de Varşova, Berlin ve Münih'i ziyaret etmesi uluslararası arenada ün kazanmasına sebep oldu. Sovyetler Birliği'ne dönerken birçok eserini bu şehirlerde bıraktı. Maleviç, Lenin'in ölümü ve Trotsky'nin gücünü kaybetmesinin ardından Sovyet otoritelerinin modern sanat hareketine karşı davranışlarının değişeceğini tahmin etti ve bu tahmininde haklı çıktı. Stalin rejimi soyut sanatın burjuvazinin sanatı olduğunu ve sosyal gerçeklikle bir ilişkisi olmadığını açıkladı. Bu açıklamanın ardından ressamın pek çok eserine el konuldu ve sanatçının soyut sanatla ilgilenmesi yasaklandı. Maleviç'in çalışmaları Rusya'da çok uzun süre sergilenemedi. Rus resim severlere ressamın yıllar sonra tekrar tanıtılması gerekti ve ressamın kuramsal çalışmalarını anlatan ve yazılarını içeren bir kitap yayınlandı. Ukraynalı sanat severlerin araştırmaları sonucunda kesin doğum tarihi kısa bir süre önce belirlenebildi. Profesör D. Gorbaçov'un yazdığı 2006'da yayınlanan "Maleviç ve Ukrayna" isimli kitapta yeni birçok biyografik detay bulunmaktadır. Maleviç 15 Mayıs 1935'te Leningrad'da kanserden öldü. Ölürken yatağının başında "Siyah Kare" asılıydı. Külleri Nemçinovka'ya gönderildi ve oradaki yazlık evinin yakınına gömüldü. Mezar taşına siyah bir kare içeren beyaz bir küp konuldu. Leningrad şehri annesi ve kızına bir maaş bağladı. Ressam, yayınlanmamış bir yazısında "Hiçbir şey fani değildir. Bu sadece vücutlar için değil fikirler için de geçerlidir. Bilinçli ya da bilinçsiz insanların içinde bir sembol başka bir formda yeniden doğacaktır" dedi. Eleştirmenler Maleviç'in sanata yaşama olan sevgi ve doğa sevgisi gibi güzel ve saf olan her şeyi reddederek ulaştığını söyleyerek onunla alay ettiler. Maleviç ise bu eleştirilere karşı sanatın kimseye ihtiyacı olmadığını ve yıldızlar gökyüzünde ilk kez göründüğünden beri de bunun böyle olduğunu söyleyerek cevap verdi. Ressama göre sanat sadece kendisi için vardır ve kendisi için gelişir. KÄ±rsal alan Kırsal alan ya da taşra, demografik olarak nüfus yoğunluğunun düşük olduğu yerleşim birimlerinin görüldüğü, üretimin endüstriyel nitelikten daha çok tarım ve hayvancılığa dayandığı coğrafi ve beşeri açıdan sınıflandırılmış yer ya da bölgedir. Kent merkezleri kıyısında ya da dışında kalan coğrafyada oluşan yerleşim birimlerinin, idari örgütlenme, eğitim, sağlık gibi hizmetlerden merkeze ya da kente bağımlı biçimde yararlanması hali de söz konusu değildir. SN 1572 SN 1572 ("Tycho'nun Süpernovası, Süpernova 1572"), "B Cassiopeiae" (B Cas), ya da 3C 10 bir Type Ia supernovaydı. Kraliçe takımyıldızı bölgesinde bulunan SN 1572, tarihsel kayıtlara göre insan gözüyle tespit edilmiş en eski sekiz süpernovadan biridir. Bu kayıtlara göre süpernova, 1572 Kasım'ının başlarında patlamış ve o dönemde pek çok farklı kaynak tarafından bağımsız olarak tespit edilmiştir. Süpernova 1572'nin Samanyolu Galaksisi'ndeki görüntüsü, astronomi tarihindeki en karmaşık ve belirli olaylardan bir tanesi olarak kabul edilir. Gökyüzünde "yeni bir yıldız" görmek eski zamanlardaki cennet görüşlerinin yeniden düzenlenmesine yol açmaktaydı. Dolayısıyla bu tür yeni gözlemler yeni yıldız kataloglarının düzenlenmesini teşvik etmekteydi. Orta Çağlarda ortaya çıkan bu tür süpernovalar, Aristo'nun değişmeyen yıldızlar ve Dünya merkezli evren düşüncelerine karşı dönemin şüphecilerinin en büyük destek kaynaklarından biriydi. Süpernova 1572'ye "Tycho'nun Süpernovası da denir. Çünkü SN 1572 hakkında yapılan ilk akademik çalışmayı Tycho Brahe, "De nova et nullius aevi memoria prius visa stella" ("Yıldızlar Hakkında, hiçbir tarihte daha önce hiç rastlanmamış yeni bir cisim", yayımlanma yılı 1572, ilk baskı sonrasında Johannes Kepler tarafından 1602 ve 1610 yıllarında çoğaltılmıştır) yazmıştır. Bu fizik alanında yazılmış ilk makalelerden biri olmak ile birlikte bir süpernova hakkında yapılan ilk bilimsel inceleme olduğu kabul edilir. Çalışma, Tycho'nun şahsi gözlemleri ve bu gözlemlerin gün gün analizlerini içerir. O dönemde süpernova hakkında yazılan bir başka kaynak da İngiltere'de Kraliçe Elizabeth'in kraliyet matematikçisi ve astroloğu olan Thomas Allen'in "gökyüzünde yeni beliren parlak yıldız" hakkındaki incelemeleri olarak görülebilir. SN 1572 hakkında yapılan en önemli gözlemlerin 2-6 Kasım 1572 günleri arasında yapıldığı tahmin edilmektedir. O tarihlerde süpernova, Venüs'ün sahip olduğu parlaklığa ulaşarak parlaklık açısından zirveye ulaşmıştı. Kaynaklara göre süpernova 1574 yılına kadar parlak bir şekilde çıplak gözle gözlemlenmeye devam etti. Bu tarihten sonra görüş açısından kaybolduğu düşünülmektedir. Süpernova kalıntısının Dünya'dan uzaklığının 2 ila 5 kiloparsek (yaklaşık 6.500 ila 16.300 ışık yılı) arasında olduğu tamin edilmekteydi. Ancak yakın zamanda yapılan gözlemler ile elde edilen daha tutarlı sonuçlar, süpernovanın Dünya'dan 2,5 ila 3 kiloparsek uzaklıkta olduğunu göstermiştir. Süpernova kalıntısını araştırma çalışmaları 1952 yılına kadar olumsuz sonuçlar verdi. Ancak sonrasında fizikçiler Hanbury Brown ve Hazard, Jodell Bank Gözlemevi'nde 158.5 tekrarsıklığı (frekans) aralığında bir sinyal keşfettiler. Daha sonra, aynı konuma yapılan başka gözlemler de bu 1.9 m dalga boyuna sahip dalgaların SN 1572'ye ait bir süpernova kalıntısına ait olduğunu doğruladı. Kalıntı ayrıca sonradan Cambridge Üniversitesi Gözlemevi tarafından da gözlemlenip "3C 10" adıyla üçüncü Cambridge Kataloğuna alındı. Bu Süpernova Kalıntısı katalog isimlerinde B Cas olarak da isimlendirilir. B Cas süpernova kalıntısı 1960 yılında araştırmacılar tarafından Palomar Dağ teleskobu (uzgözleri) aracılığıyla çok sönük bir nebula aracılığıyla keşfettiler. Sonrasında ise ROSAT Uzay Aracı tarafından ilk fotoğrafı çekildi. Elde edilen veriler sayesinde süpernovanın bir Tip 1 oldğu tescil edilmiş oldu. Chandrasekhar Limitine ulaşan ve patlayan bir Beyaz Cüce'nin süpernovaya sebep olduğu düşünülmektedir. Bu tür diğer süpernova patlamalarının askıne SN 1572, büyük bir nebula yaratmamıştır. Ancak patlamadan beri süpernovayı oluşturan parçacıkların sürekli olarak yaklaşık 9.000 km/s hızla genişlediği görüldü. Ancak geçtiğimiz aylarda yapılan bir gözlem genişleme hızının azalarak yaklaşık 5.000 km/s'ye düştüğünü gösterdi. Kasım 2004'te, "Nature"'da yayınlanan bir makale Güneş'e çok benzeyen bir G2 tipi yıldızın keşfinden bahseder. Yıldızın, süpernova kalıntısı ile ortaya çıkan beyaz cüceye eşlik eden bir yıldız olduğu düşünülmektedir. Mart 2005'te yapılan sonraki bir çalışmada, yıldıza Tycho G ismi verildi. Daha detaylı araştırmalar yıldızın patlamadan sonra ortaya çıkan bir yıldız olabileceğini gösteriyor. Bunun en büyük kanıtı olarak da yıldızın sahip olduğu hız gösterilmekte. Beyaz cüce 136 km/s hız ile hareket ederken Tycho G, ona komşu olan yıldızlardan yaklaşık 4 kat daha hızlı hareket etmektedir. Dolayısıyla merkez bir kütle etrafında dönüyor olduğu neredeyse kesin olarak görülmektedir. Uhuru X-ray gözlemevi, 4U 0022+63 koordinatlarında bir X-ışını kaynağı tespit etti. Koordinatlara göre bu bölge Cassiopedia takımyıldızının barındırdığı Cepheus X-1 olduğu görüldü. Bu bölge ayrıca Tycho'nun Süpernovası'na da ev sahipliği etmektedir. Yapılan daha detaylı gözlemler X-ışınlarının bu süpernovadan geldiğini gösterdi. Kasım 1998'de Southwest Texas State University biliminsanları, Don Olson, Russell Doescher ve Marilynn Olson, yaptıkları Edebiyat çalışmasında Süpernova'nın Shakespeare'in Hamlet eserinin Bİrinci BÖlüm Sahne I'de tabir edilen yıldız olduğunu iddia ettiler. Aleka Papariga Aleksandra "Aleka" Papariga (Yunan: Αλεξάνδρα "Αλέκα" Παπαρήγα, 5 Kasım 1945, Atina), Yunan siyasetçi, 1991-2013 yılları arasında Yunanistan Komünist Partisinin genel sekreteri görevini yerine getirmiştir. Papariga 1945 yılında Atina’da doğdu. Ailesi Yunanistan Komünist Partisi üyesi olan direniş savaşçılarıydı. Atina Üniversitesi Felsefe Fakültesi Tarihi Arkeoloji Bölümünü bitirdi. Okulu bitirdikten sonra sekiz yıl boyunca çeşitli kuruluşlarda çalıştı. Aynı zamanda özel öğretmenlik de yapıyordu. 1976 yılından itibaren tüm zamanını partiye ve sosyal faaliyetlere ayırdı. Papariga 1961 yılında barış hareketine aktivist olarak katıldı, kısa süre sonra "Birleşik Demokratik Sol" EDA örgütünün gençlik faaliyetlerine dahil oldu. 1967 Darbesine kadar çeşitli öğrenci hareketlerine dahil oldu. Bu süre boyunca EDA gençlik örgütünün yönetimindeydi. 1968 yılında darbe döneminde yasadışı koşullarda varolan Yunanistan Komünist Partisine KKE katıldı. Mahkûm aileleri hareketine katıldı. Diktatörlüğün alaşağı olmasından sonra Atina Parti Örgütünün il komitesindeydi. Kadın hareketinden de sorumluydu. 1981 yılına kadar kadın hareketinde kaldı. 1991 yılına kadar da Atina örgütünde kaldı. Kadın hareketine dair birçok uluslararası toplantıya katıldı ülkesini ve partisini temsil etti. Papariga 10. Kongre ile beraber (Mayıs 1978) KKE Merkez komitesi üyesiydi. 1986 yılında itibaren ise Politbüro üyesiydi. 27 Şubat 1991 günü yapılan 13.Kongrede KKE Genel Sekreteri seçildi. 26 Mayıs 1996 günü yapılan 15. Kongrede ve Şubat 2009’da yapılan 18. Kongrede bu göreve yeniden seçilmiştir. 2013 yılında görevi Dimitris Koutsubas'a bırakmıştır. KKE Atina milletvekili adayı olan Papariga Yunan Parlamentosunun 1993 seçimlerinden beri sürekli üyesidir. Ã‡alga Bulgaristan'da yapılan pop folk müziğidir. Adını Türkçe olan “çalgı”dan almaktadır. Türkiye'deki arabesk-pop müziğin Bulgaristan'daki halidir. Çalga şarkılara söz yazılarak Bulgaristan'da söylenmektedir. Romanya'daki Manele, eski Yugoslavya ülkelerindeki Turbo folk ve Yunanistan'daki Laika müziği şarkılarından da alıntılar mevcuttur. Arap müziği ve Roman müziği çalgayı etkileyen en önemli müziklerdir. Çalganın yerel Bulgar müziği, Roman müziği ve pop müziği ağırlıklı olan alt türüdür. Batı Yeni Gine'nin posta pulları Batı Yeni Gine 1963 tarihinden beri Endenozya'nın bir parçasıdır. Endenozya posta servisi bölgede mektuplardan sorumludur ve bölgenin onuruna yeni birkaç pul yayımladı. 1960 yıllarında kendi posta puluna sahipti. İlki üzerinde "UNTEA" (United Nations Temporary Executive Authority) baskı yazısıyla Hollanda Yeni Ginesi pullarına tatbik edilen 1962 yayımıdır. Pul üzerine yapılan baskının dört aded birparça farklı tipleri vardı. Bunların üçü yerel uygulamaydı. Dördüncüsü Hollanda'da yapıldı ve Birleşmiş Milletler tarafından New York'ta satıldı. Bunların yerini, 1 Mayıs 1963 tarihinde üzerinde "IRIAN BARAT" yazısı baskılı Endenozya pulları ve altı anma serisi ki bu dizayn Sabang'dan Merauke kadar Endonezya haritasını kapsıyor ve Endenozya toprağına inen bir paraşütçüyü içeren pullar aldı. Bunlar, daha sonraki 1968 ve 1970 basımlarında her ikisi de "IRIAN BARAT" ve "REPUBLIK INDONESIA" yazısını içeriyordu. Son yayım özellikle ülke için (Black-Capped Lory ve Kuş Cenneti (Bird of Paradise) kuşları betimleyen seri, 26 Ekim 1970'te yayımlandı. Ayşe Işıl Karakaş Ayşe Işıl Karakaş (d. 8 Aralık 1958), Türk yargıç. Galatasaray Lisesi'nden 1978 yılında mezun olduktan sonra, İstanbul Üniversitesi Siyasal Bilgiler Fakültesi'nde kamu yönetimi ile İstanbul Üniversitesi Hukuk Fakültesi'nde kamu hukuku yüksek lisans ve doktora eğitimi aldı. Marmara Üniversitesi'nde hukuk eğitimi aldı. Galatasaray Üniversitesi Hukuk Fakültesi'nde öğretim üyeliği ve dekan yardımcılığı görevlerinde bulunmuştur. 22 Ocak 2008 tarihinde, Avrupa Konseyi Parlamenterler Meclisi tarafından Avrupa İnsan Hakları Mahkemesi'nin Türkiye'yi temsil edecek ilk kadın yargıcı seçildi. 1 Ocak 2015'ten itibaren AİHM ikinci bölüm başkanı, 1 Kasım 2015 tarihinde ise AİHM Başkan yardımcısı oldu. 30 Nisan 2017'de asıl görev süresi dolduğu için bölüm başkanlığı ve başkan yardımcılığı görevlerinden ayrılmış ancak Türkiye'nin yeni hakim adayı belirlenmediği için hakimlik görevini sürdürmektedir. Kakun Kakun (Arapça قاقون, Haçlılar tarafından Kaku veya Kako olarak bilinir) kıyıdaki Şaron düzlüğünden Samarya'daki Nablus Dağı'na tek giriş yolu üzerinde yer alan, Tulkarem şehrinin 6 kilometre kuzey batısında Filistinli Arapların yaşadığı yerleşim merkeziydi. Defterdar Camii Defterdar Camii, ya da Defterdar Mahmut Efendi Camii, İstanbul'un Eyüpsultan ilçesinde bulunan, 1542 yılında Defterdar Nazlı Mahmut Efendi tarafından yaptırılmış olan bir Osmanlı camiidir. Mimarı Mimar Sinan'dır. Mektebi, medresesi ve çeşmesi de aynı yılda yapılmış, fakat mektep ve medrese zamanımıza gelmemiştir. Çeşmesi giriş kapısının sağındadır. Mahmud Çelebi’nin 1546’daki vefatından sonra, caminin kıble tarafına onun için kubbeli bir açık türbe de inşa edilmiş. Türbe içerisinde Mahmut Çelebiye ait mezar taşı yakın zamanda yok olmuştur. Caminin kapısındaki 1541 tarihli manzum kitabe, caminin banisi Mahmud Çelebi’ye aittir. Öteki camilerden farklı olarak Defterdar Camii'nin aleminde hokka ve divit de bulunmaktadır. 1997 yılındaki bir fırtına sırasında düşüp kırılan hokka ve divitin yerine 30 Mayıs 2007 tarihinde yenisi konulmuştur. Hat sanatıyla ilgilenip bu yolda devir açan Şeyh Hamdullah’dan altı cins yazıyı meşk eden Defterdar Mahmud Çelebi’nin hat sanatına olan sevgisinden dolayı bu hokka ve diviti minaredeki çift hilalinin üzerine koydurttuğu çeşitli kaynaklarda yer alır. Yüksek Hızlı Tren Yüksek Hızlı Tren (kısaca YHT), Türkiye'de TCDD'ye ait yüksek hızlı demiryolu hatları üzerinde TCDD Taşımacılık tarafından işletilen yüksek hızlı tren setleri ile sunulan hızlı tren hizmetidir. İlk YHT hattı olan Ankara – Eskişehir YHT hattının ilk seferi 13 Mart 2009 tarihinde saat 09.40'ta Ankara Garı'ndan Eskişehir Garı'na dönemin Cumhurbaşkanı Abdullah Gül ve Başbakan Recep Tayyip Erdoğan'ın da içinde bulunduğu bir trenle yapmıştır. Bu sefer ile Türkiye, Avrupa'da 6. ve dünyada 8. hızlı tren kullanan ülke olmuştur. İlk YHT hattını takiben 23 Ağustos 2011 tarihinde Ankara – Konya YHT hattı ve 25 Temmuz 2014 tarihinde Ankara – İstanbul YHT ve İstanbul – Konya YHT hatları (Pendik'e kadar) hizmete girmiştir. 12 Mart 2019 tarihinde ise Marmaray projesi kapsamında Gebze – Halkalı arasındaki demiryolu hattının tamamlanması ile YHT seferleri İstanbul Boğazı'nın altından geçerek Halkalı'ya kadar yapılmaya başlanmıştır. TCDD hızlı tren servisinin adını belirlemek bir için anket yapmış, ankette yüksek oy alan "Türk Yıldızı", "Turkuaz", "Kardelen", "Yüksek Hızlı Tren", "Çelik Kanat", "Yıldırım" gibi isimler arasından Yüksek