1960'lı ve 1970'li yıllarda kendisinden çok bahsettiren müzik yapımcısıdır. Türkçe pop müziğin ileri gelen isimlerindendi. Şarkıcı Şenay ile evliydi. BeÅŸeri bilimler Beşerî bilimler, doğal ve sosyal bilimlerin temel ampirik yöntemlerinden ayrılan, büyük oranda analitik, eleştirel veya spekülatif yöntemler kullanarak insan durumunu inceleyen disiplinlerdir. Beşerî bilimlerle ilişkili disiplinlere örnek vermek gerekirse; antik ve çağdaş diller, edebiyat, tarih, felsefe, din, görsel sanatlar, performans sanatları (müzik dahil) gibi dallar zikredilebilir. Bazen beşerî bilimler dahil edilen bazı ek alanlar ise antropoloji, alan çalışmaları, iletişim ve kültürel çalışmalardır; bununla birlikte bu alanlar sıklıkla sosyal bilimler dahilinde ele alınırlar. Batı'da beşerî bilimlerin kökeni antik Yunan'a uzanmaktadır. Roma döneminde, yedi liberal sanat kavramı ortaya çıkmıştır; gramer, retorik ve mantık ("trivium") ile birlikte aritmetik, geometri, astronomi ve müzik ("quadrivium"). Ancak bu konular daha sonraları da bu kompozisyon içinde önemlerini korumuşlar ve Orta Çağ boyunca da eğitimde gösterilen temel konular olmuşlardır. Rönesans döneminde önemli bir kayma yaşanmış ve beşerî bilimler uygulamadan ziyade incelenmesi (çalışılması) gerekilen konular olarak görülmeye başlanmıştır ki bu geleneksel alanlardan edebiyat ve tarih gibi alanlara yaşanan bir kayma ile birlikte gerçekleşmiştir. 20. yüzyılda bu bakış açısı postmodernist hareket tarafından reddedilmiştir ki postmodernist hareket beşerî bilimleri demokratik bir topluma uygun olacak daha eşitlikçi (egalitaryan) bir şekilde yeniden tanımlamaya uğraşmıştır. Pedro Zerolo Pedro González Zerolo (20 Temmuz 1960 Karakas, Venezuela - 9 Haziran 2015 Madrid, İspanya) İspanyol avukat, siyasetçi, Madrid'de bir ilçe başkanı, İspanyol Sosyalist İşçi Partisi'nin Federal Yönetimsel Komitesi'nin bir üyesidir. Zerolo, Venezuela'nın Karakas başkentinde doğdu. Zerolo'nun babası Francisco Franco hükûmetinden sürgün olarak Karakas'ta yaşıyordu. Pedro Tenerife'teki La Laguna Üniversitesi'nde hukuk okudu. O üniversiteden mezun olduktan sonra Madrid'e taşındı, ve kendi dikkatini karşılaştırılmalı hukuka adayarak derslerini devam etti. Aynı zamanda, Madrid'deki fakir Entrevías barriosunda yaşayan insanları yardım etmek amacıyla kurulmuş bir projede Enrique de Castro adlı Katolik papazı ile çalıştı. 1992'de "Colectivo Gay de Madrid" (Madrid Gey Ortağı, COGAM) için bir hukukî danışmanı oldu. 1993'ün sonuna doğru örgütün başkanı olarak seçilmiş. Ondan sonra "Federación Estatal de Gays y Lesbianas"'a (Millî Gey ve Lezbiyen Federasyonu) hukukî öğütler verdi. 1998'de o örgütün (şu anki adıyla "Federación Estatal de Lesbianas, Gays, Transexuales y Bisexuales" [Millî Lezbiyen, Gey, Transeksüel ve Biseksüel Federasyonu, FELGTB]) başkanı oldu. 2000 ve 2002 yıllarında yine de başkan olarak seçildi. 2004'te Uluslararası Lezbiyen ve Gey Kurumu'nun yönetim kurulunun bir üyesi oldu. Birleşmiş Sol ve İspanyol Sosyalist İşçi Partisi'nin davetiyle, Zerolo İspanya Kongresi'nde sivil birliktelikler hakkında konuşma yaptı. İspanya Senatosu'nda da İspanya'daki gey toplumuna karşı yapılan ayrımcılığı ihbar etmek amacı ile konuşma yaptı. 2001 ve 2003'te İspanyol Sivil Kodu'nda eşcinsel evlilik hakkında beş tane değişiklik hakkında tartışmalara katıldı. 1 Ekim 2005'te Zerolo, Jesús Santos ile evlendi. 9 Haziran 2015'te Pankreas kanserinden öldü. 2000 Fransa Bisiklet Turu 2000 Fransa Bisiklet Turu 2000 yılı 1 Temmuz-23 Temmuz tarihlerinde yer alan 87nci Fransa Bisiklet Turu'dur. Tur Amerikalı bisikletçi Lance Armstrong tarafından kazanıldı. Tur, Futuroscope (Bu bir resmî giriş turu değildir çinkü mesafesi 8 km den daha fazladır) içindeki Bireysel zaman yarışıyla başladı. ve geleneksel olarak Paris'te bitti.Toplam yarış mesafesi 3.630 km idi(Fransa etrafında saat yönünde). Tur İsviçre ve Almanya içinden geçiyordu. Yarış başlamadan önce zafer için birkaç favori vardı.. Lance Armstrong, onun 1999 Fransa Bisiklet Turu zaferinden sonra şüphesiz favorilerden biriydi. Jan Ullrich de ayrıca 1997 Fransa Bisiklet Turu galibiyetinden ve 1996 ve 1998 genel klasman ikinciliğinden dolayı favoriydi. Bir yaralanmadan dolayı 1999 yılı Fransa Turu'na girmemişti. 1998 Tur galibi Jan Ullrich ayrıca favori olarak addediliyordu. Richard Virenque, kötü hazırlanmasından dolayı 1999 yılı turunu 8nci bitirmesine rağmen 2000 yılı turu için önemli bir oyuncu olarak kabul ediliyordu. Ayrıca Fernando Escartin, Bobby Julich, Alexander Vinokourov ve Alex Zülle'in mücadele edeceği addediliyordu. İlk etap İngiliz bisikletçi David Millar tarafından kazanıldı. Lance Armstrong onun arkasından sadece 2 saniye sonra gelerek ikinci oldu. Yarış öncesi favorilerinden Laurent Jalabert, Jan Ullrich ve Alex Zülle hepsi enaz 20 saniye kaybettiler. Virenque, Vinokourov ve Escartin yaklaşık 1:30 zaman kaybıyla Armstrong'un arkasındaydılar. Bu zamnada Marco Pantani 2 dakikadan fazla kaybetmişti. Sonraki iki etap sprinter etabıydı. Bu iki etap da Tom Steels tarafından kazanıldı. Fakat genel klasman sınıflandırmasını çok değiştirmedi. Etap 4, bir Takım zaman yarışıydı ve ONCE bisiklet takım tarafından kazanıldı. Bu etaptan sonra üst on da sekiz ONCE bisikletçisi vardı ve lider Laurent Jalabert de bunlar içindeydi Etap 6, on iki bisikletçi gruptan koptu ve 7:49 dakika öndeydi böylece sınıflandırmayı salladılar. Kaçanlar arasında Alberto Elli' de vardı ve Sarı mayoyu elde etti. Etap 17, Erik Dekker kendisinin turdaki üçüncü etabını kazandı. Etap 19, bir Bireysel zaman yarışıydı, genel klasmanı değiştirmek için son şanstı. Bu zaman yarışına benzememesine rağmen Armstrong kendisinin 5:37 sini kaybedecekti. Armstrong en sonunda etabı kazanmaya devam etti ve tur zaferini sağladı. Son iki etap içinde liderliğini sürdürüyordu. 177 bisikletçinin katıldığı yarışı, 127 bisikletçi tamamladı. Marian Anderson Marian Anderson (27 Şubat 1902, Philadelphia, Pensilvanya - 8 Nisan 1993, Portland, Oregon, ABD), 20. yüzyılın en iyi kontraltolarından biri olan şarkıcı. Yoksul bir Siyah ailenin çocuğu olan Anderson, çok üstün bir sesi olduğu fark edilince, altı yaşında Union Baptist Kilisesi'nin korosuna alındı. Kilise, para toplayarak onun özel müzik dersleri almasını sağladı. Öğretmeni onu 1925'te New York'ta New York Flarmoni Orkestrası eşliğinde Lewisohn Stadium'da yapılan bir yarışmaya soktu. Anderson 300 yarışmacı arasında birinci oldu. O sıralarda gerek yoksulluğuna, gerek ırk ayrımının karşısına çıkardığı güçlüklere karşın birkaç konser turnesine çıkarak adını duyurmaya başlamıştı. 1925-1935 arasında Avrupa'ya yaptığı gezilerde başarısı gerçekten büyük oldu.1935'te New York'a döndüğünde daha da büyük bir başarıya ulaştı. 1939'da, Washington'daki Constitution Hall'da şarkı söylemesi Siyah olduğu gerekçesiyle yasaklandı. Olaya karşı çıkmak amacıyla, aralarında Eleanor Roosevelt'in de bulunduğu bir grup Amerikalı, Lincoln Anıtı'nda 75 bin dinleyicinin katıldığı bir konser düzenledi. Daha sonra Anderson'dan Beyaz Saray'da da konser vermesi istendi. 1955'te Verdi'nin Maskeli Balosu'ndaki Ulrica rolüyle New York'taki Metropolitan Operası'nda şarkı söyleyen ilk Siyah oldu. Anderson sesi ve yorumlama gücü kadar, Siyahların yararına çalışmaları ve cana yakın kişiliğiyle de övgü topladı. Şarkıcı olarak önde gelen özellikleri zengin ve saf ses tonu ve birçok üsluba egemen olabilmesiydi. "My Lord, What a Morning" (1957; "Tanrım, Ne Sabah") adıyla bir otobiyografi yazdı ve 1965'te emekli oldu. ABD başkanı Jimmy Carter 1978'de, üstünde Anderson'un profili bulunan Kongre altın madalyasını vererek onu ödüllendirdi. Bilkent Üniversitesi Müzik ve Sahne Sanatları Fakültesi Bilkent Üniversitesi Müzik ve Sahne Sanatları Fakültesi , Bilkent Üniversitesi bünyesinde bulunan 9 fakülteden biri. Müzik ve Tiyatro bölümlerinden oluşan fakültenin dekan yardımcılığını "Işın Metin" yürütmektedir. Fakülte, planları mimar "Erkut Şahinbaş" ve "İlhan Kural" tarafından çizilen ve üniversitenin "Orta Kampüs" 'ünde bulunan binayı, Bilkent Senfoni Orkestrası'nın yerleşik olduğu "Bilkent Konser Salonu" ve tiyatro bölümü öğrencilerinin oyunlarını sahneledikleri "Bilkent Tiyatro Salonu" paylaşır. Ersin Onay'ın kuruluşundan 2000 yılına kadar başkanlığını yürüttüğü, lisans ve lisansüstü düzeyde eğitim veren bölüm, "Teori ve Kompozisyon", "Enstrüman" ve "Şan" olmak üzere üç ayrı kısımda eğitim vermektedir. "Teori ve Kompozisyon" kısmında müzik teorisi ve kompozisyon seçenekleri mevcutken, enstrüman kısmında piyano, klasik gitar, perküsyon, keman , viyola, viyolonsel, kontrbas, flüt, obua, klarnet, fagot, korno, trompet, trombon ve tuba seçenekneri sunumaktadır. Fakülte, lisans (B.M.), yüksek lisans (M.M.) ve, doktora (Ph. D.) düzeylerinde eğitim vermektedir. Fakülte, lisans düzeyindeki öğrencilerinin önemli bir kısmını müzik eğitiminin yoğunluklu olduğu bir müfredatın uygulandığı, üniversite kampüsü içinde ayrı bir binada yer alan "Bilkent Üniversitesi Müzik Hazırlık İlköğretim Okulu" ve fakülte ile aynı binayı paylaşan "Bilkent Üniversitesi Müzik Hazırlık Lisesi"'nden mezun genç müzisyenlerden seçerken, aynı zamanda yetenek sınavlarıyla üniversite dışından da öğrenci kabul etmektedir. Türkiye'nin ilk akademik, özel ve uluslararası orkestrası olan Bilkent Senfoni Orkestrası'nın da önemli bir kısmı fakülte de ders veren akademisyenlerden oluşurken, "Bilkent Gençlik Senfoni Orkestrası"'nı ise fakültede öğrenim gören genç müzisyenler oluşturmaktadır. Cüneyt Gökçer'in başkanlığında kurulan bölüm, Türkiye'de ilk defa Oyunculuk eğitiminin yanında Rejisörlük eğitimi de vermeye 1996 yılında başlamıştır. Ancak "rejisörlük " kısmının daha sonra kapatılması ile beraber, bölüm 2009 yılından bu yana diğer tiyatro bölümleri gibi sadece oyunculuk eğitimi vermektedir. Bölüm öğrencileri, her yıl hazırladıkları oyunları fakülte binasının içinde yer alan ve "arena tiyatro" şeklinde düzenlenen yaklaşık 170 kişilik tiyatro salonunda sahnelerken, Dünya Tiyatro Günü'nde kampüs boyunca dolaşıp açık havada klasikleşmiş tiyatro eserlerini canlandırarak renkli etkinliklere imza atarlar. James Ingram James Ingram (16 Şubat 1952, Akron - 29 Ocak 2019; Los Angeles) Amerikalı soul müzik sanatçısı ve yapımcısıdır. Sanatçı ayrıca çaldığı çalgıların tümünü hiçbir eğitim dahilinde olmadan öğrenmiştir. 1952 doğumlu olan sanatçı, sanat hayatına yetmişlerde "Revelation Funk" adlı grupla beraber başladı. Ingram özellikle vokalist olduğu dönem içerisinde Los Angeles ve çevresinde tanıdık bir sima haline geldi. 1981'de Quincy Jones'un albümü ""The Dude""daki "Just Once" ve "One Hundred Ways" şarkılarının vokalini üstlenen Ingram, buradaki performansıyla Grammy ödülü kazandı. Daha sonrasında 1983'te ilk solo albümü "It’s Your Night"'ı çıkaran Ingram, seksenler boyunca kariyerinin zirvesinde yer aldı. Kariyeri boyunca Ray Charles, Michael McDonald, Patti Austin, Anita Baker, Viktor Lazlo, Nancy Wilson, Natalie Cole ve Kenny Rogers gibi isimlerle çalışan Ingram, bununla beraber Michael Jackson'ın çok satan albümü Thriller'daki "P.Y.T. (Pretty Young Thing)" adlı şarkıdaki sözlerde yer almıştır. Sanatçı 29 Ocak 2019'da 66 yaşında ölmüştür. Cenazesi yakıldıktan sonra külleri Forest Lawn Anıt Mezarlığı'nda icra olmuştur. Bilkent Odeon Odeon, Bilkent Üniversitesi'nde gerçekleştirilen kültür ve sanat etkinliklerine ev sahipliği yapan gösteri merkezi. 1992 yılında mimar Erkut Şahinbaş ve Alpay Güleyen tarafından tasarlanan yapı ve 1993 yılında "Mimarlar Odası Ulusal Mimarlık Ödülleri Jürisi"'nce proje dalında başarı ödülü kazanmıştır. 1999 yılında inşaatı tamamlanarak kullanılmaya başlanmıştır. Bilkent Üniversitesi kampüsünün akademisyen lojmanlarının bulunduğu bölgeye inşa edilen yapının doğal etkenlerden korunması için üzeri kapatılırken kenarları açık bırakılarak izleyicilerin arka planda doğa görünümüyle başbaşa kalması ve yapının tam bir amfitiyatroya dönüşmesi sağlanmıştır. 4000 seyirci kapasiteli ODEON'un 1100 kapasiteli otoparkı mevcuttur. ODEON üniversitenin diploma törenlerine, Bilkent Senfoni Orkestrası ve bahar festivali konserlerine ve üniversiteden bağımsız daha birçok sosyal etkinliğe ev sahipliği yapmaktadır. Drake & Josh Drake & Josh, Dan Schneider tarafından yaratılmış, Nickelodeon'da yayın yapan bir Amerikan sitcomudur. Dizi birbirlerinden zıt karakterlere sahip iki üvey kardeş olan Drake Parker (Drake Bell) ve Josh Nichols (Josh Peck)'ı konu almaktadır. Dizide ayrıca Nancy Sullivan, Jonathan Goldstein ve Miranda Cosgrove başrol oynamaktadır. Schneider daha önceden The Amanda Show'da yer almış olan Bell ve Peck'i Drake & Josh dizisi için başrol yapar. Dizi 56 bölüm ve 4 sezonuyla, 11 Ocak 2004'ten 16 Eylül 2007'ye kadar devam etmiştir. Ayrıca iki TV filmi bulunmaktadır: Drake & Josh Go Hollywood (2006) ve Merry Christmas, Drake & Josh (2008). Serinin açılış şarkısı olan "I Found a Way" Drake Bell ve Backhouse Mike tarafından yazılmış ve Bell tarafından söylenmiştir. İki üvey kardeş olan Drake Parker ve Josh Nichols; Drake'in öz annesi, küçük kardeşi Megan ve Josh'ın öz babası ile birlikte San Diego, California'da yaşamaktadır. Drake çevre tarafından hoş karşılanan popüler bir müzisyendir. Josh Nichols ise zeki bir öğrenci olmasına karşın sosyal hayatında ve kızlarla ilişkide sorun yaşayan biridir. İkili genellikler gençlik sorunlarını da içeren çeşitli komedik zor durumlara düşerler. Drake Bell ve Josh Peck daha önceden Dan Schneider tarafından yapılan The Amanda Show'da birlikte rol almıştı. Bell ve Peck'in farklı kişilikleri vardı, bu da Schneider'ı kendilerine oldukça benzeyen karakterlere sahip yeni bir dizi yapmaya itti. Yayınlanmamış pilot bölümünde Walter Nichols rolünü Stephen Furst oynuyordu, ancak Drake & Josh dizisi kanal tarafından onay aldığı zaman başka bir projeyle uğraştığı için rol Jonathan Goldstein'e verildi. Ailenin evini gösteren dış sahnelerde Los Angeles 'Encino mahallesi kullanılırken, iç sahneler Hollywood'daki Nickelodeon on Sunset stüdyolarında çekildi. Ocak 2005'ten sonra Hollywood'daki Tribune Stüdyoları'da çekim bölgesi olarak kullanıldı. Drake Bell bir araba kazasında yaralandığı için dizinin yapımı Aralık 2005'te durduruldu. Bell kazadan önce dördüncü sezonun üç bölümünde oynamıştı. Çekimler Mart 2006'da devam etti. Sonraki ay, Nickelodeon dördüncü sezon için ek olarak yedi bölüm daha sipariş etti. Sezonun uzamasıyla çekimlerin Temmuz 2006'ya kadar sürmesi beklendi. Schneider'a göre dizinin bitirilmesi, dizide yer alan önemli insanların ortak fikirlerinin sonucunda oluştu. Dizide annenin adına yer verilmedi, ancak Schneider dizinin finalinde annenin adını Audrey ve mesleğini yemek servisçisi olarak açıklayacak diyaloglar yazmıştı. Sahne çekildi, ancak Schneider düzenleme kısmında sahneyi çıkarma kararı aldı. Bu konuda Schneider şöyle söyledi, "Bir diğer taraftan "en son" bölüme gelmişken "artık" bunu açıklamanın kolay olacağını düşündüm - ironik gelmişti. Ama ardından böyle bir karar aldım, çünkü hayranlar ne olduğunu (Anne'nin adı ve nerede çalıştığını) öğrenmeye çalışırken eğleniyor gibi gözüküyordu. Adından hiç bahsetmeyerek şakayı sonsuzluğa uzatmanın daha iyi olacağını düşündüm." Drake ve Josh ebeveynlerinin on günlük tatile çıkmasının ardından San Diego'daki evlerinde yalnız bırakılırlar. Kardeşlerin Megan'ı Denver, Colorado'daki arkadaşını ziyaret etmesi için havaalanına bırakması gerekmektedir ancak yanlışlıkla onu Los Angeles'taki uçuşa bırakırlar. Drake ve Josh, Megan'ı kurtarmak için Hollywood'a giderler ancak multimilyar-dolarlık bir soygunu durdurur ve Drake'e TRL'de yer ayarlarlar. TV filmi 6 Ocak, 2006'da yayınlandı; TV Guide'a göre açılış haftasında en yüksek rating alan program oldu. Temmuz 2008'de Drake & Josh: Best Christmas Ever adında yeni bir Drake & Josh filminin yapımına başlandı. 5 Aralık 2008'de yayınlandı. Filmin ismi sonradan Merry Christmas, Drake & Josh olarak değiştirildi. Schneider tekrar uygulayıcı yapımıcı, Marjorie Cohn ve Lauren Levine ise yardımcı uygulaycı yapımcılar olarak yer aldı. Michael Grossman filmi yönetti. Film Noel Baba'nın yardımcıları olarak çalışırken Drake'in küçük bir kıza koruyucu ailesinine gelmiş geçmiş en iyi Noel'i yaşatacağının sözünü vermesiyle başlar. Kardeşler hoş vakit geçirmiyor olsa da, ebeveynlerinin fırtına ortasında bir kulübede tatil geçiriyor olması daha korkunçtur. Film diğer TV filminin aksine HD formatında yayınlandı. Ayrıca Henry Winkler ve MMA dövüşçüsü Kimbo Slice filmde konuk olarak yer aldı. Merry Christmas, Drake & Josh, 9.10 milyon izleyicisiyle en çok izlenen Nickelodeon filmi prömiyeri oldu. Bu rekor daha önce iGo to Japan'e aitti. ABD: Birleşik Krallık ve İrlanda: Kanada: Avustralya ve Yeni Zelanda: Latin Amerika: Brezilya: Afrika: Yunanistan: TÃ¼rkiye: Odeon Odeon, aşağıdaki anlamlara gelebilir: Quincy Jones Quincy Delight Jones, Jr. (d. 14 Mart 1933) ünlü bir Amerikalı organizatör, orkestra şefi, besteci, düzenleyici, müzisyen ve yapımcı'dır. Sanatçı sanat hayatı boyunca 79 kez Grammy ödüllerine aday gösterilmiş, 27 kez de bu ödülü kazanmıştır. Sanatçı ayrıca, 1968'de "Akademi Ödülleri"ne aday gösterilerek, tarihte bu ödüle aday gösterilen ilk Afro-Amerikan olmuştur. Sanatçı, 1933'te Chicago'da bir site yöneticisi ve banka müdürü olan ve şizorfreni hastası Sarah Frances ve yarı profesyonel beyzbol oyuncusu ve marangoz olan Quincy Delight Jones, Sr.'ün en büyük çocuk olarak dünyaya gelmiştir. Çocukluğu müzikle iç içe geçen Jones, 1951'de Boston'da "Schillinger House"a müzik eğitimi bursu kazanmıştır. Ancak Jones, bu burs programından Lionel Hampton'ın trompet çalma önerileri yüzünden ayrılmıştır. Sonrasında, 50'ler boyunca bu turlara düzenli katılan Jones, 1963'te ünlü sanatçı Lesley Gore'un keşfedilmesinde rol oynamıştır. Sanatçının en büyük hitlerinden "It's My Party"nin yapımcılığını da üstlenen Jones, bu süreden sonra 60'lar boyunca sürekli göz önünde kalmıştır. Özellikle bu dönemde Jones, dönemin en büyük sanatçılarından olan Frank Sinatra, Ella Fitzgerald, Peggy Lee ve Dinah Washington'ın aranjörlüğünü üstlenmiştir. 1970'lerde önemli caz ve soul sanatçılarıyla olan çalışmalarının ardından, 1979'dan itibaren pop'un kralı olarak kabul edilen Michael Jackson'ın yapımcısı olarak görev alan Jones, sanatçının "Don't Stop 'Til You Get Enough" ve "Rock With You" gibi disko çağındaki hitlerine imza attığı gibi, dünyanın en çok satan albümü Thriller'ın ve Bad'in yapımcısı olmuştur. 1991'e kadar Jackson ile çalışan Jones, böylece dünyanın en çok satan sanatçılarının yapımcısı olarak nam salmaya başlamıştır. Jones, sanat hayatının temposunu 1990'ların ortasından itibaren azaltmaya başlamıştır. Bu süreden sonra hem siyasi hem de sanatsal kişiliğiyle beliren Jones, 2000'de Harvard Üniversitesi'ne 3,000,000 $ bağış yapmıştır. Ayrıca 2002'de bir röportaj sırasında Michael Jackson'a ""tekrar Quincy Jones ile çalışır mısınız?"" şeklinde sorulan soruya, Jackson ""Kapı her zaman açık"" şeklinde yanıt vermiştir. Benzer bir soru Jones'a sorulduğunda, Jones ise ""Lütfen, zaten yapacağımı yaptım, Jackson ile yeniden çalışmak için konuştum, ancak zaten çok fazla şey yaptık onunla. 900 projem var ve 74 yaşındayım. Bana biraz mola verin."" yanıtını vermiştir. Jones ayrıca 2004'te İsviçre'nin Davos kentinde düzenlenen "Dünya Ekonomi Forumu"na katılmıştır. Sanatçının yapıp kendi adına yayınladığı albümleri aşağıda yer almaktadır. Rebirth (Jennifer Lopez albümü) Rebirth, Amerikalı şarkıcı Jennifer Lopez'in dördüncü stüdyo albümü. 2005'te Epic Records etiketiyle piyasaya sürülmüştür. Albüm, dünya çapında iki milyon kopya satışı yapmıştır. "Rebirth" ayrıca, Türkiye'de 2005 yılında en çok satan yabancı albüm olmuştur. Aynı zamanda Japonya'da 200,000 kopya satarak Lopez'in Japonya'daki en başarılı albümü haline gelmiştir. UK listesinde 97 numara olmuştur. Ahmet Hamdi Sezen Ahmet Hamdi Sezen (d. 1922, Çanakkale-Biga – ö. 31 Mart 2000, İstanbul), avukat, siyasetçi, 1957-1960 yılları arasında Türkiye Cumhuriyeti 25. TC Hükümeti ve TBMM XI.dönem Çanakkale milletvekili. 1957 seçimlerinde Demokrat Parti milletvekili olarak TBMM´ye girmiş ve 27 Mayıs Askeri Darbesine kadar görevini sürdürmüştür. Demokrat Parti milletvekilleriyle beraber Yassı Ada mahkemelerinde yargılanmış ve Kayseri ceza evinde cezasını çektikten sonra asıl mesleği olan avukatlığa devam edip aktif siyasetten uzak durmuştur. İstanbul Üniversitesi Hukuk Fakültesi mezunu olup, evli ve ikiz çocuk babasıdır. Renault Scénic Renault Scenic ve Renault Grand Scénic, Fransız otomobil üreticisi Renault tarafından tasarlanan, geliştirilen ve pazarlanan bir MPV'dir. Renault Mégane ile aynı şasiyi paylaşmaktadır. 5 koltuklu ve 7 koltuklu Grand Scénic modelleri mevcuttur. 1997 yılında European Car of the Year ödülünü almıştır. Scénic, ilk olarak 1996 yılında Anne Asensio'nun tasarımıyla "Renault Mégane Scénic" adıyla tanıtılmıştır. Tasarımda Renault'un o dönemdeki "kuş gagası" çizgileri kullanılmıştır. O dönemdeki Mégane ile mekanikleri aynıdır. Yine o dönemde üretilen Renault Espace'in daha küçük ve daha kullanışlı bir modeli olması adına üretilmeye başlamıştır. 1999 yılında geçirdiği makyaj operasyonu ile aracın ön yüzü yenilenmiştir. 2000 yılında 4 tekerlekten çekişli Scénic RX4 modeli satışa sunulmuştur. RX4 modeli normal Scénic'ten daha yüksektir. 2002 yılında Scénic, Mégane II'nin tanıtılmasından kısa bir süre sonra yeni baştan tasarlandı ve tanıtıldı. Ayrıca daha uzun dingil mesafesi ve arka çıkıntısı ile 7 koltuklu Grand Scénic'te satışa sunulmuştur. Ayrıca Mégane'da kullanılan elektronik kart sistemi ve elektronik park freni gibi diğer donanımlara da Scénic'te yer verilmiştir. 2006 yılında ufak bir makyaj operasyonu geçiren Scénic'in arkasındaki Renault yazısı kaldırılmıştır. 2007 yılında tanıtılan Scénic Conquest, RX4'ün yerini almıştır. 7 koltuklu 'Grand' versiyonu Mayıs 2009 yılında baştan aşağı yenilenerek açıklanan Scénic III, 2009 yılı Temmuz ayında piyasaya sürüldü. 2013 yılında Renault XMOD adıyla Scénic'in Off-Road versiyonu tanıtıldı. Normal Scénic'ten farklı bir tasarımı vardır. Plastik kaplama, yükseltilmiş süspansiyonlar ve farklı jantlar kullanılmıştır. 2013 yılının Mart ayında Scénic III makyaj operasyonuna uğramıştır. İç ve dış tasarımda ve sürüş yardımlarında değişiklikler meydana gelmiştir. Renault Scénic, Visio System adı verilen bir donanıma sahiptir. Visio System, Şerit Takip Sistemi'ni, Şerit Takip Asistanı'nı, Otomatik Uzun-Kısa Far özelliğini barındırmaktadır. Geri görüş kamerası, yokuş kalkış desteği gibi sürüş desteği veren ekipmanlar da mevcuttur. Renault Espace Renault Espace, Büyük van sınıfında mücadele veren Espace ilk kez 1984 yılında tanıtıldı. 10 milyondan fazla satılan Espace geçtiğimiz yıldan bu yana Türkiye pazarında da müşteri bekliyor. Geçtiğimiz günlerde makyajlanan otomobil Cenevre Otomobil Fuarı'ndan sonra yeni yüzüyle Avrupa pazarlarına sunulacak. Türkiye'de uzatılmış şasili versiyonu satılırken, motor seçenekleri, 2.0 litre 170 HP benzinli, 1.9 litre 120 HP, 2.2 litre 150 HP dizel üniteler olarak sıralanıyor. 2.0 litrelik benzinli ve 2.2 litrelik dizel motor seçeneklerinde otomatik şanzıman standart olarak sunulurken, 1.9 litrelik versiyonda sadece manuel şanzıman seçeneği bulunuyor. Expression ve Privilege donanım paketleriyle ticarileştiriliyor. Ã‡ikolata Tepeleri Çikolata Tepeleri Bohol, Filipinler de bulunan sıradışı bir coğrafik oluşumdur. Yaklaşık 1268 koni şekilli aynı boyutlarda tepeler 50 kilometrekare dan fazla yer kaplar. Tepeler yeşil otlarla kaplıdır ve kuru mevsimde kahverengi renk alırlar, bu renkten dolayı çikolata tepeleri olarak adlandırılmışlardır. Çikolata Tepeleri Bohol'un en çok turist çeken mekanlarındandır.Bölgenin doğal zenginliklerinin en önemli sembollerindendir. Filipinler Turizm Bakanlığı'nın turizm listesinde yer alır ve ülkenin 3. Ulusal Coğrafik Anıtı olarak UNESCO Dünya Mirası Listesi'ne dahil edilmiştir. Çikolata Tepeleri engebeli yapıda otla kaplı tepelerdir, ve neredeyse simetrik konik yapıya sahiplerdir. Gündoğumu ve günbatımı sırasında Çikolata Tepelerinin çok çekici bir görüntüsü vardır. Kuru mevsimlerde yağışlar yetersiz kalarak tepelerin kurumasına ve çikolata rengine dönmesine neden olur. Bu dönüşüm, sonsuz bir çikolata görünümü oluşturur. Çikolata Tepeleri ismi, bu görünümden kaynaklanmaktadır. Hüseyin Özkan (judocu) Hüseyin Özkan (d. 20 Ocak 1972), Çeçen asıllı Türk judocu. 2000 Sidney Olimpiyat Oyunları'nda 66 kiloda altın madalya kazanarak bu spor dalında Türkiye'ye ilk altın madalyayı kazandırmıştır. Ayrıca Türkiye, Halter ve Güreş dışındaki ilk altın madalyasını judodan elde etmiştir. 1999 Dünya Şampiyonası 'nda 2. olmuştur. 1993 Avrupa Şampiyonası'nda 3., 1997'de 1., 1999'da 2. olmuştur. Ayrıca 1997 Akdeniz Oyunları'nda 1. olmuştur. 2011 yılı itibarıyla büyük erkek judo millî takımını çalıştırmaktadır. UluslararasÄ± Bilim Konseyi Uluslararası Bilim Konseyi (İngilizce: International Council for Science veya kısaca ICSU) 1931 yılında kurulmuş uluslararası bir sivil toplum örgütüdür. Örgütün amacı bilimsel gelişmelere yönelik uluslararası işbirliğini geliştirmek ve teşvik etmektir. Örgütün üyeleri ulusal bilim kurumları ile uluslararası bilim birlikleridir; Uluslararası Matematik Birliği ve Uluslararası Astronomi Birliği gibi. Uluslararası Bilim Konseyi'nin ana finansmanı üyelerinin yaptığı bağışlardır. UNESCO (Birleşmiş Milletler Eğitim, Bilim ve Kültür Örgütü) kaynaklı bazı altyapı sözleşmeleri ve Birleşmiş Milletler kurumlarından gelen bazı sözleşme ve bağışlar da örgütün diğer gelir kaynaklarındandır. Journal des sÃ§avans Journal des Sçavans (daha sonraları Journal des savants olarak adlandırılmıştır) Denis de Sallo tarafından kurulmuş ve her ne kadar başından beri kilise tarihi ve yasal raporlar gibi bilimsel olmayan çeşitli içerikleri de barındırsa da Avrupa'da yayımlanmış ilk bilimsel jurnaldir. İlk sürümü 12 sayfalık (dört yapraklı) broşürler halinde 5 Ocak 1665'te basılmıştır. Jurnal yayın hayatına 1792 yılında Fransız Devrimi sırasında son vermiştir. Her ne kadar 1797 yılında "Journal des savants" adıyla tekrar ortaya çıksa da, 1816 yılına kadar devamlı bir şekilde yayımlanmamıştır. Bu tarihten sonra ise düzenli yayımlanmakla birlikte içeriği büyük oranda değişmiş ve bilimsel olmaktan ziyade edebî bir yayın hâline gelmiştir. Carolyn Merchant Carolyn Merchant (d. 1936) Amerikalı ekofeminist filozof ve bilim tarihçisi. Bilim tarihinde Aydınlanma hareketinin yeri ve bu hareket sonucu doğa algısındaki değişiklik konulu fikirleri özellikle ilgi çekmiştir. Merchant'a göre Aydınlanma öncesinde, doğa zaman zaman vahşileşse de, her şeyin cömert anası olarak algılanmaktaydı. Bununla birlikte zaman içinde bu metafor yerini Bilimsel Devrim'in modeline bıraktı; doğanın tüm sırlarını ifşa etmek için Bilimsel Devrim doğayı parçalayıp inceledi. Bununla birlikte doğanın sırları ortaya döküldükçe, artık daha kontrol edilebilir bir konuma erişmiştir. Nitekim Merchant'a göre zaman içinde bilimin insan zihninin doğal dünyaya dair her şeyi bilebileceği kanaatinin daha da güçlenmesiyle birlikte insanlar Dünya'yı besleyici yaşam taşıyıcısı, yaşam getiricisi olarak görmeyi bıraktılar ve yavaşça onu sadece harcanılacak, tüketilecek bir diğer kaynak olarak görmeye başladılar. Dalmaçya Krallığı Dalmaçya Krallığı (Hırvatça: Kraljevina Dalmacija) 1815'ten 1918'e kadar Habsburg Hanedanı tarafından yönetilen krallık. Başkenti Zadar'dır. Dalmaçya Krallığı, Habsburg Hanedanı'nın 1815 yılında Fransa İmparatorluğu'ndan aldığı topraklarda kurulmuştur. 1918 yılına kadar Dalmaçya Krallığı, Habsburg Hanedanı'na bağlı olarak yönetilmiştir. 1918'de Sırp, Hırvat ve Sloven Devleti'ne dahil olmuştur. 1880 tarihli Avusturya nüfus sayımına göre krallıktaki etnik gruplar: 1900 yılında krallıktaki büyük şehirlerin nüfusu: Kotor Psikoposluk Bölgesi, Lesina Psikoposluk Bölgesi, Dubrovnik Psikoposluk Bölgesi, Šibenik Psikoposluk Bölgesi ve Split-Makarska Psikoposluk Bölgesi krallığın psikoposluk bölgeleridir. V. Ä°oannis V. İoannis Paleologos (Yunanca: Ιωάννης Ε' Παλαιολόγος - Iōannēs V Palaiologos, 18 Haziran 1332 – 16 Şubat 1391), Bizans İmparatoru III. Andronikos ile Savoyalı Anna'nın oğludur. Anne tarafından dedesi Savoya Kontu V. Amadeus ve anneannesi onun ikinci karısı olan Brabantlı Maria'dır. V. İoannis 1341'de daha dokuz yaşında iken babasının ölümü üzerine tahta çıkmıştır. İmparatorluk döneminin birinci aşamasında yetişkin olmadığından annesi Savoyalı Anna taht naibi görevini yüklenmiştir. Savoyalı Anna, kocasının arkadaşı olan ve devlet idaresini efektif olarak ifa etmekte olan İoannis Kantakuzinos'a inanmamaktaydı. Sırp Kralı IV. Stefan Uroš Kuzey Trakya'yı istila etmek için hücuma geçince, Kantakuzinos bu bölgelerde asayişi ve Bizans idaresini sağlamak üzere Konstantinopolis'ten ayrılmıştır. Kantakuzinos başkentte yokken, Konstantinopolis Patriği Patrik XIV. İoannis Kalekas ve saray mensubu Aleksios Apokaukos, Anna'ya en kıdemli danışmanı olan Kantakuzinos'un bir düşman olduğunu telkin edip inandırmışlardır. Anna, Kantekuzenos'u devlet düşmanı olarak ilan etmiş ve Konstantinopolis "Praefectus urbanus"luğuna ("Eparkhos"), Apokaukos'u getirmiştir. Kantakuzinos'un karşı tepkisi, kendini VI. İoannis adı ile rakip İmparator ilan etmesi ve 1347ye kadar süren bir iç savaşı başlatması olmuştur. Bulgar Çarı İvan Aleksander, V. İoannis ve taht naibi Anna tarafının müttefiki olmuş; Sırp Kıralı IV. Stefan Dusan ise rakip imparator VI. İoannis yanını tutmuştur. Bu iki hükümdar da bir Bizans iç savaşından faydalanarak kendileri için politik ve bölgesel toprak menfaati sağlamak peşindeydiler. Biraz zaman sonra rakip imparator VI. İoannis Osmanlı devleti hükümdarı Orhan Bey ile de ittifak yapmıştır. Savoyalı Anna ise Batı Avrupa'dan taraftar toplamaya çalışmıştır ve 1343 yazında Avignon Papalığı'nda bulunan Papa VI. Clemens'e sadakatini bildirmek için bir elçi göndermiştir. Ayrıca savaş masraflarını karşılamak için taht naibi olan Anna kıymetli Bizans İmparatorluk taçını ve diğer Bizans devlet simgesi mücehveratı 30.000 düka altınına Venedik Cumhuriyeti'ne rehine olarak vermiştir. Ancak sonunda Anna iç savaşı kaybetmiş ve oğlu V. İoannis Paleologos kıdemli İmparator olan VI. İoannis Kantakuzinos yanında ortak imparator olmak durumuna düşmüştür ve bu durum (1347–1354) arasında değişmemiştir. 1354'te V. İoannis Paleologos bir iç hükûmet darbesi yapmış ve VI. İoannis Kantakuzinos tahttan feragat edip ayrılmış ve V. İoannis Palealogos tek İmparator olarak hüküm sürmeye başlamıştır. Hükümdarlığı sırasında Osmanlı Orhan Bey'in oğlu olan Süleyman Paşa Gelibolu'nun bir deprem ile yıkılmasından sonra idaresini alip oraya Türklerin yerleştirmeye başlamış, durum daha iyileşince bu şehri boşaltıp Bizanslılara geri vermemiş ve şehri Avrupa'daki ilk Osmanlı-Türk yerleşkesi haline sokmuştur. O zaman Bizanslılar için tehlike çanları çalmaya başlamıştır. Süleyman Paşa komutasında Osmanlı orduları Trakya'da ilerleyerek Edirne (Adrianopol) ve Filibe (o zamanki Philippopolis, şimdi Plovdiv)'yi ellerine geçirmişlerdir. Konstantinopolis'te bile kendini tehdit altında olduğunu gören V. İoannis Paleologos Batı'dan destek ve yardım istemek gereğini hissetmiş ve Doğu Ortodoks Hristiyan ve Katolik Hristiyan ayrılığının, kendine destek verilmesi halinde, Ortodokslarin Katolik Papanın üstünlüğünü tanıması şeklinde birleştirilmesini önermiştir. Bu öneriyi Batı'ya tanıtmak için İtalya'ya şahsen seyahat yapmıştır. Fakat, özellikle iç savaşlar nedeni ile, Bizans hazinesi o kadar boşalmıştır ki 1369'da Venediki ziyaret ettiği zaman ödeyemediği ticari borçlar dolayısıyla tutuklanmıştır. 1371'de yıllık haraç vererek Osmanlı Sultanı I. Murad'in üst egemenliğini tanımıştır. Bunun uygun bir siyaset olduğu, sonradan 1376'da oğlu IV. Andronikos tarafından bir hükûmet darbesi ile tahttan indirildikten sonra I. Murad yardımı ile tahtını yeniden geri alabilmesi ile anlaşılmıştır. En genç oğlu I. Theodoros Paleologos 1383'de Mora Despotluğunu idareye başlamıştır. 1390'da ise torunu VII. İoannis diğer saray entrikaları sonucu kısa bir müddet için tahtı gasp etmiş, fakat V. İoannis Paleologos hemen sonra tahtını geri almayı başarmıştır. Saltanatının sonlarına doğru 1390'da V. İoannis Paleologos Konstantinopolis surlarının şimdi Yedikule içinde kalan tören kapısı olan Altın Kapı civarını , şehrin içinde ve etrafında bulunan, kullanılmayan ve yıkık kiliselerden alınan taşlar ve mermerlerle kuvvetlendirilmesi emrini vermiştir. Bu inşaat projesi tamamlanınca, Osmanlı Sultanı Yıldırım Bayezid V. İoannis'den bu yeni yapıları yıkmasını talep etmiştir ve bu yıkım yapılmazsa iki devlet arasında savaşı başlayacağını ve Yıldırım'ın yanında bulunan İmparator'un oğlu ve varisi Manuil'in gözlerini kör edileceğini söyleyerek tehdit etmiştir. Çaresiz kalan V. İoannis, Sultan'ın bu isteklerini yerine getirmek zorunda kalmış ve bu yeni sur tamirlerini yıktırmıştır. Zamanının gözlemcileri bunu çok utandırıcı bulan V. İoannis'in bu nedenle sinir buhranları geçirmesi sonucu olarak 16 Şubat 1391'de öldüğünü söylemektedirler. V. İoannis Paleologos'in tahtına oğlu II. Manuil geçmiştir. V. İoannis Paleologos, VI. İoannis ile İrini Asanina'nın kızı Eleni Kantakuzini ile evlenmiştir ve isimleri bilinen şu çocukları olmuştur: Sun Wukong Sun Wukong (;Wade-Giles:Sun Wu-k'ung), Batı'da Maymun Kral adıyla da bilinir. Çin edebiyatında dört büyük eserden biri olarak kabul edilen Batı'ya Yolculuk adlı romanın ana karakterlerinden biridir. Romanda Budist sutraları getirmek için Hindistan'a giden rahip Xuanzang'a eşlik eden ve tehlikelerden koruyan, olağanüstü dövüş yeteneklerine sahip bir karakterdir. 13,500 jīn (8,100 kg) ağırlığındaki Ruyi Jingu Bang (Çince: 如意金箍棒; Pinyin: Rúyì Jīngū Bàng, anlamı "altın uçlu akıl sopası") adlı sopasını rahatlıkla taşır. Ayrıca oldukça da hızlıdır, havada attığı bir takla ile 108,000 li (54,000 km) uzağa gidebilir. Farklı hayvan ve cisimlere dönüşmesini sağlayan 72 dönüşüm bilir, ancak insana dönüştüğünde kuyruğunu dönüştüremez. Cennetin en iyi generalleriyle karşılaşabilecek kadar yetenekli bir dövüşçüdür. Saçının her teli kendisinin bir kopyasına, çeşitli silahlara, hayvanlara veya eşyalara dönüşebilir. Rüzgara ve kısmen suya hükmeden büyüler bilir, şeytanlardan korunmak için büyülü çemberler oluşturabilir ve insanları, şeytanları veya tanrısal varlıkları dondurabilir. Akira Toriyama'nın Dragon Ball adlı ünlü mangasındaki Son Goku karakteri Sun Wukong'dan esinlenilmiştir. Ayrıca Son Goku'nun adı Sun Wukong'un Japoncası olan Son Gokuu'dan, Goku'nun sopasının adı olan nyoi-bō (akıl sopası/değneği) ise Ruyi Jingu Bang'ın Japoncadaki adıdır. Efsaneye göre, Sun Wukong(Maymun Kral), bir dağın üzerinde duran zamanın başlangıcından beri dünya ve cennetten güç alan sihirli bir taştan doğdu. Taşın 36 feet ve 5 inch(11 metre ve 12.90 cm) yüksekliği cennetin derecelerini simgeler, 24 feet (7.315200000000001 metre) olan çevresi ise güneş takviminin bölümlerini simgeler ve üzerindeki dokuz delik ise dokuz trigram için.Taş sihirli bir rahim oldu, bu rahim ki bir gün top boyutunda taştan bir yumurtaya döndü. Rüzgar yumurtanın üzerine estiğinde yumurta taştan bir maymuna dönüştüğünde beş duyusu ve dört uzvu vardı. Taştan maymun ortaya çıktığında emekleme ve yürüme yeteneklerine sahipti. Gözlerini hareket ettirdiğinde, gözlerinden çıkan altın ışınlar Kutup Yıldızına doğru gidip yüce tanrı bilgeyi ve yanında oturan ölümsüz vekillerini şaşırttı. Kareli Kareli, ("Gürcüce:" ქარელი) Gürcistan'ın Şida Kartli bölgesinde bulunan şehirdir. Bölge olarak Kura Nehri yakınında bulunur ve Gürcistan'ın başkenti Tiflis'e 94 kilometre uzaklıktadır. Kareli şehri hakkında ilk bahsedilme tarihi 1715 yılında köy dökümanlarında geçmektedir. Mülkiyeti Tsitsishvili adlı soylu ailesine aitti. 1981 yılında Sovyetler Birliği'nde bir şehir olarak kabul edildi. 1939 yılında özel statülü bölgeye bağlandı. 2014 sayımlarına göre 6,654 kişi bulunmaktadır. Bay Doğru "Bay Doğru", Gülben Ergen'in 2 Mart 2008 tarihinde çıkarttığı "Aşk Hiç Bitmez" albümünün 7 Ağustos 2008'de çıkan üçüncü single'ıdır. Şarkı yüksek ritimli ve melodik bir yaz şarkısıdır. Orijinali bir Yunan şarkısıdır (Giannis Vardis - Spirto kai Fotia), ve müziği Kyriakos Papadopoulos'a aittir. Sözleri ise ünlü aranjör Sinan Akçıl imzası taşımaktadır. Aşk Hiç Bitmez albümünün radyolarda ilk çalınan şarkıları Sürpriz ve albümle aynı ismi taşıyan parça Aşk Hiç Bitmez'in arkasından Euro 2008'de Türkiye'nin başarılı olmasıyla Avrupa / Milli Takım'a da bir video klip çeken Gülben Ergen, hayranlarından aldığı yoğun istek sonunda Bay Doğru isimli parçaya yaz ayları sonunda Nihat Odabaşı yönetmenliğinde bir video klip hazırlamış ve şarkı ilk kez 7 Ağustos'ta gösterime girmiştir. Klibin post prodüksiyonu İmaj'da, kurgusu Burak Yalman tarafından yapılmıştır. Egemenliği devredilmemiş adalar 12 Ekim 1492 tarihinde Amerika'nın keşfi ile başlayan sömürgecilik 20. yüzyılda sona ermesine rağmen çoğu ada (özellikle okyanuslar) halen sömürgecilerin elindedir. Osmanlı İmparatorluğu'nda Tanzimat öncesi ıslahat hareketleri 17. yüzyılda yapılan ıslahat hareketleri Tanzimat Fermanı kadar kalıcı olmamıştır. II. Osman döneminde birçok ıslahat hareketine girişilmiş ancak başarılı olunamamıştır. Bunlar: Fakat 1620 yılında katledirilerek öldürülmesi üzerine bu ıslahatlar sözde kalmıştır. IV. Murad 2 Eylül 1633 yılında birtakım ıslahat hareketleri gerçekleştirdi.Bunlar; Bizzat IV. Murad akşamları kıyafet değiştirerek kontrole çıkar, kurallara uymayanları cellat yardımıyla başlarını keserdi. III. Selim döneminde önemli ıslahatlar yapıldıysada Kabakçı Mustafa isyanı sonucu geçerliğini yitirmiştir.Bunlar; II. Mahmud döneminin en önemli ıslahatı yeniçeri ocağını kaldırmasıdır. Renault Kangoo Renault Kangoo veya Renault Kangoo Express, Fransız otomobil üreticisi Renault tarafından 1997 yılından beri üretilen LCV segmenti bir minivandır. 2009 yılında Nissan ile anlaşarak Latin Amerika ve Avrupa'da Nissan Kubistar adıyla da satıldı. Renault, 2012 yılında Mercedes-Benz ile anlaştı. Kangoo, "Citan" adıyla Mercedes-Benz tarafından da satılmaktadır. İlk nesil Kangoo, 1997 yılında tanıtıldı. 2003 yılında 2.Fazı makyajlanmış olarak piyasaya sürüldü. 2.Faz, yenilenen ön paneli ve farlarıyla önceki nesilden ayırt edilebilir. Motor bilgilerine buradan ulaşılabilir. Ticari modelinde ise arka camlar kaldırılmış ve Kangoo Express adıyla satışa sunulmuştur. Kangoo, yüksekliği ve erişilebilirliği sayesinde yürüme engelli veya tekerlekli sandalye kullanan kişiler arasında popüler olmuştur. Kangoo ve Kangoo Express'in dört tekerlekten çekişli versiyonları da bulunmaktadır. Ayrıca bu model "Nissan Kubistar" adıyla 2009 yılına kadar satılmaya devam etmiştir.Makyajlanan 1.nesil renault kangoo ise 2003-2007 yıllarında üretilmiştir. Yeni nesil Kangoo aynı şekli korusa da neredeyse tamamen yeniden tasarlanmıştır. Yeni Kangoo Kangoo Compact, Kangoo Express, Kangoo Express Maxi ve Kangoo Be Pop gibi çeşitli kasalarla piyasaya sürülmüştür. Compact modeller 500 kg'a kadar taşıyabilirken Express modeller 650–800 kg arasında, Express Maxi ise 800 kg'a kadar yük taşıyabilmektedir. Ayrıca elektrikli modeli olan Kangoo Z.E.'de üretilmiştir. 2013 yılında makyajlanmış versiyonu satışa çıkmıştır. Makyajlanan versiyonunda ön panel ve farlar değişmiştir ve Renault'un yeni modellerine uyulmuştur. Brave (Jennifer Lopez albümü) Brave, Amerikalı şarkıcı Jennifer Lopez'in İngilizce dilinde beşinci stüdyo albümü. Epic Records etiketiyle 15 Ekim 2007 tarihinde Amerika Birleşik Devletleri'nde yayımlanmıştır. İlk hafta 53,000 kopya satarak ABD "Billboard" 200 listesinde 12 numara olmuştur. Eşfak Aykaç Eşfak Aykaç (1 Ocak 1918, Kınalıada - 21 Kasım 2003, Bakırköy), Türk eski futbolcu ve teknik direktör. Galatasaray camiasi tarafından kulübün önemli futbolcuları arasında gösterilmektedir. 21 Kasım 2003 tarihinde tedavi gördüğü Bakırköy Acıbadem Hastanesi'nde vefat etti. 22 Kasım 2003 Teşvikiye Camii'nde öğleyin kılınan cenaze namazının ardından Zincirlikuyu Mezarlığı'nda toprağa verildi. 1918' de Kınalıada'da doğan Eşfak Aykaç, Galatasaray Lisesi'nde okuduğu yıllarda futbola başladı. Yazar, şair ve siyasetçi Fazıl Ahmet Aykaç'ın oğludur. Henüz 18 yaşındayken sarı kırmızılı formayı giymeye başlayan Aykaç, 1945'te futbolu bırakana dek Galatasaray'da sağ bek olarak görev yaptı. Galatasaray Lisesi'nde 12 yıl yatılı okumuştur. Lise'de Gündüz Kılıç ile aynı sırayı paylaşmıştır. İlk maçında Macar takımı Újpest Budapeşte'ye attığı gol ile Galatasaray'ın maçı 1-0 kazanmasını sağlamıştır. Futbola vedasından sonra teknik direktörlük yapmaya başladı ve Beykoz, Feriköy, Galatasaray ve Altınordu'yu çalıştırdı. 19 Şubat 1956 tarihinde Türkiye millî futbol takımının Altın Takım diye bilenen ve Ferenc Puskás gibi futbolculardan kurulu olan Macaristan millî takımını 3-1 yendiği maçta tek seçici olarak görev aldı. Kendisinin seçtiği kadroyu ise Giovanni Varglien yönetti. Futbola vedasından sonra teknik direktör olarak çalışmadığı dönemler gazetecilik yaptı ve 1948 itibaren "Zafer", "Milliyet", "Akşam", "Yeni İstanbul", "Son Havadis", "Cumhuriyet" ve "Hürriyet" gazetelerinde görev aldı. Boylu, Kemaliye Boylu, Erzincan ilinin Kemaliye ilçesine bağlı bir köydür. Köyün, 1643 kayıtlarındaki eski adı Hinge, Ermenice'de "Beşler" anlamına gelmektedir. 1938 yılında Dutluca (Aşutka) Köyü bucak merkezi yapılarak Kemaliye ilçesine bağlanınca köy de Dutluca bucağına bağlandı. Köy, Erzincan il merkezine 202 km, Kemaliye ilçe merkezine 45 km uzaklıktadır. VI. Ä°oannis VI. İoannis Kantakuzenos veya Cantacuzene (Yunanca: Ιωάννης ΣΤ΄ Καντακουζηνός, "Iōannēs VI Kantakouzēnos"; y. 1292 – 15 Haziran 1383), 1347–1354 arasında Bizans imparatorluğu yapmıştır. İoannis Kantakuzinos, Theodora Palaiologina tarafından Mora'ya vali tayin edilen Mihail Kantakuzinos ile Paleologos Hanedanı'ndan olan Angelina Kantakuzinos'un oğludur. İmparatorluk hanedanının sülalesine İmparator III. Andronikos'un ikinci derecede kuzeni olan karısı İrini Asanina tarafından da hısımdı. İmparator II. Andronikos ile torunu III. Andronikos arasında 1328 yılında biten iç savaş sonrası III. Andronikos tahta geçti ancak yeni imparator harp ve eğlence dışında bulunan devlet işleri ile uğraşmamayı tercih etti ve bütün devlet işlerini Saray Nazırı ve Ordu Komutanı olarak görev verilen uzun zamandır arkadaşı olan ve iç savaşta onun yanında etkin rol oynayan İoannis Kantkuzinos'a bırakmıştı. III. Andronikos hayatta bulunduğu müddetçe İoannis Kantakuzinos ülkeyi çok iyi idare etti ve sadece nüfuzlu ve güçlü olan kişilerin menfaatlerine yarayacak siyasal kararlar almaktan kaçındı. Lakin bu nedenle saraydaki bazı çok nüfuzlu kişileri de kendine düşman yaptı. 1341'de III. Andronikos öldüğü zaman hayatının en büyük hatasını varisinin kim olduğunu belirtmemesi ile yaptığı açıkça ortaya çıkmıştı. İmparatorluk varisinin eski imparatorun en büyük oğlu, yani V. İoannis, olduğu hakkında bir inanç vardı; ama V. İoannis daha dokuz yaşında bulunuyordu. Aslında Bizans imparatorluk veraset kanunları imparatorluğun babadan oğla geçmesini önermiyordu ve III. Andronikos oğlunu ortak imparator olarak ilan etmemişti. Hatta III. Andronikos hayatta iken arkadaşı ve yakın siyasi danışmanı İoannis Kantakuzinos'u ortak imparator olmaya davet etmiş; ama İoannis Kantakuzinos imparator olmak istememişti. Hatta İoannis Katakuzinos genç imparatora taht naipligi yapma görevini bile üzerine almamayı ve Saray Nazırı olarak kalmayı tercih etti. Çocuk yaşta V. İoannis'a taht naipliği yapma görevini annesi Savoyalı Anna yüklendi. Ancak Savoyalı Anna, kocasının arkadaşı, Saray Nazırı olarak devlet idaresini efektif olarak ifa etmekte olan İoannis Kantakuzinosa kocasının göstermiş olduğu inancı göstermediği hemen ortaya çıktı. Ayrıca İoannis Kantakuzinos'un Saray Nazırı gücünü kıskanan bürokrasi ve saray mensupları da bulunmaktaydı. Bunların başında Konstantinopolis Patriği "Patrik XIV. İoannis Kalekas" gelmekteydi. İoannis Kalekas evli bir papaz olarak Ortodoks Kilisesi bürokrasisi içinde ilerlemesi çok zor iken, İoannis Kantakuzinos'un yardımı ile Selanik Metropoliti olmuş ve oradan da Konstantinopolis Patrikliği'ne yükseltilmişti. İoannis Kantakuzinos'a bir diğer rakip olarak ne asıllı olduğu bilinmeyen ve Kantekozinos'un hamiliği dolayısıyla Bizans bürokrasisi içinde ilerleyip bir büyük servet yapan ve en son görevi Bizans Donanma Komutanlığı olan Aleksios Apokaukos bulunuyordu. Taht naibi imparatoriçe, Patrik ve Kantakuzinos bir yol bulup imparatorluk idaresini birbirleriyle fazla çekişmeden Bizans'in idaresine koyuldular. Fakat bir ay bile geçmeden sınır komşuları Bizans aleyhine harekete geçtiler: Sırp Kıralı Stefan Dušan Selanik'e doğru ilerledi; Bulgarlar kuzey sınırlara asker yığmaya başladı ve Marmara kıyılarında bulunup zaman zaman Rumeli'ye geçebilen Türkmenler de Marmara kıyılarına ve hatta Trakya içlerine hücumlara başladılar. Bu üçlü tehdidi ortadan kaldırmak için Kantakozinos kendi parası ile paralı askerler kiralayıp bir ordu kurarak ve Temmuz 1341de başkentten ayrılıp kuzey Trakya'ya gitti. Burada başarı ile Trakya ve Balkanlardaki tehditlere çare buldu. Sırp Kıralı Stefan Dušan, Bulgar Kıralı İoannis Aleksander ve Osmanlı hükümdarı Orhan Bey ile karşılıklı savunma anlaşmaları hazırlanıp imzaladı. Ek olarak Mora "Achaya Kontluğu"'nun Latin hükümdarı olan Katerin de Valois'in ülkesinin idaresini Floransalı banker Acciajuoli'ye teslim etmesinden hoşlanmayan halk Bizans İmparatorluğu'na tekrar katılmak istediklerini ifade ettiler. Böylece epey zamandır Bizans elinden bulunmayan "Achaya Kontluğu" tekrar Bizans devletinin idaresine geri geçti. Bu başarılarından memnun kalan Kantakuzinos Eylül'de Konstantinopolis'e döndü. Fakat isyanların ardı kesilmedi ve bazı yerel isyanlar dolayısıyla Eylül sonunda tekrar orduyla Trakya'ya gitmek zorunda kaldı. İoannis Kantekozinos Konstantinopolis'ten ikinci ayrılışında bir saray komplosuna kurban gitti. Donanma komutanı Aleksios Apokaukos'un başını çektiği (Kantakuzinos'un oğlu genç imparatorun aleyhinde olduğuna inandırılan) taht naibi Savoyalı Anna, Konstantinopolis Patriği İoannis Kalekas ve hatta Kanatakuzinos'un kayınbabasını da kapsayan bu saray bürokratları grubu Saray Nazırı Kantakuzinos'u halk düşmanı olarak ilan ettiler. Tahrik ettikleri bir çapulcu halk güruhu Kantakuzinos'un sarayına hücum ederek içindekileri talan edip sarayı yakıp yerle bir ettiler ve sonra da Kantakuzinos'ların kır malikanelerini yaktılar. Patrik kendini taht naibi ilan etti ve Aleksios Apokaukos da "megas doux" unvanı ile kendini Konstantinopolis "Praefectus urbanus"luğuna (eparchos) atadı atadı. Kantakuzinos'un bütün ailesi ve yakınları göz hapsine konuldular. Dimetoka'da ordugahta bulunan İoannis Kantakuzinos'a "Taht Naibi Anna" imzasıyla bir emir gönderilerek Saray Nazırlığı ve ordu komutanlığından azledildiği ve ordusunun da dağıtılması gerektiği bildirildi. 26 Eylül 1341'de "Taht Naibi Anna" imzalı emir Dimetoka'daki orduya ulaştığı zaman ordu mensuplarının hepsi Kantekuzinos'a bağlılıklarını bildirdiler ve yüzyıllar önceki eski Roma geleneklerine göre yetkilerini tekrar kullanan ordu askerleri İoannis Katekuzenos'u imparator (basileus) ilan etti. Kantakuzinos sonradan yazdığı tarih kitabında, bu olayları anlatırken bu görevi yüklenmeyi istemediğini; VI. İoannis Kantakuzinos adına yapılan dinî taç giyme töreninde rakibi olan V. İoannis ve annesinin isimlerinin de başta zikredildiklerini ve hatta tören giysilerinin bile kendi vücuduna uymadığını yazmıştır. Bu haber Konstantinopolis'e eriştiği zaman kendini taht naibi yapan Konstantinopolis Patriği İoannis Kalekas 19 Kasım 1341'de Ayasofya'da yapılan bir törenle çocuk imparator olan V. İoannis'a taç giydirdi. Ayrıca Patriği İoannis Kalekas rakip imparator olarak ilan edilmiş olan İoannis Kantakuzenos'u, Patriklik gücünü kullanarak kiliseden aforoz ettiğini ilan etti. Böylece Bizans'ta 1347'ye kadar altı yıl sürecek bir iç savaş başladı. Bu iç savaşta tüm Bizans toprakları üzerindeki halk ikiye bölünmüştür. Genellikle soylu, nüfuzlu, zengin, büyük toprak sahibi kişiler İoannis Kantakuzinos taraftarı olup ve daha fakir şehir halkı ve köylüler zengin ve nüfuzlularin aleyhinde olarak V. İoannis Paleologos ve annesi Savoyalı Anna taraftarlarıydılar. Sanki bu yetişmezmiş gibi İmparatorluğun ikinci büyük şehri olan Selanik'te bir siyasal parti olarak bağnaz fanatikler olan Selanikli Zealotlar ortaya çıkıp; şehrin idaresini ellerine geçirdiler. Sonraki 7 yıl Selanik'te İmparatorluk'tan özerk olarak hüküm sürdüler. Kantakuzinos hemen kendine müttefik aramaya başladı. Önce İzmir'deki Aydınoğlu Umur Bey'e bir mektup yazıp asker ve donanma desteği istedi. Fakat Trakya'dan uzak olan İzmir'den geç olan mevsim nedeniyle Aydınoğlu Umur Bey hemen yardım gönderemedi. Bunun üzerine Kantakuzinos 1342'de Sırp Kralı Stefan Dušan ile iki defa şahsen görüştü ve ondan askerî yardım sağladı. İkinci defa görüşmesinden yardımcı Sırp askerleri ile Dimetoka'ya dönmekte iken Serez'de yolunun düşmanlarına bağlı bir ordu tarafından kesildi. Yolun açılabilmesi için bu şehrin kuşatılıp alınması gerekti. Ancak bu kuşatma sırasında Kantakuzinos ordusunda bir veba salgını başladı. Vebadan kırılan ordusunu kaybeden Kantakuzinos savaşarak Sırp sınırına kadar çekilmeyi başarfı; ama karısıyla ailesinin bulunduğu Dimetoka'dan uzak kaldı. 1342 sonunda Aydınoğlu Umur Bey donanması ile Meriç Nehri ağzına gelip askerleri ile karadan Dimetoka'ya giderek o şehrin savunmasını pekiştirdi. Yine o zamanlar Bizans Teselya theması Kantakuzinos'a bağlığını belirtti ve Makedonya'da bulunan bazı şehirler de Kantakuzinos'a sadakatlerini ilan ettiler. Buna karşılık olarak, Bizans donanması ile Aleksius Apokaukus Selanik'e geldi; fakat "Selanik Zealotlari"ndan destek alamadı. Umur Bey'in donanması Selanik önünde görününce Aleksius Apokauku gemi ile Konstantinopolis'e geri döndü. Kantakuzinos Selanik civarında Umur Bey kuvvetleri ile buluştu ve Selanik önlerine giderek iki ordu birlikte bu şehri kuşattılar. Kuşatmada başarısızlıktan sonra (özellikle Umur Bey'in getirdiği 6.000 kişilik Türk ordusu ile, iki güç birlikte Dimektoka yolunu açtılar ve Kantakuzinos nerede ise bir yıldır göremediği karısı ve ailesine kavuştu. Bu sefer 1343'te, Konstantinopolis sorunlarla karşılaştı. Umur Bey'in İzmir'den getirdiği Türk ordusu mensupları Trakya'ya yayılarak düşmanlarına ait köyleri ve malikaneleri yakıp yıkmaya başladılar ve Konstantinopolis'te yiyecek sıkıntısına neden oldular. Taht naibi olarak bu sorunlara çare arayan Savoyalı Anna önce Osmanlı hükümdarı Orhan Bey'den yardım istedi, ama Orhan Bey bu isteği reddetti. Bu sefer Savoylu Anna Batı Avrupa'dan taraftar toplamaya çalıştı. 1343 yazında Avignon Papalığı'nda bulunan Papa VI. Clemens'e sadakatini bildirmek için maiyetinde bulunan bir Savoylu şövalyeyi Avignon'a gönderdi. Bu şövalye ile gönderdiği mektupta kendisinin, oğlu V. İoannis'un, Aleksius Apokaukus'un hatta Patrik İoannis Kalekas'in birlikte anlaşmaya varıp Papa'nin Hritiyan Kilisesinin tümü üstlerinde otoritesini kabul etmeye hazır olduklarını bildirdi ve Doğu Ortodoks Hristiyan Kilisesinin, Roma'da Katolik Hristiyan kilisesine bağlamasını kabul edeceklerine söz verdi. Sonra da Savoyalı Anna Venedik Cumhuriyeti'ne ve Genova Cumhuriyeti'ne onlardan askerî yardim isteyen mektuplar gönderdi. Fakat bu askeri yardımın parasal masraflar ve tazminatlar gerektireceği ve bunun Bizans hazinesinden karşılanması gerektiği bilinmekte idi. Ama Bizans hazinesi, vergiler toplanamadığı ve yüksek askerî harcamalar yapılması nedeniyle boşaltılmıştı. Ağustos 1343 de ise, savaş masraflarını ve verilebilecek askeri yardim maliyetlerini karşılamak için Savoyalı Anna, bundan sonra tarihte kendinin her zaman kötü bir idareci olarak anılmasına neden olan bir icraatta bulundu. Kıymetli Bizans İmparatorluk taçını ve diğer Bizans devlet simgesi olan mücevheratı 30.000 düka altın borç almak için Venedik Cumhuriyeti'ne rehine olarak verdi. Bunlar hiçbir zaman Bizans tarafından rehinden geri alınamamıştır. Savoyalı Anna, isteklerini elde edememiş ve durumu kötüye gitmeye başlamıştı. Avignon'da bulunan Papa, Genova ve Venedik Bizans'a hiç yardımda bulunmadılar. Diğer taraftan Trakya'da orduya komutan eden komutan İoannis Vatatzes ve Edirne Valisi Aleksius'un oğlu Manuel Apokaukus, Kantakuzinos tarafını tutmaya başladılar. Kantakuzinos'a komplo yapan liderler Konstantinoplois'te siki bir idare kurmuşlardı. Kendi tarafını tutmadıklarından şüphe ettikleri kişileri hapis etmeye başladılar. Şehirdeki ana hapishane dolunca eski harap olmuş Bizans'in yenileyicisi Roma İmparatoru Büyük Konstantin tarafından inşa ettirilmiş olan Büyük Saray hapishaneye çevrildi. Komplonun elebaşılarından olan Aleksius Apokaukus yeni kurulan hapishaneyi teftiş ederken mahpuslar tarafından suikasta uğrayıp öldürüldü. Bunun üzerine Apokaukus'un komuta etmiş olduğu donanma mensupları komutanlarının intikamını almak için hapishaneyi bastı ve hapishanedeki 200 kadar mahpus donanma mensupları tarafından katledildiler. Kantakuzinos tarafı da bir sıra sorunla karşılaşıltı. Sırp Kralı IV. Stefan Dusan bir müttefikken tüm Bizans Makedonya topraklarını eline geçirmek isteyen bir düşmana dönüştü. Önce Serez kalesini kuşatmaya başladı. Selanik'e gönderilen eski Edirne valisi Manuel Apokaukus, bir komplo ile "Selanik Zealotları" partisinin liderini öldürttü. Fakat bu parti taraftarları tarafından yakalandı. Yüzlerce kendini tutan Selanikli ile birlikte iç kale duvarlarından atılarak öldürüldü. Selanik'te bulunup Kantakuzinos taraftarı olarak bilinen zenginler de "Selanik Zealotları" tarafından elimine edilmiş oldular ve "Selanik Zealotları" idaresi daha güçlü olarak Selanik'i idareye devam etti. 1344'te yakin müttefiki olan Umur Bey buyuk bir felaket geçirdi. Papa'nin Avrupa'da kurmuş olduğu "Papalık Ligi" donanması en nihayet Anadolu kıyılarına geldi ve İzmir'i teslim alarak orada bulunan Umur Bey donanmasını imha etti. Kantakuzinos'a sadik olan Umur Bey ertesi yıl Trakya'ya geldi. Ama Türkmenlerden oluşan ordusu hem daha küçüktü hem de komuta ve disipline daha az bağlı Saruhanlı Beylik askerlerini de kapsamaktaydı. Bu nedenle daha disiplinsiz olan Türmen ordusu Trakya'daki köylü ve şehirliler arasında dost düşman tefrik etmeden hemen talan etme eğilimi içine girmiş bulunmaktaydı. Kantakuzinos bu sefer 1345'te Osmanlı hükümdarı Orhan Bey'le müttefiklik için ona bir mektup yazıp şahsen onunla bir görüşme imkânı için bir tarih tespit etti. Kantakuzinos yazdığı tarih kitabında, kendisinin görüşmeyi daha dostanr yapabilmek için biraz Türkçe öğrendiğini ve Orhan Beyle yakin ilişki kurabildiğini yazmıştır. Bu yeni ilişkiyi perçinlemek için Kantakuzinos ikinci kızı olan Teodara'nın Orhan Beyle evlendirmeyi kabul etti. Bu düğün 1346'da Bizans toprakları içinde olan Silivri'de (Salymbria'da) yapıldı. Bir Bizans gemisiyle Orhan Bey ve maiyeti buraya geçirildi ve burada 3 gün suren düğün eğlenceleri tertip edildi. 19 Mayıs 1346'da Konstantinopolis'te 800 yıldır ayakta duran Ayasofya Kilisesinin doğu kanadı birdenbire çöküp yıkılmış ve bu buyuk kilise bir harabeye dönüşmüştü. Bizans halkı bunu kötüye yormuş ve Konstantinopolis'teki Savoyalı Anna idaresine Tanri'nın bir ikazı olarak görmüşlerdi. Bundan iki gün sonra 21 Mayıs'ta Kudüs Patrik'i Edirne'de VI. Kantekuzinos için ikinci bir dini taç giyme töreni yaptı. Bu torende VI. İoennis Kantakuzinos, geleneksel olarak oğlu olan Matthios'u ortak imparator yapması beklenirken bunu yapmadı. Ortak impartaor unvanının hala düşmanı olan ve o zaman 14 yaşına giren V. İoannis Paleologos'a ait olduğunu ilan etti. 1347'de Kantakuzinos Konstatinopolis'i eline geçirmek için, şehir içindeki taraftarları ile birlikte bir askeri plan hazırladı. 1 Şubat 1447'de Silivri'den seçilmiş 1.000 atlı güçte bir Kantakuzinos süvari birliği harekete geçerek, bu plana biraz uygun olmayarak, ertesi gece şehir surlarına eriştiler; Kantakuzinos taraftarların Altın Kapı yakında açmış oldukları ufak bir gedikten şehre girdiler ve ertesi gün sabahı şehrin idare merkezi olan Tekfur Sarayı (Balachernae) önünde Bizans'in idaresini ele aldılar. Bunun üzerine 15 yaşındaki oğlu V. İoannis Paleologos'un taht naibi Savoyalı Anna ve taraftarları ile bir anlaşma yapıldı. Bu anlaşmaya göre gelecek 10 yıl VI. İoannis Kantakuzinos ve V. İoannis Paleologos ortak imparator olacaklardı. Bu ilk 10 yilda VI. İoannis Kantakuzenos kıdemli imparator olarak Bizans'i idare edecek ve ondan sonra statüleri ayni olacaktır. Bütün siyasi mahkûmlar serbest bırakılacaktı. Her iki taraf da birbirinden intikam almayacak ve her iki taraf için de af ilan edilecekti. Bu çok makul anlaşma ile 6 yıldır süren Bizanslılar arasındaki iç savaşın kardeş kavgasının acılarının biraz olsun iyileştirileceğine inanılmaktaydı. İoannis Kantakuzinos 1347'de 1000 kişilik bir ordu birliğinin başında törenle Konstantinopolis'e girdi. Kendine komplo tertip edip rakip olanları hemen görevlerinden atmayıp onlara iktidar güçlerini kıracak şekilde görevler vererek onları yeni görevlere atadı. Başta olarak daha V. İoannis'a daha çok törensel bir görev olarak ortak imparator unvanını verdi ve yetişkinliğe girinceye kadar kendinin tek naip olacağını ilan etti. İmparator görevini üzerine aldığı zaman İoannis Kantakuzenos VI. İoannis unvanını aldı. Böylelikle daha önce meşru imparator olan V. İoannis'tan sonra gelen bir meşru imparator olduğunu ifade etmiş oldu. Fakat Palaeologos ailesinden çok kişi kendi Paleologos sülalesinden olmayan bir kişinin imparatorluk unvanı almasını kabul etmediler ve İoannis Kantakuzenos'u bir gaspçı, hırsız ve düzme bir imparator olarak görmeye devam ettiler. İmparatorlukta barışı sağlamak için VI. İoannis imparator olunca iç savaşta kendine karşı olanlar için bir genel af ilan etti. Buna tek bir istisna, affı devamlı olarak reddeden Konstantinopolis Patriği İoannis Kakelas oldu ve VI. İoannis onun Konstantinopolis Patriğindne ayrılması üzerinde ısrar etti. VI. İoannis'e yeniden (üçüncü defa) 21 Mayıs 1347'de yeni Konstantinopolis Patriği İsidore tarafından Bakire Blakares Kilisesinde taç giydirildi. Bizans'ın zayıflayıp fakirleşmesi bu tören için depremden gördüğü hasardan dolayı çok yıkık ve tamir isteyen Aya Sofya'nın kullanılmamasından; geleneksel Bizans imparatorluk tacı ve mücevheratının Venedikliler elinde rehinde olduğu için camdan yapılmış kopyalarının kullanılmasından ve kullanılan dinsel tören kupalarının altın veya gümüş olmayıp kırmızı çömlek toprağından yapılmış olmasından açıkça görülmekteydi. 1353'te VI. İoannis kendi oğlu olan Matheos Kantakuzinos'u da ortak imparator ilan etti. "VI. İoannis"in İmparator olarak hüküm sürdüğü yıllarda sosyal ve askerî alanlarda bir sıra içişleri sorunları ile karşılaşmıştır: Hükümdarlığının ilk yılında 1347 ilkbaharında Moğollar tarafından kuşatılan Kırım'da Ceneviz kolonisi olan Kefe'den kaçan gemiler Avrupa'ya büyük bir veba salgını getirmişlerdir. Bu çok öldürücü bir veba salgını, Konstantinopolis'e, imparatorluğa ve Venedik limanından Avrupa'nın her tarafına hatta Asya'ya Mezepotamya'ya yayılmış; Avrupa nüfusunun çok büyük kısmının ölümüne neden olmuş; bu salgın "Kara Ölüm" olarak yüzyıllarca anılmıştır. Zaten iç harpten yeni çıkan; demoralize ve vurdumduymazlık gösteren Bizans sivil halkı bu salgında ortaya çıkan büyük sayıda ölümler dolayısıyla hem objektif olarak hem de moralman çok sarsılmıştır. Verilen muhafazakâr tahminlere göre Konstantinopolis halkının (8/9)'u bu sekiz ay süren veba salgınında ölmüştür. VI. İoannis Kantekuzenos da en küçük oğlu Andronikos'u bu salgında kaybetmiştir. Selanik'te "Zealotlar" 1341'de bir isyan çıkartmışlardı. Şehir halkı da bu isyana destek vermiş ve bundan sonra 7 yıl Selanik bu Zealotlar tarafından başkent Konstantinopolis'ten özerk olarak idare edilmişti. 1345'te başkentten Selanik'e gönderilen ve genellikle hiçbir efektif yetki kullanamayan vali, bir entrika ile Zealotların partisinin liderini öldürtmeyi başardı. Bu vali şehir idaresini eline geçirdi; Kantekuzinos'u imparator olarak kabul ettiğini ilan etti ve imparatorluktan yardım istedi. Fakat Zealotlar Kantakuzinos'un yardım ordusu Selanik'e daha varamadan vali ve yüzlerce adamını yakaladılar; hepsini iç kale duvarlarından aşağı atarak feci şekilde öldüler ve şehirde sokak sokak gezerek Kantakuzinos taraftarı olarak bilinen soylu kişileri de bulup dövüp boğazlarına bir ip takıp yerlerde sürüyerek öldürdüler. Bu büyük katliamdan sonra Kantakuzinos şehre giremedi ve Selanik'in idaresi yine Zealotların elinde kaldı. 1347'de VI. İoannis tarafından Selanik Metropoliti olarak atanan Gregori Palamas'ı Zealotlar reddettiler. Aynı yıl şehir idarecileri Sırp Kıralı Stefan Dušan'dan yardım isteyince bu hükümdar büyük bir ordu ile şehir kapılarına geldi ama şehre giremedi. 1350 yılı başında Zealotların partisi bölündü ve partinin güçlü olan kliği merkezî Bizans hükûmeti taraftarı olan Aleksius Methochites'ı idarenin başına getirdi. Bunu fırsat bilen VI. İoannis, oğlu Matheos Kantakuzinos komutanlığı altında büyük bir orduyu Selanik üzerine sevketti. Bu ordunun büyük bir kısmı imparatorun damadı olan Osmanlı hükümdarı Orhan Bey'den yardım olarak sağlanan bir Osmanlı Türk birliğinden oluşmaktaydı. Ancak Selanik'e varmadan Osmanlı birliği Anadolu'ya geri çağrıldı ve ilerleyen ordunun gücü çok zayıfladı. O zaman Matheos civarda şans eseri bulunan Türk asıllı korsanlar ve gemilerinden faydalandı ve takviye ettiği ordu ile Selanik'i eline geçirmeyi başardı. 1350 sonbaharında büyük bir törenle kıdemli imparator olarak VI. İoannis ve onun ortak imparatoru olan Matheos Selanik'e tekrar girdiler. Şehirdeki Zealotların parti mensupları toplatıldı ve çoğu tutuklu olarak Konstantinopolis'e yargılanmak üzere gönderildi. Geri kalan Zealotların bir kısmı ise şehirden sürgün edildiler. Dışişleri sorunları olarak da görülmekle beraber, Cenevizlilerle Haliç'te ortaya çıkan savaş durumu İmparatorluğun en iç bölgelerinde bulunan sivil halka kendini hissettirmiştir. İç isyandan sonra Bizans'in ekonomik durumu çok kotu olduğu görülmüştür. İç savaş boyunca ve barış anlaşması yapıldıktan sonra bile Marmara Denizi'ni zaman zaman nispeten küçük sayılı alan akını partileri hâlinde geçen Türkmenler Trakya tarım arazilerini talan etmekteydi ve bunun için Trakya'da tarım imkânsız bir hale gelmiştir. Şehrin gıda maddeleri ihtiyacı Cenevizli gemiler tarafından getirilen Karadeniz kıyıları tarım ürünleri ile sağlanabilmekteydi. Bizans'in yabancı ülkelerle ticareti de Galata'da bulunan Cenevizlilere geçmişti. O zaman yapılan hesaplara göre Galata'da Ceneviz gümrük idaresinin yıllık geliri 200.000 Bizans altını iken Konstantinopolis'ten Bizans gümrük geliri 30.000 Bizans altınına düşmüştü. Bizans altını da devamlı değer kaybına uğramaktaydı. Herhangi bir devlet geliri de vergi yerine, şehrin gıda ihtiyacı ithalat hibe ve borçlanma şeklinde finanse edilmekteydi ve yerine harcanamıyordu. Örneğin Moskova Granduku 1350de Ayasofya'nin tamiri için büyük miktarda altın göndermişti; ama bu hibe altınlar Ayasofya tamiri yerine çoğu Türk paralı askerlerinden oluşan orduyu tutup yenilemek için kullanılmıştı. Kantakuzinos dış ticareti Ceneviz Galata'dan Haliç'in Konstantinopolis tarafına çekip gümrük gelirlerini artırmak için Bizans gümrük tarifelerinde buyuk bir indirim yaptı. Bunu Galata'daki Cenevizliler çok sert şekilde protesto ettiler. Bizans idaresi bu protestoya aldırmayınca Cenevizliler kuvvete başvurmaktan hiç çekinmediler. Ağustos 1348'de bir Ceneviz filosu Haliç'te karşı tarafa geçip orada Haliç'te bulunan büyüklü küçüklü Bizans askerî, sivil ve tüccar gemilerini yaktılar. VI. İoannis'in Konstantinopolis'te bulunmaması nedeniyle karısı İrini, küçük oğlu Manuil ve damadı idaresindeki Bizanslılar karşı misilleme yapıp Galata'ya mancınıkla kayalar ve yanan maddeler atarak Galata'daki Ceneviz ticaret ambarlarına büyük zararlar verdiler. Cenevizliler Sakız'dan takviye güçleri; harp aletleri ve yeni gemiler getirip Konstantinopolis'i Haliç'ten ateş ve abluka altına aldılar. Cenevizlilerin ateşkes teklifini reddeden Bizanslılar İmparator şehre dönünce şehir ve Trakya halkından "gönüllü" para toplayıp yeni bir Bizans donanması kurmaya başladılar. Cenevizliler ise Galata surlarını pekiştirmekle uğraştılar. Hala İstanbul'da bir turist çekici anıt olarak bulunan Galata Kulesi (o zaman "İsa Kulesi" adı ile) bu zaman Cenevizliler tarafından inşa edilmiştir. 1349'da Marmara gemi tezgâhlarından denize indirilen 9 büyük ve çok sayıda küçük gemiden oluşan Bizans filosunun bir kısmı Haliç'in girişine geldi ve oradaki Ceneviz gemileriyle giriştiği ilk savaşta galip çıktı. Kantekuzinos sonradan yazmış olduğu tarih kitabında bu filonun sonraki sergüzeşti göz önüne alınırsa bunun bir şans eseri olduğunu bildirmiştir. Bu galibiyeti sağlayan Bizans denizcileri tecrübesizlerdi; bu donanma filosunun bir kısmı Sarayburunu'nu dönerken bir fırtına çıktı; tecrübesiz "denizciler" bundan paniğe kapılıp gemilerini terk ettiler ve bunu filonun diğer gemicileri de takip etti. Buna ilk önce çok şaşıran Cenevizliler, sonradan boş kalan bütün Bizans filosu gemilerini Galata'ya çekip yeni kurulan Bizans donanmasını ellerine geçirdiler. Galata surlarının arkasına gönderilmiş Bizans kuvvetleri ise bu olanları tepeden görüp kaçtılar. Bizans 6 Mart 1349 tarihinde ortaya çıkan bu utanç verici yenilgi gibi bir olayı tarihinde ne daha önce ne de daha sonra görmüştür. Cenevizliler bu harpte galip gelmelerine rağmen, gönderdikleri elçilerle yapılan anlaşmada Bizans'a çok bonkör davranmışlardır; Bizans'ın hiçbir taviz vermesini beklemeden yapılan anlaşma ile Bizans'a 100.000 Bizans altını tazminat vermeyi, hukuksuz olarak Galata civarında zaptedilen arazileri geri vermeyi ve Konstantinopolis'e bir daha hucum etmemeye yemin etmeyi kabul etmişlerdir. Harpler Konstantinopolis halkı üzerine buyuk bir vergi yükü çıkartmıştır. Haliç'te Cenevizlilerle yapılan savaşta bütün Bizans gemilerinin kaybedilmesinin nedeni ile Bizans donanmasını yenilemek ve donanma askerlerini eğitmek için buyuk bir masraf yapması gerekmiştir. Bu masrafları karşılanmak için VI. İoannis her Bizans arazilerinde yaşayanların ödemesi gereken özel bir vergi koymuştur. Bu nedenle özellikle Konstantinopolis halkı ve devlet idarecileri "VI. İoannis"in idaresinden gayet büyük hoşnutsuzluk duymaya başlamıştır. Eski tek imparator olan ve hala ortak imparator olan "V. İoannis Paleologos" lehinde bir saray komplosu yapıldı ve eski imparator tekrar imparatorluk görevine çağrıldı. VI. İoannis Kantekuzenos döneminde Bizans İmparatorluğu çok dar bir sınırlar içinde kalmıştır. İmparatorluk Konstantinopolis civarındaki doğu Trakya; etrafı Sırp toprakları ile çevrili ancak denizden Bizansla ilişkili Selanik ve özerk Mora Despotluğu olarak idare edilen Mora Yarımadasından ibaretti. İmparatorluk bazen sulh hâlinde diğer zamanlar harp ile komşuları ile devamlı mücadele hâlinde idi. VI. İoannis Sırp Kıralı IV. Dusan'la bir sıra harp yapmıştır. Galata'da bulunan Cenevizlilere yapılan savaş sonucu Bizans yenik düşmüştür. Venedik-Ceneviz savaşında VI. İoannis yenik düşen Ceneviz tarafını tutmuştur. Osmanlı devleti ile ise VI. İoannis önce Orhan Beyle yakın şahsi ilişkiler kurmuş; yardım sağlanmış; fakat bu yakın ilişki Osmanlı Türklerinin Rumeli'ye temelli olarak geçip yerleşmeleri ile sonuçlanmıştır. Sırplar bu dönemde Bizans'in kuzey-batı sınırlarında bir büyük imparatorluk kurmak ile uğraşmaktaydılar. Sırp Kralı V. Etienne'in bu uğraşa girişmesi Bizans'ı kuşkulandırmaktaydı. Eskiden beri bir müttefik olan Sırpların bu yönden tehlikeli olabilecek bir hücum tehdidi altında olduğunu İoannis bilmekteydi. Bu nedenle çok ince hesaplarla Bizans diplomasisini iyi kullandı ve böyle bir hücumun kendi saltanat döneminde olmamasını sağladı. VI. İoannis Cenevizli'lerle savaştan sonra hem Ceneviz hem de Venediklilerle iyi ilişkiler yaratma politikası uygulamıştır. Bunun olumlu sonuçları doğmuştur. 1349'da Cenevizliler iç savaştan beri ellerinde bulundurdukları Sakız (Chios) adasını Bizans'a geri vermişler ve aynı yıl Eylül'de Venedik'le (1342'de Savoylu Anne'nin imzalamış olduğu) barış anlaşması 5 yıl daha uzatılmıştır. Fakat iki deniz cumhuriyeti (Cenova ve Venedik) arasındaki Karadeniz'deki ticaret mücadelesi 1349'da sonunda açık harbe dönüşmüştür. Mayıs 1351'de bir Venedik filosu Galata'da bulunan Geneviz kolonisine hücum etmek üzere Haliç'e girmiştir. Cenevizliler Bizanslıların doğrudan doğruya yardım sağlamadığına kızarak Venedik gemilerine karşı kullandıkları mancınıkları Bizans'a karşı da şehrin Haliç surlarına karşı gülle atışı için kullanmaya başlamışlardır. Bu nedenle VI. İoannis ister istemez bu harbe Venedikliler yanında katılmak zorunda kalmıştır. Fakat Venedik filosu Haliç'ten çekilince Ceneviz hücumları karşısında tek kalmıştır. 28 Temmuz'da yeni Bizans donanması ile Cenevizliler arasında bir diğer deniz dalaşı çıkmış ve bundan Bizans yenik çıkmıştır. Üç ay sonra bir Ceneviz filosu Galata'ya gelmekte iken, Bizans elinde olan Marmara Ereğlisi'ni (Hereclia) eline geçirmiş; şehri talan etmiş ve yakmıştır. Bu filo sonradan Karadeniz'e yönelmiş ve Trakya tarafında Karadeniz kıyısında bulanan bir Bizans şehri olan Süzebolu'yu (o zamanki Sozopolis, şimdi Bulgaristan'da Suzepol'u) tahrip etmiştir. Cenevizliller Venedik'in Ege'de önemli deniz üssü olan Eğriboz adasını (o zamanki Negroponte, şimdi Yunanistan'da Eubea) ellerine geçirmişlerdir. Buna karşılık vermek için Venedikliler kendi ve müttefiklerinin gemilerinden oluşan büyük bir donanma kurmak için müttefik aramaya başlamışlardır. Aragon Kralı Peter eğer masrafların (2/3)si karşılanırsa tam teşkilatlı 26 harp gemisi vermeyi kabul edeceğini ve VI. İoannis de aynı şartlar altında 12 Bizans harp gemisi sağlayabileceğini bildirmişlerdir. Venedik'in Bizans'a ek şartlara göre de eğer bu donanma Cenevizleri yenik düşürürse, Cenevizlerin elinde bulunan Galata ortadan kaldırılacak; surları, evleri ve tüccar dükkân ve depoları yerle bir edilecek ve ayrıca Venedik'te rehinde bulunan Bizans imparatorluk tacı ve mücevheratı da geri verilecekti. Bu müzakerelere rağmen Venedik VI. İoannis aleyhine bir siyaset sürmeye devam etmiştir. Sırp Kralı IV Dushan aracılığı ile Selanik'te bulunan genç ortak imparator V. İoannis ile eğer Çanakkale Boğazını koruyan Bozcaada'nin (Tenedos'un) idaresi Venedik'e verilirse 20.000 duka altını 'borç' verebileceklerini teklif etmişlerdir. VI. İoannis bunu haber alinca Savoylu Anne'yi oğlunu bundan vazgeçirmek için Selanik'e göndermiştir. Ama Venedik'le sonunda yapılan anlaşma bunun gerçekleşmemesini önlemiştir. Uzun suren müzakerelerden sonra anlaşma ancak Temmuz 1351'de imzalanabilmiştir. Nikola Pisani komutanlığı altındaki takviyeli Venedik ve Paganino Dorya komutanlığı altındaki Ceneviz donanmaları ise ancak 1352 başında Marmara Denizinde karşı karşıya gelmişlerdir. 13 Şubatta Boğaziçi'nde Haliç ağzında bir deniz savaşı yapılmıştır. Çok dalgalı olan deniz, Boğaz akıntısı ve Cenevizlilerin kendi kolonileri olan Galata duvarlarına yakınlıkları Venedekli donanmasının aleyhinde idi. Bunun yanında Vendik müttefiki olan Aragon filosunun kaptanı başkomutanın emirlerini dinlemeyip hemen hucuma geçmiş ve Cenevizliler tarafından hemen elimine edilmiştir. Bunu gören Bizans filosu da düşmanla savaşa tutuşmadan Haliçin kendi tarafına çekilmiştir. Savaş Ceneviz ve Venedik gemileri arasında olmuş; ta geceyarısına kadar yanmakta olan gemiler ışığında devam etmiştir. Fakat geceyarısına doğru buyuk kayıplar ve aleyhlerine olan rüzgâr ve akıntı dolayısıyla Venedik donanması savaştan çekilmek zorunda kalmıştır. Gündüz olduğu zaman Venedik'in nerede ise bütün kadırgalarının battığı ve 1.500 kadar denizcinin de olmuş olduğu açığa çıkmıştır. Cenevizliler'in kayıpları da, galip çıkmakla beraber, çok buyuk olduğu için mağlupları takip edememişlerdir ve uzun bir müddet bu savaşın açık haberleri Cenova'dan hatta Galatalılardan saklanmıştır. Bu Venedik-Cenova savaşı Bizans ve özellikle VI. İoannis için çok buyuk bir mağlubiyet olmuştur. Cenevizlilerle Bizans arasında barış Mayıs 1352'de yapılmış ve buna göre Konstantinopolis'in çok yakınlarında olan Maramara Ereglisi (Heraclea) ve Silivri (Salymbria) Cenevizliler egemenliğine geçmiştir. Bu macera ve sonucu da zaten halk tarafından sevilmeyen VI. İoannis'in daha da yerilmesine sonuç olmuştur ve ortak imparator olan V. İoannis'in o yıl kıdemli imparator olarak dönmesine buyuk bir katkı yapmıştır.. Orhan Bey ile VI. İoannis Kantakuzenos 1345'ten itibaren çok yakın şahsi ilişkiler kurmuşlardı. 1346'da Orhan Bey VI. İoannis Kantakuzenos'un ikinci kızı Teordora Kantekuzene Hatun ile bir evlilik yapmış ve Bizanslı kayınbaba ve Osmanlı damadı devamlı yakın ilişkilerde olmuşlardır. 1350'de Selanik'in alınması için imparatorun oğlu Matheos emrine büyük bir Osmanlı süvari birliği verilmişti. 1352de ise kıdemli imparator VI. İoannis Kantakuzenos ile ortak imparator olan V. İoannis arasında çıkan anlaşmazlık sonunda V. İoannis'e Trakya'nın büyük bir kısmının idaresi verilmiş ve oraları idaresinde bulunduran VI. İoannis'in oğlu Matheos Kantakuzinos Edirne valiliğine atanmıştı. Bu çok kısa bir barış sağlamış, ama 1452 yazında V. İoannis Edirne'ye hücumla burayı eline geçirmişti. Matheos babasından yardım istemiş ve VI. İoannis Edirne'yi oğluna geri vermek için büyük bir ordu toplamıştır. Bu ordunun hemen hepsi damadı Orhan Bey'den aldığı Osmanlı Türk birliklerinden oluşmaktaydı ve Orhan Bey'in oğlu Süleyman Paşa'nin komutanlığı altında idi. Osmanlı birlikleri, Sırplarla takviyeli V. İoannis birliklerinin elinden Edirne'yi kurtarmışlar ve bu nedenle İslam törelerine göre Edirne kentini üç gün talan etmelerine izin verilmişti. Hem yabancı ve Müslüman birlikleri kullanması hem de müslümanlarca Edirne'nin talan edilmesi bütün Bizans topraklarındaki halkın VI. İoannis aleyhine dönmesine bir diğer neden olmuştur. Bu Osmanlı birlikleri birkaç ay sonra donmuş olan Meriç Nehri üzerinde bir savaşla Bizans topraklarına girmiş olan bir Sırp-Bulgar ordusunu yenmiş ve Bizans'a Sırp-Bulgar tehdidini önlemiştir. Ondan sonra Osmanlı ordusu Anadolu'ya geri çekilmiştir. 2 Mart 1354'te bütün Trakya çok şiddetli bir depremle sarsılmış ve şehir, kasaba ve köylerin çoğu yerle bir olmuş; bunu soğuk, kar ve tipiler ve devamı olan şiddetli yağmurlar takip etmiş ve insan ve maddi kayıplar çok yüksek seviyelere ulaşmıştır. Bizans için stratejik önemi bulunan Gelibolu şehrinde taş üstüne taş kalmamış ve şehir halkı denizden kaçıp şehri boş bırakmışlardır. Bazı tarihçilere göre Trakya arazilerini daha yakından tanımış olan Süleyman Paşa buraları fetih etmek için fırsat kollamaya başlamıştır. Deprem haberi Biga'da bulunan Süleyman Paşa'ya ulaşınca kendi ordusu ile, bulup toplayıp göçmeye ve yeniden yerleşmeye hazırlıklı Türkmen sivil ailelerle birlikte Rumeli'ye geçmişler ve genellikle harabe hâlinde olan boş Gelibolu şehri içine yerleşmişlerdir. Diğer tarihçilere göre VI. İoannis Edirne'ye sefer için Osmanlı birliklerini kullanmak için gereken finansmanı kiliselerden topladığı kıymetli eşyalar ile yapmaya çalışmış ve bunlar yetişmediği için Osmanlılara Gelibolu yarımadasında bir üs sağlamayı vadetmiştir. Süleyman Paşa Çimpe kalesi adında olan bu üssü onarmak üzere askerleri ile Gelibolu yarımadasına geçmiştir. Ama deprem dolayısıyla Gelibolu'nun da boşaltılmış olduğunu görünce bu boş şehri de ilk Osmanlı Türk yerleşkesi olarak kullanmak üzere almışlardır. Birkaç ay içinde Gelibolu şehri yeniden yapılmış; surları pekiştirilmiş ve bir Müslüman Türk şehri şeklini almıştır. Bu şehir hemen Rumeli'de hem Anadolu'dan aileleri ile göçmen Türkmenleri hem de Trakya'da çeteler hâlinde bulunan Türkmenleri çeken bir yerleşke odağı hâline gelmiştir. Her ne şekilde gelirlerse gelsinler, Osmanlıların Rumeli'de yerleşmeye başlamaları VI. İoannis için bir büyük sorun doğurmuştur. Bazı tarihçilere göre Çimpe kalesini (ve Gelibolu'yu) boşaltıp gitmesi için Süleyman Paşa'ya 10.000 Bizans altını tazminat vermeyi teklif etmiştir. Diğerlerine göre önce 10.000 altın; sonra Gelibolu yarımadasını boşaltmak için bunun dört misli 40.000 altın tazminat teklif etmiştir. Fakat buna Süleyman Paşa'nın cevap olarak bu kalenin kendi eline Allah'ın inayeti dolayısıyla geçtiğini; hiç kimsenin yaşamadığı boş bir harabeye yerleştiğini ve boşaltıp geri vermenin Allah'ın ihsanını reddetme olacağı idi. VI. İoannis bu sefer damadı olan Orhan Bey'e başvurmuş ve durumu görüşme teklif etmiştir. Bazı tarihçilere göre Orhan Bey önce bunu kabul etmiş; fakat yaşlılık ve hastalık nedeniyle bu görüşmeye gidememiştir. Diğerlerine göre de Orhan Bey buluşma teklifini yaşlılık ve hastalık nedeniyle hemen reddetmiştir. Her ne olursa olsun bu sonucun İmparatoru büyük bir yeise soktuğu ve şimdiki terimle bir depresyon geçirdiği üzerinde tarihçiler anlaşmaktadırlar. III. Andronikos'un saltanatının son yıllarında birden genişlemeye başlamış olan İsihazm adı verilen bir mistik dinsel görüş ve doktrin Bizans'ta giderek taraftar bulmaya başlamış ve bu eğilim VI. İoannis'in hükümdarlığı sırasında gittikçe önem kazanıp bazı nüfuzlu Kilise mensupları tarafından resmî Ortodoks kilisesi doktrinleri dışında olduğu iddiasıyla telin edilmiştir. Gerçekten bu doktrin dindar olan kişiye önem verdiği için Ortodoks kilinin papazlar ve keşişler hiyerarşisini tehdit etmekteydi. Fakat bu doktrine karşıtlık, hiyerarşiye tehdit şeklinde ifade edilmekte, kutsal Ortodoks Kilisesi'nin doktrinininden ayrılması suretiyle kutsal