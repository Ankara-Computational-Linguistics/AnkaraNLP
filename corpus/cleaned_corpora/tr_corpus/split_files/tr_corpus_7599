33 modellerinde Panzer III şasesi üzerine dikey eğimli zırh ve MG 34 makineli tüfek konulmuştu. Ayrıca Panzer IV şaseli Brummbär da çok az değişiklik yapılmış sIG 33 obüsü taşımaktaydı. 1940 şubatında Alkett 38 adet üretti. Fransa Seferinde altı panzer birliğinde kullanıldı. 1941 sonlarında 12 adet üretildi, 1942'de Kuzey Afrika'ya sevkedildi. 1942 eylülünde Alkett tarafından 24 adet üretilmeye başlandı. İki modeli üretildi. 1943 yılının şubat ayından nisan ayına kadar Prag'da bulunan BMM fabrikasında 91 adet üretildi. 1944 yılının nisan ayından eylül ayına kadar 282 adet üretildi. GÃ¼ney Vietnam Vietnam Cumhuriyeti (Vietnamca: "Việt Nam Cộng hòa", bilinen adıyla "Güney Vietnam"; 1954-1955 Vietnam Devleti, 1955-1975 Vietnam Cumhuriyeti, 1975-1976 Güney Vietnam Cumhuriyeti), 1955'ten 1975'e kadar Vietnam'ın güneyinde var olmuş devlet. Cenevre Konferansı ertesinde (20 Temmuz 1954) Vietnam'ın 17. paralel sınır olmak üzere ikiye bölünmesi üzerine, bu ayrılıktan doğan iki devletten biriydi. Saygon Hükûmeti Başkanı Ngo Dinh Diem, Güney Vietnam'da yönetimi ele aldı. İmparator Bao Dai ile anlaşmazlık içinde olan Başbakan, düzenlediği bir referandumla imparatorun tahttan inmesini (Ekim 1955) ve kendisini devlet başkanı ilan etmesini sağladı. 4 Mart 1956'da seçilen bir kurucu meclis, 7 Temmuz 1956'da son biçimini alan anayasayı kabul etti. Bu anayasayla ABD'nin desteklediği otoriter bir rejim kuruldu. Yeni rejim, Amerikalı eğitmenlerin yönetiminde yeni baştan örgütlenen Güney Vietnam ordusunun yardımıyla siyasi-dini mezhepleri tasfiye etti, kuzeydeki Ho Chi Minh rejiminden kaçan 850,000 mülteciyi yerleştirmeye çalıştı. Ama yeni rejim, çeşitli muhalefet hareketlerinin ortaya çıktığı hem ekonomik, hem de siyasi alanlarda güçlüklerle karşılaştı. Gelişen ABD etkisi, Katoliklik ve Ngo Dinh Diem'in otoriter yönetimine karşı komünist olmayan milliyetçiler (1960 ve 1962'deki darbe girişimleri) ve Budistlerin muhalefet hareketleri güçlenmeye başladı. Özellikle Mekong Deltası ve Ca Mau Yarımadasında etkili olan bir gerilla hareketini (Vietkong) yöneten Vietnam Ulusal Kurtuluş Cephesi'nde toplanan komünistler 1960'ların başında itibaren Saygon hükûmetine karşı nitelikli bir muhalefet hareketi olmaya başladı. 1 Kasım 1963'te yapılan askeri darbe Ngo Dinh Diem'in devrilmesi ve öldürülmesiyle sonuçlandı. O tarihten itibaren ülke ciddi bir siyasi karışıklık içine düştü ve 1965'e kadar özellikle askerlerin ağırlıkta olduğu çok sayıda hükûmet birbirini izledi. Gene bu döneme Katoliklerle Budistler arasındaki nüfuz mücadelesi damgasını vurdu. 1965'te sayıca 150 bin dolayına ulaşmış olan Vietkong gerillaları Saygon rejimini ciddi biçimde tehdit etmeye başladı. Bu gelişmeler aynı zamanda ABD'nin Vietnam Savaşı'na daha doğrudan bir biçimde katılmasına neden oldu. Daha önce askeri donanım, mali yardım ve askeri danışmanlar aracılığıyla Güney Vietnam'a destek veren ABD, Şubat 1965'te gerilla sızmalarını önleme gerekçesiyle Kuzey Vietnam'a karşı yoğun bir hava bombardımanına başladı. 1968 başlarında Güney Vietnam'da çarpışan ABD askerlerinin sayısı 500 bin'e ulaşmıştı. Haziran 1965'te devlet başkanı olan Nguyen Van Thieu'nun liderliğinde bir ulusal yönetim konseyi kuruldu. Yeni yönetim Fransa ile diplomatik ilişkileri kesti, Güney Vietnam ordusunun çarpışmalarda daha fazla rol almasını sağlamaya çalıştı, ama başaramadı bunun üzerine rüşvete savaş açmayı denedi. Ancak siyasi istikrarsızlık, ekonomik ve siyasi çöküş, ülke yönetiminin yavaş yavaş, General Thieu'yu açıkça destekleyen Amerikalıların eline geçmesiyle sonuçlandı. Toplumsal alanda Vietnam Ulusal Kurtuluş Cephesi'nin 1969'da kurduğu Güney Vietnam Geçici Devrim Hükümeti'nin toprak dağıtım politikalarına karşılık olarak 1970'te köylü kitlelerini rejime bağlamayı amaçlayan bir tarım reformu başlattı. Nguyen Van Thieu kendisini, Richard Nixon'un Vietnamlaştırma politikasını başarıya ulaştırmak için gerekli olan bir istikrar unsuru olarak kabul ettirdi ve Washington'un tüm desteğini arkasına aldı. 1971'de tek aday olarak katıldığı seçimlerde geçerli oyların % 94'ünü alarak tekrar seçildi. Ama 1972'deki Kuzey Vietnam saldırısı Vietnamlaştırma politikasının hiçbir işe yaramadığını gösterdi. 27 Ocak 1973'te Paris'te Geçici Devrim Hükümeti, Kuzey Vietnam, Güney Vietnam ve ABD arasında yapılan görüşmeler anlaşmayla sonuçlandı. Ama Thieu yönetimi Paris Antlaşması'nın özünü kabul etmekle beraber, daha sonra bunlarun uygulanmasını engelledi. Güney Vietnam 1974'te artık savunamadığı uzak askeri mevzileri terk etmeye başladı.Sonunda Ocak 1975'te nihai Kuzey Vietnam saldırısı başladı. Güney Vietnam kuvvetlerinin hiçbir direniş göstermemeleri üzerine Kuzey Vietnam ve Vietkong birlikleri yıldırım hızıyla ilerlediler. Bunun üzerine, Nguyen Van Thieu 21 Nisan 1975'te istifa ederek Tayvan'a sığındı. 30 Nisan 1975'te Vietkong birlikleri hiçbir direnişle karşılaşmadan Güney Vietnam'ın başkenti Saygon'a girdi. Güney Vietnam hükûmetinden geriye kalanlar kayıtsız şartsız teslim oldular. Geçici bir askeri yönetimin (Güney Vietnam Cumhuriyeti Geçici Devrimci Hükümeti) oluşturulmasından sonra, 2 Temmuz 1976'da Vietnam resmen birleşti. Tranak Dikenlik (Bulgarca: Трънак) Bulgaristan'ın Burgaz iline bağlı Ulanlı belediyesinde yer alan bir köydür. 1989 yılına kadar nüfusu 2000 olan yerleşim yerinin günümüzdeki nüfusu 1800 civarındadır. Aytos-Provadiya yolunun 1,5 km kadar içerisinde olup, Deli Nehir kıyısındaki Karnobat-Varna demiryolu hattı buradan geçmektedir. Köyün deniz seviyesinden yüksekliği 201 metredir. Köyün başlıca geçim kaynağı tarım ve hayvancılıktır. Yetişen tarım ürünlerinin başında tütün, üzüm, elma, buğday, mısır, kiraz ve karpuz gelmektedir. Tarımın yanında yapay havuzlarda balık besiciliği yapılmaktadır. Tranak köyünde sanayi kuruluşu olarak bir tekstil şirketi bulunmaktadır ve buradan Avrupa'nın birçok noktasına ihracat yapmaktadır. Zeki Çağlar Namlı Zeki Çağlar Namlı (d. 1981, Trabzon), Türk bağlama ustası. Bağlamada kendi stiliyle yeni bir tarz yarattı. Sırma tellerden oluşan bağlamasını el tekniklerini geliştirerek çaldı ve bu sistemiyle onlarca yeni enstrumantal besteye imza attı. 2002 yılında ise çift kutulu sistemi kullanarak telli çalgılarda yeni bir dönem başlattı. Patent enstitüsünün tescil ettiği bu buluşu ile dünyada ilk olarak, telli müzik aletleri doğal stereo ses verme özelliği kazandı. 2006 yılında "La lune" (Köy) isimli enstrumantal albümü yayınlandı. Kendi buluşu olan doğal stereo bağlama ve doğal stereo gitar 21. yüzyıl enstrumanlarının gelişiminde rol oynayan "Experimental Musical Instruments" oluşumu tarafından ABD'de ve birçok Avrupa ülkesinde yayınlandı. Dyskobolia Grodzisk Wielkopolski Dyskobolia Grodzisk Wielkopolski Grodzisk Wielkopolski'da kurulmuş Polonyalı futbol kulübüdür. Maçlarını 5,383 kişilik Dyskobolia Stadı'nda oynar. Mondragon Mondragon aşağıdaki anlamlara gelebilir: Basın Konseyi Basın Konseyi, Türkiye'de faal gazetecilerin kurdukları, bağımsız niteliğe sahip olması için tüzel kişiliğe haiz bulunmayan, iletişim özgürlüğü, meslek etiği ve ilkelerini savunan bir özdenetim kuruluşudur. Basın Konseyi'nin başkanı Pınar Türenç'tir. 1986 yılında, medyanın apolitikleşme ve magazinleşmeye kaymasıyla oluşan sorunları, ilkesiz yayıncılık anlayışını gidermek ve basın alanında meslek ilkeleri teşkil ederek bir özdenetim kuruluşu oluşturmak gayesiyle Oktay Ekşi, Hasan Cemal, Güneri Cıvaoğlu, Yalçın Doğan, Teoman Erel, Orhan Erinç, Yurdakul Fincancı, Güngör Mengi, Rauf Tamer bir araya geldiler. Bu grup bir taslak hazırlayarak medya mensuplarına sundu. Konsey fikrine Uğur Mumcu, İlhami Soysal, Nail Güreli karşı çıktılar. TGS, ÇGD, FMD üyeleri katılmadı. Basın Konseyi 6 Şubat 1988'de kuruldu. İlk katılımlar 627 gazeteciyle oldu. Okuyucu ve basın içinden seçimle gelen üyeler ile medya kuruluşlarının temsilcilerinden teşekkül eden bir Yüksek Kurulu bulunmaktadır. Bu Yüksek Kurul, medyadaki yayınlarla veya gazetecilerle ilgili şikayetleri Basın Konseyi Sözleşmesi ve 16 maddelik Basın Meslek İlkeleri çerçevesinde değerlendirerek kamuoyuna duyurur. Başvurular hakkında "şikayetin yersizliği" ile ihlalin derecesine göre "uyarı" veya "kınama" kararları alabilir. Bu açıdan müeyyidesi manevidir. Basın Konseyi'nin belirlediği ilkeler şu şekildedir: 1. Yayınlarda hiç kimse; ırkı, cinsiyeti, yaşı, sağlığı, bedensel özrü, sosyal düzeyi ve dini inançları nedeniyle kınanamaz, aşağılanamaz. 2. Düşünce, vicdan ve ifade özgürlüğünü sınırlayıcı; genel ahlak anlayışını, din duygularını, aile kurumunun temel dayanaklarını sarsıcı ya da incitici yayın yapılamaz. 3. Kamusal bir görev olan gazetecilik, ahlaka aykırı özel amaç ve çıkarlara alet edilemez. 4. Kişileri ve kuruluşları, eleştiri sınırlarının ötesinde küçük düşüren, aşağılayan veya iftira niteliği taşıyan ifadelere yer verilemez. 5. Kişilerin özel yaşamı, kamu çıkarlarının gerektirdiği durumlar dışında, yayın konusu olamaz. 6. Soruşturulması gazetecilik olanakları içinde bulunan haberler, soruşturulmaksızın veya doğruluğuna emin olmaksızın yayınlanamaz. 7. Saklı kalması kaydıyla verilen bilgiler, kamu yararı ciddi bir biçimde gerektirmedikçe yayınlanamaz. 8. Bir basın organının dağıtım süreci tamamlanmadan o basın organının özel çabalarla gerçekleştirdiği ürün, bir başka basın organı tarafından kendi ürünüymüş gibi kamuoyuna sunulamaz. Ajanslardan alınan özel ürünlerin kaynağının belirtilmesine özen gösterilir. 9. Suçlu olduğu yargı kararıyla belirlenmedikçe hiç kimse “suçlu” ilan edilemez. 10. Yasaların suç saydığı eylemler, gerçek olduğuna inandırıcı makul nedenler bulunmadıkça kimseye atfedilemez. 11. Gazeteci, kaynaklarının gizliliğini korur. Kaynağın kamuoyunu kişisel, siyasal ekonomik vb. nedenlerle yanıltmayı amaçladığı haller bunun dışındadır. 12. Gazeteci görevini, taşıdığı sıfatın saygınlığına gölge düşürebilecek yöntem ve tutumlarla yapmaktan sakınır. 13. Şiddet ve zorbalığı özendirici, insani değerleri incitici yayın yapmaktan kaçınılır. 14. İlan ve reklam niteliğindeki yayınların bu nitelikleri, tereddüde yer bırakmayacak şekilde belirtilir. 15. Yayın tarihi için konan zaman kaydına saygı gösterilir. 16. Basın organları, yanlış yayınlardan kaynaklanan cevap ve tekzip hakkına saygı duyarlar. BasÄ±n Konseyi internet sitesi Oktay Ekşi Osman Oktay Ekşi, (d. 7 Aralık 1932, Mesudiye, Ordu), gazeteci, yazar; Basın Konseyi eski başkanı, "Hürriyet" gazetesinin eski başyazarı ve TBMM 24. Dönem Cumhuriyet Halk Partisi İstanbul milletvekili. 8 Ocak 1952 tarihinde, 19 yaşında özel bir haber ajansında gazeteciliğe başlayan Oktay Ekşi daha sonra "Dünya Gazetesi"'nde muhabir olarak göreve başladı ve 22 yaşından sonra da bu gazetenin 1960 yılına kadar Ankara Temsilcisi olarak görevini sürdürdü. 27 Mayıs 1960 darbesinden sonra "Dünya Gazetesi"’nden ayrılarak "Öncü Gazetesi"’nde istihbarat şefi olan Ekşi, "1961 Anayasası"nı hazırlamak için kurulan Kurucu Meclis'e 24 Aralık 1960'ta "Basın Temsilcisi" olarak seçildi. Kurucu Meclis'in 06 Ocak 1961'de başlayan görevini 27 Ekim 1961'de tamamlaması üzerine, CHP'nin yarı resmi organı "Ulus Gazetesi"'nde bir yıl (15 Ekim 1961-15 Ekim 1962) istihbarat şefi olarak çalıştı. Daha sonra lisan öğrenmek için Londra’ya gitti ve buradaki Türkiye Başkonsolosluğu'nda üç yıldan fazla süreyle (22 Ekim 1962-12 Nisan 1966) Yerel Kâtiplik yaptı. 1966 yılında Londra'dan yurda dönüşünde bir taraftan "Yeni Gazete"’nin Ankara Temsilciliğini yürütürken diğer taraftan da mesleği dolayısı ile geciktirmiş olduğu üniversite öğrenimini tamamlayıp, 1967 tarihinde Ankara Üniversitesi Hukuk Fakültesi’nden mezuniyet diplomasını aldı. Ekşi 1972-1974 yılları arasında "Hürriyet Gazetesi"'nin Ankara Temsilcisi olarak görev yaptı. Hürriyet Gazetesinin o zamanki sahibi Erol Simavi'nin isteği üzerine 13 Haziran 1974'te Hürriyet'in Başyazarı oldu. Bu görevden, Erdal İnönü'nün "Sosyal Demokrasi Partisi (SODEP) kurucuları arasına katılma" önerisini kabul etmesi nedeniyle 26 Mayıs 1983'te istifa ederek ayrıldı. SODEP'in önce Genel Sekreter Yardımcısı ve Parti Sözcüsü, daha sonra Genel Başkan Yardımcısı oldu. Ancak SODEP'in 6 Kasım 1983 tarihinde yapılan Milletvekili Genel Seçimlerine katılması askeri yönetim tarafından engellendikten sonra "siyaseti bırakma" kararı aldı ve 25 Mart 1984'te SODEP'ten ayrıldı. Bir süre işsiz kaldı. Mayıs 1984'te "Güneş" gazetesinin başyazarı oldu. Şubat 1985'e kadar bu görevi yürüttü. "Güneş Gazetesi"nde yönetim değişince istifa etti. Tekrar işsiz kaldı. Sonra "Milliyet" gazetesinden teklif aldı. Buradaki çalışması sadece 28 gün sürdü. "Hürriyet" gazetesi sahibi Erol Simavi'nin "tekrar Hürriyet gazetesi başyazarı olur musun?" şeklindeki teklifini kabul etti ve 1 Temmuz 1985'ten 30 Ekim 2010 tarihine kadar (aradaki kesinti dahil 36 yıl süreyle) bu görevi yaptı. "Hürriyet" Başyazarı iken Ekşi, Şubat 1975-Şubat 1982 arasında 7 yıl süreyle Hürriyet Haber Ajansı'nın (sonraki adı Doğan Haber Ajansı) "Genel Müdürlüğü" görevini yürüttü. Ekşi 22 Ekim 1992'de Yeni Delhi'de kurulan "Dünya Basın Konseyleri Birliği"nin (World Association of Press Councils) (WAPC) 6 kurucusundan biridir. 2002 yılından 2009 yılına kadar Dünya Basın Konseyleri Birliğinin (WAPC) Başkanlığı görevini yürüttü. Ekşi'nin sınır aşan yayınların da "Meslek İlkeleri" açısından şikayet edilebilmesi için "gönüllülük" esasına dayanan bir "uluslararası mekanizma kurulması" yolundaki önerisi başta ABD, İngiliz, İsveç ve Fransız medyası olmak üzere Batı medyasının büyük tepkisine yol açtı. Söz konusu mekanizma hâlâ kurulamadı. Ekşi, "Öncü Gazetesi" İstihbarat Şefi iken (Ağustos-Aralık 1960), Türk basınında kullanılan haber dilini değiştiren ilk uygulamayı başlattı. Öncü'de haberler "miş'li geçmiş" yerine "di'li geçmiş"le yazıldı (Aslında 1930'lu yıllarda da bazı haberlerin "di"li geçmişle yazıldığı oluyordu ancak bu uygulama yaygınlaşamamıştı). Tüm basının "di'li geçmiş"i uygulaması 1978'den sonra mümkün oldu. Oktay Ekşi "basın özgürlüğü" kavramının teknik açıdan "yanlış" olduğunu 1986'dan başlayarak her yerde ve her fırsatta savundu. Demokrasi açısından çok temel öneme sahip bu özgürlüğün "gazetecilere ait bir ayrıcalık" (imtiyaz) gibi algılanmasına yol açan "basın özgürlüğü" yerine, her bireyin kullandığı ve her birey bazında savunulup korunması gereken "iletişim özgürlüğü" kavramının kullanılmasının gerekli ve doğru olduğunu ileri sürdü. Görüşünü iletişim akademisyenleri, hukuk otoriteleri huzurunda savundu. Basın Konseyi Oktay Ekşi'nin Başkanlığı döneminde "basının özgür olmasını" savunurken "basın özgürlüğü" yerine hep "iletişim (basın, ifade)özgürlüğü" deyimini kullandı. Ekşi'nin öncülüğünde bir buçuk yıl sürdürülen hazırlık çalışmaları sonunda 6 Şubat 1988 tarihinde Türk medyası, ülkedeki (1960'ta merhum Abdi İpekçi'nin öncülüğünde kurulan ancak birkaç yıl içinde etkisini yitirip kaybolan Basın Şeref Divanı deneyimi üzerinden yıllar geçtikten sonra) ilk -gönüllü- kendi kendini denetleme mekanizması olan Basın Konseyi'ne kavuştu. Ekşi önce İkinci Başkanı olduğu Basın Konseyi'nin, Ekim 1988'den 19 Ocak 2011 tarihine kadar başkanlığını yaptı. "Halkın Gerçekleri Öğrenme Hakkı" kavramı ilk olarak bu sırada Oktay Ekşi tarafından ortaya atıldı. Medya organlarının künyelerine "Bu (gazete/dergi vb.) Basın Meslek İlkelerine uymaya söz vermiştir" ibaresi, Oktay Ekşi'nin medya sahiplerini ikna etmesiyle meslek yaşamına girdi. "Bilgi Edinme Hakkı" da ilk olarak Basın Konseyi adına Oktay Ekşi'nin 1990'da hazırlattığı "Anayasa değişikliği önerisi" ile kamuoyuna ve siyasi partilere sunuldu. Doğan Yayın Holdingin benimseyip 1999'dan 2012 sonuna kadar uyguladığı "Yayın İlkeleri"nin taslağını da Oktay Ekşi hazırladı. Ekşi, küçük bir Anadolu/Karadeniz ilçesi olan Mesudiye'de 1991 yılından beri aralıksız sürdürülen ve ülkede hem ilk hem de en uzun süre devam eden "Mesudiye İlçe Kurultayı"nın öncü ismidir. Kurultay ilçenin sorunlarının ilçe halkı tarafından belirlenmesini, tartışılmasını, fiilen çözülmesini öngören kendine özgü bir "doğrudan demokrasi" örneğidir. Mesudiye İlçe Kurultayları sayesinde ilçe, Devlet Planlama Teşkilatı'nın (DPT) ilçe bazında sosyal-kültürel-ekonomik kalkınmışlık sıralaması konulu araştırmasına göre 1996 yılında 910 ilçenin 782'ncisi iken 2002 itibarıyla 611'inciliğe yükseldi. DPT bu araştırmayı sonraki yıllarda yapmadı. 25 Nisan 1998 tarihinde başyazarı olduğu Hürriyet gazetesi, PKK'nın iki numarası olarak bilinen Şemdin Sakık'ın ilk ifadesinde, isimlerini vermeden, bazı gazetecilerin PKK'dan para aldıklarını söylediğine dair bir haber yayınladı. Oktay Ekşi de aynı gün Şemdin Sakık'ın ifadesinde sözünü ettiği meslektaşları için "Alçakları tanıyalım" başlıklı bir yazı kaleme aldı. Fakat daha sonra Şemdin Sakık'ın ilk ifadesinde böyle bir şey söylemediği anlaşılınca, Ekşi tartışma konusu olan bu yazısı nedeniyle özür diledi. Ekşi, "Hürriyet" gazetesindeki 28 Ekim 2010 tarihli başyazısında, AK Parti'nin, Karadeniz bölgesindeki akarsuları kullanım hakkını, hidroelektrik santrallar yapılması için 49 yıl süreyle özel şirketlere vermesini eleştirirken "şimdi analarını bile satan o zihniyetin marifetini görüyoruz" ifadesini kullandı. Gelen tepkiler üzerine Ekşi, 30 Ekim 2010'da "Ayarı kaçırmışız" başlıklı yazısında "Lafın hem ayarını kaçırmışız, hem de seviyesini çok düşürmüşüz" diyerek özür diledi. Aynı yazısında, tepkilerin gelmesine neden olan ifadeyi kullanmasını "Aklıma bir önceki Maliye Bakanı Maliye Bakanı Kemal Unakıtan'ın meşhur 'Babalar gibi satacağız' sözü geldi. Ondan esinlenerek 'her şeyi satan zihniyet' ifadesini değiştirip 'analarını bile satan' yaptım ve o metni gazeteye faksladım" diye yazdı. Ekşi, 31 Ekim 2010 tarihli yazısında "1966 yılından beri mensubu olduğum, 1974 yılından beri de 'Başyazar'ı sıfatını taşıdığım "Hürriyet" Gazetesi'nden ayrılmaya karar verdim" diyerek istifa ettiğini açıkladı. Ekşi'ye gazeteciler cemiyetleri gibi meslek kuruluşlarına ve çeşitli sivil toplum kuruluşlarına ilaveten İstanbul Üniversitesi tarafından "Fahri Doktorluk" (2003), Orta Doğu Üniversitesi tarafından "Üstün Hizmet Ödülü" (2006), Ankara Hukuk Faültesi tarafından "Seçkin Hizmet"; Rotary Kulüpleri 2430 No'lu Bölgesinin önerisi üzerine Rotary International tarafından "yöresine, yurduna, ulusuna ve dünyaya sahip çıkanlardan biri" olduğu gerekçesiyle 'Paul Harris Dostluk Ödülü' (1997) ve "Atatürk ilkelerine bağlı kişiliği ve Türk basınının özgürlük mücadelesine katkısı" nedeniyle Atatürk Socitey of America tarafından, Washington D.C.'de 19 Mayıs 2012 günü yapılan törenle ödül verildi. Ekşi XXIV. Dönem İstanbul Milletvekilidir. XXIV. Dönem meclisini en yaşlı üye sıfatıyla açmıştır. Prof. Dr. Aysel Ekşi ile evlidir, 2 çocuk, iki torun sahibidir. Anabolizma Özümleme, asimilasyon veya anabolizma, basit yapıdaki moleküllerin, daha karmaşık yapıdaki moleküllerin sentezinde kullanılması ve bunlara ilişkin kimyasal değişimlerdir. Metabolizmanın "yapım" faaliyetleri olarak da tanımlanabilirler (bkz. yadımlama). Bu tür olaylara genel olarak sentez gibi isimler de verilebilir. Fotosentez, amino asitlerden protein sentezi, monosakkaritlerden, disakkarit ve polisakkarit üretimi anabolik reaksiyonlara örnek olarak gösterilebilir. Kiriş, Kemer Kiriş, Antalya ili Kemer ilçesi'ne bağlı bir mahalledir. Ağırlıklı olarak yazları Rus ve Alman turist akınına uğramaktadır. Kıyı şeridi portakal ağaçları ve 5 yıldızlı otellerle kaplıdır. Kemer'e uzaklığı 5 km'dir. "Dünya Ralli Şampiyonası" (World-rally-championship) Türkiye ayağı Kiriş'te organize edildi. Antalya merkez ile Kiriş arası 65 km'dir. Kıbrıs, Mamak Kıbrıs, Ankara ilinin Mamak ilçesine bağlı bir mahalledir. Kıbrıs, Osmanlı kayıtlarında 1462 yılından kalma kayıtlarda belgelerde adına rastlanılmakta olup o yıllarda adı kayıtlarda Kırbız olarak geçmektedir. Türk Tarih Kurumu'nda bu bölge halkının 3 kabileden oluştuğu (Hemiler, Cöcükler, Karaağalar) belirtilmektedir. Söz konusu kabilelerin, Oğuzların Bozok koluna mensup Yıldız Han soyundan geldikleri düşünülmektedir. Ayrıca hâlen Tatar mahallesi adıyla geçen Tatarlar'ın Ankara savaşında Türk-Moğol hükümdarı Timur'un yanında savaştıkları (kayıtlara göre sarışın, mavi gözlü ve iyi ok atan) kimseler ve savaşı seyrinde çok önemli rol aldıkları belgelenmektedir. Çanakkale ve Kurtuluş savaşlarında köyden pek çok şehit verilmiştir. Meçhul asker kayıtlarında bunlardan birkaçına ulaşılmıştır. Mahallenin adını da alan 8 km uzunluğunda Kıbrıs Vadisi 1. derece doğal ve arkeolojik sit alanı özelliklerine sahiptir. Ankara iline 15 km, Mamak ilçesine 10 km uzaklıktadır. İşkodra Gölü İşkodra Gölü, (Arnavutça: "Liqeni i Shkodrës," Sırpça: "Скадарско језеро, Skadarsko jezero") Arnavutluk ve Karadağ devletleri arasında yer alan, Balkan yarımadasındaki en büyük göldür. Adını kıyısında kurulmuş olan şehir, İşkodra'dan alır. Diğer Avrupa dillerinde "Skadar, Scutari" adları ile de bilinir. Deniz seviyesinden 6 metre kadar yüksekte bulunan gölün yüzölçümü mevsimlere göre beslendiği kaynakların değişimi nedeni ile 370 ilâ 530 kilometrekare arasında değişir. Moraça Nehri ile beslenir ve 40 kilometre uzunluğundaki Bojana Nehri sayesinde Adriyatik Denizi'ne bağlanır. Gölün Karadağ Devleti sınırları içinde kalan bölümü 1983 yılında millî park ilân edilen alan bölgede yer alır. Avrupa'da bulunan son pelikanların da içinde olduğu 270'ten fazla kuş türü üle Avrupa'daki en zengin doğal alanlardan biridir. Göldeki bir diğer önemli kuş türü de martılar olup, balıkçılık alanında da gölden yararlanılmaktadır. Gölden en çok çıkarılan balıklar sazan, sardalya ve yılan balığıdır. GÃ¶lge Oyunu (film) Gölge Oyunu, 1992 yapımı bir Türk filmi. Yavuz Turgul'un senaryosunu yazıp yönettiği filmde Şener Şen ve Şevket Altuğ oynamıştır. Özgür Gün TV Özgür Gün TV, merkezi Diyarbakır olan, ilin merkez ve ilçelerinde yerel yayın yapan radyo ve televizyon kuruluşuydu. Türkiye'de Kürtçe yayın için 23 Mart 2004 tarihinde RTÜK'e başvuran ilk yayın kuruluşuydu. 2 yıl sonra aldığı izin sonucu 23 Mart 2006 tarihinde "Dergûşa Çandê" ("Kültür Beşiği") adlı Kürtçenin Kurmancî lehçesinde bir kültür sanat programı yaparak Türkiye özel radyo ve televizyon tarihinde ilk defa farklı dil ve lehçelerde yayına başladı. Mevcut yayınlar RTÜK'ün "Türk Vatandaşlarının Günlük Yaşamlarında Geleneksel Olarak Kullandıkları Farklı Dil ve Lehçelerde Yapılacak Radyo ve Televizyon Yayınları Hakkında Yönetmelik" gereği televizyonlar için günde 45 dakikayı aşmamak üzere haftada toplam 4 saat, radyolar için ise günde 1 saati aşmamak üzere haftada toplam 5 saat Türkçeye çeviri zorunluluğu vardır. Kuruluşun Türkiye'de ilk Kürtçe reklam ve belgesel yayınlama gibi bazı ilkleri de vardır. Özgür Gün TV Türksat uydusunda "12303 Y 27500" frekansında yayın yapmaktaydı. 29 Eylül 2016'da, 15 Temmuz askerî darbe girişimi sonrası ilan edilen olağanüstü hâl kapsamında çıkarılan kanun hükmünde kararname ile Özgür Radyo ile birlikte 12 televizyon kanalı ve 11 radyo kanalı kapatıldı. Gerekçe olarak "milli güvenliği tehdit eden yapı, oluşum ve gruplar ile terör örgütlerine aidiyeti belirlenen kanallar" ifadesi kullanıldı. Tarator (sos) Tarator, Türk mutfağından meze ve sos. Sos olarak özellikle balıklar, ayrıca kalamar ve midye tava için kullanılır ve tartar sos ile karıştırılır. Balkan ülkeleri mutfaklarında yer alan tarator'un adı da buradan gelmektedir. Plav Gölü Plav Gölü (Sırpça: "Plavsko jezero"), kuzeydoğu Karadağ'da Plav ili sınırları içinde yer alan bir göldür. İki sağ arasında 906 metre yükseklikte, kuzey güney doğrultusunda 2.160 metre kadar uzanan bir buzul gölüdür. En derin noktası 9 metredir ve bölgede önemli bir turizm merkezidir. Kiriş Kiriş ile şu maddeler kastedilmiş olabilir: Muntiacinae Muntiacinae, geyikgiller (Cervidae) familyasında, içinde iki cins ve on bir tür geyik barındıran alt familyadır. Bu alt familyadaki geyiklerin tamamı Güneydoğu Asya'da bulunur. Muntiacinae alt familyasının cins ve türleri aşağıdaki gibi sınıflandırılmıştır: Fiona Apple Fiona Apple McAfee-Maggart, sahne adıyla Fiona Apple (13 Eylül 1977); Amerikalı şarkıcı-şarkı yazarı ve piyanist. Fiona Apple'nin müzik endüstrisine girişi, bir plak yapımcısının çocuğuna dadılık yapan bir arkadaşının plak yapımcısına Apple'nin demosunu vermesiyle oldu. Apple'nin mezzo-soprano sesi, piyano çalmaktaki becerisi ve şarkı sözleri Sony Music yapımcısının dikkatini çekti. Bunun üzerine Apple ile bir albüm anlaşması yapıldı. 1996 yılında Apple'nin çıkış albümü "Tidal", Sony'nin yan şirketlerinden biri tarafından piyasaya sürüldü. Albüm 2.7 milyon kopya sattı ve Amerika'da üç kez platin albüm unvanına layık görüldü. Üçüncü single "Criminal" Fiona Apple'nin asıl patlamayı yaptığı hit oldu, şarkı Amerikan Billboard Top 100'de ilk 40 şarkı arasında listeye girdi. "Tidal" albümünden çıkan diğer singlelar "Shadowboxer", "Slow like Honey", "Sleep to Dream", "The First Taste" ve "Never Is a Promise" olmuştur. Verdiği bir dizi kızgın demecin ardından, Apple'nin imajı bir kısır döngüye girdi. Bunlar içinde en iyi bilineni, Apple'nin "En İyi Yeni Sanatçı" ödülünü aldığı 1997 MTV Video Müzik Ödülleri töreninde yaptığı konuşmadır. Apple ödülünü alırken şöyle konuşmuştu: "Bu dünya saçmalığın ta kendisidir ve bizim havalı olduğunu düşündüğümüz şeyler, bizim giydiklerimiz ve bizim söylediklerimizi kendi hayatınız için örnek almamalısınız." Törende alkışlanan bu konuşma daha sonra medyada acımasızca eleştirilmiştir. Eleştirilerin yoğunlaştığı bu dönemde, Apple "Pleasantville" filminin müziği için The Beatles'in "Across the Universe" ve Percy Mayfield'in "Please Send Me Someone to Love" şarkılarını yeniden yorumlamıştır. 1999 yılında Apple'nin ikinci albümü, "When the Pawn..." piyasaya çıktı. Albümün tam ismi "When the Pawn Hits the Conflicts He Thinks like a King What He Knows Throws the Blows When He Goes to the Fight and He'll Win the Whole Thing Fore He Enters the Ring There's No Body to Batter When Your Mind Is Your Might So When You Go Solo. You Hold Your Own Hand and Remember That Depth Is the Greatest of Heights and If You Know Where You Stand. Then You'll Know Where to Land and If You Fall It Won't Matter, Cuz You Know That You're Right." Albümün adı Apple'nin "Spin" dergisinde onu olumsuz bir şekilde eleştiren bir makalenin ardından gelen okuyucu mektuplarından esinlenerek yazdığı bir şiirden oluşuyordu. Albüm adının inanılmaz uzunluğuyla, bekleneceği üzere Guiness Rekorlar Kitabına girmiştir. Albüm "The New York Times" ve "Rolling Stone"dan olumlu eleştiriler almıştır. "When the Pawn..." daha dışavurumcu şarkı sözleriyle çıkmaktadır ve albümde vurmalı çalgılara bir önceki albüme göre daha çok ağırlık verilmiştir. Platin plak unvanını almasına ve 917,000 kopya satmasına rağmen ticari olarak önceki albümün başarısını yakalayamamıştır. Albümün çıkış parçası, "Fast as You Can", "Billboard"'larda ilk yirmi arasında yer almış ve Apple'nin Birleşik Krallık'ta top 40 arasında yer alan ilk hiti olmuştur. Bunu izleyen diğer iki parçanın videosu, "Paper Bag" ve "Limp" ise çok ilgi görmemiştir. Apple Johnny Cash ile birlikte Simon ve Garfunkel'in "Bridge over Troubled Water" şarkısını yeniden yorumlamış ve bu şarkı Cash'in daha sonra Grammy Ödülü alan "" albümünde yer almıştır. Apple Cat Stevens'in "Father and Son" şarkısını da Cash'le birlikte yorumlamış ve bu şarkı Cash'in "Unearthed" (2003) albümünde yer almıştır. Apple'nin üçüncü albümü, "Extraordinary Machine" Mayıs 2003'te Sony yapımcılarına teslim edilmişti. Sony bu albümden çok hoşnut değildi. Böylece proje iki yıl boyunca rafa kaldırıldı. 2004 ve 2005'te albüm parçaları MP3 formatında internete sızdırılıp Amerika ve uluslararası radyolarda çalınmaya başladı. Albümün resmen piyasaya sürülmesini desteklemek için Apple hayranları tarafından yürütülen bir kampanya, "Free Fiona" başlatıldı. 2005 Ağustosunda albümün piyasaya çıkış tarihi olarak aynı yılın ekim ayı belirlendi. Albümün piyasaya sızdırılan 11 parçasından ikisi yeni albümde değişmeden kaldı, diğer dokuzu tamamıyla yeniden düzenlendi ve bunlara bir de yeni parça eklendi. "Extraordinary Machine" Apple'nin Amerikan listelerinde yer aldığı sıralamayla en başarılı albümü oldu (listeye yedi numaradan girdi) ve "En İyi Pop Vokali Albümü" olarak Grammy Ödülü aldı. "Parting Gift", "O' Sailor", "Not About Love" ve "Get Him Back" parçaları "Billboard" listelerine girememiş olmasına rağmen albüm altın plak unvanı aldı ve 462.000 kopya sattı. 2006 yılında Apple Tim Burton'un yapımcılığını yaptığı "The Nightmare Before Christmas" filminin müziği için "Sally's Song" şarkısını yeniden yorumladı. Mayıs 2006'da Apple VH1'deki Decades Rock Live'da Costello'nun "I Want You" adlı hit parçasını yorumlayarak Elvis Costello'ya saygısını sundu. 2010'un sonlarında "Billboard", müzisyen Michelle Branch'in albümdeki bazı parçaları albüm yayınlanmadan önce dinlediğini iddia ederek Apple'ın 2011 ilkbaharında yeni bir albüm piyasaya süreceğini belirten bir makale yayınladı. Ancak Apple albümün yayınlanma tarihini 2012'ye erteledi. Ocak 2012'de yeni plak şirketinin başı olan L.A. Reid, Apple'dan yeni bir müzik tarzı geleceğini ima etti. Epic Records yeni albümün yılın sonlarında çıkarılacağını duyurdu. Apple'ın 4. stüdyo albümü 19 Haziran 2012'de ABD'de piyasaya çıkarıldı. Albüm beğeniyle karşıland; American Songwriter kayıtları "The Idler Wheel her zaman sevimli değil, fakat hayatın nabzında acımasız ve gerçek." açıklamalarıyla "açık bir yara" ile kıyasladı. 2016 Ekiminde Apple, Andrew Bird'ün ""Left Handed Kisses"" teklisinde ona eşlik etti. page Internet Radio : Orijinal versiyonuyla, Sony/Epic remiksi olmadan... DeliktaÅŸ, Baskil Deliktaş, Elazığ ilinin Baskil ilçesine bağlı bir köydür. Köy sakinleri köyleri için eski dönemde Sosikan ismi ve sosikoğulları kullanmışlardır. Keban'ın Akgömlek, Altınkürek, Üçpınar, Aşağı Çakmak köyleri ile Sivrice Görgülü (Cevlani) köyü ve, Malatya Arguvan Yazıbaşı ve Bozburun köyleri, Baskil Gemici köyü, Parçikan aşiretinden oluşan köylerdir. Köy, eski Ermeni yerleşimidir. Elazığ il merkezine 67 km, Baskil ilçesine 29 km uzaklıktadır. Köyün bulunduğu yere Deşt mevkii denilmektedir. Köyün etrafında Gemici, Alangören, Yukarı Deliktaş ve Paşakonağı Köyü köyleri mevcuttur.Köyün toprakları verimlidir. Meyvelerden başta kayısı olmak üzere, elma, armut, hurma, çilek, erik, kızılcık, böğürtlen, vişne vb yetişmektedir. Sebzelerden ise hemen hemen her şey yetişebilmektedir. Dülgeroğlu Camii Dülgeroğlu Camii, İstanbul'da Fatih semtinde Hoca Şemsettin Habib Efendi'nin camii (15. yüzyıl). Kesme taşlardan yapılmış olan cami onarılırken değişikliğe uğradı. Yalnız duvarların bir kısmı eski halindedir. 1846-1847 yıllarında yapıya bir son cemaat yeri eklendi. Çatıya modern kiremitler kondu. Özelliği, medresenin caminin altında olmasıdır. Fatih devrinde yapıldığı biliniyor. BehiÃ§ Erkin Mehmet Behiç Erkin, (5 Nisan 1876, İstanbul - 11 Kasım 1961, İstanbul), Türk asker, siyasetçi, diplomat. Sevkiyatlardan sorumlu komutan olarak Çanakkale Savaşı'nın kazanılmasında önemli rol oynadı ve Türk Kurtuluş Savaşı'nın en önemli kahramanlarından birisi oldu. Devlet Demiryolları'nın kurucusu ve ilk genel müdürü (1920-1926) olan Erkin, ""Demiryollarının Babası"" olarak anılır. TBMM'de II. (Ara Seçim) ve III. (22 Kasım 1928 tarihinde istifa etmiştir) dönem İstanbul, VII. dönem Çankırı milletvekilliği ile 1926-1928 yılları arasında nâfıa vekili (bugünkü bayındırlık bakanı) olarak görev yaptı. Bakanlığı sırasında İcra Vekilleri Heyeti'nin bir azası olarak "Millî Emniyet Hizmetleri Teşkilâtı"tın kuruluşunda görev aldı. 1926 yılında cumhuriyetin ilk emekli sandığını teşkil eden "İmalat-ı Harbiye Teâvün ve Sigorta Sandığı"nı kurdu. Atatürk'ün en yakın ve en eski (1907'den itibaren) mesai arkadaşlarındandır ve özel mektuplarla düşüncelerini en açık surette paylaştığı, ülke ve dünya meseleleri üzerinde fikir alışverişinde bulunduğu sayılı kişilerden biridir. Osmanlı İmparatorluğu'nda demiryolları hakkında bir eser yazan ilk ve tek Müslüman Türk'tür. II. Dünya Savaşı sırasında Paris büyükelçiliği esnasında binlerce Yahudiyi Nazi soykırımından kurtarması ile ünlendi. 1876 yılında İstanbul'da dünyaya geldi. Babası Ömer Fevzi Paşa’nın oğlu kaymakam Cemil Bey, annesi Nadire Hanım’dır. Halası Saide Hanım ve eşi Hidayet Bey’in yanında büyüdü. Mareşal Hidayet Bey’in görev yerleri nedeniyle çocukluğunda Bağdat, Erzincan, İstanbul ve Basra vilayetlerinde bulundu. Erzincan’da bulunduğu sırada Erzincan Askeri Rüşdiyesi’nde askeri eğitime başladı. Hidayet Paşa’nın Basra valiliği döneminde okul eğitimine ara vererek özel dersler aldı; Hidayet Paşa’nın ölümünden sonra ailesi ile İstanbul’a döndü. 1894 yılında İstanbul’da Askeri Rüştiye’yi, 1895 yılında Askeri İdadi’yi , 1898’de Harp Okulu'nu, 1901'de Harp Akademisi'ni bitirdi. 1902'de Selanik'te 3. Ordu Komutanlığına atandı. Bu görevi sırasında tanıştığı Mustafa Kemal'le dostlukları ömür boyu devam etti. Behiç Bey bu arada 12 Şubat 1902’de Midilli Mutasarrıfı Reşit Paşa’nın kızı "Behiye Hanım" ile evlendi. Bu evlilikten "Reşide" (1902) adında bir kız; "Necit" (1903) ve "Vecih" (1904) adında iki oğul sahibi olmuştur. 1904'ten sonra kurmay yüzbaşı olarak Selanik-İstanbul demiryolu muhafız kuvvetleri müfettişliği yaptı. II. Meşrutiyet'in ilanından sonra 31 Mart İsyanı patlak verdiğinde ayaklanmayı bastırmak üzere İstanbul'a giden Hareket Ordusu'nda yer aldı. 1910 yılında Selanik-İstanbul hattında yeni kurulmuş olan askeri komiserliğe atandı. 1912 yılında Balkan Savaşı'nda Yunanlara esir düştü. Kurtulduktan sonra Erkânı Harbiye'de görev aldı ve demiryollarının ordu hizmetinde çalıştırılmasını sağladı. I. Dünya Savaşı sırasında demiryolu kuruluşu ve işletmesi konularında deneyimlerini aktardığı ""Demiryollarının Askerlik Açısından Tarihi, Kullanımı ve Teşkilatı"" isimli kitabını yayınladı. Çanakkale Savaşları sürecinde Miralay Behiç Bey'in savaşın kazanılmasında büyük payı oldu. Cepheye asker ve mühimmat sevkiyatını düzenli bir şekilde yapmayı başarmış olan komutandır. Bu sebepten dolayı Çanakkale'yi savunan Türk Kuvvetleri'nin Komutanı Mareşal Liman von Sanders, Alman İmparatoru'na Behiç Bey'in Alman Devleti'nin en üstün mertebedeki nişanı olan "1. dereceden Demir Haç Madalyası" ile onurlandırılmasını teklif etmiş ve bu öneri Alman İmparatoru tarafından kabul edilerek, 29 Mart 1918 günü Behiç Bey'e daha önce 2. dereceden verilmiş olan Demir Haç Madalyası'nın bu defa 1. dereceden olanı verilmiştir. 1918 senesinde Azerbaycan'ın ilk düzenli ordusunu kurmakla görevlendirilen Behiç Bey, askeri polis ve jandarma teşkilatını kurmak için 19 Temmuz-28 Ağustos 1918 tarihleri arasında Gence’de bulundu. Ateşkes antlaşması imzalandığından bu çalışmalarını tamamlayamadan dönmek zorunda kalmıştır. Behiç Bey, İstanbul'un işgalinden sonra işgalci İngilizler tarafından arandığı sırada, Millî Mücadele Hareketi'ne katılmak üzere Anadolu'ya geçti; Türk Kurtuluş Savaşı'nın da en önemli kahramanlarından birisi oldu. 5 Temmuz 1920'de Ankara'ya vardı. Genelkurmay Başkanı İsmet Paşa kendisine ikinci başkanlık, Nafia Vekili (Bayındırlık Bakanı) İsmail Fazıl Paşa ise Anadolu Şimendiferleri İşletme Müdürlüğü teklif etti. Mustafa Kemal'in yönlendirmesiyle ikinci teklifi kabul ederek demiryollarının başına geçti. Osmanlı Devleti döneminde demiryolları konusundaki tek eseri yazmış olması, 1903 senesinden başlayarak Şimendifer Hat Komiserliği ve İkmal Şube Müdür Yardımcılığı gibi tecrübelere sahip olmasından, ama hepsinden önemlisi Çanakkale Harbi'nin tüm cephe sevkıyatlarını planlayan ve başarı ile uygulayan komutan olmasından dolayı Kurtuluş Savaşı'nın tüm cephelere asker, silah ve erzak sağlama görevine uygun görülmüştü. Mustafa Kemal'in ""Ben cephelerde ne yapılacağını biliyorum, ama ordumuzun cephelere süratle nasıl sevk edileceğini bilmiyorum, bu şimendiferlerin işin ehli biri tarafından idare edilmesi ile mümkün olabilir, buna ancak siz muvaffak olabilirsiniz, siz şimendiferlerle cephelere askerleri sevk edin ki, ben de cephelerde muvaffak olabileyim"" diyen sözleri üzerine görevi üstlenen Behiç Bey, tek bir şart öne sürmüştü: "İşine kimsenin karışmaması". Bu şartı Mustafa Kemal tarafından kabul edildi. Behiç Bey, demiryollarının kesiştiği yer olan Eskişehir'e bir üs kurdu ve savaş boyunca derme çatma trenlerle cepheye asker, cephane, malzeme nakletti; ray döşetti; gerektiğinde ray ve vagonlardan çelik söktürüp kılıç yaptırdı. Behiç Erkin'in Türk Kurtuluş Savaşı'nın kazanılmasındaki en önemli pay sahibi komutanların başında yer almasını, kendisine Büyük Taarruz başladığı dakika Ankara'dan Nafıa Vekaleti'nden gelen şu telgraf en iyi şekilde açıklar: ""İşbu dakikadan itibaren bütün millet fedakâr şimendifercilerimizi Allah'tan sonra kahraman ordumuzun yegâne muin-i zaferi olarak görmektedir"". Behiç Bey, Kurtuluş Savaşı'ndaki önemli rolü ve başarılarından dolayı hem "T.B.M.M. Takdirnamesi" hem de "İstiklal Madalyası" ile onurlandırılmıştır. Türkiye'de demiryollarının kurucusu sayılan Behiç Erkin birçok kaynakta ""Demiryollarının Babası"", ""Türk Demiryolculuğu Sektörünün Babası"" şeklinde anılır. 1920 Temmuzundan itibaren başladığı ve 6 yıl sürdürdüğü Genel Müdürlük dönemi, Bayındırlık Bakanı olması ile sona erdi. 1926-1928 yıllarında Nafıa Vekili (Bayındırlık Bakanı) olduğu dönemde demiryollarını millileştirilmesi, demiryolları işletme lisanının 50 yıl sonra ilk defa Fransızca'dan Türkçeye çevrilmesi, ilk kamu müzesinin (Demiryolları müzesi) kurması, özerklik kavramını Türkiye'de uygulayan ilk kişi sıfatıyla, daha sonra İstanbul Teknik Üniversitesi adını alacak Mühendis Mektebi'ne özerklik vermesi, üniversite derslerini Türkçeleştirmesi, Millî İstihbarat Teşkilatı'nın fikir babalığını yaparak resmiyet kazandırıp kurulmasını sağlaması ve M.İ.T.'in kurucu kararnamesine Atatürk'le beraber imzasını koyması, Türkiye'de ilk resmi yardımlaşma sandığını, yani Emekli Sandığı'nı kurması gibi birçok önemli ilkin altında Behiç Erkin'in imzası bulunmaktadır. Behiç Bey'in ülkenin demiryolları için yaptığı çalışmalar, 1933 yılında eski arkadaşı ve devrin cumhurbaşkanı Atatürk'ün bir jestiyle ödüllendirilmiştir. Cumhuriyetin 10. yılı kutlamaları için "Onuncu Yıl Marşı" yazılırken, Atatürk, tek bir dizeye müdahale ederek ""yurdun her bir tepesinde dumanlar tütüyor"" dizesi yerine ""demir ağlarla ördük, anayurdu dört baştan"" dizesini yazdırmış ve Behiç Bey'e hitaben ""sizin emeğiniz bu mısra ile daha iyi dile getiriliyor"" demiştir. Soyadı Kanunu çıktığında "Erkin" soyadı Behiç Bey'e 8 Şubat 1935 tarihinde Atatürk tarafından bizzat ve yazılı olarak verildi. Atatürk'ün yakın arkadaşına uygun gördüğü Erkin kelimesinin anlamı şudur: ""Her şart altında kendi doğru kararını verebilen, müstakil fikirli"" Kariyerinin son aşamalarında Behiç Erkin önce Budapeşte Büyükelçiliği yaptı (1928-1939). Onun büyükelçiliği döneminde iki ülke arasında 18 Aralık 1923’te Türkiye – Macaristan Dostluk Antlaşması, 5 Ocak 1929’da Tarafsızlık, Hakemlik ve Uzlaşma Anlaşması imazalandı. Onun Budapeşte’de görev yaptığı sırada eşi Behiye Hanım İstanbul’da vefat etti (28 Ekim 1934). Soyadı Kanunu’nun çıkmasından sonra Salih Bozok vasıtasıyla Atatürk’ten kendisine bir soyadı vermesii isteyen Behiç Bey, 8 Şubat 1935 tarihli beratla “Erkin” soyadını aldı. == Paris Büyükelçiliği 1939’da Cumhurbaşkanı İsmet İnönü, Avrupa’daki karışıklığı göz önüne alarak kendisine Almanya ya da Fransa’ya büyükelçilik teklifi sundu. Fransa'yı tercih eden Erkin'in Paris'te göreve başladığı 31 Ağustos 1939 tarihinin ertesi günü Almanya'nın Polonya'yı işgal etmesiyle II. Dünya Savaşı başladı. Birkaç ay sonra görevli bulunduğu Fransa da Nazi işgaline uğramıştı; Yahudilerin işlerinden çıkartıldıkları, paralarına el konulduğu ve toplama kamplarına sevkedildiği günlerde Behiç Bey, Almanlar'ın bir yabancıya çok ender verdikleri 1. dereceden Demir Haç madalyasının gücünü kullanarak pek çok hayat kurtarmayı başardı. ""Bu kanunları Türk Yahudilerine tatbik edemezsiniz. Çünkü benim ülkemde din, dil ırk ayrımı yoktur. Benim vatandaşlarımın belirli bir kısmına belirli zorunluluklar dayatmak bizim kanunlarımıza aykırıdır”" diyerek Naziler'e direnen Behiç Erkin, mesai arkadaşları ile birlikte kendi hayatlarını tehlikeye atarak 20.000'e yakın Türk ve Türk olmayan Yahudiye Türk pasaportu vermiş ve hayatlarını kurtarmıştır. Ayrıca pek çok Yahudi için, "Bu ev/işyeri bir Türk'e aittir" şeklinde belge hazırlatarak toplama kamplarına gitmekten kurtarmış, gönderilenler ise elçilik ve konsolosluğun insanüstü çabalarıyla bir süre sonra tek tek bu kamplardan geri alınmıştır. Yahudi asıllı Fransa eski Başbakanı Léon Blum bile Naziler tarafından toplama kampına atılan oğlu için Behiç Bey'e başvuracak ve Behiç Bey bir Fransa Başbakanı'na bile yardım eli uzatacaktır ve Léon Blum'un oğlunu, arkadaşları ile beraber temerküz kampından kurtarılmasını sağlayacaktır. Fransa eski Başbakanı Léon Blum'un Behiç Bey'e teşekkür mektubunun orijinali, Ankara Üniversitesi Dil ve Tarih-Coğrafya Fakültesi içindeki İnkılap Tarihi Müzesi'nde saklanmaktadır. Ayrıca Behiç Erkin’in yardım ettiği insanların toplanarak bütün içtenlikleri ile 1942 senesinde yazdıkları ve bütün aileye “hayır duası” ettikleri mektubun orijinali 1958 senesinde Behiç Erkin tarafından İnkılap Tarihi Enstitüsü Müzesi'ne bağışlanmıştır. 6.000.000 yahudi soykırıma uğramak üzere bilmedikleri bir istikamette raylar üzerinde trenlerle Auschwitz'e doğru yol alırken, Behiç Erkin üzerlerine ay-yıldız astırttığı, ""Büyükelçi'nin vagonları"" diye anılan trenlere bindirdiği 20.000'e yakın Yahudiyi aynı rayların ters istikametinde, hem de Almanya toprakları üzerinden yaşama, yani Türkiye'ye göndermeyi başarmıştı. Behiç Erkin'in insanlık adına Yahudilere yaptığı yardımların haberi Atlantik'in öbür yakasındaki Amerika'ya dahi ulaşmıştı: 17 Haziran 1943 tarihinde Washington Post Gazetesi'nin başlıklarınından biri şöyleydi: ""Büyükelçi'nin suçlandığı aktivitelere kuvvetli Nazi engellemesi"". 1943 yılında emekli olan 31 Temmuz 1943 tarihinde devlet memuriyetine ve diplomasi hayatına veda eden Behiç Erkin’e Fransa’dan ayrılmadan önce 23 Temmuz 1943’te bizzat Fransa Devlet Başkanı Mareşal Petain tarafından Légion d'honneur nişanı verilmiştir. Behiç Erkin'in ve Büyükelçiliğini yaptığı ekibinin II. Dünya Savaşı esnasında Fransa'da binlerce Yahudiyi, kendi yaşamını bile tehlikeye atarak kurtardığı, Türkiye Cumhuriyeti Dışişleri Bakanlığı tarafından da şu açıklamalar ile ilan edilmiştir: Fransa’dan Türkiye’ye 26 Ağustos 1943 tarihinde dönen Behiç Erkin, I. Umum Müfettişliğine tayin edilen Çankırı Milletvekili Avni Doğan’ın yerine İsmet İnönü’nün arzusu üzerine 2 Eylül 1943 tarihinde Çankırı VII. Dönem Milletvekili seçildi. Milletvekilliği 5 Ağustos 1946’da sona erdi. Paris’teki Regie Generale Şirketi’nin işlettiği Güney Demiryolları Şirketi’nin Türkiye’deki Meclis İdare Reisliği’ne 29 Mart 1947’de seçildi ve bu görevi 30 Mart 1957 tarihinde şirketin kapatılmasına kadar sürdürdü. Erkin, hayatının sonuna kadar bazı gazetelerde demiryollarıyla ilgili yazılar yazdı ve devamlı olarak demiryollarının durumunu yakından takip etti. 11 Kasım 1961 tarihinde İstanbul'da hayatını kaybeden Behiç Erkin, ilk Genel müdürlük görevini aldığı İzmir-İstanbul-Ankara hatlarının birleştiği Eskişehir (Enveriye) istasyonundaki üçgende defnedilmesini vasiyet etmiştir. Ölüm tarihinden bir süre sonra TCDD Genel Müdürlüğü tarafından yaptırılan anıt mezara nakledilerek vasiyeti yerine getirilmiştir. Behiç Erkin'in 61 yıl boyunca tuttuğu toplamı 960 defterden oluşan ve İnkılap Tarihi Müzesi'nde bulunan günlüklerinden torunu Emir Kıvırcık'ın derleyip özetlediği "Cepheye Giden Yol" isimli kitapta Behiç Erkin'in Çanakkale ve Kurtuluş Savaşı'ndaki lojistik başarıları ve Türkiye Cumhuriyeti'nin kuruluşunda oynadığı rol anlatılır. Behiç Erkin'in Paris büyükelçiliği sırasında insanlık namına gerçekleştirdiği çabalar, Emir Kıvırcık tarafından Timaş Yayınları'ndan basılan ""Büyükelçi"" isimli kitapta anlatılmıştır. Bizzat kaleme aldığı anıları ise yayımlanmayı beklemektedir.. Behiç Erkin hakkında bir akademik çalışma Prof. Arnold Reisman tarafından yapılmış ve bu çalışma "An Ambassador and a Mensch" isimli kitapta toplanmıştır. Kudüs'te The Hebrew University'den Prof. Yitzchak Kerem ve tarih araştırmacısı/yazarı Andrew Mango kitabın arka kapağına yazdıkları yorumlarla bu akademik çalışmanın değerinin altını çizmişlerdir. Soykırımdan kurtulan biri olan Prof. Reisman'ın, başta Amerikan Dışişleri Bakanlığı arşivleri olmak üzere, birçok resmi devlet arşivinden çıkardığı dokümanları gözler önüne sererek Behiç Erkin'in binlerce kişiyi kurtardığını akademik olarak ispatlamaktadır kitabında. Ayrıca Prof. Reisman'ın "Shoah: Turkey, the Us and the UK" isimli kitabı ile Prof. Stanford Shaw'un "Turkey and the Holocaust" isimli kitabında Behiç Erkin'in soykırıma uğrayan Yahudilere nasıl yardım ettiğine ilişkin bilgi ve belgelerin bulunduğu başka bir akademik çalışması daha vardır. İsrail Yad Vaşem Vakfı'nın "Milletler içinde Adil Kişiler" ("Righteous Among the Nations") resmi listesine alınması ve İsrail'in en önemli devlet nişanı 'Uluslararası Dürüst Kişi" nişanının verilmesi için İsrail'deki Türkiyeliler Birliği tarafından 2007 yılında başvuru yapılmıştır. Ancak adı geçen birlik geçen zaman zarfında 2011 senesinde hazırlanan ve hâlâ hayatta kalan, "Turkish Passport" isimli belgeselde hikâyelerini anlatan 20 kadar tanığın hiçbirinin şehadetini alıp Yad Vaşem'e vermediği için, bu sadece bir başvuru olarak kalmıştır. Torunu Emir Kıvırcık, kendisinin madalya peşinde koştuğu dedikodularının tam tersine, aile için en önemli madalyanın İstiklal Madalyası olduğunu ve bugüne kadar Behiç Erkin'in sahip olduğu tüm madalyaların Behiç Erkin'e takdim edildiğini belirterek, hiçbir madalya alma girişimlerinin olmadığını ve bundan sonra da olmayacağının altını çizmektedir. Ayrıca kitabının İngilizcesinde "Dünyada hiçbir şey ailemize hayır duası yazılan bir mektuptan daha değerli olamaz." diyerek, 1942 yılının kasım ayında Behiç Erkin'e Fransa'da soykırım tehlikesi ile yüzleşen ve binlerce Yahudi adına yazıldığı belirterek yazılan, hayır duası ile sonlandırılan mektubun orijinalini koymuştur. Yüksek patlayıcı başlıklı mermi Yüksek patlayıcı başlıklı mermi ("İngilizcesi"→High Explosive Squash Head (HESH)), içerisindeki savaş başlığında plastik patlayıcı bulunan ve tanklara karşı kullanılan bir mermi türüdür. Bu mermi Soğuk Savaş sırasında İngiltere Ordusu tarafından geliştirildi. Soğuk savaş döneminde İngiliz ana muharebe tanklarında bu mühimmat kullanıldı. Bu mühimmat ayrıca İngilizlere ait 105 mm Centurion tankını satın alan İsveç , Hindistan ve İsrail tarafından da kullanıldı. Amerikan Ordusu bu mermiye HEP High Explosive,Plastic("Türkçesi"→yüksek patlayıcılı plastik ) demektedir. HESH mermisinin savaş başlığı geç patlamaya ayarlanmış plastik patlayıcı ile doludur. Mermi tanka isabet ettiğinde bu plastik patlayıcı tank zırhı üzerinde infilak eder. Bu patlama sonucunda tank zırhı üzerinde şok dalgaları yaratır. Bu dalgalar zırhın içerisinden geçerek tankın iç kısımdaki zırhı parçalar ve tank içerisine yüksek süratle bu parçaların yayılmasına sebep olur. Bunun sonucunda tank içerisindeki mürettabat yaralanır veya ölür, ekipman hasar görür veya mühimmat havaya uçabilir. Bu mermiler HEAT gibi zırhı delip geçme amacı gütmez. HESH mermisi 1940 yılında Charles Dennistoun Burney tarafından İngiltere Ordusu için sığınak betonunu delmesi veya parçalaması için üretildi. Bu mermi ayrıca İngiliz ordusunda tarafından geri tepmesiz top mermisi olarak da kullanıldı. HESH mermisinin metal zıhlara olan etkisi görününce aynen HEAT başlık atan PIAT tanksavar silahı gibi tanklara karşı kullanılmaya başlandı. HESH mermisi 1950 ve 1960 lı yıllar arasında Sovyet T-55 ve T-62 tanklarına karşı aynen HEAT geri tepmesiz toplarda tanksavar mermisi gibi kullanıldı. İngilizler 1960 lı yıllarda içerisinde HESH savaş başlığını Malkara adındaki güdümlü tanksavar füzesinde kullandılar. 1970 li yıllardan itibaren tank zırhlarında büyük değişiklik oldu. Tanklarda kompozit zırh da dediğimiz çelik ve yüksek ısıya dayanıklı maddelerin birleşiminden oluşan yeni bir tür zırh kullanılmaya başlandı. Bu zırh HESH mermisinin yaptığı şok dalgalarını önlüyordu. Ayrıca tankın iç kısmı Kevlar denilen bir tür zırh kumaşı kaplandı. Bu kumaş tankın içerisine iletilen dalgaların yaratacağı patlama etkisi azaltılıyordu. HESH mermisinin kullanımının azalmasındaki en önemli nedenlerden biri de yivsiz topların kullanıma girmesiydi. Çünkü HESH mermisi etkisini namlunun içerisindeki yivden alıyordu. Ancak İngiliz ordusu bu mermiyi (örneğin Challenger 2 tankında kullanılmaktadır) günümüz yivsiz top namlusuna uygun hale getirmiştir. 165 mm lik HESH mermisi Amerikan Ordusu envanterindeki M728 Combat Engineer Vehicle adındaki levazım tankında kullanılmaktadır. M60 tankından dönüştürülen bu buldozer ya da mayın temizleme tankının kısa namlulu bir de topu bulunmaktadır. Buna benzer İngiliz yapımı Centurion AVRE (Armoured Vehicle Royal Engineers-Türkçesi Kraliyet Mühendisler Zırhlı Aracı) nda bu mermiyi atabilen kısa namlulu 165 mm lik top vardır. Stryker zırhlı savaş aracıda 105 mm lik HESH mermisini sığınak yıkmak amacıyla kullanmaktadır. Arjantin ordusunun kullandığı TAM orta sınıf tankta (Centurion tankında da kullanılan 105 mm lik topa sahiptir) HESH mermisi atabilir. Düğümcük Düğümcük, beyinciğin alt kutucuğunun ön ucundaki kabarıklık. "Arantius düğümcükleri" ve "Borgagni düğümcükleri" kalbin atardamar ağızlarının serbest uçlarındaki küçük kabarıklıklar. Bu kabarıklıkların birincileri ana atardamar, ikincileri ise akciğer kapakçıkları içindir. Söğütköy, Marmaris Söğütköy, Muğla'nın Marmaris ilçesine bağlı bir mahalledir. Duvak Duvak, gelinlerin başlarını, bazen de yüzlerini kapayan dantel veya tülden oluşan süslü örtü. Gelinlikte bekâret sembolü sayılan duvak, gül, limon çiçeği, müge gibi çiçeklerle süslenebilir. Elli yıl öncesine kadar pırlantalı elmasla taçlara tutturularak gelin başına konurdu. Kısa veya yere kadar uzun olabilir. Nikâh kıyılıncaya kadar gelinin başını örter, nikâhtan sonra damat tarafından açılır. Eskiden gerdeğe girinceye kadar kapalı kalır, damat ancak "yüzgörümlüğü" verdikten sonra açılırdı. Türk köylerinde genellikle yeşil veya al duvak kullanılır. İşletme Yönetimi Yüksek Lisansı MBA (Okunuşu: "embiey")("Master of Business Administration"; "İşletme Yönetimi Yüksek Lisansı"), iş insanlarına yönelik olarak geliştirilmiş lisansüstü bir yeterlik derecesidir. İlk olarak 1902 yılında, ABD'deki Dartmouth College (Hanover, New Hampshire) bu dereceyi alan mezunlarını vermiştir. Bu program daha sonraları dünyadaki birçok üniversitede uygulanmaya başladı ve özellikle son 20-30 yıl içerisinde, dünya genelinde işletme dalında tercih edilen bir yeterlik haline gelmiştir. Türkiye'de de üniversiteler İşletme yüksek lisans programlarına bu ismi vermeyi tercih etmektedirler. Çalışanlara yönelik MBA programlarında Executive MBA, kısaca EMBA denir. MBA'in liselere uyarlanmış hali Türkiye'de t-MBA adı altında bazı özel liselerde uygulanmaktadır. e-MBA : Uzaktan eğitim şeklinde yapılan MBA çeşididir. Türkiye'de birçok vakıf üniversitesi ve bazı devlet üniversiteleri özellikle çalışma hayatında bulunanlara kolaylık sağlamak amacıyla e-MBA programları başlatmış bulunmaktalar. e-MBA programında dersler internet üzerinden verilmektedir. Eğitim süresi 3 yarıyıldır. Altı yarıyıla kadar uzayabilir. Türkiye'de son yıllarda birçok üniversite e-MBA eğitimi vermeye başlamıştır. Okan Üniversitesi, Anadolu Üniversitesi, Sakarya Üniversitesi, Bahçeşehir Üniversitesi, Mersin Üniversitesi, Işık Üniversitesi, Maltepe Üniversitesi, Fatih Üniversitesi, Bilgi Üniversitesi ve Atılım Üniversitesi uzaktan MBA programı veren üniversitelerdir. Bu programların tamamı YÖK onaylı programlardır ve birçoğunun diplomaları normal MBA programlarından farklı değildir. e-MBA programlarında dersler için okula gidilmez. Sadece final sınavları için okula gidilmesi gerekmektedir. Özellikle çalışan kişilerce, işlerini aksatmadan devam edilebilen bir eğitim olması sebebiyle çokça tercih edilmektedir. Executive MBA: Yönetici MBA anlamına gelir. Executive MBA öğrencileri, profesyonel iş deneyimine sahip kişilerden oluşmakta ve çok yoğun bir program takip edilmektedir. Belli bir sene yöneticilik deneyimine sahip olmayanlar bu programa kabul edilmezler. Öğrenciler çalışanlardan oluştuğu için bu program genelde akşamları, hafta sonları veya online olarak verilmektedir. Katılımcılar genelde çalıştıkları şirketlerin özel sorunları ve problemleri üzerine proje çalışması yürütürler. Executive MBA programları daha çok pratik ve uygulamaya yöneliktir. Program 3 yarıyılda tamamlanır en çok 6 yarıyıla uzayabilir. Program bazı temel dersler ve dönem projesinden oluşmaktadır. Genel olarak programda okutulan dersler: MBA Ãœcretleri: MBA eğitimi dünyada olduğu gibi Türkiye'de de oldukça popülerdir. Dersler çoğu zaman hem akademik hem de iş dünyasında söz sahibi olan kişilerce verilmektedir. Bu durum, MBA ücretlerini diğer yüksek lisans programlarına göre daha yüksek yapmaktadır. Fakat bu eğitim için çok geniş bir fiyat aralığı vardır. Örneğin 6.000 TL - 40.000 TL arası bir fiyatlandırma söz konusudur. Üniversiteye, eğitim süresine, eğitim diline göre fiyatlar çok farklılık göstermektedir. KonacÄ±k, Mesudiye Konacık, Ordu ilinin Mesudiye ilçesine bağlı bir mahalledir. Ordu iline 122 km, Mesudiye ilçesine 7 km uzaklıktadır. Konacık Hasanlar, BartÄ±n Hasanlar, Bartın ilinin Merkez ilçesine bağlı bir köydür. Hasanlar köyü Bartın'ın Merkez ilçesine bağlıdır ve il merkezine uzaklığı 16 km'dir. Köyün geçim kaynakları arasında çiftçilik ve seracılık önemli bir yer tutarken; hayvancılığın yeri de yadsınamaz. Köyün nüfusu 2000 yılındaki genel nüfus sayımına göre 374 kişidir. Bartın'ın merkezine 13 km uzaklıktadır. Köyde M.Ö. 2. yüzyıla ait Roma yapılarının kalıntıları vardır. Visitor Gölü Visitor Gölü (Sırpça: "Visitorsko jezero") Kuzeydoğu Karadağ'da Plav ili sınırları içinde yer alan bir göldür. Kendisi ile aynı adı taşıyan Visitor Dağı üzerinde yer alır. Göl içinde bir de yüzen ada vardır. Gelin Gelin, evlenmek üzere hazırlanmış, süslenmiş veya yeni evlenmiş kadın. Bir kadın nişanlandığı andan itibaren erkek evi tarafının gelinidir. Düğün günü evlilik törenine hazırlanmış, süslenmiş kadına da gelin denir. Evlenip yeni evine giden bir kadın, koca evinde bir süre evin gelini muamelesi görür. Evlenme çağına gelen kadınlar, içinde bulundukları yörenin gelenek ve inançlarına göre gelin olurlar. İlkel çağlarda, özellikle totem inançlarına bağlı klan düzeninde gelin olan kız totemini değiştirir, kocasının totemine bağlanırdı. Bu yüzden gelin törenleri totem inançlarına bağlanarak yapılan dinî tören niteliğindeydi. Eski Türk topluluklarında da bir obadan başka obaya giden gelin için düzenlenen törenler böyle bir nitelik taşırdı. İslamiyetten sonra gelin törenlerine bu dinin kuralları hâkim oldu, fakat eski çağlardan süregelen birçok husus da tutuldu. Anadolu'da gelin törenleri bölge bölge değişiklikler gösterir. Fakat bu tören ve inançların ortak yanları da vardır. Gelin muamalesi nişan töreniyle başlar. Nişanlı kadın, saç tarama ve baş örtme şekli ve baş örtülerinin rengi ile gelinliğe hazırlandığını açıklar. Nişanlılık süresinde gelin çeyizi hazırlanır. Düğün töreninde gelin, "gelinlik" adı verilen tören elbiselerini giyer. Düğün törenleri birkaç gün sürdüğü için gelinin birkaç elbisesi vardır. Bunların en önemlisi gelinin baba evinden koca evine giderken asıl düğün töreninin olduğu gün giydiği, tel ve duvak taktığı gelinliktir. Yeni bir eve gelin giden kadın, bazı kurallara uymaya mecburdur. Baba evinden çıkarken geline babası tarafından bir kemer kuşatılır ve "baba ocağından diri çıktın, koca ocağından ölü çıkacaksın inşallah" diye dua eder. Koca evine giden gelin kapıda, iyi bir hediye alıncaya kadar dayatır, içeri girmek istemez. Gelin, "indirmelik" verildikten sonra binekten iner (at, araba, otomobil). Gelin, törenle gelin odasına alınır. Şehirlerde bu törene "koltuk" adı verilir. Saz takımı genellikle İzmir Marşı'nı veya başka kıvrak bir hava çalar. Gelin odasına alınan gelinin yüzündeki duvağı, damat yüzgörümlüğü hediyesini verdikten sonra açar. Sonra misafirler gelin görmeye davet edilir. Gelin, her misafir için ayağa kalkmaya mecburdur. Genellikle gelinler yeni evlerinde yüksek sesle konuşmazlar, lakırdıya katılmazlar. Bu hakkı elde etmek için ya çocuk doğurmaları veya kayınbabası tarafından konuşma izni anlamını taşıyan bir hediye almaları gerekir. Gelin, düğün törenlerinde görevli bütün yakınlarına ve koca evinin önemli kişilerine hediyeler götürür. Bunların çoğu kendi el emeği olur. Gelin, yeni evinde genel geleneklere uyarak bir süre özel muamele görür. Gelinlik, gelin tarafından düğün ya da nikâh esnasında giyilen bir kıyafettir. Gelinliğin rengi, biçimi ve önemi davetlilerin dinine ya da kültürüne göre değişiklik gösterir. Orta çağda yapılan düğünler iki insan arasında yapılan birlikten daha fazlasını ifade ediyordu. Bu düğünler daha çok iki aile arasındaki bağı, bir iş ortaklığını ya da iki ülke arasındaki anlaşmayı temsi ediyordu. Birçok düğün, özellikle sylular ve yüksek sosyal sınıflar arasında, sevgi temelli olmaktan çok politik sebeplerle yapılıyordu. Gelinlerden, sadece kendi güzelliklerini sergilemeleri için değil, ailelerini en iyi temsil edecek şekilde giyinmeleri beklenirdi. Üst sınıflardan olan gelinler, gelinliklerinde pahalı kumaşlar ve iddialı renkler kullanırdı. Böyle gelinlerin çarpıcı renkler, kat kat kürkler, kadife ve saten giymesine çok sık rastlanırdı. Daha düşük sosyal sınıflara mensup gelinler, ellerinden geldiği kadar bu şıklıkları taklit etmeye çalışırlardı. Yüzyıllardır, gelinler kendi sosyal statülerine uygun olarak, daima modaya uygun olan, pahalı malzemelerin kullanıldığı gelinlikler giymişlerdir. Sosyal sınıfı daha düşük gelinler de, kiliseye giydikleri en güzel elbiselerini giyerlerdi. Gelinliğin üzerinde kullanılan pahalı süslemeler, gelinin ailesinin zenginliğini davetlilere gösteren bir araçtı. Artık, bugün her bütçeye uygun gelinlik bulmak mümkün.Batı gelenekler., her çeşit renkte ve biçimde gelinliğin giyilmesini kabullenecek kadar gevşedi. Bugün gelinlikçilerde kadınların kendi zevklerine göre seçebileceği birçok gelinlik modeli mevcut. Gelinlikler, genelde çağın modasına göre şekil değiştirir. Örneğin, 1920'lerde gelinlikler günün modasına uygun olarak , ön etekleri kısa, arkasında uzun kuyruğu bulunan ve kloş duvakla kullanılan modeldeydi.Gelinliğin çağın modasına uydurmak 1940'lara kadar devam etti. Daha sonra viktorya dönemini andıran, uzun kabarık etekli gelinlikler popüler hale geldi. Her zaman gelinlik sektörüne hakim modalar değişse de, modern gelinlerin önemli çoğunluğu bu trendleri takip etmiyorlar. Bu trendler daha çok ikinci evliliklerde ya da geleneksel olmayan evlilik törenlerinde tercih ediliyor. Osmanlı'da giyim kültürü, geniş bir coğrafyada ve farklı kültürlerin ve inançların senteziyle oluştu. Genç kızların süslü ve gösterişli giyinmesi ayıp sayıldığı için, genç kızlar genellikle sade ve göze çarpmayan renklerde giyinirlerdi. Sadece evli kadınlar süslü giyinebildiği için, gelinlik süslü giyinmeye atılan ilk adımdı. Bu gelenek, Cumhuriyetin ilk dönemlerine kadar sürdü. Batlılılaşma hareketleri ve kıyafet devrimi ile genç kızların evlilik öncesi giyebildiği renkler ve kıyafetler değişse de, evlilik öncesi sadelik kuralı değişmedi. Batı kültüründe olduğu gibi Osmanlı kültüründe de gelinliğin biçimi sosyal sınıfa göre değişiklik gösteriyordu. Saray hanedanının, kırsal kesimde ve şehirde yaşayanları benimsedikleri gelinlik biçimleri farklıydı.Saray hanedanlığında kullanılan renk kırmızıyken,halk kesiminde çeşitli renkler kullanılıyordu.İlk beyaz gelinlik, 1898'de Kemalettin Paşa ile evlenen II Abdülhamit'in kızı Naime Sultan'dır. Beyaz gelinlik batılılaşma hareketleriyle birlikte Cumhuriyet'in ilk dönemlerinde de popüler hale geldi. Günümüzde her modelde gelinlik Türkiye'de de kabul edilmektedir. Batıda moda haline gelen vintage tarzıyla birlikte eski gelinliklere olan rağbet artmıştır. Sebahat Gül, Türk-İslam Eserleri Müzesi Etnografya Seksiyon Şefi.Skylife Mayıs 2002 Biograd Gölü Biograd Gölü, (Sırpça: "Biogradsko jezero") Kuzey Karadağ'da Kolašin ili sınırları içinde yer alan bir buzul gölüdür. "Biogradska Gora Millî Parkı" ile birlikte Bjelasica Dağı üzerinde yer alır. 1.094 metre yükseklikte 228.500 metrekarelik bir yüzölçümüne sahiptir. Kovboy Kovboy (İngilizce: "cowboy", İspanyolca: "vaquero"), Amerika'da sığır çiftliklerinde atları evcilleştiren, sığırları güden ve bakımını yapan kişilere verilen ad, sığırtmaç. Amerika'daki kovboy geleneği, İspanya, özellikle Kuzey Meksika kültüründen gelmektedir. Amerika'nın 19. yüzyılda Meksika topraklarını satın alıp kendi sınırlarına katması ile Amerika kovboy kültürü ile tanışmıştır. İngilizce "cowboy", İspanyolca "vaquero" sözcüğünün harfi harfine tercümesidir. Pek çok kovboy sığır ve at çobanlığı yapar, bazen komşu çiftliklerin sığır ve atları için çobanlık yapan kovboylar da olur. Bazı kovboylar da rodeo gösterilerine katılırlarken kovboyların az bir kısmı kendilerini sadece rodeolarda boy göstermek için yetiştirirler. Arazinin sert koşullarına ve yol korsanlarına karşı eski çağdaki kovboylar yanlarında silah, kaçan inekleri yakalamak için kement taşırlardı. Crno Gölü Crno Gölü (Sırpça anlamı; "Kara Göl") kuzey Karadağ'da Žabljak ili sınırları içinde ter alan bir buzul gölüdür. Durmitor Dağı üzerinde 1416 metre yüksekliktedir. Muhabere Muharip sınıflar içinde yer alan Muhabere sınıfı; barış, kriz ve savaş hallerinde haberleşmeyi sağlamaktan sorumludur. Haberleşmenin doğru, güvenlikli ve hızlı şekilde gerçekleşmesi için telsiz, uydu ve canlılardan (insan ve hayvan) yararlanılır. Bu haberleşmenin sağlanması ve idamesinden sorumlu olan askeri sınıfa "muhabere sınıfı" denir. Sentromer Sentromer, kromozom üzerinde iğ ipliğinin tutunduğu nokta. Kromozomlarda kardeş kromatitleri bir arada tutan kısıma verilen addır. Kromozomlar, sentromerlerin konumlarına göre metasentrik, submetasentrik, akrosentrik, telosentrik, subtelosentrik, holosentrik olarak adlandırılırlar. İnsanlarda yalnızca ilk üç kromozom çeşidi mevcuttur. Sentiyol 1-Hayvan hücresinde sitoplazma içinde çekirdeğe yakın yerde bulunan koyu renkli boyanan ve mitoz ile mayoz bölünme sırasında iğ ipliklerini oluşturan organel. 2-Hücre bölüneceği zaman kutuplara göç eden, kendini eşleyen, iğ ipliklerinin yapımında rol oynayan organellerdir. Nato (anlam ayrımı) Deliktaş Serhat Tutumluer Serhat Tutumluer (d. 29 Haziran 1972, Eskişehir ), Türk oyuncu. 1972 yılında Eskişehir’de doğdu. Eğitimine 1989 yılında İstanbul Üniversitesi Sosyoloji Bölümü’nde başlayıp, Hacettepe Üniversitesi Ankara Devlet Konservatuvarı Tiyatro bölümünde tamamladı. 1995-1997 yılları arasında Ankara Devlet Tiyatrosu’nda çalıştı. 1997 yılından bu yana Kocaeli Şehir Tiyatrosu’nda sürdürdüğü görevine 2008-2009 sezonu itibarıyla ara vermiş olan Serhat Tutumluer, halen İstanbul'da kurucularından biri olduğu Talimhane Tiyatrosu'nda oyunlar oynamaktadır. Senan Kara ile evlidir. |- ! colspan="3" style="background: #DAA520;" | Uluslararası İstanbul Film Festivali Demet Evgar Demet Evgar, (d. 18 Mayıs 1980, Manisa), Türk tiyatro, dizi ve sinema oyuncusu. Manisa’da doğdu. Arnavut kökenlidir. Oyunculuğa 17 yaşında Manisa'da amatör bir topluluk olan Afsem Tiyatrosu'nda başladı. Sahneye ilk kez Ray Cooney ""Kaç Baba Kaç (It runs in the family)"" başlıklı oyunuyla çıktı. İstanbul Üniversitesi Devlet Konservatuvarının tiyatro bölümünden mezun oldu. Konservatuvar eğitimi sırasında arkadaşlarıyla "Tiyatro Kılçık" adında bir topluluk kurdu. Bu toplulukta oyuncu ve oyun yazarı olarak çalıştı. Kenter Tiyatrosu’nda ""Aşk Çemberi"" adlı oyunda ve "Tiyatro Kılçık"ta “"Takanlar ve Takılanlar"” ve “"Ayşegül Hindistan’da"” adlı oyunlarda rol aldı. 2009 senesinde Kent Oyuncuları tiyatrosunda Mehmet Birkiye yönetmenliğinde sahnelenen "Cimri" oyununda "Elise" karakterini canlandırdı. Bu rol ile 2010 yılında düzenlenen 8. Tiyatro Ödülleri ödül töreninde "Yılın Kadın Oyuncusu" ödülüne layık görüldü. “"Aslı ile Kerem"”, “"Bütün Çocuklarım"” ve “"Emret Komutanım"” adlı televizyon dizilerinin yanı sıra “"Banyo"”, ""Beyza’nın Kadınları"" isimli sinema filmlerinde oynadı. 2007'de, Cemil Topuzlu Açıkhava Tiyatrosu'nda sahnelenen "Rock Müzikalleri"nde rol aldı. 2009'da Mahsun Kırmızıgül'ün "Güneşi Gördüm" filminde "Havar" karakterini canlandırdı. 2010 yılında ise "Yahşi Batı" filminde Cem Yılmaz ve Ozan Güven ile baş rolleri paylaştı. Hemen ardından "Vay Arkadaş" filminde Mete Horozoğlu, Ali Atay ve Fırat Tanış ile birlikte oynadı. İlk olarak Türkmax'te yayınlanan, ardından Star TV'ye geçen "1 Erkek, 1 Kadın" adlı televizyon dizisinde "Zeynep Yıldırım" karakterini canlandırdı. Özgü Namal'ın jüriliğini yaptığı ""Yetenek Sizsiniz Türkiye"" programına Namal'ın yerinde kısa süreliğine bulundu. 2012 yılında manken Didem Soydan ile GQ Dergisinin kapak sayfasına birlikte pozlar vermişlerdir. 2017 yapımı olan ""Aile Arasında"" filminde Şevket Çoruh, Engin Günaydın, Gülse Birsel gibi isimlerle birlikte Demet Evgar da yer almıştı. 2018 yapımı TV dizisi ""Avlu"" ile dikkatleri yeniden üzerine çeken Demet Evgar, Ceren Moray, Kenan Ece, Şebnem Dönmez, Teoman Kumbaracıbaşı gibi isimlerle baş rolde oynamıştır. Nilüfer (şarkıcı) Nilüfer Yumlu ya da bilinen adıyla Nilüfer (d. 31 Mayıs 1955), Türk şarkıcı, söz yazarı ve yapımcıdır. 1970'li yılların başından itibaren Türk pop müziğinin önde gelen yorumcularından biri oldu. 1972 yılında yayımladığı ilk 45'liğinin ardından, 1973'te “Dünya Dönüyor” ile asıl çıkışını yakaladı. “Dünya Dönüyor”un yanı sıra, 70'ler boyunca yayımladığı “Göreceksin Kendini”, “Başıma Gelenler”, “Boşver”, “Kim Arar Seni” gibi şarkılar Türk pop müziği klasikleri arasına girdi. 1978'de Eurovision'a katılmasının ardından 80'lerin başında müzikte etkisini hissettiren arabesk akımına kapıldı. Nilüfer '84 albümünde “Kar Taneleri” şarkısını söylediği ve 90'ların sonuna kadar birlikte çalıştığı Kayahan müzik kariyerinde önemli bir yer tuttu. Nilüfer, 80'ler ve 90'ların ilk yarısına kadar büyük satış yakalayan pek çok albümün ardından, zirvesini Nilüfer'le albümüyle yaşadı. Pek çok müzisyenle çalıştığı bu albüm, “Mavilim”, “Çok Uzaklarda”, “Namussuz Akşamlar” gibi hitlerin de etkisiyle 750 binin üzerinde satarak yılın en çok satan albümlerinden biri oldu. Bir sonraki albümüyle 1970'li yıllardaki hitlerini yeni düzenlemeleriyle yeni nesile taşıyan Nilüfer, 2000'lerdeki birkaç albümün ardından 2011'de yeni nesil rock müzik grup ve şarkıcılarıyla birlikte seslendirdiği 12 Düet albümü oldukça iyi tepkiler topladı. Bunun ardından bir devam albümü daha olan 13 Düet albümü geldi. Şarkıcı 2015 yılında DMC etiketiyle yayınlanan "Kendi Cennetim" albümünü piyasaya sürdü. İstanbul'un Cihangir semtinde doğdu ve büyüdü. Babası Cemil Bey'in üçüncü evliliği Lütfiye Hanım'dan tek kızı olup, babasının önceki evliliklerinden Orhan, Tevfik ve Gülsevin adlı kardeşleri vardır. 3 yaşında astıma yakalandı. Babasının piyano çalıp annesinin Türk sanat müziği şarkıları söylediği bir evde müzikle iç içe bir çocukluk geçirdi. Firuzağa İlkokulu'nda eğitim gören Nilüfer 11 yaşındayken İtalyan Ortaokulu'nu kazandığı yıl babası hayatını kaybetti. 1970 yılında henüz öğrenciyken, "Sensiz Yıllarda" adlı şarkıyla katıldığı Altın Ses Yarışması'nı kazandı. 1972 yılında "Kalbim Bir Pusula" adlı ilk 45'liğini çıkardıktan sonra, 1973'te "Dünya Dönüyor" 45'liği ile asıl çıkışını yakaladı. İlk sahne deneyimini, İzmir Fuarı'nda Zeki Müren'in assolist olduğu kadroda çıkarak yaşadı. "Dünya Dönüyor"un da yer aldığı ilk albümü "Nilüfer'74"teki "Göreceksin Kendini", "Aldanırım Sana" ve "Başıma Gelenler" gibi şarkılar Türk Pop Müzik tarihinde unutulmaz klasikler arasına girdi. 1975'te, Alman yapımcılardan gelen plak teklifini kabul ederek "Miss Nilüfer" ve "Ali" adlı 45'lik plakları yaptı. Aynı yıl "Oh Ya", 1976'da "Of Aman Aman" ve 1977'de "Kim Arar Seni" adlı 45'likleri çıkarttı. Grup Nazar ile 1978 Eurovision Şarkı Yarışması Türkiye Finali'ne katılan sanatçı, "Sevince" şarkısıyla Türkiye'yi Paris'te yapılan 1978 Eurovision Şarkı Yarışması'nda temsil etmiş; "Sevince", aldığı 2 puanla yarışmanın 18'incisi olmuştur. Aynı yıl, "Müzik" ve "15 Şarkı" uzunçalarlarını yayınladı. "Nilüfer'79" sanatçının 80'li yıllardaki müzikal değişiminin ilk işareti niteliğindedir. "Nilüfer'80" ve "Sensiz Olmaz" adlı albümlerini, "Nilüfer'84" adlı albüm izlemiş olup, albümün hitleri arasında "Varsa Söyle", "Dönsen Bile", "Kar Taneleri" gibi unutulmaz şarkılar da vardı. Bu albümle birlikte Nilüfer, Kayahan bestelerine albümlerinde yer vermeye başladı. "Bir Selam Yeter" adlı albümünü 1985 yılında çıkardı. Bu albümün en büyük özelliği sözü-müziği kendisine ait ilk şarkı olan "Erkekler Ağlamaz"ı da içermesiydi. 1986 yılında Kayahan bestesi "Geceler" ile Akdeniz Şarkı Yarısması'nda birincilik ödülü almayı başaran sanatçı, ertesi sene 1987 yılında ününü pekiştiren ve onu dünyaya tanıtan "Geceler" adlı albümünü yaptı. Sanatçı bu albümünde, daha önce başka sanatçılar tarafından seslendirilmiş olan pop şarkılarını ve "Geceler" adlı hitini seslendirdi. Bu albümü, 1988'de "Esmer Günler' adlı albüm izledi. 1990'da "Sen Mühimsin" adlı albümünü yayınlayan sanatçı, böylelikle 90'lı yılların dinleyicileriyle buluşmuş oldu. Haziran 1992'de çıkan "Yine Yeni Yeniden" adlı albümde yer alan "Şov Yapma", "Yeniden Sev", "Haram Geceler", "Kavak Yelleri" gibi birçok şarkı hit oldu ve bu albüm bir milyondan fazla satış yaparak tüm zamanların en çok satan albümleri arasındaki yerini aldı. Nilüfer, bu albümde Kayahan, Adnan Ergil, Onno Tunç gibi dönemin önde gelen söz yazarı ve bestecileriyle çalıştı. Bu albümü 1994'te "Ne Masal Ne Rüya" adlı albüm izledi. Bu albümün hitleri arasında "Eğrisi Doğrusu", "Son Perde", "Sevgi Tam Olmalı" gibi parçalar yer alırken, aynı zamanda Bosnalı çocuklar için hazırlanan "Bosna'da Bıraktım Kalbimi" adlı şarkı da yer aldı. 1997'de yayınlanmış olan "Nilüfer'le" adlı albümünde, sözlerinde ve müziğinde Kayahan imzası bulunan "Mavilim" ve "Çok Uzaklarda", Adnan Ergil imzası bulunan "Unut Gitsin", Şehrazat imzası bulunan "Namussuz Akşamlar" gibi şarkılara hayat verdi. Bu albümüyle başta Kral TV Video Müzik Ödülleri ve daha evvel sayısız defa sahibi olduğu "Altın Kelebek" ödülleri olmak üzere birçok ödüle layık görüldü ve 1997 yılının en iyi kadın sanatçısı seçildi. 1998 Şubat'ında 70'li yıllarda seslendirmiş olduğu ve artık birer klasik haline gelmiş olan şarkılarını bir araya getirdiği bir toplama albüm olan "Yeniden Yetmişe" adlı albümünü yayınladı. Bu şarkılar arasında "Dünya Dönüyor", Başıma Gelenler", Kim Arar Seni", "Ağlıyorum Yine", "Son Arzum" gibi Nilüfer'i müzikseverlerle buluşturan şarkıların yeni düzenlemeleri bulunuyordu. Ağustos 2001'de "Büyük Aşkım" adlı albümü piyasaya çıktı. "Söz Güzelim", "Beni mi Buldun", "Büyük Aşkım", "Anlat Arkadaşım" gibi şarkılar bu albümün öne çıkan şarkıları oldu. 2003 yazında dinleyicileriyle buluşturduğu, "Olur mu... Olur mu? / Gözünaydın" adlı albümünden "Gözünaydın", "Olur mu... Olur mu?", "Hey... Bakar mısın?", "Acılara Son", "Aşkım" adlı şarkılarıyla bir kez daha büyük beğeniyle karşılaşan Nilüfer, bu albümle birlikte Kayahan ile 20 yıldır sürdürdüğü müzikal birlikteliğin sonuna geliyordu. 2004 yılında Odeon firmasıyla ülkemiz müzik piyasasında bir ilki gerçekleştirdi. Bazıları 45'liklerden albümlere girmemiş, bazıları 'demo' olarak raflara kaldırılmış şarkılar, LP'lerden disklere transfer edildi. Kayahan tarafından şarkılarının albümlerde ve sahnede yorumlanması yasaklanan sanatçı, bu ambargonun ardından Aralık 2005'te kendi beste ve güftelerinin ağırlıkta olduğu "Karar Verdim" adlı albümünü yayınladı. Bu albümde yer alan şarkılardan; "Hoşuna Gider mi?", "Hüzün", "Karar Verdim", "Ucuz Atlattım" sanatçının geç dönem başarılı eserleri arasında yerlerini aldı. Sanatçı bu albümüyle, bir altın plak daha kazandı. 2008 yılında yeni albümün habercisi niteliğinde olan "Sen Beni Tanımamışsın" adlı teklisini yayınlayan sanatçı, takip eden sene itibarıyla, "Hayal" adını verdiği yeni albümünü dinleyicilerinin beğenisine sundu. Mayıs 2010'da, Bircan Usallı tarafından yazılan "Hepsi Bu" adlı biyografisi yayımlandı. 2010 yılının başında "Zalimin Kararı" adlı yeni bir tekli yapan sanatçı, 2011 Şubat'ında ise "12 Düet" adını verdiği yeni albümüyle müzikseverlerin karşına çıktı. Rock müzisyenleri ile ortak hazırladığı bu proje albümle yine altın plak kazanmış olup, 2013 yılında devam niteliğinde olan "13 Düet" albümünü yayınlamıştır. Şarkıcı 2015 yılında DMC etiketiyle yayınlanan "Kendi Cennetim" albümünü piyasaya sürdü. Altın Plak ve Altın Kelebek gibi birçok ödül sahibi olan Nilüfer, müzikal kimliğinin yanı sıra 14 Kasım 1997'de UNICEF'in iyi niyet elçisi ve Türkiye temsilcisi seçildi. Rumeli Hisarı Konserleri ve Harbiye Açıkhava Konserleri organizasyonlarında düzenli olarak konser veren Nilüfer 2007 itibarıyla 3000'den fazla konser vermiş olup, Türkiye'nin en önemli ses sanatçılarından biri olarak kabul edilir ve güçlü sesinin yanında başarılı sahne performansıyla da tanınır. 1974'te müzisyen Rıza Silahlıpoda ile nişanlandı. Kısa bir süre sonra ayrıldılar. 1977'de yapımcı Yeşil Giresunlu ile evlendi, 1981'de boşandılar. 1984'te Çetin Akcan ile evlendi, 1986'da boşandılar. 2000 yılında kızı Ayşe Nazlı'yı evlat edindi. HÃ¼seyin Alp Hüseyin Alp (d. 12 Mayıs 1935; Kangal, Sivas - ö. 8 Ocak 1983; İstanbul) Türk basketbolcu ve oyuncu. 2,15 metrelik boyu ile zamanının en büyük Türk basketbolcuları arasındaydı. Alp, basketbol kariyerinin yanında bazı Türk filmlerinde de rol adı. 26 yaşında basketbola İstanbul Teknik Üniversitesi'nde başlayan Hüseyin Alp, ilk resmi müsabakasına, İstanbul Basketbol Ligi'nin 1962-1963 sezonu başladıktan birkaç hafta sonra, Kadıköyspor maçında çıktı. Dört sezon boyunca İTÜ formasıyla, İstanbul Basketbol Ligi'nde mücadele eden Hüseyin Alp, Türkiye Basketbol Ligi'nin ilk sezonu olan 1966-1967 sezonunda Altınordu forması giydi ve İzmir ekibinin, ligin ilk şampiyonu olmasında önemli rol oynadı. Ertesi sezon İTÜ'ye dönerek bir lig şampiyonluğu da ilk kulübünde yaşadı. 1968-1969 sezonunda ikinci kez Altınordu'da oynadıktan sonra, tekrar İTÜ’ye döndü ve İTÜ'nün 1969-1973 yılları arası üst üste dört kez lig şampiyonu olarak toplam şampiyonluk sayısını beşe çıkaran kadrosunun oyuncularından biri oldu. 1973-1974 sezonu sonununda basketbolu İTÜ'de bıraktı. Türkiye millî basketbol takımı formasını ilk kez 18 Eylül 1964'te, 29 yaşındayken, Bükreş'te Yunanistan'la oynanan maçta giydi. Toplamda 73 kez millî takım formasını giyen Hüseyin Alp, milli takımdaki son müsabakasına 29 Temmuz 1972'de Romanya karşısında çıktı. Basketbolu bıraktıktan sonra da dev fiziği ile dikkat çeken ve ülke çapında tanınan Hüseyin Alp, 1965-1977 yılları arasında birkaç filmde kötü karakter rolünde oynadı. 1982 sonlarına doğru kansere yakalanan Hüseyin Alp, 1983 yılında İstanbul'da yaşamını yitirdi. Aklya Kona Aklya Kona, Keçuva dilinde "Akllakuna" (Güneşin Bakireleri), İnka dininde saflık yemini eden rahibe tapınaklarında yaşayan kadınlar. Görevleri ayin yemeğini hazırlamak, kutsal ateşi yakmak, imparator için ya da ayinlerde kullanılmak üzere giysiler dokumaktır. Bu rahibeler, tapınaklarda "Mamakuna" adı verilen başrahibelerin gözetimi altında yaşarlardı. 16. yüzyılın başlarında, İspanyol istilası sırasında sayıları birkaç bine ulaşmıştı. Tüm bu rahibeler, Coya Pasca adı verilen ve Güneş Tanrısı'nın Dünyadaki eşi kabul edilen asil bir başrahibe tarafından yönetilirlerdi. Rahibeler doğuştan asil değildi. Yetenekleri ve güzelliklerine göre seçilmiş köylü kızlarıydı. Bunlar 8-10 yaşlarında ailelerinden alınır ve tapınaklara kapatılır, altı-yedi yıl boyunca da tapınaktan ayrılmalarına izin verilmezdi. Rahibelerin bazıları törenlerde kurban edilirlerdi; bazıları İmparatorlara cariye olarak verilirken, kimileri de bazı soylulara eş olurlardı. Vasil BÄ±kau Vasil Uladzimiraviç Bıkau (, , Vasili Bıkov da denir) (19 Haziran 1924, Vitebsk'e bağlı Çerenovşina Köyü - 22 Haziran 2003, Minsk). Beyaz Rus öykü yazarı. Bıkau bir köylü ailesinde dünyaya geldi. Köy okulunu bitirdikten sonra Vitebsk'te sanat okuluna girdi. Sovyetler Birliği II. Dünya Savaşı'na girince eğitimini bıraktı ve gönüllü olarak cepheye gitti. Savaşın sonunu Avusturya'da gördü. On yıl daha subay olarak orduda görev yapmaya devam etti. Savaş Bıkau'nun kişiliğinin biçimlenişinde büyük rol oynadı ve yapıtlarının temel konusu oldu. 1955 yılında basılan ilk öyküleri Beyaz Rus dilindeydi ve olaylar cephede geçiyordu. Yazar, 1962'de Beyaz Rus dilinde yazılan ve Rusçaya çevirilen "Üçüncü Fişek" (Rusça: "Третья ракета") adlı romanıyla üne kavuştu. Bıkau'nun en çok tercih ettiği tür uzun öyküdür (Rusça: повесть). Bu öyküler genellikle savaşın gerilimli ortamında çözülen bir ahlaki ya da duygusal problemi ele alırlar. Birçok öyküsünde olaylar işgal altındaki bölgelerde gerçekleşir ve ihanet temasını işler. 1942'nin işgal altındaki Beyaz Rusya'sında geçen "Gitmek ve Dönmemek" (Rusça: "Пойти и не вернуться ") adlı öyküsü yazar tarafından oyunlaştırıldı ve hem Rusya'da hem de Beyaz Rusya'da defalarca sahnelendi. Bıkau yazdığı öykülerle 1974 yılında Sovyetler Birliği Devlet Ödülü'nü aldı. 1970-1980 yılları arasında Sovyet Yazarlar Birliği'nde yöneticilik yaptı. Birçok eleştirmen tarafından yapıtları Rus edebiyatının ayrılmaz bir parçası sayılmaktadır. Bıkau'nun çeşitli dillerden dilimize çevirilmiş üç yapıtı bulunmaktadır. Alplerin Türküsü ("Альпийская баллада"), 1974 yılında