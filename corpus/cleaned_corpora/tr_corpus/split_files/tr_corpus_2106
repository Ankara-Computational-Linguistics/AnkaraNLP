Sofya'ya geldi ve Hırvatistan'a saldırmak üzere hazırlıklar yapmaya başladı103 . 1580 yılında tekrar kuzeye yöneldi104 . Aynı yıl içinde Arşidük Karl, daha sonra bu görevden alınan Budin Beylerbeyi ile karşı karşıya geldi. Serhad boylarının komutanı muharebe sırasında öldü 105 . Sultanın Macaristan'a karşı Serdar-ı Ekrem olarak Kanijeli Siyavuş Paşa'yı atayacağı söylentileri dolaşmaya başladı106 . Türkler, Solnuk'tan kovuldu ve Pojega Sancakbeyi İskender Bey öldürüldü 107 . 1585 yılında sınır savaşları yine devam ediyordu. Turn Kontu Boşnakları gözetim altında tutuyordu 108 . Bu gibi hakaretlerin intikamını mutlaka alacak olan Ferhad Paşa, 1589 yılında cimriliği sebebi ile öfkelerini kabarttığı kendi askerleri tarafından öldürüldü 109 ve neredeyse her yıl Zigetvar'daki Türkler ve Budin Beylerbeyliği'nin diğer kaleleri ile kayserin tarafındaki Macar asilzâdeleri veya Hayduk reisleri ile çatışmalar çıkıyordu 1585 yılında Zrinyi'nin Zigetvar Sancakbeyi Hasan ile çatışması110 1587 yılında kayser ordularının Balaton Gölü kenarında vergilerini ödememiş köylere saldırısı111 Kopan'ın ele geçirilmesi112 Ferhad Paşa komutasındaki Budin Türklerinin eşkıyalara karşı zaferi yeni Zigetvar Beyi'nin akınları113 , ki Georg Zrinyi, Nadasdy ve Palffy tarafından geri püskürtüldü ve Mohaç Sancakbeyi bu sırada öldürüldü 114 1588 yılında Budin Türklerinin Sikso'da itaat etmeyen halka saldırısı komşu Hristiyan kale kıtalarına karşı mağlubiyetlerler115 ünlü Sikso Muharebesi116 daha sonra tekrar geri verilen Gestesy Kalesi'nin Sırp Voyvoda Radiç tarafından ele geçirilmesi117 1588 yılında Estergon'da bir çatışma118 . Ayrıca İran savaşı devam ediyordu ve kayserin her yıl İstanbul'a gönderdiği 45 bin taler para ve 60 bin taler değerindeki hediyeler o dönemde o kadar değerli idi ki, bundan vazgeçilemezdi119 . Savaşın tekrar çıkmasını tüm samimiyetiyle dileyen bir tek Koca Sinan Paşa idi120 . Konumunu iyice güçlendirip, İran'daki tehlike artık birlik ve para harcanmasını gerektirmediği anda eski planını gerçekleştirdi. Ancak bu savaşı anlayabilmek için önce eyaletlerin durumu hakkında bilgi sahibi olmak ve Hristiyanların yavaş yavaş hareketlenmeye başladıklarının işaretlerini takip etmek gerekir. Marcantonio Barbaro, Kıbrıs'ı kaybettikten sonraki ruh hâli içinde ilhak edilen tüm halklar Türklere düşmanca bir tutum içinde özellikle de Batı'daki kesim121 , diye yazmıştı. Venedik Balyosu ise 1576 yılında Eyaletlerde iyi memurlar olsa, bütün yükler rahatlıkla taşınabilirdi , demişti122 . İşte yüzyılın sonlarına doğru maddi durumların kötüleşmesini hızlandıran ve çaresiz düşünce ve faaliyetler için zemin hazırlayan durumlar memurların sürekli değişmesi ve buna bağlı olarak şartların sürekli kötüleşmesi idi. Bu yüzden Hristiyanların İnebahtı zaferinden sonra besledikleri büyük umutlar – ki yakın gelecekteki genel bir ayaklanmadan söz ediliyordu ve bu ayaklanmanın önde gelen temsilcilerinden İstanbul ve Pera'da yaşayan 40 binden fazla Hristiyan halk olacağına inanılıyordu 123 - hiç de hayal ürünü değildi ve yavaş yavaş gerçeğe dönüşmeye başlıyordu 124 . Anadolu'da Hristiyan tebaa bütün önemini kaybetmişti. Açıkça Anadolu'da çok az Hristiyan olduğu için artık doğru dürüst kiliseleri bile olmadığı ve en önemli yerlerin ya terk edilmiş, ya da Türkler tarafından iskan edildiğini125 söyleyen Metropolit artık Anadolu'da oturmuyordu. Aksine genelde İstanbul'da yaşıyor, ya da patrikler için bağış toplamak üzere Tuna boylarında geziniyordu 126 , tıpkı İznik metropoliti gibi127 . Bu beyanları dinleyen vaiz Gerlach, eskiden canlı olan bu bölgelerde artık sadece bir yıl içinde tüketeceği kadar ekin eken tembel bir halk görüyordu Hristiyan köylüler çocuklarını saraya gönderebildikleri zaman seviniyorlardı128 . Türk komşuları eski geleneksel tarzda sade ve uyum içinde hayvancılık, balıkçılık ve çiftçilik 129 yaparak yaşıyorlardı. Osmanlı ordusuna sayısız asker gönderiyorlardı, ama bu askerlere Rumeli devşirmeleri kadar değer verilmiyordu. Şehirlerde hâlâ birçok Rum vardı. Gerlach, Bursa'da Aziz Havariler Kilisesi'nde kalan bir Rum metropoli ile karşılaştı. Hristiyanların, özellikle ipek kumaşlar üreten ve satan bu önemli ticaret şehrinde her bin Hristiyan için, üç papazın yönetimi altında iki kiliseleri vardı130 . İznik'te üç kilise vardı San Theodor, San Georg ve Pantokratorun kilisesi bu kiliselere ait olan yerler 50 papaz barındırıyordu 131 . Ulubad'ın Rum halkı sayıca daha büyüktü ve üç papazın yönetimi altında altı kilisesi vardı132 . Anadolu'nun diğer şehirleri hakkında ise bu gibi bilgiler ne yazık ki mevcut değil133 . Suriye'de Şamlıların 1573 yılında İstanbul'daki Patrik vekilliğini devralan bir piskoposları vardı134 . Antakya'nın Süryani Patriği, başkent ile çok nadir irtibat kuruyordu. Türkler tarafından birçok takibe maruz kalmıştı. Hatta papazlardan birinin Müslümanlar tarafından tanınmayan inancının üstünlüğünü göstermek için zehir aldığı bile söylenir135 . Yetmişli yıllarda bu yüksek ruhban makamında yaşlı Mihail oturuyordu. Rivayete göre yüz yaşın üzerinde idi ve muhtemelen Rum asıllı olmasına rağmen Arapça ve Suriye dilini konuşuyordu 136 . 1583 yılında İstanbul'a gelip, Doğu'nun diğer üç patriği ile birlikte Eflak Prensi Petraşku'nun cenazesine katılmıştı137 . Halep, eski önemini Şam'dan daha iyi koruyabilmişti. Azledilen Romen prenslerin burada ara sıra bulunmaları oradaki Hristiyan toplumunun sosyal hayatına renk katıyordu 138 . Şehirde yaşayan Süryaniler daha sonraları ayaklanmaya meyil gösterdiler ve Hasan Paşa 1598 yılında güçlü ve seçkin bir birlikle bu ayaklanmayı bastırmak zorunda kaldı139 . Yine de Süryanilerin genel bir hoşnutsuzluğundan bahsedilemezdi. Ayrıca Şam'ın müdafaa kıtalarını oluşturan yeniçeriler çalışkan ve yiğit askerler olarak kabul ediliyorlardı140 . Birçok keşişi barındıran beş Rum manastırın bulunduğu Kudüs'te ise Rum ruhban sınıfında zaman zaman ayaklanma kıvılcımları hissedilebiliyordu. 1570 yılına doğru Patrik Sofronios, Eflak tahtı üzerinde hak iddia eden Miloş aracılığıyla dünyanın efendisi olarak Alman Kayser'e başvurdu ve İmparator Hazretlerinin Yunanistan'daki Hristiyanlara acımasını ve büyük bir güçle ... Türklere topraklarına saldırmasını ve yakıp yıkıp tahrip etmesini istirham etmekteydi. Zira Tanrının yardımı ile İmparator Hazretleri sadece İstanbul'da değil, kutsal Kudüs şehri ile birlikte tüm dünyaya hakim olacaktır diyordu 141 . Rum ruhbanları İspanya Kralı'ndan -yılda 6 bin altın kadar- Sicilya Kral vekilinin karısından ve papadan yardım alıyorlardı142 . San Sabbas Manastırı önemli gelirler elde ediyordu ve Boğdan'da Yaş'ta bir manastır kurulmuştu. Sina Dağı daha o zamanlar o dönemden çok az bildiğimiz Aynaroz Dağı gibi büyük özgürlüklere sahipti. Keşişler zengin sermayelere sahiptiler, Romen prenslerin şantajla elde edilen servetlerini muhafaza ediyorlardı, yüksek faizlerle borç veriyorlardı ve II. Philipp ile Rusların Çarından yılda 500 altın ile destekleniyorlardı143 . Gelecekteki kurtarıcıları olarak Alman Kayser'e de başvurmuşlardı144 . Daha 1584 yılında Moskova'dan bir elçi İstanbul üzerinden Kudüs'e geldi145 . Çarlar, Doğu'da yeni bir Ortodoks İmparatorluğu kurma hayalleri kurmaya başladılar, ya da en azından ileri görüşlü Venedikliler bunun böyle olduğunu tahmin ediyorlardı Türkler, Çarın da tıpkı Bulgaristan, Sırbistan, Bosna, Mora ve Yunanistan'daki halklar gibi Ortodoks inanca ait olduğu için endişe duyuyorlar. Bu halklar ona büyük saygı duyuyorlar. Hepsi silahlara sarılıp, Türklerin hakimiyetinden kurtulmak ve Çar'ın egemenliğini tanımak için ayaklanmaya hazır görünüyorlar146 . İstanbul Patriği Jeremias ise sadece Romen ülkelerini ziyaret etmekle kalmayıp, Moskova'ya da gitmiş ve büyük miktarda bağışlar toplayıp, 1589 yılında döndükten sonra İstanbul'da Rus kilisesi için beşinci bir Doğu Patrikliği kurmuştu 147 . Başpiskopos Paleologos 1603 yılında Çarın tavsiye mektupları ile Prag'a gelmişti148 . Mısır'da şantajlar gittikçe yayılıyor ve ağırlaşıyordu, zira gelen her paşa daha yüksek makamlara gelebilmek için yönetimine verilen bölgenin gelirlerini artırmak istiyordu. Kahire ayrıca savaş hazinesine de katkıda bulunmak ve başkente erzak göndermek zorunda idi149 . Fakir Fellah köylüleri ise ayaklanmayı düşünmüyorlardı. Binlerce yıl süren bir kölelik neticesinde körü körüne itaat etmek üzere yetiştirilmişlerdi. Sadece Avrupa'daki savaşlarda da kullanılan 150 eski Memlük süvarileri baskı altında tutuldukları idareye karşı hoşnutsuzluklarını gösteriyorlardı 1578 ve 1589 yıllarında ayaklandılar ve Mısır Beylerbeyi aylarca sarayından dışarı çıkamadı. Ama isyancılar bir süre sonra boyun eğmek zorunda kaldılar ve cüretkâr faaliyetleri için birçok aşağılayıcı tedbirlere maruz kaldılar151 . Ağır baskı kendini ülkenin her yerinde hissettiriyordu Her yerde casuslar vardı152 . İstanbul'da sıkça görülen ve kentinde kimi zaman Radu Paisie gibi azledilen Romen prenslerine sığınma hakkı tanıyan 153 İskenderiye Patriği'nin hiçbir otoritesi yoktu. Ona bağlı Rumlar Meletios Pegasve Cyrillus gibi daha sonraki patrikler altında da önemli bir rol oynamadılar154 . Ayrıca şehirdeki ticaret çöküşte idi ve Venedik konsolosu ile zaman zaman Fransa konsolosu da burada boşuna kalıyorlardı. Andros, Değirmenlik, Nakşa, Paros adaları ile bunların İtalyan prenslerinin kaderi daha farklı idi. 16. yüzyılın ilk yıllarında İtalyan prensler henüz Venedik tarafından onaylanıyorlardı ve Venedik 1518 ve 1520 yılları arasında Paros beylerinin mirasını devralabileceğini bile ummuştu. Ama Barbaros Hayreddin Paşa 1537-1538 yıllarında Takımadalar'ın Osmanlı İmparatorluğu'ndan bağımsızlıklarını ortadan kaldırdı. Işkiros (Skiros), Işkapelos (Skopelos), İşkatos (Skiathos) adaları Türk beylerinin yönetimine verildi Nakşa, Andros, Değirmenlik ve diğerleri vergi ödeyerek – Nakşa için 5 bin altın, Andros için 35 bin akçe – eski tarzda yönetimlerine devam etme iznini satın almak zorunda kaldılar. 1562 yılında örneğin Andros'ta bir Sommarippa ve Nakşa'da Jakob IV. Crispo hüküm sürüyorlardı. 1566 yılında ise Piyale Paşa onları da ortadan kaldırdı155 . Boğdanlı despot Johann Basilikos, Sisam ve Paros kontluklarının kendi mirası olduğunu iddia ediyordu. Rum maceraperestten sonra burası Büyük Yahudi'nin [Josef Nassi] eline geçti ve Takımadalarının oluşturduğu birçok adayı bir araya toplayarak, kendine burada Hristiyan bir vekil tayin ettiği bir düklük oluşturmayı başardı. Dük Josef Nassi öldükten sonra Cığalazâde Sinan Paşa burasının timar olarak kendisine verilmesi için çaba gösterdi. 1579 yılında Fransız elçi Germigny ve Çavuş Süleyman Nakşa Düklüğü'nün tekrar kurulmasını talep ettiler156 . 1583 yılında Türkler, Takımadalar'da çıkan bir isyanı Mehmed Paşa komutasındaki askerlerle bastırmak zorunda kaldılar157 . Hristiyan beylerin idaresi altında kısa süren bu özerklik genelde etkisiz kaldı ve ada sakinleri üzerinde ayaklanma ve öfkeyi canlandıracak hiçbir iz bırakmadı. Sakız Adası'nda ise henüz eski asil Frenk aileler yaşıyordu ve Dominikenler küçük bir kilisede ayinlerini yapıyorlardı. Adanın başkentinde ise Osmanlılar neredeyse tüm haneleri ve zenginliklerini ele geçirmişlerdi. Piyale Paşa'nın burada 12 sarayı ve 32 bahçesi vardı. Adanın Rum sakinleri arasında özgür siyasi bir hayata dair hiçbir kıpırtı görülmüyordu 158 . Rodos, 16. yüzyılın sonralarına doğru zayıf, ama çoğunlukla Rumlardan oluşan bir nüfusa sahipti. Başkentte ise sadece Türkler ve Yahudi tüccarlar yaşıyordu. Rodos Beyi, Rodos Şövalyeleri'nin iyi durumda bulunan kalesinde oturuyordu. Rodos'un başkenti ayrıca Rum bir metropolitin kaldığı yerdi. Batılı tüccarlara San Jean kilisesi hizmet veriyordu 159 . Boğdan ve Eflak prensleri felaket zamanlarında Rodos Kalesi'ne sık sık geliyorlardı. 1570 yılından sonra burada Boğdan Prensi'nin aynı isimdeki oğlu Petraşku ve Boğdan'ın sonraki prensi Yanku Sasul kalmışlardı. Burada edebiyat ve kaligrafi ile uğraşıyorlardı. Daha sonra Prens Mircea, Trablusşam'a gönderilmeden önce ailesi ile birlikte burada iki yıl kaldı160 . Rumlar, Rodos Şövalyeleri'nden daha fazla baskı altında tutulmadıkları hâlde Türklerin hakimiyetinden hoşnut değildiler. Kendilerini, Girit tarafından yapılan, ancak zamanında keşfedilip engellenen bir ayaklanmanın tahrikine kaptırdılar. Bu hadiseden sonra – daha yetmişli yıllarda – Rodos önlerinde gerek adayı, gerekse etraftaki suları denetim altında tutmak üzere sürekli yetmiş kadırga hazır bulunduruluyordu 161 . Kıbrıs'taki yeniçeriler aynı dönemde Arap Ahmed Paşa'yı öyle paralamışlardı ki, parçalarını toplamak zorunda kaldılar162 . Böyle bir örnek, Rumlar üzerinde ancak teşvik edici bir etki bırakabilirdi. Filibe'den İstanbul'a kadar uzanan Trakya eyaletleri özel bir konuma sahiptiler. Bazı imtiyazlara sahiptiler ve imparatorluğun diğer bölgelerinden daha fazla esirgeniyorlardı. Yemyeşil topraklar buğday, mısır ve bazı yerlerde çeltik tarlaları ile bezenmişti. Filibe'nin kendisi ahşap ve kil evler, kirli sokaklar ve fakir olduğu kadar temizliğe önem vermeyen Bogomil Katolik Bulgarlardan oluşan ve sayıca Türklerden ve Rum, ya da Ragusalı tüccarlardan çok daha fazla olan halkı ile tamamen bakımsız kalmış bir şehirdi163 . En büyük huzursuzluk, İnebahtı Muharebesi'nden beri Mora'nın Rumları arasında görülüyordu, zira Venedik'e ihracatın yasaklanması ile gitgide daha fakirleşmeye başlamışlardı164 ve yeni bir Hristiyan geleceğini umut eden 165 yabancı ajanlar ile kendi papazları ve keşişleri tarafından sürekli tahrik ediliyorlardı. Moralı bir piskoposun ihanet dolu planlarla İtalya'ya gittiği söyleniyordu. Ayrıca sürekli olarak Avusturya Prensi Don Juan'ın gönderdiği ajanlardan ve Selanik, Skarpanto ve Aynaroz Dağı'ndaki keşişler ile yapılan antlaşmalardan Osmanlı komutanlarının Hristiyanlara sergiledikleri dostane tutumlarından, Mainotların, tıpkı 1568 yılında denetlenmelerini sağlamak için bir kalenin kurulduğu ayaklanma gibi bir isyan çıkartmaya niyetli olduklarından bahsediliyordu. Ayrıca Selanik Başpiskoposu'nun gelecekteki ayaklanmanın liderliğine seçildiği söylentileri dolaşıyordu 166 . Tümü Rum asıllı olan Hristiyanlar 20 kilise ve 4 manastıra karşılık sadece 6 caminin 167 bulunduğu Selanik - 60 kiliseye karşılık sadece 2 caminin bulunduğu söylenen - Atina ve Korint gibi nüfusu yüksek şehirlerden destek almayı umuyorlardı168 . Ama aşağı tabakanın ulusal bilinci henüz gelişmediği için böyle bir isyan meydana gelmedi. Sadece 1602 yılında, Türklerin Almanlarla savaş yaptığı dönemde Mora'nın Rumları ayaklandı. Liderleri Yenişehirli metropolit Dionisios İspanyollar ile işbirliği yaparak, Roma ve Napoli'den mektuplar göndererek Kayser Rudolf'u yardıma çağırmıştı. Kısa bir süre sonra Yunanistan ve sonra da Avrupa'nın kalan kısımlarının Türklerden arındırılmış olacağından emin görünüyordu 169 . Arnavutların papazları, genelde Rum asıllı olmalarına rağmen, aralarında Arnavut asıllı olanlar da vardı170 . Arnavut halkı eski cesaretini muhafaza etmişti, ama kanı devşirmeler ile Osmanlı İmparatorluğu'na karışmıştı. Kendi topraklarında kalan Arnavutlar, eski dönemlerdeki klanlar gibi birçok kabilelere bölünmüştü ve birbirleri ile sürekli savaş hâlindeydiler171 . Kıbrıs savaşı sırasında asi Arnavutlar Sopoto Kalesi'ni işgal ettiler, ama Rumeli Beylerbeyi kısa bir süre sonra kaleyi tekrar ellerinden aldı172 . Magosa'da Arnavutlar da savaşıyordu 173 . 1580 yılından önce Hersekli bir Fransisken rahibi olan keşiş Domeniko Andreassi, Alman Kayser'e Balkanlarda Sırp Grdan Voyevod liderliğinde genel bir ayaklanma önermek üzere Batı'ya gelmişti. Trebinye Piskoposu'nun ve İpek Patriği'nin bu planı kabul ettikleri söylenenler arasındadır174 . Daha sonra Ohri Patriği Gabriel, yani Bulgaristan'ın, Sırbistan'ın, Makedonya'nın, Arnavutluğun, Boğdan'ın ve Eflak'ın patriği, istenen 18 bin Macar altını tutarındaki yüksek vergiyi şikâyet etmek ve yardım istemek üzere Alman Kayseri'ni ve papayı ziyaret etti175 . 1595 yılına doğru Dukakinlerin halefleri tarafından tahrik edilen bazı Arnavutlar papaya gizli bir elçi grubu gönderip, Ülgünlü birinin önderliğinde genel bir ayaklanma ve İşkodra, Ülgün ve Akçahisar kalelerinin teslimini vaat ettiler ve bunun karşılığında silah, bir komutan ve 500 piyade talep ettiler. Bu konudaki görüşmeleri yapmak üzere Stefano Piskoposu görevlendirildi176 . Yine Yanya'dan oranın piskoposu adına ve birkaç top isteyen Arnavutların temsilcisi olarak İspanya'ya Rum bir keşiş geldi177 . Kendisine Ohri Patriği Athanasios Risea diyordu ve Tesalya, Epir ve Makedonya'daki tüm Hristiyanların bu sırrı bildiklerini ve Yenişehir (Larissa), Naupakt ve Arta piskoposlarının kutsal kurtarma savaşını başlatmak için ondan sadece haber beklediklerini iddia ediyordu 178 . Yanında yeğeni ve Pelagonya ve Pirlepe metropoliti Jeremias vardı179 . 1598 yılında ise Ohri Başpiskoposu Nektarius Moskova'ya gitti180 . 1596 yılında Arnavutlar silahlanıp, Sırplarla birleşerek önemli bir ticaret şehri olan Kiprovaç'ı ateşe verdiler181 . İşkodra'yı da İspanyol birliklerine teslim ettikleri söylenir182 . Çok daha sonraları, Akçahisar Piskoposu'nun Roma'da bulunduğu 1611 yılında Dalmaçyalı olup, İspanyol ajanı olarak Bosna'yı, Arnavutluk'u ve Makedonya'nın tamamını ayaklanmaya teşvik ettiği ile övünen Maltalı Şövalye peder Francesco Antonio Bertuccio adında bir maceraperest, Fransa Kralı ile Arnavutluk'un kurtarılmasına dair görüşmeler yapan Pastroviçli Aleksander Cieco adında birinden bahseder183 . Toskana Dükü ve Papalığın Arnavutluk müfettişi Stefano Piskoposu Nikolas Topia da Bertuccio adında birinden söz ederler184 . Aynı yıl bir Arnavut İstanbul'a getirtilip, papaz cüppesi ile İstanbul sokaklarında dolaştırıldı185 . Nihayet 1621 yılında da Venedik'te Johann Andreas Angulas adında bir Makedonya Prensi ve Drivasto ve Draç Dükü ortaya çıktı186 . Bulgarlar, zavallı , ama yarı vahşi insanlar olarak, durumlarından çok fazla şikâyet etmeyerek sade şartlar altında yaşıyorlardı. Köleliğe uygun bir halk , diyor Gerlach onların hakkında. Dayak atmadan hiçbir şey yapmıyorlar ve ancak dayak yedikten sonra koşup, isteneni yerine getiriyorlar. Ama ondan önce yerlerinden bile kıpırdamıyorlar187 . Bulgarların görevi Balkan Dağları'nda nöbet tutmak ve davullarla düşmanın gelişini bildirmekti. Köyler, dayanışma içinde barışın korunmasından sorumlu tutuluyorlardı188 . Özgür Bulgar köylüler - Voynuklar 189 - her yıl İstanbul'a gelip, sultanın atlarını gezdiriyorlardı, odun kesiyorlardı, vs. Alçak tavanlı barakalarda yaşayan Bulgarlar gezginlerden çekinmiyorlardı ve onlara erzak satıyorlardı190 . Bazı manastırlarda din dersleri veriliyordu. Sadece Rylo eski önemini kaybetmemişti 191 . Sofya hâlâ çeşitli uluslara ve inançlara ait tüccarları barındıran büyük bir şehirdi. Osmanlılar buraya 13 cami yaptırmışlardı. Hristiyanlar ayinleri 14. yüzyıldan kalma eski kilisede yapılıyordu. Ayrıca San Nikolas, Santa Paraskeve, Santa Marina, Başmelek (Cebrail), Santa Kiryake, vs. kiliseleri vardı. Vaiz Gerlach'ın yetmişli yıllarda ince ve nazik bir adam olarak tanıdığı metropolit, 300 kilise ve iki kilise okula nezaret ediyordu 192 . Bulgar hiyerarşisinde neredeyse sadece Rumlar bulunuyordu. Bulgar köylüler hayatlarından memnun olup, insancıl bir sipahi ve adil bir paşaya sahip olmaktan başka bir şey talep etmezken Sofya'nın ve birkaç başka ticaret şehrinin Hristiyan sakinleri Osmanlı İmparatorluğu'ndaki barışın muhafazasında işlerinin canlanması için bir garanti görürken, Rum ruhbanlar tıpkı Sina Dağı, Kudüs, İstanbul, Rodos, Selanik ve Arnavutluk'taki soydaşları gibi, sadece uluslarının zavallı durumunu ve temizlikten yoksunluklarını ve gülünç giysilerinden, huzursuz ve dikkatsiz davranışlarından dolayı hor gördükleri Batı'nın Latinlerinin yardımına başvurmak zorunda kalsalar da Osmanlı Devleti'nin yakında çökeceğine dair kehanetleri düşünüyorlardı. Daha birinci Lehistan ara hükümet döneminde Albert Laski'ye Bulgar papazları, birkaç birlik ile buraya geldiği ve İsa'nın haçını taşıyan bayrağı kaldırdığı takdirde, herkes hiçbir fark gözetmeden Türklere karşı ayaklanmaya hazır olacağına193 dair teminat vermişlerdi. Eflak Prensi Aleksandru zamanında (1593 yılına kadar) bir grup asker Bulgaristan'a gitti ve sadece 60 kişiden oluşan güçlü bir grup, muhtemelen orada yaşayan insanların desteği ile ülkede serbestçe dolaşabildi194 . Bir süre sonra Mihail Kantakuzenos'un yeğeni Tırnova Dionisius Ralli, Bulgaristan'ın ruhban sınıfı üzerinde önemli bir nüfuz kazandı ve Lofça, Rusçuk, Şumnu piskoposları ile Niğbolu'daki zengin toprak sahibi Teodor Ballina, Dinoisius ile ilk fırsatta Türklere karşı ayaklanmak üzere antlaşmaya vardılar195 . Niğbolu civarındaki Bulgarlar Rumların teşviki ile daha sonra Osmanlılara karşı silahlanan Erdel Prensi'ne başvurdular ve Balkanların hoşnut olmayan tüm diğer unsurları gibi asker ve bir komutan talep ettiler. Dionissius bu arada kendi taleplerini de bu mektuba eklemeyi unutmadı196 . Bosna'da Ferhad Paşa'dan başlayarak, tüm paşalar ve beyler ülkenin acımasızca kanını emiyorlardı. Yine de Bosnalı Hristiyanlar, Türklerin Almanlarla savaşı sırasında hiçbir huzursuzluk göstermediler. 1597 yılı başlarında Gırdan Voyvod, sancakbeyinin karşısına Nikşiç ve Onogost'ta düşmanca bir tutumla çıktı. Gaçkopolye Muharebesi'nde Voyvod büyük bir mağlubiyet aldı ve Vidin Beyi Hadım Hafız Ahmed Paşa ile barış yapmak zorunda kaldı197 . 1605 yılının bahar aylarında, Prag'da, ona bu görevi verenler tarafından hazırlanan ayaklanma için bir lider talebinde bulunmak üzere bir Bosna elçisi bulunuyordu, ama görevi başarısız oldu 198 . Sırbistan, sanki tamamen sessiz kalacakmış gibi görünüyordu. Belgrad'da dört çarşıya dağılan Slav, Rum, Ragusa, Macar ve Yahudi asıllı birçok tüccar bir arada yaşıyordu. Kale iyi durumda idi ve büyük bir erzak deposu barındırıyordu 199 . İçinde beş kilise bulunan tahkim edilmemiş Niş, Avrupalı ziyaretçilerin kitabeler ve eskiçağa ait izler aradıkları önemli bir ticaret merkezi idi200 . Osmanlılar, burada camiler, kervansaraylar, köprüler ve evler kurmuşlardı. Verancsics 1553 yılında bunların arasında Lukavitsa'da Küçük Bâli Bey'in evinden bahseder201 . Sokollu Mehmed Paşa, eski Sırp kilise hiyerarşisini tekrar kurmuştu İpek'teki patrikler Makarij, Antoni ve Gerasim, Sırp bölgesindeki kiliselerin tamamını yönetiyorlardı. Eflak ve Boğdan kiliseleri Patrik Niphon altında İstanbul'daki Patrik okulu ile yakın ilişki içinde bulunurken, prenslerin Kalvenizmi kabul etmiş olmalarından ötürü zor günler geçiren Erdel Romenlerinin henüz organize olmamış doğru yoldan sapmamış ve kilisesinin de yönetimini almışlardı202 . Opovo'daki okul ve San Nikolas Manastırı'ndaki okul gittikçe daha fazla ziyaretçi akınına uğruyordu 203 , ama papazları Sırp köylüsü gibi giyiniyor ve dizlerine kadar çıplak dolaşıyordu 204 . Belgrad Papazı Lazar ise daha önce bir boyacı idi205 . Rumların hırsı gittikçe artsa ve Doğu Roma'nın Ortodoks İmparatorluğu'nun tekrar kurulmasını isteseler de, ne Sırbistan'da, ne de iyice fakirleşmiş ve nüfusunun büyük bir çoğunluğu İslâm dinine geçmiş, geriye kalanları ise eski Patarenizm* inancına sadık kalmış olan Bosna'da hiçbir etkileri yoktu 206 . Ama Tuna, Sava ve Drava nehirlerinin diğer kıyısında, Osmanlı'nın eline çok daha sonraları geçen bambaşka bir Sırbistan vardı. Eskiden Macaristan hakimiyetindeki bu bölgede Sırp köylüleri çok daha serbest şartlar altında yaşıyorlardı. Yanova Şehri'nde 1590'lı yıllarda zaman zaman Lippa'da da kalan Teodor adında bir Vladika 207 (Piskopos) vardı. Muhtemelen 15. yüzyılda kurulan Hodos Bodrog Manastırı'nda keşişler yaşıyordu. Dokian gibi voyvodalar verimli köyleri yönetiyor ve emirlerinde ücreti karşılığında her davaya hizmet eden, ancak inanç ve özgürlük ve bütün Sırp şarkılarında lanetlenen kâfirlere karşı savaşmak, hayatlarının en büyük özlemi olan Hayduklar vardı. Ünlü Hayduk lideri Baba Novak, Orşova'da bir adadan geliyordu 208 . Tımışvar'da Batı'daki Hristiyanların büyük gücünü anlatan kurnaz Ragusalı ajanlar vardı209 . Burada, öfke ateşini tutuşturmak için tek bir kıvılcım yeterdi ve komşu Erdel Voyvodası bazıları tarafından geleceğin Sırp Kralı kabul ediliyordu. Asıl Macaristan'ın Türk Eyaleti hakkında o dönemde yaşamış biri şöyle der Ülke cennet gibi idi, ama şimdi üzüntü o kadar büyük ki, buna alışık olmayanın içi kan ağlar210 . Şehirler bakımsız kalmıştı. Geçmişe ait birçok iz taşıyan Budin'de ticaret zamanla azalmış, iki cami ve zavallı hâldeki dükkânları ile Belgrad'la rekabet bile edemiyordu 211 . Yönetici sınıfı Almanların veya Erdel hakimiyetine giren Macarlar, ölü gibi sessiz kalıyorlardı. Venedikli bir elçi yanlış bir biçimde Macarların Âraf'ta bekleyen ruhlar gibi, onları Türklerin boyunduruğundan kurtaracak bir ışık aradıklarını söylüyor212 . 1572 yılında Türklerin kovulacağını öngören ve zavallı Hristiyanların saldırdıkları her kalenin nihayet ellerine düşeceğini garanti eden kara adam Nagy Banyalı Karacsony veya Ladislas Szeks gibi vaizler çok ender görülüyorlardı213 . Bunun dışında ne fakir köylüler, ne de fakirleşmiş şehir sakinleri eski Hristiyan devlet yönetimini tekrar istediklerine dair hiçbir işarette bulunmuyorlardı. Aksine, bir yıl sonra Sava Nehri kenarındaki köylüler Kral Matyas Gubek yönetimi altında, Hristiyan Macar feodal beylerinin tiranlığına bir son vermek üzere bir araya toplandılar214 . Türk bir Macaristan vardı, ama içinde yaşayan Macarlar, kökenini hatırlayan ve umut eden bir ulus olarak tarihin sayfalarından silinmişti. Erdel, son 10 yıllarda barış içinde Osmanlı'nın gölgesinde yaşıyordu. Genç Zapolya'nın son yıllarına kadar kral ünvanını taşıyan Erdel Voyvodası veya Prensi, komşu Romen prenslerden daha asil olduğuna inanıyordu. Bunların resmi veya gizli elçilerini kabul ediyordu, Divân-ı Hümâyûn'da onlar adına nüfuzunu kullanıyordu 215 ve İstanbul'dan artık doğrudan gönderilen vergi tahsildarlarına karşı Romen ayaklanmalarını bastırmak gerekiyorsa, Karpatlardan askerî birlikler gönderiyordu. Sakson şehirleri ve saraylar zamanı geldiğinde Suçava, Yaş veya Bükreş ve Tırgovişte'ye gönderebilecekleri taht müddeilerini barındırıyordu. Bunlara rağmen Erdel de vergi ödüyordu ve Erdel Prensi bir süredir verginin artırılmasını bile kabul etmek zorunda kaldı. İstanbul'daki güçlülere hediyeler gönderiyordu 216 ve Stefan Bathori ücret karşılığında İnebahtı'da zarar gören Türk donanmasının tekrar kurulması için kenevir elyafı teslim ediyordu 217 . Temelde Boğdan ve Eflak prensleri ile güçlü, onurlu Macaristan Krallığı'nın bu sözde mirasçısı arasındaki tek fark, Erdel'deki prenslerin İstanbul'da paranın ve burada çıkarları olan Rumların, Ermenilerin, Yahudilerin ve yeniçerilerin nüfuzu ile atanmayıp, sadece eski zamanlardan beri var olan asilzâdeler sınıfı tarafından seçilmesi idi. Ama Kristoforos Bathori, İstanbul'dan onay işaretleri olarak kırmızı sancağı, altın kenarlı kırmızı solak başlığını, kaftanları ve atları kabul etmek zorunda kaldı218 . Zayıf karakterli oğlu Sigismund, Cizvit rahipleri tarafından özel bir eğitime tâbi tutulmamış olsa idi belki daha sakin bir hayat sürmüş ve zamanı için daha önemli bir rol oynamış olacaktı. Ama 16. yüzyılın ikinci yarısı, Hristiyan-Ortodoks Doğu'daki karşı reform hareketlerinin gittikçe daha fazla faaliyet gösterdiği ve şahsi çıkarlarla şan ve şöhret arandığı dönemlerdi. Cizvitler, Lehistan'a iyice yerleşmişlerdi ve Livov'daki merkezlerinde Lehistan'da yaşayıp, yarı yarıya kazanılmış sayılan Ruslar ve Romenler arasında çok güçlü bir propaganda yürütüyorlardı. Aksak Petru, Boğdan başkentinde pederlerin bir delegasyonunu saygıyla karşıladı metropoliti Jorj (Georg) Movila Batı inancının doğruluğunu kabul etti nüfuzlu Arnavut Bartolomeo Bruti Cizvit ve Fransisken rahiplerinin çalışmalarını etkili bir biçimde destekliyordu prensliğin Sakson ve Macar halklarına Protestan veya Kalvinist inançlarından vazgeçmeleri için baskı yapılıyordu ve 1583 yılında Galiçya'da ilk Rus İncili yayınlandı ve böylece Roma inancını temel alan Slav din kuralları kitabının baskısı başladı219 . Henri'nin himayesi altında bulunan Petru Cercel, Roma Kilisesi'nin en ateşli taraftarlarından biri kabul ediliyordu 220 . Bu yüzden Katolik Lehistan Kralı'nın yeğeninin Cizvitler tarafından yetiştirildiğine şaşmamak gerekir. Ona zamanın tüm görgü kurallarını öğretiyorlardı, ama en önemlisi ona kendi ideallerini aşılamaları idi Eskiçağın kahramanlarına hayranlık duyup, kendini onlarla bir tutmak istiyorsa, dinin yayılması için çaba göstermek zorunda idi ve Türklerin adı bile onun gözlerinde kendi yaşındaki tüm prenslerin korkaklığının simgesi idi. Bir Aşil, Bir Büyük İskender gibi hayatını sadece tek bir esere adamak istiyordu ve bu ancak Doğu Avrupa'yı nefret beslediği Türklerin hakimiyetinden kurtarmak ve Doğu'daki gerçek imparatorluğun kurucusu olarak Osmanlı Sultanı'nın yerine geçmekle olabilirdi221 . Tabii ki megalomanisine, gençliğine ve muvazene bozukluğuna rağmen Sigismund Bathori bile Erdel'in bu büyük eseri tek başına yaratacak güçte olmadığını biliyordu. Ama eskiçağın tarihi haklarına istinaden vasalları olarak gördüğü Romen prenslerinin yardımından emindi, zira Boğdan ve Eflak için her ay peşin istenen vergi artık inanılmaz boyutlara ulaşmıştı ve bu eyaletler yeniçerilere, saraya, başkente, Divân-ı Hümâyûn'un ileri gelenlerine para ve Osmanlı ordusuna da ayrıca buğday, arpa, odun, yağ, bal, vs. göndermek zorunda idi. Bunun önlenemez sonucu Tuna boylarının gittikçe fakirleşmesi idi222 . Para işlerinde hiçbir bilgisi olmayan köylüler, tarlalarını yurt dışına yaptıkları ticaret sayesinde ellerine nakit para geçen Boyarlara satmak zorunda kalıyorlardı ve bununla birlikte özgürlüklerini de kaybediyorlardı223 . Bazılarında tek başına yüz kadar köy üzerinde hüküm süren bu asilzâdelerin zenginleşmesi ve güçlenmesi ile içlerinde kâfirlerden yaptıkları acımasızlıklar için intikam alma arzusu da gittikçe güçleniyordu. Daha yüksek vergi talebi ve genç oğlunun Müslümanlığa geçmeye zorlanması sebebi ile Lehistan'a ve buradan Avusturya'ya kaçan ve hayatının sonuna kadar bir zavallı olarak Bozen'de yaşayan Petru Skiopul örneğinde görüldüğü gibi, Romen prensler de İstanbul'daki Rumların isyancı ruhunu taşıyorlardı. Aralarında en hareketlisi, babası Petraşku'nun tahtına nüfuzlu Ban Yani ve Andronikos Kantakuzenos224 sayesinde çıkan yeni Eflak Prensi Mihail idi (daha sonra Cesur Mihail olarak anılacaktı). Azledilen, kaçan veya ölen selefleri adına teslim aldıkları ve gittikçe artan borçlar, yüksek faizler ve İstanbul'daki hamilerinin doymak bilmez para hırsı, en sakin ve korkak karakterli prensi bile İoan-CelCumplit'in yaptığı gibi çaresizlikten kaynaklanan bir savaşa sürüklerdi225 . Bathori'nin, Mihail'in ve yeniçerilerin himayesi altındaki Boğdan Prensi Aron'un birleşik güçleri bile devasa Osmanlı İmparatorluğu'na savaş açmaya yetmezdi. Klemens'in Lesina Piskoposu Pierto Celdini'nin ünlü bir yazıda iyimser bir biçimde tarif ettiği226 yeni bir Haçlı Seferi sayesinde Papalığa tekrar eski saygıyı kazandırma çabaları, 1593 yılında Avusturya hanedanı ile Osmanlı İmparatorluğu arasında başlayan savaşın nasıl beklenmedik bir öneme sahip olduğunu, neden uzun sürdüğünü ve Alman Kayser'in ve papanın bayrağı altında nasıl kutsal bir savaşa dönüşebildiğini biraz olsun açıklamaya yeter. Barışsever Siyavuş Paşa sadece Koca Sinan Paşa orada olmadığı için yerine geçti1 . Paralarını alamadıkları için ayaklanan sipahilerin isyanından sonra Koca Sinan Paşa 1593 yılında üçüncü kez veziriazamlığa getirildi. Büyük bir insan kalabalığı Malkara'ya kadar onu karşılamaya geldi2 . Almanlarla savaş istediği, Hristiyanların bu en büyük düşmanının karakterini bilenler için sır değildi. Dönemin tarihçilerinden biri, bu konuda Hristiyanlar ve Türkler artık huzuru zor bulacaklar , diye yazar3 . Osmanlılarla yapılan barış antlaşması aynı zamanda vezirin uzun zamandan beri planladığı savaşın başlangıcı olacaktı. 1591 yılında barış antlaşmasının para karşılığında uzatılmasına rağmen, düşmanlıkların başlatılması için mazeret bulmak zor değildi4 , zira mevcut antlaşmalar ve sürekli tekrarlanan beyanlar ve taahhütler, Osmanlı ile Almanlar arasında gerek Bosna-Hırvatistan, gerekse daha dar Macar sınırındaki savaş şartlarının devam etmesini engellemiyordu. Soygun yapmak, şehirleri ateşe vermek, öldürmek veya bir şehir, ya da kaleyi işgal etmek isteyenler, başındaki hükümdarın, yani Macar Kralı'nın veya Osmanlı Sultanı'nın böyle bir faaliyetten haberdar olmadığını açıklayacağından, ancak hiçbir zaman cezalandırmayacağından emin olabiliyordu. Bosna'nın yeni paşası Telli Hasan Paşa, tıpkı selefi Ferhad Paşa gibi Hırvatistan'a akın etmek için Koca Sinan Paşa'nın teşvikine ihtiyaç duymuyordu. Aynı dönemde Zigetvar Beyi, Küçük Komorn Kalesi'ni ateşe vermişti. 1591 yılında Boşnaklar Zagreb'e akın ettiler, ancak bu hadise barışın resmen bozulduğu anlamına gelmiyordu. Hristiyanlar, düşmanları dönüş yolunda yakaladılar ve intikamlarını aldılar. Bir yıl sonra Telli Hasan Paşa, Sava Nehri kenarında iyi tahkim edilmiş ve askerî açıdan oldukça önemli Sisek şehrine yöneldi. Amacına ulaşamadı ve Ban Erdödy'nin savunması zayıf Muslovina (Monoslo)'yu almasına göz yummak zorunda kaldı. Tüm bu hadiseler, sınır boylarındaki komutanların olağan faaliyetleri idi. Viyana, bunun üzerine iki yıldır ödenmeyen vergiyi hazırladı ve Adam Gall Poppel'i parayı götürmekle görevlendirdi. Avusturya elçisi Von Kreckwitz daha 1591 yılında hediyelerle birlikte İstanbul'a gelmişti5 . Koca Sinan Paşa, yiğit ve atak Telli Hasan Paşa'nın 6 faaliyetlerini onaylıyordu ve o da bundan cesaret alarak Hırvatistan'da, Kristof Lamberg tarafından kendisine teslim edilecek Bihke (Bilhiç)'ye yöneldi. Ancak bu başarı ile yetinmeyerek, bir fatih gibi önceden hazırlanmış ilhak planına göre tedbirler aldı. Petrinia Çayı'nın Kulpa Nehri ile birleştiği yerde bir köprü ile dallardan ve kilden tabyalar inşa etmeye başladı ve buraya yönelen Ban Erdödy'yi kaçmaya zorladı. Sultan Murad, beklenen vergiyi göz önünde bulundurarak barış istediğini belirtmesine rağmen, Sisek'i7 ikinci bir kez kuşatma altına aldı, ama kale bu sefer de savunmaya hazırdı. Bu arada Zagreb'in düştüğü söylentileri dolaşıyordu 8 ve Laibach'ta büyük bir panik yaşandı9 . Bu olaylardan sonra Almanlar da Hırvatistan'ın savunması için hareketlenmeye başladılar. Birliklerin başına Palffy, Nadasdy, Yanıkkale Piskoposu Kutassy ve Burgau Kontu getirildi (Ekim- Kasım 1592). Sonbaharda savaşmak için fırsatları olmasa da 1593 yılının bahar aylarında İstanbul'dan gönderilen şikâyet mektuplarına rağmen 10 , Telli Hasan Paşa tekrar Petrinia'ya geldi ve Macaristan'daki birçok Türk birliğini kendi tarafına çekti. Böylece büyük bir ordu topladı ve nihayet fethedebileceğini umarak Sisek'e üçüncü kez saldırdı11 . Savunma için gelen Alman ordusu 8 bin kişiden oluşuyordu. Ordunun başında Erdödy, Boşnakların taktiklerini iyi bilen genç Auersperg ve ölen Leh Kralı Stefan'ın bir öğrencisi olan Şilezyalı Melchior von Rhedern vardı. 22 Temmuz'da Sisek önlerinde başlayan çatışma Hristiyanların zaferi ile sonuçlandı Telli Hasan Paşa, yoldaşı Hersek Beylerbeyi Mehmed Paşa ve Sultan Murad'ın akrabası (Rüstem Paşa'nın torunu)12 , Klis Sancakbeyi Sinan köprüden aşağı atılarak boğuldular. Ölenlerin başları Türk adetine uyularak mızrakların ucuna geçirilip, muzaffer ordunun önünde taşındı. Alman ordusu, Petrinia'yı yıkıp yerle bir etmeye cesaret edemiyordu. Onlar, Telli Hasan Paşa'yı komşuları ve dostları Osmanlı Sultanı'nın bir temsilcisi olarak değil, barışı sorumluluğu kendine ait olmak üzere bozan ve bunun için cezasını çekmiş olan bir eşkıya lideri olarak görmek istiyorlardı. İstanbul'da ise hadiseler çok daha farklı değerlendirildi Telli Hasan Paşa, eski Vezir Özdemiroğlu Osman Paşa'dan dul kalan, Doğulu bir prensesin kocasıydı. Mehmed Paşa'nın Osmanlı hanedanı ile akrabalığı vardı ve Sinan, sultanın yine akrabalarından biri idi. Murad zamanında sarayda kadın efendiler hüküm sürdükçe ölen paşaların anneleri ve eşleri rahatlıkla intikam isteyebiliyor ve bunun gerçekten yapılmasını da sağlayabiliyorlardı. Murad Sisek'teki mağlubiyetin haberini alır almaz, bunu Hristiyanlara en ağır biçimde ödeteceğine söz vermişti. Petru Lapuşneanu'nun Boğdan'a 1592 yılında yaptığı akın, kovulması ve idamı ile Lehistan'a karşı yapılan tehditler artık iyice unutulmuştu 13 . Almanların temsilcisi Friedrich von Kreckwitz 3 Temmuz'u 4 Temmuz'a bağlayan gece esir alındı ve Tımışvar ve Budin Paşaları ile Rumeli Beylerbeyi'ne katilleri cezalandırmak üzere Tuna ve Sava nehirlerine doğru harekete geçme emri verildi (29 Temmuz)14 . Koca Sinan Paşa, Alman İmparatoru'nun hasta elçisini, daha sonra öleceği Belgrad'a kadar yanında götürdü 15 . Alman elçi topluluğunun diğer üyeleri ise tersanelerde, kadırgalarda ve daha sonra Boğaz'daki Kara Kule'de (Rumeli Hisarı) perişan bir vaziyette mahpus olarak tutuluyorlardı16 . Almanlar ancak bu haberi aldıktan sonra Petrinia üzerine yürüdüler. Veziriazam Koca Sinan Paşa'ya direnemeyecek kadar zayıftılar. Türkler birçok yiğit ve nüfuzlu Müslüman'ın hayatına mal olmuş olan Sisek Kalesi'ni hiçbir çaba göstermeden, kolaylıkla ele geçirdiler ve Sokollu Mehmed Paşa'nın oğlu Budin Beylerbeyi Sokolluzâde Hasan Paşa artık gönül rahatlığı ile Macaristan'daki durumları düzenlemekle görevlendirilen veziriazamın kendisini beklediği Budin'e yönelebilirdi. Hasan Paşa sonbaharın son aylarında ayrıca savunması zayıf Vesprem'i de ele geçirdi (13 Ekim). Şehirde bulunan İtalyanlar ve Almanlar yakınlardaki ormanlara kaçtılar. Palota da fazla direnç gösteremeden ele geçirildi17 . Bu kayıpların haberi geldikten sonra daha önce adı geçen Macar beyleri ve Yanıkkale komutanı Ferdinand von Hardegk'in komutası altında yeni bir Alman ordusu oluşturuldu ve Ekim ayının sonunda Komorn'da karargâh kuruldu. Koca Sinan Paşa buna rağmen rahatsız edilmeden Budin'den ayrılıp, Belgrad'a doğru yoluna devam edebildi. Hristiyanlar, İstolni Belgrad'ı kuşattılar ve Kasım ayının başında Sokolluzâde Hasan Paşa, Koca Sinan Paşa'nın geride bıraktığı 2 bin yeniçeri ve 40 top ile bu önemli şehri kuşatmadan kurtarmak için geldiğinde Alman ordusu 3 Kasım'da önemli bir zafer daha kazandı. Yeniçeriler Batı'nın demir zırhlar içinde zırhlı atlar üzerindeki süvarilerine yenildiler18 . Kuşatma bu zafere rağmen kaldırıldı. Macaristan'ın kuzeyindeki Alman komutanlar bunun üzerine cesaretlendi ve Szabadka ve Fülek'i işgal ettiler. Macaristan'ın ileri gelenleri Alman komutan Kristof von Teuffenbach'ı tüm güçleri ile destekliyorlardı. Tamamen yalnız kalan Türkler başka kalelerden de kovuldular ve daha sonra Novigrad da Alman ordusunun saldırısına uğradı19 . Başından beri bu savaş Haçlı Seferi karakterini göstermişti. Banat'taki Sırplar, Türklere karşı ayaklanmak üzereydiler. Bulgaristan için için kaynıyordu. 1592 yılında Boğdan'da tekrar iktidara gelmeyi başaran Prens Aron, kendi borçları ile seleflerinin borçlarını ödeyebilecek durumda olmadığından, Hristiyanların Yukarı Macaristan'da elde ettikleri zaferlerin haberini alır almaz, bu haberleri gönderen Kosice komutanı ve Kayser II. Rudolf ile derhal irtibata geçti. 1593 yılında tayin edilen enerjik, gururlu ve büyük bir savaş yeteneğine sahip yeni Eflak Prensi Mihail'in Hristiyanların davasına katılacağı neredeyse kesindi20 . Sigismund Rakoçi ve Nikolas Palffy gibi Almanlara bağlı Macar asilzâdeler, elde edilen son zaferlerden cesaret alarak Erdel'deki genç prense Türklerin baskısından ve her yıl Divânı Hümâyûn'a ödemesi gereken vergilerden ve vermesi gereken hediyelerden yakında kurtulacağını bildiren bir yazı göndermeyi düşündüler. O zaman Osmanlı'nın emri üzerine Tımışvar Paşası ile birlikte Kallo'ya saldırmak üzere bir araya getirdiği birlikleri21 , tiranlarına karşı daha iyi kullanabilecekti. Prensin İspanyol günah çıkarma papazı Cizvit Alfonso Carrillo şahsında amaçları için değerli bir ortak bulduklarını umuyorlardı22 . Bu arada Sigismund Bathori 1594 yılının bahar aylarında Macar Palatini'yle görüşmelere başlamıştı23 . Papa diğer taraftan iki vekilini Doğu'ya göndermişti. Giambattista Doria'nın görevi Macaristan'daki karargâha gidip, Alman ordusuna gelecekte eşlik etmekti24 . Katolik devrimci propagandasında tecrübeli bir ajan olan Hırvat papaz Alessandro Comuleo'ya, nam-ı diğer Komuloviç'e, 8-10 Kasım 1593 tarihleri25 arasında Erdel ve İtalyanların akraba kanı akıtmalarına izin verilmemesi gereken soydaşlarının yaşadığı Boğdan ve Eflak ile komutan Mykoszinski ve Loboda altında kısa bir süre önce Besarabya'da Orheiu ve Bender kalelerine saldıran 26 ve kayser ile antlaşma yapmak üzere kazanılması istenen Kazaklarla ilgili talimatlar verildi27 . Kazaklar Kozlov, Akkirman ve Osmanlı'nın Özi, Turla, Karadeniz ve Aşağı Tuna boylarındaki diğer toprakları üzerine gönderilecekti28 . Sigismund ile şansölyesi ve vasisi bilgili ve iz'an sahibi Johann Zamoyski, Almanların ezeli düşmanları olarak müttefik olarak düşünülemezdi29 , ama Roma sarayı en azından neredeyse bağımsız Leh sınır subaylarını, özellikle de Pokuzya komutanı Nikolas Jaszlowiecki'yi kutsal savaş için kazanabilmeyi umuyordu 30 . Ayrıca Türk düşmanı olarak bilinen Ostrog Platini Konstantin'e de umut bağlanıyordu 31 . Verilen talimatlarda ayrıca sadece Bulgarları ve Sırpları değil, Türklere karşı kurulacak müttefik birliğine Çerkeslerin, Mingrellerin, hatta Kırım'daki Tatarların bile katılabileceğinden bahsediliyordu 32 . Uzun Hasan zamanından kalma hayaller sanki tekrar canlanıyordu. Moskova'ya gelen İranlı elçi topluluğu umut dolu idealistler için İran Şahı'nın Türklere karşı yeni bir savaş başlatacağının kesin bir işareti idi33 . Elçilerin, muhakkak surette Türk gücünün yok edilmesi için 34 teklifler sunacağı düşünülüyordu. Kayser, Rus Çarı'na ve Boğdan Prensi'ne Kazakların temsilcisi olarak Stanislas Hlopicki ile bir antlaşmanın yapıldığını duyurdu 35 . Özi kahramanları Kazaklar, 8-10 bin kişi ile Silistre üzerinden Edirne'ye kadar ilerlemeyi vaat etmişlerdi36 . Bu geniş kapsamlı ve zor programın mümkün olan kısımları yeni savaş yılı başlamadan önce gerçekleştirildi. Mart ayının başlarında Ragusalı Giovanni de Marini Poli, Osmanlı'ya karşı Sigismund Bathori, Romen prensleri ve Kazaklarla kurulacak ittifakı gerçekleştirmek üzere Doğu'ya gitti37 . Mayıs ayında, Tatarlar Macaristan'a yaptıkları akın sırasında ülkesini talan etmeden önce, Marini Prens Aron ile görüştü ve 16 Ağustos'ta kayser adına Boğdan Prensi'ni korumayı ve ülkesinden kovulduğu takdirde ona sığınma hakkı tanımayı taahhüt etti38 . Şubat 1594 tarihinde toplanan Erdel meclisi ülkenin izleyeceği politika konusunda hiçbir karara varamadı. Daha yaşlı olanlardan oluşan güçlü bir grup ve Bathori hanedanının düşmanları o güne kadar izlenen siyaseti devam ettirmek istiyordu, ama Sigismund Bathori'nin etrafındaki gençler, Peder Carrillo'yu Prag'a gönderip, Erdel'in Hristiyanlarla ittifak kurmaya hazır olduğunu ve kâfirlere karşı savaşa katılmak istediklerini bildirdiler. Erdel Prensi bunun karşılığında evlilik yolu ile Alman hanedanına akraba olacak, İmparatorluk prensi ünvanını ve Altın Post nişanını alacaktı39 . Prens Aron, kendisinden daha güçlü komşusuna bir mektup göndererek sadakatini bildirmişti. Sigismund Bathori, artık rahatlıkla kendi hakimiyeti altında yeni bir Daçya Krallığı'nın hayalini kurabilirdi40 . Mayıs ayında yeni bir Erdel meclisi toplandı, ama yine bir karara varmaya cesaret edemedi. Sigismund Bathori, bunun üzerine ülkenin temsilcilerini Haziran ayında tekrar topladı, ancak yanında çok sayıda asker olmasına rağmen muhaliflere karşı tehdidini yerine getirmedi. Banat'taki Sırplar, Beçkerek'i ele geçirdiler ve Tımışvar Paşası'nın oğlunu meydana gelen çatışma sırasında öldürdüler41 , ama kısa bir süre sonra Osmanlı'nın üstün gücüne boyun eğmek zorunda kaldılar. Temmuz ayında Eflak Prensi Mihail ile papanın ve Alman Kayser'in temsilcileri huzurunda kurulan ittifak ve çok kısa bir süre sonra üç vasal devletin de Osmanlı'ya karşı ittifaka katıldıkları henüz gizli tutuluyordu. Komuloviç'in kiraladığı Kazaklar daha Temmuz ayında Aşağı Tuna boylarına vardılar42 , ama henüz saldırıya geçmeye karar veremediler. Macaristan'daki savaş yavaşlamaya başlamış ve uzayacakmış gibi görünüyordu. Bu hadise, vasal devletlerin öfkesini daha da kabartıyordu. Koca Sinan Paşa kış aylarında Belgrad'da kalmıştı. Ordusunun geçimini sağlamak zorunda olan Erdelliler ve Boğdanlılar43 , bundan pek hoşlanmadılar. Bahar ayları geldi, ama Koca Sinan Paşa Tuna boylarındaki karargâhından ayrılmak için acele etmiyordu 44 . Muhtemelen Erdel'den gelecek birlikleri bekliyordu. Kesin olarak beklediği ise ancak Haziran ayında Eflak topraklarına varan Tatarlar 45 ve İstanbul'dan destek olarak gönderilen ve başlarında Sivas ve Maraş Beylerbeyleri gibi paşaların bulunduğu yeniçerilerdi. Liderleri olarak Tirol Arşidükü Ferdinand'ı görmeyi bekleyen Alman ordusu bu sefer Arşidük Matthias'ın komutası altında Türklerden önce davrandı. Alman birlikleri daha Şubat ayında Novigrad önlerinde belirdi. Müdafaa kıtası, tıpkı bir yıl önce Fülek'teki gibi teslim oldu. Bu gibi teslim oluşlar, Osmanlı'nın askerî tarihinde neredeyse hiç görülmemişti. Birkaç gün sonra Bersencze ve Tuna boylarındaki diğer kaleler, Zrinyi'nin yönetimi altındaki Alman ordusunun eline geçti. Teuffenbach, bu arada güçlü Hatvan Kalesi'ni kuşatıyordu 46 . Budin Beylerbeyi Sokolluzâde Hasan Paşa, Koca Sinan Paşa'nın oğlu Mehmed ile derhal kaleyi kuşatmadan kurtarmaya gelse de (Nisan), yaralandıktan ve başlarında Tımışvar Beyi bulunan 4 bin sınır askerini kaybettikten sonra, yenilmiş olarak geri çekilmek zorunda kaldı (1 Mayıs)47 . Emrinde artık genelde Almanlardan oluşan elit birlikler bulunan Matthias, Mayıs ayında Estergon'a saldırmaya karar verdi. Estergon surları kızdırılmış demir toplarla dövüldü, ama müdafaa kıtası güçlü ve cesur çıktığından, Estergon Şehri sadece şehirde yaşayan Semendireli Sırpların ve Boşnakların ihaneti ile ele geçirilebildi. Kale ise komutanı ölmüş olmasına rağmen öylesine yiğitçe direndi ki, Veziriazam Koca Sinan Paşa yardıma gelmek için zaman kazandı48 . Savaşın üçüncü cephesi Hırvatistan'ın güneyinde ise Hırvat asilzâdeler Petrinia'yı kuşatmaya aldılar. Arşidük Maksimilyan, yorgun savaşçıları cesaretlendirmek üzere Hristiyan karargâhına geldi ve Petrinia ile Sisek'in müdafaa kıtaları tarafından nasıl kaderine terk edilip, işgal edildiğini veya yerle bir edildiğini gördü. Temmuz ayında Koca Sinan Paşa nihayet harekete geçti. Tımışvar ve Bosna paşaları acilen Peşte'ye çağrılan öncü birlikleri komuta ediyorlardı. Ordunun yaklaşmakta olduğu haberi bile büyük bir panik yarattı ve Estergon ile Hatvan rahat bir nefes alabildi. Düşmanın cüretkarlığının cezasını vermek için Veziriazam Koca Sinan Paşa öncelikle Tata'yı işgal etti ve daha sonra Hardegk'in yönettiği Yanıkkale'ye saldırmaya karar verdi. Yanıkkale'ye doğru yol alırken, Novigrad Beyi'ni ihanetten idam ettirdi ve Tata'dan sonra ayrıca Marton'u da işgal ettirdi. Marton'un surları altında Marmaros geçitlerinden geçerek, buraya gelen Tatarlarla birleşti. Yanıkkale, aralarında Vergilio Orsini yönetimi altında Floransa Dükü'nün gönderdiği İtalyanların da bulunduğu seçkin birlikler tarafından savunuluyordu. Yakınlarında Palffy, Zrinyi ve Saksonyalı Lauenburg Dükü ile birlikte Arşidük Matthias bekliyordu, ama genç asilzâdelerin çoğu onu terk etmişti. Çağrılan Macar birlikleri, birkaç hafta sonra tekrar geri gönderildi. Nihayet kaleyi kuşatmadan kurtarmak için gelen ordu geri çekildi ve filo tekrar Batı'ya doğru yelken açtı. Böylece tamamen yalnız bırakılan Hardegk, Türklerin saldırıları karşısında teslim olmak zorunda kaldı49 . Bunun üzerine esir gibi muamele görerek, mahkemeye çıkartıldı ve bir haine duyulan öfkeden çok, bahtsız Hardegk'i ölüme terk edenlerin vicdanının sesini susturma isteğinden dolayı idam edildi50 . Daha önce Hatvan'da mağlubiyete uğramış Hasan Paşa ve yoldaşı ise yiğitliklerinden dolayı Divân-ı Hümâyûn'dan övgüler ve hediyeler aldılar51 . Koca Sinan Paşa Yanıkkale'ye bu şekilde girdi ve Osmanlı'nın ahlaki üstünlüğünü açıkça gösterecek biçimde kalede esir tutulan Türklerin tozlu ve kanlı ayaklarını ordunun gözleri önünde yıkadı. Papa Kalesi de aynı biçimde teslim oldu Türkler burada sadece kadınları ve çocukları buldular ve kaleyi ateşe verdiler. Daha sonra kısa bir süre önce büyük bir Hristiyan ordusu tarafından işgal edilen Komorn'u kuşattılar. Yine Matthias, Kuzey Macaristan'ın asilzâdeleri, Floransalı Orsinos, Burgau Dükü'nün Alman askerleri ve Bohemyalılar, kısaca mevcut tüm güçler yardıma koştu, ama Zamoyski'nin tavsiye ettiği muharebeyi yapmak için fırsat bulamayacaklardı, zira daha Ekim ayında Türklerin savaşmayı sevmedikleri kış ayları başladı ve erzakları da azalmaya yüz tuttuğu için Koca Sinan Paşa tekrar Budin'e döndü. Palffy, kurtulan Komorn'da komutan olarak kaldı. Budin'de yeni paşa olarak Veziriazam Koca Sinan Paşa'nın oğlu, yanında Rumeli sipahileri, yeniçeriler ve topları ile birlikte bekliyordu. Tatarlar, Erdel sınırına yerleşirken, evlerine gönderilenler bir tek Anadolu birlikleri oldu 52 . Koca Sinan Paşa ise Yanıkkale fatihi olarak zaferini kutluyordu 53 . Vasal prensler bu arada sultana karşı olduklarını açıkça beyan etmişlerdi. Erdel'de Sigismund Bathori'ye karşı bir entrika tertiplenmişti. Sigismund bundan haberdar olduğunda, söylenenlere göre Hust Tatarları tarafından öldürülmemek için 54 ülkenin kuzeybatı bölgesindeki Kövar Kalesi'ne çekildi. Torda toplanan meclisde tahttan feragat etmesi isteniyordu, ama ülkenin en nüfuzlu asilzâdeleri Stefan Bocskai, Stefan Csaky, Gaspar Kornis, Stefan Josika ve Franz Geszty geri dönmesini sağladılar ve Sakson şehirleri ve daha sonra kısa bir süre önce eski imtiyazları ellerinden alınan Sekler de Alman Kayseri'nin dostunun tarafına geçtiler. Sigismund Bathori, Koloszvar'da yapılan bir toplantıya katıldı ve görüşmeler herhangi bir sonuca bağlanamayınca, vasallık ilişkisinin devamını talep eden muhaliflerin liderlerini tutuklattı (28 Ağustos). Bir ay sonra, Sigismund'un kuzeni, taht varisi Baltazar Bathori dahil olmak üzere, bunlardan bazıları muhalifliklerini hayatları ile ödemek zorunda kaldılar. Birkaç hafta sonra Weissenburg'da toplanan meclis oybirliği ile isyana karar verdi ve kararı beyan edip, kayser ile 1595 yılında yapılacak antlaşmayı imzalamak üzere Prag'a bir elçi topluluğu gönderildi. Gaszty, aynı dönemde Banat'a gelip, Tatar birliklerinden birini kovdu, Tuna Nehri üzerindeki birkaç nakliye gemisini zapt etti ve birkaç küçük Türk kalesine saldırdı55 . 1594 yılı Ekim ayının ortalarında, Prag'da Boğdan elçilerinin beklendiği sırada56 , Boğdan ve Eflak'a Erdel'den destek birlikleri geldi. 15 Ekim'de Prens Mihail Bükreş'te bulunan yeniçerilerden ve İstanbul'dan gelen alacaklılardan 57 , sığındıkları evi top ateşine tutarak kurtuldu 58 . Cinayetten haberdar olmadan, Macaristan'dan geri dönmekte olan Emir ve Kadıasker saldırıya uğradı ve yanındaki küçük birlikle birlikte katledildi. Prens Aron ise sadakat yeminlerini bozan Kazakların ülkeye yaptıkları akından sonra, tahttan indirildiğini bildiren fermânı getiren çavuşu öldürdü. Böylece bu ülkeye onlarca yıl boyunca yapılan haksızlıkları, yeniçeriler ve tüccarlar hayatları ile ödediler. Sigismund Bathori'nin ordusunda bulunan Romenler ve Macarlar ve her iki prens tarafından kiralanan Kazaklar, Tuna boylarındaki Türk kalelerine saldırmaya başladılar. Yergöğü, Yalomita ağzında bulunan Floci, karşısında Türk Dobrucasındaki Hırsova, Maçin, onun karşısında İbrail ve Silistre, batıda Sviştov ve Rahova, belki de Vidin öfkeli Eflak çetelerinin geldiğini ve her yeri talan edip, ateşe verdiklerini gördü. Bu isyan, Koca Sinan Paşa'nın veziriazamlıktan alınmasına sebep oldu. Türkler, Tuna boylarındaki prensliklerin isyanının suçunu Koca Sinan Paşa'nın ve sultan tarafından kayrılan Kurt Ağa'nın 59 sert ve acımasız yönetim sistemlerinde buluyorlardı. Boğdan ve Eflak voyvodaları , diye yazıyor Naima, kendilerine yapılan ağır hareketler karşılığında hiçbir özür almadıkları gibi, her seferinde daha da ağır baskılar görüyorlardı. Her zamanki hediyeleri gönderdiklerinde, hediyeler hor görülerek geri gönderiliyor ve elçiler ölümle tehdit ediliyordu. Gördükleri bu gaddar ve mantıksız muamele bu iki eyalette meydana gelen isyanları ve öfkeyi körükledi60 . Veziriazam Damad İbrahim Paşa da daha sonraki bir beyanında yaşanan tüm bahtsızlıkların sadece sadık olmayan şeytani adamın işi olduğu yönünde bir açıklama yapacaktı61 . Koca Sinan Paşa, 1595 yılı başlarında oğlu aracılığıyla Alman ordusu ile irtibata geçtiğinden, hatasını muhtemelen anlamıştı62 . Koca Sinan Paşa, zafer kazandıktan bir süre sonra, ancak daha İstanbul'a gelmeden önce (6 Şubat) görevinden azledildi. Zayıf karakterli bu Osmanlı Sultanı, bir sara nöbeti sırasında, etrafında isteği üzerine kader hakkında melankolik bir şiir okuyan kadınlar ve dansçılar olduğu hâlde öldü 64 . Ancak oğlu Mahmud'un hayatı için ricada bulunacak zamanı kalmıştı65 . Yine de cenazeden dolayı yaşanan kargaşalar içerisinde, aralarında Mahmud'un da bulunduğu 19 oğlu ve hamile olan 80 cariyesi öldürüldü 66 . III. Murad'ın toplam 102 çocuğu vardı. Mehmed tarafından veziriazamlığa getirilen Ferhad Paşa, göreve getirildikten hemen sonra, daha kış aylarında ve en olumsuz şartlar altında67 , İstanbul'un gıda temini ve Macaristan'da savaşan birlikler için vazgeçilmez bir unsur teşkil eden Boğdan ve Eflak prensliklerini tekrar sakinleştirmek için askerî tedbirler aldı. Boğdan Prensliği'ne daha önce de Bükreş'te iktidarda olan Stefan Boğdan getirildi. Eflak'ta ise Ferhad Paşa tarafından tayin edilen prens, 1591 yılında Müslümanlığa geçen Eflak Prensi Mircea'nın genç oğlu Radu değil, İanku Sasul'un genç ve yeteneksiz oğlu Boğdan oldu. Yeniçeri ağası ve Koca Sinan Paşa'nın yeğeni68 Maraşlı Mustafa Paşa ile Aydınlı Hasan Paşadan oluşan iki Anadolu paşası, bu iki prensi tahtlarına oturtmak üzere İstanbul'dan geldi. Kasım ve Aralık aylarını Macaristan bozkırlarında geçiren Tatar Hanı onlarla birleşecekti, ama iki ordu daha bir araya gelemeden Mihail ve yoldaşları, ülkenin en zengin Boyarları üç Buzescu kardeşler, Tatar ordusunu iki kez69 ve daha sonra Osmanlı'nın öncü birlikleri ile birlikte Şerpateşti'de üçüncü kez yendi70 . Bu zaferleri kazandıktan sonra Prens Mihail, Tuna Nehri'ni geçti ve Rusçuk'ta toplanan orduyu bozguna uğrattı71 . Boğdan taht varisi, kısa bir süre sonra Ban Mihalce tarafından Silistre Geçidi'nde, Maraş Paşası ile birlikte yenildi ve Maraş Paşası burada öldürüldü 72 . Mart ayında Prens Aron Bender'i kuşatmaya aldı. Akkirman ve daha sonra Hristiyanlar tarafından alınan (22 Mart) İsmail Kalesi önlerinde de çatışmalar baş gösterdi. Elli yıldan fazla bir zamandır Türklerin elinde bulunan ve Dobruca Tatarları tarafından savunulan İbrail, Craiova Banı Manta tarafından ateşe verilerek ele geçirildi. Ordu Babadağ'a73 kadar ilerledi. Bir süre sonra Niğbolu ateşe verildi (10 Haziran), ama Vidin'e yapılan saldırı sonuç getirmedi74 . Kazaklar bu arada sadece Özi'yi ele geçirebildiler. Sigismund Bathori, bu ilk zaferlerden sonra, Tuna boylarındaki yeni durumları düzenlemeye başladı. Prens Aron, muhtemelen Lehistan ile ilişkileri, tanınmış Rum vaiz Nikeforos Didaskalos'u sarayında himaye etmesi ve kendisine muhalif bazı isyancı Boyarlar75 sebebi ile Macar muhafız kıtası tarafından esir alındı ve ölene kadar Erdel'de zindanlarda kaldı. Yerine, bir çingenenin oğlu olup, Prens Stefan adını alan komutanı Razvan getirildi. Razvan, nam-ı diğer Prens Stefan'ın temsilcisi ve Prens Mihail'in, prensin menfaatlerinden çok gittikçe güçlenen Boğdan asilzâdelerinin menfaatlerini gözleyen temsilcisi ile Haziran ayında bu iki prensin konumunu Erdel'e tâbi iki vali biçiminde düzenleyen antlaşmalar yapıldı. Boyarlar, bunun karşılığında 12 üyeden oluşan bir heyet ile prensin faaliyetlerini sınırlama ve Sigismund'un, Boğdan-Eflak meselelerinin görüşülüp, karara bağlandığı meclis toplantılarında hazır bulunma hakkı verildi. İdam cezası veremiyor ve kendilerine ait mülklerde yaşayan köylülere, yeni yürürlüğe konulan Macar hukukuna göre, köleleri gözü ile bakamıyorlardı. Boğdan'da bir asilzâdenin mülküne yapılacak cezalandırılıyordu 76 . saldırı ölümle Veziriazamın topçularla, yeniçeriler arasındaki entrikalar ve anlaşmazlıklar, özelliklede genelde Tuna boylarından gelen erzakların eksikliği sebebi ile geri dönmek zorunda kaldığı 8 Temmuz gününde, Logoş ve Karansebes'in yeni Banı Georg Borbely, Versecz, Tatvaradia, Facset ve Lippa'yı işgal etmek üzere Karansebes'ten yola çıktı ve kendisini engellemeye çalışan Tımışvar Paşası'nı bozguna uğrattı (Ağustos 1595). Osmanlılar, Çanad ve Arad'ı boşalttılar. Böylece Dobruca'nın tamamı dahil olmak üzere Tisa Nehri ağzından Karadeniz'e kadar tüm Tuna hattı Tımışvar, Turnu Niğbolu ve Yergöğü gibi güçlü kalelerin dışında, süvarileri artık hiçbir tehlike ile karşılaşmadan Edirne Ovası'na kadar inebilen Hristiyanların eline geçti77 . Mehmed, Türklerin gözünde ikinci bir Büyük İskender olarak görülüyordu. Ferhad Paşa bir seferinde onun için Başına başlığı zor geçirilen bir şahine benziyor , demişti79 . Saraydak kadınları ve oğlanları kovdurdu ve kötü durumda olan sikke basımını iyileştirdi80 . Kötü eyalet yöneticilerinin çoğu görevden alındı81 . Tahta cülûsundan hemen sonra isyancı prenslere karşı bir sefer düzenlenmesi yönünde emir verdi. Atları olmayan sipahiler, yürüyerek gidecekti. İstanbul'daki askerî birliklere, orduya katılma emri verildi ve firarilere karşı en ağır tedbirlere başvuruldu. Daha bahar ayları gelmeden Eflak ve Boğdan prenslikleri eyalete dönüştürüldü. Satırcı Mehmed Paşa'ya Eflak, İran'daki Şirvan Beylerbeyi Cafer Paşa'ya Boğdan verildi82 . İstanbul'da yaşayan kitleler erzak azlığından 83 gitgide daha fazla şikâyet etmeye başladıklarından, bu tedbirler zorunlu hâle gelmişti. Huzursuzluklar o kadar ilerlemişti ki, bir yeniçeri sokakta sultanın karşısına geçip, vezirlerinin yeteneksizliğine sitem edebiliyordu 84 . Askerler, sultanın bizzat ordusunun başına geçmesini istiyorlardı ve Edirnekapı'da Türk-Bizans geleneklerine göre, Ferhad Paşa'nın çadırının ipleri kesilip, toplar çivilendi85 . 27 Nisan'da Ferhad Paşa İstanbul'dan ayrıldı. Bir çoğu, köprü yapımının devam ettiği Belgrad'a yöneleceğini düşünüyordu, ama Ferhad Paşa beklentilerin aksine bir süre Edirne'de kaldı. Sağlığı iyi değildi ve makamının belirsizliği altında acı çekiyordu. Ayrıca serhad boylarında, özellikle de ekmek teknesi Eflak'taki karışıklıklar sebebi ile erzak yokluğu çekiliyordu 86 . Bu arada sipahiler, zayıf seraskerlerine karşı bir ayaklanma çıkartmaya çalıştılar. Ferhad Paşa'nın beklemesinin başka bir sebebi daha vardı Birliklerini Eflak'a yönlendirmeden önce muhtemelen Almanların Macaristan'da önemli bir faaliyette bulunmayacaklarından emin olmak istiyordu veya Sigismund'un İngiliz temsilci Edward Burton aracılığıyla Tımışvar Paşası, Budin Beyi Ahmed Paşa ve bu amaçla oraya gönderilen Hüseyin Çavuş ile yaptığı görüşmenin sonuçlarını bekliyordu 87 . Mayıs ayında Sokolluzâde Hasan Paşa Rusçuk'ta, Karaman Paşası ise Vidin'de Veziriazam Ferhad Paşa'nın gelmesini bekliyorlardı88 . Hasan Paşa'nın bu esnada Mihail'in birliklerinin saldırısına uğradığı ve yenildiği89 söylense de, gerçekte Vidin'e doğru ilerleyen 3 bin Eflaklıyı geri püskürtmeyi başarmıştı90 . Paralarını alamayan sipahioğlanlarının ayaklanması, sultanlarına sadık kalan yeniçeriler tarafından bastırıldı. Bu ayaklanma da savaşın hızlandırılmasına katkıda bulunmamıştı91 . Ferhad Paşa, Haziran ayında Rumeli Beylerbeyi Hasan Paşa ile buluştuğu Rusçuk'a geldi ve Bulgar kıyısını Yergöğü açıklarındaki Tuna Adası ile birleştirecek köprünün yapımı hızlandırıldı. Bu arada yaşlı Veziriazam Ferhad Paşa'nın azil haberi geldi (6 Temmuz). Koca Sinan Paşa, Damad İbrahim Paşa'nın nüfuzunu kullanarak, devletin ve savaşın yönetimini tekrar geri kazanmıştı. Ferhad Paşa, ölüme giderken, Koca Sinan Paşa acilen Tuna boylarındaki karargâha doğru hareket etti. Herkes, hadiselerin bundan sonra daha da hızlanacağından emin olabilirdi92 . Alman İmparatorluğu'nun, Macaristan'ın ve Bohemya'nın asilzâdeleri, kutsal savaş için para ve asker yardımı yapmak üzere daha kış aylarında bir araya toplanmıştı. Bohemya, birkaç bin ağır süvari göndermeyi taahhüt etti. Savaşın komutanlığına, Hristiyanların Koca Sinan'ı Mansfeld Dükü Karl getirilecekti. Mansfeld'in Valonları – Francesco Aldobrandini komutası altında ücretleri papa tarafından ödenen İtalyan birlikleri – ve Dük Ferdinand'ın kardeşi Floransalı Giovanni di Medici'nin birlikleri, orduyu güçlendiriyordu 93 . 1 Temmuz'da Estergon kuşatması başladı94 . Koca Sinan Paşa bu arada Eflak'ı dize getirmek için tedbirler almıştı ve Estergon'u savunan birlikleri yalnız bıraktı, zira iki Tuna ülkesinin mülkiyeti ve Erdel'in ilhakı sınırdaki bir kaleden daha önemli idi. Türkler, Macaristan'da endişe içinde Koca Sinan Paşa'nın gelişini beklerken, O Silistre'den Batı'daki savaş alanına 12 bin askerle birlikte Sokollu Mehmed Paşa'nın oğlu Hasan'ı gönderdi95 , ama görünen o ki, Sokolluzâde Hasan Paşa kısa bir süre sonra geri döndü 96 . Koca Sinan Paşa ise Tuna Nehri üzerindeki yeni köprüyü geçti ve Yergöğü'nde Tuna'nın sol kıyısına ayak bastı97 . Prens Mihail, en azından başkente giden yolu kapatmak üzere derhal buraya geldi. Emrinde yaklaşık 16 bin kişi vardı Köylüler, Boyarlar, Erdelliler ve Kazaklar. Erdel komutanı Albert Kiraly ise birkaç top getirmişti. Türkler, Neaylov Nehri kenarında Romen karargâhına rastladılar (23 Ağustos). Küçük çatışmalarla geçen birkaç saatten sonra, Koca Sinan Paşa tepeler ve bataklıklarla korunan Mihail'in küçük ordusuna saldırdı ve orduyu geri püskürterek, düşmanın birkaç topunu eline geçirdi. Mihail, bunun üzerine bizzat harekete geçti. Karaman Paşası, Mihail'in elinden ölümü buldu ve köprüde meydana gelen çatışmalarda aralarında Haydar Paşa, Hüseyin Paşa ve Mustafa Paşa'nın da bulunduğu çok sayıda Türk hayatlarını kaybettiler. Şam yeniçerilerinin neredeyse tamamen yok edildiği de anlatılanlar arasındadır98 . Bir Rumeli askeri veziriazamın hayatını kurtardı, ama sancağ-ı şerif de bu esnada kayboldu 99 . Her iki ordu yerlerini koruyorlardı, ama Romen prens Türk ordusunun ilerlemesini durdurmanın mümkün olmadığını anladı. Bu yüzden, zafer kazanmış olmasına rağmen geri çekildi ve Koca Sinan Paşa birkaç gün sonra kapıları açık, terk edilmiş Bükreş'e girdi100 . Yeterince dikkatli hazırlanmamış seferin asıl zorlukları şimdi başlıyordu. Tıpkı 1462 yılında Fatih Sultan Mehmed zamanında olduğu gibi, Koca Sinan Paşa'nın önünde uçsuz bucaksız ormanlıklarla kaplı, nüfusu az, yolları kötü ve köyleri zor bulunan bir ülke uzanıyordu. Büyük şehirler ve tahkim edilmiş yerler neredeyse yok denecek kadar azdı. Böyle bir eyaleti ilhak etmek kadar kolay, elinde tutmak ve güvence altına almak kadar zor bir şey yoktu. Koca Sinan Paşa, Eflak'ın o dönemdeki başkentini tahkim etmeye yöneldi. Eskiden üzerinde manastırlar bulunan dört tepenin çevrelediği geniş bir ovaya kurulmuş Bükreş'te Prens Aleksandru'nun daha sonra torunu Radul tarafından tekrar kurulacak kilisesini yıktırıp, yerine bir kale yaptırdı. Tırgovişte'de aynı şekilde kalenin kurulacağı yer olarak Petru Cercel'in kilisesini seçti. Her iki yapı da taştan değil, aciliyetinden dolayı oldukça basit bir biçimde kuruldu 101 . Satırcı Mehmed Bey, Eflak Beylerbeyi olarak 300 yıldır ülkeyi yöneten prenslerin yerine getirildi. Emrinde yerleri daha belirlenecek 10 sancakbeyi bulunuyordu. Ateşe verilip, yerle bir edilen İbrail ise kadırgalarla buraya gelen Şaban Paşa tarafından yeni ve güçlü bir kaleye dönüştürüldü 102 . Koca Sinan Paşa, kaçak Eflak Prensi'ni hiç hesaba katmıyordu. Koca Sinan Paşa, o dönemde Graz Arşidüşesi Maria Kristierna ile evlenmek üzere olan Sigismund Bathori ile pazarlıkları devam ettirmişti. Sigismund, en önemli anlarda vasalı ve komutanı olan Romen Prensi Mihail'i yalnız bıraktığı için, Koca Sinan Paşa genç prensin aklını başına topladığına inanmak istiyordu 103 ve Hristiyanlık davası için savaşmaktan vazgeçtiğine karar verdi. Kazaklar, hiçbir yerde görülmüyorlardı. Almanlar bu arada Lehistan Kralı'na gönderdikleri bir elçi topluluğu aracılığıyla Türklerin tiranlığına bir son vermek üzere güçlerini Batı'nın güçleri ile birleştirmesi için çağrıda bulunmuşlardı. Papa vekili Monsenyör di San Severo'yu göndererek, Lehistan Kralı'nı ve güçlü şansölyesi Zamoyski'yi Haçlı Seferi'ne katılmaya çağırdı, ama boşuna. Zamoyski, baştan beri kutsal ittifaka girmeleri hâlinde gerek Boğdan'ın, gerekse Eflak'ın Lehistan'a ait olacağını vurguluyordu. Koca Sinan Paşa, Eflak'ı işgal ettiğinde, Lehistan'ın üzerinde hak iddia ettiği Boğdan'ın da bir beylerbeyinin yönetimi altına verilebileceğinden endişe duymaya başladı. Sigismund, Prens Aron'un kovulmasını ve Razvan'ın zorla tahta çıkartılmasını tacına yapılan bir hakaret ve barış ihlali sayıyordu. Bu yüzden Lehistan şansölyesi Zamoyski, kaçak prensleri Kazak ve Leh askerlerinden oluşan birliklerin başında Eflak üzerine gönderdi. Ağustos ayının sonunda Boyar Yeremia Movila, Eflak'taki savaş alanına doğru hareket eden Razvan'ın yokluğunda104 , hiçbir hakkı olmadığı hâlde Boğdan tahtına oturdu 105 . Zamoyski, Yaş'ta yapılan merasimlere katıldı106 ve Koca Sinan Paşa'nın Eflak'a girmiş olması ile Razvan'ın sözde kaçışının en büyük tehlike anında Hristiyanların menfaati için kendisini yetim bırakılan Boğdan'a girmek zorunda hissettiğini iddia etti107 . Sigismund Bathori muhtemelen Koca Sinan Paşa'nın Eflak'a girişinden çok, Zamoyski'nin bu hareketinden dolayı Silezyalı süvariler ve şehirlerin kuşatılmasında tecrübe sahibi Floransalılardan destek alarak Karpat geçitlerini aştı. Osmanlı'nın her zamanki geri dönüş gününe kadar beklemişti ve gerçekten de Koca Sinan Paşa Ekim ayı başlarında serhad boylarına hareket emrini verdi. Sigismund bunun üzerine daha sonra Tırgovişte'ye yönelmek üzere derhal Mihail ve sürgün Stefan ile sekiz gün boyunca beklediği Rucar karargâhına yerleşti. Bathori ayrıca Macaristan'daki gidişattan kış aylarında sefere çıkmak için cesaret almıştı. Ağustos ayının başlarında Budin Paşası ve Yanıkkale, Tımışvar, İşkodra ve Halep Paşaları Estergon'u Hristiyanların kuşatmasından kurtarmak için gelmişlerdi108 . Çok güvenilir bir kaynak olan Nikolas Gabelmann'a göre109 , Anadolu Beylerbeyi Mehmed Paşa da onlara katılmıştı. Ordusunu 2 bin Valon ile destekleyen komutan Mansfeld, meydanda savaşma cesaretini gösterdi ve Türkler, yiğitçe savaştıktan sonra110 4 Ağustos'ta yine Batı'nın zırhlı askerleri, siyah şeytanlar diye adlandırılan ağır süvarileri ve ağır toplar karşısında geri çekilmek zorunda kaldılar. Savaşı kazananlar 27 topu ellerine geçirdiler ve Alman Kayser'e gönderdiler. Birçok yorgun yeniçeri kaçarken öldürüldü. Türk karargâhındaki ganimet oldukça yüklü idi. 13 Ağustos'ta 111 Estergon işgal edildi112 , ama Hristiyan birlikleri ancak 2 Eylül'de teslim olan kaleye girebildiler. Burgau Dükü tarafından yeterince destek alamayan Palffy ve Nadasdy önce Budin'de tekrar toplanan Osmanlı ordusunun üzerine yürüdüler. Muhteşem Kanunî Sultan Süleyman tarafından fethedilmiş olan Estergon, akıbetine boyun eğmek zorunda kaldı. Türkler için oldukça iyi şartlar taşıyan teslimden sonra Almanlar, İtalyanlar ve Macarlar 2 Eylül'de Türkler tarafından boşaltılan kaleye girdiler. Mansfeld birkaç gün önce ani bir hastalıktan dolayı hayatını kaybetmişti ve kuşatma Arşidük Matthias komutasında devam ettirilmişti. Matthias, sonraki fetihleri de yönetti. Vişegrad Sancakbeyi Osman Bey'in cesaretsizliğinden dolayı 21 Eylül'de teslim olurken 113 , Vaç'ın müdafaa kıtaları muzaffer Hristiyan ordusu tarafından kuşatılma tehlikesinden kaçtılar. Daha sonra aralarına Ban Thomas Erdödy'nin de katıldığı Georg Zrinyi ve Johann Sigismund Herberstein, bu arada Babuca'yı ele geçirip, tahkim ettiler. Ardından Petrinia ve yakınlarındaki iki kaleyi daha zapt ettiler114 . Bu kalelerin ele geçirildiği haberleri – Erdelliler 13 Ağustos'ta Tımışvar Paşası'nı yenmiş ve Albert Kiraly komutasındaki aynı birlikler 23 Ağustos'ta Lippa'yı almış, ama kısa bir süre sonra yine terk etmişlerdi115 - uzun bir zaman önce Erdel'e varmıştı. Sigismund o arada eski imtiyazlarını tekrar geri kazanan Sekler, Sakson askerleri ve Alman İmparatoru'nun gönderdiği daha değerli birliklerle daha önce bahsedilen Rucar karargâhına yerleşmişti. Papa vekili Cervia Piskoposu Alfonso Visconti de yanında idi. Burada kısa bir süre sonra Mihail'in Eflak birlikleri ile birleşti. Ordu, 30-40 bin kişiden oluşuyordu ve çoğu küçük toplar olmak üzere 53 topa sahipti. Tırgovişte'de aynı dönemde Trabzon Paşası Haydaroğlu Ali Bey 116 , Avlonya Kadısı veya beyi ile birlikte bulunuyordı. Üç gün süren kuşatmadan sonra 18 Ekim'de balçık, dallar ve acilen bir araya getirilen taşlardan oluşturulan yeni kale taarruza maruz kaldı. Sigismund, veziriazam ile karşılaşmak istemediğinden yoluna çok da acele etmeden devam etti, ancak Satırcı Mehmed Paşa'nın ayrıldığı Bükreş'e yönelmek yerine doğrudan Yergöğü'ne hareket etti117 . Hristiyanlar 21 Ekim'de Tırgovişte'den yola çıkmışlardı ve 25 Ekim'de 15. yüzyıldan kalma kalenin önüne gelmişlerdi. Koca Sinan Paşa bu arada Tuna Nehri'ni geçmişti. Mevsimin ilerlediği bu günlerde yorgunluktan ve açlıktan perişan olmuş yeniçerilerini erzaksız ve uzun zamandan beri beklenen Tatarların yardımı 118 olmadan Sigismund'un dinç güçlerinin karşısına çıkamazlardı. Hristiyanlar ayrıca artık kendi topraklarında olduğu için Mihail'in olağanüstü askerî yeteneğinden de yararlanıyorlardı. Eski geleneklere göre yüzde onunun sultana verilmek üzere alınan binlerce esir ve oldukça büyük bir ganimet, bir Osmanlı birliğinin koruması altında henüz Tuna Nehri'nin sol kıyısında bekliyordu. Tam köprüden geçtikleri sırada Hristiyan öncü birliklerinin silahlı saldırısına uğradılar. Çatışma, kurşunlarla delik deşik olan köprünün tahrip edilmesi ile sonuçlandı. Hazine'yi ve develerini kaybeden 119 Koca Sinan Paşa hadiselere müdahale edemeden seyretmek zorunda kaldı. Yergöğü Kalesi 27 Ekim'de özellikle Silvio Piccolomini komutası altındaki İtalyanların yetenekleri sayesinde topa tutulup, ele geçirildiğinde Koca Sinan Paşa henüz Rusçuk'ta idi120 . Savaş böylece sona erdi ve aralarında artık eski vasallık ilişkisi bulunmayan müttefikler kendi yollarına devam ettiler. Mihail, Osmanlı'nın hiçbir zaman girmediği 15. yüzyıldan kalma eski başkent Gerghita'da kalırken, Sigismund Erdel'e, Stefan da Suçava'ya geri döndüler. Bu olaylardan iki ay önce Ekim ayında Şansölye Zamoyski yine kralının ve asilzâdelerin izni olmadan Prut Nehri kenarındaki Tutora'da, kendisi de bizzat burada bulunan Tatar Hanı'nın yeğeni, Bender ve Kili Beyi Ahmed Han'ın komutası altında ülkeye akın eden Tatarlarla karşılaştı (19-21 Ekim). Kırım Hanı'nın – yaptığı hizmetlere karşılık olmak üzere - Sultan'ın kendisine verdiği yetkiye dayanarak Boğdan Beyliği'ne getirdiği Ahmed Han, 22 Ekim'de yazılı olarak feragat etti ve Tatar Hanı bunu onayladı. Zamoyski'nin emrinde sadece 5 bin kadar sıradan asker vardı. Bunlardan sadece birkaçı hayatını kaybetmiş ve Divân-ı Hümâyûn ile yaptıkları barış antlaşması, bu siyasi manevradan etkilenmemişti121 . Bunun üzerine çekilen Zamoyski, Yeremia'ya birkaç askerî birlik bıraktı. Bu birlikler, geri dönen Stefan'ın 2 bin Sekler'ini ve birkaç Boyarını kaçırmaya yetti (10 Aralık). Stefan ise düşmanının eline düştü ve isyancı olarak ve hamisi olan Erdel Prensi Sigismund'a bir ders vermek üzere kazığa çakıldı122 . Koca Sinan Paşa, İstanbul'a hareket etmeden önce Tuna Nehri'nin sağ kıyısına yeterli sayıda birlik ve erzak bırakmıştı123 . İstanbul'a geldiğinde ise veziriazamlıktan azledildiği haberini aldı, ama Nişancı Lala Mehmed Paşa'nın birkaç gün sonra ölmesi üzerine (19-22 Kasım arası) yine veziriazamlığa getirildi124 , hatta sultanın yokluğunda kendisine düşman olan Damad İbrahim Paşa'yı Divân'dan kovmaya bile cesaret etti125 . Kanunî Sultan Süleyman zamanında görev yapan büyük vezirlerin dur durak bilmeyen savaş hırsı ve aşılmaz onuru tekrar canlanan yaşlı Koca Sinan Paşa, bundan birkaç ay sonra Nisan'da yeni bir sefer başlamadan kısa bir süre önce hayata veda etti. Ondan sonra gelenler, onun hırsını, fedakârlığını, ilerleyen yaşına kadar sürdürdüğü çalışkanlığını, özellikle de Osmanlı'nın üstünlüğüne kayıtsız şartsız güvenini ve Allah katından Osmanlı'ya verilen ebedi misyona kesin inancını Osmanlı İmparatorluğu'nun iyiliği ve şanı için kullanamadan, hatalarını tekrar edeceklerdi. Mehmed, Koca Sinan Paşa ve çok büyük saygı duyduğu âlim Hoca Saadeddin'e danıştıktan sonra, intikam almak ve düşmanları ile isyancılara büyük ve güçlü Osmanlı İmparatorluğu'nun çökme zamanının daha gelmediğini göstermek için Macaristan'a bizzat gitmeye karar verdi. Yeni Veziriazam Damad İbrahim Paşa da onunla gelecekti. Artık sürekli olarak Gerghita'da kalan Mihail, 1596 yılında ciddi bir yaptırımla karşılaşmadı126 . Boğdan'dan tahtına geçirilmek üzere karşısına çıkartılan Mihnea oğlu Radu'yu yendi127 ve sınırdaki Boğdan topraklarını talan etti. Türklerin daha önceki haksızlıklarının intikamı olarak bahar aylarında Bulgaristan'da, zengin Yahudilerin yaşadığı Plevne 128 ve Babadağ 129 , sonbaharda Dobruca'daki Haydukların ve maceraperestlerin akınlarına maruz kaldı ve ateşe verildi. Vidin'e yapılan saldırı ise başarılı olmadı. Birkaç huzursuz Boyarın yardımı ile gerçekleştirilen komplo sonuç vermedi. Barış görüşmeleri başlatıldı Mihail, tahrip olan topraklarını yeni akınlara karşı korumaya meyilli görünüyordu 130 . Eflak, Türklere göre sultanın bizzat çaba göstermesine değecek bir yer değildi. Sultan, bunun yerine Macaristan'da hayatını kaybeden askerlerin ve kaybedilen şehirlerin intikamını almaya niyetliydi. Sigismund Bathori de aynı şekilde Banat'ı eline geçirmek için çaba gösteriyordu 131 . Mehmed, 20 Haziran'da132 çoğunluğu Anadolu birliklerinden 133 oluşan ordusunun başında İstanbul'dan ayrıldı. Yeniçeri Ağası ve Cığalazâde Sinan Paşa önden gidiyorlardı. Filibe'de büyük bir karşılama merasimi yapıldı. Sultanı karşılamaya gelenler arasında bulunan Koca Sinan Paşa'nın oğlu Mehmed Bey, Macaristan'daki kayıpları burada hayatı ile ödedi. Belgrad'da134 sultan herşeyi savaşa hazır buldu. Sava Nehri geçildikten sonra seferin hedefi hakkında bir toplantı yapıldı. Bir taraf Komorn'u, diğer taraf ise Eğri Kalesi'nin kuşatılması gerektiği yönünde görüş bildiriyordu. Karargâh, Ağustos ayında Rumeli Beylerbeyi'nin orduya katıldığı Segedin'e kuruldu 135 . Genç Sultan burada gerçek niyetini açıkça beyan etti Mekânı Cennet olan büyükbabası Süleyman 136 gibi Viyana'yı bizzat kuşatmak 137 . Macaristan'daki yeni komutan Arşidük Maksimilyan daha kış ortalarında Solnuk'u ele geçirmeyi denemişti. Bahar geldiğinde Segna (Zengg) 'daki birlikler Klis'e saldırıp, ele geçirdi, ama bu önemli kale Haziran ayında tekrar Türklerin eline geçti ve Lembkowitz komutasında buraya gelen Hristiyanlar ağır bir mağlubiyet aldılar138 . Herberstein'in Bosna'ya yaptığı bir akın, Bosna'da papazları ile knezleri yönetiminde neredeyse bağımsız yaşayan Eflakların , yani Romenleşmiş Sırpların Hristiyanları büyük bir sevinçle karşılamalarına rağmen, sürekli bir başarı sağlamadı. Vidin Sancakbeyi Hafız Ahmed buraya gelmesi ile Hristiyanlar Kostaniçe Kalesi'nin kuşatmasını kaldırdılar. Sadece Petrinia önlerinde kalenin Sırp asıllı Eflak komutanı Daniel Frincul Türk Paşası'nı yendi. Türklerin Lippa'ya, Mayıs'ta yaptıkları bir saldırı başarısız olduğu gibi139 , Erdellilerin güçlü Tımışvar Kalesi'ne yaptıkları saldırı da (10-24 Haziran) sonuç getirmedi. Tatar Hanı'nın gelişi hiçbir değişiklik yaratmadı. Mehmed, Tatar Hanı'nı [Gazi Giray] tedib edemese de azletti140 . Ancak Boğdan'da Jeremia'nın kardeşi Simeon'u tahta getirme niyetini gerçekleştiremedi ve Tatarları Banat'ta Temmuz ayına kadar hiçbir sonuç alamadan Tımışvar'ı kuşatan Sigismund Bathori ile çatışarak yenildiler141 . Mihail'in Tuna Nehri'nin sol kıyısındaki Turnu (eski küçük Niğbolu) kuşatması da herhangi bir sonuç vermedi. Büyük Alman ordusu bu arada Osmanlı Sultanı gelmeden terk edilmiş Vaç'ı 142 işgal etti ve 15 Ağustos'ta Hatvan'ı kuşatmaya başladı. Kale, 3 Eylül'de bir tesadüf143 sonucu fethedildi ve kalenin komutanı Arslan Bey çıkan çatışma sırasında öldürüldü. Hristiyanlar, Müslüman nüfusun tamamını katlettiler, hatta ölülerine karşı bile vahşice davrandılar, ama sultanın yaklaşmakta olduğunu haber alınca hiç kimse yerle bir edilen Hatvan için sorumluluk almaya cesaret edemedi144 . 22 Eylül'de145 Tatarlar gelmeden önce – Tatar Hanı, daha sonra 1597 yılında öldürteceği isyancı kardeşi Feth Giray ile savaşıyordu 146 Türk topları Eğri Kalesi'ni topa tutmaya başladı. Şehir