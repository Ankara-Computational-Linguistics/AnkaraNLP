için başvurulur. Kullanılan deri genellikle köpek ya da kedi derisidir ama geçmişte özel bir tür kağıt da kullanılmıştır. Bugün bunların yerine değişik plastik türleri de denenmektedir. Geleneksel olarak şamisenin tellerinin yapımında ipekten yararlanılsa da günümüzde naylon da kullanılmaktadır. En alttaki tel, şamisene özgü "savari" adı verilen sesi oluşturabilmesi için sap tarafındaki ucunda, bir tümsek üstünden geçirilir. Gövdenin üstteki teli hemen her zaman "do kake" denen bir kapakla örtülüdür ve çalanlar sapta yukarı ve aşağı hareket etmeyi kolaylaştırmak için sol ellerine bir bez dolarlar. Bu şeritin adı da "yubikake"dir. Çalgının baş bölümünde "tencin" adı verilen bir kapak da bulunabilir. Şamisenlerin pek çok türü "baçi" adı verilen ve geleneksel olarak fildişi ya da kaplumbağa kabuğundan yapılan büyük boyutlu ve ağır bir mızrapla çalınır. Ancak günümüzde şamisenlerde mızrap olarak, genelde mabet ağacı yaprağı biçimi verilen tahtalar kullanılır. Hayvan derisi kaplı gövdesi nedeniyle çalgının sesi pek çok bakımdan Amerikan halk müziği çalgısı banjonunkine benzer. Şamisen çalınırken mızrap hem tellere, hem de deri kaplı gövdeye vurulur ve böylece aynı zamanda vurmalı bir ses de elde edilir. "Kouta" adı verilen (小唄; "kısa şarkı") şarkılarda ve nadiren diğer türlerde şamisenler salt parmakla da çalınabilir. Şamisen, 16. yüzyılda Japonya'nın en güney bölgesi olan Okinava'ya özgü "sanşin" adı verilen bir çalgıdan türemiş ve bu dönemde en çok kullanılan çalgılardan biri olmuştur. Köken olarak "sanşin" de Çin müziğine Orta Asya müzik kültüründen giren sanxian adlı çalgıdan gelmektedir. Şamisen tek olarak ya da diğer şamisenlerle birlikte ya da diğer Japon çalgılarıyla birlikte topluluk olarak çalınabilir. Kabuki ve bunraku gibi teatral türlerde söylenen "naguata" adlı şarkılara eşlik etmekte sık sık başvurulur. Geleneksel olarak şamisen erkeler tarafından da, kadınlar tarafından da çalınabilir. En ünlü ve en çok rağbet gören türlerden biri adını 1651-1714 yılları arasında yaşamış ve Osaka'da bunraku denen kukla tiyatrosuyla uğraşan Takemoto Gidayu'dan alan "gidayu"dur. Gidayu şamiseni ve mızrabı, şamisen ailesinin en büyük boyutlu üyeleridir. Bu türde oyundaki karakterleri konuşturacak ve açıklamaları yapacak bir anlatıcı gerekir. 19. yüzyıldan başlayarak "onna-gidayu" sıfatıyla bu görevi kadınlar da yürütmeye başlamışlardır. Şamisenler, içinde kullanıldıkları müzik türüne göre boyut ve biçimde büyük değişkenlik gösterebilir. Örneğin "futozao" (uzun sap) denen tür yeni bir tasarımdır ve bilinçli olarak geleneksel şamisenlerden daha büyük yapılırlar. Gövdeleri daha iridir, sapları da daha uzun ve daha kalındır. Genellikle ince saplı "hosozao" türü, uzun şarkı anlamına gelen "nagauta"lar ile kullanılır. Bunun kısa ve ince sapı Kabuki'nin ustalık ve kıvraklık gerektiren hareketlerinde işe yarar. Hosozao türü kısa şarkı anlamına gelen koutolara eşlik ederken, parmak kullanılarak çalınır. Şamiseni çalmada kullanılan "baçi" denen mızraplar da şekil bakımından farklılık gösterebilir. "Naguata"lar için kullanılan baçiler daha üçgen bir biçimde ve sivri uçlara sahipken, gidayu şamisenleri daha ince bir yapıda ve daha keskin uçlu bir üçgen yapıdadır. Çalgının "koma" adı verilen köprü bölümü de türden türe farklılık gösterir. Japon müziğindeki geleneksel türlerde kullanılan şamisenler katı ölçütlere bağlıdır. Şamisen üstatları iyi bir şamisenin yapılmasında doğru tahtanın, doğru derinin ve çalımında kullanmak üzere doğru baçinin seçilmesinin büyük etkisi olduğunu söylerler. Kendini yaralama Kendini yaralama ya da kendine zarar verme, bir kişinin kendi vücuduna, intihar etme niyeti olmadan zarar vermesidir. Bu zarar vermelerin nedeni dayanılmaz duygulardan, gerçekdışılık hissinden ve hissizlikten kurtulma olabilir. Bu rahatsızlık Ruhsal Bozuklukların Tanısal ve Sayımsal Sınıflandırması (DSM-IV-TR) tanı el kitabında, sınır kişilik bozukluğu ve depresif bozuklukların bir belirtisi olarak listelenmiştir. Bazen akıl hastalıkları, travma geçmişi ve duygusal taciz, cinsel taciz gibi taciz geçmişi, yeme bozuklukları ya da düşük özsaygı, mükemmeliyetçilik gibi karakter özellikleri ile bağdaştırılır ancak kendini yaralayan birçok kişi yaralarını sakladığı için istatistiki bir analiz yapmak zordur. Kendini yaralayanlar sıklıkla intihara meyilliler ile karıştırılır ancak vakaların çoğunda bu doğru değildir. Ölümcül olmayan kendini yaralama dünya çapında gençler arasında yaygındır ve bu yaygınlık nedeniyle, nedeni ne olursa olsun ölümcül olmayan kendini yaralamalar için "kendine zarar verme" terimi giderek daha çok kullanılmaya başlanmıştır. Kendini yaralamanın altında yatan nedenleri ya da doğrudan davranışı tedavi etmeye yönelik değişik tedavi yöntemleri vardır. Kendini yaralama depresyon ile bağlantılı olduğunda antidepresan ilaçlar etkili olabilir. Alternatif yaklaşımlar arasında kendini yaralayan kişiyi başka bir şekilde meşgul etmeyi içeren ya da kendini yaralamayı kalıcı zararlar vermeyecek daha güvenli yöntemlerle değiştirmeye çalışan vazgeçirici teknikler bulunur. Denizyıldızı (anlam ayrımı) Denizyıldızı ile ilgili maddeler: Galatasaray yabancı futbolcuları listesi Galatasaray'da oynayan yabancı futbolcular listesi, profesyonelliğe geçişten sonra Galatasaray'da oynamış, Türkiye vatandaşı olmayan veya sonradan vatandaşlığa alınmış futbolcuları içermektedir. Bugüne kadar Galatasaray'da toplam 45 ülkeden 146 yabancı futbolcu forma giymiştir. Millî Lig'deki ilk yıl olan 1959 sezonundan itibaren Galatasaray'da oynayan ilk yabancı oyuncu 1966-67 sezonunda Yugoslav Vlademir Nikolovski olurken, en uzun süre Galatasaray forması giyen yabancı futbolcu 2011 yılından beri 9 sezonla Fernando Muslera'dır. Onu, 6.5 sezon ile Cevad Prekazi (1985-1991), 6 sezon ile Yugoslav Zoran Simović (1984-1990) ve Kolombiyalı Faryd Mondragón (2001-2007) takip etmektedir. En fazla lig maçına çıkan futbolcu, toplam 284 maçla Fernando Muslera (2011-), ligde en fazla gol atan oyuncu ise 1996-2001 yılları arasındaki 5 sezonda 59 gol kaydeden Rumen Gheorghe Hagi'dir. Aşağıdaki liste oyuncuların oynadıkları sezonları ve yalnızca Süper Lig'de oynadıkları maç sayıları ile attıkları golleri içermektedir. Diğer kupalar ve turnuvalarda oynanan maçlar istatistiklere dahil edilmemiştir. "İstatistikler en son 7 Aralık 2019 tarihinde güncellenmiştir." Muro Muro aşağıdaki anlamlara gelebilir: Karesi Vilayeti Karesi Vilayeti, Osmanlı Devleti vilayetidir. 1881 yılında kurulmuş 1888 yılında dağıtılmıştır. 1881 yılında yeni bir düzenleme ile Karesi, Hüdavendigâr Vilayeti'nden ayrılarak bir vilayet hâline gelmiştir. Vilayetin merkezi Karesi'dir. Vilayetin valisi ise Hamdi Paşazade Reşat Paşa ve Mehmet Atıf Bey'dir. Biga'nın da ilavesi ile toprakları genişleyen Karesi Vilayeti'nin iki sancağı mevcuttu. Birincisi 7 kazaya bölünmüş olan Karesi Sancağı ve ikincisi 4 kazaya bölünmüş olan Biga Sancağı'dır. Nisan 1888'de Karesi Vilayeti kaldırılmış ve Hüdavendigâr Vilayeti'ne dahil olmuştur. Hüdavendigâr Vilayeti içindeki Karesi'nin yönetimine de Rumeli payelilerinden Behçet Paşa getirilmiştir. Bunraku , 1684 yılında Japonya'nın Osaka kentinde doğmuş geleneksel Japon kukla tiyatrosu türüdür. "Ningyo coruri" () olarak da adlandırılır. Bu ad şamisen çalımı ve gösteri metninin okunmasını kapsayan "coruri / joruri" müziği ve Japoncada "kukla" anlamına gelen "ningyo" sözcüklerinin birleşmesinden türetilmiştir. Bunrakuda şamisenin yerine nadiren de olsa taiko davulu denen bir tür tamtam da kullanılır. Bunraku gösterilerinde üç tür gösterici yer alır: İlk olarak, "bunraku" terimi yalnızca 1872 yılında Osaka'da kurulan özel bir tiyatroyu belirtmek için kullanılıyordu. Daha sonra Umemura Bunrakken'dan adını alan bu kuklacılık türü öylesine büyük üne kavuştu ki pek çok Japon bu terimi geleneksel Japon kukla tiyatrosunun tüm türleri anlatmak için kullanmaya başladı. Başlangıçta kabuki gibi yalnızca soylu kesim için icra edilen bir sanat olduysa da Meiji dönemine gelinene kadar halk arasında da hızla yayıldı ve bu döneme kadar popüleritesini korudu. Bunraku oyunlarında kullanılan kuklaların boyları 100 ila 125 santimetre arasında değişebilir. Boyutlardaki farklılıklar kuklanın yaşına, cinsiyetine ve kukla trupunun özelliklerinden ileri gelir. Japonya'daki tiyatrolar içinde, geleneksel Osaka tiyatrosundaki kukla figürleri diğer yerlere oranla daha küçük boyutta olmuştur. Başka bölgelerde, açıkhavada geniş mekânlarda sergilnen oyunların kuklalarının daha büyük tasarlanılması yoluna gidilmiştir. Bunraku kuklalarının baş bölümleri ve elleri, işlerinde uzman ustalarca işlense de gövde ve kostümler kuklacılar tarafından yapılır. Baş bölümünün tasarımında ayrıntılı işlemeler uygulanabilir. Eğer oyunlar doğaüstü güçleri anlatan bölümler içiriyorsa kukla, yüzü bir anda bir şeytanınkine dönüşen biçimlerde de tasarlanabilir. Daha basit yüz betimlemeleri sağa-sola, yukarı-aşağı hareket eden gözlerden, burundan, ağızdan ve hareket edebilen kaşlardan oluşur. Kuklanın başının her hareketi, gövdenin arkasındaki bir boşluktan sol elini içeri sokarak, boyundan aşağı uzanan bir kulpu yöneten başkuklacı tarafından yapılır. "Omozukai" adı verilen bu başkuklacı, sağ elini ise kuklanın sağ elini hareket ettirmek için kullanır. "Hidarizukai" ya da "saşizukai" denen sol kuklacı ise tiyatro topluluğunun kendi yöntem ve kurallarına göre kendi sağ eliyle kuklanın sol elini yönetir. Bu el kuklanın dirseğinden uzanan bir kulp aracılığıyla oynatılır. "Aşizukai" adı verilen üçüncü kuklacı da kuklanın ayak ve bacaklarını oynatır. Bir kukla oynatıcısının sahneye çıkabilmesi için en az 10 yıllık bir çıraklık sürecinden geçmesi gerekir. Bunrakuda hepsi olmasa da çoğu kukla karakteri 3 kuklacı gerektirir. Bu kukla oynatıcıları diğer türlerin aksine saklanmaz, izleyicilerin gözü önünde çoğu zaman siyah elbiseler giyerek gösteriyi gerçekleştirirler. Bazı gösterilerde kuklacılar siyah başlıklarla baş ve yüzlerini de örterek görünmez olur, bazılarındaysa yalnızca başkuklacının yüzü açık bırakılır ve bu oyun türüne "dezukai" denir. Genellikle bir okuyucu bütün karakterlerin bölümlerini okur. Bunu yaparken, bir karakterden öbürüne geçerken sesinin tonunu değiştirir. Ancak çoklu seslendirmelerin de yapıldığı görülür. Seslendirmeyi yapanlar, kuklaları oynatanlar değildir. Okuyucular dönen bir sahne üzerinde şamisen çalanların yanlarında oturur. Ara ara dönen bu sahne bir sonraki sahne için müzisyenleri değiştirir. Bunraku kukla tiyatrolarında kullanılan şamisenler, diğer şamisenlerden daha farklıdır. Bu türün ses tonu daha alçaktır ve daha toktur. Bunrakular, kabuki ile pek çok ortak konuya sahiptir. Pek çok oyun hem kabuki oyuncuları hem de bunraku sergileyen kukla trupları tarafından sergilenmiştir. Bunrakular özellikle âşıkların intiharlarını konu edinen oyunları ile bilinir. "Kırk yedi Ronin" adlı hikâye hem kabuki de hem de bunraku da ünlüdür. Kabuki bir oyuncunun tiyatrosuyken, bunraku bir işleticinindir. Bunrakuda, gösterilerden önce okuyucu elindeki metinle birlikte sahneye çıkar ve izleyicileri selamlayarak kâğıtta yazılanlara bağlı kalacağına ilişkin söz verir. Kabuki de oyuncular kelime oyunları yaparlar, doğaçlama sözler söyler, zaman ve mekânın koşullarına göndermeler yaparak metinde yer almayan sözler söyleyebilirler. Bunraku oyularının yazımı konusunda en tanınmış yazarlardan biri Çikamatsu Monzaemon'dur. Kendisinin olduğu düşünülen yüzden fazla oyunla çoğu zaman Japonya'nın Shakespeare'i olarak adlandırılır. Bunraku düzenleyen kuruluşlar, oynatıcılar ve kukla yapımcıları Japonya Hükûmeti'nin "Yaşayan Millî Değerler" programı altında korumaya alınmıştır. Japonya'da Osaka, "Ulusal Bunraku Tiyatosu" devlet destekli bunrakunun merkezidir. Truplar yılda ortalama 5 oyun hazırlarlar ve her biri 2 ila 3 hafta Osaka'da sergilendikten sonra başkent Tokyo'da Ulusal Tiyatro'da oynanmak için turneye çıkar. Daha sonra Japonya'nın diğer yöreleri ve nadiren de olsa yurtdışı turneleri düzenlenir. II. Dünya Savaşı'ndan önce profesyonel, yarı-profesyonel ve amatör truplarla sayıları yüzleri bulan kukla topluluklarının sayıları bu dönemden sonra hızla düşmüş ve günümüzde 30 dolaylarındadır. Bu truplar yılda bir-iki kez sahneye çıkar ve genellikle ulusal festivallerde görünürler. Bunların yanında bazı yerel kukla trupları etkin biçimde oyun sergilemeyi sürdürür. Kobe'nin güneybatısında yer alan bir ada olan Avaci'de kurulan "Avaci Kukla Topluluğu" günlük olarak kısa gösteriler sunar ve bu gösterilerle Amerika Birleşik Devletleri, Rusya gibi ülkelere turneye çıkmıştır. Billur Kalkavan Billur Kalkavan (2 Kasım 1962, İstanbul), Türk oyuncu ve sunucu. Liseyi Amerika'da tamamladı ve UCLA Üniversitesi'nden psikoloji dersleri aldı. Sinemadaki ilk rolünde, 1969 tarihli "Ayrı Dünyalar adlı" filmde, Erol Taş'ın canlandırdığı kötü adam tarafından fidye için kaçırılan bir çocuğu canlandırdı. 1980'li yıllardan itibaren tiyatroya ağırlık verdi. 2011 senesinde ise Turkcell reklamında oynamıştır. 2011 yılında HTV kanalında 00:00-01:00 arası cinsel hayat ile ilgili bir program yaptı. Hafta içi her gün yayınlanan programa bir uzman katılmakta ve sorulara cevap alınmaktadır. 2012 de ise TV8’de Kenya'da yapılan Trophy Türk adlı yarışma programında yarışmacı olarak yer aldı. FÄ±rat (dizi) Fırat, 1997 yılında Star TV'de yayınlanan dizi. Başrollerini İbrahim Tatlıses, Aydemir Akbaş, Atilla Pakdemir ve Gülben Ergen paylaşmıştır. Tekrarları Max Smart'ta yayınlanmıştır. Slow TÃ¼rk Slow Türk, İstanbul'dan 95.4 FM frekansından "Aşkın Frekansı" sloganıyla yayın yapan ulusal bir radyo istasyonudur. 4. Sihirli Mikrofon Radyo Ödüllerinde 2015 yılının yılın en iyi slow müzik radyosu seçilmiştir. Tıraş fırçası Tıraş fırçası, sakal tıraşı olurken yüze sabun veya köpük sürmeye yarayan ufak fırçaya verilen addır. Modern tıraş fırçaları 1750 yıllarında Fransa'da ortaya çıkmıştır. Kalitesine göre farklılık arzederler. Tıraş fırçaları domuz veya porsuk kılından, sapları ise ahşap, fildişi, altın, gümüş, bağa, kristal veya porselen gibi maddelerden yapılabilmektedir. Yemen Türküsü Yemen Türküsü, Yemen'de çatışmada ölen Osmanlı askerleri için yakılmış bir ağıttır ve bu türde ağıtlara örnek teşkil eder. Türkü ilk olarak 1944 yılında Ankara Devlet Konservatuvarı adına derlemeler toplayan Muzaffer Sarısözen, Halil Bedii Yönetken ve Rıza Yetişen'den oluşan ekip tarafından, Duriye Keskin isimli mahalli sanatçının parçasından derlenmiştir. Türküyü Muzaffer Sarısözen notaya almıştır. Türkünün Yemen'e giden askerler için söylendiği ve derlenme tarihi ile kim tarafından derlendiğine dair kesin bilgiler dışında türkünün nakarat bölümünde geçen yer ile ilgili ve türkünün Muş iline mi yoksa Elazığ ili Harput yöresine mi ait olduğuna dair görüş birliği yoktur. 1990'lı yıllarda ünü daha fazla yayılan türkünün derlemesinde tahrifat yapıldığı ve TRT de dahil olmak üzere birçok müzisyen tarafından sözlerindeki Muş kısmının Huş veya Hış olarak yanlış okunduğu belirtilmektedir. Türkü'nün Elazığ ili Harput yöresine ait türkü olduğu ve buradan derlendiğine dair iddialar bulunmaktadır. Kimilerince nakaratının ""Burası Muş'tur, yolu yokuştur."" şeklinde, kimilerince ""Burası Huş'tur, yolu yokuştur."" şeklinde, kimilerince de ""Bura Muş'tur, havası Hoştur"" şeklinde olduğu iddia edilmektedir. İstanbul Teknik Üniversitesi Müzikoloji Bölümü Öğretim Üyesi Doç. Dr. Songül Karaosmanoğlu Ata türkünün sözlerinin aslında “Burası Muş’tur" olduğunu Yemen'e ait Huş şehri olduğu söylentilerin asılsız olduğu açıklamış ancak bazı otoriteler ise türkünün Muş'a ait olmasına rağmen hikâyenin illaki Muş'ta geçmeyebileceğini açıklamıştır. Muş Valisi Ali Akan bu konuyu araştırması için müfettişi Nuri Yaman'ı görevlendirmiş ve 5 sayfalık bir rapor hazırlanmıştır. I. Dünya Savaşı için Yemen'e gönderilen askerlerin tamamı Muş'tan seçilir. Bu Türkü'nün Yemen'den geri dönmeyenler için bestelendiğini raporda yazılmıştır. Havada bulut yok bu ne dumandÄ±r Mahlede ölüm yok bu ne şivandır Şu yemen elleri ne de yamandır Ah o yemendir gülü çemendir Giden gelmiyor acep nedendir Burası Muş'tur yolu yokuştur Giden gelmiyor acep ne iştir Kışlanın önünde redif sesi var Bakın çantasında acep nesi var Bir Ã§ift kundurayla bir al fesi var Kışlanın önünde üç ağaç incir Kolumda kelepÃ§e boynumda zincir Zincirin yerleri ne yaman sancÄ±r Kışlanın önünde sıra söğütler Zabitler oturmuş asker ögütler Yemen'e gidecek bu koçyigitler Ah o yemendir gülü çemendir Giden gelmiyor acep nedendir Kışlanın ardını duman bağladı Aanalar babalar kara bağladı Yemen'e gidene hekes ağladı Kışlanın ardında yüzüyor kazlar Ayağım ağrıyor yüregim sızlar Yemen'e gidene ağlıyor kızlar Kışlanın ardında bir kırık testi Askerin üstüne sam yeli esti Gelinlik tazeler umudu kesti Burası Muş'tur yolu yokuştur Giden gelmiyor acep ne iştir Ã‡ayhane (oyun) Çayhane, Vern Sneider tarafından yazılmış seyirlik bir oyundur. Yaşanmış bir olayın kahramanı olan Vern Sneider, önce Çinlilerin, sonra Japonların ve en sonunda Amerikalıların işgal ettiği Okinawa Adası'nda işgalci ordunun bir subayıdır. Gülmece türünde yazılan eser; yine aynı ordudan başka bir subay olan John Patrick tarafından oyunlaştırılmış olup, komedi türünün, rahatsız edici olmayan mesajlar veren bir örneğidir. "“The Teahouse of The August Moon”" adıyla 1956’da sinema filmi olarak çekilen eserin başrollerinde Marlon Brando ve Glenn Ford gibi isimler yer aldı. Çayhane, Türkiye'de ilk kez 1955 yılında Küçük Sahne’de oynandı. Mücap Ofluoğlu, Kamran Yüce, Agah Hün, Münir Özkul ve Sadri Alışık’ın rol aldığı oyun, 1987’de Adana’da ve 1997’de İzmir’de sahnelendi. Ara dahil üç saat süren yapıt; eleştirmenler tarafından "İnsanlık ve demokrasi dersi" ve, ""Amerika'nın işgal mantığı ve bu mantığın "öngörülemeyen" sonuçları"" şeklinde yorumlanmaktadır. Çayhane, Broadway'de "Lovely Ladies, Kind Gentlemen" adıyla müzikal olarak sahnelenmiştir. 1945 yılında, II. Dünya Savaşı'nın sonlarına doğru, işgal altındaki Okinawa Adası'nda bir köyde görevlendirilen Amerika'lı yüzbaşı Fisby, aldığı emir gereği, Amerikan hükümetinin yapılmasını planladığı Pentagon biçimindeki askeri okul için çaba gösterirken, ada sakinleri okul yerine bir "çayhane" yapılmasını isterler. Olaylar karışırken yüzbaşıya bir geyşa kızı (Ayumi Takano) hediye edilince Pentagon’un planları epey değişikliğe uğrar ve durum beklenmedik bir şekilde gelişir. Erkan BektaÅŸ Erkan BektaÅŸ, tiyatro, sinema ve dizi oyuncusu. 11 Mart 1972'de Ankara'da doğdu. İlk ve orta öğretimini Ankara'da tamamladı. Ankara Üniversitesi Dil ve Tarih-Coğrafya Fakültesi Oyunculuk bölümünden mezun oldu. Çalıştığı tiyatrolar arasında Ercan Yazgan - Bülent Kayabaş Tiyatrosu, Tiyatro Tempo, Oyun Atölyesi, Stüdyo Oyuncuları, Tiyatro Oyunevi, Tiyatro Seyirlik gibi tiyatrolar vardır. Ayrıca dizi filmlerde oynamış, seslendirme yönetmenliği ve sanatçılığı yapmıştır. Muhteşem Yüzyıl dizisinin 30.bölümünde Kalender Çelebi yi oynamış ve kendi sesinden Pirlere Niyaz Ederiz Deyişini seslendirmiştir. 2010 yılında kendi tiyatrosu Tiyatro Baykuş'u kurmuştur. TepekÃ¶y, Bergama Tepeköy, İzmir'in Bergama ilçesine bağlı yaklaşık 2000 nüfuslu modern bir yerleşim yeridir.İlçe merkezine yaklaşık 7kmdir Bergamanın en büyük mahallesidir.Köy geçimi daha çok sanayi, çiftçilik, hayvancılık ve ticaret ile sağlamaktadır. Aganta Burina Burinata Aganta Burina Burinata, Cevat Şakir Kabaağaçlı'nın 1946 yılında yazdığı bir romandır. Halikarnas Balıkçısı adıyla tanınan deniz ve Bodrum tutkunu Cevat Şakir; yapıtına bir denizci teriminin (""serenlerin üstündeki üst ve alt yelkenleri tut"") adını vermiştir. Bodrumlu bir denizci olan Mahmut'un ağzından deniz ve deniz insanının anlatımının konu edildiği kitap, denize ve deniz insanlarına beslenen sevgiyi şiirsel bir dille ve coşkulu bir şekilde ele almaktadır. Romanın altı kahramanı vardır: Mahmut, Süleyman Kaptan (Mahmut'un babası), "Kirpi" Halil, Fatma (Mahmut'un çocukluk arkadaşı), Hakkı Reis ve Ayşe (Mahmut'un karısı). Yapıt, Mahmut'un anıları şeklinde aktarılmış olup, Düş Sokağı Sakinleri müzik topluluğu tarafından bestelenmiştir. Xerostomi Xerostomi (kserostomi) tükürük salgısının çok az veya hiç olmamasına bağlı ağız kuruluğuna verilen tıbbi ad. Bir lokal ya da bölgesel anestezi komplikasyonu da olabilir. Romatizmal artrid, Sjögren sendromu, şeker hastalığı, böbrek yetmezliği, HIV virüsü (AIDS'e yol açan virüs) ile enfekte olma, depresyon ve hipertansiyon ilaçları kullanma, ağız ya da boğaz kanserleri için radyasyon tedavisi (Radyoterapi) gibi birçok sebepten meydana gelebilir. RG-33 RG-33 Güney Afrikada bulunan ve BAE Systems firmasının bir kolu olarak çalışmakta olan BAE Systems Land Systems South Africa tarafından geliştirilen mayın korumalı hafif sınıf bir araçtır. MRAP programı çercevesinde Amerikan Ordusuna bağlı birliklerin Irakta kullandıkları araçlardan bir tanesidir. Yapımında RG-31 modeli temel alınan araç dünya çapında savaş çıkarma, güvenlik ve cephe görevlerinde kullanılmaktadır. Aracın monokok ve V şekilli şasesi bulunmaktadır. Monokok gövde tek bir parçadan oluştuğundan ötürü farklı çelik parçaların kaynaklanmasına nazaran çok daha fazla dayanıklıdır. Ayrıca V şekil araca mayın sonucunda meydana gelen patlamalarda basıncın arabanın altından yukarıya doğru akmasına ve zararı en aza indirmeye yarar. Bu yapı araca geniş iç hacim ve güvenlik sağlamaktadır. Bunun haricinde araç içerisinde süspansiyonlu koltuklar mürettebatın ve yolcuların böyle bir patlamada daha az sarsıtıya maruz kalmasını sağlar. Araç üzerinde bulunnan taret çevresindeki kurşun geçirmez cam ise silahçıya hem daha geniş görüş açısı hem de daha fazla korunma sağlar. Araç içerisinde oturanların dışarıyı daha rahat izlemeleri için camlar uzatılmıştır. Camlar üzerinde bulunan çelik kapaklı delikler ise acil durumlarda yolcuların dışarıya ateş açmasına olanak sağlar. Çağlayan, Kâğıthane Çağlayan, Kâğıthane'nin güneyinde yer alan mahalle. Doğusunda Kağıthane İlçesi'ne bağlı Hürriyet, Harmantepe ve Yahya Kemal, kuzeyde Merkez mahallesi, güneybatıda Gürsel mahallesiyle çevrilidir. Osmanlı döneminde Çağlayan Kasrı'nın yer aldığı bahçelik, sulak, çağlayanlarıyla ünlü bu çevre, 1950-60 döneminde önce bir gecekondu semti olarak gelişmiş, adını kurulduğu çevrenin özelliklerinden almıştır. Mahalle oldukça hızlı bir nüfus artışına tanık olmuş ancak 1970'lerin ortalarından sonra genişleme alanının azalması nedeniyle doygunluğa ulaşmıştır. Yeni İstanbul Adalet Sarayı 2012 yılında burada hizmete girmiştir. Mecidiyeköy ve Şişli'ye yakınlığı nedeniyle nüfus yoğunluğu çok fazladır. Coğrafi olarak Kağıthane'den yüksektedir ve kayalık bir bölge yapısı vardır. Çağlayan kavşağı, Piyalepaşa Bulvarı, Kağıthane Caddesi ve D-100 karayolunun birleştiği nokta olarak, İstanbul'un en yoğun araç trafiğinin olduğu bölgelerinden birisidir. 2010-12 yılları arasında İstanbul Büyükşehir Belediyesi, İl Özel İdaresi ve Karayolları Bölge Müdürlüğü ile ortak yürütülen çalışmayla 13.000 m² alanda altgeçit yapıldı. Çağlayan kavşağı 2 katlı bir kavşak haline getirildi ve trafik yerin altına alındı. Bu şekilde İstanbul'da birçok miting ve yürüyüşe ev sahipliği yapacak Çağlayan, 22.000 m² yayalaştırılmış alana sahip bir meydan haline geldi. Abide-i Hürriyet Parkı ile bütünlük içinde yapılan meydan düzenlemesiyle yeni İstanbul Adliyesi için sosyal bir merkez oluşturulmuştur. Proje, ileride yapılması planlanan metro istasyonu dikkate alınarak planlandı. Ollantaytambo Ollantaytambo, güney Peru'da Cuzco bölgesinde yer alan bir şehirdir. Cuzco şehrinin 60 km kadar kuzeybatısında yer alır ve denizden yüksekliği 2792 metredir. Ollantaytambo şehri, Manco Inca'nın İspanyoları bir savaşta yendiği yerde olan İnka kalıntıları ile ünlüdür. Ã–ren, Eynesil Ören, Giresun'un Eynesil ilçesine bağlı bir beldedir. 1960'lı yıllarda belde olarak kurulmuştur. Belde altı mahalleden oluşmaktadır: Yakuplu mahallesi, Erzikıran mahallesi, Tamyanı mahallesi, Sokak mahalle, Kıran mahalle, Cami düzü mahallesi. Eynesil'e 4 km, Trabzon'a 50 km, Giresun'a 0 km uzaklıktadır. Beldede mesire yerleri çoktur. Dizgine deresi beldeden akmaktadır. Beldede 4 adet cami, bir adet sağlık ocağı, bir adet ilköğretim okulu vardır. Temel geçim kaynakları çay, fındık ve hayvancılıktır. 4 Kasım 2012'de yapılan referandumla Belen köyü, Ören Beldesinin bir mahallesi oldu. Oya Akgönenç Muğisuddin Oya Akgönenç Muğisuddin, (d. 11 Ocak 1939, İzmir - ö. 17 Ekim 2018, Ankara), Türk siyasetçi. Ankara Üniversitesi Siyasal Bilgiler Fakültesi (1962) ve Ankara Üniversitesi Hukuk Fakültesi'ni bitirmiştir. The American University Washington DC. Uluslararası İlişkiler Bölümünde Master ve Doktora yapmıştır. The American University, Çukurova Üniversitesi Öğretim Üyeliği, Prodüktivite Merkezi Uzmanlığı, Dünya Bankası Kalkınma Uzmanlığı, Bilkent Üniversitesi Öğretim Üyeliği ile XXI. Dönem Fazilet Partisi ve Saadet Partisi'nden Ankara Milletvekilliği yapmıştır. Aynı zamanda Ufuk Üniversitesi Öğretim Üyesidir.Evli ve iki çocuk annesidir. Saadet Partisi Genel İdare Kurulu Üyesidir. 2009 yılında 'Türkiye'nin AB Stratejisi' adlı bir kitabı yayınlanmıştır. Millî Gazete'de yazıları yayımlanıyor. Ayrıca Ufuk Üniversitesi Siyaset Bilimi ve Uluslararası İlişkiler Bölümü bölüm başkanıdır. Türkiye'nin ilk 1. sıradan milletvekili adayı gösterilen kadındır. Burhanettin UluÃ§ İsmail Burhanettin Uluç (1902, İstanbul - 24 Aralık 1963 Ankara), Türk askerî veteriner hekimi ve siyasetçi. Ali Bey ile Fahriye Hanım'ın oğulları olarak doğdu. 1916 yılında Askerî Veteriner Okulu'na kaydolup 1921 yılında Teğmen rütbesiyle mezun oldu. Askerî Veteriner Tatbikat Okulunda staj yaptıktan sonra 1922 yılında Üsteğmen olarak Batı Cephesi'nde 4. Kolordu emrindeki 36. Piyade Alayı Veterinerliğine tayin edildi. 1923 yılında Yüzbaşı rütbesine terfi etti ve 9. Kolordu emrindeki 12. Tümen Başveteriner Yardımcılığına tayin edildi. 1924 yılında Fransa'ya gönderilerek uzmanlık eğitimi aldı. Dönüşünde 7. Kolordu emrindeki17. Tümen Hayvan Hastanesi'ne atandı. 1929 yılında Foça Müstahkem Mevki 203. Piyade Alayı Veterinerliği, 1933 yılında Binbaşı rütbesine terfi etti ve Foça Müstahkem Mevki Hayvan Hastanesi'ne atandı. 1940 yılında Yarbay rütbesine terfi etti ve 64. Tümen 6. Şube Müdürlüğüne getirildi. 1944 yılında Albay rütbesine terfi etti. 1946 yılında 4. Kolordu Hayvan Hastanesi Müdürlüğü'ne atandı. 1950 yılında 7. Kolordu Hayvan Hastanesi Müdürü, 1952 yılında Ordu Hayvan Hastanesi Müdürü, 1953 yılında Kara Kuvvetleri Komutanlığı Veteriner Dairesi Şube Başkanlığına getirildi. 1957 yılında 3. Ordu Başveterineri oldu. 1958 yılında Tuğgeneral rütbesine terfi ederek 2. Ordu Başveterineri, 1959 yılında Ankara Askerî Veteriner Okulu Komutanı oldu. 1960 yılında 27 Mayıs Darbesinde Cumhurbaşkanı Celâl Bayar'ın tutuklanma operasyonunda görev aldı. 11 Haziran 1960 tarihinde İzmir Valiliğine atandı. 31 Ekim 1961 tarihinde Cemal Gürsel tarafından Cumhuriyet Senatosu üyeliğine atanıp askerlikten emekliye ayrıldı. 24 Aralık 1963 tarihinde geçirdiği bir kalp krizi sonucu öldü. VermikÃ¼lit Vermikülit, mikanın doğal aşınmasıyla oluşmuş magnezyum alümino slikat kil mineralidir. Uzun süre bir çeşit trioktahedral mika minerali olarak bilinen vermikülit, hızlı ısıtma ile yapraklara ayrılır ve küçük kurtçuklara benzeyen bir şekil alır. Vermikülit terimi, bu özelliği kullanılarak Latince vermıculareden türetilmiş ve 2:1 genleşebilen, tabaka yükü simektikinden büyük olan ve mikaya benzeyen mineraller için kullanılmıştır. Doğada; oluşumuna ve bulunduğu ortamlara göre, toprak, otojenik, metamorfik ve'makroskopik olmak üzere dört tipine rastlanmıştır . Rise Up "Rise Up", bir Yves Larock teklisidir. Halk Partisi (Ä°spanya) Halk Partisi (), İspanya'daki muhafazakâr ve Hristiyan demokrat bir siyasî partidir. İspanya siyasetindeki dört büyük siyasi partiden biridir. Tuğba Melis Türk Tuğba Melis Türk (d. 7 Eylül 1990; Sofya), Türk sinema ve dizi oyuncusu. İlk 3 boyutlu Türk filmi olan Cehennem'de oynadı. 21 yaşında Best Model of Turkey 2011 yarışmasında birinci oldu. Survivor 2020 yarışmasında Ünlüler takımına dahil olmuştur. Juan Fernando LÃ³pez Aguilar Juan Fernando López Aguilar (d. 10 Haziran 1961, Las Palmas de Gran Canaria), İspanyol Halk Partisi siyasetçisidir, ve José Luis Rodríguez Zapatero'nun hükümetinde eski Adalet Bakanıdı. Ayrıca 2000'den 2004'e kadar İspanya Kongresi'nde Las Palmas'ı temsil etti. Bolonya Üniversitesi'nden (İtalya) hukukta bir Ph.D.'e sahip olmaktadır, ve uzun bir süre için Las Palmas de Gran Canaria Üniversitesi'nde Anayasal Hukuk profesörüdü. Ek olarak, "The Fletcher School of Law and Diplomacy"'den Hukuk ve Diplomasi dallarında Master mezunudur. 2004-2007 yılları arasında Adalet bakanlığı yaptı. Kasım 2006'da Kanarya Adaları'nın başkanlığı için sosyalistlerin adayı oldu ancak mecliste yeterli çoğunluğu sağlayamayıp muhalefette yer aldı. 2008-2009 yıllarında Temsilciler Kongresi'nde Kamu Yönetimleri Komisyonu Başkanı oldu. 2009 yılı itibarıyla Avrupa Parlamentosu milletvekilidir. 2009-2014 yılları arasında Avrupa Parlamentosu Sivil Özgürlükler, Adalet ve İçişleri Komisyonu Başkanı olmuştur, 2019 yılı itibarıyla yine aynı komisyonun başkanıdır. Hamzalı, Sulakyurt Hamzalı, Kırıkkale ilinin Sulakyurt ilçesine bağlı beldedir. Kızılırmak’ın kenarında, geniş bir düzlükte kurulmuştur. Kuzeyinde Bozkır Dağları bulunmaktadır. Kalecik ilçesi ve Çankırı ili ile sınır beldesidir. Karagüney Dağlarından doğan Özderesi adıyla anılan kışın ve ilk baharda akan bir dereye sahiptir. Köy 15. Yüzyılda Kalecik nahiyesine bağlı bir köy olarak Hamza ve Ali isimli ik kardeşin yerleşimi ile kurulmuştur. Adını bu iki kardeşin isimlerinin birleştirilmesinden almıştır. Hamzalı köyü 30.12.1998 tarih ve 23567 sayılı Resmi Gazetede yayımlanarak 29.12.1998 tarih ve 98/50222 karar sayılı üçlü kararname ile 1580 sayılı Belediye Kanununun 7469 sayılı kanunla değişik 7. Maddesi uyarınca belediye statüsü kazanmıştır. 3 mahallesi (Cumhuriyet, Hürriyet, Barış) bulunmaktadır. Belde, bölgede yetişen çeltikleriyle meşhurdur. Aynı zamanda hayvancılıkta yapılmaktadır. Hamzalı Beldesi, Kırıkkale' ye 75 km, Sulakyurt'a 17 km, Çankırı'ya 40 km uzaklıktadır. Yusuf Sezgin Yusuf Sezgin (d. 22 Nisan 1946), Türk sinema, dizi oyuncusu ve yönetmen. 22 Nisan 1946’da İstanbul’da dünyaya geldi. Orta öğreniminin ardından 1962’de Dormen Tiyatrosu'nda "Bulvar" adlı oyunda tiyatro sahnesine çıktı. Yine aynı yıl Vakko’nun ilk erkek mankeni olarak seçildi ve podyuma çıktı. 1963’te "Ses" mecmuasının düzenlediği Kapak Yıldızı adlı yarışmaya katıldı. Yarışmada finalist olmayı başarınca da yapımcıların dikkatini çekti. Sinemadaki ilk filmi ise "Kavgasız Yaşayalım" oldu. Beyazperdeye adımını attıktan bir yıl sonra 1964’te ilk başrolü "Hz. Yusuf" filmi ile geldi. O tarihten sonra 300’e yakın filmde rol aldı. Devrin ünlü yıldızlarıyla kamera karşısına geçen Yusuf Sezgin, Türkan Şoray, Filiz Akın, Selma Güneri, Hülya Koçyiğit, Selda Alkor, Nebahat Çehre gibi oyuncuların karşısında rol aldığı filmlerde farklı karakterlere hayat verdi. Yusuf Sezgin, 2006’da 43. Antalya Altın Portakal Film Festivali’nde meslek hayatının 43. yılı dolayısıyla Altın Portakal Yaşam Boyu Onur Ödülü’nü aldı. Sezgin, 2010’da da 17. Adana Altın Koza Film Festivali’nde Altın Koza Yaşam Boyu Onur Ödülü’ne sahip oldu. 2013’te meslek hayatının 50. yılındaki Yusuf Sezgin, Antalya Altın Portakal Film Festivali’nde bu kez 50. Yıl Onur Ödülü’ne layık görüldü. Yusuf Sezgin, bu büyük ödüller dışında da birçok festivalde farklı dallarda çeşitli ödüllerin sahibi oldu. 2000 yılında Sinema Oyuncuları Derneği SODER’in yönetim kurulu başkanlığına getirildi. O tarihten itibaren 12 yıl boyuncaaltı kez SODER Yönetim Kurulu Başkanı olarak görev yaptı. 5 yıl boyunca devam eden "Büyük Buluşma" dizisinde rol aldı. Sezgin ayrıca bu dönem içinde "Hicran Sokağı" adlı sinema filminde de oynadı. 1966’da sinema sanatçısı Selma Güneri ile evlenen Sezgin’in bu evlilikten doğan oğulları Umut Sezgin de anne babasının izinden giderek oyuncu oldu. Yusuf Sezgin, 1985’te Devlet Opera ve Balesi sanatçılarından Lale Sezgin ile ikinci evliliğini yaptı. Sanatçının bu evliliğinden Yusuf Can Sezgin adında bir oğlu bulunuyor. X (Kylie Minogue albümü) X, Avustralyalı pop şarkıcısı Kylie Minogue'un onuncu stüdyo albümü. Bu albüm, 2008 BRIT Ödülleri'nde En İyi Uluslararası Albüm dalında ödüle aday gösterilmiştir. MaxxPro International MaxxPro MPV Navistar International firmasının yardımları ile İsrail Plasan Sasa firmasının tasarladığı ve ürettiği bir zırhlı araçtır. Araç Amerikan Ordusu tarafından Amerikan Deniz Piyade Kolordusu için sürdürülen Mayın Geçirmez Baskın korumalı araç programı gibi Amerikan Kara Kuvvetleri için Orta sınıf Mayın Korumalı Taşıt programı bünyesindedir. Aracın daha küçük olan Category 1 ve geniş olan Category 2 MaxxPro XL adlarında iki farkı modeli bulunmaktadır. İki modelde aynı şaseyi kullanmaktadır. Mart 2007 tarihinde üretilen ilk iki araç deneme amaçlı ABD Ordusuna ait Aberdeen Deneme Sahasına gönderilmiştir. Yapılan testlerden geçmesi üzerine 1,200 adet MRAP Category 1 MaxxPro 31 Mayıs 2007 tarihinde sipariş verilmiştir. Teslimat tarihi olarak Şubat 2007 tarihininde anlaşılmıştır. MRAP programı her ne kadar Deniz Piyade Kolordusu gözetiminde olsa da Kolordu Zırhlı Birliklerinin bu araçlardan kaç adet ve hangi birliklere alacağı tam olarak belli değildir. Toplamı 623 milyon doları bulan bu program şu ana kadar verilen en büyük MRAP alım sözleşmesidir. ABD Deniz Kolordusu Irakta görev yapan tüm HMMWVleri MRAP araçları ile değiştirmeyi düşünmektedir. 19 Haziran 2007 tarihinde sipariş verilen 16 adet Category 2 model (MaxxPro XL olarak adlandırılmış) Eylül 2007 tarihinde teslim alınmıştır. 20 Temmuz 2007 tarihinde 755 adet Category 1 MaxxPros ilave olarak sipariş verilmiştir. Araçalrın Şubat 2008 tariinde teslim edilmesi istenmiştir. Üçüncü parti olarak ise 1.000 adet araç alınacağı 18 Ekim 2007 tarihinde açıklanmıştır. 2007 yılında verilen son 1,500 adetlik Category 1 MaxxPros siparişi ile alınacak araç sayısı toplamda 4,471 adeti bulmuştur. 2007 yılındaki toplam MRAP siparişlerinin %45i MaxxPros’dur(%66 Category 1 MRAP). 2008 yılındaki ilk sipariş 743 adet Category I MaxxPros modelidir. Category I MRAP sınıfında yeni sipariş verilen tek araç MaxxPro’dur. MaxxPro aracında V şekilli kabuk kapsül ve International WorkStar 7000 şaseden yararlanılmıştır. V şekil araca mayın veya doğaçlama patlayıcı düzenek ile meydana gelen patlamalarda basıncın arabanın altından yukarıya doğru akmasına ve zararı en aza indirmeye yarar. Bu yapı araca ayrıca geniş iç hacim ve güvenlik sağlamaktadır. Ancak mürettebatın bulunduğu kapsülün şase üzerine oturtulması bazı şüpheleride beraberinde getirmiştir. Bunlardan en önemlisi patlayıcılar ile yapılan saldırı sonucunda araç şasesi ve mürettebat kapsülünün birbirinde ayrılması ve içerisindeki yolcuların hareketsiz biçimde açık hedef olması durumudur. Ancak Navistar firma sözcüsü olan Roy Wiley,MaxxPro modelinin "testlerden başarıyla geçtiğini ve üst seviyede memnun olunduğunu." Açıklamıştır. Bu tasarım Krauss-Maffei Wegmann ait ATF Dingo ile aynı tasarıma benzer olmaktadır. Bu model tasarımında Unimog şasesi üzerine zırhlı bir kapsül takılmıştır. Araç üzerinde yapılan denemelerde 7 kgluk kara mayını saldırısında araç içerisindeki mürettebat hiçbir zarar görmemiştir. 19 Ocak 2008 tarihinde Amerika Ordusuna bağlı bir Navistar MaxxPro MRAP aracı Anfodan yapılan doğaçlama patlayıcı düzenek saldırısına maruz kalmış ve araç üzerinde bulunan taret silahçısı hayatını kaybetmiştir. Ancak silahçının patlama basıncı ile mi yoksa aracın devrilmesi sonucumu öldüğü anlaşılamamıştır. Aracın v şekilli kapsülü yeterli koruma sağlamamıştır. Ayrıca aracın müretetbat kapsülüde yeterli koruma sağlamadığı görülmüştür. Araç içerisindeki üç kişilik mürettebat ise hayatta kalmıştır. Sürücünün sol ayağı kırılmış, Yolculardan bir tanesinin sol bacağı,burnu ve dişleri kırılmış,sürücü ayağını çatlatmıştır. Üçüncü kişi ise yara almadan kurtulmuş ve ertesi günü görevine geri dönmüştür. Aracın basit yapısı kolaylıkla tamir ve bakımı yapılabilmesine imkân tanımaktadır. Zırhlı gövde diğer MRAP araçlarındaki gibi kaynak ile değil civata ile tutturulur. Bu hüneri sayesinde araç cephede kolaylıkla tamir edilebilmektedir. Navistar firmasının çok yüksek imalat rakamlarına ulaşmasını sağlar. The One (Kylie Minogue şarkısı) "The One", Avustralyalı pop şarkıcısı Kylie Minogue'un onuncu stüdyo albümü X'ten çıkan beşinci teklisidir. Şarkının sözlerini John Andersson, Johan Emmoth, Emma Holmgren ve Freemasons yazmıştır. Bu şarkı, 27 Temmuz 2008'de yayımlanmıştır. Fulden Uras Fulden Uras (d. 6 Haziran 1968, İstanbul), Türk şarkıcı ve oyuncu. Erkekçe Dergisi'ne verdiği cesur pozlarla meşhur oldu. 1986'da Ah Bu Kadınlar (Cavit Yörüklü)'ın başrolünde ilk kez kamera karşısına geçti. Sezer İnanoğlu ve Vatan Şaşmaz ile uzun süreli birliktelikler yaşadı. 1991'de “assolist” olarak sahneye çıktı ve 1995'te ilk albümü " Belliydi Zaten"i çıkardı. Bağırsak kanserine yakalandı; uzun süre tedavi gördü. Kelebek hastalığı bulunan çocuklar için yardım kampanyası yürüten bir derneğin başkanlığını yapmaktadır. Meme kanserine yakalanan Uras, birden fazla ameliyat geÃ§irdi. Yusuf DemirdaÄŸ Yusuf Demirdağ (d. 1911 Maçka Trabzon - ö. 6 Şubat 1972 Ankara), Türk asker ve siyasetçidir. 1911'de Trabzon'un Maçka ilçesinde Şükrü Bey ile Hamide Hanımın oğulları olarak doğdu. 1928'de Kuleli Askerî Lisesinden mezun olup Harp Okuluna kaydoldu. 1930'de Piyade Asteğmen olarak mezun olup Piyade Atış Okulunda eğitim aldığı sırada teğmenliğe yükseltildi. 1931'de 192. Piyade Alay Komutanlık karargâhına verildi. 1933'te Eğirdir Dağ Talimgâhına tayin edildi. 1934'te Üsteğmen olduktan sonra Harp Akademisine girdi. 1938'de Yüzbaşı olarak Genelkurmay Başkanlığına verildi. 1939'da 3. Kolordu 7. Şubesine ataındı ve ardından Berlin Askerî Ataşe Yardımcılığına tayin edildi. Dönüşünde 1943'te İstanbul Komutanlığına bağlı 2. zırhlı Alay Bölük Komutanı ve 1944'te Binbaşı oldu. 1945'te 2. Zırhlı Tugaya verildi ve 1948'de Tugay Kurmay Başkanı oldu. 1950'de Yarbay olarak 5. Zırhlı Tugay Kurman Başkanlığına getirildi. 1955'te Albay olarak 6. Kore Tugayı Komutan Yardımcılığına atandı. Dönüşünde 1956'da 1. Zırhlı Tugay Komutan Yardımcılığı emrine girdi. 1957'de Tugay Komutan Vekili oldu ve 1958'de Tuğgeneralliğe yükseltilerek 1 Mart 1959'da Ankara Zırhlı Eğitim Merkezi Komutanlığına atandı. 27 Mayıs 1960 sabah erken saatinde evinden alınarak enterne edildi ve 3 Haziran 1960'ta emekliye sevkedildi. 1 Mart 1961'de yapılan genel seçimlerde Adalet Partisinin adayı olarak Cumhuriyet Senatosu Trabzon Üyeliğine seçildi. 5 Haziran 1966'de üçte bir yenileme seçiminde üyeliği sona erdi. 16 Haziran 1967'de Türkiye Kömür İşletmeleri Yönetim Kurulu Üyeliğine, 13 Mart 1970'te Et ve Balık Ürünleri A.Ş Yönetim Kurulu Üyeliğine getirildi. 6 Şubat 1972'de Ankara'da öldü. Iveta Benešová Iveta Benešová (1 Şubat 1983 Most, Çekoslovakya) profesyonel tenis oyuncusu.7 yaşında tenise başlayan oyuncu 1998 yılında Prag'da profesyonelliğe adım attı. WTA Tur'da ki tek başarısı 2004 yılında Acapulco'da düzenlenen III. Klasman turnuvasında elde etmiştir. A = Turnuvaya katılmadı Q = Eleme turunda kaybetti All I See "All I See", Avustralyalı pop şarkıcısı Kylie Minogue'un onuncu stüdyo albümü X'ten çıkan dördüncü teklidir. Şarkı Jonas Jeberg, Mich Hedin Hansen, Edwin "Lil' Eddie" Serrano tarafından yazılmış ve Jeberg ve Cutfather tarafınca yapılmıştır. Kuzey Amerika'da 11 Mart 2008'de yayımlanmıştır. Şarkının müzik videosunu William Baker yönetmiştir. Siyah-beyaz olarak çekilen klipte, Kylie Minogue ve dansçı Marco Da Silva, beyaz bir arka planın önünde dans etmektedirler. Videonun gösterimi Kylie Minogue'un internet sitesinde 18 Nisan 2008'de gerçekleştirilmiştir. Trabzonspor teknik direktÃ¶rleri listesi Trabzonspor futbol takımının teknik direktör listesi şöyledir: Trabzonspor başkanları listesi Trabzonspor Kulübü başkanları listesi Kuruluşundan itibaren 16 farklı kişinin başkanlık görevinde bulunduğu Trabzonspor'un şu anki mevcut başkanı Ahmet Ağaoğlu'dur. Trabzonspor, 2 Ağustos 1967'de İdmanocağı, İdmangücü, Karadenizgücü ve Martıspor'un birleşmesi ile kuruldu. İlk olarak 6 aylığına 10 üye İdmanocağı, 10 üye de İdmangücü'nden olmak üzere 20 kişilik bir yönetim oluşturuldu. Kulüp başkanlığına ise uzun süren tartışmalardan sonra İdmangücü'nün adayı olan Ali Osman Ulusoy seçildi. 6 ayın sonunda ise bu kez İdmanocağı'ndan Rıfat Dedeoğlu başkanlığa getirildi. 30 Nisan 1968'de kulübün ilk kongresi "olağanüstü" olarak toplandı. Bu kongrede mevcut başkan Rıfat Dedeoğlu tekrar başkan seçildi. Bir yıl sonra yapılan "olağan" kongrede ise başkanlığa Ali Osman Ulusoy seçildi. Kulübe en çok başkanlık yapan isim farklı dönemlerde toplam 12 yıl olmak üzere Mehmet Ali Yılmaz'dır. En kısa başkanlık görevini yürüten ise 364 gün ile Mustafa Günaydın'dır. 4 lig şampiyonluğu, 2 Türkiye Kupası, 5 Cumhurbaşkanlığı Kupası ve 2 Başbakanlık Kupası ile en çok kupa 1975-1980 yılları arasındaki Şamil Ekinci döneminde elde edildi. En genç başkanlığa seçilen 34 yaşında Şamil Ekinci olurken, 66 yaşında başkanlığa seçilen Suat Oyman göreve başlayan en yaşlı başkan oldu. Denia Denia ya da Dénia, İspanya'nın Alicante bölgesinde bir şehirdir. 2003 itibarıyla nüfusu 36.200 kişidir. Şehrin tam ortasında eski bir harabe hisarı bulunmaktadır. Denia isminin kökeni Arapça'dır; Arapça'nın دانية "daniah" sözcüğünden türetilmiştir. Daniah alçak veya yakın demektir. Endülüs çağında Denia, Taifa Krallığı'nın başkentiydi. 1800'den İspanya İç Savaşı'na kadar, İngiliz kuru üzüm tüccarları Denia'da yaşıyordu. İbiza'ya ve diğer Balear Adaları'na giden feribotu, Denia'dan gidiyor. Denia'ya yakın, Javea adlı gözde tatil şehri bulunmaktadır. Her sene boyunca, Denia'da birçok kutlama yapılmaktadır. Denia'nın yerel futbol takımı Club Deportivo Dénia, ve İspanya'nın La Liga 2'de oynamaktadır. Toyota Verso Toyota Verso, Japon otomobil üreticisi Toyota'nın ürettiği bir kompakt van modelidir. Otomobil, Mart 2010'da Cenevre Otomobil Fuarı'nda Toyota Corolla Verso'nun halefi olarak tanıtılmıştır. Böylece Avrupa'da kompakt Toyota modellerinde Corolla adı kullanımı sona ermiştir. Selefine kıyasla otomobilin tasarımı geliştirilmiş ve Avensis, "iQ" gibi diğer Toyota modellerinin tasarımına uydurulmuştur. Genel olarak, otomobilin temel şekli ve büyüklüğü, aks mesafesi gibi, çok az miktarda değiştirilmiştir. Ön tasarım yeni bir ızgara, hafifçe değiştirilmiş farlar ve hava girişleri ve daha güçlü bir etki yaratması için belirginleştirilen motor kapağından oluşmaktadır. TÃ¼rkiye Buz Hokeyi Federasyonu Türkiye Buz Hokeyi Federasyonu (TBHF) Türkiye'de buz hokeyi sporu ile ilgili faaliyetleri düzenlemekle yetkili kurumdur. TBHF 1 Mayıs 1991 tarihinde kurulmuştur ve aynı yıl içerisinde Uluslararası Buz Hokeyi Federasyonu'na ("International Ice Hokey Federation - IIHF") üye olmuştur. Mevcut başkanı Halit Albayrak'tır. 3 Mart 2018 tarihi itibarÄ±yla Türkiye Buz Hokeyi Federasyonu Resmî Web Sayfası 2008-09 SÃ¼per Lig transferleri Bu listede 2008 - 2009 Sezonu Turkcell Süper Lig takımlarına gelen ve giden oyuncular listelenmektedir. Taksimetre Taksimetre, taksilerde hizmet bedelinin hesaplanması amacıyla kullanılan cihaz. Genel gidere göre ayarlanmış durağan bir ücret ile açılan, duruma göre gidilen yola ya da bekleme süresine göre ücret belirleyen elektronik bir aygıttır. AyÅŸecan Tatari Ayşecan Tatari (d. 9 Mart 1989, İstanbul), Türk dizi oyuncusu. Annesi sanatçı Aliye Uzunatağan'dır. İstanbul İtalyan Lisesi'nde öğrenimini tamamlamıştır. Çocuklar Duymasın dizisinde "Duygu" rolünü canlandırmıştır. Microsoft Office 2007 Microsoft Office 2007 (resmi adı: 2007 Microsoft Office sistemi), Windows'ta çalışan Microsoft'un büro yazılımı Microsoft Office'in 12. sürümüdür. Beta sürümünün ilk zamanlarında adı Office 12'ydi. Microsoft Office 2007, Service Pack 2 ya da 3 yüklenmiş Windows XP'de, Service Pack 1 ya da üstü yüklenmiş Windows Server 2003'te ve Windows Vista'da çalışmaktadır. Microsoft Office 2007 Service Pack 1 (SP1), 11 Aralık 2007 tarihinde yayımlanmıştır. Microsoft Office 2007 Service Pack 2 (SP2), 24 Nisan 2009 tarihinde, Microsoft Yükleme Merkezi sitesinde ve 28 Nisan 2009 tarihinde, Windows Update üzerinden otomatik güncelleştirme olarak yayımlanmıştır. Bu yeni hizmet paketi ile birlikte birçok yenilik de beraberinde gelmiştir, bunlardan en önemlileri yeni dosya tiplerini tanıması olmuştur. Bu dosya tipleri; Open Document, XML Paper Specification (XPS), Portable Document Format (PDF) sürüm 1.5 ve PDF/A. Darwin'in Kara Kutusu Darwin'in Kara Kutusu: Evrim Teorisine Karşı Biyokimyasal Zafer, Amerikalı biyokimyacı Michael J. Behe tarafından kaleme alınan ve orijinali Darwin's Black Box: The Biochemical Challenge to Evolution olan kitabın adı. Akıllı Tasarım hareketini resmi olarak başlatan ilk kitaptır. Darwin'in Kara Kutusu, ABD'nin saygın yayın kurumları olan "National Review ve World Magazine" tarafından "20. Yüzyılın En Etkili 100 Kitabı" arasına seçildi. 250 bin kopyanın üzerinde satarak New York Times en iyi satanlar listesinde başa oturdu. Kitap ilk kez 1998'de Aksoy Yayıncılık tarafından Türkçeye çevrildi. Genişletilmiş 2006 basımı ise Türkiye'de Kesit Yayınları tarafından yayımlandı. Haber 7 Haber 7 ÅŸu anlamlara gelebilir; Giorgi Nemsadze Giorgi Nemsadze (; d. 10 Mayıs 1972, Tiflis), Gürcü futbolcudur. Futbola 1989 yılında Dinamo Tbilisi'te başlamıştır. 1996-97 sezonu başında dönemin başkanı Faruk Nafız Özak tarafından Trabzonspor'a transfer edilmiştir . Trabzonspor'da bir sezon oynadıktan sonra sırasıyla Grasshopper, Reggina ve Dundee FC takımlarında oynamıştır. 2004 yılında ülkesine dönen Nemsadze 2005 yılında futbolu bırakmıştır. millî takımının formasını ilk kez 2 Eylül 1992 tarihinde Litvanya ile oynanan maçta giymiştir. Millî takımıyla son maçına ise 21 Şubat 2004'te Ermenistan'a karşı çıkan futbolcu 69 kere millî olmuştur. Gürcistan millî takımının Levan Kobiashvili'den sonra en fazla millî olan futbolcusudur. In My Arms (Kylie Minogue şarkısı) "In My Arms", Avustralyalı pop şarkıcısı Kylie Minogue'un onuncu stüdyo albümü X'ten çıkan teklidir. Şarkının sözleri Minogue, Paul Harris, Julian Peake, Richard Stannard, Adam Wiles'a ve yapımı Stannard ve Calvin Harris'e aittir. Bu şarkı, İspanya'da ilk tekli olarak Kasım 2007'de, Avrupa'da ikinci tekli olarak Şubat 2008'de, UK ve Avustralya'da üçüncü tekli olarak 5 Mayıs 2008'de yayımlanmıştır. EfemÃ§ukuru, Menderes Efemçukuru, İzmir'in Menderes ilçesine bağlı bir mahalle. Bu mahalle sınırları içerisinde Tüprag tarafından 2011 yılından beri işletilmekte olan Efemçukur Altın Madeni yer almaktadır . Toyota Mega Cruiser Toyota Mega Cruiser, geniş bir SUV model araç çok bilinen Hummer H1 modeline büyük bir benzerliği vardır. 1995 yılında üretimine başlanan aracın 2002 yılında sivil amaçlı üretiminde azaltmaya gidilmiştir. Günümüzde en çok Japon Savunma Bakanlığına başlı silahlı birliklerde piyadelerin nakliyesi için kullanılmaktadır. Ayrıca obüs ve karadan havaya füzelere ait kaidelerde monte edilmektedir Mega Cruiser hiçbir zaman geniş olarak sivil amaçlı kullanılmamıştır. Japon hükûmeti bünyesindeki polis, itfaiye ve askeri birlikler bünyesinde kullanılmıştır. Toyota tarafından üretilen diğer SUV araçları (örneğin Land Cruiser) gibi hiçbir zaman çok büyük satış başarılarına ulaşamamıştır. Mega Cruiser 4.1 Litre hacminde turbodizel düz I4 motordan faydalanır. Aracın motoru düşük turlarda bile çok yüksek tork gücü üretmektedir. Araçta 4X4 çekiş sisteminde yararlanılır. The Grim Adventures of Billy & Mandy The Grim Adventures of Billy & Mandy, Cartoon Network'te yayınlanan ödüllü animasyon televizyon dizisi. 21 Eylül 2002 tarihinde Cartoon Network Avrupa kanalında yayına girmiştir. 30 Mart 2007'de 80 dakikalık "Billy & Mandy's Big Boogey Adventure" adında bir TV filmi ve 6 Temmuz 2007'de "Wrath of the Spider Queen" adında ikinci bir filmi daha yapılmıştır. Dizinin tüm ilk sezon bölümlerini içeren bir DVD'si satışa sunulmuştur. Dizi, Endsville'de yaşayan Billy ve Mandy adında iki çocuğun maceralarını anlatır. 2008 Cup of China 2008 Cup of China Cup of China Grand Prix serisinin 2008-2009 sezonunda düzenlenen yarışması. 2008-2009 ISU Grand Prix'nin düzenlenen üçüncü yarışmasıdır ve büyükler düzeyinde yapılmaktadır. Çin Buz Pateni Federasyonu tarafından organize edilmektedir.4 disiplinde (kadınlar,erkekler,çiftler,buz dansı) madalyalar verilecektir. 2008 yılında 6-9 Kasım arasında Pekin'de düzenlenecektir. zorunlu dans olarak Viennese Waltz seçilmiştir. Erkeklerde 2008 Dünya dördüncüsü Daisuke Takahashi ve Çiftlerde 2008 Dünya Gençler şampiyonu Ksenia Krasilnikova & Konstantin Bezmaternikh yarışmadan çekilmiştir. Çiftlerde yarışması planlanan Amerikalı Brooke Castile & Ben Okolski çifti de sakatlık sebebiyle yarışmadan bir hafta önce çekilmiş ve yerlerini Chelsi Guillen & Danny Curzon almıştır. Türkiye'nin faaliyet dışı havayolları Bu Türkiye' nin faaliyetlerini durdurmuş olan havayollarının listesidir: "Extra bilgi:" 2008 - 2008 anlamı havayolu kurulmuş/ 2008 yılı içinde faaliyetine başlamış fakat ayni yıl faaliyetini durdurmuştur. Mistik Olay Mistik Olay (İngilizce: "The Happening"), 2008 ABD- Hindistan yapımı Bilimkurgu / Dram / Gerilim / Gizem / Macera türü bir filmdir. Türkiye merkezli havayolu şirketleri listesi Bu liste Türkiye' de halihazırda faaliyette olan ulusal havayolları listesidir. Keith Urban Keith Lionel Urban (d. 26 Ekim 1967, Whangarei, Yeni Zelanda), Grammy ödüllü gitarist ve pop şarkıcısı. Keith Urban, Avustralya'da, Amerikan kültürünü ve country tarzını seven ailesinin yanında büyüdü. Etkilendiği müzisyenler Charley Pride, country müzik efsanesi Dolly Parton, Don Wlliams ve Jim Reeves'di. İlk enstrümanı olan ukulele ile dört yaşındayken tanıştı. İki sene sonra ailesinin hediyesi olan gitarıyla uzun ve keyifli bir yolculuğa ilk adımını atıyordu. Yedi yaşındayken Nashville'de country müzik yapmaya karar verdi. Hedefini bu yaşta belirlemiş olması, onu başarıya ulaştıran en büyük etmenlerden biriydi belki de. Daha sonra çeşitli country müzik programlarında başarıyı yakadı ve bir süre sonra bir müzik grubuyla çalışmalara başladı. Dire Straits'in şarkılarını duyduğu zaman gruptan çok etkilendi ve bu albümdeki tüm şarkıları gitarıyla çalmaya başladı, öğrendiklerini sahnelere yansıttı. İlk albüm anlaşmasını Avustralya'da EMI ile yaptığında takvimler 1990 yılını gösteriyordu. Ertesi yıl kendi adını taşıyan ilk albümü müzikseverlerle buluştu. Keith, albümden tekli olarak çıkarılan tam 5 şarkıyla müzik listelerinin zirvesinde yer alma başarısını gösterdi. Fakat Keith için bu başarı yeterli değildi. Kendini uluslararası alanda gösterebilmek ve başarısını katlayarak arttırmak istiyordu. Bunun için 1992 yılında Amerika Birleşik Devletleri'ne taşındı. Yıllarca süren yolculuklar, küçük konserler ve çeşitli stüdyo çalışmalarıyla ihtiyacı olan parayı biriktirdi ve bir süre sonra EMI'ın Capitol Records şirketiyle yeni bir sözleşme imzaladı. Sadece Amerika, Kanada ve Avustralya'da beğeniye sunulan üç solo albümüyle 5 milyonun üzerinde dinleyiciye ulaşmayı başaran şarkıcı, 'büyük bir yıldız' olma yolunda en önemli engelleri zorlanmadan aşıyordu. Capitol etiketiyle çıkan 2002 tarihli ikinci solo albümü "Golden Road", Amerika'da çift platin albüm sıfatına sahip olurken, sonrasında sunulan üç tekli de müzik listelerinin bir numarasına yerleşerek başarıyı perçinledi. Özellikle Somebody Like You, tam 8 hafta zirveden inmemişti. Urban'ın şarkıların çoğunda imzasının bulunduğu ve yardımcı yapımcılığını üstlendiği 2004 çıkışlı Be Here'da da aynı başarı tekrarlandı, albüm, çıkışından henüz 6 hafta sonra platin sıfatına erişti ve ilk tekli çalışması Days Go By, en hızlı çıkışlardan biriyle listebaşı oldu. Keith Urban, Elton John ve Jackson Browne'un şarkı yazarlıklarından etkilendiğini belirtiyor. Ayrıca Elvis Costello'nun gitarını ve Dire Straits'ten Mark Knopfler ile Fleetwood Mac'ten Lindsay Buckingham'ın verdikleri ilhamı da unutmuyor. Urban son olarak, ilk konser DVD'si olan Livin Right Now ile 2005 yılının Ekim ayında hayranlarıyla buluştu. İki saatlik performans görüntülerinin yanı sıra çeşitli röportajların ve şarkıcının 18 parçasının da yer aldığı DVD, İngiltere'de kısa sürede 50.000'lik satış rakamlarına ulaştı. Keith Urban, Şubat 2006'da düzenlenen 48. Grammy Ödülleri gecesine, sevgilisi Nicole Kidman ile katıldı. Los Angeles'taki Staples Center'da sahne alan Urban, You'll Think of Me adlı şarkısıyla "En İyi Erkek Country Vokal Performansı" dalında ilk Grammy'sinin sahibi oldu. 26 Haziran 2006'da Nichole Kidman ile evlendi. Isabelle Delobel Isabelle Delobel (d. 17 Haziran, 1978 Clermont-Ferrand) Fransız buz patenci. Partneri Olivier Schoenfelder ile birlikte buz dansı kategorisinde yarışmaktadır. Çift birlikte 2008 Dünya şampiyonasını kazanmıştır. Çift 1990 yılından bu yana birlikte kaymaktadır. Aralık 2008'de 2008-2009 Grand Prix Finalinde gala performansı sırasında Delobel omuzundan sakatlandı ve sezonun kalanında yarışamadılar. Nisan 2009'da, Delobel erkek arkadaşı Ludovic Roux ile Haziran'da evleneceğini ve çiftin ilk çocuklarının Eylül'de doğmasının beklendiğini açıkladı. Olimpiyat sezonunda antremanlarını engelleyecek bu hamileliğe rağmen Delobel ve Schoenfelder, Şubat 2010'da yapılacak 2010 Kış Olimpiyatlarına katılmayı planladıklarını açıklamıştır. Delobel ve erkek arkadaşı Ludovic Roux'un oğlu Loïc 1 Ekim 2009'da dünyaya geldi. Isabelle'in ikiz kardeşi Veronique Delobel de Fransa adına yarışmış bir buz patencidir. Delobel & Schoenfelder'in uzun bir yarışma kariyeri olduğu için sonuçlar yıllara göre tablolar halinde düzenlenmiştir. Gazi Yiğitbaşı Gazi Yiğitbaşı (d. 1898 Bolvadin, Afyon - ö. 12 Nisan 1961 Yassıada), Türk asker ve siyasetçi. 1898'de Afyon'un Bolvadin ilçesinde Emrullah Mahallesinde İshakoğulları veya Palabıyıkoğullarından Ahmet Efendi ile Nazik Hanım'ın oğulları olarak doğdu. 1913'te Bolvadin Rüştiyesinden mezun oldu. 1916'da Bolvadin Asker Alama Şubesi ve Eskişehir'de görev yaptı. 1917'de Küçük Zabit Okulunda eğitim gördü. Onbaşı olarak terfi edip Yeşilköy'e atandı ve Çavuşluğa yükseldi. 1918'de Başçavuşluğa yükselerek 1919'da terhis oldu. 1920'de Afyon'da 23. Fırka 69. Alay 3. Tabura iştirak ederek Geyve, Adapazarı, Sapanca, İzmit'te muharebelere katıldı. Aynı yıl zabit vekilliğine yükseltilerek 24. Fırka 143. Alay 1. Tabur emir subayı ve takım komutanı olarak İzmit, Adapazar ve Geyve, I., II. İnönü ve Sakarya Meydan Muharebesi'ne katıldı. Daha sonra 61. Fırka Hücum Taburuna emir subayı olarak atandı. Terhis olduktan sonra Bolvadin Asliye Mahkemesinde zabıt kâtipliği yaptı. 1926'da tekrar Ordu'ya dönerek 16. Tümen 195. Alayda takım komutanı olarak Ege manevralarına katıldı. Terhisten sonra Türk Ocağında çalıştı. 1938-1942 arasında Belediye Encümeni Üyeliğini yaptı. 1946'da Demokrat Parti'ye girdi ve Bolvadin Teşkilâtı İdare Kurulunda çalıştı. 1946'da İdare Kurulu Başkanlığına seçildi. IX., X. ve XI. Dönem Afyonkarahisar Milletvekilliği yapmıştır. 1960'ta 27 Mayıs Darbesinde tutuklanarak Yassıada'ya götürüldü. 12 Nisan 1961'de Yassıada'da kalp hastalığından dolayı vefat etti. Kabri, İstanbul'da, Eyüp Mezarlığı'ndadır. Daniel Wallace Daniel Wallace (d. 1959) Amerikalı yazardır. Wallace 1998'de yazdığı ve Tim Burton'ın 2003 yapımı "Büyük Balık" filmine temel olan "" romanı ile tanınır. Wallace Birmingham, Alabama'da doğdu ve Emory Üniversitesi ve Kuzey Karolina Üniversitesi, Chapel Hill'de işletme eğitimi aldı ancak üniversiteden mezun olmadı bunun yerine Nagoya, Japonya'da bir ticaret şirketinde çalışmaya başladı. Chapel Hill, Kuzey Karolina'ya geri döndüğünde "Big Fish" yayımlanmadan önce 13 yıl boyunca bir kitabevinde ilustratör olarak çalıştı. Güller Savaşı Güller Savaşı ya da Çift Gül Savaşı (Wars of Roses), İngiliz tarihinde 1455-1485 yılları arasında gerçekleşen iç savaştır. Savaşa bu adın verilmesinin nedeni, savaşa neden olan York Hanedanının armasının beyaz gül, Lancaster Hanedanının armasının üzerinde ise kırmızı gül olmasıdır. Lancaster ve York hanedanları, İngiltere kralı III. Edward'ın soyundan geliyordu. İngiltere kralı II. Richard'ın devrilmesinden (1399) beri tahtta olan Lancaster hanedanından gelen Kral V. Henry'nin ölümünden (1422) sonra tahta çıkan oğlu VI. Henry henüz reşit olmadığından, ülke uzun süre hizip kavgalarıyla çalkalandı. Fransa da bundan yararlanarak, Yüz Yıl Savaşları'nda galip çıktı. Henry reşit olduktan sonra onun saf ve güçsüz bir kral olduğu ortaya çıktı. Henry'in yerine ülkeyi yöneten hırslı eşi Margaret de Anjou, Fransa'ya karşı bir başarı gösteremedi ve Yüz Yıl Savaşları İngiltere'nin yenilgisiyle sonuçlandı (1453). Bu arada halk ağır vergilerden şikayetçiydi. Ülkede kargaşalık hakimdi. 1453'te Henry tamamen delirince York hanedanından gelen York dükü Richard, Warwick kontu Richard Neville'ın da desteğiyle naipliğe getirildi. Ancak Henry 1455'te iyileşince, York dükünü görevinden uzaklaştırdı ve savaşın işaretini vererek kendisinin sonunu hazırladı. I. St. Albans Çarpışması (22 Mayıs 1455), York hanedanının zaferiyle sonuçlandı ve Lancaster hanedanıyla 4 yıllık bir ateşkes anlaşması imzalandı. Savaş 1459'da tekrar başladı. Üstünlüğü ele geçiren York yanlıları, Ludford Köprüsü'ndeki küçük bir çarpışma sonucu dağıldılar (12 Ekim 1459). Warwick kontu Neville Fransa'ya giderek York yanlılarını tekrar bir araya getirdi ve İngiltere'ye döndü (Haziran 1460). 10 Temmuz 1460'ta Lancaster yanlılarını kesin bir yenilgiye uğrattığı Northampton Çarpışması'ndan sonra tahtı ele geçirmeye kalkan York yanlıları, VI. Henry'in ölümünden sonra York dükünü başa geçirmeye razı oldu. Ancak oğlunu tahta geçirmeye kalkışan Margaret de Anjou, İngiltere'nin kuzeyinde güçlerini toparladı ve Lancaster yanlılarıyla harekete geçerek sürpriz bir baskınla Aralık 1460'ta York dükü Richard'ı öldürdü. Sonra İngiltere'in güneyine doğru ilerleyen Lancaster yanlıları, II. St. Albans Çarpışması'nda (17 Şubat 1461) Warwick kontu Neville'yi yendiler. Bu arada York dükünün en büyük oğlu ve varisi olan Edward, Mortimer's Cross'ta Lancaster yanlısı bir birliği yenmiş (2 Şubat) ve Londra'ya doğru ilerlemeye başlamıştı. 26 Şubat'ta Londra'ya Margaret de Anjou'dan önce ulaşan Edward, 4 Mart 1461'de kendini IV. Edward adıyla kral ilan etti. Warwick kontu Neville daha sonra birliklerini topladı ve Margaret de Anjou'yu Towton'da kesin bir yenilgiye uğratarak savaşın en kanlı çarpışmasını kazandı (29 Mart 1461). Henry ve Margaret de Anjou, oğulları Prens Edward ile birlikte İskoçya'ya kaçtılar. Edward ise krallığını garantiledi. Warwick kontu Neville ile IV. Edward'ın arası, kısa bir süre sonra bozuldu. 1469'da savaş tekrar başladı. Krala karşı ayaklanan kardeşi Clarence dükü George ile Warwick kontu, ayaklanmaları kışkırttılar. Temmuz 1469'da ise, Edward'ın yandaşlarını Banbury yakınlarındaki Edgecote'da yendiler ve Edward'ı tutsak ettiler. Edward, 1470'te yönetimi yeniden ele geçirdi ve Warwick kontuyla Clarence dükü Fransa'ya kaçtı. Warwick kontuyla Clarence dükü, Edward'ın düşmanları Lancaster hanedanından olan eski kral VI. Henry ile Margaret de Anjou'yla ittifak kurdular ve 1470 sonlarında İngiltere'ye dönerek Edward'ı tahttan indirdiler. Tahta tekrar geçen VI. Henry, yandaşlarıyla birlikte Felemenk'e kaçan Edward'ın Mart 1471'de Burgonların da yardımıyla İngiltere'ye dönmesi üzerine harekete geçti. Ancak Warwick kontu Neville'ın Edward karşısında etkisiz kalmasının ardından Edward, Clarence dükü olan kardeşinin bağlılığını yeniden kazandı ve 14 Nisan 1471'de Barnet Çarpışması'nda Warwick kontunu kesin bir yenilgiye uğrattı. Aynı gün İngiltere'ye dönen Margaret de Anjou'nun kuvvetlerini Tewkesbury Çarpışması'nda (4 Mayıs 1471) yenilgiye uğrattı ve onu esir aldı; aynı zamanda Margaret'le Henry'in oğulları Edward'ı öldürdü. Kısa bir süre sonra VI. Henry, Londra Kulesi'nde idam edildi (21 Mayıs 1471). Güller Savaşı'nın ilk dönemi sona ermişti. VI. Henry'in idamının ardından Fransa'ya kaçan Lancaster yanlıları, Lancaster hanedanında erkek üye kalmadığından Lancaster hanedanıyla akraba olan Tudor hanedanından gelen Henry Tudor'u (1457-1509) tahta geçmesi için desteklemeye başladılar. Bu arada Kral IV. Edward öldü (9 Nisan 1483). Edward'ın yerine geçen 13 yaşındaki oğlu V. Edward (1470-1483?)'ın naipliğini üstlenen amcası Richard,aynı yıl onu tahtından indirerek III. Richard adıyla kendisini kral ilan etti ve yeğenleri Edward'la Richard'ı Londra Kulesi'ne kapattı (NOT: Edward ile kardeşi Richard'ın akıbetleri bu olaydan sonra belli olmamıştır. III. Richard'ın yeğenlerini kulede öldürttüğü iddiaları vardır. 1674'te Londra Kulesi'de bulunan kemiklerin Edward ve kardeşine ait olduğu sanılmaktadır.) Bunun üzerine III. Richard'a darılan York yanlılarından bazıları, Henry Tudor'la işbirliği yoluna gittiler. 1485'te Galler'da karaya çıkan Henry Tudor, III. Richard'ı 22 Ağustos 1485'te Bosworth Field Çarpışması'nda yenerek öldürdü. Henry Tudor, kendisini desteklemeleri için York yanlılarına IV. Edward'ın kızı olan Yorklu Elizabeth'le (1466-1503) evleneceğini vadetmişti. Böylece York ve Tudor hanedanını tek bir çatı altında toplamayı umuyordu. Henry'le Elizabeth, 18 Ocak 1486'da evlendiler. Ancak eski dönemlere dönmek isteyen birkaç York yanlısı, 1487'de Clarence dükü George'un oğlu olduğunu iddia eden Lambert Simnell (1477-1525)'i destekleyerek isyan ettiler. İsyancılar, 16 Haziran 1487'de Stoke Çarpışması'nda yenilgiye uğradılar. Bazı tarihçiler, Stoke Çarpışması'nı Güller Savaşı'nın sonu olarak kabul etmektedir; ancak resmi tarih III. Richard'ın atını kaybettikten sonra ""Bir ata krallığım feda"" dediği, yaya olarak yenilip öldüğü, 1485 tarihli Bosworth Field Çarpışması'dır. 1883 yılında İskoç yazar Robert Louis Stevenson, "Kara Ok" isimli tarihi romanında bu savaşı anlatmıştır. GÃ¶relilik ilkesi Görelik teorisi ya da basitçe fizikte görelilik genellikle Albert Einstein'ın iki teorisini kapsar. Bunlar özel görecelik ve genel göreceliktir. Görecelik teorileri tarafından tanıtılan kavramlar şunları içerir; Aynı bildirinin tartışma bölümünde Alfed Bucherer ilk kez ‘’görelilik teorisi’’ ifadesini kullandı. Görelilik teorisi 20. yüzyıl boyunca teorik fizik ve astronomiye dönüştü. İlk yayınlandığında, görelilik Isaac Newtontarafından öncelikle oluşturulan 200 yıllık mekanik teorisinin yerine geçti. Fizik alanında, görelik temel parçacıklar ve onların temel etkileşimlerinin bilimini geliştirdi ve nükleer çağla birlikte yol gösterdi. Kozmoloji ve astrofizik, görelilik ile birlikte, nötron yıldızları, kara delikler ve yer çekimsel dalgalar gibi olağanüstü astronomik olayları tahmin etti. Görelilik teorisi, birden fazla yeni fiziksel teorinin temsilcisi oldu. Bunun için bazı açılamalar var. İlk olarak, özel görelilik 1905 yılında yayımlandı ve genel göreliliğin son şekli 1916 yılında yayımlandı. İkincisi; genel görelilik, kozmolojik ve astrofizik alanında uygulanabilirken özel görelilik temel parçacıklar ve bunların etkileşimleri için de geçerlidir. Üçüncü olarak özel görelilik 1920 yılında fizik topluluğunda kabul edildi. Bu teori hızla atom fiziği, nükleer fizik ve kuantum mekaniğinin yeni alanlarda teorisyenler ve deneyselciler için önemli ve gerekli bir araç oldu. Bunun aksine, genel göreliliğin yararlı olduğu saptanamamıştır. Çoğu uygulamanın astronomik ölçeklerde olduğu gibi deneyselciler için az uygulanabilir olduğu ortaya çıktı. Sadece Newton'cu kütleçekim teorisi tahminlerine küçük düzeltmeler yapmaya sınırlı görünüyordu. Son olarak genel görelilik matematiğinin çok zor olduğu ortaya çıktı. Sonuç olarak, dünyada az sayıda insanın bu teorini detaylarına tam olarak anladığını düşünüyordum ama bu Richard Feynman tarafından çürütülmüştür. Ardından 1960'larda fizik ve astronomi genel görelik merkezi yapımıyla sonuçlanan kritik bir ilgi canlanması oluştu. Genel görelilik çalışmalarının büyük ölçüde gelişmiş hesaplamaları için yeni matematiksel teknikler uygulandı. Bundan itibaren fiziksel ayırt edilebilir kavramlar matematiksel karmaşıklıkta izole edilmiştir. Ayrıca genel görelilik ile ilgili olan egzotik astronomik olayların keşfi, bu katolizin canlanmasına yardımcı oldu. Astronomik olaylar kuazarların (1963), arka plan 3-kelvin mikrodalga radyasyon (1965), pulsarların (1967) ve ilk kara delik adaylarının keşfini (1981) de içerir. Einstein, görelik teorisin ‘’ teoriler prensibi’’ adı verilen bir sınıfa ait olduğun belirtti. Analitik bir yöntem kullanılır. Bunun anlamı bu teoriyi oluşturan unsurlar hipoteze bağlı değildir ama deneysel keşfe bağlıdır. Deneysel keşif doğa süreçlerin genel özelliklerini anlamaya yol açar. Matematiksel modeller daha sonra gözlenen doğa süreçleri açıklamak için geliştirilmiştir. Bu nedenle analitik araçlarla sahip olunması gereken gerekli koşullar saptanır. Ayrı olayların bu şartları karşılaması gerekir. Deneyim sonuçlara uygun olmalıdır. Özel görelilik teoremi ve genel görelilik kuramı birbirine bağlanır. Aşağıda belirtildiği gibi özel görelilik kuramı yerçekimi hariç tüm fiziksel olaylara uygulanır. Genel teori yerçekimi kanunu ve diğer doğa güçlerine olan ilişkisini sağlar. Özel görelilik uzay zamanı yapısının bir teorisidir. Özel görelilik klasik mekaniğin çelişkili olan iki önermesine dayanmaktadır. Elde edilen teori deneyde klasik mekanikten daha iyi sonuçlar veriyor. Örneğin, varsayım 2, Michelson-Morley deneyinin sonuçlarını açıklar. Ayrıca teori pek çok şaşırtıcı ve beklenenin aksine sonuçlara sahiptir. Bunlar: Genel görelilik, 1907-1915 yılları arsında Einstein tarafından geliştirilen bir yerçekimi teorisidir. Genel Göreliliğin geliştirilmesi denklik ilkesiyle başladı bu sonuç serbest düşmenin eylemsizlik hareketi olduğunu söyler. Bir nesne serbest düşüş yaptığında ona uygulanan bir kuvvet olmamasına rağmen düşer, bu klasik mekanikte olduğu gibi yerçekimi kuvvetinden kaynaklanır. Bu klasik mekanik ve özel görelilik ile uyumsuzdur, çünkü bu teorilerde eylemsizlik hareketli nesnelere birbirine göre hızlandırmıyorlar ama nesneler serbest düşüş halindeler. Einstein bu problemi çözmek için uzay zamanına eğmeyi önerdi. 1915 yılında Einstein kütle, enerji ve momentumla birlikte uzay zamanı eğriliğini içeren alan denklemlerine geliştirdi. Genel görelilik sonuçlarından bazıları şunlardır: Teknik olarak genel görelilik, Einstain alan denklemlerin kullanımı olan bir yerçekimi teorisidir. Alan denklemlerinin çözümlerini nesnelerin eylemsizlik hareketinin nasıl olduğunu ve özel topolojisini tanımlayan metrik transörlerdir. Tüm çürütülebilir bilimsel teoriler gibi, görelilik deneyle test edebilir tahminler yapar. Özel görelilik durumu; görelilik ilkesini ışık hızının sürekliliğini ve zaman genişlemesini de içerir. Özel görelilik tahminleri Einstein tarafından 1905 yılından beri yayınlanan bildirilerde sayısız testlerle doğrulandı. Ancak 1881 ve 1938 yılları arasında yapılan 3 test doğruluğu için kritikti. Bunlar Michelson–Morley, Kennedy–Thorndike ve Ives–Stilwell deneyleridir. Einstein, 1905 yılında ilk prensiplerden Lorentz dönüşümlerini türetti. Maxwell denklemleri klasik elektromanyetizma temeli karakteristik hız ile hareket eden bir ışık gibi tanımlanır. Modern görüş ışığın iletim için ortama gerek olmadığını savunuyor fakat Maxwell ve onun çağdaşları ışık dalgalarının sesin havada yayıldığı gibi bir ortamda yayıldığına inanıyordu. Bu varsayımlar ortama ışık saçan eter denir.Michelson-Morley deneyi eter rüzgarı yani eterin yeryüzüne göre hareketinin ikinci dereceden etkilerini tespit etmek için tasarlanmıştır. Michelson bunu gerçekleştirmek için Michelson interferometre denen bir enstrüman tasarlanmıştır. Cihaz beklenen etkileri saptamak için yeterince doğru oldu ama Michelson ilk kez 1881 yılında yaptığı ve 1887 yılında tekrarladığı deneylerden boş bir sonuç elde etti. Bir eter rüzgarını algılamakta başarısızlık, hayal kırıklığına neden olmasına rağmen, sonuçlar bilimsel topluluk tarafından kabul edildi Eter paradigmasını kurtarmak için bir girişimde Fitzgerald ve Lorentz maddelerin uzunluğunun eter yoluyla harekete göre değiştiğini savunan bir hoc hipotezi yarattı. Bu Fitz Gerald-Lorentz daralmasının kökeni oldu ve onların hipotezi teorik bir temele sahip değildi. Michelson –Morley deneyinin sıfır sonucunun yorumu, ışığın gidiş dönüş seyahat süresinin izotropik olmasıdır Fakat sonuç eter teorisini hesaplama ya da özel görelilik tahminlerini doğrulamak için yeterli değildi. Michelson-Morley deneyi ışığın hızının izotropik olduğunu gösterirken, bu hızın büyüklüğünün farklı eylemsiz çevrelerde nasıl değiştiği hakkında hiçbir şey söylemez. Kennedy-Thorndike deneyi bunu yapmak için tasarlanmıştır ve ilk olarak 1932 yılında Roy Kennedy ve Edward Thorndice tarafından yapılmıştır. Onlar boş bir sonuç elde etti ve uzayda güneş sisteminin hızı dünyanın kendi yörüngesindeki hızının yaklaşık yarısı kadar fazla olmadığı sürece hiçbir etkisi olmadığı sonucuna vardılar. Bu olasılığın kabul edilebilir bir açıklama için çok tesadüfi olduğu düşünülüyordu, böylece kendi deneylerinin kendi sıfır sonucundan ışığın gidiş dönüş süresinin tüm eylemsiz referanslar için aynı olduğu sonucuna varılmıştır. Ives-Stilwell deneyi, Herbert Ives ve GR. Stilwell tarafından ilk kez 1938 yılında yapılmış ve 1941 yılında daha iyi doğruluğa sahip bir sonuç elde edilmiştir. Bu Einstein tarafından 1905 yılından tahmin edilen enine Dopler kaymalarının klasik teorinin öngördüklerini karşılaştırmak ve bir Lorentz faktör düzeltmesine bakmaktı. Bu klasik deneyler artan hassasiyetle birçok kez tekrarlandı. Diğer deneyler yüksek hızda göreli enerji ve momentum artışı hareketli parçacıkların zaman genişlemesi ve Lorentz ihlallerinin modern araştırmaları gibi deneyleri içerir. Genel görelilik birçok kez doğrulanmıştır. Diğer testler eşdeğerlik ilkesini doğrulamıştır. Özel görelilik tarihi Albert A, Michelson, Hendrik Lorentz; Henri Poincare ve başkaları tarafında bulunan birçok teorik sonuca ve deneysel bulgulara sahiptir. Albert Einstein tarafından önerilen özel görelilik teorisi Max Planc, Hermam Minkowski ve diğerlerinin sonraki çalışmaları sayesinde sonuçlandı. Genel görelilik 1907 ve 1915 yılları arasında Albert Einstein tarafından geliştirilen bir yerçekimi teorisidir. Ayrıca 1915’ten sonra birçok bilim adamı da katkıda bulunmuştur. Görelik teorisi Küresel konumlama sistemi GPS gibi birçok modern elektronikte kullanılmaktadır. GPS sistemleri üç bileşenden oluşmaktadır. Bunlar kontrol bileşeni, uzay bileşeni ve kullanıcının bileşenidir. Uzay bileşeni belirli yörüngelere yerleştirilen uydulardan oluşur. Kontrol bileşeni tüm verilerin gönderildiği ir istasyondan oluşur. GPS sisteminde birçok göreli etki meydana gelir. Bileşenlerin her biri farklı bir referans çerçevesinde olduğu için, tüm relavistik etkilerin hesaplanması gerekir böylece GPS hassasiyetle çalışır. GPS sistemi kullanılan saatlerin senkronize edilmesi gerekir. GPS sistemlerinde, Dünya’nın yerçekimsel alanının hesaba alınması gerekir. Uzayda olan uydu için de göreli etkiler vardır GPS sistemleri, Görelilik teorisi nedeniyle böyle hassas çalışmaktadır. Eistein’ın çağdaşları her seferinde yeni teorileri kabul etmezdi. Ancak şimdi görelik teorisi modern fiziğin bir dönüm noktası olarak kabul edilir. Einstein’ın modern anlayış göreliliğin yaratıcısı olduğunun kabul edilmesine rağmen bazıları bunu için diğerlerinin itibar hak ettiğine inanıyorlardı. MIT Lisansı MIT Lisansı, 1988 yılında Massachusetts Teknoloji Enstitüsü tarafından hazırlanmış, en yaygın kullanılan özgür yazılım lisanslarından biridir. MIT Lisansı ile yayınlanan kodların sahipli yazılımlarda kullanılmasına, o yazılımın da lisansı dağıtması durumunda olanak verir. Ayrıca GPL ile uyumludur. Bir başka deyişle, GPL lisanslı bir yazılımla MIT lisanslı bir yazılımın kodları birlikte kullanılabilir ve dağıtılabilir. MIT Lisansı, GPL dışında, Açık Kaynak İnisiyatifi standartlarına ve Debian Özgür Yazılım Yönergeleri'yle de uyumludur. Telif feragatlı değildir. MIT Lisansı en yaygın kullanılan özgür yazılım lisanslarından biridir. Mono geliştirme çatısı, Ruby on Rails, PuTTY, Lua (5.0 ve sonraki sürümlerde) gibi uygulama ve diller MIT Lisansı kullanmaktadır. Bunun yanında XFree86 sistemi de MIT Lisansı kullanır, ki lisans zaten ilk olarak bu sistem için yazılmıştır. Popüler çoklu lisanslı yazılımlardan JQuery JavaScript kütüphanesi hem MIT hem de GPL ile dağıtılmaktadır. NWBA National Wheelchair Basketball Association (NWBA); "(Türkçe:Ulusal Tekerlekli Sandalye Basketbolu Federasyonu)" 1948 yılında kurulan ve ABD ile Kanadalı takımların bulunduğu tekerlekli sandalye basketbolu ligidir. Harry Belafonte Harold George Belafonte, Jr. (d. 1 Mart 1927, New York), Amerikalı müzisyen ve oyuncu. İskoçya Futbol Federasyonu İskoçya Futbol Federasyonu (İngilizce: "Scottish Football Association"), İskoçya futbolundan sorumlu federasyondur. Dünyanın en eski federasyonlarından biridir. 1873 yılında kurulmuştur ve hâlâ faal olarak devam etmektedir. George Burley George Elder Burley (d. 3 Haziran 1956), İskoç eski futbolcu, teknik direktör. Teknik direktörlüğe 1993 yılında başlamıştır. Kariyerine İngiltere ve İskoçya takımları ile devam etmiştir. Blackpool FC Blackpool Football Club 1887 yılında Lancashire kıyı şeridinde bir kasaba olan Blackpool'da kurulan, İngiltere'nin futbol takımlarından biridir. Turuncu-beyaz renkleri vardır. Takımın en efsanevi ismi bu takımda tam 380 maça çıkan Sir Stanley Matthews'dir. EFL Championship'te yer almaktadır. 1887 yılında kurulan Blackpool FC, 1896-1897 sezonunda ulusal liglerde mücadele etmeye başladı. Uzun yıllar Football League Second Division'da mücadele eden Blackpool, ilk ve tek şampiyonluğunu Football League First Division'a yükseldiği 1929 yılında yaşadı. II. Dünya Savaşı'nın sonlarına kadar vasat bir performans sergileyen ekip, 1948 yılında FA Cup Finali'ne yükseldi ancak Manchester United'a yenilmekten kurtulamadı. 1951 FA Kupası Finali'nde de Newcastle United'a yenilen Blackpool, 1953 FA Kupası Finali'nde bu şanssızlığını sona erdirdi. Stanley Matthews'ın harika performansı ve Stan Mortensen'in yaptığı hat-trick ile Bolton Wanderers'ı 4-3'le geçerek tarihindeki ilk ve tek FA Kupası şampiyonluğunu elde etti. 1955-1956 sezonunda son yılların en başarılı performansını gösterip Football League First Division'ı Manchester United'ın ardından 2. sırada bitiren kulüp için işler bir daha bu kadar iyi gitmedi. 1967'de Second Division'a düşen ekip, 1970 yılında tekrar yükselmeyi başarsa da, bir sezon sonra tekrar Second Division'a düştü. 1978 yılından itibaren iki lig daha düşen takım, 1980'lerin ortalarında toparlanmaya başladı ve 1992'de play-off'lar sonucu Second Division'a çıkmayı başardı. Simon Grayson yönetimindeki Blackpool, 2007'de bir kez daha play-off'lar sonucu EFL Championship'e yükseldi. 21 Mayıs 2009'da teknik direktörlüğe Ian Holloway'ı getiren yönetim, transfer için fazladan bütçe ayıracağını duyurdu ve Rangers'tan sezon sonunda Championship'te yılın futbolcusu seçilecek olan Charlie Adam transfer edildi. 22 Mayıs 2010'da Wembley'de oynanan Championship Play-Off Finali'nde Cardiff City'yi 3-2 yenen Blackpool, tarihinde ilk kez Premier League'de mücadele etme hakkını kazandı. Katanya Katanya (İtalyanca: "Catania"), İtalya'nın Sicilya Özerk Bölgesi'nde kendi adını taşıyan Katanya ili merkezidir. Belediye sınırları içindeki nüfusu (31.03.2016 itibarıyla) 314.571 kişi olup nüfus bakımından Sicilya'nin ikinci büyük belediyesi; İtalya'nın 10. büyük şehri ve 10. sırada olmasına rağmen bir İtalyan idarî bölge merkezi olmayan tek büyük nüfuslu şehridir. Metropoliten Katanya bölgesi için nüfus 752,895 kişidir. İtalya'nın ada kentlerinden birisi olan Katanya'nın Akdeniz'e kıyısı bulunmaktadır. Katanya şehri Sicilya adasının doğusunda İyonyen Denizi sahillerinde Messina ile Sırakuza şehirleri arasında ve Etna Dağı yanardağı eteklerinde kurulmuştur. Şehrin hemen civarlarındaki deniz sahilleri yanardağ lavalarından ve siyah bazalt kayalarından kurulu büyük yarları içermektedir. Fakat şehrin kurulu olduğu mevkii güneyinde "Simento Nehri" bulunmakta ve bu nehir Sicilya adasının en geniş (2000 hektarı aşkın alanda) mümbit ovalarından biri olan ve Katanya şehrinin önemli kısımlarının kurulmuş olduğu Katanya ovasından Katanya Körfezi'ne katılmaktadır. Şehrin limanı ve ticari ve sınai bölgeleri bu ovada nehrin ağzına doğru bulunmaktadır. Şehrin kurulduğu güney ve güneydoğu Katanya ovası genellikle düzlük arazidir. Fakat orijinal şehri şimdi "Piazza Dante" meydanı ve eski Benediktin San Nicolo manastırı bulunan bir tepe üzerindedir ve şehirde diğer bir tepelik mahalle büyük Gravina mahallesi ile Katanya Citadella Üniversitesi'nin konumlanmış olduğu Santa Sofia tepeleridir. Şehrin yakınlarındaki deniz sahillerinde küçük körfezler bulunmakta ve bunlar büyük Katanya'nin önemli bir yaz-deniz tatil ve turizm merkezi olmasına neden olmaktadır. Katanya büyük bir şehirsel alan olmakla beraber nehrin denize