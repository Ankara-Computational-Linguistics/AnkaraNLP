kutsal sopalarla barikatları destekliyorlar. Kral sustu. Orada bulunan herkes saygıyla iç çekti. İçeri giren Thiers'i fark eden Louis-Philippe, eliyle işaret ederek onu çağırdı. Sizi faytondan indirip çamura batırdıkları doğru mu. Thiers onayladı. Ah, ne kadar korkunç, diye ellerini çırptı Kral. İsyancılar, silah dükkanlarını soymuş, nöbetçilerin silahlarını almışlar park ve bulvarlardaki ağaçlar sanki üstlerinden fırtına geçmiş gibi devrilmiş, dedi Thiers. İsyancılar, benim başkentimde kaç barikat kurmuşlar. diye sordu nefes nefese LouisPhilippe ve elini kalbine bastırdı. İki binin üzerinde, efendim, diye yanıtladı Thiers, hemen. Louise de Orléans gerçek duygularını gizleyerek hızla Kral'a yaklaştı ve karşısında diz çökerek, oldukça yüksek sesle ve abartılı bir duygusallıkla bağırmaya başladı. Lütfen efendimiz, tahttan vazgeçmeyin. Taç, bizim için çok fazla ağır. Bir tek siz, onu taşımaya layıksınız. Kral yanıt vermedi. Bazı hanımefendiler ağlamaya başladı. Kraliçe, Louise'e yaklaştı ve öptü. Sevgili yavrum, sizin oğlunuz İkinci Louis, Philippe adını taşıyarak dedesine layık bir varis olacak. Ve gözyaşları arasında ekledi Sevgili kocam, Fransızlar sizin gibi iyi bir Kral'ı hak etmiyor. Ben inanıyorum ki... Zaman beklemiyor. diye sözünü kesti çenesi düşen Kraliçe'nin, kaba bir şekilde Thiers. İsyancılar yaklaşıyor, bizse güçsüzüz. Geç, artık çok geç. Nasıl geç. diye bağırmaya başladı Kral. Benim muhafızlarım nerede. Mareşal Bugeaud, siz benim güvenliğimden sorumlu olduğunuz konusunda beni temin ediyordunuz. Harekete geçin. Size her tür yetkiyi veriyorum. Majesteleri, diye cevap verdi Bugeaud, ben çaresizim. Artık çok geç. Kral, torunu lehine tahttan çekildiğine dair belgeyi imzaladı ve Fransa'yı hemen terk etti. Louise de Orléans, kaçmayı kesinlikle reddetti. Kral'ın, küçük oğlu Kont de Paris lehine tahttan çekildiğine dair belge elindeydi. Bu demekti ki, Louis reşit olana kadar Fransa'nın hükümdarı oydu. Hayalleri gerçekleşmişti. Louise, sevincini daha fazla gizleyemedi. Tahttan düşürülen Kral ve karısıyla vedalaşır vedalaşmaz, Thiers'in tavsiyesi doğrultusunda, Temsilciler Meclisi'ne çıkabilmek için Bourbon Sarayı'na gitti. Bu sırada Ulusal Muhafızlar ve ayaklanan halk, Tuileries'e yaklaşmıştı. Kraliyet muhafızları ise isyancıların karşısında tüfeklerinin dipçiklerini yukarı çevirdiler. Kan kardeşi olmuşlar, birbirlerine sarılıyorlardı. Kasketler, şapkalar, deri kalpaklar havada uçuşmaktaydı. Herkes Marseillaise'i söylemeye başlamıştı. İleri. kardeşler vatan için ileri Şan şeref günü geldi çattı işte Karşımıza geçmiş kanlı sancağını Tiranlık bir kez daha çekiyor göndere Nasıl bağırıyor duyuyor musunuz uzaktaki Alanlarda bölük bölük askerler Saflarımıza dayandılar öldürmeye gelmişler Karılarımızı, çocuklarımızı ve bizleri Haydi yurttaşlar sıklaştırın safları silahları kapın Yürüyün ki şu alçakların kanlarıyla toprağımız sulansın Halk artık hiçbir kral istemiyordu. Panik içinde Tuileries'den kaçan Louis-Philippe'i Carrousel köprüsünün yanında bir araba bekliyordu. Ama halk, Louis-Philippe'i fark etmişti. Bir muhafız subayı, tahttan düşen Kral'ı izleyen kalabalığa seslendi Baylar, Kral'a acıyın. Cevap olarak birkaç ses duyuldu. Biz onun gibi cani değiliz. Varsın gitsin. Atlar yürüdü ve fayton, Kıyı sokağı üzerinden ilerleyerek Birinci Büyük Devrim yıllarında giyotinin kurulduğu, beyaz heykelli Concorde Meydanı'na doğru döndü. Kral titreyerek koltuğuna yaslandı. Louis'nin ve Louis-Philippe'nin babasının kafaları kesilmişti. Halk, Kral'ın hiçbir saldırıya uğramadan Paris'ten çıkmasına izin verdikten sonra saraya koştu. Lüks masaların etrafından şatafatlı kadın elbiselerinin, deri giysilerin, zarif iç çamaşırların, dantellerin, tavuskuşu tüylerinin, yelpazelerin ve daha başka değerli eşyaların saçıldığı yatak odasından geçerek tören salonuna yönelmişlerdi. Altın kaplamalı, figürlerle süslü tahtı parçalayıp ateşe attıklarında, nefret ettikleri monarşiden sonsuza dek kurtulduklarını sanıyorlardı. Louis-Philippe'in tahtı, Bastille Meydanı'nda, kocaman bir kalabalık tarafından yakıldı. Kraliyet yönetimiyle bu sembolik hesaplaşmaya danslar ve marşlar eşlik ediyordu. Tahttan düşürülen Louis-Philippe'in sarayından bu süre zarfında, hiçbir eşya çalınmadı. Kral'a ait olan her şeye karşı duyulan nefret o kadar sınırsız ve derindi ki saraydan, ne yoksul bir emekçinin çocuğunu ısıtabilecek bir şal ne de bir bodrumu aydınlatabilecek mum alındı. Açgözlü Louis-Philippe, çıkarcı ve değerli eşyalar konusunda maymun iştahlıydı. Hanedanlığının sarsılmazlığına inandığı için biriktirme hırsına kapılmıştı. Çiftlikler, ormanlar, saraylar satın alıyor, devlet hazinesini soyuyordu büyük borçlar alıyor ama geri ödemiyordu. Saat, biblo, resim ve bronz heykellerden oluşan sayısızca koleksiyonları vardı. Kral'ın borcu, otuz milyon frankı bulmuştu. Sadece Neuilly Sarayı'nda yirmi beş binin üzerinde balmumu yedeklemişti. 1848 yılının bir şubat gecesinde halk, Neuilly Sarayı'nı yakınca, bu mumların parlak alevleri Kraliyet bahçesindeki yaşlı ıhlamur ağaçlarını, mermer bank ve heykelleri aydınlattı. İşte, ateş buna denir, diyordu isyancılar. Alevler sanki arşa ulaşmıştı. İnsan ruhunda gizlenen yüce, temiz ve güzel olan her şey devrimin aydınlık günlerinde açığa çıkmış, kendini göstermişti. Benliklerine kavuşan emekçilerin omuzları dikti. Yeniden köle olmamak için eşyaları ve fetişleri yok ediyorlardı. Orléanslar'ın eski sarayı Palais Royal tamamen yanmıştı. Ama Prenses Louise, –bundan böyle naip Kraliçe– devrimin kasıp kavurmasından korkmuyordu. Kral'ın kendisine devrettiği iktidarın tadını çıkararak benzersiz anlar yaşadı. Thiers'in her dediğine boyun eğiyordu. Acıklı bir mizansen hazırlamıştı Üstünde siyah matem elbisesi, yanında iki oğlu ve birkaç prensle birlikte mütevazı bir edayla yaya olarak Temsilciler Meclisi'ne gitti. Burada halk, temsilcilerinin aldığı kararı dinleyecekti. Monarşistlerin bir kısmı onu selamlayarak karşıladı. Orléans Hanedanı'nın en kibar taraftarı Odilon Barrot, burada toplananlara Orléans Prensesi Louise'in naipliği altında Kont de Paris'yi Kral olarak kabul etmelerini önerdiği sırada salona silahlı cumhuriyetçi birlikler dalmıştı bile. Kahrolsun Orléanslar. Yaşasın Cumhuriyet. diye bağırışlar yükseldi her yandan. Gelenler, hazırladığı konuşmasını yapmasına izin vermediler Louise'in. Başkan, şapkasını çıkararak oturuma ara verdiğini ilan etti. Ama gürültüler ve bağırışmalar dinmiyordu. İki sandalyeye birden –proletarya ve burjuvazi– oturmaya çalışan usta ortayolcu, tatlı dilli Ledru Rollin kürsüye çıktı, kendisinin dinlenmesini rica etti ama sözünü geçiremedi. Daha sonra kürsüye, şair Lamartine geldi. Lamartine, bu her şeyin silinip süpürüldüğü günlerde, lirizmini bir an bile yitirmeksizin iktidara ulaşmaya çalışıyordu. Lamartine'in Geçici Hükümet'in listesini okumaya başladığı sıralarda, Flocon, Louis Blanc ve yandaşları da, ‘Reform' gazetesinin redaksiyon bürosunda kendi bakanlarının listesini hazırlıyorlardı. Birkaç saat sonra, cumhuriyet ilan edildi. Belediye Sarayı'nda Orléans Prensesi Louise, Thiers'in eşliğinde, Temsilciler Meclisi'ni terk etti. Yayaydılar Paris'te 48 saattir bir tek fayton bile görünmüyordu. Yüzünü tülün altında gizleyen Louise, bulvarlarda Thiers'le birlikte yavaş yavaş yürüyordu. Ağaçlar kesilmişti. Yayalar zaman zaman, paramparça olmuş heykellere ve devrilmiş banklara rastlıyorlardı. Yerlerdeki kırık cam parçaları, ayaklarının altında sesler çıkarıyordu. En sonunda Thiers, uzun konuşmalara ve törensel mizansenlere girişmeden, tahtın talibini, ‘Düşkünler Evi'ne bıraktı. Daha sonra Prenses orada endişe dolu birkaç gün geçirmek zorunda kaldı. Artık hiçbir hırsı kalmamıştı tek istediği bir an önce kendisini İngiltere'de bulmaktı. Kayınpederi, Fransa'nın eski Kralı da kalabalık ailesiyle birlikte oraya gitmişti. Thiers, konuştu. Louise'le vedalaşırken çok kaba Madam, korkarım ki kral olma mesleği artık moda değil. Onları işsizlik bekliyor. Halkı daha az bölen en iyi yönetim şeklinin cumhuriyet olduğunu düşünüyorum. Belki imparatorluk bir istisna olabilir ama o da başında Napolyon gibi bir insan azmanı duruyorsa. Maalesef devler doğmuyor artık. Ne acı... Talleyrand'ı anımsayın. Ne diyordu ‘Eğer koyun sürüsünün başında bir aslan varsa iyi, ama eğer aslan sürüsünün başında bir koyun varsa kötü. Thiers, birden ellerini savurmaya başladı ve kısa bacaklarının üzerinde sallandı. Yüksek sesle gülüyordu, sizi temin ederim Prenses, dedi, kendinden emin bir tavırla, er veya geç, koyunlar yine aslanı çağıracak yırtıcı hayvanlar kralını. Çok devrim yapıldı, hepsinin de sonu aynı oldu. Sürüyü yine de bir kral yönetecek. Ne yani, Orléans Hanedanlığı'nın sonu mu geldi. diye sordu Louise, pleb bakana karşı kinini gizlemekte zorluk çekerek. Belki benim için fark etmez. Babam, ben doğduğumda, fakir bir zanaatkârmış. Ama siz gerçek bir burjuvasınız. diye şaşırdı Prenses. Şimdi bunun önemi yok. Ben, zaferi kazananlardan yanayım. Yenilgi, daima hataların sonucudur. Başarı ise gerçek değerlerin tacıdır. Elveda madam. Thiers, gecenin karanlığında kayboldu. Louise uzun süre ardından baktı. Hiç şüphe yoktu ki, bu yetenekli şöhret düşkünü, daha birçok kez, kendisine güvenenlere ihanet edecek ve daha pek çok pis iş çevirecekti. Prensesin kendisi için umamadığı bir geleceği vardı onun. Belki tarih onu yine üste çıkaracaktı. Umut, başarısız hükümdara güç veriyordu. Louise ‘Düşkünler Evi'nin büyük salonuna geçti. Bu, Bonapartelar'ın aile mezarıydı. Ortada, gösterişli bir sehpa üzerinde Napolyon'un granit tabutu duruyordu. Kral Louis-Philippe'in oğlu Prens Joinville, İmparatorun naaşını birkaç yıl önce St. Helene adasından buraya getirmişti. Bu Korsikalı ehlikeyfin soyu, bir daha asla tahta çıkamayacak. Eğer monarşi tekrar doğarsa, tahtın ilk talibi benim oğlum olacak, diye düşündü Louise. İngiltere'ye gitmek üzere yola çıkacağı gün, tahttan düşürülen kayınpederi Louis-Philippe'in bir yığın alacaklısı Louise'in yanına geldi. Birçok fırının sahibi olan zayıf, sakallı ve uzun bacaklı biri, yirmi beş bin franklık bir hesap gösterdi güçlü yapısından beklenmeyen cılızlıkta bir sesle konuşan bir yumurta ve et tüccarı, altı bin frankın üstünde değeri olan bir yığın poliçeyi Louise de Orléans'ın gözüne sokuyordu. Et ve sebze tüccarları onu pervasızca azarlıyorlardı. Kral onlara da yüz bin frankın üzerinde borç takmıştı. Denizin öbür tarafında, şu şişko Louis'i bulamayacağımızı sanıyorsanız aldanıyorsunuz. diye bağırıyordu alacaklılar. Kral, yine dönecek. diye kestirip attı sinirlenen Louise, en önce de siz çağıracaksınız onu. Ayaktakımı başkaldırırken siz de yüzsüzleştiniz. Ama zenginliğinizi krala borçlusunuz. Tanrı size, aklınızı ve minnet duygusunu geri versin. Ama alacaklılar uzun süre sakinleşmedi. Louise, ‘Düşkünler Evi'nin odalarına gizlenmek zorunda kaldı. Kısa bir süre sonra da, Fransa'yı terk etti. Tarihin dalgası, bir kenara atabilmek için onu bir an yükseltmişti bundan böyle de, Orléans Hanedanlığı bir daha asla Fransız tahtına çıkamayacaktı. *** Fransızlara göre Paris, yeryüzündeki bütün başkentlerin başkenti, önemli müzakerelerin merkezi, sığınmacıların ikinci vatanı, onu terk etmek zorunda kalanların sürekli pişmanlık duygusudur. Paris, kutsal kitaplarda, bir zamanlar halka yol gösterdiği söylenen ateşten direk gibi yükselir, doğu hükümdarları için yıldız gibi parlayan bir fenerdir. Bir Ortaçağ destanına göre, eski Lutetia'nın – Paris'in eski adı– kurucusu, mitoloji kahramanı Herkül'dür. Ama şanlı şehir, şimdi, 1848 yılında, çok kötü bir haldeydi sıcak havalarda tozlu, yağmurlu günlerde ise çamurluydu. Soyluların müstakil evlerinin ve Kraliyet saraylarının dışında, karanlık girişli kötü evler vardı. Belediye Sarayı'nın ve Vendôme Meydanı'nın çevresindeki küçük dar sokaklara gün ışığı zorlukla ulaşıyordu. St. Denis ve St. Marten mahallelerinde, dükkanların önünde kocaman tabelalar asılıydı. Bakkallar natürmortlarla veya öğretici resimlerle süslenmişti. Yavrularını doyurmak için vücudunu parçalayan pelikan resmi çok moda olmuştu. Burgonya malları satan bir tüccar, istiridyelerinin reklamını, tabelasının üstündeki, bulutların ardından bakan Tanrı ve Havari Peter figürüyle yapıyordu. Resmin altında şöyle yazıyordu Peter, yarattığımı sanmadığım şu hayvanın tadına bakmak için yeryüzüne ineceğim. Siz, bu firmanın sattığı istiridyelerin tadından memnun kalacaksınız. Bilgi için teşekkürler, dedi Tanrı, iyi bir öğüt almak için asla geç değildir. Paris pazarlarında, Cezayirliler, Tunuslular ve Faslılar sebze ve meyve satıyordu. Başkent sokaklarında her zaman çok çiçekçi vardı. 1848 yılının mart ayı geldiğinde, Paris'e, birçok ülkeden –Alman, Polonyalı, İrlandalı, İtalyan– devrimci mülteci akını başlamıştı. İkinci Cumhuriyet'in konuksever Geçici Hükümeti, onlara başkent kapılarını açmıştı. ‘Mevsimler Birliği'nin ünlü mücahitleri Auguste Blanqui ve Barbés cezaevinden çıktılar. Kısa bir süre önce, erişilmez bir hayal olan şey, birdenbire gerçekleşti. Mart güneşinin güçlü ışınları, ağaçlara ve otlara daha önce hiç bu kadar hızlı can vermemişti. Kışın ardından canlanan ve parıldayan doğa, insanları cömertçe ödüllendirmekteydi. Üç renkli ve erguvani bayraklar, devrim amblemleri, beyaz özgürlük heykelleri, geçit törenleri ve şarkılar –canlı, neşeli, komik, kahramansı– Fransız başkentinde bayram havası estiriyordu. Karl ve Jenny, her ikisi için de değerli olan kenti tanıyamadılar. Oysa evliliklerinin ilk mutlu yılını Vanneau sokağında geçirmişlerdi. Marx, Paris'i seviyor sokaklarını, meydanlarını, kenar mahallelerini, en iyi kütüphanelerini, müzelerini ve tiyatrolarını biliyordu. Burada, ölçülemeyecek bir düşünce zenginliğine kavuşmuştu. Marx, toplumu sürekli ilerleten yasaları anlamak için Fransa'nın fırtınalı tarihinden yararlanacaktı. Gizli Fransız işçi komitelerinin önderleri arasında birçok arkadaşı olan Karl, Paris'i, Şubat Devrimi günlerinde, değişmiş ve yenilenmiş buldu. Sokaklarda artık altın saplı ince bastonlarını savuran, can sıkıntısından ne yapacağını bilmeyen züppeler yoktu. Lornetlerinden kin dolu ifadeyle bakan şişman baylar ve arabalarının yumuşak koltuklarında oturan, açık renk elbiseler giyinmiş, her şeyden tiksinen bayanlar da yoktu. Ön tarafında irikıyım arabacıların oturduğu, arka basamaklarında özel giysileri içinde hizmetçilerin durduğu faytonlar da ortalıkta görünmüyordu. Deprem sonrasında meydana gelen dağlara benzer barikatlara arada bir rastlamak mümkündü. Boyunlarına kızıl eşarp bağlamış rengarenk gömlekli işçiler kollarını sıvamış, şarkılar söyleyerek barikatları büyük bir hızla ortadan kaldırmaktaydılar. Kahkahalar atıyor ve şakalar yapıyorlardı. Üçte birini kabul etmek istemediler ama hepsini almak zorunda kaldılar, diyorlardı, Fransızca'da, ‘üçte bir' anlamına gelen Thiers sözcüğünü kullanarak. İndirin parmaklığı. diye karşılık veriyordu diğer işçiler, Louis-Philippe'in gözdesi, ayrıcalıklı Barrot'yu kastederek. Barrot, aynı zamanda parmaklık anlamına geliyordu. Dükkan sahipleri ve korkudan alıklaşmış ablak yüzlü karıları barikatları temizleyen işçilere çekingen çekingen bakıyorlardı. Şehir gitgide güzelleşiyor, temizleniyordu. Sokaklar düzenleniyor, yangından ve silah atışlarından hasar görmüş evlerle anıtlar onarılıyordu. Cezaevleri boşaltıldı, ölüm cezası da kaldırıldı. Orléans Prensesi'yle Guizot'nun, tahttan düşürülen Kral'ın peşinden İngiltere'ye gitmelerine kimse engel olmadı. Devrim sayesinde, tıpkı mahkûmlar gibi karanlıktan aydınlığa kavuşanlar için büyü gibidir. Acılarla kıvranan bedenden zincirlerin sökülmesiyle hissedilen hafiflik ve enginlik, insan ruhunun en temiz, en ışıklı duygularını harekete geçirir. Üzerinde büyük bir ailenin yükünü taşıyan yarı dilenci bir işçi, Tuileries'de üç yüz bin frank bulduğunda götürüp hemen hükümete teslim etti. Paris'li emekçilerin kahramanlıklarının sınırı yoktu. Açlığı, aşağılanmayı, acıyı yaşamış ama şimdi özgürlüğe ve haklarına kavuşmuş emekçiler, şimdiye dek görülmedik bir insancıllık ve iyilikle doluydular. Sarsıcı olaylara zaten düşkün olan Parisliler, hareketin, gürültünün, renklerin ve seslerin baştan çıkarıcılığına kendilerini kaptırmışlardı. Parisli proleterler, zaferin verdiği mutluluktan sarhoştu. Görünüşe göre, bundan böyle bütün sınırlar yıkılmış, altın gibi, yoksulluk ve mutsuzluklar da yok olmuştu. Birbirlerini tanımasalar da, farklı uluslara mensup olsalar da, herkes birbirini kardeş hissediyordu. Tarih, bir sayfa daha açmıştı. Karl ve Jenny duygulanmışlardı. Kentte kulağı okşayan marşlar söyleniyordu. Bayraklar ve pankartlarla süslenen sokaklar muhteşemdi. Her sözcük, bir hayalin gerçekleşmesi gibi heyecanlandırıcıydı. Günlük sorunların hep birlikte tartışılabilmesi için açık havada ya da başkentin zengin şatolarında toplanma özgürlüğü haklarından yoksun olanların, kendi mutluluklarıyla ilgili konularda oylama yapabilmeleri için örgütlenme hakkı işçilerin, bir süre önce uğruna kan döktükleri ve yaşamlarını feda ettikleri idealleri için gösteri yapma hakkı... Paris'in üzerinde söken şafak, Jenny'ye hiç bu kadar zarif ve görkemli görünmemişti. Bir sabah, erken saatlerde, Karl ve Jenny başkent sokaklarına çıktılar. Bu günlerde, her an, bir insan hayatına bedeldi. Karl ve Jenny, kendilerini, tarihin en anlamlı olaylarında yer almış gibi hissediyorlardı. Bunun için yaşamaya ve her tür acılara katlanmaya değerdi. Jenny, ilkbahardan, coşkulu kalabalığın gürültüsünden, insanların gözlerindeki sevinç parıltılarından, rengarenk flamalardan, her taraftan duyulan şarkılardan sarhoş olmuş, sokaklarda yürüyordu. Karl ve Jenny öğle üzeri geldiklerinde, Concorde Meydanı'nda büyük bir kalabalık toplanmıştı. Çok sayıda kasketin arasından zaman zaman kibar şapkalar da görünüyordu. Kadınlar, düzgün taranmış saçlarının üzerine mütevazı başörtülerini takmışlardı. Kalabalığa rağmen meydana tam bir sessizlik hakimdi. Herkes, kiralık bir faytonun koltuğuna dikilip konuşan adamın sözlerini büyük bir dikkatle dinliyordu. Aa. Bu, Auguste Blanqui, dedi Karl eşine, konuşanı görebilmek için ona doğru ilerlemeye çalışarak. Blanqui'yi daha önce hiç görmemişti ama bu derin kırışıklarla dolu, zamanından önce yaşlanmış zayıf yüzü, gözlerdeki bu fanatik parıltıyı ve bir zahit ağzı gibi küçük ağzı resimlerinden çok iyi tanıyordu. Marx, onun tüm yaşam öyküsünü biliyordu. Saçları nasıl da beyazlamış, ne kadar da bitkin düşmüş, diye fısıldadı Jenny. Şaşılacak ne var ki, on yedi yıldan fazla zindanda ve çok ağır koşullarda kalmış. Bir jirondenin oğlu ve ‘Mevsimler Birliği'nin önderi olan Auguste Blanqui, 1839 yılındaki başarısız ayaklanmadan sonra ölüm cezasına çarptırılmıştı. Yaşamını cumhuriyet mücadelesine adamıştı. St. Michel Kalesi'nde, duvarlarına durmadan dalgaların çarptığı bir taş tabutta, ömür boyu hapse çevrilen cezasını çekiyordu. Şimdi yine özgürdü. Parlak gün ışığı, hayatının büyük bir bölümünü geçirdiği hapishane hücrelerinin duvarlarının rengini alan Blanqui'nin yeşilimsi sarı yüzünü daha da belirginleştirmişti. Mutsuzluk, bu yalnız adamın peşini bırakmıyordu. Bu zapt edilmez asi, cezaevinde iken, eşi –zayıf, narin bir kadın– onun hayatından duyduğu endişeye, acıya ve ayrılığa dayanamayıp ölmüştü. Auguste Blanqui, hayatının sonuna kadar sadık kalacağına ant içtiği bu kadına ateşli bir aşk duyuyordu. Karısıyla birlikte olabildikleri kısa zaman zarfında ikisi de çok mutluydular. Blanqui cezaevinden kurtulup geldiğinde karısını ve çocuğunu bulamadı. Yaklaşık on yıl önce, yakınlarına son kez sarıldığı, usul usul akan Oise'nın yanındaki küçük evde geçen sakin günler sanki bir rüya idi, ona öyle geliyordu. Mücadelenin ağır yükünü onunla birlikte taşımayı kabul eden bir karısı var mıydı. Bir devrimcinin eşi. Bu kadın, her an, yoksulluğa katlanmaya, tehlikeleri paylaşmaya ve belki de sonsuza dek yalnız kalmaya hazırdı. Blanqui'nin artık bir ailesi yoktu, ama cezaevinde geçirdiği uzun yıllar ve yitirdikleri, onu bir çelik gibi sertleştirmişti. Hiç kimse, cesur savaşçının ağladığını göremedi. Gözlerindeki alev, gözyaşlarını kuruttu. Devrime daha güçlü, fanatik bir tutkuyla sarıldı. Bir Konvansiyon üyesinin oğlu olan Blanqui, küçüklüğünden beri insan hakları mücadelesi veriyordu. 1830 Temmuz Devrimi'nde ise artık barikatlarda savaşıyordu. Louis-Philippe, halk ayaklanmasını fırsat bilip Krallık tahtını ele geçirince, Blanqui, Paris'te yaptığı monarşi karşıtı konuşma yüzünden mahkemeye verilmişti. Sokak savaşlarında alınan yaraların ve prangalı yaşamın izleri ve kırk küsur yaşta tamamen beyazlamış saçlar Bunlar bir devrimcinin ayırt edici özellikleriydi. Auguste Blanqui, Şubat Devrimi'nden hemen sonra, ‘Prado' salonunda toplanmaya başlayan ‘Merkezi Cumhuriyet Derneği'ni kurdu. Yandaşlarının yardımıyla, genç cumhuriyeti kurtarmaya çalışıyordu. Dingin sabahın ne kadar aldatıcı olduğunu, iki düşman kamp arasındaki geçici anlaşmaların aniden nasıl bozularak bir katliama dönüştüğünü çok iyi hatırlıyor ve kendi deneyimlerinden biliyordu. Dikkatli olun, yurttaşlar. diye sesleniyordu Blanqui. Devrim emekçiler için bayram, zenginler ve despotlar için bir felakettir. Sürünerek yürüseler bile kaplanlara inanmayın. İndirin kralın bayraklarını, cumhuriyetin kızıl bayrağını yükseltelim. 1830 yılının temmuz günlerini hatırlayın. O zaman biz, barikatlarda monarşi için değil cumhuriyet, özgürlük, eşitlik ve kardeşlik için savaştık. Ne çok kan döktü Fransız halkı. Ve ne oldu. Bize, X. Charles'ın yerine Louis-Philippe'i verdiler. Bir yırtıcı hayvanın yerine bir başka yırtıcı hayvan geldi. Rothschildler, finans aristokrasisi ve bankerler kendi monarşilerini kurdular. Biz, 1830 yılında korumamız gerekeni geri alabilmek için on sekiz yıl mücadele ettik... Karl ve Jenny, orada bulunan herkes gibi, Auguste Blanqui'nin sözlerini büyük bir ilgiyle dinliyordu. Dinleyiciler onun ruhsal gücü ve inancı karşısında çarpılmışlardı. Marx ve Jenny kol kola, meydandan geçtiler. Bu devrim emektarı, demir gibi bir adam, dedi Marx. Yıkılmaz bir kişiliği var. Hayatını ideallerine adamış. Bütün yaşamı bir kahramanlıktan ibaret. Zavallı Bayan Blanqui, bu günleri görebilecek kadar gücü yokmuş... Halk, Blanqui'nin önderliğinde yaşasın ebedi cumhuriyet sloganını atarak Belediye Sarayı'na yürüdü. Kızıl bayraklar ve özgürlük heykeli – kıvırcık saçlı, frig şapkalı muhteşem bir kadın– ellerdeydi. Biri, Karl ve Jenny'ye seslendi. Döndüklerinde Bakunin'i gördüler. Keyifle gülümsüyordu. Biraz beceriksizce Karl'a sarıldı, Jenny'yi de eğilip selamladı. Hepimiz sarhoşuz, değil mi. Kimi çılgınca bir coşku ve umuttan, kimileri ise, Bakunin, kepenkleri kapalı olan finans aristokrasisinin özel binalarını işaret etti, ölümüne bir korkudan. Bu, ruhlarımız için sonsuz bir ziyafet, Avrupa'daki bütün tahtlar artık sallanıyor. Berlin'de panik var Metternich saklanmış Avusturya, Habsburgları kovalayacak, Madrid'de cumhuriyetçilerin tertibi ortaya çıkmış. İtalyanlar özgürlüklerine kavuşacak devrim, Polonya'yı da içine alacak ve Rusya'ya kadar ulaşacak. Mutluluktan sarhoş olan Bakunin elini başına götürdü, nefes nefeseydi. Evet, haklısınız, Bakunin. Devrimler, tarihin bayramlarıdır, dedi Jenny sevinçle, Ne şenlik... Marx, Bakunin'in kolunu tuttu ve üçü birlikte, bulvarda yürüdüler. Siz Ruslar'ın, Fransızlar'dan ve biz Renlilerden daha ateşli olduğunuzu kim düşünebilirdi ki. dedi Marx. Kar ve buzun, coşkunuzu soğuttuğunu sanırdık. Oysa gerçekte, kaynayan yüreklere ve ateşli kafalara sahipsiniz. Bugün bizim için gerçekten bir Rus günü. Pavel Annenkov'la da görüştük. Her zaman soğukkanlı olan Annenkov, şimdi Saint-Just gibi kabına sığmaz ve konuşkan olmuş. Gök yarılmış. diye bağırdı Bakunin, Şimdi hiç kimse umursamaz davranamaz. Ve en ilginç olanı, daha ilk günden en yüksek mertebeye ulaşılmasıdır. Kim bilebilirdi ki. Cumhuriyetle anında taçlanan âfet gibi bir devrim. Fransa işçileri, hayali kanatlarıyla arzularının doruğuna yükseldi. İzninizle dostlar, jakobenlerin kulubüne gitmek için acele etmeliyim. Artık böyle bir kulüp de var. Seine sokağında. Paris'te yetmişten fazla kulüp oldu. Kadınlar için olanları da var. Bakunin, Jenny'ye döndü, üye olmanızı tavsiye ederim. Devrim kazandı ve doğuya doğru ilerliyor. Siz, iflah olmaz bir hayalperestsiniz. Devrim, eğlenceli bir karnaval değil maalesef, çelişkili ve ağzına kadar barut dolu, dedi Karl, düşünceli bir edayla. Bakunin somurttu ve karardı, Marx, sizin şüpheciliğiniz de öldürücü. Vedalaştılar ve Bakunin, sokakta hızla yürüdü. Marx, ardından gülümseyerek bakıyordu. Yurttaş Marx. diye döndü ve bağırdı Bakunin, Herwegh'de görüşmeyi umut ediyorum. Mutlaka, yurttaş Bakunin, diye cevap verdi neşeyle Marx ve şapkasını salladı. *** Karl, sabahın erken saatlerinden gece geç saatlere kadar ayaktaydı. Eski dostlarından birçoğunu yeniden bulmuştu. Vaugirard sokağına gitti, işçi kulübünü ziyaret etti ve bir gösteriye katıldı. Göstericiler, ücretlerin derhal yükseltilmesi ve işsizliğe karşı mücadele edilmesi taleplerini içeren bir toplu dilekçeyle Geçici Hükümet binasına yürüyorlardı. Özgürlük kasırgası Karl'ı önüne katmış sürüklüyordu. Daha önce imkansız gibi görünen şeyler, günlük olaylar haline gelmişti. Ama daha sonra ne olacak. diye soruyordu Karl kendine, olaylar nasıl gelişecek. Emek ordusu, fırtınalı şubat günlerinin ertesinde kulübe ve bodrumlardan çıkarak boy gösteriyordu. Paris'te, Ortaçağ'da olduğu gibi atölye loncaları sanki yeniden ortaya çıkmıştı. Mobilyacılar, sucular, arabacılar, terziler ve terzi kalfaları şeker, kimyasal madde fabrikalarının ve gaz şirketlerinin işçileri, birlikler kuruyorlardı. Hararetli toplantılardan sonra, genellikle, taleplerini iletmek ve selamlamak için Geçici Hükümet'in toplandığı binaya yürüyorlardı. Devrimin her anında, mutluluktan dolup taşan yüreklerinden dökülen şarkılar söylüyorlardı. Parlak bayraklar ve şeritler, beyaz özgürlük heykelleri, süngülere takılıp yükseltilen frig şapkaları, Birinci Büyük Devrim'in sembolik sansculotte figürleri gösterilerde ahenkle dalgalanıyordu. Büyük bir güce sahip olan ‘dördüncü zümre' (proletarya) haklarını müthiş bir inatçılıkla koruyor, burjuvaziyi ürpertiyordu. LouisPhilippe monarşisinin Kara Vendée'sı[35] yoktu Fransa taşrasının desteği. Devrim, zafer yürüyüşüyle tüm ülkeyi kucaklıyordu. Lyon'da –Fransa'nın işçi başkentinde– kızıl bayraklar, otuzlu yıllardaki kanlı ayaklanmalardan sonra ilk kez yeniden dalgalanmıştı. Kahraman dokuma işçilerinin bu ünlü kentinde Kraliyet toplarının emekçilere ateş kustuğu kale duvarı yerle bir edildi. Bir zamanlar, onların dostuymuş gibi davranarak işçileri kandıran idareci Bouvier Dumolard'ın Belediye Sarayı ve sokaklar, işçi devriyeleri tarafından korunuyordu. Bir düzen kurulmuş işçiler, işsizliği ortadan kaldırmak amacıyla atölyeler oluşturmaya başlamışlardı. Hâlâ bir iş sahibi olamayanlara parasız ekmek kuponları dağıtılıyordu. Mart ayı, Fransa'nın en uzak bölgelerinde bile böyle geçti. Bütün ülkede Paris'te olduğu gibi halka açık bayram ziyafetleri düzenlendi. Ruhaniler, Şubat Devrimi'nin ilk günlerinde Capucines Bulvarı'nda kurşuna dizilenler için ayinler okuyor duadan sonra kilisedekilerle birlikte papazlar da Marseillaise'i söylüyorlardı. Güneşli bir bahar yaşanmaktaydı. Nehirler taşıyor, çaylar dağlardan aşağılara hızla akıyordu. Fransa'nın her yanında halk, kızıl şeritlerle süslediği özgürlük ağaçları dikiyordu. Bu, daha sonra devrim yıldönümlerinde gelenek haline de gelecekti. Halkın benimsediği yeni marşın nakaratı – Halklar bizim için kardeştir, tiranlar ise düşman – Paris sokaklarında her gün duyuluyordu. Marx, ise bu günlerde Avrupa'yı şimdiye dek sarsan tüm devrimleri incelemeye ayırmıştı zamanını. Kölelik sistemine başkaldıran ezilenlerin mücadelesi hakkında Antik Yunan ve Roma ayaklanmalarını ve diğer devrimleri inceliyordu. Ona göre, tarih geleceğin anahtarıydı. Marx, Fransa'daki Birinci Büyük Devrim sırasında gelişen olayları en küçük ayrıntılarına kadar biliyordu. Robespierre ve Marat'a, kaderin bir cilvesi ya da bilmece olarak görünenler, Marx için tarihsel bir gereksinimin ürünüydü. Marx, jakobenlerin yenilgisinin nedenlerini ve Louis-Philippe de Orléans monarşisinin ilkelerini biliyordu. Engels gibi Karl da, Fransa'daki devrime şaşırmadı. Her ikisi de, tıpkı astronotun, bir kometin ortaya çıkacağını tahmin edebileceği gibi, devrimin yaklaştığını sezmişti. Marx, bu günlerde her devrimcinin olağanüstü sorumluluklar yüklenmek zorunda olduğunu ve bir tek an bile kaybetmemek gerektiğini biliyordu. *** Karl ve Jenny, Herweghler'in evine gitmek üzere yola koyuldular. Bir bankerin kızı ve bir şairin karısı olan Emma Herwegh'in, tam bir şatafatla döşediği evinde, bu günlerde kargaşa hakimdi. Emma, bundan böyle, Türk kilimleriyle kaplanmış divanlarının Belçika'dan gelen birkaç Alman sığınmacı tarafından yatak niyetine kullanılmasına boyun eğmek zorundaydı. Ampir[36] stilinde döşenmiş yemek odasındaki masada yemek takımları gece gündüz eksik olmuyordu. Üstelik Emma'nın şüphelendiği ve oldukça terbiyesiz bulduğu birkaç yoksul, konuk odasında ve Georg'un çalışma odasında sanki kendi evlerindeymiş gibi davranıyorlardı. Tüm bunlardan rahatsızlık duyduğunu gizlemeyen Emma'yla kocası arasında sık sık tartışma çıkıyordu. Daha önceleri uysal ve vurdumduymaz olan Herwergh ise tamamen değişmiş konuşkan bir adam olup çıkıvermişti. Gözlerindeki o eski can sıkıntısı ve yorgunluk ifadesinin izi bile kalmamıştı. İşçi, diye coşkuyla tekrarlıyordu sık sık, işte kahraman, işte Fransa'nın gerçek süsü. Sokaklarda söyledikleri gibi, indirin şapkaları, yaşasın kasketler, diz çökün proletaryanın karşısında. Proletarya mücadelede gerçekten cesur ve yendiği zaman da cömert. Emma, kocasının kendisiyle dalga geçtiğini düşünüyor Georg'un, onun şefkatine artık ihtiyaç duymayacağından korkuyordu. Georg bu hale geldiğinde daima saçmalıklar yapar, âşık olur ve kendisine bir sevgili bulur, diye konuşuyordu kaba ve iğrenç bir ses tonuyla fısıldayarak ve baykuş gözleri gibi nadiren kırptığı gözlerini kocaman açarak. Emma, Georg'u, eski arkadaşı Bakunin'e şikayet ediyordu sıklıkla ama Bakunin arkadaşını kayırıyor ve kısa yanıtlar veriyordu. Böyle zamanlarda, Emma can sıkıntısıyla omuzlarını kaldırıp susuyordu. Brüksel'den gelen Adalbert von Bornstedt de evlerini sık sık ziyaret etmeye başlamış ve Georg'la arkadaşlık kurmuştu. Bornstedt çok zayıflamıştı ve saçları ağarmıştı. Gizli bir hastalık, kusursuz bir eğitim almış bu adamı kemiriyordu. Emma, Bornstedt'den tam bir anlayış gördüğünü düşünüyor ve durmadan onu övüyordu. Siz gerçek bir soylusunuz, ama kendinizi çok nankör bir işe adamışsınız. Emekçileri mutlu etmek istiyorsunuz ama onlar sizin özverinizi anlayamazlar. Bornstedt alçakgönüllü bir tavırla eğiliyor ve yanıt olarak da yuvarlak kafasını anlamlı bir şekilde sallıyordu. Bornstedt, Bakunin ve Herwegh, Avrupa'nın çeşitli ülkelerindeki durumu konuşuyorlardı. Prusya ve Polonya'daki devrimi hızlandırmak için ellerinden gelen her şeyi yapmaya hazırdılar. Herwegh ve Bakunin ne kadar dürüstse Bornstedt de o kadar gizemliydi. Bu deneyimli provokatör, Şubat Devrimi'nden birkaç yıl önce Prusya gizli polisi ile arasını açmış ve sadece Avusturyalılar için çalışmaya başlamıştı. Ama devrim sırasında Viyana'yla da ilişkilerini koparmıştı. O andan itibaren de huzurunu sonsuza dek yitirdi. Çünkü devrim cereyanının tüm Avrupa'ya yayılacağını, sırlarının açığa çıkacağını, kendisini de büyük bir cezanın beklediğini düşünüyordu. Bu durumdan nasıl kurtulacağına kafa yorarken büyük bir kahramanlık yapmaya karar verdi. Böylece sempati sağlayacak, Alman devrimcilerinin güvenini kazanacaktı. Herwegh'in son derece cesur planı onun hesaplarına uygundu. Evet, karar verilmiştir, diye bildirdi Bornstedt, bütün devrimci Alman sığınmacıları bir yumruk halinde birleştireceğiz, güçlü bir lejyon oluşturacağız, silahlanacağız ve Alman sınırına doğru yürüyeceğiz. Ve monarşi düşecek. Fransız kardeşler bize yardım edecek. diye bağırdı Herwegh, Adalbert, sizinle birlikte lejyona önderlik edeceğiz. Ya zafer ya ölüm. Mükemmel, diye destekledi Bakunin. Herwegh'i. Sen sadece büyük bir şair olmakla kalmıyorsun aynı zamanda gerçek bir devrimcisin. Sizin planınız, belki de benim büyük hayalimi nihayet gerçekleştirebilir. Polonya'da da devrim yapmak gerekiyor. 1830 Devrimi Polonyalılar'a, bağımsızlık ve özgürlük için savaşmayı öğretti. Paris'te binlerce Polonyalı isyancı var. Ben Polonya ‘merkez'iyle bağlantı kurdum. Aslında onlar oyalanmaya devam ederlerse Prag ve Poznan'a gideceğim. Polonya'da bir ayaklanmanın başlaması için elimden gelen her şeyi yapacağım. Slavlar da katılacak ve kartopu gibi büyüyerek, korkunç bir çığa dönüşecek olan devrimci Slav birlikleri, Nikolay Romanov'a karşı yürüyecek. Kanlı Rus mutlakiyetiyle hesaplaşmanın tek yolu bu. Tıpkı büyük Brütüs'ün hayallerini şimdi gerçekleştiren Galliler gibi, birleşik bir cumhuriyet kuracaklar. Ama Slav devrimi, Slavlar tarafından yapılmalıdır. Bakunin, sesini yükseltti, dostlar, ben özgür İtalya ve İspanya'yı da görüyorum. Eğer Tanrı, göklerde kehanet cumhuriyetini ilan ederse hiç şaşırmam. Bravo. diye alkışlamaya başladı Bornstedt. Hiç şüphe yok ki, halklar sizin peşinizden gelecek. Taktiğinize tamamen katılıyorum, sevgili Herwegh, askeri lejyon oluşturmak için Alman devrimcilerini bir an önce toplayıp sınıra doğru yola çıkmak gerekir. Bu lejyona hep birlikte önderlik edeceğiz. Savaşçılarımızın her şeyi yakıp yıkan coşkusuna, ne junker hükümeti ne de kral karşı koyabilecek, tiranların son saati geldi. Öyle olacak, diye sevindi Herwegh. Şükür. dedi Bakunin ve alaycı bir tavırla parmaklarını birleştirerek haç işareti yaptı. Bu arada Emma Herwegh, çalışma odasına koştu. Yüzünün asimetrik, kaba hatları, duyduğu kinden dolayı şimdi daha da şekilsizleşmiş ve çirkinleşmişti. Yalvarırım size baylar, Georg'a bir şeyler söyleyin. Az önce, Brüksel'den gelmiş bir Alman serseri eşyalarıyla birlikte içeri daldı. Görünüşe göre, bir dokumacı veya terzi kalfası. Elbiseleri ter kokuyor. Bluzlu, kasketli ve çizmeleri gıcırdayan bu adamın kokusundan midem bulanıyor. Ve Georg onu eve davet etmiş. Güya, birlikte Almanya'ya gidip devrim yapacaklarmış. Herwegh kudurdu. Emma, bu adamdan daha soylu olmayı öğrenmelisin. Sen otele gitmek zorunda kalsan bile bu adam burada yaşayacak, diye bağırmaya başladı, ve ne yapacağını şaşıran karısının üzerine yürüdü. Emma, sustu ve geri geri yürümeye başladı, sonra da perdenin arkasında kayboldu. Bakunin saatine baktı, vedalaşma zamanı gelmişti. Dostlar, inanır mısınız bu sabah dörtte kalktım, dedi. Bu gerçekten çılgın günde ben bir yığın insan tanıdım ama hiçbirini aklımda tutamadım. Konuştum, konuştum, herkesle konuştum ama söylediğim veya duyduğum hiçbir sözcüğü hatırlamıyorum. Ama bunda şaşılacak bir şey yok. Ben, bütün duygularımla, vücudumun her hücresiyle kendimi devrim davasına adadım. Gözümün önündeki her şeyin gerçek çizgileri silindi. Her dakika yeni haberler alıyorum ve sonsuz ümitler besliyorum. Kapıya yaklaşan Bakunin birden alnına vurdu. Az kalsın unutuyordum Marx'ı gördüm ve onunla burada görüşmek üzere anlaştık. Sanırım bu Alman filozof şimdi en önemli olan şeyin yıkmak olduğunu hâlâ anlamıyor. Yapmakla ise, gelecek nesiller uğraşsın. O, materyalist bir bakışla birçok şeyi kuşkusuz fark etmiş durumda ama şimdiye dek, önemli olanın âfet olduğunu kavrayamamış... Galiba gitsem daha iyi olacak. Bu Alman içime pek sinmiyor. Üniversitelilerin kulübüne uğrayacağım. Orada bir zamanlar devrimin büyük laternası çalarken müthiş bir nam kazanan Lamartine, güzel konuşma sanatıyla halkı etkilemeye çalışacak. Evet, Lamartine çok usta bir konuşmacı, dedi Herwegh. Bu günlerde yaptığı bir konuşmaya şöyle başlamıştı ‘Biz bugün, üstün bir şiir yaratıyoruz...' Bu, Jirondenler'in, Katolikliğin, Louis-Philippe'in ve nihayet cumhuriyetin (kim düşünebilirdi ki) şairi yükseklere uçacak. İktidar çekicidir ve tıpkı bir cehennem ateşi gibi, şöhret düşkünlerinin ruhlarını cayır cayır yakar, dedi gıcırtılı, boğuk bir sesle, yüzü ceset gibi solgun von Bornstedt, hiç gülümsemeden. Bakunin çıktıktan kısa bir süre sonra dış kapının çalındığı duyuldu. Karl ve Jenny Marx gelmişti. Ev sahipleri ve kısa bir süre önce devrimin gerçekleştiği Paris'e gelen birkaç Alman sığınmacı onları neşeyle karşıladı. Yüksek perdeden bir sohbet başladı. Emma, Jenny'ye şaşkınlıkla bakıyordu. Herweghler'in evine hiç çekinmeden yerleşen bu kötü pabuçlu, gereğinden fazla mütevazı giyimli, sakallı insanların arasında Jenny'nin kendini oldukça iyi hissettiği belliydi. Sevgili Jenny, siz çok fazla demokrat olmuşsunuz. Dürüst ve mutsuz olmalarına rağmen böylesine kaba ve cahil insanların temsil ettiği komünizmden korktuğumu itiraf ediyorum. Ben geleceği düşünmekten uyuyamıyorum ve sürekli zayıflıyorum. Jenny içtenlikle güldü. Kaygılarınız boşuna, Emma. Ben şimdiye kadar hiç böyle mutlu olmamıştım. Bu arada Bornstedt son derece nezaketle, iki kadını, daha sonra da Herwegh ve Marx'ı tiyatroya davet etti. Comédie Française'de bir loca tutmuştu. Bu akşamki oyunda, Fransa'nın en iyi aktristi Rachel oynayacaktı. Kısa bir süre sonra beşi de evden çıktı. Hava kararmış, fenerler yakılmıştı. Sıradan bir gündü ama bayram havası vardı. Paris'in sokaklarında daha önce hiç bu kadar içten gülünmemiş, neşeli olunmamıştı. Kalabalıktan, kedersiz, taşkın, mutlu, kışkırtıcı ve cesur kahkahalar yükseliyordu. İnsanların yüzleri ve sesleri yumuşamıştı. Kolalı boyun bağları ve gergin silindir şapkalar yok olmuş, basit şapkalar ve gevşek bağlanmış boyun bağları ortaya çıkmıştı. Gazete satıcıları sokağın gürültüsünü bastırarak son haberleri bildiriyorlardı Viyana'da komplolar... Metternich, Johannesburg Sarayı'ndan kaçmış... Louis-Philippe, Dover'da imiş. Ortak devrim yaklaşıyor. Marx ve Herwegh bir büfenin yanında durup gazetelerin akşam baskılarını aldılar. Dünyaya mayın döşendi. Barut fitili, kralların saraylarına doğru kendisine yol açıyor, dedi Herwegh. Onu ateşlemek bizim işimiz. Gazetelerde, bugün Geçici Hükümet'in toplantılarını izleyen yabancı delegelerin sayısı verilmişti. Bu, Avrupa'daki demokratların gerçek seremonisidir, dedi Herwegh. Norveçliler'in, İngilizler'in, Yunanlılar'ın, Bulgarlar'ın, İtalyanlar'ın, Romenler'in, İrlandalılar'ın ve Polonyalılar'ın, Paris'te oturan oğulları aracılığıyla, devrimin zaferini nasıl selamladıklarının haberini oku. Tiyatro binasının önünden geçen sokak, itfayecilerin yürüyüşü nedeniyle tıkanmıştı. Onların ardından, bir komün seksiyonunda yapılan kutlama toplantısından dönen şeker fabrikası işçileri bayraklarıyla, şarkılar söyleyerek yürüyordu. Yollarına nihayet devam edebildiler. Bornstedt, Emma ve Jenny'ye boğazındaki hastalıktan yakınıyordu. Doktorlarına göre, yakında sesini kaybetme tehlikesi vardı. Bütün bunlar çok can sıkıcı, diye konuşuyordu boğuk sesiyle, devrim günlerinde ses de bir silahtır. Georg doğuştan bir konuşur, dedi Emma. hatip, mükemmel Tabii ki, Georg'un, öğütlerimi dinleyerek silahlı Alman bölüğünün başına geçmesine son derece seviniyorum. O bir şairin aynı zamanda devrim önderi olabileceğini kanıtlayacak. Endişe etmeyin bayan, diye ekledi Bornstedt, ben onun yanında olacağım. Georg ve Karl biraz uzaktan yürüyor ve alçak sesle konuşuyorlardı. Bornstedt'in hazırladığı mükemmel planı ben ve Bakunin destekliyoruz, diye başladı Georg Herwegh. Almanya'ya silahlı bir bölükle dalma saçmalığını anlatırken, Marx'ın yüzü gittikçe kararmaktaydı. Şair bunu fark etti ve hemen parladı Almanya'da devrimin patlak vermesi için bunun tek yol olduğu görüşüne katılmıyor musunuz. diye sordu ateşli bir sesle. Böyle bir konuşmanın yeri ve zamanı değil, dedi Karl, canı sıkılarak. Artık, ‘Cumhuriyet' adını alan Française binasına yaklaşmışlardı. Comédie Hayır bana, bu konudaki düşünceni şimdi hemen söyle, diye diretiyordu şair. Sizin planınız tamamen yanlış. Devrim ihraç edilemez. Sen ve Bornstedt, insanları anlamsız bir ölüme mahkûm ediyorsunuz. İyi silahlanmış olsalar bile birkaç yüz kişi, Alman krallıkları ve prensliklerinin ordusuna karşı ne yapabilir. Sen her zaman riske girmekten korkmuşsundur Karl. Sadece kafayla yaşanmaz, bazen kalbin sesini de dinlemek gerekir, diye ısrar etti Georg, Karl'ı tiyatronun girişinde tutarak. Eğer kafa yoksa, kalp, kötü bir danışman olabilir, dedi Marx, kurtulmaya çalışarak, şakayla. Jenny, Emma ve Bornstedt'in, kendilerini beklediği fuayeye girdiler. Lütfen, politik tartışmaları bırakın, diye ısrar ediyordu Bayan Herwegh, kocasını kolundan tutarak. Bu korkunç. Sizin devriminiz beni hasta ediyor artık sinirlerimin tahammülü kalmadı, sadece beni değil, büyük bir Alman şairini de öldürecek. Tiyatro tıklım tıklım doluydu. Marx, sürekli gece çalışmaktan yorgun gözlerini kısmış, ilgiyle, seyircileri izliyordu. Geniş gömlekli işçiler ve basit elbiseleri üzerine ucuz şallarını örtmüş karıları hayranlıkla ama aynı zamanda hissedilir bir çekingenlikle güzel salonu inceliyorlardı. Kadınlar, çalışmaktan yıpranmış ellerini gizliyor ve utangaçça gülümsüyorlar erkekler, özellikle kaba davranarak güvensizliklerini gizlemeye çalışıyorlardı. Proleterlerin yanı sıra tıpkı onlar gibi pamuk ya da kaba yünlü kumaştan gömlekler giymiş başkaları da vardı ama bunların yakaları ve geniş menşetlerinden zarif ipek çamaşırları haince sırıtıyordu. Kaba ayakkabılarından rengarenk, güzel çoraplar görünüyordu. Muhteşem saç modellerinden, yapma buklelerden süsler, deriler ve dantellerden iz bile kalmamıştı. Kılık değiştirmiş zenginlerin sadece giysileri değil, davranışları da değişmişti. İşçiler fısıldayarak konuşurken, uzun süredir tıraş edilmeyen yüzleri ve dağınık saçlarıyla burjuvalar, hava atarak gürültü yapmaya, kabaca itişip kakışmaya özen gösteriyor homojen olmayan bu kalabalığın içinde gizlenmeye çalışıyorlardı. Hayatın en altlarından kalkıp gelerek şaşırtıcı bir kolaylıkla Kraliyet tahtını devirenlere, cumhuriyeti kuranlara benzemek istiyorlardı. A, bakın, diye bağırdı, ve locaları dürbünüyle uzun süre merakla inceleyen Emma, bu, Paris'in en büyük kuyumcusu Bay Paul. Karısının, Bayan Rothschild'inkilere tıpatıp benzeyen incileri var. Düşünebiliyor musunuz, her inci vişne büyüklüğünde. Bay Paul muhtemelen, kapıcısının elbisesini kiralamış. Ah, işte madamın ta kendisi, onun karısı. Bak Georg, o da bir bulaşıkçının ayakkabısını ve eteğini giymiş. Emma içtenlikle güldü, bu gerçek bir maskeli balo, diyerek, Parisli ünlü zenginlerin adlarını saymaya koyuldu. Bütün çabaları boşuna, narin elleri ve uzun tırnakları onları ele veriyor, diye keyiflendi Herwegh'in karısı. Emma Herwegh, devrimci bir sığınmacının karısı olmaktan ilk kez mutluluk duyuyor, korkmasına gerek kalmadığını düşünüyordu. Demek ki, onun drahoma olarak şaire getirdiği paraların pek önemi yoktu. Dahası, bu günlerde, Emma'nın ünlü bir bankerin kızı olduğunu hatırlamasına da gerek yoktu. Şimdi o, Georg'u kurtarmıyor, Georg onu kurtarıyordu. Kendisine vahşice gelen bu düşünce Emma'yı hiç beklemediği bir anda öyle yakaladı ki, perdenin açılmaya başladığını fark etmedi bile. Kırmızı kadifeyle süslenmiş büyük sahnede, özgürlüğün kocaman, alçıdan heykeli yükseliyordu. Onu Spartaküs, Brütüs ve 1789 Devrimi askerlerinin giydiği kostümlerden giymiş birkaç statik oyuncu koruyordu. Fransa'nın ünlü aktristi Rachel, sahneye çıktı. Alkışlar, orkestranın trampetlerini bastırdı. Üç renkli bayrağa bürünmüş Rachel ellerini yukarı uzatarak okumaya başladı. Sesi bazen bir viyolenselden çıkabilen en hafif perdeye iniyor, bazen de bir flüt melodisi gibi yükseliyordu. Sahnenin bir ucundan bir ucuna koşan Rachel'in zarif çizgili profili, işlemeli bir mücevheri andırıyordu. Bukleleri dağılmıştı. Gel gir kolumuza kutsal vatan sevgisi, Götür bizi intikam almaya. Sevgili özgürlük tutsana elimizi, Sahip çıksana kendi davana. Zafere erip dikince bayrağımızı, Senin koruyucuların buluşana dek burada, Mezarında bile sokana dek düşmanın kafasına, Senin zaferini ve bizim şanımızı. Rachel'in ardından tüm tiyatro savaş andı içercesine tekrarlıyordu Haydi yurttaşlar sıklaştırın safları silahları kapın Yürüyün ki şu alçakların kanlarıyla toprağımız sulansın Rachel, ellerini bir uyurgezer gibi ileriye uzatarak sahnenin kıyısına geldi. Onun olağanüstü sesinde şimdi metalik bir tını vardı. Bu tını salona yayılıyor, insanların yüreklerine işliyor ve kan akışını hızlandırıyordu. Rachel, herkesin bildiği o sözcükleri söyledi. Ama bu sözlerin şu anda yarattığı duygu kasırgasını daha önce, belki de sadece, 1793 yılında Marseillaise marşını yazan Rouget de Lisle uyandırabilmişti. Nasıl olur efendisi mi olacakmış Yurdumuzun bu yabancı lejyonlar. Ne diyormuş paralı askerler mi duracakmış, Bizim mağrur savaşçıların karşısında. Aman Tanrım. Boynumuzu yakalamış Zincirden farksız eller boyunduruğa vurmuşlar. Soysuzlaşmış despot beyinler Çıka çıka bizim bahtımıza çıkmış Haydi yurttaşlar sıklaştırın safları silahları kapın Yürüyün ki şu alçakların kanlarıyla toprağımız sulansın Marx'ı, bundan böyle, yıllarca dost bildiği biriyle ikili mücadele bekliyordu. Georg Herwegh, Marx'ın, kendisi için cömertçe açtığı beyin ve yürek hazinesinden defalarca yararlanmıştı özgüvenini sıklıkla ve kolayca yitiren şair, Karl'ın sarsılmaz, istikrarlı iradesine defalarca yaslanmıştı. Sinirli ve dengesizdi Herwegh ve akılsızca davranmaya hazırdı. İradesi bazen bir yelken gibi kabarıyor, bazen de bir balon gibi sönüyordu. Belçika'dan gelen Marx, kısa bir süre sonra Alman mültecilerin toplantısına davet edildi. Herwegh ve Bornstedt, Almanya'ya gönderilecek silahlı özgür lejyonun oluşturulmasıyla ilgili tasarılarını burada bildireceklerdi. Bornstedt, şüpheli bir kişi, diye düşünüyordu Marx, toplantıya gitmeye hazırlanırken, ondan her tür alçaklık beklenir, ama Georg... Karl, kibritini çıkarmak için durdu ve purosunu yaktı. Kendisini kötü hissediyor, canı sıkılıyordu. Toplantıdan önce şairle bir kez daha baş başa konuşarak onu ikna etmeye çalışmıştı. Ama Herwegh, Marx'ı kıskançlıkla suçlayarak kırmıştı. Çocukluğundan beri herkesin kendisini kadınsı ve zayıf olmakla eleştirdiği Georg, cesaretiyle övünüyor askeri bir şöhret elde etmeyi umuyordu. Toplantı günü, Paris'e Almanya'dan heyecan verici haberler geldi. Münih'te işçiler ayaklanmıştı. Gösterişli sarayların, görkemli heykellerin kenti bu Alman Floransası'nda isyancılara çok sayıda ünivesiteli, ressam ve heykeltıraş da katılmıştı. Nassau sokaklarında devrimci çatışmalar oluyordu. Risksiz ortamlarda aslan kesilen ama tehikeli bir durumda pısan Kral IV. Friedrich Wilhelm saat başı fikrini değiştiriyordu. Prusya başkentinde kargaşa hakimdi. Hükümet, halk ayaklanması karşısında geri adım atarak basın özgürlüğünü ve Ulusal Muhafız bölüklerine toplanma özgürlüğünü tanımıştı. Engels, Marx'a gönderdiği coşkulu mektubunda şöyle yazıyordu ...Varsın Friedrich Wilhelm ayak diremeye devam etsin. O zaman dava kazanılmış sayılacak ve birkaç ay sonra bizim bir Alman devrimimiz olacak. diyerek devam ediyordu Varsın sadece feodal bağlarına sağlam tutunsun. Ama hiçbir şeytan, bu dengesizin nasıl davranacağını kestiremez... Karl, toplantı salonuna girdiğinde, Bornstedt, kiliseden getirilen tahta kürsüden konuşmaya başlamıştı. Siyah montu, boynunu saran uzun, beyaz, sert yakası, zayıf vücudu ve sanki bol miktarda toz serpilmiş gibi duran yüzüyle Protestan papazlarını anımsatıyordu. Boşuna yükseltmeye çalıştığı sesi, yılan tıslamasına benziyordu. Geçici Fransız Hükümeti, diyordu, Karl'ın salona girdiği sırada, Almanya'da cumhuriyeti kurma planımızı desteklemekle kalmıyor, özgür lejyona silah, cephane desteği dışında para ve bina da veriyor. Misafirperver Fransa'nın sınırlarını terk edinceye dek her lejyoncuya günde elli santim ödenecek. Bu mükemmel bir gelişmedir. Alman despotizmini yok etmemiz önünde hiçbir engel yoktur. Karl'ın kızgınlığı artıyordu. Demek bu korkunç, anlamsız saçmalık gerçekleşmek üzereydi. Herwegh'in ateşli ama tutarsız konuşmasından sonra, Marx, kürsüye doğru yürürken, öfkesini zapt etmeye çalıştı. Her şeye rağmen sinirlerine hakim olmalı, kürsüde sükûnetini korumalıydı yoksa dinleyicileri ikna edemezdi. Karl, kürsüye geldiğinde kendinden emin bir edayla bir an durdu, karşısında oturan Bornstedt ve Herwegh'e küçümseyerek baktı. Şair, dar omuzlarını kıstı, yüzüklerle dolu narin eliyle sinirli sinirli saçlarını düzeltti. Yanakları kıpkırmızı kesilmişti, yüzünde, yaptığı yaramazlıktan dolayı ürken bir çocuğun ifadesi belirmişti. Hızla arkasına yaslandı ve kışkırtıcı bir pozisyon aldı. Ne yani, kısa bir süre sonra, tarih, benim haklı olduğumu gösterecektir, diye bağırmak istiyordu. Karl, bütün bunları fark etti, eski dostunu umursamadığını hissederek rahatladı. Kalbinde artık Georg Herwegh için bir yer yoktu. Bornstedt, ördek burnunun üzerine kondurduğu büyük gözlüklerle şehla gözlerini gizlemişti. Şu anda salonda bulunan yüzlerce Alman devrimcinin yazgısı Karl'ı endişelendiriyor, onları tehlikeden haberdar etmek istiyordu. Karl, Bornstedt ve Herwegh'in tahrikini bir meydan okuma olarak görüp kabul etti ve mücadeleye girişti. Mantığın ve sevgi dolu bir kalbin gürleyen sesi, salonu kaplamıştı. Karl, anlamsız bir tehlikeye atılmaları için devrimci yurttaşlarının kafalarının karıştırılmasına izin vermeyi kabul etmediğinden, bir değerli dostunu daha kaybetmişti. Herwegh'le çok günler geçirmiş, karısı Jenny'yle birlikte birçok kez gittikleri şairin evinde kendi evlerindeymiş gibi rahat etmişlerdi. Herwegh'in şiirlerinde, düşünce ve davranışlarında Marx'tan esinler vardı. Ama Karl için devrimci mücadelenin ihtiyaçları belirleyiciydi. Herwegh isteyerek ya da istemeyerek davaya zarar veriyor, ihanet ediyordu. Böylece dostlukları düşmanlığa dönüştü. Bornstedt ve Herwegh, Fransa'dan Almanya'ya, devrim ihraç etmeyi öneriyorlar. Devrim parfümeri malzemesi değildir, lüks tüketim eşyaları da değildir, diyordu Marx, kızgın bir ses tonuyla. Marx, Geçici Fransız Hükümeti'nin, özellikle Lamartine gibi bakanlarının, binlerce Alman işçi ve zanaatkârdan kurtulmayı neden bu kadar çok istediğini de açıkladı. Fransa'da korkunç bir işsizlik vardı. Rakip emekçilerden ve bununla birlikte cesur ve deneyimli devrimcilerden kurtulmak, Paris'teki birçok burjuvanın hayaliydi... Ama bunun fiyatı elli santim değildi... Ama bu kadar değil, diye devam etti Marx. En yiğit devrimcilerden bile oluşsa bir lejyon, otuz küsur krallık ve prensliğin ordusuna karşı ne ifade edebilir. Kahramanlık ve ölüm basit bir devrim oyunu en iyi insanlarımızın yaşamına malolacak. Birilerinin entrikalarına –Karl, bakışlarıyla Bornstedt'i yakaladı– ve diğerlerinin bencilliğine ve çocukça şöhret düşkünlüğüne – eliyle Herwegh'i gösterdi– yarayacak. Prusya ve Avusturya hükümetlerinin eski ajanı, titrek elleriyle, gözlüklerini siliyordu. Ah, onu öldürebilsem. diye düşünüyordu Bornstedt. Ondan nasıl da nefret ediyorum, diye fısıldıyordu Georg, ve sandalyesinde kıpırdanıp duruyordu. Çok kısa bir süre sonra, devrim bütün Almanya'da gerçekleşecek. Buna hiç şüphe yok, diye sürdürdü Marx. Kahve falına bakıyorsunuz. Kehanette bulunuyorsunuz, diye çığlık attı Herwegh. Hayır. Bu, tarihsel olarak kaçınılmaz, diye yanıtladı Marx, ciddi bir ifadeyle. Heyecanı çoktan yatışmıştı Karl'ın. Kısa bir süre önce Brüksel'deki ‘İşçi Eğitim Derneği'nde ders verdiği sırada olduğu gibi, kendinden emin ve sükûnetle, toplantıya katılanlara ülkelerinin ekonomik ve politik yaşamında her gün olup bitenleri anlatıyordu basitçe. Bornstedt sessizlik içindeki topluluğu izliyordu dikkatle. Marx'ın sözleri, onun ve Herwegh'in dinleyiciler üzerinde yaratmak istedikleri büyüyü bozmuştu. Bunca emekle planladığım her şeyi Marx yok edecek, diye öfkelendi. Başını çevirmeden sadece gözlerini hareket ettirerek Herwegh'e baktı ve şairin ağlamaklı olduğunu fark etti. Bu şöhret düşkünü salak, galiba af dilemek için hemen şimdi Marx'a koşacak. Zaman kaybetmemek gerekir. Büyük bir ustalıkla tasarlanan oyun, bozulma tehlikesiyle karşı karşıyaydı. Alman kardeşler... diye bağırdı Bornstedt. Sözlerinin dinlenmediğini görünce, protesto etmek için ellerini savurmaya başladı. Sakinliğiyle ünlenmiş bu adamın aniden patlaması salonda bulunanlar üzerinde etkisini gösterdi. Bir an düşüncelerinin doğruluğundan kuşkulanan ve vicdani bir rahatsızlık duyan Herwegh de kendine geldi. Marx'ı dinlemeyin. Cesaret ve kahramanlık şimdiye kadar devrime hiçbir zarar getirmemiştir, diye bağırdı şair, yerinden fırlayarak, sonra da Marx'ın yanına gitti hızla. Bizi korkutmayı bıraksın da, Alman cumhuriyetçilerinin özgür lejyonuna karşı kendisinin hangi alternatifi sunduğunu söylesin, diye devam etti Herwegh, kopan gürültüyü boğmaya çalışarak. Bornstedt hızla salondan çıktı. Konuş Marx. Karl Marx'ı dinlememize engel olmayın, diye sesler yükseldi her taraftan. Biz Almanya'ya dönmek zorundayız, dedi Marx. Ama bunu, sınırdan girer girmez saldırıya uğrayıp yok edilecek bir lejyonla değil, tek tek yapacağız. Ya imtiyazlar, diye sordu biri, çekingen bir sesle. İmtiyaz. diye sürdürdü Marx, sesi hafiften alaycıydı. Geçici Hükümet aynı nedenlerden dolayı, yurduna tek başına dönenlere de yardım verecektir. Bu arada Bornstedt, trampet vuruşları eşliğinde salona tekrar girdi. Göğsünü bir asker gibi kabartarak, öne doğru uzattığı elinde, siyahkırmızı-sarı renkli bayrağı taşıyarak uygun adım kürsüye yürüdü. Sinirden titreyen Herwegh, yine bağırmaya başladı Gönüllülere sesleniyorum Yaşasın Alman Cumhuriyeti ve onu gerçekleştirecek olan özgür lejyon. Salonda, herkes koltuklarında kıpırdamaya ve gürültü yapmaya başlamıştı. Biri hemen bir masa getirdi. Gönüllülerin kaydedilmesini teklif ediyordu. Gerçekten, bu Bornstedt büyük bir alçak, Herwegh de ondan aşağı değil, diye düşündü Marx. Birkaç gün sonra, Bornstedt, ‘Komünistler Birliği'nden atıldı. *** Heinrich Heine'nın kaderi çizilmişti. Doktorların kurtulma umudu yok dediği Heinrich Heine'ye, ilerleyen felç tanısı konulmuştu. Hastalık sonuna doğru ilerlerken ölmekte olan şairin çektiği acıları azaltma imkanı kalmamıştı. Heine'nin arkadaşı, tecrübeli doktor Rotrie'ye göre, can çekişmesi birkaç yıl daha sürebilirdi. Lamba ve parlak gün ışığı ya da devrimden sonra Paris'i yenileyen işçilerin ellerindeki rendelerin gıcırtısı, çekiç sesleri şaire keskin fiziksel acılar veriyordu. Ama her şeye rağmen sokakta çalınan trampetlerin, söylenen devrimci marşların ezgilerini duyduğunda, yanında kimse yoksa, son gücünü toplamaya çalışarak, duvarlara yaslanarak koltuktan koltuğa ulaşıyor, pencereye doğru sürünüyordu. Yarı yarıya körleşmiş gözleri rengarenk bayrakları büyük bir istekle arıyor, titreyen elleriyle göstericileri selamlıyordu. Böyle bir zamanda her şeyin farkında olup tamamen güçsüz olmak hayatım boyu şiirlerimde yücelttiğim devrime katılamamak tam bir felaket. Böyle sürünmektense ölmek daha iyi, diye fısıldıyordu şair, gözyaşları zayıf yüzünü ıslatırken. Heinrich Heine'nin, ekmeğini, yaptığı eşsiz fedakârlık sayesinde kazanmaya başlamasının üzerinden –yılda dört bin sekiz yüz frank– bir yıl geçmişti. Bunun için zengin ve kurnaz bir banker akrabanın isteği üzerine Heine, yayınlanmamış dört ciltlik ‘Anılar'ı yok etmeyi kabul etmişti. Elyazmalarını yok etme işini şairin kardeşi üstlendi. Heinrich Heine, ‘döşekten mezar'ına –birkaç yıldır, neredeyse hiç hareket etmeden üzerinde yattığı ve artık bıktığı somyasına bu adı vermişti– yatmış, istemsiz olarak kapanan, yarı felçli gözkapaklarının arasından, bütün hayatının, ruhunun, düşüncelerinin inişli çıkışlı tarihinin en değerli sayfalarının yanışını seyrediyordu. Hamburg bankerleri bundan böyle rahat uyuyacaktı. Bütün dünyaya onların pintiliğini, ikiyüzlülüğünü ve alçaklığını anlatan divit nihayet kırılmıştı ‘Anılar' alevler arasında kayboluyordu. Ama Heinrich Heine'nin hareketsiz vücuduna yılmak bilmeyen cesur bir ruh kilitenmişti. Berrak mantığı ise hiç bulanmıyordu. Zaman zaman Heine'nin evinin dik merdivenlerini yüksek şapkalı, yüzünü koyu renk bir tülle kapatan dolgun bir kadın tırmanırdı. Bu kadın, şairin yakın dostu, eserlerinde George Sand adını kullanan yazar Aurore Dudevant'dı. Heine, eski mobilyalarla dolu, kitaplarla tıklım tıklım, ilaç kokusunun hiç eksilmediği evine, bu kadın geldiğinde canlanıyordu. Mathilde Heine ise –hafifmeşrep bir kadındı– kendi işleriyle ilgilenme fırsatı bulduğu için sevinerek Heine'yi konuğuyla baş başa bırakırdı. Bu kurnaz kadın, hasta kocasından daha çok, en sevdiği papağanı için endişeleniyor Heinrich Heine'nin neden bu kadar saygı gördüğünü ise bir türlü anlayamıyordu. Kendisi için yazdığı hiçbir şeyi de okumamıştı. Mathilde, bir bakkal evlenmeyi tercih ederdi kendisini kiliseye bulamamıştı. Ona göre dünyada kıyılıyordu. ya da bir borsacıyla ama Heine'den başka, götürecek kimseyi nikahlar aslında öbür Yüzünün sağlıklı görünümü, iştahının yerinde olması, iyi uyuyabilmesi, yuvarlak hatları, gürleyen kahkahası, çevresindeki her şeyden ve kendisinden duyduğu memnuniyet, bu kadının ihanetlerini, bencilliğini ve alçaklığını görmezlikten gelmeyi tercih eden Heine'yi rahatlatıyordu. Heine, henüz sağlıklıyken ve sanatsal yaratıcılığının doruğunda olduğu dönemde tanıdığı George Sand'la karşılaştığında sanki yeniden yaşamaya başlamıştı. Gücü tükenmiş felçli şair, George Sand'ı gördüğünde sanki iyileşiyordu. Bir zamanlar, bu ünlü kadınla aralarında dostluktan öte bir bağ kurulmuştu. Dik Pigalle sokağından hızlı hızlı çıkarak Montmartre'ın eteklerindeki büyük bir bahçenin sonuna yerleştirilmiş Aurore'nın evine sanki daha dün yürümüş gibiydi. Paris, arkasında, çok uzaklarda bir yerde kalmış gibi görünüyordu. Kaldırımın eğri taşları arasında yeşil otlar bitmişti. Kuşlar ötüyor, küçük kilisenin çanları çalıyordu. Şairler ve ilginç cübbeleri ve şapkalarıyla ressamlar, kız arkadaşlarıyla birlikte, bohem romanlarından fırlamış gibi sokakta dolaşıyorlardı. Heine, sanat çocuklarının tapınağı olan Montparnasse'ı seviyordu. Burada büyük bulvarların şatafatlı hoş sokaklarının ve St. Germain kenar mahallesinin cafcaf ve kibiri yoktu. George Sand'ın evinde şair, yazarın oğlu Maurice, sarışın kızı Solange ve hizmetçiler tarafından neşeyle ve beklenen bir misafir gibi karşılanıyordu. Şalına sarılmış Chopin yerinden kalkıyor ve Heine'yi sevinçle selamlıyordu. George Sand'ın, savaşlarda gösterdiği cesaret ve kadınlar konusundaki başarısıyla ün kazanmış atası, ordu komutanı Maurice ‘Gaskonyalı'nın büyük portresinin bulunduğu güzel misafir odasında sürekli olarak Balzac, Protestan papazı Lamennais, şair Mitzkevich, ünlü aktör Beaukaj, besteci Liszt'e raslanırdı. Heine, George Sand'ın evine her gittiğinde manevi bir güç kazanır, sanatsal bir yaratıcılık coşkusuyla dolup taşardı. Ev sahibesinin koyu renk, hülyalı bakışlarının altında, arkadaşları, başarılı bir sözcük, parlak bir mecaz, zekice ifadeler bulmak için yarışırlar görülmedik bir turnike başlardı. George Sand'ın da katıldığı bu mantık şölenine Chopin de çoğunlukla ilk kez konuklarının önünde çaldığı ölümsüz prelüd ve mazurkalarıyla eşlik ediyordu. Bu dost toplantılarındaki ateşli tartışmalar, pek çok sanatsal fikrin doğumuna yol açmaktaydı. Balzac, coşkuyla Rusya ve İtalya'yı anlatıyor Beukaj, Moliére'in monologlarını okuyor Lamennais, Heine'nin şakalarına hiç alınmadan, yumuşak bir sesle, onu mantıklı olana bağlanmaya, Tanrı'ya ve yarattığı kişi özgürlüklerine inanmaya çağırıyordu. Mitzkevich, eşsiz ‘Ölüler Günü' şiirinden gözleri yaşararak bölümler okuyordu. Sıra Heine'ye geldiğinde, şair, belagat yeteneğini gösteriyor, yürekleri sıkıştıran bir duygusallıkla gönül okşayan şiirlerini okuyarak oradakileri etkiliyordu. Ve şimdi George Sand'ı karşısında gördüğünde, günden güne eriyen şair, tasasız mutlu geçmişine doğru uzandı. Yeniden doğmuş gibiydi. Heine'nin düşünceleri birbirleriyle yarışarak koşuyorlardı. Kâh yıkıcı bir espri yeteneğiyle, kâh yapıcı şakalarla dolu sözler kendiliğinden dökülüyordu. Gözlerindeki sönmüş fer yine canlanıyor, gözkapakları çelikten dökülmüş iki solgun yaprak gibi ağırlaşmaktan kurtuluyordu. Paris'in buğulu gözlü kadını George Sand, şairin her şakasına neşeli kahkahalarla yanıt veriyordu. Doğa ona, iri esmer yüzünü güzelleştiren muhteşem bir gülümseme bahşetmişti. Heine ise onun her şeyine bayılıyordu omuzlarına dökülen laciverdi siyah gür saçlarına, insanın gözlerine doğrudan bakan, korkusuz aşkta, yaşamda ve ölümde ısrarla gerçeği arayan zeki ve anlamlı gözlerine. Yazar, Heine'ye bahsediyordu. ortak dostlarından Balzac durmadan yazıyor, diye konuşuyordu şefkatli, güzel sesini kısarak. Onun için korkuyorum. Sanırım, çok hasta. O zaman Heine, kuşkuyla başını sallıyordu Yanılıyorsunuz, Aurore. Daha yarım yüz yıl yaşayabilecek sağlıklı bir bünyesi var onun. Bakmayın, Bu yetenekli şişko çok sağlıklıdır. Ama Balzac çok hasta. Balmumu gibi eriyor. Ama yine de gece gündüz çalışıyor. Yalnız, onu, aşırı yorgunluk kadar bayan Hanska da mahvediyor. Bu Polonyalı kadın, güzel olduğu kadar ruhsuz ve kötü niyetli aynı zamanda. Balzac'ın dehasının ve aşkının değerini bilmiyor. Onunla evlenmeyi düşünmüyor mu. diye sordu bir seferinde Heine, George Sand'a, konu yine Hanska'dan açıldığında. Evet, düşünüyor. Ama korkarım ki, yakında dul kalacak. Sohbet, ciddi bir kabul gören Mérimée, kitapları başarı kazanamayan Stendhal ve cesur şiirler yazan Hugo'yla sürerken birden koridordan, gürleyen bir erkek sesi duyuldu. Gülümseyen, süslü Mathilde'nin ardından hasta Heine'nin yattığı odaya Marx girdi. Karl, kahverengi, pahalı ama mütevazı bir elbise giymiş orta yaşlı, bu hemen tanıyamadığı kadını gördüğünde biraz çekindi. Kadının küçük ağzı, kemerli ve soylu burnu, cesur bakışları dikkatini hemen çekmişti. Odadakinin George Sand olduğunu anladığında içtenlikle ve nezaketle selamladı onu. Karl, sevgili dostum, seni gördüğüme ne çok sevindim, dedi Heine, kalkmaya çalışarak. Ancak başını yastıktan güçlükle ayırabilmişti. George Sand ve Marx, ona yardımcı oldular. Mathilde, hastanın kamburlaşmış, zayıf sırtına kocaman bir yastık koydu. Gördüğün gibi, kadınlar hâlâ beni el üstünde tutuyorlar, diye şaka yapmaya çalıştı Heine. Karl, şairin umutsuz durumunu Engels'ten öğrenmişti. Yine de Heine'nin görünüşü karşısında sarsıldı. Birkaç yıl önce onu son gördüğünde şair nispeten canlıydı. Marx, bu nazik vücudun bu kadar yıkılabileceğini tahmin etmemişti. Yüreğinde derin bir acıma duygusu uyandı, yatağında yerleşmesi için şaire yardım ettikten sonra heyecanını bastırmak için pencereye doğru uzaklaştı. Karl, seni eşinle birlikte bekliyordum. Ona bir şeyler okumak istiyordum. İtiraf edeyim ki, bu muhteşem kadının ince alaycılığından biraz korkuyorum. Zekâyla güzelliğin onunki gibi mükemmel uyumunu başka kimsede göremedim. Ne yazık ki, doğa, tıpkı eserinin taklit edilmesini istemeyen bir heykeltıraş gibi Jenny'yi yarattıktan hemen sonra, onu türünün tek örneği olarak bırakıp kalıbını yok etmiş. Yine de bugün benim için gerçek bir bayram oldu. En iyi dostlarımdan ikisi yanımda. Sizinle olmak ne güzel. Ama bir kadın daha -ölümbana doğru geliyor. Dumas okuyun, diye ciddileşti George Sand. Onun kitapları, sinirleri bütün ilaçlardan daha etkili bir şekilde tedavi ediyor. Bunu kendi deneylerimden biliyorum. Eğer etki göstermezlerse size iyi yürekli Lamennais'yi getireceğim. O da bir ilaçtır. Oh, hayır, lütfen, beni şu papazdan kurtarın. Doktor Marx'ın ateizmini tercih ederim. Bari en azından öbür dünyada şeytanlar beni korkutmaz. Evet, aklıma gelmişken sevgili Aurore, biliyor musunuz ki, Marx, Proudhon'a karşı yazdığı kitabını sizin sözlerinizle bitiriyor ‘Ya savaş ya ölüm, ya kanlı kavga ya yok oluş... Sorunun acımasız çözüm yolu işte bu. Doktor Marx'ın yazdığı ‘Felsefenin Sefaleti' hakkında çok şey duydum, ama henüz göremedim. Onu okumayı çok istiyorum. Çünkü Proudhon ve teorisi bana ikna edici gelmiyor, dedi George Sand. Yeni kitabımı size zevkle hediye ederim. Ama sizi yormasından korkarım. Heine, hızla Marx'ın sözünü kesti Hayır, hayır, ona inanmayın Aurore bu kitap sadece tezleri bakımından değil, aynı zamanda üslup bakımından da parlak bir eser. Asla hiçbir şeyi ertelememek gerekir. Karl, senin kitabından bende iki tane var. Bir tanesini alabilirsin. Karl kalktı, Heine'nin yazı masasına gitti, kitaplardan birini imzaladı ve George Sand'a verdi. Aurore Dudevant, kitabın yazarına dostça gülümsedi ve mütevazı imzayı okudu Bayan George Sand'a. Karl Marx, 1848. Teşekkür ederim, Doktor Marx. Felsefe tabii ki, Almanların önceliği. Fransızlar, yaşamın anlamını sabırla arayamayacak kadar aceleci. Aslında büyük felsefe için bizim zamanımız da yok, çünkü sürekli bir başkaldırı halindeyiz. Söyleyin Aurore, sizi Ulusal Meclis'e aday olarak gösterdikleri doğru mu. diye kesti yazarın sözünü Heine. Hiç şüphe yok ki, siz, bütün bu Lamartine'lerden, Ledru Rollin'lerden, şu Louis Blanc'cılardan daha fazla oy alacaksınız. Evet, ama ben, bazı tiplerin beni politik bir oyuna sürüklemek için yaptıkları bütün girişimleri kesinlikle reddediyorum. Benim yerim Nohant'ta ovaların ve ormanların arasında. Günümüzde politika denen fanilikle uğraşmaktan daha yararlı işler yapabilirim ben. George Sand, vedalaşmak üzere kalktı. Heine'ye, incitmemeye çalışarak dikkatle sarıldı. Marx'ın elini de dostça sıktı ve kitap için bir kez daha teşekkür etti. Kapının önünden, hasta şaire birkaç moral verici söz söylemek için yine dönüp baktı. Konuşmaya katılmayan Mathilde, onu geçirmek için çıktı. Karl Marx ve Heinrich Heine baş başa kalmışlardı. Şairin yüzü karardı, yastığına gömülerek gözlerini hafifçe yumdu. Karl, Heine'nin öldüğünü düşündü bir an. Hastanın terli ve ılık eline endişeyle dokundu. Yaşıyorum, hâlâ yaşıyorum, diye hafifçe gülümsemeye çalıştı Heine. Hastalık onu olağanüstü hassas ve dikkatli kılmıştı. Üstelik büyük sorunlarım var, dostum. Aldığım maddi yardımı uzun süredir sana... Guizot'dan... diye sözünü kesti Karl gerilerek, ama ağzından kaçırdığı bu söz için hemen pişman oldu. Heine ürperdi, biraz daha solgunlaştı ve yüzü titredi. Demek ki, artık biliyorsun. Alçaklar beni kirletmeye çalışıyorlar, bu adamın paralı ajanı olmakla suçluyorlar. Ama ben eminim ki, bu doğru değil önemli olan, sakin kalman, diye ısrar etti ciddi bir ifadeyle Karl. Marx, bana inanıyor musun. Yoksa, ölmek üzere olduğum için beni rahatlatmaya mı çalışıyorsun. Hiç kimsenin acımasına ihtiyacım yok, seninkine bile. Ben alçak değilim, bu dava konusunda vicdanım temiz. Ama onurum, herhangi bir muhbirin elinde. Bulvar gazetelerinin dedikodu konusu olmak istemiyorum. Heine, yine kalkmayı denedi, gözleri iri iri açılmıştı. Beni, yeminli edebiyat tarihi uzmanlarından başka hiç kimse yargılayamaz. Guizot'nun bakanlığından gerçekten de aldığım yardım asla bir şeyin ücreti değildi. Sadece bir sadakaydı. Ben, olayları gerçek adlarıyla anmaktan korkmuyorum. Marx, başını iki eline yaslamış oturuyordu. Kaşları hüzünle çatıldı. Bu zavallı yardımı uzun süredir mi alıyorsun. Böyle bir şey için neden Guizot'ya başvurdun. diye art arda sordu şaire Marx, sesi yumuşak ama ciddiydi. Açlık çekiyordum ve gerçekten uçurumun kenarına kadar gelmiştim. Bundestagın, kanun hükmündeki kararnamesi ile beni, ‘Genç Almanya'nın şairini mahvetmeye karar verdiler. Almanya'da, sadece yazmış olduklarıma değil, gelecekteki bütün eserlerime de yasak konmuştu. Soruşturmasız, yargısız ve hükümsüz, keyfi bir şekilde beni her tür gelirden mahrum ettiler. Ama bu yardımı Guizot'dan neden gizli alıyordun. diye yine sordu Marx, Heine'ye bakmadan. Yardımı, Dışişleri Bakanlığı'nın kasasından ödüyorlardı. Toplumsal denetim dışı olan örtülü ödenek fonundan. Başka bir şey değil de, özellikle bu kasadan bana para vermelerinin uygun olup olmadığını düşünmedim. Açıkça beni destekleyemezlerdi. Kraliyet ve Prusya yandaşı düşmanlarımın, sınırdışı edilmem için ne kadar sıklıkla Fransız Hükümeti'nin canını sıktıklarını sen biliyorsun. Karl ayağa kalktı ve ışık, şairin hasta gözlerini rahatsız etmesin diye güneşlikleri yarı yarıya açılmış, mobilyalarla dolu küçük odanın bir köşesinden diğerine yürümeye başladı. Yüzünde, hüzün, şaşkınlık ve acıma ifadesi donup kalmıştı. Eğer Heine sağlıklı olsaydı Karl ona bu konuda düşündüğü her şeyi söylerdi. Heine'nin Kraliyet Hükümeti'nden maddi yardım almasının herhangi bir açıklaması olamazdı. Ama şair, ölümün eşiğindeydi. Marx susuyordu. Olağanüstü bir gözlem yeteneği olan Heine, onun her hareketini izliyordu. Şairin uzun, kemikli parmakları örtüsünün kenarlarını sinirli bir şekilde eziyordu. Karl, Heine'nin sinirli korkunç ellerini fark etti ve kendini topladı. Yanaklarına hücum eden kan akımından dolayı Heine'nin yüzü sanki morarmıştı. Karl'ın elini yakaladı ve minnettarlıkla sıktı. Guizot, beni Paris'ten kovmayı reddetti. Evet, düzenli olarak bana para yardımında bulunuyor. Ama bunu unutma, ben asla uzun süre yaşamayacağım, insanın ölmeden önce yalan söylemesi ise anlamsızdır ve asla, bu yardım karşılığında benden en ufak bir karşılık veya beni alçak durumuna düşürecek bir şey istemedi. Benim edebi yeteneğime değer veriyor, sponsorluk rolü de hoşuna gidiyor. Dışişleri Bakanlığı'nın kesesi onun eline geçtikten kısa bir süre sonra, beni yoksulluktan kurtardığına teşekkür etmek için onu ziyaret ettim. Konuşma sırasında, onun görüşleriyle tam bir çatışma içerisinde olan radikal düşünceli benim gibi bir adama yardım etmesine hayret ettiğimi bildirdim. Guizot, melankolik bir iltifatla bana cevap verdi ‘Sürgünde yaşayan bir şaire bir parça ekmek vermeyi reddedebilecek bir adam değilim.' Daha sonra şiir üzerine konuştuk ve benim birçok şiirimi ezbere bildiği ortaya çıktı. Bu, onu gördüğüm ve konuştuğum, ilk ve son görüşme oldu. Heine, yastığına yaslandı ve gözlerini kapattı. Çok yorgun ve zayıftı. Yüzü terden sırılsıklam olmuş hareketsiz elleri ise, battaniyenin üzerine uzanmıştı. Marx susuyordu. Aniden, Heine'nin yüzü sancı çekiyormuş gibi çarpıldı. İnleyen bir sesle konuştu Krallardan nefret ediyorum ve hayatım boyunca onlarla savaştım. Ama sonuçta ne oldu. Şimdi iki ateş arasındayım. Dostlar ve düşmanlar, Fransız Kraliyet kalemimi sattığıma inanabilirler. Hükümeti'ne Umarım, bunu kanıtlayacak ve seni lekeleyebilecek bir tek söz bile yazmamışsındır, diye sakinleştirmeye çalıştı Marx, çaresiz şairi. Ama o, sanki hiçbir şey duymuyordu. Politik bir ceset olduğumu sanan sırtlanlar uluyacak. Asla, duyuyor musun Marx, sadece birilerinin empoze ettiği düşünceler için değil, aynı zamanda susmak için ücret alan dalkavuk bir yazar olmadım asla. Bütün yaşamım bunun kanıtıdır. Aşağılık hesaplar için değil beni, onurum için savaşmaya iten yüksek idealler için yaşıyorum ben. Hiç kimseden ve hiçbir şeyden korkmuyorum. Ve tekrarlıyorum Varsın tarih yargılasın beni. Guizot'nun arşivleri yayınlanınca herkes bana sırt çevirecek. Ama sen Marx, gerçeği bildiğine göre, benden yüz çevirmeyeceksin. Marx cevap vermedi. Fransa ve Almanya'nın durumu, Herwegh, Bornstedt ve Bakunin'in eylemleri gibi Marx için çok önemli olaylar hakkındaki konuşma şimdi yapılamazdı. Heine sadece hastalığa değil, Guizot'dan aldığı parasal yardımı başkalarının da bilmesinin yol açtığı duruma da yenik düşmüştü. Karl, son derece gergin bir halde Heine'in yanından çıktı. Mathilde'nin antreden gelen işveli kahkahasını duydu. Adamın biri ona eşlik ediyordu, Marx somurttu. O, neşeliydi, sarhoştu, O, dans ediyordu gülerek... diye anımsadı Heine'nin şiirini, şairin karısını tiksintiyle düşünürken. *** Engels'in Paris'e gelmesini sabırsızlıkla bekliyordu Marx. Martın ortasına gelmişlerdi ama Friedrich, işlerinden dolayı Brüksel'den ayrılamıyordu. Sadık Lenchen ve üç küçük çocukla birlikte Brüksel'i terk etmek zorunda kalan Karl ve Jenny, en gerekli eşyalarını bile alamamışlardı. Friedrich Engels onların bütün işlerini yoluna koydu, Paris'e götüreceği mütevazı eşyalarını toparladı, borçlarını ödedi. İki dost, birbirlerine sık sık ayrıntılı mektuplar yazıyorlardı. Marx, Friedrich'e şöyle diyordu Burada, burjuvazi yine iğrenç bir şekilde yüzsüz ve gerici, –ve Fransızca ekliyordu– ama yine dayak yiyecek. Bunun yanı sıra, Bornstedt'in Birlik'ten çıkarılacağını bildiriyordu Marx. Fransa'da olup biten her şeyi takip eden Engels ise iki gün sonra kaleme aldığı yanıtında şöyle yazmıştı ... Bornstedt'i atmanız çok iyi oldu. Bu adam o kadar iflah olmaz çıktı ki, gerçekten onu Birlik'ten atmak zorunluydu. Lamartine her gün daha da iğrençleşiyor. Bütün konuşmalarında, sadece sakinleştirmek istediği burjuvaziye hitap ediyor. Geçici Hükümet'in seçim demeci de aynı şekilde, burjuvaziyi sakinleştirmek amacıyla tamamen ona hitap ederek yazılmış. Bu alçakların yüzsüzlüğüne şaşmamak gerekir... Bu aynı günlerde, bir an bile dinlenmeyen Yakov Nikolayeviç Tolstoy sabahın erken saatlerinden gece yarısına kadar sürekli meşguldü. Güvendiği insanları kabul ediyor, bakanlıkları ve salonları ziyaret ediyor, olan biten her şeyi dikkatle gözlüyor ve yeni Fransız Cumhuriyeti'nin iç veya dış politikasıyla ilgili, söylenmiş bir tek sözcüğü bile kaçırmıyordu. Gecenin geç saatlerinde kapandığı odasında şaraptan güç alarak, gördüğü ve izlediği her şey hakkında Petersburg'a, bizzat I. Nikolay'ın okuduğu raporlar yazıyordu. Yakov Nikolayeviç, Fransa'yı ve buradaki isyancıları çok iyi tanıyan biri olarak ün yapmıştı. Çar'ın yakın adamı Kont Orlov tarafından himaye ediliyordu. Bir zamanlar gramer öğrettiği sekreteri ve yardımcısı yeni ajan Henri Murget her sabah Tolstoy'un yanına geliyordu. Murget, uzun olmayan, oldukça iyi görünüşlü, serçe gibi hareketli, canlı gözleri şaşırtıcı bir hızla ifade değiştirebilen genç bir adamdı. Henri Murget kâh dalkavuk ve çekingen, kâh cüretkar ve dalgındı. Yüzünün küçük ve belirsiz hatları nedeniyle kesinlikle dikkat çekmemesi genç Fransızın en önemli özelliğiydi. Murget, Tolstoy'un yıllarca oturduğu evin kapıcısının oğluydu. İnsan sarrafı Yakov Nikolaeviç, merdivenlerde sessizce hareket eden, dikkat çekici herhangi bir özelliği olmayan yoksul delikanlıyı hemen fark etmişti. Canlı gözleri, gözlem yeteneğini ve kurnazlığını ele veren Henri, her ayrıntıyı yakalıyor ama susmayı da biliyordu. Tolstoy, kapıcının oğlunu kandırıp yanına aldı, onu eğitmeye koyuldu ve kendi elyazılarını temize çekmeyi ve delikanlının zaten çok fazla benzediği bir serçe gibi gerekli bilgileri kolayca ve hızla toplamayı öğretti. Kurnaz Murget, Tolstoy'un kendisine verdiği görevleri özenle yerine getirmesi karşılığında ayda yüz frank alıyordu. Rus casusuna gerekli ilişkileri kurmayı başararak Henri Murget, Victor Hugo ve diğer önemli edebiyat adamlarının gözüne girdi ve bu ilişkileri sayesinde Şubat Devrimi'nden hemen sonra iki gazetenin redaksiyon bölümlerinde çalışmaya başladı. Bu, Tolstoy'un çok işine yarayacaktı. Evde ‘rafadan ay' adı verilen, eski toprak kölesi hizmetçi İvan, saat tam dokuzda, Yakov Nikolayeviç'i zamanı geldi, efendim. uyarısı ile uyandırıyordu. İvan, efendisini giydirirken Tolstoy, kâh hastalık ve ihtiyarlıktan yakınıyor, kâh şiir dediği karalamaları okuyordu. İvan yıllar geçtikçe, Derjavin'in küçük lirik şiirlerini ve Puşkin'in, özellikle Yakov Nikolayeviç'e adadığı şiirlerini ezberledi. Benim bir zamanlar stoacı olduğum olasılıkla aklından bile geçmemiştir, diye konuşuyordu Tolstoy, ufak gözleri kinle parlayan ihtiyar hizmetçiye bakarak, sonra da ne diye bana öyle bakıyorsun. Ben ikona değilim. Sen muhtemelen bu sözcükleri bile duymamışsındır. Tanrım, ihtiyarlığımı kiminle geçirmek zorundayım. Defol, ihtiyar kütük, diye kuduruyordu aniden. Yıllar geçtikçe Kont daha baskıcı ve despot oldu. Kahvaltıda Henri Murget'yi beklediği yalnız anlarında, adının baş harflerinin, üzerine altınla yazıldığı, sahtiyan kapaklı not defterlerini karıştırmayı ve odasında çok sayıda bulunan kendi fotoğraflarıyla yağlı boya portrelerine bakmayı çok seviyordu. Bir kaide üzerinde de Roma üslubunda yapılmış mermer büstü duruyordu. Eveet, gerçek bir patrisyen, diye düşünüyordu Tolstoy, ince patiskadan yapılmış mendili ile kıvırcık saçların, dolgun yüzün ve bir atletinki kadar güçlü ensenin üzerindeki tozları silerken. Puşkin bana filozof diyordu. Galiba ben, yeşil lambanın altında toplanan epikürcülerin en dengeli olanıydım. İvan, Henri Murget'nin geldiğini bildirmişti. Genç Fransız, kocaman kapı ağzına kadar açık olmasına rağmen, sağ omuzunu ileri uzatarak yan yan yürüdü. Şuna bak nasıl yürüyor, diye düşündü Tolstoy, her delikten girip çıkabilir. Çevik, işe yarar ve sadık bir delikanlı olduğunu da düşünmek gerekir. Bu arada Murget birkaç kez eğilmişti, Yakov Nikolaeviç, kendisine birlikte kahvaltı etmeyi teklif edinceye kadar. Nicolette nasıl. diye sordu işveli işveli gülerek. Henri, utanmış gibi yaptı. Utanma, oğlum. Senin tanımadığın bir şair, Puşkin, benim dostlarımdan biri, bana şu satırları adamıştı... Mösyö Puşkin, şimdi Paris'te mi. diye sordu Murget. Tolstoy bu soruyu cevaplamadı ve mısraların yerlerini gelişigüzel değiştirerek şiiri okumaya başladı iç sonuna kadar sevinci yaşa tasasız, umursamaz, sen an'a itaat et sen genç ol gençlikte Onu geri getirmeyecek davetin sev tatlı tembelliği ve hafif kanatlı aşkı ve hafif kanatlı eğlenceyi. Siz, Mösyö Tolstoy, herhalde bir Don Juan ve Bonvivant'tınız... Maalesef, hayır. Puşkin'in şiirinin ilk satırlarını dinle. Gençliğimde, güzel anları nasıl kaçırdığımı anlayacaksın. Ben ettim sen etme. ‘Sen kaçıyorsun, genç filozof... şölenlerden ve zevklerden...' İşte ben böyle idim. Başka ne yazmış, diye sordu Henri Murget, yağlı tavuğu bitirmek üzereyken dalkavukça. Bu arada Tolstoy, gençliğini ve Puşkin'in onu anlatan şiirlerini hatırlamıştı. İnan ki, tanıyacaksın sen soğuk, kötü gerçeklerin yararsız düşünmelerin acı pişmanlıkların saatini O saat geldi. dedi hayıflanarak Kont, sonra da dudaklarını büzerek ekledi, yararsız düşüncelerle zaman kaybetmeyeceğiz. Hayır, ben gırtlağıma kadar işe batmışım. Bana ihtiyaç var ve hiçbir şey için pişman değilim. Ne var ne yok, oğlum. ‘Halk Dostu' gazetesi redaktörünün oğlu genç Raspail'ı gördüm. Bu çenesi düşük, her şeyin kendisine anlatıldığıyla övünmek için bütün sırları açıklamaya hazır. Aslında bu sırlara ancak kapıları dinleyerek ulaşabiliyor. Geçici Hükümet üyelerinin artık kavga ettiklerine ve birbirlerinden nefret ettiklerine dair birçok şey söyledi. Harika, hükümetteki kargaşalar daima ülke için tehlikeli, düşmanları için yararlı olmuştur. Anlaşmazlık bekliyordum ama itiraf etmeliyim ki, bu kadar erken değil. Daha balayı bile geçmedi. Anlaşmazlıkların sebebi ne. İşsizliğin ortadan kaldırılması hakkındaki tartışmalar ve emeğin örgütlenme sorunu. Fransız demosu [37] iş ve atölyelerin derhal açılmasını istiyor. Oo, sen Yunanca ayaktakımına