yaklaşık merkezinde hareket eden ve gök cisminin yansımasını ufka indiren bir koldur Üstteki kısımlardan başka, parlak gök cismi için yüksekliğin alınmasında kullanılan renkli camlar (shades) bulunur. Bunlar az saydamdan çok saydama doğru sıralanmışlardır. Osmanlı İmparatorluğu arması Osmanlı Devleti arması ya da Osmanlı arması, 19. yüzyılda Birleşik Krallık geleneğindeki nişanlardan etkilenilerek Osmanlı Devleti için hazırlanmıştır. Öncesinde, padişah tuğraları devlet nişanı yerine geçiyordu. Osmanlı arşivlerinde yapılan araştırma sonucu armanın yapılışı hakkında şu bilgilere rastlanmıştır: Osmanlı ile Rusya arasındaki Kırım Savaşı sırasında, Fransızların Sultan Abdülmecid'e verdiği "Légion d'honneur" nişanı, Osmanlı Devleti ile yakın ilişkiler kurmaya çalışan İngiltere'yi harekete geçirir. İngiltere Kraliçesi Victoria, Fransa'nın verdiği nişana karşılık Kasım 1856'da Dizbağı Nişanı'nı Osmanlı Sultanı'na sunar. 1346'da Kral III. Edward tarafından ortaya çıkarılan Dizbağı Nişanı'nın geleneğinde şöyle bir uygulama vardır: Nişanı alan kişi ya da hükümdarların armaları Londra'da Windsor Sarayı'nda bulunan Saint George Kilisesi'nin duvarında asılmaktadır. Ancak Osmanlı Padişahı'nın arması bulunmamaktadır. Bunun üzerine Kraliçe Victoria, Prens Charles Young ismindeki arma uzmanını Osmanlı için arma tasarlamak üzere görevlendirir. İstanbul'a gelerek araştırmalarda bulunan Young'a, Etyen Pizani isminde bir tercüman yardımcı olur. İngiliz tasarımcı, padişahlık alameti olan saltanat kavuğunu, sorgucu, ay-yıldızlı sancağı ve tuğrayı ön plana çıkararak bir arma hazırlar. Bir yılda hazırlanarak İstanbul'a gönderilen arma çizimlerini Sultan Abdülmecid de beğenir. Bu şekilde oluşan Osmanlı Devleti arması İngiltere'nin Saint George Kilisesi'ndeki yerini alır. Osmanlı nişanının son hali, 17 Nisan 1882'de Sultan II. Abdülhamid tarafından yürürlüğe konmuştur. Osmanlı Devlet Nişanı'nın içinde iki tane bayrak vardır. Kırmızı zeminde hilal ve yıldız bulunan bayrak Anadolu ve diğer Asya eyaletlerini, yeşil zemindeki bayrak Rumeli'yi simgelemektedir. Terazi, Osmanlı adaletini, terazide bulunan kitaplar da adaletin kaynağı olan Osmanlı kanunnamelerini ve Kur'an'ı temsil etmektedir. Osmanlı armasında silahların toplu olarak yer almasının ana nedeni ise güçlü Osmanlı ordusunun bütün unsurları ile yansıtılması kaygısıdır. Itachi Uchiha Uchiha Itachi , Naruto isimli manga ve anime serisinde yer alan karakterlerden biridir. Uchiha Itachi, Konoha Köyünde yetişmiş serideki en güçlü ninjalardan biridir. Mangekyou Sharingan uyandırabilmiş, savaş ve dövüş zekası üst düzey, S-Sınıfı bir ninjadır. Mangekyou Sharingan'ın 3 büyük jutsusu Amaterasu, Tsukuyomi ve Susano'yu uyandırmıştır ve üçünü de ustalık derecesinde kullanabilmektedir. Aynı zamanda Uchiha Sasuke'nin ağabeyidir. Itachi; Uchiha Fugaku ve Mikoto'nun ilk çocuğudur. Çocukluğunda şiddetle iç içe olmak zorunda kalmış ve daha 4 yaşındayken 3.Büyük Ninja Savaşı'na tanıklık etmiş, savaşın sebep olduğu tüm yıkımları görmek zorunda kalmıştır. Ölümü ve yıkımı çok genç yaşta tanıyan Itachi bu nedenle pasifist olmuştur. Ölümsüz olmayan bir hayatın anlamsız olduğunu düşünen Orochimaru ile karşılaştıktan sonra hayat ile ilgili daha derin düşünmeye başlamıştır. Bu sebeple antisosyal bir kişiliğe bürünmüş ve çalışmalarına ve antrenmanlarına daha çok önem vermeye başlamıştır. Bu arada da kargalarla iletişim kurmaya başlamıştır. 5 yaşındayken Uchiha Shisui ile tanışmıştır. Benzer görüşleri olan bu ikili kısa sürede iyi dost olmuş ve hatta aralarında kardeşlik bağı kurmuş, beraber çalışıp öğrendikleri teknikleri birbirlerine öğretmişlerdir. Kyuubi'nin Konoha'ya saldırısı sırasında küçük kardeşi Sasuke'den sorumlu olan Itachi, Uchiha Izumi ile de beraber güneydoğu sığınağına gitmişlerdir. Kyuubi'nin köye saldırısı Konoha'nın yöneticileri ve Uchiha Klanı'nın arasının bozulmasına sebep olmuştur. Böylece yöneticiler Uchiha Klanı'nı köyün geri kalanından uzak tutmak ve daha iyi gözlemleyebilmek için köyün ücra köşesine taşınmak zorunda bırakmıştır. Itachi her ne kadar barışçıl bir insan olsa da shinobi sanatları konusunda doğal bir yeteneğe sahiptir. Hep en yüksek puanları almış ve ona öğretilen her tekniği, Jonin seviyesinde bile olsa, kolayca öğrenmiştir. Daha sonra kendi köyünün, klanının tarihini, dünya tarihini öğrenmeye, çalışmaya başlamış ve bu sayede neyin önemli olduğunu görmeye başlamıştır. Pek çok şey öğrenmek onun geçmişteki olayların nedenlerini ve sonuçlarını anlamasını sağlamış ve şimdiki olayların nereye varacağını tahmin etmesine katkıda bulunmuştur. Yetenekleri fark edildikten sonra, daha 7 yaşındayken en yüksek puanla Akademi'yi bir yılda bitirmiştir. Animede daha sonra 2.Takım'ın bir üyesi olmuş ve bu takım Daimyo'yu yıllık Konoha gezisinde korumakla yükümlü kılınmıştır. Görev esnasında konvoy Maskeli Adam (Tobi) tarafından saldırıya uğramış ve Itachi'nin takım arkadaşı olan Izumo Tenma'nın ölümünü görmesi Sharingan'ının uyanmasını sağlamış ve Itachi aynı yaşta (8) Sharingan konusunda uzmanlaşmıştır. 10 yaşına geldiğinde Chunin sınavlarına girilmesine izin verilmiş ve bu sınavları başarıyla tamamlayan Itachi, Chunin olmuştur. 11 yaşına geldiğinde ANBU'ya katılmıştır. Itachi'nin başarıları ailesini gururlandırmış, babası onun Uchiha Klanı'nın gelecekte yükselmesinde büyük rol oynayacağını düşünmüş ve küçük kardeşine rol model olmuştur. Itachi, Sasuke ile harika zaman geçirmiş, onunlar beraber antrenman yapmış ve babalarının ona göstermediği sevgi ve onaylamayı göstermiştir. Daha sonra Uchiha Klanı kendilerine yapılan muameleden hoşlanmadıkları için hükümete bir darbe planı yapmışlardır. Fugaku, Uchiha'nın ve darbenin planının başı olarak Itachi'yi ANBU ve köy hakkında ajanlık yapması için teşvik etmiştir. Itachi ise Uchiha'nın ayaklanmasından sonra diğer devletlerin de boş durmayacağını, köye saldıracağını ve başka bir savaş çıkacağını biliyordur. Bu yüzden çifte ajan olmuş ve Uchiha'nın yaptıklarını Hokage'ye ve Konoha Heyeti'ne raporlamış, onların barışçıl bir çözüm bulacağını ümit etmiştir. Itachi, klanına ihanet etmesinin yükünü Shisui ile paylaşmıştır. Shisui, Kotoamatsukami ile klan liderini kontrol almayı ve Konoha ile anlaşmaya varmaya zorlamayı düşünmüş ise de sağ gözü Shimura Danzo tarafından çalınmış ve planını gerçekleştirememiştir. Shisui'nin seçenekleri tükenmiş ve kalan gözünü Itachi'ye vermiş, ondan köyü ve klanının onurlu adını korumasını istemiş daha sonra kendini Naka Nehri'ne atarak intihar etmiştir. Shisui'nin ölümünü gören Itachi bu sayede Mangekyou Sharingan'ını uyandırmıştır. Ertesi gün Itachi'den başından beri şüphe duyan bazı klan üyeleri onu Shisui'yi öldürmekle ve daha sonra da intihar süsü vermekle suçlamış, Itachi de kontrolünü kaybedip onlara saldırmış ve alt etmiştir. Bu olaydan sonra ailesi ile arası açılmıştır. Itachi daha sonra 13 yaşında ANBU takım kaptanı olmuştur. 3.Hokage hala Uchiha ile anlaşma yapmanın yollarını ararken Danzo artık Uchiha Klanı için bir kurtuluş olmadığını anlamıştır. Danzo daha sonra bunu Itachi'ye açıklamış ve ona iki seçenek sunmuştur: - Darbeyi destekle ve Sasuke dahil bütün klanın katledilsin. - Darbe yapılmadan önce klanını saf dışı bırak ve böylece kardeşin kurtulsun. Itachi kardeşini kurtarmayı seçmiştir. Son hazırlıklarını yaparken Konoha'da gizlice dolaşan Tobi'yi fark etmiştir. Onu izlerken onun gerçekten de yeni bir çatışma arayan Uchiha Madara olduğunu düşünmüştür. Itachi ondan klanını yok etmede yardım etmesini istemiş ve bu sayede geçmişin intikamını almak isteyen Madara da bunu kabul etmiştir. Daha sonra bir gecede Tobi ile beraber tüm klanı katletmişlerdir. Itachi ebeveynlerini kişisel olarak kendisi öldürmüştür. Ailesi ihanetine rağmen ona karşı garez beslemediklerini ve hatta kendisiyle gurur duyduklarını söylemiş, Sasuke'ye sahip çıkmasını istemiş ve Itachi'ye karşı bir direnç göstermemiştir. Itachi yaptıklarının cezasını ona ödetebilecek kişi olarak sadece Sasuke'yi görmüştür. Sasuke'yi bu yola sokmak için ona kötü biri olduğunu, tüm bunları güç için yaptığını söylemiş ve ailesinin cansız bedenlerinin önünde ona Tsukuyomi uygulamış, ailesinin ölümünü defalarca göstererek psikolojik olarak işkence etmiş ve onu aslında hiç sevmediğini söylemiştir. Itachi, Sasuke'yi onu öldürecek kadar güçenmesi için teşvik etmeye çalışmış ve ona da Mangekyou Sharingan'ını uyandırmasını söylemiştir. Itachi ayrılırken Sasuke'nin Sharingan'ı uyanmış ve bayılmadan hemen önce Itachi'nin ağladığını görmüştür. Daha sonra Itachi bir karga klon aracılığı ile Danzo'yu tehdit etmiş ve eğer sözünü tutmayıp Sasuke'ye dokunursa Konoha'nın bütün sırlarını diğer köylerle paylaşacağını söylemiştir. Köyden ayrılmadan önce 3.Hokage'nin yanında gitmiş ona görevini tamamladığını söylemiştir. Danzo'nun güvenilir olmadığını bilen Itachi; Hokage'den, Sasuke'ye göz kulak olmasını istemiştir. Hokage'nin sözünü alan Itachi daha sonra köyü görünürde bir hain olarak terk etmiş ancak gizli bir görev almıştır. Bu görev Tobi'nin örgütü Akatsuki'ye sızma ve Konoha'ya saldırmasına engel olma görevidir. Animede Akatsuki'ye katıldıktan sonraki ilk partneri Biwa Juzo'dur. Ancak onlara verilen görevde Kirigakure'de Yagura tarafından pusuya düşürülmüş, güçlü bir Jinchuuriki olan Yagura'yı Amaterasu sayesinde yenmiş ancak Juzo bu esnada öldürülmüştür. Belli bir vakit sonra Orochimaru, Itachi'nin gözlerini çalmaya çalışmış ancak Itachi onu genjutsu ile kolayca mağlup etmiş, sol elini kesmiş ve örgütten ayrılmak zorunda bırakmıştır. Daha sonra tıpkı kendisi gibi hemşehrilerini katletmiş olan Hoshigaki Kisame ile partner olmuştur. Itachi, Orochimaru'nun ayrılmasıyla oluşan üye boşluğunu doldurmak için Deidara ile savaşmış ve onu da genjutsu ile kolayca alt edip örgüte katılmasını sağlamıştır. Animede Itachi, Hidan'ın da örgüte katılmasını sağlamıştır. Daha sonra Pain, Orochimaru'nun Konoha'yı yok etme girişimini duymuş ve olayı araştıracak bir takım istemiştir. Sasuke'nin güvenliğinden emin olmak isteyen Itachi de bu göreve gönüllü olmuştur. Bu sıralarda Itachi ölümcül bir hastalığa yakalanmış ve yıllarca ilaçlar ve irade gücüyle kardeşi Uchiha Sasuke'nin kollarında ölebilmek için hastalığa direnmiştir. Itachi'nin kardeşi Sasuke yıllarca ağabeyine kin besleyerek büyümüştür. 12 yaşında Konoha'dan ayrılıp Orochimaru adlı eski Akatsuki üyesi, 3. Hokage'nin ölümünden sorumlu suçlunun yanına gitmiştir eğitilmek için. 15 yaşında Orochimaru'yu öldürüp kendini özgür kılmış, 16 yaşındaysa kendi suç örgütü Hebi (Yılan) ile ağabeyinin karşısına çıkmıştır. Ağabeyi gibi Mangekyou Sharingan açamamış olduğundan Itachi karşısında pek bir varlık gösteremez. Buna rağmen Itachi ölümcül bir hastalığa yakalanmıştır ve savaşta bilerek aldığı darbelerin de etkisiyle bitkin düşer, ölmeden önce kardeşine parmak darbesi(çocukluğunda hep yaptığı gibi) ile önemli güçler bırakır (aynı zamanda Amaterasu'sunu yeniden programlayıp Uchiha Obito'nın sharinganını görür görmez Amaterasu'yu etkinleştirmesini sağlar) ve bu dövüşün hayalini kuran saygıdeğer Itachi, Sasuke'den onu affetmesini isteyerek mutlu bir şekilde hayata gözlerini yumar. Ölümünün ardından Tobi, Sasuke'ye aslında Itachi'nin bir Konoha ajanı olarak görev aldığını, klanını da Danzou'dan aldığı emir doğrultusunda öldürdüğünü iddia eder. Ama görevine aykırı olarak bir tek kardeşi Sasuke'yi öldüremediğini ifade eder. Daha sonraki bölümlerde Orochimaru'nun binevi bedenini alan Yakushi Kabuto Orochimarunun yasaklı bir jutsusu olan "Edo Tensei" yi geliştirip 4.Büyük Ninja Savaşı'nda Uchiha Itachi'yi canlandırır. Kabuto'nun Itachiyi canlandırmasından sonra Itachi kotoamatsukami denen Shisui Uchiha'nın göz tekniğini kullanarak Edo tensei kontrol mührünü kırıp Naruto ve Killer Bee ile Nagato karşısında dövüşür ve Totsuka no tsuguri sayesinde Nagato mühürlenir bunun üzerine Itachi Edo tensei yi kaldıracak bir planı olduğunu söyleyip Sasukeyi Narutoya emanet eder ve Ortalıktan ayrılır 4. Ninja Savaşı patlak verdiğinde Orochimaru'nun öğrencisi Kabuto, Edo Tensei isimli jutsuyu kullanarak Itachi'yi yeniden diriltir. Itachi ve Nagato'yu Naruto ve Killer Bee'yi yakalaması için yollar. Itachi, Kabuto'nun kontrolü altında olmasına rağmen bilinci yerindedir. Mangekyou Sharingan'ını kullanarak Naruto'ya saldırdığında daha önceden Naruto'ya verdiği gizli güç ortaya çıkar: Shisui'nin gözü. Shisui, Itachi'nin en yakın arkadaşıdır. Ölümünden kısa bir süre önce kalan tek gözünü Itachi'ye vermiştir. Itachi de bu gözü bir kargaya implant edip ileride Sasuke ile olacak muhtemel savaşında Sasuke'nin ikna olmaması durumunda 'Konoha'yı koru.' emri ile Naruto'ya vermiştir fakat edo Itachi Naruto ile karşılaşır ve Itachi'nin mangekyou sharingan'ı karşısında bu teknik aktifleşir. Bunun sonucunda Itachi'nin ipleri artık Kabuto'nun elinde değildir, hür iradesine paralel olarak Konoha'yı koru emri doğrultusunda Naruto'ya yardım edip Edo Nagato(Pain)'yu yener ve tekrar dünyaya getirilmemesi için ruhunu totsuka kılıcı ile mühürler. Bundan sonra Kabuto'yu bulmak için Naruto ve Bee'nin yanından ayrılır. Yolda kardeşi Sasuke'yle karşılaşır. Cevaplar isteyen kardeşine vakit ayırmaz ve birlikte Kabuto'nun yanına varırlar. Itachi ve Kabuto savaşmaya başlar. Kardeşinden yana tavır alan Sasuke, Itachi'ye yardım eder. Kabuto'ya karşı Izanami'yi aktifleştiren Itachi Izanami'nin Izanagi'nin aksine, gerçeği illüzyona değil de illüzyonu gerçeğe dönüştürerek kadere yön verdiğini söyler.Daha sonra Kabuto'yu Izanamiye hapseden Itachi Edo Tensei'yi durdurur.Bu esnada Sasuke ona kendi duygularından bahseder ve onunla vedalaşır.Fakat Itachi o gitmeden Sasuke'ye istediği açıklamaları yapar.Artık duygularını gizlemesine gerek kalmadığını söylerek alnını kardeşinin alnına dayar ve onu ne yapmaya karar verirse versin seveceğini söyler.Itachi'nin tekrar ölümüyle Sasuke bir arayışa sürüklenir. Itachi'nin soğukkanlı bir kişiliği vardır. Görevi uğruna veya gerekli gördüğü durumlarda karşısındaki kişinin acımadan canını alabilir. 3. Ninja Savaşı'nda çocuk olarak bulunması karakterini kökten etkilemiştir. Tam manasıyla bir pasifist olan Itachi gerekmediği takdirde asla savaşmaz. Tıpkı bir satranç oyuncusu gibi her zaman birkaç adım ilerisini düşünür, asla boşa hamle yapmaz ve analiz yeteneği çok iyi bir ninjadır. Şu ana kadar anime veya mangada savaştığı kimseye karşı mağlup olmamıştır. Sadece, Naruto'nun peşindeyken Kisame'nin saldırma talebine karşılık olarak Jiraiya'nın karşısında ikisinin hiçbir şansının olmadığını ve hatta yanlarında diğer adamlarla gelseler bile en iyi durumun herkesin ölmesi olacağını söylemiştir. Bunu gerçekten mana edip etmediğini bilmemekteyiz, nitekim Jiraiya, Konoha'ya bağlı en güçlü ninja idi ve Itachi'nin Konoha'nın iyiliği için Jiraiya ile olası bir çatışmaya girmek istememesi de muhtemeldir. Orhun Ene Orhun Ene (d. 1 Şubat 1967, Erzurum), Türk eski basketbolcu ve antrenör. Günümüzde Tofaş SK'nın başantrenörlüğünü yapmaktadır. 1,87 boyundaki Orhun Ene, sırasıyla Ortaköy, Eczacıbaşı, Paşabahçe, Fenerbahçe takımlarında guard pozisyonunda başarılı maçlar çıkardı. 1993 yılında Ülkerspor'a transfer oldu. Dört sezon boyunca Ülkerspor ile Avrupa Ligi'nde önemli görevler aldı. 1997'de Galatasaray'a geçti. Burada yaşanan bazı huzursuzluklar sonucunda üçüncü sezonu olan 2000 yılında basketbolu bıraktığını söyledi. Fakat daha sonra basketbola döndü ve 2001 yılı başında İTÜ ile anlaştı. 2003 yılına kadar İTÜ takımıyla oynadı. 1988 ve 1989'da Eczacıbaşı, 1995'te Ülkerspor ile üç kez lig şampiyonluğu sevinci yaşadı. 1990 ve 1992'de Paşabahçe, 1993'te Fenerbahçe, 1994 ve 1996'da ise Ülker formasıyla play off finali oynadı. Orhun Ene, 202 kez millî formayı giydi. 1987 yılında Suriye'nin Lazkiye kentinde düzenlenen Akdeniz Oyunları'nda altın madalya kazanan takımda yer aldı . 1993, 1995, 1997, 2001 yıllarında Avrupa Basketbol Şampiyonası'nda Türk millî takımının oyun kurucusu olarak görev yaptı. 2011 yılına kadar A millî takımda yardımcı, ümit millî takımda baş antrenör olarak görev yaptı. 2009-10 sezonu için Banvit ile sözleşme imzalamıştır. 2011 yılında Tanjeviç'in yerine A millî takımın baş antrenörlüğüne getirilmiştir. Litvanya’da yapılan 2011 Avrupa Basketbol Şampiyonası’nda millî takımın başantrenörü olan, ancak ”12 Dev Adam” şampiyonaya 2. turda veda edince millî takımdan istifa etti. 2012-13 yılında Banvitspor'la play off yarı finalinde Anadolu Efes'i eleyerek, finalde Galatasaray'la karşılaşmaya hak kazandı. Finalde Galatasaray'a kaybettiler. Orhun Ene 4 sezon baş antrenörlüğünü yaptığı Banvitspor'dan 2013 yılının Haziran ayında ayrılmıştır. 2013 Ağustos ayında TB2L takımlarından Darüşşafaka'nın başına geçti. 2014 Haziran ayında çalıştırdığı takim olan Darüşşafaka'yı TBL 1. Ligine çıkarmıştır. 2015 sezonunda Tofaş'ın başantrenörü olarak görev yapmaktadır. Galatasaray Lisesi mezunudur. Basketbol kariyeri nedeniyle ekonomi eğitimini yarıda bırakmak zorunda kalmıştır. Eski millî basketbolcu Zeynepgül Onay Ene ile evlidir. Çiftin Yiğit ve Denizhan adında iki oğlu vardır. Emel Sayın Emel Sayın (20 Kasım 1945, Sivas), Türk ses sanatçısı, müzik yorumcusu ve sinema oyuncusudur. 1998 yılında Türkiye hükûmeti tarafından Devlet Sanatçısı unvanı verilmiştir. 1926'da Türkiye'ye gelen muhacir ailenin dört kız çocuğundan en büyüğüdür. Babasının Toprak Mahsulleri Ofisinde Tekel baş memuru olarak görev yaptığı Şarkışla, Sivas'ta 20 Kasım'da dünyaya geldi. Müzik kariyerine küçük yaşlarda adım atar ve ilk olarak 13 yaşında Arif Sami Toker'den müzik dersleri almaya başlar. Toker'in yetiştirdiği en ünlü ve yetenekli sanatçı olarak kabul edilir. Üç yıl Münir Nurettin Selçuk'tan ders alarak müzik eğitimine devam eder. Uzunköprü, Edirne'de Gazi Turhan Bey Ortaokulu ve Çapa Anadolu Öğretmen Lisesinden mezun olduktan sonra üç yıl süresince İstanbul Üniversitesi Devlet Konservatuvarı Beşiktaş Şan Bölümü'nde Fransa'da zamanında Münir Nurettin Selçuk'a da hocalık yapmış olan şan hocası Alis Rosenthal'dan dersler alır. Yine aynı dönem arkadaşları Mine Mater, Erkin Koray ile birlikte Muhittin Sadak'tan da solfej dersleri alır. Bu arada Hürriyet Haber Ajansı'nın açtığı yarışmada Münir Nurettin Selçuk'a ait klasik bir eser okuyarak ‘Ses Kraliçesi’ seçilir. Emel Sayın, henüz 17 yaşındayken Ankara Gençlik Parkı'nda Necdet Yazar'ın gazinosunda ilk defa sahneye çıktı. 1963 yılında Ankara Radyosu'na sınavla solist olarak girdi ve yaklaşık yedi yıl hizmet verdi. Ankara seyircisi karşısında sahne tecrübesi kazanan sanatçı, Egemen Bostancı'nın teklifiyle İstanbul müzik piyasasına transfer oldu ve Lalezâr Gazinosu'nda assolist olarak sahne almaya başladı. Bu arada İstanbul Radyosu'na geçti ve İstanbul'a yerleşti. İstanbul'a gidişiyle yoğun bir çalışma dönemine giren Emel Sayın pek çok müzik albümünün yanı sıra sinema filmlerinde de rol aldı. İstanbul'a gidişiyle ilk stüdyo albüm çalışması "Sus Sus Sus"a imza atarak sanat kariyerini başlatan sanatçı aynı yıl "Gel Gel Gel"e ve "Doyamadım Sana" çalışmalarına 1971 yılı içerisinde imza atarak sanat kariyerine iki teklikten oluşan üç ayrı plak çalışması ile giriş yapan Emel Sayın' ın ilk plak çalışmasında yer verdiği şarkı başrollerini Hülya Koçyiğit ve Erol Büyükburç'un paylaştığı 1968 yapımlı "Sus Sus Kimseler Duymasın" isimli filme ismini veren şarkıda film müziği olarak yer almıştır. Sanatçı 1972 yılında "Son On Yılın En Sevilen On Şarkısı" adında on Türk sanat müziği şarkısından oluşan albümünü çıkarmış, albüm 100 bine yakın satarak rekor kırmıştır. Yine bu albümde yer alan şarkı çeşitli Türk filmlerinin film müziği olma özelliği de göstermektedir. İstanbul Plakçılık'tan çıkmış ve ön kapağında sanatçıya ait bir resim adının da yazılı olduğu albüm kırmızı renkli fon kapağıyla yayınlanmıştır. 1973 yılında "Emel Sayın 73" ve sonraki sene yılında ise "Emel Sayın 74" müzik albümü yayınlandı. Modern Folk Üçlüsü ile Hasan Cihat Örter'in düzenlemelerini yaptığı "İstanbul Şarkıları" adlı müzikal çalışmada bulundu, Yapı Kredi Bankası destekli albüm çalışması yaptı. 1966 yılında 21 yaşındayken ilk eşi "İsmet Kasapoğlu" ile evlenmiş, 1975 yılında boşanmışlar ancak 1976 yılında yeniden evlenmişlerdir. Yine 1979 yılında yeniden boşanmışlardır. Sayın 1970’li yıllarda Tarık Akan ile dört yıl boyunca aşk yaşadı. Mavi Boncuk filminin çekim aşamalarında başlayan yakınlaşma ile ilgili Tarık Akan daha sonraki yıllarda yaptığı bir röportajda Sayın ile birlikteliğine dair soruya “Emel Sayın'ın zirvede olduğu yıllardı. Şarkıları, fiziği, sıcaklığıyla etkileyiciydi. Bu sıcaklık gerçek hayata da taşınmış olabilir. Bunu inkar etmemin bir anlamı yok.” ifadelerini kullandı. Emel Sayın ise yaptığı bir açıklamada Tarık Akan'ın adını vermeden “ondan sonra hiç aşk yaşamadım” ifadelerini kullandı. Akan'ın 2016 yılında ölümünden sonra Twitter hesabından paylaştığı mesajda Tarık Akan'la eski bir fotoğraflarını koyup "Güle güle sevgili... TARIK" yazdı. 20 Haziran 1979 tarihinde "Selçuk Aslan" ile evlenmiş, Eylül 1981 tarihinde boşanmışlardır. 4 Haziran 1986 tarihinde "David Younnes" ile evlenen sanatçı bu evliliğini de 1999 yılında sonlandırmıştır. İstanbul'a gidişiyle yoğun bir çalışma dönemine giren Emel Sayın pek çok müzik albümünün yanı sıra sinema filmlerinde de rol aldı. Ancak, 1970'lerin ortasından itibaren sinemadan uzaklaşarak yalnızca müzikle ilgilenmeye başladı. 2001 yılında Mehmet Ali Erbil'le birlikte Aşkım Aşkım adlı televizyon dizisinde rol aldı. Daha sonra Karınca Yuvası adlı dizide rol aldı. "Mavi Boncuk" adlı filmi Tarık Akan'la oynadığı adına takma isim konan filmi olarak geçmektedir. 53. Uluslararası Antalya Film Festivali'nde "Yaşam Boyu Başarı Ödülü" almıştır. Necmi Mutlu Necmi Mutlu (d. 1937, İstanbul), Türk eski millî futbolcudur. Kaleci pozisyonunda görev almaktaydı. Necmi Mutlu, futbola 16 yaşında Kadırga'da başladı. 5 sezon boyunca Kadırga ve Beykoz'da oynadıktan sonra 1958'de kendisine Galatasaray transfer teklifinde bulunduysa da o, Beşiktaş'a gitmeyi tercih etti. 11 sezonda 241 maçla Türkiye 1. Ligi'nde Beşiktaş'ın kalesini en çok koruyan kaleci oldu. Oynadığı dönem boyunca 3 Lig, 1 Cumhurbaşkanlığı, 2 TSYD Kupası şampiyonluğu yaşadı. Özellikle karşı karşıya pozisyonlardaki başarısı, refleksleri ve soğukkanlılığıyla döneminin en iyi kalecileri arasında yer aldı. 1968-69 sezonunun sonunda kalesini genç Sabri Dino'ya bırakarak futbola veda etti. Futbolu bıraktıktan sonra Beşiktaş'ta teknik direktörlük ve kaleci antrenörlüğü yaptı. WinRAR WinRAR, Windows için Shareware dosya arşivleme ve veri sıkıştırma yazılımıdır. Eugene Roshal tarafından geliştirilen yazılım 1995 yılında piyasaya sürüldü ve dünyanın en popüler dosya sıkıştırma yazılımları arasındadır. Şimdiki geliştirici Eugene Roshal’ın arkasında Alexander Roshal, yazılımın geliştirilmesinde katkıda bulunmaktadır. WinZip WinZip, Microsoft Windows için tescilli Shareware bir dosya arşivleme ve veri sıkıştırma programıdır. Bu sürümle beraber 'rar' dosya formatı da destekleniyor ve Microsoft'un yeni işletim sistemi Windows Vista ile uyumlu bir şekilde çalışıyor. Bu sürüm kullanılarak birden fazla parça halinde sıkıştırılmış dosyalar önceki sürümlerde açılamıyor. Bölümleme sistemi tamamen değiştirilmiş. İlk bölümden itibaren z01, z02, z03 gibi uzantılar veriliyor ve son parça zip uzantılı oluyor. Dosyalar zipden son parça kullanılarak çıkarılabiliyor. Son yıllarda WinRAR'ın gelişmesiyle arka planda kalmıştır. WinZip, RAR desteği de sunmaktadır. Orochimaru (Naruto) Orochimaru, Sarutobi'nin yani Üçüncü Hokage'nin öğrencilerinden, efsanevi üç "Sannin" 'den birisidir. Diğer iki Sannin olan Tsunade ve Jiraiya'ya göre daha zeki ve yetenekli olmasına karşın, çarpık ve sapkın bir kişiliğe sahiptir. Yeteneklerinden dolayı Sarutobi, Orochimaru'nun kendi yerini almasını arzu etmişti. Ama kişiliğinden dolayı onun yerine Konoha'nın Sarı Şimşeği Dördüncü Hokage olarak seçildi. Sarutobi ne kadar düzelmesini dilediysede daha sonra da ortaya çıktığı üzere Orochimaru'yu doğru yola sokması mümkün olmadı. Orochimaru'nun bir vakit en çok ilgilendiği alanlar yasak olarak adledilen tekniklere yönelik alanlardı (çalışması sırasında ölüme sebebiyet verebilecek teknikler). Orochimaru yasak tekniklerle ilgili çalışmaları sonucunda ölümsüzlük olarak da nitelendirebilecek bir teknik geliştirdi. Bu teknik sayesinde akıl ve ruhsal gücünü başka bir bedene aktarıp, o bedeni kendi yeni bedeni olarak kullanabilme yeteneğine sahip oldu. Orochimaru'nun diğer yetenekli olduğu alansa yılanlara yönelik teknikler, örneğin, değişik güçte ve ebatta yılanları çağırabiliyor, dilini yılan gibi uzatabiliyor, kısmi olarak yılana dönüşebiliyor. Orochimaru'ya güç katan diğer bir özelliği ise içinde taşıdığı özel güçlere sahip kılıcı, "Kusanagi". Bu kılıç çok sağlam ve güçlü olmasının yanında Orochimaru tarafından uzaktan kontrol edilebilme özelliğine de sahip. Efsanevi üç Sanninden biridir. Orochimaru'nun kullandığı yasak tekniklerden birisidir. Ölen bir insanı başka bir bedeni feda ederek tekrar dünyaya çağırmasıdır. Çağırdığı kişinin iradesini kontrol edebilir. Bu teknik bazen işe yaramaz, duygusal yönleri ölen kişiyi kurtarır. Artık Edo Tensei o kişi üzerinde kullanılamaz. Orochimaru, yasak tekniklerini geliştirmek ve dünyadaki tüm jutsuları öğrenme isteği nedeniyle Akatsuki adlı örgüte katılmıştır. Itachi'nin bedenini Itachi Akatsuki'ye ilk katıldığı andan itibaren gözüne kestirmiştir. Çünkü Orochimaru, Uchiha klanın Sharinganlarını istiyordu fakat Uchiha Klan'ına mesup olmayan kişiler gözlerini kapatamadıkları için fazla chakra toplayamazlar. Ororchimaru böyle bir şeyi istemediği için bir Uchiha bedeni ele geçirelim diye kendine hedef koymuştur. Ve bir gün İtachi ile görevde iken Itachi'ye saldırmış ancak Itachi çoktan onu genjutsuya hapsettiğinden dolayı bu girişimi başarısızlıkla sonuçlanmıştır. Ve ardından İtachi şöyle demiştir; (Orochimaru, senin hiçbir tekniğin benim gözlerimin karşısında işe yaramaz!) Bu yüzden Orochimaru Akatsuki'den ayrılmıştır. Akatsuki onu öldürme çabasındayken gizli bir beden değiştirme töreni sırasında Uchiha Sasuke tarafından mühürlenmiştir.Daha sonra Sasuke İtachi ile dövüşünde Sasukenin ezici chakrası tükendiğinde içinde mühürlü olan Orochimarunun chakrası ağır basmıştır ve mühürden kurtulmuştur Itachi Totsuka (Saplandığı Kişiyi Sonsuz Bir Genjutsuya Hapseden Ruhsal bir Kılıç)ile Orochimaruyu Genjutsuya hapsetmiştir.Ancak İlerleyen bölümlerde sasuken'nin kafasındaki soru işaretlerinden kurtulmak için Orochimaru'yu eski öğrencisi mitarasi anko lanetli mühüründen çıkararak aradığı cevapları bulmasında yardım etmesini söylemiştir. ING (TÃ¼rkiye) ING, finans sektöründe hizmet eden Hollandalı ING Grubu'nun sahibi olduğu, merkezi Hollanda'da bulunan bankanın Türkiye'deki koludur. 1984 yılında "Bank of Boston"ın İstanbul şubesi olarak kurulmuştur. Bank of Boston, 1990'da "The First National Bank of Boston" adını alarak Oyak Grubu, Alarko ve Cerrahoğlu'yla beraber dört ortaklı ayrı bir banka olarak kurulmuştur. 1991'de bankanın adı "Türk Boston Bank A.Ş." olarak değişmiş ve 1994'te Oyak, diğer bütün hisseleri alarak bankanın tek sahibi olmuştur. Oyak Grubu, 31 Mayıs 1994'te İrlanda'da Oyak European Finance Plc. ve 1 Ocak 1996'da Almanya'da Oyak Anker Bank GmbH'yi satın almıştır. 10 Mayıs 1996'da Türk Boston Bank A.Ş.'ın adı "Oyak Bank A.Ş." olarak değiştirildi. Oyak Bank A.Ş., 1996 yılına kadar sadece kurumsal bankacılık alanında hizmet vermiştir. Yine 1996 yılında sadece Ankara, Adana, İzmir ve Bursa'da, ağırlıklı olarak grup firma ve çalışanlarına hizmet eden şubeleri mevcuttu. 1998 yılında alınan kararla müşteri ağını daha fazla genişletmek ve daha fazla noktada hizmet etmek amacıyla, bireysel bankacılık alanında çalışmalar başlatıldı. Bu amaçla şube sayısını artırma ve büyüme Oyak Bank A.Ş.'nin başlıca hedeflerini oluşturdu. Bu hedefler doğrultusunda Sümerbank 10 Ağustos 2001 tarihinde Oyak tarafından alınmış ve 11 Ocak 2002'de Oyak Bank A.Ş.'ye devredilmiştir. Bu birleşme sonucunda oluşan yeni Oyak Bank A.Ş., yurt çapına yayılmış 359 şubesiyle Türkiye'nin her yerinde hizmet vermiştir. 14 Aralık 2007'de ING Grubu Oyak Bank’ın bütün hisselerini satın aldı ve ING Bank Türkiye 7 Temmuz 2008 tarihinde faaliyetlerine başladı. 2019'da adı ING olarak değişmiştir. Tekstilbank Tekstilbank 1986 yılında tekstil sektörünün genel olarak faaliyet gösteren Rüştü Akın'ın sahibi olduğu, Akın Şirketler Grubu tarafından kuruldu. 1992 yılında 96 tekstil kuruluşunun bir araya gelmesiyle kurulan GSD Dış Ticaret A.Ş., Tekstilbank'in %30 hissesini alarak ikinci büyük ortak oldu. GSD Holding 2002 yılında %75'lik hisse oranı ile ana hissedar konumuna geçmiştir. 2006 yılında yapılan sermaye artırımı ile bankanın sermayesi, 300 milyon TL’ye yükseltilmiştir. Çinli bankacılık grubu ICBC'nin (Industrial and Commercial Bank of China) 22 Mayıs 2015 tarihinde bankaya ait hisselerin % 75,5'lik kısmını 668.810.011,63 TL'ye satın almasının ardından 23 Kasım 2015 tarihinde bankanın ismi ICBC Turkey Bank A.Ş. olarak değişmiştir. Kokain Kokain veya bilimsel adıyla benzoylemetil ekgonin, koka bitkisinin yapraklarından elde edilen kristalize tropan bir alkaloid. Kelime "coca"ya "-in" eki getirilmesiyle türetilmiştir. Bu madde merkezi sinir sistemi üzerine uyuşturucu, uyarıcı ve iştahın bastırılması gibi etkiler yapar. Özellikle dopamin, noradrenalin ve serotonin geri-alınım engelleyicisidir ve bu yollarla mezolimbik yolu etkiler ve bağımlılık yapar. Yine de özellikle bölgesel anestezide, çocuklarda bile, göz, burun ve boğaz ameliyatlarında kullanılan bir ilaç olmuştur. Günümüzde ise yerini daha az yan etkisi olan prokain (novokain) gibi ilaçlar almıştır. Prokain kokainden oldukça daha az zehirli olup, bağımlılık etkisi daha düşüktür. Kokainin tıp haricindeki kullanımı, bulundurulması, üretimi ve dağıtımı dünyadaki ülkelerin çoğunda yasal değildir ve hemen hemen hepsinde yasaktır. Kokain ilk keşfedilen bölgesel (lokal) anesteziktir. Güney Amerika'da yetişen koka ağacının ("Erythroxylum coca") yapraklarında bulunan bu alkaloid bağımlılık yapar. Koka ağacının esas memleketi Şili, Peru ve Bolivya'dır. Uzun yıllar önce bazı Güney Amerika yerlileri, açlığın etkisini atmak ve zihni faaliyeti hızlandırmak maksadıyla koka yapraklarını çiğneyerek kokain alkaloidini alırlardı. 1859 yılında Avusturyalı araştırmacı Carl von Scherzer koka yapraklarını Avrupa'ya getirdi. İlk defa 1860'ta koka yapraklarından kokain Wöhler tarafından izole edilmiştir. Lokal anestezik tesiri 1868'de anlaşılmışsa da ilk kez 1884'te bir göz ameliyatında kullanılmıştır. Birçok araştırmacı da kokaini izole ederek dil üzerindeki etkisini izah ettiler. 1884 yılında kokainin uyuşturucu etkisi açıklandı. 1898'de konstitüsyonu ve sentezi yapılmıştır. Nihayet 1902 yılında Almanya'da uyuşturucu olarak sentez edildi. 1880 yılında Amerikalı Cerrah William Halsted, mevzi (lokal, yerel) uyuşturucu olarak tıpta kullanmaya başladı. Fakat deneme mahiyetinde kendisi ve asistanları da kullanınca uyuşturucu alışkanlığına düştüler. Tedavide suda kolay çözünen klorhidratı kullanılır. Kokain hidroklorürün %1-4'lük çözeltileri sadece yüzeyel anestezi için boğaz ve burun mukozalarında kullanılır. Tedavi dozundan fazla kullanılınca solunum sistemini felce uğratarak ölüme neden olur. Kokainin sakıncalı tarafı alışkanlık yapmasıdır. Etkisini dopamin nörottransmitterini hücrelere taşıyan (dopamin taşıyıcı) proteinler üzerinden gösteren kokain, sinirleri tesirsiz hale getirir ve uygulandığı bölgede uyuşturma yapar. Düşük dozlarla kana geçtiğinde bir zindelik ve zevk hissi verir. Bu durum, bazı kimseleri uyuşturucu alışkanlığına sürükler. Bu kimseler, enjeksiyon ve burna çekmek suretiyle keyif verici olarak kullanırlar. Kokain, keza bir hücre öldürücü olup, bir bölgede, uzun bir süre kalırsa veya yüksek dozda alınırsa hücreleri öldürür. Odisseus Elitis Odisseus Elitis (Οδυσσέας Ελύτης) (asıl adı, Odysseus Alepoudhelis, d. 2 Kasım 1911, Kandiye (Iraklion), Girit - ö. 18 Mart 1996, Atina), Yunan şair. Ailesi, üç yaşındayken I. Dünya Savaşı başlayınca Atina'ya göç etti. Atina Üniversitesi Hukuk Fakültesi'ni bitirdi. Ailesi fabrikatördü. Almanya'nın Yunanistan'ı, İtalya'nın Arnavutluk'u işgali sırasında Arnavutluk'ta anti-faşist direniş cephesinde çarpıştı. 1948-1952 yılları arasında Paris'te yaşadı. 1953'te ülkesine döndü. 1960'ta Ulusal Şiir Ödülü'nü aldı. 1969-1972 cunta yıllarında yine Paris'te yaşadı. 1979'da Nobel Edebiyat Ödülü'nü aldı. Elitis 18 Mart 1996'da Atina'da öldü. Koka ağacı Koka ağacı ("Erythroxylon coca"), Erythroxylaceae (kokaağacıgiller) familyasından Güney Amerika kökenli, 1-2 metre boyunda çalı tipli bir ağaççık. İki alt türü bulunur. Kuzeybatı Arjantin, Bolivya, Peru, Ekvador ve Kolombiya'da, bu bölgelerin bazılarında yasa dışı olsa bile, ekonomik olarak yetiştiriciliği yapılmaktadır. Koka ağacının yaprakları kokain ve başka alkaloidler taşır ve kurutulmuş yapraklarına koka adı verilir. Yapraklarda yer alan kokain miktarı %0,25 ila %0.7 arasında değişir. Ayrıca tanen, uçucu yağ ve başka alkaloidler de yapraklarda bulunur. Ağacın çiçekleri küçük ve sarımtraktır. Meyveleri tek çekirdekli olup kırmızı kiraza benzer. Amerika'nın bazı bölgelerinde, özellikle And Dağları'nda yerli halk tarafından koka yapraklarını çiğnemek adet haline gelmiştir ve bu bölgede yaşayan yerli halkların kültürlerinde önemli bir konuma sahiptir. And Dağları'nda bulunan Kolombiya, Peru ve Bolivya dünyada koka ağacı ekilmiş alanların %98'ine sahiptir. Bu ülkeler aynı zamanda yasa dışı ticaret için üretilen kokainin ham maddesi olan koka yapraklarının en büyük üreticisi olma konumundadır. Koka yapraklarından elde edilen kokain ve tuzları, özellikle küçük cerrahi müdahalelerde lokal anestezik olarak kullanılmaktadır. Koka yapraklarının uyarıcı ve kuvvet verici özellikleri de vardır. Coca-Cola 1885 ile 1903 yılları arasında ürettiği içeceklerde koka yaprağı ekstresi kullanmıştır. Geleneksel kullanım da Güney Amerika'da yaygındır. Intel 80286 Intel 80286 veya i286, 8086/8088'dan sonraki intel iÅŸlemcisidir. 8086/8088 işlemcilerinin 1 MB bellek ile sınırlı adres alanı, 1980'lerin ortalarına doğru birçok uygulama için ciddi bir problem olmaya başlamıştı. Bu yüzden Intel, x86 çekirdeğinin bir üst uyumlu sürümü olan 80286 işlemcisini üretti. Bu işlemci, 16 MB'lık adres alanı ile beraber temel 8086/8088 komut kümesine sahipti. 80286, IBM PC/AT ve orta model PS/2 bilgisayarlarında kullanıldı ve daha önceki 8088 gibi büyük bir başarı kazandı. 8086/8088'e göre 3 temel üstünlüğü bulunmaktadır: Ayrıca, 80286 mikroişlemcisi yeni adresleme ve bellek koruma özelliklerini desteklemek için yeni ek komutlara sahiptir. Bu işlemci IBM PC/AT ve bazı PS/2 bilgisayarlarının ana mikroişlemcisi olmuştur. 80286 bu yüksek performansı, basitleştirilmiş hali şekil 2.2'de görülen, içinde bulunan birbirinden bağımsız 4 fonksiyonel birim sayesinde sağlar. Veriyolu birimi CPU için gerektikçe, işlem kodu ve veri okuma/saklama gibi bütün veriyolu işlemlerini yerine getirir. CPU eğer yapacak başka bir işlemi yoksa, 6 byte'a kadar komutları önceden okur ve bunları komut birimine gönderir. Komut birimi veriyolu birimi tarafından okunmuş ham verileri alır ve sonraki yürütme için kodunu çözer. Üç taneye kadar tam kodu çözülmüş komut, bu birimde bir anda bulunabilir. Kodu çözülmüş komutların CPU içinde hazır olarak bulunması CPU yürütme hızını artırır. İşletim birimi komut biriminden gelen komutları işler. Bazı komutlar adres içermektedir. Bu adresler daha sonraki işlemler için adres birimine verilir. Adres birimi bütün adresleme ve görüntü bellek işlemlerini yerine getirir. (Görüntü bellek, bir programın fiziksel olarak sahip olduğu bellekten daha fazla bellek kullanabilmesini sağlayan bir tekniktir.Program parçalarının yürütme sırasında, gerektikçe, bellek ile disk arasında değiştirme prensibine dayanır). Adres biriminin çıkışı, okuma ve yazma adreslemesi için veriyolu birimine iletilir. 80287'nin mikroişlemci arabirimi 8087'dekinden tümüyle farklıdır. Bir bellek yönetim birimi yardımıyla bellek koruması uygulayan 80286 tüm koruma birimini 80287'nin de üzerine koymak çok pahalı olacağı için farklı bir çözüm uygulanmıştır. Bu sistemlerde, CPU için bütün komutları ve verileri getirip götürme işini mikroişlemci yapar. Tüm bilgi F8h-FFh adresleri arasındaki I/O bölgesi üzerinden akar. Bu adreslere program aracılığıyla erişim mümkün olduğu için yanlış bir yazma işlemi yapılmamalıdır. Yoksa CPU'nun tuttuğu bilgiler bozulabilir ve yanlış sonuçlarla karşılaşabilirsiniz. 80287 üzerinde işlemleri asıl gerçekleştiren birim 8087'deki ile aynı olduğu için bütün komutlar aynı sayıda saat çevrimi içerisinde işlenir. Ama 80286/80287 sisteminde I/O işlemleri çok fazla olduğu için aynı hızda çalışan bir 8086/8087 sisteminde daha yavaş çalışabilir. Eski 80286 anakartlarının çoğu CPU işlemci hızını 2/3'ü hızda çalıştıracak şekilde düzenlenmişti. Böylece mikroişlemciye daha yavaş ve daha ucuz bir CPU bağlanabiliyordu. 80286 her zaman beslendiği frekansı ikiye bölüp kullanırken 80287, CKM bacağı "yukarıda" (1) olduğu zaman CLK bacağında gözüken frekansı olduğu gibi kullanıyor, "aşağıda" (0) olduğunda ise bu frekansı 3'e bölerek kullanıyor. Bazı üreticiler bu özellikten yararlanarak 80286'nın daha hızlı CPU'larla da çalışabilmesini sağlayan arayuvalar geliştirdiler. CPU ve CPU yuvasının arasına yerleştirilen bu küçük arayuvaya CKM bacağını yukarıda tutup besleme frekansının bölünmemesini sağlıyor, CLK bacağına da daha hızlı bir frekans üreteci tarafından yeni CPU'nun çalışacağı frekans veriliyor. Böylece mikroişlemci 8 MHz'de çalışırken CPU'nuz 20 MHz gibi bir hızda çalışabiliyor. Ama bu çözüm sisteminizin performansını artırsa da tüm I/O'dan hala yavaş çalışan mikroişlemci üzerinden geçmesinden doğan darboğazı aşamıyor. Bir 8086-8087 ilişkisini tarafların eşit haklara sahip olduğu bir ilişki olarak görebiliriz. Buna karşılık, bir 80286-80287 ilişkisi daha çok efendi-köle ilişkisini andırır. Bu eşgüdümlülüğü daha da kolaylaştırıyor çünkü CPU'nun bütün veri akışı mikroişlemci üzerinden geçiyor. Pek çok CPU komutunu CPU'ya iletmeden önce mikroişlemci otomatik olarak CPU'nun işlem yapıp yapmadığını denetler. Bu yüzden derleyici ya da çeviricilerin CPU komutlarından önce otomatik WAIT komutu üretmesine gerek yoktur. Ancak üretilmişse de bir zararı olmaz. Bununla beraber WAIT komutunun ikinci kullanım nedeni (CPU belleğe bir değer yazarken mikroişlemcinin beklemesi gerekliliği) hala geçerlidir. Intel 80286 Çıkış Tarihi 1982 Mimari 16 bit Veriyolu 16 bit Adres Yolu 24 bit En Fazla Bellek 16 MB L1 Ã–nbellek Yok L2 Ã–nbellek Yok Saat Hızı 6-12 MHz FSB Saat Hızının Aynısı FPU 80287 SIMD Yok Üretim Teknolojisi 1,500 nm Transistör Sayısı 134,000 Güç Tüketimi-Gerilim 5 V Çekirdek Yüzey Alanı 49 mm² Bağlantı 68-pin Intel 80486 Intel 80486 yazılım (software) açısından I486 ailesinin yazılım içeriği, Intel 80386 içeriğiyle birkaç değişiklik dışında hemen hemen aynısıdır. Donanım açısından 486'nın mimarisi büyük bir gelişmedir. Üzerinde yazılımları birleştiren çipi ve önbelleği vardır. Buna ek olarak optimal durumlarda işlemci bir talimatı bir saat vuruşunda yerine getirir. Bu gelişmeler Intel 80386'nın bir saatteki hızını ikiye katlayan performansını açığa çıkarır. Ama bazı düşük çaplı I486 modelleri 386s'ların en hızlı halinden daha yavaştırlar özellikle 'SX' i486s'lar. 486 32-bit veri yolu ve 32-bit adres yolu içerir. Bu da ya 4 eşli 30-pin SIMMs ya da tek 72-pin SIMM gerektirir. 32-bit adres yolu bunu 4 GB RAM' e sınırlar. 80486'nın Intel proje müdürü Pat Gelsingerdır. 2006'nın Mayıs ayında anons edildiği gibi 80486 2007'nin Eylül ayının sonunda daha iyi anlaşılacaktır; Cip'in kişisel bilgisayar uygulamalarında modası geçmiş olmasına rağmen. Intel 80486DX-33 mikroişlemci Birçok önekler ve farklı oluşumlar vardır: 486 sistemine oranla ilk 486 makineler 16-bit ve 8-bit ISA dan oluşmaktaydı. Daha sonra anakartlar ISA'yı yüksek hızlı VESA Local Bus'larla birleştirmiştir. (VLB), öncelikle video kartları ve sürücü kontrolleri için yapılmıştır. Bundan önce bazı ana bellek kartları ISA'nın 32 bit versiyonlarıyla donanmıştır. EISA adıyla. Bunlar önce VLB ve daha sonra PCI'nin yerini almıştır. Son 486 kartları PCI ve ISA donanımıyla üretilmiş, ve bazen VLB yi de içermiştir. Bus speed ISA'nın katlarıyla belirlenmiştir ama PCI ve VLB bus saatleri zaman zaman 486 bus saatlerine eşittir. Sonraları 486 kartları Plug-and-play'i desteklemiştir, Windows 95'in bir parçası olarak başlayan Microsoft teknolojisi tüketicilerin bileşenlerini kurmasını kolaylaştırmak üzere üretilmiştir. ISO 9362 ISO 9362 (SWIFT kodu veya BIC kodu) uluslararası para transferlerinde ve haberleşmede kullanılan bir kod sistemidir. Kodlar finans kuruluşunun ismi, bulunduğu şehre göre verilmesi esastır. Her finans kuruluşunun merkezlerine ve birimlerin yaptığı işlere göre bir veya daha fazla kodu bulunabilmektedir. Operatörlerin bilgisayar aracılığıyla girdiği kodlar ve mesajlar karşı bankaya özel bir ağ yardımıyla iletilmektedir. Uluslararası ticarette genel olarak SWIFT veya BIC ifadeleri kullanılır. Swift bu standardı sağlayan Society for Worldwide Interbank Financial Telecommunication kurumunun baş harflerinden gelir. BIC ise Bank Identifier Codes (Banka tanımlama kodları) ifadesinin kısaltılmasıdır. Swift, söz konusu bankayı belirten 8 veya 11 haneli bir koddan ibarettir. Tüm dünya bankacılık sisteminde SWIFT kodları standarttır. İsmail Hakkı Dümbüllü İsmail Hakkı Dümbüllü (d. 1897 - ö. 5 Kasım 1973) Geleneksel Türk Tiyatrosunun son temsilcisi, Orta oyunu ve Tulûat sanatçısıdır. Trafik kazası sonucu 75 yaşına öldü. Cenazesi, 30 Ekim 1973 tarihinde açılan Boğaziçi Köprüsü üzerinden geçirilen ilk kişi olan Dümbüllü Karacaahmet Mezarlığı'nda yatar. Dümbüllü'nün Fesi yıllar boyunca Türk tiyatro oyuncuları arasında geleneksel bir törende devredilir; bu fes ve kavuk Türk tiyatro oyunculuğu mirasını temsil etmektedir. Orta oyunu ve Tulûat (doğaçlama) sanatçısı İsmail Hakkı Dümbüllü, ustası Kel Hasan’dan devraldığı fesi, 1968’de oyuncu Münir Özkul’a devretmiştir. Kel Hasan Efendi Kavuğu “Türk Tiyatrosu”nun güldürü geleneğinin nişanesi sayılmaktadır. Kavuk daha çok orta oyununu temsil eder. Kel Hasan Efendi Kavuk’u öğrencisi İsmail Dümbüllü’ye devretmişti. İsmail Dümbüllü ise bir dönem geleneksel tiyatro ile ilgilenen sinema sanatçısı Münir Özkul'a devretmiştir. Dümbüllü, Özkul’u 1967-1968 yılları arasında Arena Tiyatrosu’nda. ‘Kanlı Nigar’ piyesindeki ‘Kavuklu’ rolünde izlemiş; 1968 yılında Özkul’un yeteneğinin nişanesi olarak bir törenle Kavuk’u devretmiştir., daha sonra Dümbüllü'nün kavuğu; Münir Özkul tarafından 1989’da Ortaoyuncular Tiyatro Topluluğu’nun kurucusu Ferhan Şensoy’a devredilmiştir.İsmail Dümbüllü’nün Münir Özkul’a devrettiği Hasan Efendi’nin kavuğunu Ferhan Şensoy, Rasim Öztekin’e devretti. Fes ise Tuluat sanatını temsil eder. Fes aynı şekilde Kel Hasan Efendi'den İsmail Dümbüllü'ye daha sonra ondan Münir Özkul'a devretmiştir. Münir Özkul fesi daha sonra Müjdat Gezen'e devretmiştir.(Kavuk ile karıştırılmamalıdır, Münir Özkul kavuğu Ferhan Şensoy'a devretmiştir. )Son olarak Müjdat Gezen, geleneksel Türk tiyatrosunun son temsilcisi İsmail Dümbüllü’ye ait olan ve yıllardır kendisinde bulunan fesi ise, eski öğrencisi Şevket Çoruh’a devretmiştir. Dümbüllü'nün Fesi ile Dümbüllü'nün Kavuğu karıştırılmamalıdır. Fes; 2017 Nisan ayı itibarıyla, İsmail Hakkı Dümbüllü'den Müjdat Gezen'e ve ondan da Şevket Çoruh'a devredilmiştir. Kavuk ise mayıs 2016 ayı itibarıyla, İsmail Hakkı Dümbüllü'den Münir Özkul'a, Münir Özkul'dan Ferhan Şensoy'a, ondan da Rasim Öztekin'e devredilmiştir. Türk Hava Yolları uçuş noktaları listesi Türk Hava Yolları uçuş noktaları, ayı itibarıyla THY'nin tarifeli olarak sefer gerçekleştirdiği destinasyonların listesidir. Listede Türk Hava Yolları'nın merkez havaalanları, yan merkez havaalanları, kargo servisleri, planlanan ve iptal edilen destinasyonlar ile birlikte şehir, ülke, IATA kodu, ICAO kodu ve havalimanının adı gibi bilgiler yer almaktadır. İbrahim Baştuğ İbrahim Baştuğ, (d. 11 Mayıs 1964 - Sivas) Şair. Ortaöğrenimini 1973'te geldiği İstanbul'da, yükseköğrenimini Ankara Üniversitesi, Dil ve Tarih-Coğrafya Fakültesi, Türk Dili ve Edebiyatı Bölümü'nde yaptı. Öğrencilik yıllarında Ankara Halk Tiyatrosu'nda başladığı oyunculuk serüveni Erkan Yücel'in trafik kazasında ölmesiyle Asaf Çiğiltepe Sahnesi'nde bir yıl kadar devam etti. 1987 yılında Devlet Tiyatrosu'nda Kenan Işık'ın yönettiği "Afife Jale" oyununda yardımcı oyunculuk yaptı. 1991'den 1998 Mart'ına kadar Ankara'da bir kamu kurumunda edebiyat bilim uzmanı olarak çalıştıktan sonra istifa ederek İstanbul'a döndü. Ortaokul yıllarında şiir yazmaya başladı. İlk şiiri Milliyet Sanat Dergisi'nde yayımlandı ve daha sonra 1985 yılında Milliyet Yayınları'nın Genç Şairler Antolojisi'nde yer aldı. 1988 yılında şiirleri Edebiyat Dostları'nda yayımlandı. Ocak 1991'de Ankara'da tek sayı çıkan Layka adlı dergiyi kurdu. Edebiyat ve Eleştiri 1993 ile Varoş 1994 dergilerinin kurucuları arasında bulundu ve bu dergilere sürekli yazdı. Her iki derginin künyesinde ve şiirleri dışındaki ürünlerinde Sonay Yılmaz takma adını kullandı. İlk şiir kitabını 1989'da yayımladı. Kemal Sılay'ın An Antology of Turkish Literature (1996, Indiana University Turkish Studies and Turkish Ministry of Culture Joint Series-XV, Bloomington, Indiana) adlı eserinin biyografi bölümünün yazılmasında görev aldı. Kemal Sılay tarafından İngilizceye çevrilen, ilk kitabından üç şiir ve ikinci kitabından üç bölüm bu antolojide yayımlandı. Köz adlı kitabıyla 2001 Cemal Süreya Şiir Ödülü'nü aldı. 2001 yılında Şiir Feneri adlı internet sitesini kurdu. Yemaja Yemaja Yorùbá mitolojisinde bir ana tanrıçadır. Kadınlar, özellikle hamile kadınlar, doğum ve Ogun nehrinden sorumlu tanrıçaydı. Bu nedenle Ogun nehrinin suyunun kısırlığı tedavi ettiğine inanılır. Yemaja'nın ebeveynleri Oduduwa ile Obatala'dır. Orungan adında bir oğlu vardır. Bu oğlu bir kez onun ırzına geçer, ikinci kez aynı şeyi tekrarlamak istediğinde tanrıça patlar/parçalanır ve bu patlama sonucu 15 Orişa ortaya çıkar. Yemaja'ya Vodun'da da tanınır ve sayılırdı. Umbanda dininde ise, okyanusların tanrıçasıydı. Ayrıca gemi kazalarından kurtulan insanların da baş tanrıçasıydı. Bu inançta her 2 Şubat günü tanrıça Yemaja anılır ve kutlamalar olur. Kutlamanın bir bölümü olarak da büyük alaylar halinde insanlar denize doğru yürür. Yemaja birçok farklı kültürde bilinen, sayılan ve tapılan bir tanrıçaydı. Bu nedenle birçok ismi vardır: Orişa Orişa, Orisa veya Orixa Yoruba dini veya ruhani sisteminde "Olodumare"`nin (Tanrı'nın) alametlerinden birini yansıtan bir ruha verilen isimdir. Sayısız Orişalardan birkaçı Şango, Olokun, Ifá, Yemoja, Osun, Obatala, Ogun, Oko, Soponna ve Oya'dır. Apocalyptica Apocalyptica, 1993 yılında Helsinki'de kurulmuş bir Fin senfonik metal grubudur. Grup, üçü de Helsinki'deki Sibelius Akademisi'nde mezun çellistler Eicca Toppinen, Paavo Lötjönen ve Perttu Kivilaakso ile davulcu Mikko Sirén ve solist Franky Perez'den oluşur. İlk başta Metallica parçalarını klasik müzik formunda yorumlayan grup, daha sonra kendi neoklasik metal tarzını oluşturdu. Grubun bugüne dek dört milyondan fazla albümü satıldı. Finlandiya'daki Sibelius Akademisi'nin çello bölümü öğrencileri olan Eicca Toppinen, Max Lilja, Paavo Lotjonen ve Antero Mannien’den oluşan ve müziğiyle, klasik müzik ve heavy metal arasındaki sınırın sanılanın aksine çok ince olduğunu düşündüren Apocalyptica grubu, dört gencin, yakın çevrelerine çaldıkları Metallica yorumlarıyla müzik çalışmalarına başladı. Esin kaynaklarının ünlü Rus klasik müzik bestecisi Dmitri Shostakovich olduğunu her fırsatta dile getiren grup elemanları, bu çalışmalarını mezuniyet törenlerinde sergilediklerinde ise tam anlamıyla kıyamet kopmuştu. Grup, Metallica parçalarını ezbere bilen seyircilerin de eşliğiyle öyle başarılı bir performans sergiledi ki, büyük plak şirketlerinden biriyle anlaşma başarısını gösterdiklerinde bu olayın üzerinden henüz bir hafta bile geçmemişti. Metallica'nın "Enter Sandman", "The Unforgiven", "Wherever I May Roam", "Master of Puppets", "Harvester of Sorrow" gibi parçalarını dört çelloyla yorumladıkları ilk albümleri "Plays Metallica By Four Cellos", 1996 yılında piyasaya çıkarak tüm dünyada 250.000 adetlik satışla metal müzik dinleyicilerinin yanı sıra klasik müzik severlerin de arşivlerinde yer almayı başardı. Çellolarını amfiye bağlayarak oldukça ilginç ve bir o kadar da üstün işler yaratan grup üyeleri, bu albümle Metallica’dan da övgü almayı başardılar. Mtv Avrupa ve Amerika haber bültenlerinde yer almaya başlayan Apocalyptica, Sex Pistols, Sepultura ve Bad Religion gibi gruplarla aynı sahneyi paylaştı. Daha sonra Metallica’nın alt grubu olarak sahne alan topluluk geniş kitlelerin beğenisini kazandı. İlgi öylesine büyüktü ki, diğer birçok Metallica konseri öncesinde Apocalyptica eserleri, dinleyenlere banttan sunulmaya başlandı. Grup 1997 yılında Cemal Reşit Rey 2. Uluslararası Gençlik Festivali kapsamında İstanbul'da sahneye çıktı. Topluluğun Sepultura, Pantera, Metallica, Faith No More yorumlarının yanı sıra, içerisinde grup üyelerinden Eicca Toppinen’in bestelerinin de bulunduğu bir albümle hayranlarının karşısına çıktılar. Bu çalışma, Apocalyptica’nın sadece diğer grupların eserlerini yorumlarken değil, özgün çalışmalarıyla da ne kadar başarılı olabileceklerinin bir kanıtı niteliğindeydi. 1998 yılında piyasaya çıkan "Inquisition Symphony" adlı bu albüm, öncekinden sert bir tarza sahipti. Grup, bu çalışmayı sunduğu turne kapsamında İstanbul ve Ankara'da da konserler verdi. Avrupa’da gösterime giren ve başrollerini Jason Patric, Ben Stiller ve Nastassja Kinski’nin paylaştığı "Your Friends and Neighbours" filminde, ilk albümden üç parçaları kullanılan grup, böylece ilk beyaz perde denemelerini de yapmış oldu. 2000 yılı çıkışlı "Cult" albümü ise Eicca Toppinen’in besteci yönünün git gide geliştiğinin göstergesiydi. Sonrasında grup, Şebnem Ferah’ın "Perdeler" şarkısına eşlik etti. Ferah’ın albümünde biri orijinal, diğeri Apocalyptica düzenlemesi olan iki sürüm yer aldı. Bu arada grupta eleman değişiklikleri de oldu. Antero Manninen’in yerini Helsinki Flarmoni Orkestrası’nın metalci çello sanatçısı Perttu Kivilaakso alırken Max Lilja gruptan ayrıldı. Kayıt firması Universal bu dönemde boş durmayarak son albümleri olan "Cult"ın çift diskli özel baskısını piyasaya sürdü. Sunulan özel çalışmada, "Cult" albümündeki çalışmaların yanı sıra; Guano Apes solisti Sandra Nasic’in vokal yaptığı "Path Vol.2" ve Farmer Boys’dan Matthias Sayer’in sesiyle eşlik ettiği "Hope Vol.2" ile "Harmageddon", "Nothing Else Matters" ve "Inquisition Symphony"nin canlı kayıtları da yer aldı. "Vidocq" adlı filmde müzikleriyle yer almaları, durgun oldukları bu arada dikkat çeken çalışmalarından biriydi. Antero Mannien’in de ayrılması dağılma korkusu yaratsa da grup sessiz sedasız çalışmalarına devam etti. "Reflections" albümünde usta davulcu Dave Lombardo da konuk olarak yer aldı. Grup üyeleri, tamamı kendi bestelerinden oluşan 10 Şubat 2003 çıkışlı bu albümleriyle çello-rock adını verdikleri yeni bir tarzı yarattıklarını belirtti. 2005'te ise "Apocalyptica" albümünü yayımladılar. 2007 yazında çıkardıkları yeni albümlerinin ilk video klibi "Apocalyptica feat Corey Taylor: I'm not Jesus"ı yayımladılar. Apocalyptica Türkiye Turnesi 2008 kapsamında Ankara, İzmir ve İstanbul konser verdiler. Grizu Maden ocaklarının galerilerinde bulunabilen ve belirli konsantrasyonlara eriştiğinde patlayıcı hale gelebilen, zehirli bir gaz. Grizu, başka bir deyişle metan-hava karışımı olarak da adlandırılabilinir. %5 - %15 arası metan ile havanın birleşmesinden oluşan bu karışım, 650'C de 2 fazlı bir yanma gerçekleştirir. Bu karışım önce ani şekilde genleşir, daha sonra patlama merkezine doğru çok büyük bir kuvvetle gazı sıkıştırır. Büyük tahrip gücüne ve yıkım etkisine sahip bir patlamadır. Kömür madenlerinin kabusu olan grizu, Türkiye'de de sık sık görülmektedir. Özellikle yaşlı kömür damarlarında grizu riski yüksektir. Yasalar doğrultusunda, metan'in havada bulunma oranı, hacimce %1'dir. Bu seviyeye ulaşıldığında acilen önlem alınması gerekmektedir. Eğer %1 üzerine çıkarsa bu karışım, maden ocaği acilen boşaltılmalıdır. Ocak derinliği, eğimi, üretim yöntemi, fay ve çatlak yapılar grizu riskini değiştiren faktörlerdir. Metalin metale sürtmesi, ocakta herhangi bir ateş parçası veya kullanılan çelik ekipmanların ısınması sonucu patlama oluşabilir. Obsidyen Obsidyen, volkan camı (ya da obsidiyen), doğal yollarla oluşan volkanik kökenli bir cam türüdür. Lavın hızlıca soğuması ve kristalleşmeye yetecek kadar zaman geçmeden donmasıyla oluşur. Genellikle felsik lav akıntılarının, soğumanın hızlı olduğu kenar bölümlerinde bulunur. Kristal yapıda olmadığından, keskin kıyıları moleküler inceliğe ulaşabilir. Bu özelliğinden ötürü eski çağlarda ok ucu olarak kullanılmış, günümüzde ise cerrahların kullandığı neşterlerin kesici kısımlarında kullanılmaktadır.Hali hazırda obsidyene cam haline gelmesi için 2 etken vardır. Obsidyenler özellikle siyah olmakla beraber Yeşil Obsidyen (Nemrut Dağı-Tatvan), Kırmızı Obsidyen (İkizdere-Rize) gibi değişik renklere sahiptir. Hasan Dağı Obsidyenlerinde mikroskopla incelenmesinde bol miktarda demir mineralleri içermektedir. İkizdere obsidyenlerinin içeriğine bakıldığında altın mineraline rastlanmıştır. Jarhead (film) Jarhead, 2005 ABD yapımı film. Amerikalı bir deniz piyadesi olan Anthony Swofford'un Körfez Savaşı anılarını anlattığı kitabından (Jarhead: A Marine's Chronicle of the Gulf War and Other Battles, 2003) sinemaya uyarlanan film. Adını, Amerikan askerlerine saç tıraşları nedeniyle verilen isimden ("jarhead") almaktadır. "Amerikan Güzeli" isimli filmi ile tanınan Sam Mendes'in yönettiği filmde Anthony Swofford'u Jake Gyllenhaal canlandırıyor. Sevgililer Günü Sevgililer Günü, her yılın 14 Şubat günü birçok ülkede kutlanan özel gündür. Kökeni, Roma Katolik Kilisesi'nin inanışına dayanan bu gün, Valentine ismindeki bir din adamının adına ilan edilen bir bayram günü olarak ortaya çıkmıştır. Bu sebeple bazı toplumlarda "Aziz Valentin Günü" (İngilizce: "St. Valentine's Day") olarak bilinir. Valentine kelimesi, Batı medeniyetlerinde "hoşlanılan kişi" veya "sevgili" anlamlarında da kullanılır. Günümüzde, bazı toplumlarda sevgililerin birbirine hediyeler aldığı, kartlar gönderdiği özel bir gün olarak devam etmektedir. Tahminlere göre 14 Şubat günü, tüm dünyada 1 milyar civarında kart gönderilmektedir. Bunun yanı sıra hediye alımlarından kaynaklı piyasada satışlar artmaktadır. Şubat ayı ortasının aşk ile ilişkisi antik çağlara dayanmaktadır. Antik Yunan takvimlerinde, Ocak ayı ortası ile Şubat ayı ortasının arasında kalan zaman Gamelyon ayı olarak adlandırılmıştı ve Zeus ile Hera'nın kutsal evliliğine adanmıştı. Antik Roma'da 15 Şubat, bereket tanrısı Lupercus'un onuruna, Lupercalia günü olarak kutlanmaktaydı. Bu günde, Lupercus'un din adamları tanrıya keçi kurban ederlerdi. Daha sonra kafalarının üstüne koydukları bir parça keçi derisi ile Lupercus'u simgeleyerek, Roma sokaklarında koşturup, karşılaştıkları herkese dokunurlardı. Genç kızlar gönüllü olarak ileri atılır ve bereket tanrısının dokunuşundan paylarını almaya çabalarlardı. İnanışa göre bu dokunuş sayesinde doğurganlıkları kolaylaşacaktı. Lupercalia bayramının arifesi olan 14 Şubat'ta genç erkeklerin genç kızların isimleri yazlı kura çekerek bayram boyunca 'çift' olma alışkanlığı vardı. 469'da Papa bu gayri-Hristiyan bayramını yasaklayarak sadece kura çekilişine izin verdi. Ancak artık kuralarda kızların değil azizlerin isimlerini yazılıydı. 1908 tarihli Katolik Ansiklopedisi'ndeki eski şehitler listesinde, 14 Şubat gününe kayıtlı, inancı yüzünden öldürülmüş üç tane Aziz Valentine geçmektedir: Romantik aşk ile Valentine arasındaki bağlantı tarihi dokümanlarda hiç geçmemektedir ve kimi tarihçilere göre sadece bir efsanedir. Valentine'nin onuruna kutlama günü, 14 Şubat 496 yılında Papa Gelasius tarafından ilan edilmiştir. 1969 yılında kilise takviminden Aziz Valentine gününü çıkarmıştır. Romantik aşk ile Valentine arasındaki bağlantı ilk olarak 14. yüzyıla ait kaynaklarda görülmektedir. 1381 tarihli "Parlement of Foules" adlı kitaba göre, Fransa'da ve İngiltere'da 14 Şubat geleneksel olarak kuşların çiftleşme günü olarak bilinmekteydi. Günün bu özelliğinden dolayı sevgililer birbirlerine güzel sözler yazan notlar vermekteydi ve bu notlarda birbirlerine Valentine diye hitap etmekteydiler. Hristiyan olduğu için öldürülmüş din adamı Valentine ile romantik aşk arasındaki ilişkiyi anlatan efsanelerin 14. yüzyılda ortaya çıktığı düşünülmektedir. Bu efsanelerde geçen başlıcaları şöyledir: 14 Şubat, 1800 yıllarda Amerikalı Esther Howland'ın ilk Sevgililer Günü kartını yollamasından bu yana çok sayıda insanın kutladığı toplumsal bir olay olmuştur. Bunun doğal sonucu olarak olayın ticari yönü çok fazla önem kazanmış, sevgililer günü tüm dünyada ticaretin canlandığı bir dönem haline gelmiştir. Sevgililer günündeki en yaygın uygulama eşe ya da sevgiliye verilen karttır. Bu kartlara sevgi mesajları, aşk şiirleri vs. yazılır. Özellikle batı medeniyetlerinde, sevgilisi olmayanlar hoşlandıkları kişilere kart gönderir. Alıcı kişi, içinde genellikle ""Sevgilim olur musun?"" yazan bu imzasız kartın kimden geldiğini bulmaya çalışır. Sevgililer gününde hemen herkes sevgililerine veya eşlerine bu günün ruhu ile bütünleşen, karşı tarafa sevgilerini anlatan hediyeler verir. Bu hediyelerin başında çiçekler ve çikolata gelir. Sevgililer Gününü çiftler genellikle başbaşa geçirirler. Başbaşa gidilen romantik bir yemek ya da evde hazırlanan romantik bir sofra en yaygın kutlamalardandır. Çiftler, Sevgililer Günü'nün gecesinin de özel olması için çaba gösterirler. Kimi çiftler, bu güne has, cinselliği ön plana çıkarıcı kıyafetler ve iç çamaşırları alırlar. En çok tercih edilen renk, tutkuyu sembolize eden kırmızıdır. Bunların yanı sıra, Sevgililer Günü çok sayıda evlenme teklifinin de gerçekleştiği bir gündür. Suudi Arabistan'da resmi olarak da sevgililer günü kutlamasında kullanılan ürünlerin satışı yasaktır. Özbekistan,Türkmenistan, Malezya, Endonezya, İran ve Pakistan Sevgililer gününü kutlamayan ülkelerdir. Centrino Centrino, Intel tarafından dizüstü bilgisayarlar için geliştirilmiş platformun adı olup, işlemci, anakart çipseti ve kablosuz ağ kartı içeren bir kombinasyondan oluşur. Intel tarafından üretilmiş bu 3 bileşeni içeren sistemler, Centrino olarak adlandırılmaktadır. Mart 2003 senesinde piyasaya sürüldüğünden beri birçok kez güncellenip, içeriği değişen ve gelişen Centrino platformu, günümüzde de mobil sistemlerde en çok kullanılan model olmuştur. Sistem düşük voltajda çalışmaya yatkındır ve işlem yoğunluğunun düşük olduğu durumlarda işlemci hızını kesmeye yönelik bir teknoloji ile donatılmıştır. Bu sayede pil ömrü artmış ve sessizlik sağlanmış ayrıca fanlar küçüldüğü için bilgisayarlarda bir incelme de sağlanmıştır. Carmel, Mart 2003 tarihinde piyasaya çıkan ilk Centrino platformunun kod adıdır.En sonda napa adında kod adı tasarlamıştır. Sonoma, Ocak 2005 tarihinde piyasaya çıkan ikinci Centrino platformunun adıdır (Kod adı Alviso). Intel GM915, PM915 çipseti ve yeni nesil Intel Pentium M işlemcilerinin kullanıldığı platform, 2915ABG veya 2200BG kablosuz ağ bileşenleriyle tamamlanıyor.Bu platformda GMA915 ekran kartı dahili olarak görev yaparken PM915 serisi çipsetli dizüstüler ATI Mobility Radeon ve Nvidia Go Series ekran kartlarıyla tüketiciye sunuluyor. Napa, Ocak 2006 tarihinde piyasaya çıkan üçüncü Centrino platformunun adıdır. Intel GM945, PM945 çipseti ve Core Duo - Core 2 Duo işlemcilerle güç kazandığı için Centrino Duo olarak da anılan yeni platform 3945ABG kablosuz ağ bileşenini kullanıyor. Bu platformda GMA950 ekran kartı dahili olarak görev yaparken PM945 serisi çipsetli dizüstüler ATI Mobility Radeon ve Nvidia Go Series ekran kartlarıyla tüketiciye sunuluyor. Santa Rosa, Mayıs 2007 tarihinde piyasaya giren dördüncü Centrino platformunun adıdır. Intel GM965, PM965 çipseti ve yeni nesil Core 2 Duo işlemcileriyle kullanılmak üzere tasarlanan yeni platform 4965AGN kablosuz ağ bileşenini kullanıyor.Bu platformda GMA X3100 ekran kartı dahili olarak görev yaparken PM965 serisi çipsetli dizüstüler ATI Mobility Radeon ve Nvidia Go Series ekran kartlarıyla tüketiciye sunuluyor. Montevina, Temmuz 2008 tarihinde piyasaya giren beşinci Centrino platformunun adıdır. Intel GL40, GS45, GM45, PM45 çipsetli ve yeni nesil Core 2 Duo işlemcileriyle kullanılmak üzere tasarlanan yeni platform Centrino 2 adıyla da bilinmektedir.5100, 5150, 5300, 5350 kablosuz ağ bileşenini kullanan bu platformda GMA X4500 ekran kartı dahili olarak görev yapaken PM45 serisi çipsetli dizüstüler ATI Mobility Radeon ve Nvidia Go Series ekran kartlarıyla tüketiciye sunuluyor. Kemal Atatürk, Kemalpaşa Kemal Atatürk, İzmir'in Kemalpaşa ilçesine bağlı bir mahalle. Kemalpaşa ilçe merkezine 20 km uzaklıktadır. 5216 Sayılı Büyükşehir Belediye Yasası kapsamına girmeden önce Bağyurdu beldesine bağlı olan bölge, belde belediyesinin kapatılmasıyla mahalle olarak İzmir Büyükşehir Belediyesi sınırları içine dahil edilmiş ve Kemalpaşa ilçesinin bir mahallesi olmuştur. Belde belediyesi kapanmadan önce bölgenin ismi Atatürk mahallesiydi. Sosyal Sigortalar Kurumu Sosyal Sigortalar Kurumu (kısaca SSK), Türkiye Cumhuriyeti Çalışma ve Sosyal Güvenlik Bakanlığına bağlı bir sosyal güvenlik kurumuydu. 16 Mayıs 2006 tarihinde kabul edilen 5502 sayılı Sosyal Sigortalar ve Genel Sağlık Sigortası Kanunu ile Çalışma ve Sosyal Güvenlik Bakanlığına bağlı Türkiye Cumhuriyeti Sosyal Güvenlik Kurumuna devir olmuştur. Sosyal Güvenlik Kurumuna devir olmadan önce Türkiye'nin en büyük sosyal güvenlik kuruluşuydu ülke nüfusunun yaklaşık %50'sine sigorta ve sağlık hizmeti sunmaktaydı. Kurum, Başkan ve Başkana bağlı birimler ile Sosyal Sigortalar Kurumu Başkanlığı Sigorta İşleri Genel Müdürlüğü, Sosyal Sigortalar Kurumu Başkanlığı Sağlık İşleri Genel Müdürlüğü ve bunların merkez ve taşra teşkilatından oluşmaktadır. Amele Birliği 1923 yılında Bakanlar Kurulu tarafından onaylanan "Amelebirliği Talimatnamesi" ile Türkiye'nin ilk sosyal yardım kuruluşu olarak faaliyet gösteren dernek. TTK'da çalışan işçiler ile EÜAŞ Çatalağzı Termik Santralinde çalışan işçiler zorunlu üye olmakla beraber, üye sayısı yaklaşık olarak 20.000'dir. Erebus Dağı Erebus Dağı, Antarktika'daki Ross Adası'nın batısında bulunan ve dünyadaki etkin yanardağlar içinde en güneyde yer alan bir stratovolkandır. Ross Adası'nı oluşturan dört yanardağdan Erebus dışındakiler, sönmüş yanardağlardır. Bu yanardağ, bölgede bulunan ve New Mexico Madencilik ve Teknoloji Enstitüsü "(New Mexico Institute of Mining and Technology)"nce işletilen Erebus Dağı Volkan Gözlemevi "(Mount Erebus Volcano Observatory)" tarafından izlenmektedir. 1972'den beri sürekli aktif durumda olan Erebus Dağı, günümüzde Antarktika'nın en etkin yanardağıdır. Krateri, dünyada çok az sayıda bulunan daimi lav göllerinden birinin ev sahibidir ve bu lav gölü, günlük olarak Stromboli tipi patlamalara maruz kalmaktadır. 2005'te küçük çaplı kül püskürmeleri izlenmiş ve hatta, lav gölünün yakınındaki yarıklardan da küçük bir lav akıntısı gözlenmiştir. Deniz seviyesinden yüksekliği 3.794 metre olan Erebus, tıpkı Etna gibi, alt yarısı kalkan yanardağı ve üst yarısı da stratovolkan konisi olan bir dağdır. Jeolojik tarihi boyunca görece farklı nitelikte lav püskürmeleri ve yapı değişimleri göstermiş olması nedeniyle, poligenetik stratovolkan olarak sınıflandırılır: Erebus'un stratovolkan konisi yapılı üst yarısının yamaçları yaklaşık 30° dikliktedir ve büyük ölçekli kenar setlerine sahip tefritik fonolit lav akıntılarının hâkimiyetindedir. Bu eğimde yaklaşık 3.200 metreye ulaşıldığında, 100.000 yıldan daha genç bir kalderayı temsil eden zirve platosuna bağlı bariz bir kırılma gözlenir. Bu kalderanın kendisi, düşük hacimli tefritik fonolit ve fonolit lav akıntıları ile dolmuştur. Kalderanın ortasındaysa, temel yapısında dağılmış lav bombaları ve büyük miktarda anortoklas kristali birikintileri bulunan, dik yamaçlı bir koni oturur. Dağın tepesindeki etkin lav gölü de bu zirve konisinin tepesinde bulunur. Yanardağın sık ürettiği Stromboli tipi patlamalar, en içte bulunan kraterdeki çeşitli yarıklardan ve en sık olarak da 10 metre çapa ulaşabilen gaz balonlarının lav gölünden patlayıcı bir şekilde çıkması tarzında gelişir. Erebus Dağı, coğrafya keşifleri nedeniyle sonradan "Sör" unvanıyla onurlandırılan bir İngiliz deniz subayı ve kâşif olan James Clark Ross tarafından keşfedilmiştir. 1839'la 1843 yılları arasında, komutasındaki HMS "Erebus" ve HMS "Terror" adlı gemilerle Antarktika'ya keşif gezileri düzenlemiş olan James Clark Ross, kıtanın kıyı şeridinin büyük bölümünün haritasını çıkarmış ve 1841'de de Ross Denizi, Victoria Arazisi ve gemilerinin adlarını verdiği Erebus Dağı ile Terör Dağı'nı keşfetmiştir. Erebus Dağı'na ilk defa 1908'de, Sör Ernest Shackleton ve ekibinin Nimrod keşif seferi sırasında çıkılmıştır. Yeni Zelanda Hava Yolları - Uçuş 901, Yeni Zelanda'nın Auckland Uluslararası Havalimanı'yla Antarktika arasındaki tarifesiz ve gidiş-dönüş yolcu taşıma hizmetiydi. Şubat 1977'de başlatılan ve McDonnell Douglas DC-10-30 tipi uçakla yürütülen bu servis, uçağın 1979'daki bir uçuş sırasında Erebus Dağı'na çakılması ve taşıdığı 257 yolcunun tümünün ölmesiyle sona ermiştir. Pertevniyal Valide Sultan Camii Pertevniyal Valide Sultan Camii, Sultan II. Mahmut'un eşi ve Sultan Abdülaziz'in annesi olan Pertevniyal Valide Sultan tarafından yaptırılan cami. Cami 1869-1871 yılları arasında inşa edildi. Planlarını Sarkis Balyan'ın çizdiği, hazırlanmasına Hagop Balyan'ın katıldığı da bilinmektedir. Mimarı Montani'dir. Çizim işlerinde, desinatör Osep çalışmıştır. Uygulama ve şantiye yönetimi için Bedros Kalfa ve duvarcı Ohannes ile dülger kolbaşısı Dimitri görevlendirilmiştir. Caminin, neogotik tasarımıyla klasik camilerden oldukça farklı bir mimarisi vardır. Devlet ileri gelenlerinin, din bilginlerinin, hocaların katılımıyla düzenlenen büyük bir törenle temeli atıldı. Pertevniyal Sultan temel atma töreninini meydanı görebilen bir evin penceresinden izledi. Tek şerefeli iki minaresi, Dolmabahçe Camii'nin minarelerinden daha geniş tutulmuştu. İç mekân bakımından da bu camiden daha genişti. Tek kubbesi yüksek, fakat küçüktür. Neogotik yüzey bezemeleri bu camiye ayrı bir güzellik kazandırır. Aynı bezeme zenginliği ve güzellik caminin iç kısımları için de geçerlidir. Altın yaldızla parlatılan mavi rengin egemen olduğu kalem işi süslemeler, iç mekanı baştan sona süslemektedir. Caminin Aksaray Meydanı`na bakan avlu kapısı, İstanbul'daki camiler için pek alışılmadık ve aynı zamanda da göz kamaştırıcıdır. Bu kapı Osmanlı taş oyma sanatının nadide ürünlerindendir. 1956-59 arasındaki Aksaray Meydanı düzenlenmesi esnasında sebil gibi camiye ait bazı unsurlar kaldırılmış veya yeri değiştirilmiştir. Caminin çevresindeki eserler bir çeşme, bir kütüphane ve Pertevniyal Sultan'ın kendisi için yaptırdığı türbeden oluşmaktadır. Kütüphanesi, Süleymaniye Kütüphanesi'ne taşınmıştır. Trafikten en çok etkilenen cami bu camidir. Caminin kahyası Hüseyin Bey cami masrafı olarak 7961 kese 396 kuruş 10 para harcamış; üç ayrı temel çukuruna olmakla 3225 lira temele gömülmüştür. (İstanbul, s.121) Thomas Kuhn Thomas Samuel Kuhn (18 Temmuz 1922 - 17 Haziran 1996), Amerikalı, fizikçi, tarihçi ve bilim felsefecisi. Kuhn'un en önemli yapıtı 1962 yılında yayımlanan "Bilimsel Devrimlerin Yapısı (The Structure of Scientific Revolutions)" adlı kitabıdır. Bu kitap hem akademik camiada hem de popüler bilim çevrelerinde büyük etki oluşturmuş ve "paradigma değişimi" (paradigm shift) kavramsallaştırmasını tanıtmıştır ki o günden bu yana sıkça kullanılan bir deyim haline gelmiştir. Thomas Kuhn, bilimsel bilginin gelişimi hakkında önemli katkılarda bulunmuştur. Kuhn'a göre bilimsel alanlar doğrusal ve devamlı bir şekilde gelişmekten ziyade periyodik olarak paradigma kaymalarından etkilenirler ve bu paradigma kaymaları bilim adamlarının daha önce geçerli kabul etmedikleri savlara karşı yeni bir anlayışın ortaya çıkmasına sebep olur. Bu sebeple bilimsel doğru kavramı herhangi bir zamanda sadece tarafsızlık ölçütüyle belirlenemez; bilim camiasının fikir birliği de bilimsel doğrunun oluşturulmasında aynı ölçüde değerlidir. Rekabet eden paradigmalar çoğu zaman kıyaslanamaz, çünkü paradigmalar gerçekliğin rekabet eden ve uzlaştırılamaz açıklamalarıdır. Bu sebeple bilim anlayışımız asla tamamıyla nesnellik kavramına dayanamaz. Tüm nesnel çıkarımlar, bu çıkarımları ortaya koyan araştırmacıların ve katılımcıların öznel dünya görüşlerinden ve koşullandırmalarından nihayetinde etkilendiği için bilim öznel bakış açılarını da hesaba katmalıdır. Tirimüjgan Kadınefendi Tirimüjgan Kadınefendi (Osmanlı Türkçesi: تیر مژگان قادین افندی), (d. 19 Ağustos 1819 -ö. 3 Ekim 1852, İstanbul), Sultan Abdülmecid'in eşi Sultan II. Abdülhamid'in annesidir. Kökeni hakkında iki değişik görüş bulunmaktadır. Bir görüşe göre Çerkes'dir. Necdet Sakaoğlu'nun bildirdiğine göre Abdülmecid'in gözdelerinden değildir, ama diğerleri gibi onun da Çerkes olduğu kuşkusuzdur. Çerkes olduğunu savunan araştırmacılar buna kanıt olmak üzere Ayşe Osmanoğlu hatıralarında belirttiği gibi, II. Abdülhamid'in annesi için bizzat haremdeki cariyeleri kastederek: dediğini gösterirler. Babasının ismi Bekhan Bey, annesi ise Almaş Hanım'dır. Diğer bir görüşe göre ise Trabzon'da esir pazarından alınma bir Ermeni kızıdır. Tîr-î-Müjgan Kadınefendi 10 Kasım 1841 tarihinde Sultan Abdülmecid'in eşi oldu. İki çocuk doğurdu. Birisi 22 Eylül 1842 tarihinde doğan Şehzade Abdülhamid, diğeri ise Seniha Sultan'dı. Tîr-î-Müjgan Kadınefendi, Şehzade Abdülhamid on yaşındayken eski ahşap Beylerbeyi Sarayı'nda veremden öldü. O yüzden Valide Sultan olamadı; oğlu Abdülhamid'i Piristû Kadın Efendi yetiştirdi. Cenazesi İstanbul Yeni Cami "Cedit Havatin Türbesi"'ne defnedildi. Siyaset Siyaset veya politika, devlet işlerini düzenleme ve yürütme sanatıyla ilgili özel görüş veya anlayış. Siyaset kelimesi Arapça Seyis ("At Bakıcısı") kelimesinden türemiştir. Osmanlıca’da ise bu anlamlara ilaveten padişahın hükmettiği ölüm cezası anlamında kullanılır. Esasen İslam kamu hukukunun önemli bir unsuru olan “siyaseten katl”, Türk – İslam devlet nazariyesinde hükümdarın yetkisine bağlı olarak şekillenmiştir. Buna göre siyaseten katl, en genel tanımıyla İslam hükümdarının mutlak otoritesine dayanarak verdiği en ağır cezadır. Kavram bu haliyle, bir hükümdarın ülke idaresi ve politika zorunlulukları gereği hükmettiği ölüm cezasıdır. Kavram, İslam kamu hukukunda, özellikle de Osmanlı devlet düzeninde o denli yerleşmiştir ki siyaset sözcüğü tek başına, esas anlamının yanında ve pek çok kullanımda hükümdarın verdiği ölüm cezasını ifade eder. Yunan siyasal yaşamında ise siyaset, "polis"'e veya devlete ait etkinlikler biçiminde tanımlanmıştır. Politika bilimi (politoloji) politik hareketler ve güç edinilmesi ve kullanımı konusunu inceler. "Politika, toplumun halka dair yaptığı tüm etkinliklerdir. ("Aristoteles")" Eflatun veya Aristo'nun kurucuları olarak kabul edildiği bu gelenekte etik sorunları incelemek önceliklidir. Olması gerekenle ilgilenir. Günümüzde ise bu gelenek, "bireysel özgürlüğün sınırları ne olmalıdır?" "Devlete neden itaat etmeliyim?" gibi normatif sorunlarla uğraşır. Deneyci geleneğin izlerini Aristo'dan, Montesquieu'ye kadar birçok siyaset bilimcide görürüz. Günümüzde özellikle Amerikalı siyaset bilimciler tarafından kullanılan bir çözümleme geleneğidir. Var olanı, işleyiş sisteminin ne olduğunu anlamaya çalışır. John Locke ve David Hume'un çalışmaları sayesinde yaygınlaşan Deneycilik Auguste Comte'un çalışmalarına bağlı olarak pozitivist şekilde değişmiştir. Deneycilik, sosyal bilimlerde de doğa bilimlerinin yöntemlerinin kullanılması gerektiğini savunur. Siyaseti "bilimsel" olarak ele alan ilk kişi Karl Marx'tır. 1870'lerde Avrupa şehirlerindeki üniversitelerde siyaset alanında kürsüler açılmıştır. Bu dönemde diğer sosyal bilimlerde olduğu gibi siyaset biliminde de "davranışsalcı" akım kendini göstermiş ve 1970'lere kadar bilimsel gelenek etkisini ağırlıklı olarak göstermiştir. Siyaset, belli bir toplumda çatışma halinde olan düşüncelerin uzlaştırılması faaliyetidir. Bu uzlaştırma faaliyeti ise yönetim erkinin elde bulunması ile gerçekleşir. Siyaset tarihine bakıldığında insanın ortaya çıkışı ile birlikte siyaset; yönetim sanatı da sahnede yerini almış ve binlerce yıl yöneten ve yönetilen arasındaki ilişkilerin düzenlenmesi ile yönetsel gücün elde tutulması davranışlarına yön vermiştir. Tüm medeni toplumlarda Antik Çağ'dan beri toplum yönetimi üzerine çalışma yapan düşünürler hep kendi çağlarının bir ütopyasının (mükemmel veya sadece daha iyi bir toplum oluşturmak için verilen çabaları tanımlamak için kullanılan bir terim ) mücadelesini vermişlerdir. Tarım ve din toplumlarında modern anlamda devlet yoktu. Egemenlik kralın, hükümdarın, dini liderindi. Avrupa ve Amerika devrimleriyle mutlakıyetten meşrutiyete ve cumhuriyete yönelen devlet gücünü toplumsal sözleşmeye dayandırdı. Hukukiliği kabul ederek, bağımsız yargının denetimine izin verdi, meclis iradesini halkın iradesiyle bütünleştirdi. Kutsaldan bireye, vesayetçilikten özerkliğe, merkeziyetçilikten ademimerkeziyetçiliğe, devletçilikten piyasacılığa, ırkçılıktan çoğulculuğa, gizlilikten şeffaflığa doğru gelişti. Kuvvetler ayrımı esasını ortaya atan Montesquieu 20 yıl üzerinde çalıştığı De l'esprit des lois adlı kitabında yasama, yürütme ve yargı'yı birbirlerinden ayırmanın önemini vurgulamıştır. Farklı politik toplumlardaki farklı pozitif hukuk sistemlerinin çok çeşitli faktörlere, örneğin, halkın karakterine, ekonomik koşullarla iklime, vs., göreli olduğunu söylemiştir. O, işte bütün bu temel koşullara, "yasaların ruhu" adını veren Montesquieu bu bağlamda, üç tür yönetim tarzını birbirinden ayırmış ve bu devletlere uygun düşen yönetici ilke, iklim ve topraktan söz etmiştir. Buna göre, despotizm büyük devletlere, sıcak iklimlere uygun düşer ve korkuya dayanır. Britanya örneğinde olduğu gibi, ne soğuk ve ne de sıcak olan bir iklimin hüküm sürdüğü, orta büyüklükteki devletlere uygun düşen yönetim biçimi, monarşidir; söz konusu yönetim biçimi, şan ve şerefe dayanır. Buna karşın, soğuk iklimlere ve küçük devletlere uygun düşen rejim, demokrasidir; demokrasinin yönetici ilkesi "erdem"dir. Feodal düzenin siyâsî yapısı bir piramit gibidir. En üstte kral (veya imparator), altında ise kendisine bağlı soylular bulunur. Bu soyluların altında daha alt soylular olur. Bu hiyerarşik düzenin en alt ve en geniş tabakasını serfler oluşturur. Feodal sistemde sadece üretim araçları değil, askerî güç de feodal beyler arasında paylaşılmıştır. Donanımlı askerlerden oluşan merkezî bir ordunun kurulması kral açısından pahalı olduğundan, bu ihtiyacı feodal beyler karşılamıştır. Bu sebeple kralın savaşta başarılı olması, feodalitenin desteğine bağlıdır. İktidar kavramı birey veya topluluğun başka birey veya topluluk üzerinde kendi istediklerini yapabilme veya yaptırabilme gücüdür. Siyaset disiplini içerisinde "iktidar" daha genel bir anlam yüklenmiş ve bir devletin içindeki tüm birey ve gruplar üzerindeki hakimiyeti kapsamıştır. Siyâsî iktidarı diğer iktidar unsurlarından ayıran en önemli özellik ise meşru olma gücüdür. Meşruiyet siyasî iktidarı, yönetilenler için makul seviyede olması için, halkın rızasına dayandırmasıdır.Bir diğer deyişle iktidar ile toplum arasında karşılıklı rıza ile yapılan sözleşmedir. Egemenlik kavramı Latince "superanus" olup "en üstün iktidar" anlamına gelmektedir. Siyaset disiplini literatürüne sokan Bodin'dir. Jean Bodin egemenlik için 'birçok ailenin ortak çıkarlarının, egemen bir güçle yönetilmesi', Thomas Hobbes;'bireysel kudretlerin toplamını egemenin kendi iradesine göre kullanmak yetkisi' olarak tanımlarlar. Günümüzde ise egemenlik anayasalar aracılığıyla sınırlanmakta, güçler ayrılığı ilkesiyle bölünmekte ve seçimler aracılığıyla devredilmektedir. İdeoloji siyasal ya da toplumsal bir öğreti oluşturan, bir hükümetin, bir partinin, bir toplumsal sınıfın davranışlarına yön veren politik, hukuksal, bilimsel, felsefi, dinsel, moral, estetik düşünceler bütünü. En basit tabirle bir "ideoloji", "düzenlenmiş, yapılanmış bir fikirler bütünü"dür. Bu fikirler bütünü de siyasetin temeli olan siyâsî ideolojileri oluşturmuştur. Muhafazakârlık, var olan durumu koruma amacını güden düşünce tarzı. Toplumun değişmesine karşı direnç gösteren, toplumsal-kültürel değerlerin korunmasını savunan sağ kanat siyasi ideoloji. Muhafazakârlığın "değişime karşı direniş" olarak tanımlanması, özellikle değişim isteyen sol ideolojiler tarafından eleştirilir. Muhafazakârlığın "var olan kazanımları ve değerleri korumak" şeklinde bir yanı da vardır. Bu açıdan bakıldığında, herkes, solcular dahil, istedikleri toplumsal düzen gerçekleştiğinde muhafazakârlaşabilirler. Nitekim Sovyetler Birliği'ndeki solcu rejime karşı olanlar (örneğin Troçkistler) bu rejimi tutuculaşmakla suçladılar. Bu suçlamanın ardından zaten rejim karşıtları ayaklanma çıkardılar. Sosyalizm, sosyal ve ekonomik alanda toplumsal refahı devlet kararlarının getireceğini ve üretim araçlarının hakimiyetinin toplumlara ait olduğunu savunan, işçilerin yönetime katılmalarına ağırlık veren, özgür girişimi devletin ve sendikaların baskısı altında tutmaya çalışan, telkin ve propagandalarını eğitim, tarım ve vergi reformları üzerinde yoğunlaştıran ekonomik ve siyasi bir ideolojidir. Komünizm, sosyal örgütlenme üzerine bir kuramsal sistem ve üretim araçlarının ortak mülkiyetine dayalı bir politik harekettir. Komün sınıfsız bir toplum yaratma amacındadır. 20. yüzyılın başından beri dünya siyasetindeki büyük güçlerden biri