İlçesindeki Hemuhanas yerleşim yerinde yaşarlar. Tuvaca konuşanların sayısı en az 2.400'dür. Tuvalar için Doğu Türkistan içinde özerk bir ilçe kurulmuştur. Hanas Gölü çevresinde Tuvalar daha çok hayvancılık özellikle malcılık işleri ile uğraşmaktadırlar. Cungar Tuvaları ("Jungar-Tuwiner") Burçin, Kaba nahiyelerinde ve Kanas Gölü yöresinde Tuvalar yaşarlar. Moğolistan'da en az 27.000 Tuva bulunur. Moğolistan'ın en batısında Tsengel (Sengel) adlı yerleşim yerinin büyük çoğunluğunu Tuva Türkleri oluşturur. Kazakistan'nın doğusundaki Altay bölgesinde de bazı küçük Tuva grupları yaşamaktadır. Günümüz Tuva Türkleri aynı Türkiye Türkleri gibi harmanlaşmıştır. Yani türlü Türk boyları arasında büyük bir karışım söz konus olmuştur. Bilhassa soyadlarda kimin hangi boydan geldiği yaklaşık olarak tahmin edilebilir. Tuva'daki Türk boylarının adları şunlardır: Aba, Tele, Uygur, Payagu, Tas, İrgit (İrkut), Soyan, Çodu Sarıg, Telek, Baysara, Kırgız, Hal, Balıkçı, Hertek, Kuskun, Mungat, Şagay vs. Ayrıca 17. yüzyıl Rus gezginlerinin eserlerinde bahsedilen Tuva boyları da bulunur. Soyan, Maadı, Oorjak, Küjit, Toju, Karzzal, Çoodu, Todot, v.s. 13. asır elyazma eserlerde Monguş, Tumat, Toju, Tongok ve Salçak (veya Selçuk) geçmektedir. Tuvada Tuvalar kız ve oğullara genel olarak Türkçe adlar vermektedirler. Fakat Türkçe adların dışında en çok Tibetçe adlar göze çarpar. Belli bir yaş serisindeki kişilerde ise Rusça adların görülmesinin sebebi Sovyetlerin eski zamanlarda yaptığı Rusça adları yaygınlaştırma, güzel gösterme çalışmalarının bir sonucudur. Tuvalarda Tibetçe adların görülmesinin sebebi ise dini yakınlıktan dolayıdır. Tuvalar Tibet Budizmi'ne mensuptur. Ayas (Türkçe erkek adı), Mergen (mahir,akıllı. Erkek adı), Şolban (Türkçe.yıldız.Erkek adı), Sayan (Erkek adı), Aldınay (Türkçe kız adı. Altın-ay), Çinçi (Türkçe kız adı. boncuk), Çoygana (iğne yapraklı bir tür ağaç. Kız adı), Çoduraa (kara yemişenli bir tür ağaç.kız adı). Sayzana (bir tür çocuk oyunu. kız adı), Baylak (bereket,zenginlik. Türkçe erkek ve kız adı), Belek (Tanrıdan kutsi hediye. Türkçe kız ve erkek adı). Tuva halkının en meşhur destanı Keser olup 1963 yılında Kızıl şehrinde neşredilmiştir. Sovyet yanlısı Salçak (Selçuk) Toka (doğ.1901) meşhur yazarlarından biridir. Tuvalar, İslam Öncesi Türk inancı olan Gök Tanrı veya Şamanizm inancı ile birlikte Moğolistan'ın tesiri ile Lamaizm (Tibet Budizmi) dinini bir arada yaşayan bir Türk topluluğudur. Tuva mutfağı (Rusça: Тувинская кухня) incelendiğinde Tuva yemek kültürünün yaylak- kışlak türünde yaşayan Türk yemek kültürünü içerdiği görülür. Yaylacılık ve göçebe kültür yemek kültürünü etkilemiştir. Bu yüzden et ve süt ürünleri yönünden boldur. Komşuları olan Türk toplulukları ve Moğol toplulukları ile benzer bir yemek kültürü vardır. İçeceklerden sütlü çay, kımız, hoytpak (fermente süt türü). Süt ürünlerinden bıştak (peynir türü), kurut (kurutulmuş peynir türü), tarak (koyu sıvı şekilde), aarjı (kurutulmuş peynir türü). Et yemeklerinden sogaja, kara mün, uja (koyunun but etinden yapılır), tırtkan (doğranmış etten), çereme, ijin-hırın, huujuur, boova ve boorzak, buuza, mançı (Kayseri mantısına göre çok büyük bir mantı türü, yumruk/sumsa mantı), dalgan (arpanın kavrulmuş unu). Baharatlardan kulça ve koynut. Mal özeeri de denir. Tıva (Tıva) Türklerinin hayvanları keserken bir merhamet göstergesi olarak yaptıkları tören. Hoy, koyun ; özeer, kesmek demektir. Tuva Türklerinin ulusal alfabesi Göktürk, Köktürk, Orhun, Yenisey diye de bilinen Turan Alfabesidir. Turan Alfabesinin bütün Türk Dünyasında kullanımının kaybolması üzerine Uygur Türklerini de içinde barındıran Tuva Türkleri Sogd kökenli olduğuna inanılan alfabeyi, yani Uygur Türk Devleti alfabesini kullanmaya başladılar. Bu kullanım asırlarca sürmüştür. 20. yüzyıla değin komşuları Moğollarla birlikte Uygur Alfabesini kullanan Tuva Türkleri 20. asırda Latin Alfabesine geçmiştir. Fakat Sovyet Rusya işgali ile sovyet propagandaları ile Kiril Alfabesine zorla geçirilmişlerdir. Günümüzde eğitim sisteminden bütün diğer alanlara kadar Rus Kiril Alfabesi kullanılmaktadır. Latin Alfabesine geçiş ile ilgili mali herhangi bir altyapı desteği olmadığından Rus Kiril Alfabesini kullanmak mecburiyetinde kalmıştır. Rusya Federasyonu Kiril Alfabesinden kopmayı engellemek için siyasi çevikliğini kullanmaktadır. Halkın tarihi din değişim süreci şöyle olmuştur: Eski Türkler devrinde Tıva Türklerini oluşturan Türk boyları da Budizmin tesirinde kalmışlardır. Budizm, önce Hindistan'da devlet kuran Yüe-Çi Türkleri arasında yayılmıştır. Yüe-Çi'ler, Budizmin yayılmasına yardımcı oldular. Budizm; To-ba Türkleri zamanında şimdiki Kuzey Çin'deki eski Türkler arasında da yayıldı. M.S. VI. yüzyıl sonlarında Göktürk Hakanı To-Po (572-581), Budizmi kabul etti. Bu inancı Göktürkler arasında yaymaya çalıştı. Ölümünden sonra, Göktürkler bu dini tutmadılar. Bilge Kağan, bir aralık Budizme meyleder gibi olmuşsa da , Göktürk veziri Tonyukuk, bu inancın Türk karakterine uymadığını söyleyerek onu vazgeçirmiştir. Tıva halkının atalarından Uygurlar arasında ise, Budizm yaygın bir din olarak görülür. Günümüzde Tuva Türkleri hem Gök Tanrı inancının günümüze yansıması olan Şamanizm'i hem de Tibet Budizmi olan Lamaizm'i benimsemişlerdir. Özellikle başkent Kızıl şehrinde ticaret ile uğraşan Kırgızlar ise İslam dinine mensupturlar. Yine başkent Kızıl'da göçetmeye başlayan Ruslar ise Hristiyan'dır. Ülkede Hristiyan-Budizm çekişmesi vardır. Misyonerler, başkent Kızıl odaklı olarak çalışmakta halk arasında Hıristiyanlığı yaymak için basın-yayın yoluyla faaliyet göstermektedir. Tuva Türklerini Hıristiyanlaştırabilmek için misyonerler hummalı bir çalışma içerisinde. Hakas Türkleri ve Saha Türklerinin çoğunluğunu Hıristiyanlaştıran misyonerler Rusya yönetiminden de izin almış durumda. Hatta İncil Tuva Türkçesine çevrilip 2011 yılında binlerce adet basıldıktan sonra dağıtıma geçildi. Ayrıca İncil Rusça olarak Tuva’da satılmakta veya ücretsiz dağıtılmaktadır. Rusçasına ilgi göstermeyen Tuva Türklerini bu defa da dil yönünden ele geçirmek ve sonra asimile etmek peşindedirler. Tuva Cumhuriyetinin başkenti Kızıl şehrine kilise kurup Tuva gençlerini Hıristiyanlığa çekmeye başladılar. İrkutsk’taki Tuva Türklerinden mahkumlara İncillerin gönderilmesi çalışması vardır. Bayağı kocagöz Bayağı kocagöz ("Burhinus oedicnemus"), kocagözgiller (Burhinidae) familyasından bir kuş türü. Orta büyüklükte olup, güçlü siyah ve sarı-siyah gagaları, onlara bir "sürüngen" görünüşü veren büyük sarı gözler ve gizli kuş tüyleri vardır. Bilimsel adını, uzun sarı veya yeşilimsi bacaklarda çıkık eklemlerden alır. Bu tür bazı yalın yerlerle kuru açık habitatları tercih eder. Büyük ölçüde gececildirler. Yiyecekleri, böcekler ve diğer omurgasız hayvanlardır. Ayrıca kertenkeleleri de yerler. Yere 2-3 yumurta koyar. Güney Avrupa, kuzey Afrika ve güneybatı Asya'da meydana gelirler. Yazın ılımlı Avrupa ve onun sahasının Asyalı parçalarında göçmendir, kışı ise Afrika'da geçirir. Mısır'da, melodik şarkısı geceleyin duyulur ve kuş neredeyse asla görülmez. Arısama Dağı Arısama Dağı, Konya'nın Emirgazi ilçesinin kuzeyinde bulunan ve tepe statüsüne girecek kadar küçük olan dağ. Arısama, adını doğusunda bulunan eski bir Roma yerleşkesi (Aristama) olan, şimdiki adı Belkaya kasbasından almıştır. Dağ, tarihi öneme sahip, kale, kaya oyması, kilise ve büyük yeraltı şehirleri barındırmaktadır. Dağın batı yamaçlarında bulunan Eskikışla yerleşkesinde, dağın tarihî değerini Hitit hiyerogliflerine benzerlik gösteren fakat değişik bir hiyeroglif yazısı ile yazılmış 2 adet sunak ve 3 adet kitabe bulunmuştur. Yazıtların tercümesi tartışmalıdır. Sunak ve kitabeler İstanbul Arkeoloji Müzesi'nde sergilenmektedir. Dallanma öngörüsü Dallanma Öngörüsü, bilgisayar mimarisinde çalıştırılacak programın buyruk kümesi içindeki dallanma buyruklarına gelindiğinde koşula göre atlanacağını ya da atlanmayacağını önceden varsayarak veya geçmişine bakıp tahmin ederek öngörüde bulunma işidir. Bugünkü işlemcilerin tasarımında boru hattı (bilgisayar) yöntemi kullanıldığı ve başarım hedeflerinin yüksek olduğu düşünüldüğünde bir dallanmada hangi yöne gidileceğini yüksek doğrulukta tahmin etmek kaçınılmaz olmuştur. Bu öngörü işlemciye dallanmanın sonucunu beklemeden diğer buyrukları işleme imkânı verir. Bu da zamandan kazanç anlamına gelir ki başarımı yükseltir. Bu arada da işlemcinin şimdiki buyruğun işlenmesi bitmeden sonraki buyruğun adresini bilmesi gerekir. Dallanmayı öngörme boru hatttındaki denetim sorununu çözme ihtiyacından doğmuştur. Dallanmanın olduğu yerde sonucun ne olduğunu bilmeden hareket etmeye çalışmak denetim sorunu oluşturur. Bu sorunu sonuç belli olana kadar durup bekleyerek çözmek yerine, öngörüde bulunarak ( tahmin doğru ise devam edip, yanlış ise baştan tekrar deneyip ) çözmek daha doğru bir karar olacaktır. Dallanmayı öngörme, program sayacının alt bit(en düşük basamak)leriyle erişilen bir sayaç tablosu kullanılarak yapılır. Bu sayaç tablosuna öngörücü denir. Yüksek doğrulukta öngörü için iki bit gerekir; tek bit yeterli olmayabilir çünkü tek bitle sadece bir önceki durum hatırlanabilir.Tek bit ile bir dallanmanın hem başını hem de sonunu yanlış tahmin etme olasılığımız hep vardır. İki bitle ise yanlış tahmin dallanmanın sonunda olmak üzere bir sefere inmiştir. Dallanmada öngörü yapılsa bile unutulmaması gereken bir durum vardır: "Dallanma buyruğunun sonucu anlaşıldığında çoktan diğer buyruklar boru hattına girmiştir." Tahminin yanlış olması durumunda yanlış yerden yakalanan buyruklar boru hattından geri dönemeyeceğine göre buyrukların boru hattından çıkması beklenir. Aşağıdaki kodun 5 aşamalı (Getir -G-, Çöz -Ç-, Yürüt -Ü-, Bellek -B-, Yaz -Y-) boru hattındaki görünümü üzerinden açıklayalım. Dallanma buyruklarının koşulları yürütme aşamasında çözüldüğü varsayılsın ve sonuçlar yazmaçlara yazıldıkları vuruşta okunabilsin, yürütme sonraki vuruşta başlasın. Dallanma öngörüsü olarak 'atlamadığı' varsayılan bir tasarımda aslında atlaması gereken bir durum karşımıza çıkmış olsun. codice_1 Burada dallanma buyruğu olan 'BLE R8,R9,B3' ün atlayacağı yürütme vuruşunda çözüldüğü anda ardındaki ve öngörü gereği 'MOVE R3,R7 ve ADD R3,R3,4' buyrukları boru hattına girmiş bulunmaktadır. Burada yapacak bir şey yoktur, bu buyrukların boru hattından çıkması beklenecek, daha sonra 'B3' kısmına atlanacaktır. Dallanma Öngörüsü genel anlamda iki türlü yapılabilir: DuraÄŸan: Tasarımda en baştan dallanma davranışına karar verilir. Dallanmanın her durumda "atlayacağını" varsaymak bu türden bir öngörüdür ( Tersi, yani her zaman atlamayacağını varsaymak da aynı şekilde). Kuşkusuz hata olacaktır; hata olduğu takdirde boru hattını temizleyip diğer durumun buyruklarını boru hattına almak gerekir. Durağan öngörüler döngülerin bolca kullanıldığı programlarda iyi çalışabilir. Devingen: Dallanmanın geçmişine bakılarak fikir sahibi olunur, programın gelecekte nasıl bir yön izleyeceğine bu şekilde sonradan karar verilir. Burada bir tahmin söz konusudur, programın geçmiş davranışına ait desen, örnek vs. bir tabloda tutulur, program sayacıyla birlikte bu tablo da kullanılarak karar verilir. Çift Doruklu:Dallanmaların çoğu zaman atlama ya da atlamama davranışı gibi iki kutuplu özelliği söz konusudur. İki Aşamalı:Geçmişin tutulduğu bir tablo ve buna göre öngörünün yapıldığı ikinci tablo ile iki seviye söz konusudur. Melez:Farklı öngörücülerin daha yüksek verim almak adına birleştirilerek dallanmaya göre seçimi söz konusudur. Tipik bir dallanmanın davranışı aslında rastgele değildir; ya çoğu zaman atlarlar ya da atlamazlar. Çift doruklu öngörü de işte, bir dallanmanın bu iki davranıştan hangisini gösterdiğinin ayrımından faydalanır. Öngörücüsü, program sayacının alt bitleriyle adreslenen bir sayaçlar tablosudur. Her sayaç iki bit uzunluktadır. Her atlandığında uygun olan sayaç bir arttırılır; aynı şekilde atlanmadığında uygun olanı bir eksiltilir. En anlamlı bit öngörüyü belirler. Sayacın sıfırdan (00) ve üçten (11) sonra doyuyor olması (yani 11 den sonra artmaz ve 00 dan sonra eksilmez), tekrarlı atlayan dallanmaların atlayacağı, atlamayanların ise atlamayacağı anlamına gelir. Bu 2-bit öngörücüyle art arda iki kez yanlış tahmin yapıldığında öngörü değişir. Küçük öngörücü tablolarda birkaç dallanma aynı sayacı paylaşabilmesine rağmen daha büyükleri için her bir dallanma tek bir sayaca gider. Tahmindeki doğruluk daha az sayıda paylaşılan sayaç olması koşuluyla öngörücü tablosu boyuyla doğru orantılı olarak artar ve SPEC’89 denektaşları ile %93 civarında doygunluğa ulaşır. Öngörü gerçekleştirimi için farklı bir yol ise kümeli ilişkilendirme metoduyla her sayaca bir de etiket ekleyerek sayaç-dallanma eşleştirmesinde karşılaştırma yoluna gidilmesidir. Bu yol sabit sayıdaki sayaçlar için daha verimlidir. Öngörüde yapılan yanlışlıkların sebebi ise o dallanma için yanlış tahmin yapılması ya da farklı dallanma buyruğunun geçmişinin okunarak tablo adreslemesinde hata yapılmasıdır. Dallanmaların çoğunlukla yinelenen örüntü (desen) davranışı gösterdiğini göz önünde bulundurursak, çift doruklu öngörüden daha fazlasını yapabiliriz. Şöyle bir döngümüz olsun: for (i=1; i<=4; i++) Döngünün testi öbeğin sonunda yapılıyorsa, altlayanlar için 1 atlamayanlar için 0 kullanalım, bu dallanma buyruğu formula_1 sefer çalıştırıldığında formula_2 örüntüsünü yaratacaktır. Bu tahmin yönteminin öngörücüsü, biri önceki dallanmaların geçmişini tutan, diğeriyse yine çift doruklu tahmin yapan iki tablodan oluşur. Geçmiş dallanmaların öyküsünü tutmanın farklı yolları vardır: dallanma buyruğunun adresinin alt bitlerini kullanmak ya da kümeli ilişkili geçmiş tablosu tutmak. Böylece formula_1 kez çalıştırılan dallanmanın atladı ya da atlamadı öyküsünü tutan tablonun sonucu, tahmin yapacak 2-bit sayaçlar tablosunda kullanılarak tahmin yapılır. Ancak biri diğerini bekleyen böyle iki tablonun birlikte kullanılması işlemi yavaşlatacaktır. Burada geçmiş ve sayaçlar tablolarının girişlerinin aynı sayıda olduğunu düşünebiliriz, zira küçük öngörücüler için eğer aşırı geçmiş girişi varsa geçmişi tutmanın pek bir anlamı olmaz. 128 baytın üstü için yerel öngörü daha iyi bir sonuç verir. Büyük öngörücüler için doğruluk, çift dorukluların yanlış tahminini de yarıya indirerek %97,1 e yaklaşır. Şu an işlenen bir dallanmanın yönü eğer başka dallanma buyruklarının sonucuna kuvvetli bir biçimde bağlıysa, bu önceki dallanmaların sonucu öngörüde kullanılabilir. Şu örneği ele alalım: if (x<10) : : : if (x>10) : : : Burada eğer birinci koşul alındıysa ikinci koşulun alınmayacağını biliriz, yani ikinci koşulun yönünü birinci koşulun yönüne bakarak söyleyebiliriz. Her bir dallanma çoğunlukla aynı yöne gittiği zaman, bundan önceki dallanma dizileri de aynı şekilde tek bir dallanma için yinelenen ama diğer dallanmalar için farklı bir davranış gösterir. Böylelikle bu öngörücü farklı dallanmaları ayırt edebilir. Öngörü, en son yürütülen formula_1 dallanmanın hareketini bir kaydırmalı kaydedici Genel Geçmiş Yazmacı kullanılarak saklanıp, bu değerin de 2-bit sayaçlar tablosunda kullanılmasıyla yapılır. Adresleme Seçmeli Genel Geçmişli Öngörücü: Dallanma buyruğu adresi ve genel geçmiş birlikte kullanılarak daha verimli bir öngörü yapılabilir. Gselect denilen bu yaklaşımla adres bitleriyle geçmiş bitleri seçilerek katıştırılır, daha çok adres biti mi kullanmalı yoksa geçmiş biti mi karar verilir. Örnek olarak gselect 4/4: hem adres hem de dallanma bitlerinin 4 alt bitini katıştırır. 1KB’tan daha küçük öngörücü boyutlarında daha iyi işler. Adresleme Paylaşmalı Genel Geçmişli Öngörücü: Aynı şekilde ama bu kez, dallanma buyruğu adresi ve genel geçmiş bitlerinin özel veya işlemine tutulması, her birinin tek başına sağladığı yarardan daha fazlasını verir; gshare 8/8 ile gselect 4/4 ün fark edemediği durumları ayıt etmiş oluruz. Bu Gshare yaklaşımı 256 bayttan büyük öngörücülerde iyi işler. Adresleme Bölmeli Genel Geçmişli Öngörücü: Çoklu tablo girişi, iki farklı dallanmanın aynı girişe eşlenmesi gibi bir sorun yaratır. Aslında bu durum örüntü geçmiş tablosunun küçük olmasından ziyade bu tablodaki ilişkilendirme sorunundan kaynaklanır. Gskew yöntemi ile geçmiş tablosu parçalara bölünüp her birine farklı hash fonksiyonuyla erişilir, daha küçük bir yanlış tahmin oranına ulaşılır. Her dallanma öngörü yönteminin her ayrı durumda farklı avantajları vardır. Seçimin duruma göre yapılması gerekir. Peki, bu öngörücüleri birleştirerek yerel geçmiş öngörüsü kadar doğru ama genel geçmiş öngörüsü kadar hızlı bir sonuç elde edilebilir mi? ref: McFarling Combining Branch Predictors Bir seçici devre kullanılarak her bir dallanma için hangi öngörücü daha iyiyse onun seçilmesi mümkündür. Burada seçici yine bir 2-bitli doygunluğa ulaşabilen bir sayaçtır. Örnek olarak X1 ve X2 olarak iki tane öngörücü kullanıyor olalım. Sayaç, X1-X2 işlemine göre artar, eksilir ya da değişmez. Seçilen öngörücünün sonucuyla tahmin yapılır. Yapılan denemeler sonucu birleştirilmiş öngörücülerin sonucu ayrı ayrı olanlardan daha tatmin edici çıkmıştır. Sonuç: dallanma öngörüsünün doğruluk oranı yükselmiş olur( sayma sayısı programlarında %96 dan yüksek). Bu yöntem, yine birden fazla dallanmanın tabloda birden fazla girişe eşlenmesi sorununa çözüm olarak ortaya çıkmıştır. Öngörücüsünde bir yargı biti, dallanmanın yönüne göre Dallanma Hedef Belleğindeki her bir dallanma için, DHB’ne yazılmadan önce atanır. Bu yargı bitinin öngörüsüne göre artık dallanma atladı ya da atlamadı’dan onaylandı ya da onaylanmadı’ya dönüşür. Burada geçmiş tablosundan alınacak onay/değil sonucu aynı gshare’deki gibi adres ve geçmiş bitleri özel veya işlemiyle bulunur. DHB’den gelecek yargı biti ile birlikte bu sonuç kullanılarak öngörü yapılır. Bu yöntemle ana amaç geçmiş tablolarındaki fazla bilgiyi azaltmaktır. Tek bir bitle yüksek eğilimli dallanmaları yüksek doğrulukta tahmin etmek mümkündür. Bu tip dallanmaları geçmiş tablosundan filtrelemek bir yargı biti ve doyan bir sayaçla her bir dallanma için yapılabilir. DHB’ne dallanma tanıtılırken yargı biti dallanmanın yönüne kurulur ve sayaç başlatılır. Dallanma çekilirken eğer yargı biti dallanma yönü ile aynıysa sayaç arttırılır. Eğer değilse sayaç sıfırlanır. Eğer sayaç doymamışsa öngörü, geçmiş tablosu kullanılarak yapılır; ama doymuşsa öngörü için yargı biti yönünde olacaktır. Yapay sinir ağları kullanılarak kontrol-akış ve işlem kodu bilgisi gibi program özellikleri yardımıyla derleme zamanında durağan bir dallanma öngörüsü yapılabilir. Durağan dallanmaların %75 lik doğruluğa sahip olduğu düşünüldüğünde, yukarıdaki gibi program bilgileriyle sinirsel ağların eğitilmesi ile %80 lik gibi bir doğruluğa ulaşılması sevindiricidir. Sinirsel ağlarla ilk kez devingen dallanma öngörüsü ise 1999’da Lucian Vintan tarafından önerilmiştir. Vintan burada bir sinirsel yöntem olan vektör nicemleme kullanmıştır. Algılayıcılı(Perceptron) Dallanma Öngörüsü: ref: Dynamic Branch Prediction with Perceptrons Burada, donanımsal gerçekleştirimi verimli, bir basit doğrusal yapay sinir hücresi olan algılayıcılar kullanılır. Ayrıca ağırlıklarını inceleyerek öğrendikleriyle matematiksel ilişki kurup verdikleri kararı anlamak kolaydır. Algılayıcılar, öngörücülere külfet olan uzun geçmişleri de emerek tüm zamanların en etkili tek parça öngörücüsü olarak geleceğin mikroişlemcileri için umut vadeden bir bileşendir. Bir algılayıcı bir hedef Boole işlevi öğrenir. Burada işlenenler genel geçmiş kaydırmalı kaydedicisinin bitleridir. Hedef işlev de belli bir dallanmanın alınıp alınmayacağını tahmin eder. Yol Tabanlı Sinirsel Dallanma Öngörüsü:ref:Jimenez,Fast Path-Based Neural Branch Prediction Burada dallanmanın adresinden ziyade dallanmaya ulaşmak için izlenen yolu taban alan sinirsel ağırlıklar seçilir. Yani bir dallanma örüntü geçmişiyle ilgili olduğu kadar yol geçmişiyle de ilgilidir. Hatta bir algılayıcı kullanılarak ağırlıklar vektörü dinamik olarak seçilebilirse öngörü daha da hızlanmış olur. Parçalı Doğrusal Dallanma Öngörüsü: ref:Jimenez,Piecewise Linear Branch Prediction Bir dallanma atlar olarak öngörülebilir, tersi durumda ise öngörüsü atlamaz olur. Bu dallanmaya giden birden fazla yolun olması, tahmin için birden fazla doğrusal fonksiyon olması anlamına gelir. Bu yöntem ile atlaması öngörülen yollar ile atlamamsı öngörülen yollar ayrılır. Savage Ailesi The Savages 2007 yapımı film. Tamara Jenkins filmin senaryosunu yazmış ve filmi yönetmiştir. Filmin başrolünde Philip Seymour Hoffman ve Laura Linney vardır. Film ilk olarak 19 Ocak 2007'de Sundance Film Festivali'nde daha sonra 10 Eylül'de Toronto Film Festivali'nde ve 29 Ekim'de Londra Film Festivali'nde gösterimştir. ABD'de ise 28 Kasım 2007'de sınırlı olarak gösterime girmiştir. 15 Aralık 2007 itibarı ile Rotten Tomatoes sitesinde film hakkında yapılmış 75 eleştiriden %89'unda film hakkında olumlu görüş belirtilmiştir. Philip Seymour Hoffman bu film ile En İyi Aktör-Müzikal/Komedi dalında Altın Küre'ye aday olmuştur. Film 80. Akademi Ödülleri'ne (Oscar) ise 2 dalda; Laura Linney ile En İyi Kadın Oyuncu, Tamara Jenkins ile En İyi Özgün Senaryo dalında aday gösterilmiştir. Tataristan Ã–zerk Sovyet Sosyalist Cumhuriyeti Tataristan Özerk Sovyet Sosyalist Cumhuriyeti, Rusya Sovyet Federatif Sosyalist Cumhuriyeti içindeki bir özerk ülkedir. Başkenti Kazan'dır. 27 Mayıs 1920'de kurulmuştur. 1917 Ekim Devrimi'nden önce Rus İmparatorluğu içinde Tataristan, Kazan Guberniyası, Ufa Guberniyası ve Simbirsk Guberniyası'ndan oluşmuştur. Tatarların Rusya içinde veya bağımsız kurduğu devletler şunlardır; Kneazle Diğer adı Mıncık olan Kneazle; artık dünyanın ihraç ediliyor olsa da, aslında ilk olarak Büyük Britanya'da yetiştirilmiştir. Benekli, lekeli ya da noktalı kürkü olan küçük, kedi gibi bir yaratıktır. Çok büyük kulakları, aslan kuyruğu gibi bir kuyruğu olan Mıncık zekidir. Bağımsız ruhludur. Ama zaman zaman da saldırgan olabilir. Ama bir cadı veya büyücüyü de severse iyi bir ev hayvanı da olabilir. Tek seferde 8 tane yavru doğurabilir ve kedilerle çiftleştirilebilir. Görünüşleri muggleların ilgisini çekecek kadar ilginç olduğundan onlara sahip olmak için de ruhsat gerekir. Kel (oyun) Kel, Abidin Dino'nun 2. Dünya Savaşı sırasında Mecitözü'nde sürgündeyken yazdığı ve daha sonra Adana'da yayınladığı tiyatro oyunu Oyun yayınlanmasından hemen sonra toplatılmış ve Dino'nun yaşamı boyunca bir daha yayınlanmamıştır. Toplatılan kitabın birkaç kopyasından birine sahip olan bir okurun metni Ferit Edgü'ye ulaştırması sonucunda, oyun 1996'da yayınlanabilmiştir. Abidin Dino, sürgünü sırasında ilk defa Anadolu köylüsüyle karşılaşmış, köy gerçekliğini anlatmak amacıyla bu oyunu yazmıştır. Bozkurt KuruÃ§ Bozkurt Kuruç (5 Aralık 1935, Ankara) Türk tiyatro oyuncusu, yönetmen ve öğretim üyesi. 1960 yılında Devlet Konservatuvarı Tiyatro yüksek bölümünden mezun olan Kuruç, Devlet Tiyatroları'nda oyuncu olarak göreve başladı. 1962-1965 yılları arasında İngiltere'de rejisörlük eğitimi aldı. Daha sonra İngiltere, Almanya, Yunanistan, Fransa, Yugoslavya, Kıbrıs, Çin, ABD ve Sovyet Rusya'da incelemelerde bulundu, konferans ve seminerlere katıldı. 100'den fazla oyunda yönetmen ve oyuncu olarak yer aldı. 1987 yılında İstanbul Devlet Tiyatrosu Müdürlüğüne, 1988 yılında da Devlet Opera ve Balesi Genel Müdürlüğüne atanmasının ardından 1989'da Devlet Tiyatroları Genel Müdürlüğüne getirilen sanatçı, 1998'e kadar bu görevde kaldı. 1999'da ABD, Chicago'da Nâzım Hikmet'in Kuva-yi Milliye'yi İngilizce olarak Amerikalı oyuncularla birlikte sahneledi. 1993'ten 1996 yılına kadar RTÜK üyeliği yapan Bozkurt Kuruç, Selçuk Üniversitesi Devlet Konservatuvarı'nın kuruluşunu sağladı ve öğretim üyeliği yaptı. 2002 yılı ortalarına kadar Hacettepe Üniversitesi Devlet Konservatuvarı'nda Profesör unvanıyla Tiyatro Ana Sanat Dalı öğretim üyeliğinde bulunan Kuruç, Devlet Tiyatroları'ndan emekli olmasına karşın, bir dönem çalışmayı sürdürmüştür. Sanatçı, tiyatro dışında sinema ve dizi filmlerde de rol almıştır. Usta sanatçı Yakın Doğu Üniversitesi Sahne Sanatları Fakültesi Tiyatro Bölümünde de ders vermektedir. Verese Abidin Dino'nun büyük ihtimalle 1944'te Adana'da yazdığı, sağlığında yayınlanmayan tiyatro oyunu Oyun metni Güzin Dino tarafından Abidin Dino'nun notları arasında bulunmuştur. Bu sebeple oyun ilk defa 1996 yılında yayınlanmıştır. Oyun bir paşanın mirasının, mirasçıları arasında paylaşılmasını konu etmektedir. Oyun hiç sahnelenmemiştir. Hubara Hubara, ("Chlamydotis undulata"), Toygiller (Otidae) familyasına ait bir kuş türüdür. Önceden Asyalı bir alt tür olarak kabul edilen bu kuş şimdi, ayrı bir tür olarak ayrılmıştır. "Chlamydotis Macqueenii". Bunlar, "Chlamydotis" cinsinin tek üyeleridir. İki türün ayıran ada ise Sina Yarımadasıdır. 60 cm boyu ve 140 cm kanat açıklığı vardır. Kahverengi boynu ve beyaz bir gövdesi vardır. Boynunun aşağısında siyah bir çizgi vardır. Uçarken, gövdesindeki siyah alanları ve kahverengi kanatlarını gösterirler. "Chlamydotis Macqueenii" türünden biraz daha küçük ve daha koyu renklidir. Dişi Hubara erkek Hubara'dan daha küçüktür ve gri bir boyuna sahiptir. Diğer toygiller gibi bu tür de boynunu geri çekmiş bir halde yürür. Nerede ise hiç ses çıkarmazlar. Tek seferde 2-3 tane yumurta yumurtlarlar. Hubaralar hepçildir. Tohumlar, böcekler ve diğer küçük canlılar ile beslenirler. Kanarya Adaları, Kuzey Afrika ve Pakistan'da yaşarlar. Ayrıca genelde çöl ya da diğer verimsiz ve kumlu alanlarda da görülürler. Hubaraların eti çok değerlidir. Arabistan ve Pakistan'da yaygın olarak avlanması nedeniyle, tehlike listesine koyulmuştur. Anadolu'da ise nesli tamamen tükenmiştir. Hubara kuşunun Arap yarımadasında ve dünyada nesli tükenmesini önlemek için fabrikada yetiştirme yoluyla çoğaltma gibi faaliyeler gerçekleştirilmektedir. Birleşmiş Arap Emirlikleri şeyhleri için Kazakistan milli parklarında hubara avları organize edilmektedir. Kazakistan Hükümeti Kararı 11.10.2016 y. ile hubara avlama özel haklarına sahiptir. Arap şeyhler doğada her avlanan hubara için 551 460 kazak tengesi devlet vergisi ödenmektedir. Ayrıca, BAE şeyhleri sermaye desteği ile Güney kazakistan bölgesinde hubara fabrikası kurulmuştur. Bu fabrikada 2020 yılında 4160 adet huvara doğaya serbest bırakılmıştır. Jochen Beyse Jochen Beyse (d. 15 Ekim 1949; Bad Wildungen, Hessen, Almanya) Alman yazar. 1949 doğumlu Beyse, Köln Üniversitesi´nde Tarih, Sanat Tarihi, Alman Dili ve Edebiyatı, Tiyatro ve Felsefe okudu. 1977 yılında doktora çalışmasını Sosyolog Siegfried Kracauer üzerine yaptı. Bu çalışmasının adı: "Film und Widerspieglung"´dur. "Das Affenhaus"-"Maymunlar Evi" kitabıyla edebi başarıya ulaştı. Beyse, 1987´den bu yana Berlin´de ikamet etmektedir. Beyse 1985´te Hamburg´da verilen Genç Edebiyatçılar Ödülüne layık görülmüştü. Bir yıl sonra da Avusturya´nın Klagenfurt kentinde verilen Kärtner Endüstri Ödülünü de aldı. VikipediÂ´nin Almanca dilindeki ilgili maddesi Jochen Beyse ile ilgili Alman Milli Kütüphanesi´nin internet sayfasındaki bilgiler Kurtuluş Şakirağaoğlu Kurtuluş Şakirağaoğlu (d. 1951, Kırşehir), Türk oyuncu. 1974'ten itibaren Devlet Tiyatroları'nda çalışmaktadır. Fırtına kuşu Fırtına kuşu ("Hydrobates pelagicus"), fırtına kuşugiller (Hydrobatidae) familyasına ait bir kuş türü. Fırtına kuşu, görünüşte koyu kuş tüyü ve beyaz sağrısıyla benzediği ev kırlangıcından, sadece boyut olarak küçük bir kuştur. 15–16 cm büyüklüğünde, 38–42 cm kanat açıklığına sahip bir kuştur. Tek beyaz bir yumurta koyarlar. Çırpınan bir uçuşu vardır, okyanus yüzeyinden planktonik yiyecek maddelerini seçtiği gibi su yüzeyinden de seçer. Martılar ve korsanmartılar tarafından parçalanmaktan kaçınmak için üreme yerlerinde katıca gececildirler ve hatta açık bir şekilde mehtapla aydınlanmış gecelerde yere inmekten kaçınırlar. Açık denizler. Üreme sezonunda, kayalık adaları tercih etmektedirler. Seyrek yeşillikle kaplı kayalık adalar, burunlar veya okyanus adalarında ürerler. Lespugue Venüsü Lespugue Venüsü, 1922'de Haute-Garonne'de bir mağarada bulunan Venüs heykelciğidir. Şimdi Paris Musée de l'Homme'de bulunan Lespugue Venüsü mamut dişinden yapılmıştır. 15 cm boyundadır. İnsan vücudu bu heykelde bir takım yuvarlakların, küreciklerin üst üste konulmasından oluşmuş gibi sembolize edilmiştir. MÖ 25.000 civarına aittir. Eğer bu heykelcik taş veya topraktan yapılmış olsaydı tarihini tespit edemeyecektik. Mamut dişi gibi organik bir materyalden yapıldığı için "karbon 14" adını verdiğimiz bir metotla yaşını belirlemek mümkün olmuştur. Torricelli denklemi Toricelli denklemi ya da zamansız hız denklemi İtalyan bilim insanı Evangelista Torricelli tarafından ortaya konulan bir klasik mekanik denklemidir. İvmeli hareket yapan bir cismin son hızının bulunmasında, zamanın ("t") hesaba katılmamasıyla oluşturulan denklemdir. Hız için aşağıdaki eşitliğin olduğunu biliyoruz: Her iki tarafın karesini alırsak: Aşağıdaki denklem ivmeli harekette konumu bulmamızı sağlayan formül, burada t yi çekersek: 2.eşitlikteki t yi 1.eşitlikte yerine koyarsak: Güle Güle Güle Güle, yönetmenliğini Zeki Ökten'in yaptığı 1999 yapımı Türk filmi. 60 yaşın üstünde beş arkadaşın öyküsünü konu alan film, Bozcaada'da geçen bir dostluk ve aşk hikâyesini içeriyor. Çocukluklarından beri bir arada yaşamış dört erkek ve bir kadından oluşan bu grubu hayata bağlayan tek şey birbirleriyle olan ilişkileri, birbirlerine duydukları dostluk ve sevgidir. Araba tamircisi Şemsi (Şükran Güngör), karısından yıllar önce ayrılmış, tek çocuğundan uzakta ve yalnız yaşamaktadır. Celal (Eşref Kolçak), Zarife (Yıldız Kenter) ile evli, disiplinli bir emekli albaydır. İsmet (Zeki Alasya), hayatını adada geçirmiş, içedönük bir sinemasever, Galip (Metin Akpınar) ise sadece bir gün gördüğü Kübalı Rosa ile kendi halinde, garip bir "aşk" yaşayan ve yıllardır mektuplaştığı bu kadına hiç ihanet etmemiş olan sadık bir platonik aşıktır. Parasızlıktan Küba'ya gidememiş, Rosa'yı da getirtememiş olan Galip, bir gün hastalanarak kanser olduğunu öğrenir. Arkadaşları, onu ölmeden bir kez olsun mutlu edebilmek için ellerinden geleni yaparlar, hatta evlerini satılığa çıkarırlar. Ancak yine de para yetmeyince yapılacak tek şey kalmıştır: Galip'i Küba'ya göndermek için gereken parayı elde etmek; beş sevimli yaşlı banka soymaya karar verirler! I. Åžuppiluliuma I. Şuppiluliuma (yaklaşık MÖ 1344 - MÖ 1322), adı Hititçe olan ilk Hitit kralı. Şuppi Hititçe "saf", luli ise "kaynak" anlamındayken; Şuppiluliuma, "saf kaynaklı" anlamı taşır. Yaklaşık 35 yıl boyunca Yakın Doğu tarihine damgasını vuran Hitit kralı, Hitit Krallığı'nı imparatorluğa dönüştüren hükümdar olarak kabul edilir. Hükümdarlığı döneminde Büyük Hitit İmparatorluğu en parlak dönemini yaşamış ve eski başkent Hattuşaş'ın savunması güçlendirilmiştir. Ülkenin dört bir yandan saldırıya uğramasıyla küçülen devleti yeniden toparlamış, yakındoğunun en büyük devleti durumuna getirmiştir. II. Tuthaliya'nın oğlu ve ardılıydı. Yaşamına ilişkin bilgiler oğlu ve ardılı II. Murşili'in yıllıklarında ayrıntılı olarak yer alır. Daha prensliği döneminde Hatti topraklarının büyük bir kesimini ele geçiren düşmanlarla savaşmaya başladı, askeri faaliyetlerde babasını temsil ettiğinden, kral olunca deneyimli ve yetenekli bir komutan olarak Kaşkalar'la yaptığı savaşlarda başarılı oldu; sınır bölgelerinde kaleler ve tahkimat yaptırdı. Hattuşaş (Boğazköy) yeniden kuruldu. Azzi-Hayaşa ve Arzava'ya başarılı seferler düzenledi. İşuva ülkesi ile (Aşağı Murat) çatıştı (MÖ 1365'e doğru). Hükümdarlığının büyük bölümü doğudaki Mitanni Krallığı'na karşı yürüttüğü mücadeleler ve Hititlerin Suriye'de yeniden sağlam bir biçimde tutunmasını sağlamaya yönelik girişimlerle geçti. Mitanni kralı Tuşratta ile Kuzey Suriye'nin istilası için savaştı, ancak Toros geçitleri ve Kizzuvatna üzerinden Mitanni Krallığı'na saldırma girişiminin sonuç vermemesi üzerine ilk seferinde başarılı olamadı. Bu arada iç karışıklıkları yatıştırmak zorunda kaldı, Hayaşa kralı Hukkana ile bir antlaşma imzalayarak kızını onunla evlendirdi. Siyasal gücünü artırmak amacıyla Kizzuvatna kralı Şunaşşura ile anlaştı ve böylece Mitanni ile arasında bir tampon bölge oluşturdu. Bundan sonra Kuzey Suriye üzerine yürüdü. Fırat'ı daha kuzeyden geçip Mitanni başkenti Vaşşuganni'ye (Vassukkani) arkadan yaklaşarak Suriye'nin kuzeyindeki Mitanni savunmasını aşma yoluna gitti. Planını başarıyla uygulayan Şuppiluliuma Mitanniler'in başkenti Vaşşuganni'yi ele geçirerek yağmaladı. Ardından Fırat'ı geçip güneye yönelerek Mısır'ın egemenliğindeki güney Suriye'ye girerek küçük krallıklara (Ugarit, Kadeş, Amurru) Hitit egemenliğini kabul ettirdi. Öylesine güçlüydü ki, diğer krallar arasındaki anlaşmazlıklara hakemlik yapardı. Bu yüzden çıkan ve aralıklarla süren çatışmalar sırasında Mısır firavunu Tutankhamon'un ölümü (MÖ 1352) üzerine, onun dul kalan karısı ve üvey kızkardeşi olan Mısır kraliçesi Anhesenamen (firavun Akhenaton ve kraliçe Nefertiti'nin üçüncü kızları) Şuppiluliuma'yla gizlice yazışarak, bir Mısırlı ile evlenemeyeceğini bildirdi ve Şuppiluliuma'dan, oğullarından birini kendisine eş olarak göndermesini istedi. Mısır'ın anayanlı veraset yasalarına göre Anhesenamen'in yeni kocası firavun olacaktı. Şuppiluliuma Anhesenamen'in isteğine uyduysa da, babası tarafından Mısır'a gönderilen prens Zannanza Mısır sarayındaki rakip hiziplere bağlı askerlerce yolda yakalanarak öldürüldü. Bu olay sert bir tepkiye ve sonunda Kadeş Antlaşması'nın imzalanacağı, yıllarca süren savaşlara yol açtı. Daha sonra oğlu Telipinu'yu Suriye'de bırakarak dinsel görevlerini üstlenmek için Hattuşa'ya döndü. Ama uzun zamandır Mitannilere bağımlı olan Asur'un bağımsızlığını kazanarak bölgede yeni bir güç durumuna gelmesi üzerine, hemen Suriye'ye yeni bir sefer düzenledi. Büyük stratejik önem taşıyan Karkamış kentini aldıktan sonra oğlu Telipinu'yu Halep, öbür oğlu Piyassili'yi de Karkamış kralı yaparak Suriye'nin kuzeyindeki Hitit egemenliğini sağlamlaştırdı. Öte yandan, Şuppiluliuma Tuşratta'nın öldürülmesi sonucu Mitanni tahtına geçen Artatama ile bozuştu. Tuşratta'nın kendisine sığınan oğlu Mattivaza ile anlaştı ve kızını onunla evlendirerek Mattivaza'yı Mitanni kralı yaptı. Mattivaza'yla bir karşılıklı yardım antlaşması yaparak, Suriye'deki Hitit topraklarını büyüyen Asur tehdidinden koruyacak bir Mitanni tampon devleti oluşturdu. Şuppiluliuma bundan kısa bir süre sonra Mısırlı savaş tutsaklarının Orta Anadolu'ya taşıdığı ve salgına dönüşen veba hastalığa yakalanarak öldü. Şuppiluliuma askeri yeteneklerinin yanı sıra, merkezi yetkiyi güçlendirmiş ve ele geçirdiği ülkelerin başına kral soyundan yöneticiler atayarak kendisine bağlamayı bilmişti. Fethettiği bölgelerde yaşayan insanları köle yapmayarak, O ülke halklarını Hitit imparatorluğuna bağlı halklar haline getirerek, içişlerinde özerk bıraktı. Educating Rita (film) Educating Rita 1983 yapımı film. Willy Russell'ın aynı isimli oyunundan uyarlanmıştır. Filmi Lewis Gilbert yönetmiş ve başrolünde Julie Walters ile Michael Caine yer almıştır. Film 1983 BAFTA En İyi Film Ödülü'nü kazanmıştır. Michael Caine En İyi Aktör-Müzikal/Komedi, Julie Walters En İyi Aktris-Müzikal/Komedi dalında Altın Küre kazanmışlardır. Aynı zamanda En İyi Aktör ve Aktris dalında BAFTA ödüllerini almışlar Oscar'a ise aday olmuşlardır. Willy Russell ise En İyi Uyarlama Senaryo Akademi Ödülü'ne aday gösterilmiştir. Jeppe Aakjær Jeppe Aakjær (10 Eylül 1866, Aakjær, Danimarka - 22 Nisan 1930, Jenle), Danimarka yöresel edebiyatı ile toplumsal bilinç edebiyatının önde gelen savunucularından şair ve romancı. Çocukluğu ve gençliği Jutland tarım bölgesinde geçtiği için Aakjær ülkesindeki tarım işçilerinin içinde yaşadığı zor koşulları çok iyi biliyordu. İlk romanlarında işlediği başlıca tema buydu. Gençliğinde öğrenim için Kopenhag'a gitti. Burada yaşamını düzeltmenlik, sonraları gazetecilik yaparak kazandı. En güçlü romanı sayılan "Vredens børn, et tyendes saga" (1904; Gazap Çocukları; Bir Amelenin Destanı) adlı yapıtında tarım işçilerinin iyi koşullara kavuşmalarını güçlü bir biçimde savundu. Kitap kamuoyunda tartışmaların başlamasına ve kimi küçük reformların yapılmasına yol açtı. Gene de Aakjær'ın asıl ünü özellikle "Fri Felt" (1905; Özgür Çayırlar) ve "Rugens Sange" (1906; Çavdar Türküleri) adlı kitaplarında topladığı şiirlerinden kaynaklanır. Şiirleri Danimarkalı çağdaş müzikçilerce bestelenmiş, Carl Nielsen'in bestelediği "Jens Vejmand" çağdaş bir halk şarkısı yaygınlığı kazanmıştır. Godzilla (anlam ayrımı) Darling (film) Darling 1965 yapımı film. Filmin senaryosunu Frederic Raphael yazmış, filmi John Schlesinger yönetmiştir. Başrolde Laurence Harvey, Dirk Bogarde ve Julie Christie vardır. Julie Christie bu film ile En İyi Kadın Oyuncu Akademi Ödülü'nü kazanmıştır. 25 yaş 4 günlük iken Oscar kazanan Christie 2007 itibarıyla bu ödülü en genç kazanan 6. kişidir. Film aynı zamanda En İyi Kostüm ve En İyi Özgün Senaryo dallarında da Oscar kazanmış, En İyi Yönetmen ve En İyi Film dalında ödüle aday gösterilmiştir. Yeditepe Oyuncuları Yeditepe Oyuncuları, sanatçı Hadi Çaman'ın kurduğu, İstanbul'da yerleşik bir tiyatro topluluğudur. Kırkıncı sanat yılı yazısında ""Hepsi ülkeme helâl olsun."" diyen Hadi Çaman tarafından 1982 yılında kurulan Yeditepe Oyuncuları, bugüne kadar Türkiye'de birçok sanatçıya okul olmuş bir özel tiyatrodur. Birçok ödül alan topluluk, Türk tiyatrosu tarihinde önemli bir yer tutmaktadır. Ivar Aasen Ivar Andreas Aasen (d. 5 Ağustos 1813, Sunnmore, Norveç - ö. 23 Eylül 1896, Kristiania), Norveçli dilbilimci, sözlükbilimci, oyun yazarı ve şair. Yaptığı yolculuklar sırasında çeşitli lehçeleri inceledi ve bunlardan esinlenerek Norveç'in resmi iki dilinden biri olan ve günümüzde Nynorsk ya da Yeni Norveççe denilen Landsmal'i oluşturdu. 1842'de, çalışmalarının daha ilk yıllarında aldığı bir bursla tüm ilgisini dilbilim araştırmalarına Aasen, Eski Norveççeyi öğrendikten sonra, çağdaş Norveç lehçelerini inceledi. Bu lehçelerin, Danimarka dili etkisindeki Norveç yazı dilinden çok Eski Norveççenin uzantıları olduğuna karar verdi. Araştırma sonuçlarını "Norveç Lehçelerinin Grameri" ve "Norveç Lehçeleri Sözlüğü" adlı kitaplarında yayımladı. Bu metinler, Landsmal'in yaygın bir biçimde işlenmesine yol açtı. Norveç edebiyat dilinin resmi Dano-Norveççe yerine daha saf bir Norveççe olması gereğini savunan Aasen, oluşturduğu bileşik lehçeyle şiir ve oyunlar yazdı; dilbilgisi kitabını ve sözlüğünü sürekli genişletip geliştirdi. 1864'te yayımladığı dilbilgisi kitabı ve 1873'te yayımladığı sözlük ile Landsmal'e kesin biçimini verdi. Aasen'in oluşturduğu ve daha çok Norveç'in batı lehçelerine benzeyen bu dil, bazı değişikliklerle benimsendi ve sonunda Dano-Norveççe ile birlikte Norveç'in resmi dili oldu. Mehmet Cengiz Güleç Mehmet Cengiz Güleç, (d. 1947, Şarkışla, Sivas, Türkiye), Türk siyasetçi ve doktor. Hacettepe Üniversitesi Tıp Fakültesi'ni bitirmiştir, Aynı Fakültede İhtisas, Paris Üniversitesi Tıp Fakültesi Adolesan Psikiyatrisi Uzmanlığı, Felsefe Lisans Sertifikası, Sosyal Antropoloji Yüksek Lisansı yapmıştır. Hacettepe Üniversitesi Tıp Fakültesi Psikiyatri Ana Bilim Dalı Başkanlığı ve Öğretim Üyeliği, Fakülte Kurulu Üyeliği, Türkiye Sinir ve Ruh Sağlığı Derneği Başkanlığı, Türkiye Psikiyatri Derneği Onur Kurulu Üyeliği ve Ankara Şubesi Başkanlığı ile XXI. Dönem Sivas Milletvekilliği yapmıştır. Evli ve iki çocuk babasıdır. Bulmaca Bulmaca; oyuncuların zeka, mantık, dikkat ve hafıza gibi zihinsel yeteneklerini kullanarak çözdükleri; yazılı, sözlü veya mekanik formatlardaki problemlerden oluşan genellikle tek kişilik oyun. Türkçede zeka oyunu kavramı da sıklıkla zeka ve mantığa dayalı bulmacaları tanımlamak için kullanılır. İnsanoğlu tarih boyunca bulmacalara ilgi duymuştur. 18. yüzyıl İngiltere’sinde çocuklara has icat edilen bazı bulmacalar, zeka geliştirdiğine inanılarak popüler hale gelmiş; bu dönemde pek çok bulmaca kitabı yayınlanmıştır. ABD'de ilk defa yayımlanan ileri zorluk derecesindeki bulmaca Sun pazar eki gazetesindeydi. 1913 yılında bu yayımla birlikte toplumun beğenisini kazanan bulmacalar yaygınlaşarak çok farklı alanlarda da boy gösterdi ve Batı dünyasında yeni bir sektör oluştu. Delft Delft, Hollanda'nın Güney Hollanda ilinde bulunan bir şehir ve belediyedir. Delft kanalları ve büyük ölçüde korunmuş eski yapıları ile küçük ve tipik bir Hollanda şehri olup Hollanda'nın büyük şehirleri olan Rotterdam ve Lahey şehirleri arasında yer alır. Nüfusu (Mayıs 2013 nüfus tahmini itibarıyla) 98.727 kişidir. Kent, ressam Vermeer'in yaşamış olması ile "Delft Blue" adı verilen mavimsi beyaz üzerine mavi renkli porselenleriyle ve Delft Teknik Üniversitesi'ne de ev sahipliği yapması ve Hollanda kraliyet ailesinin bağlı olduğu Orange-Nassu Hanedanî ile yakın ilişkileri ile ünlüdür. Şehir merkezinde hâlâ büyük sayıda eski anıtsal binalar bulunmaktadır. Şehir sokaklarının çoğunluğu kanal kenarlarında olup kanalın iki tarafındaki sokaklar, birbiriyle kanal köprüleriyle bağlıdır. Şehrin bu kanal Şehri olma Özelligi Delft'i çok turist çeken bir şehir yapmaktadır. Gürbulak Sınır Kapısı Gürbulak Sınır Kapısı, Türkiye'yi İran'a bağlayan en önemli sınır kapısıdır. Gürbulak'ta yer alır. Erzurum ve Dilucu buraya bağlı diğer kapılardır. Türkiye'yi İran ve Orta Asya'ya bağlayan ve Tarihi İpek Yolu'nun üzerinde bulunan Gürbulak Sınır Kapısı 1937 yılında Mustafa Kemal Atatürk'ün emri ile yaptırılmıştır. Ancak aradan geçen yıllar içerisinde bakımsız kalan ve Türkiye'nin "Yeniden Canlanan İpek Yolu" üzerinde gelişen ticaretine yanıt veremez hale gelen sınır kapıs, devlet ve özel sektör işbirliklerinin en güzel örneklerinden biri olan "yap-işlet-devret" sistemiyle Uluslararası Nakliyeciler Derneği (UND)ile Gümrük Müsteşarlığı arasında imzalanan bir sözleşme ile yenilenmiştir. UND ve üyeleri tarafından 1 yıl gibi kısa bir sürede yeniden inşa ettirilen, sıkıntılı şartlardan kurtarılarak modern ve ileri teknoljilerin kullanıldığı bir sınır kapısı haline getirilen Gürbulak Sınır Kapısı, 30 Mayıs 2003 tarihinde hizmete açılmıştır. Türkiye'nin en düşük gelir seviyesine sahip ilinde inşa edilen bu modern sınır kapısı, 160 dönüm alana kurulu tesisleri, 75.000 m2'lik yol ve park alanı, 16.000 m2 kapalı alanı ile 11 milyon dolarlık bir yatırıma sahne olmuş; yöre sakinleri için ekonomik hareketlilik ve refah artışının önünü açmıştır. Modern İpek Yolu ticaretinin kolaylaştırılmasına yönelik en önemli projelerden biri olan Gürbulak Sınır Kapısı'nın Modernizasyonu Projesi, UND'nin uluslararası eşya taşımacılığı ve lojistik sektörü adına üstlendiği gurur projelerinin en büyükleri arasındadır. Her yıl ortalama 80.000'in üzerinde ihracat ve 30.000'den fazla ithalat taşımasınının yanı sıra 50.000'in üzerinde transit taşımanın, ayrıca yılda 800.000 civarında yolcu giriş-çıkışının gerçekleştiği Gürbulak Sınır Kapısı, önümüzdeki 25 yıl boyunca Doğu ile Batı arasında 1 trilyon doları aşması öngörülen uluslararası ticaretin en önemli geçiş noktalarından biri olarak UND Gürbulak Gümrük ve Yatırım Hizmetleri A.Ş. tarafından işletilmektedir. Adressiz Sorgular Adressiz Sorgular, 2005 yapımı sinema filmi. Yönetmenliğini Mustafa Diyar Demirsoy ve Mehmet Ali Gündoğdu üstlendi. Filmin çekimleri Şanlıurfa'da yapıldı. Katmer Katmer, Türk mutfağında ve Orta Asya'da yaygın olarak yapılan, hamurun yaklaşık 2 mm kalınlığında açılıp arasına yağ, haşhaş, tahin ya da antep fıstığı konulup 4-5 kez katlanarak saçta pişirilmesi ile elde edilen hamur işi yiyecektir. Katmer Türkiye'nin Güneydoğu Anadolu bölgesinde özellikle Gaziantep ve civarında tatlı olur ve antep fıstığıyla yapılır. Ege Bölgesinde tuzlu bir hamurişidir ve genellikle tahinle yapılır. Uzun yıllar sadece haşhaş ekimine onay verilen Afyon ve Uşak illerinde haşhaş ezmeli katmer yaygınken son yıllarda haşhaş ezmesinin diğer illerde de rahatlıkla elde edilebilmesinden dolayı haşhaş ezmeli katmer bu illerin dışında da sıklıkla görülür. Afyon, Kütahya ve Uşak'ın kendilerine has hamur işlerinden biridir. Motel Motel, daha çok uzun yola gidenlerin konakladığı, genellikle yol kenarına inşa edilmiş otel. 1920'lerde İngilizce "motor" (motorlu taşıt) ve "hotel" (otel) sözcüklerinden oluşturulmuştur. Motorlu taşıtlarla yolculuk edenlerin barınmalarını, arabalarını park etmelerini ve başka gereksinimlerini karşılamak için işlek kara yolları üzerinde yapılmış otel anlamına gelmektedir. Özellikle motorlu taşıtların artmasından sonra otoyollara yakın yerlerde çoğalmaya başlamıştır. İlk motel 1925 yılında Motel Inn of San Luis Obispo (Milestone Mo-Tel), San Luis Obispo, Kaliforniya'da, Arthur Heineman () tarafından kurulmuştur. Erdal Küçükkömürcü Erdal Küçükkömürcü (d. 1 Nisan 1958, Ankara), Türk tiyatro oyuncusu. 1981 yılında Ankara Devlet Konservatuvarı'ndan mezun olmuştur. Mezun olduktan sonra Ankara Devlet Tiyatroları'nda göreve başlamıştır. Daha sonra birçok üniversitede oyunculuk eğitmenliği yapmıştır. 1984-1985 yılları arasında ODTÜ'de seçmeli tiyatro dersi vermiştir. 1998-2002 yılları arasında Hacettepe Devlet Konservatuvarı Tiyatro Bölümü'nde ve Eskişehir Anadolu Üniversitesi Tiyatro Bölümü'nde, 2004-2006 yılları arasında Ankara Üniversitesi Dil ve Tarih Coğrafya Fakültesi Tiyatro Bölümü'nde, 2005'te Başkent Üniversitesi Ticari Bilimler Fakültesi'nde bulunmuştur. Çeşitli kurumlarda ses, diksiyon, beden dili alanlarında seminerler vermiştir. 2005 yılında Devlet Tiyatroları edebi kurulunda görev almıştır. Çeşitli televizyon ve sinema çalışmaları da yapmakta, Bilkent Üniversitesi Müzik ve Sahne Sanatları Fakültesi'nde oyunculuk dersleri vermektedir. Padova Padova, (Latince: "Patavium", Vento lehçesi: "Pàdoa") İtalya'nın kuzeydoğu kesiminde, Veneto Bölgesine bağlı Padova ili'nin merkez kenti. Bacchiglione Irmağı ("fiume") kıyısında yer alır. Efsaneye göre Troyalı kahraman Antenor tarafından kurulan kent Roma döneminde Patavium adıyla anıldı.Romalı tarihçi Livius'a göre adı kayıtlara ilk kez MÖ. 302'de geçti. Şair Dante bir süre Padova'da yaşadı.1318'de Carrara ailesinin yönetimine giren kent 1405-1797 arasında Venedik Cumhuriyeti'nin, 1815-1866 arasında da Avusturya'nın egemenliğinde kaldı.İtalya'nın bağımsızlığını amaçlayan Risorgimento ("Yeniden Yükseliş") hareketinde önemli rol oynadı. II. Dünya Savaşı sırasındaki bombardımanlar kente büyük zarar verdi ve Eremitani Kilisesi'ndeki Andres Mantegna fresklerinin büyük bölümünün yıkılmasına neden oldu. Padova komününün belediye sınırları içinde nüfusunun 19. ve 20. yüzyıllarda gelişmesi resmi nüfus sayımı sonuçlarına göre şu gösterimde özetlenmiştir: Arena Şapeli'nde (1303-1305) Giotto'nun, Scuola del Santo'da ("Aziz Okulu") da Tiziano'nun freskleri yer alır.1552'de yeniden inşa edilen katedralin vaftizhanesi romanesk üsluptadır.S. Antonio Kilisesi'nde (1232-1307) Aziz Antonio'nun mezarı ile Donatello'nun heykelleri ve kabartmaları bulunur. Kilisenin önündeki meydanda Donatello'nun Venedikli "condottiere" Erasmo da Narni'yi at üstünde gösteren tunç heykeli (1453) vardır.Kentteki önemli yapılar arasında Adalet Sarayı (1218-1219; 1306'da yeniden yapıldı), günümüzde üniversite kütüphanesi olan Capitano Sarayı (1532) ve 16.-17. yüzyıllarda yapılan Bo Sarayı sayılabilir.1222'de kurulan Padova Üniversitesi İtalya'nın en eski ikinci üniversitesidir. Kent müzesinde güzel sanatlar galerisi, tarihi ve arkeolojik sergiler, kütüphaneler, arşivler ile heykel ve para koleksiyonları bulunur. 1545'te kurulan botanik bahçesi türünün Avrupa'daki en eski örneğidir. Önemli demir ve kara yollarının kavşak noktasında yer alan kent canlı bir tarım, ticaret ve sanayi merkezidir. Sanayi ürünleri arasında elektrikli araçlar, tarım makineleri, motosiklet, kimyasal madde ve dokuma yer alır. Padova şu kentlerle kardeş şehir bağlantısı kurmuştur: Padova'de şu ülkelerin konsoloslukları bulunmaktadır: Palawan Palawan, Filipinler'in güneybatı ucundaki en büyük ada. Uzun ve dar bir ada olan Palawan Güney Çin Denizi ile Sulu Denizi arasında, kuzeydoğu-güneybatı doğrultusunda uzanır. Werner von Blomberg Werner Eduard Fritz von Blomberg (2 Eylül 1878, Stargard - 14 Mart 1946, Nürnberg) Nazi Almanyası'nın Savunma Bakanı ve Wehrmacht'ın ilk Generalfeldmareşal'i. Blomberg 1878'de Ponmern'da Stargard'ta dünyaya geldi. 1904'te Prusya Harp Akademisine girip 1907'de bitirdi. 1908'de Genelkurmay başkanlığında göreve alındı ve 1911'de Yüzbaşılığa terfi etti. I. Dünya Savaşı'nda Batı Cephesi'nde savaşarak 1916'te Binbaşlığına terfi edilerek 7. Ordu birinci kurmay başkanlığına getirildi. 1918'de Pour le Mérite nişanıyla onurlandırıldı. Savaş'tan sonra 1920'de Yarbaylığına yükselerek Döberitz tugayının kurmay başkanlığına ve 1921'de Stuttgart Bölge'nin kurmaybaşkanlığına getirildi. 1923'te Albaylığına yükselerek 1925'te General Hans von Seeckt tarafından Asker Eğitim Başkanılığı'na atandıktan sonra 1927'de Tümgeneralliğine terfi edildi ve Versailles Barış Antlaşması gereğince Genelkurmay Başkanlığı kaldırıldığı için yerine seçkin kurmayları topladıkları Askerî İşler Şubesi'nin ("Truppenamtes") başkanlığına atandı. 1929'da dönemin güçlü generallerinden Kurt von Schleicher ile tartıştığı için görevinden alınarak Doğu Prusya'da bulunan Tümen komutanlığına atandı. 1932'de Geneve Konferansı'na Alman Ordusu temsilcisi olarak katıldı. Bu sırada eşini kaybetti. 30 Ocak 1933'te Adolf Hitler'in iktidara geçmesiyle Kıdemli Orgeneral ("Generaloberst") rütbesiyle Savunma Bakanlığına getirildi. 1934'te Ernst Röhm liderliğindeki SA örgütünü ordunun alternatifi olmasını önlemek amacıyla Hitler'in SA'ya karşı tasfiyesini destekledi ("Uzun Bıçaklı Gece veya Röhm İsyanı; Almanca: Nacht der langen Messer veya Röhm-Putsch"). Cumhurbaşkanı Paul von Hindenburg'un ölümünden sonra ordu mensuplarını millete ve vatana değil, yeni Devlet Başkanı olan Adolf Hitler'e karşı bağlılık andı içtirdi. Bu Hitler'e olan itaatından dolayı 'Lastik Lion' lakabıyla hitap edilmeye başladı. 1935'te Savunma Bakanlığı'nın adı Savaş Bakanlığına değiştirilince Blomberg Savaş Bakanı aynı zamanda Kara Kuvvetleri Genelkumandanı oldu. 1936'da Mareşal oldu. 30 Ocak 1937'de NSDAP Altın Üye Rozeti ("Goldene Parteiabzeichen der NSDAP") verildi. Fakat Hermann Göring ve Heinrich Himmler gibi rakipleri onun yükselip güçlenmesinden hoşlanmadı ve komplo çevirdiler. Bunun neticesinde 1937'de Hitler'in de güvenini kaybetti. 1938'de 60 yaşındayken Erna Gruhn (d. 1913 - ö. 1978) adlı 26 yaşındaki bayanla evlendi. Göring, düğünlerinde en çok bu çifti kutlayan adamdı. Ancak Göring'in başında oturduğu özel polis teşkilatı, sabıka kayıtlarını inceledi ve Bayan Gruhn'un daha önce geçmişte fuhuş ile meşgul olduğunu "keşif" ederek Göring'e rapor etti. Göring'de bunu Hitler'e rapor edince, Hitler Blomberg'in evliliğinden vazgeçmesini istedi. Fakat Blomberg vazgeçmediği için 27 Ocak 1938'de bütün görevleri ve mevkileri alındı. Bundan birkaç gün sonra, Göring ve Himmler Kara Kuvvetleri Genel Komutanı Werner von Fritsch'ide eşcinselliğinden dolayı suçladı ve daha sonra azledildi. ("Fritsch-Blomberg-Affäre") Blomberg ve eşi Erna, İtalya'ya bağlı olan Capri adasında 1 yıl yaşadı ve II. Dünya Savaşı'nda da görev almadı. Ancak 1945'te Müttefikler tarafından yakalanarak Nürnberg Mahkemesi'nde tanık olmaya zorlandı. 1946'da Nürnberg'de hastanede kanserden vefat etti. Werner von Blomberg'in naaşı bir mezara tören yapılmadan defnedildi. Daha sonra, kalıntıları yakıldı ve külleri Bad Wiessee'deki konutunda defnedildi. Legalizm Legalism şu anlamlarda kullanılabilir: Felsefede: Teolojide: SuratÄ±na tiyatro Suratına tiyatro ya da yüzevurumcu tiyatro (İngilizce: in-yer-face theatre), 1990'larda Birleşik Krallık'taki tiyatro yazarlığında ortaya çıkan şiddet, cinsellik, uyuşturucu, cinayet gibi öğeler içeren oyunlar yazma eğilimine, akımın gözlemcisi olan yazarlar tarafından takılmış bir addır. Akım Cruel Britannia, New-Brutalism, New European Drama gibi isimlerle de anılır fakat bu terim en yaygın kabul görmüş olanlarından biridir. Türkçeye de girmiş bir terim olan "in-yer-face" ilk kez, Britanyalı tiyatro eleştirmeni ve Boston Üniversitesi'nin London Graduate Journalism programının yardımcı öğretim üyelerinden olan Aleks Sierz tarafından ortaya atıldı ve ilk baskısı 2001 Mart'ında "Faber and Faber" tarafından yapılan "In-Yer-Face Theatre" adlı kitabıyla, daha popüler hale geldi. Genç oyun yazarlarının yarattığı bir akım olan "in-yer-face", seyircinin oyuna katılmasını ve seyirciyi sahnedeki müstehcen veya şok edici unsurlarla etkilemeyi amaçlar. ""In your face"" (yüzünüze karşı) terimi ise, çağdaş yazar Simon Gray'in "Japes" adlı (prömiyeri 2001 Şubat'ında Londra'da yapılmış olan) oyununda yer alan bir diyaloğu tarif etmek amacıyla kullanılmıştır. Sierz ise, terimi günlük dilde kullanılan haliyle kendisine maleder. Yaylacık, Seydişehir Yaylacık, Konya ilinin Seydişehir ilçesine bağlı bir mahalle Eski adı "Nuzumla"'dır. Mahallede bir adet ilköğretim okulu, bir adet mescit ve bir adet cami bulunmaktadır. Bizans döneminden kalma kisse (kilisenin yerel dildeki kullanımı) harabeleri de mevcuttur. Bölgenin en yüksek dağı olan Alacadağ bu mahallenin sınırları içindedir. Mahallede "Başpınar" adıyla bilinen bir de pınar bulunmaktadır. Sürekli göç alan bir yerleşim birimidir. Hayvancılık ve tarım köylülerin başlıca geçim kaynağıdır. Köylüler tarafından el halı ve kilim ve çilek ile yapılmaktadır. Konya'dan Hatıp-Sarıkız-Hatunsaray-Kayadibi-Yeşildere (Detse) üzerinden Nuzumla'ya ulaşılır. Seydişehir'den Dereköy-Dikilitaş-Ketenli (Çalmanta) üzerinden de köye ulaşım mümkündür. Ä°kinci dereceden denklemler İkinci dereceden denklemler, derecesi 2 olan polinomların oluşturduğu denklemlerdir. Bu denklemlerin genel formu aşağıdaki gibidir "x" değişken yani bilinmeyendir ve "a", "b" katsayılar ("a" ≠ 0 şartıyla), "c" ise sabit sayıdır. Bu denklemler çarpanlara ayırma, kareye tamamlama ve diskriminant yöntemleri ile çözülürler. Bu yöntem, denklem kolayca çarpanlarına ayrılabiliyorsa tercih edilir. Her bir çarpan sıfıra eşitlenerek kökler bulunur. Örneğin Bu yöntemi anlamak için aşağıdaki eşitliği bilmek gerekir, Denklemimiz şu şekildeydi x'nin katsayısını 1 yapmak için denklemi a'ya bölelim (ilk başta a≠0 aldığımız için bu işlem yapılabilir) ya da Kareye tamamlamak için ortadaki terimin katsayısının yarısının karesi sabit sayıyı oluşturmalıdır. Bu yüzden her iki tarafa gereken ifadeyi ekleyelim şimdi sol taraf kare şeklinde yazılmaya hazır Şimdi sağ tarafın paydasını eşitleyelim Her iki tarafın da karekökünü alalım. Karekökün özelliğinden dolayı ifade ± şeklinde çıkar x'i Ã§ekersek Yukarıda bulunan ifadedeki formula_13'ye denklemin diskriminantı ya da deltası denir. Diskriminant denklem hakkında fikir edinmemizi sağlar EÄŸer, Legalizm (Ã‡in felsefesi) Çin felsefesinde Legalizm (), bir politik sistemin temellerini içeren felsefedir. İlkbahar ve Sonbahar Dönemi'yle Savaşan Beylikler Dönemi'nde yaygın olan dört felsefe okulundan biriydi (diğer üçü Konfüçyüsçülük, Taoizm ve Mohizm'di). 770-221 yıllarını içine alan bu dönem, Çin'de büyük kültürel mayalanmanın olduğu ve yeni düşünce tarzlarının ortaya çıktığı dönemdir. Legalizm, faydacı bir politik felsefe olup temelini "çağ değişince legalizm, yeni çağın yasalarını tam olarak benimsemektir" şeklinde ifâde etmek yerinde olur. En önemli prensibi yasal prensip olup "yürürlükte olan yasayı üstte tutan bir politik felsefe"dir. Bu okulun en tanınmış önderi olan Han Fei (韓非), bir hükümdarın tebaasını şu üç esâsa göre yönetmesini tavsiye eder: Legalizm, ilk kez Shang Yang tarafından ortaya konmuştur. Bu reform yanlısı politik felsefeyle Qin Devleti'ni geri kalmışlıktan kurtarıp güçlü bir devlet hâline getirerek mevcut olan diğer altı devleti de egemenliği altına alarak büyük bir Çin imparatorluğu kurmayı plânlamıştı. Shag Yang'ın hukuk kuramları, herkesi kanun önünde eşit görüp sıkı yasalar ve sert cezalarla tebaayı kontrol etmeyi öngörmekteydi. Kendisi Qin dükü Xiao'nun hükümranlığı sırasında Qin'in başbakanı oldu ve aşamalarla devleti güçlü ve düzenli bir ülke hâline getirdi. Bu devletin tek hedefi, bütün rakiplerini yok etmekti. Shang Yang, soylu sınıfı giderip yerine ancak başarılara yükselme imkânını veren ve soydan ayrıcalığını hükümdar hâriç kimseye izin vermeyerek meritokrasi sınıfını oluşturdu. Önceleri ordu soyluların kumandasında olup toplanan vergilerle kurulurdu. Bundan sonra generaller, yeteri kadar becerileri olmak şartıyla toplumun her kesiminden atanabiliyordu. Bunun yanında birlikler son derece sıkı eğitiliyor ve disipline önem veriliyordu. O tarihten beri Qin, Çin'in en güçlü devleti olma yolunda ilerledi ve sonunda diğer altı devleti (Qi, Chu, Han, Yan, Zhao, Wei) egemenliği altına aldı. Bu yeni devletin başına İlk İmparator (Qin Shi Huangdi) geçti. (İmparatorluğun başına geçmeden önce kendisi Qin Ying Zheng olarak bilinirdi.) Aslında yönetici sınıfına ait olan hükümdarlar, legalistlere göre "yetki gizemi" donatılmıştır (). Dolayısıyla her zaman buyrukları tebaa tarafından saygı ve itaatla karşılanmalıdır. Hükümdârın zâtı meşrûiyeti ona verir. Shen Dao (~MÖ 350–MÖ 275) ve Shen Buhai gibi legalistler, hükümdarın karizmasına verilmiş öneme pek değer vermemişlerdir. Yetenekli hükümdarlar, niyetlerini gizleyip dışarıya doğru kayıtsız gibi dururlardı. Bütün hükümlerine uyulacağına emîn olmak için akıllı hükümdar dikkati çekmeme politikası güder (düşük profil). Dolayısıyla arzu ve isteklerini gizleyerek dalkavukluğun önüne geçer ve tebaasının emirlerine önem vermesini sağlar. Çin dükü Xiao'nun başbakanı Shang Yang, felsefesinde hükümdarına dış politikayla ilgileneceğine müzik dinlemesine izin verirken İlk İmparator'un en hayran kaldığı Han Feizi'yse akıllı hükümdardan daha çok beklemektedir. Onun standardlarına göre iyi bir hükümdar, hatalı olduğunu gösterince ona sadık bakanlarının tavsiyelerini kabul etmekle kalmaz, nezâketi altındakilere de gösterir ve fazla açgözlü olmaz. Legalistler, hükümdarın ataerkil olması beklenirken fazla hoşgörülü olmanın avamı bozacağını ve devletin iç düzenini tehlikeye sokacağını ileri sürer. Ne ilginçtir ki Han Hânedanlığı'nın büyük tarihçisi Sima Qian (~MÖ 145–86), İlk Qin İmparatoru dünyaya kendini göstermeyip (muhtemelen ebedîleşebilmek için) saklanarak düşük profille hareket ederken mutlaka legalistlerin hükümdarın rolü konusundaki bütün tavsiyelerine uymamıştır. Hükümdara destek olmak ve idarî problemlerden uzak kalmak için Han Devleti'nin bir bakanı olan Shen Buhai, yeni bir kavramı ortaya koydu: . Bu metot ya da bürokratik idarî modeli, hükümdarı ideal hedefe doğru geliştik için bir programdır. Legalistlere göre akıllı bakan, hükümdarın en önemli yardımcısıdır. Bakanın görevi, belli maslahatları anlamakken hükümdar da bakanının icraatını değerlendirmek durumundadır. Bakanların ve başka memurların birçok kez yabancı güçlerin lütfünu aradığına işaretle Han Feizi, hükümdarın bu kişileri ödül ve ceza "kulplarıyla" kontrol altında tutmasını önermiştir. Memurlar, korkunun verdiği motivasyonla bakanların icraatlarının istenenden ne fazla, ne de az olup olmadığını kontrol eder. Konfüçyüsçü düşünür Xun Zi'nin legalist düşüncelerden etkilendiği ya da düşüncelere etki ettiği bazen ileri sürülür. Bu, genellikle iki öğrencisinin (Li Si ve Han Fei) koyu legalist olmasındandır. Feriköy SK Feriköy Spor Kulübü, İstanbul ili, Şişli ilçesinde faaliyet gösteren spor kulübü. Futbolda Türkiye 1. Ligi'nde boy göstermiş, boksta İstanbul şampiyonlukları ve Türkiye Şampiyonalarında dereceler kazanmıştır. 1919'da "Feriköy İclaliye Kulübü", 1923 yılında "Feriköy İdman Yurdu", 1927'de "Feriköy Duatepe İdman Yurdu" adlarıyla 3 kez kurulan Kırmızı-Beyaz renkli takım, kısa zamanda gördüğü ilginin etkisiyle semtinin adı Feriköy ismini aldı ve Feriköy Gençlik Kulübü adıyla 1947'de tescil edildi. 1982'de, Feriköy Gençlik Kulübü olan ismi Feriköy Spor Kulübü olarak değiştirilmiştir. 1954 yılında amatör liglere katılan Feriköy, 1956 yazında İstanbul 2. Profesyonel Ligi'nde şampiyon oldu. 1959-60 sezonunda, 16 kulüp arasında yapılması kararlaştırılan Milli Lig, 20 takıma çıkarılınca, Bursa'da 7 takım arasında yapılan eleme maçlarında ilk 4'e giren Feriköy Gençlik Kulübü o yıl Milli Lig'de yer alacak 20 takım arasına girmeye hak kazandı.1959-1968 arasında Türkiye 1. Ligi'nde devamlı yer alan Feriköy 1968'de 2. Lig'e, 1973'te 3. Lig'e 1975'te Amatör'e düştü. 1982'de Amatör şampiyonu olan ve 1982-83 sezonunda 2. ligde oynayan kulüp, 1984'te 3. lige alındı ve 1994'te de Amatör Lig'e düştü. 1999-00 sezonunda mücadele ettiği 3. Lig'de tutunamayarak tekrar Amatör Lig'e düştü. Bir ara 1. Amatör lige düşen kulüp, İstanbul Süper Amatör Ligi'nde dönmüş ve 209-10 sezonuna 2. Grup'u 2. bitirerek Bölgesel Amatör Lig'e katılmaya hak kazanmıştır. 2010-11 sezonunda BAL 10. Grupta 8. olan Feriköyspor, Bigaspor ile kardeş kulüp olmuştur. 2011-12 sezonunda BAL 11. Grubu 12. yani sonuncu bitirerek yeniden İstanbul Süper Amatör Lig'e düşmüştür. Kırmızı-beyazlı kulüp A takım hocası Şaban Acar yönetiminde 2015-16 sezonunda futbol U-19 takımıyla önce İstanbul Şampiyonu, daha sonra Türkiye Şampiyonu oldu. 2016-17 sezonunda grubunu 2. sırada bitirerek Play-off grubuna kalan Şişli kulübü, bu grubu da 9 maçta 20 puan toplayarak, 2. sırada tamamlamış ve 2017-18 sezonunda 5 yıl aradan sonra BAL Ligi'ne yükselmiş olup, 13 takımlı grubunu 28 puanla 9.sırada tamamlamasına rağmen, statü gereği gruptaki İstanbul takımları arasında son sırada olması sebebiyle İstanbul Süper Amatör Ligi'ne tekrar düşmüştür. Feriköyspor 2018-19 ve 2019-20 sezonlarını bu ligde tamamlamış ve 2020-21 sezonunda da yine İstanbul SAL Ligi'nde mücadele edecektir. Kırmızı-Beyazlı takım, tıpkı "Üç Büyükler" dışındaki diğer İstanbul ekipleri gibi, bugün Süper Lig'e dönme mücadelesi vermektedir. 1959-1968 1968-1973, 1982-1983 1973-1975, 1984-1994, 1999-2000 1994-1995, 2010-2012, 2017-2018 1927-1959, 1975-1982, 1983-1984, 1995-1999, 2000-2010, 2012-2017, 2018- Mesut Benli Mesut Benli, (d. 1868, Hopa, Artvin) - (ö. 1942) Türk siyaset adamı. İstanbul Mülkiye Mektebi mezunudur. Selanik Vilâyeti Maiyet Müdürlüğü, Yenice Vardar İlçesi Kaymakam Vekilliği, Silvan, Palu, Payaz, Osmaniye, Kars (Bagçe), Katif, Basrü'l-Harir, Beni Saab, Tercan, Zaho, Revandis Kaymakamlıkları, Mardin Mutasarrıf Vekilliği, Derik, Suşehri Kaymakamlığı, TBMM I. Dönem Karahisar-ı Şarki (Şebinkarahisar) Milletvekilliği yapmıştır. Evli ve altı çocuk babasıdır. Harold ve Maude Harold ve Maude 1971 ABD yapımı kara komedi filmidir. Özgün adı Harold and Maude dir. Özgün senaryosunu Colin Higgins'in yazdığı filmi Hal Ashby yönetmiş, başrollerinde Ruth Gordon ve Bud Cort oynamışlardır. Filmin senaryosundan oluşturulan romanı da filmle aynı yıl piyasaya verilmiştir. Bu roman 1975 yılında Türkiye'de Doğum Günüm Kutlu Olsun adıyla yayımlanmıştır. Filmin bir tiyatro uyarlaması da Broadway sahnelerinde ve Türkiye'de bir süre sahnelenmiştir. 20 yaşlarında, zengin ailesinin ilgisinden yoksun, yalnız, depresif ve ölüm takıntılı bir gençle 80'ine merdiven dayamış ama hayata sıkı sıkıya bağlı, neşeli, eksantrik bir kadının aşka kadar varan ilişkilerinin anlatıldığı bu kara komedinin müziklerini Cat Stevens yapmıştır. "Maude" rolündeki Ruth Gordon bu filmden üç yıl önce de ünlü Roman Polanski fimi Rosemary'nin Bebeği'nde "Minnie Castevet" rolündeki muhteşem performansı nedeni ile "En İyi Yardımcı Kadın Oyuncu Oscarı'nı almıştı. Burjuva yaşam tarzının tatlı sert bir eleştirisini yapan bu varoluşçu dram, gösterime verildiğinde gişede ticari başarısızlığa uğramasına rağmen ilerleyen yıllarda kendisine has bir hayran kitlesi oluşmuş ve kült klasik haline gelmiştir. ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. Filmin başrol oyuncuları Ruth Gordon ve Bud Cort filmdeki performansları için Altın Küre ödülüne aday gösterilmişler, Bud Cort ayrıca "sinemanın yeni gelmiş umut veren yüzü" dalında BAFTA'ya aday gösterilmişti. Film ise 1974 yılında İspanya'nın "Valladolid Uluslararası Film Festivali" nin büyük ödülünü kazanmıştı. Harold 20'li yaşlarında tam olgunlaşamamış, zengin ve ölümü saplantı haline getirmiş depresif bir gençtir. Sürekli olarak cenaze törenlerine katılmakta ve annesinin önünde sayısız kereler sahte intihar girişimleri sergilemektedir. Katıldığı cenaze törenlerinden birinde 80'ine merdiven dayamış ama hayattan hala zevk alabilen bir kadın olan Maude ile tanışır. Bu Harold'un hayatına köklü bir değişiklik getirecektir. Harold (Bud Cort) 20'li yaşlarında tam olgunlaşamamış, zengin ve ölümü saplantı haline getirmiş bunalımlı bir gençtir. Kendi yaşıtlarından hiç arkadaşı olmayan Harold bütün gününü annesiyle (Vivian Pickles) birlikte yaşadıkları San Fransisko'daki büyük malikanelerinde geçirir. Babası ölmüştür ve onunla fazla ilgilenmeyen annesinin dikkatini çekebilmek için onun önünde sayısız kereler sahte intihar girişimleri sergiler. Bir keresinde kendisini büyük salonun tavanına asar, sonraki bir gün banyodaki küvette bilekleri kesilmiş gibi kan revan içinde hareketsiz yatar vb. Bu intihar gösterileri ne kadar inandırıcı bir biçimde yapılmış olsalar da soğuk ve mesafeli bir kadın olan annesinin dikkatini çekmeyi başaramaz (Küçükken atlattığı gerçek bir ölüm tehlikesi karşısında annesi paniğe kapılmıştır, aynı ilgiyi görebilmek umuduyla bunları yapmaktadır). Annesinin kendisine bulduğu kız arkadaşları (müstakbel eş adayları) da yine sahte intihar gösterileriyle evden kaçırır. Sıkılıp da evden çıktığı zamanlarda da mezarlıklara giderek hiç tanımadığı insanların cenaze törenlerine katılır. Bu onda takıntı haline gelmiştir. Katıldığı cenaze törenlerinden birinde 80'ine merdiven dayamış ama hayattan halâ zevk alabilen bir kadın olan Maude (Ruth Gordon) ile tanışır. Maude'nin takıntısı ise cenazeye gelmiş insanların arabalarını çalarak trafikte delicesine kullanmaktır. Kendince ölümün bu kadar yakın hissedildiği bir anda dünya malının değersizliğini hatırlatmakla o insanlara bir iyilik yapmaktadır. Cenazede tanışan bu iki eksantrik karakter kısa sürede dost olurlar. Maude'nin yalnız yaşadığı karavanına birkaç kez gittikten sonra Harold Maude'ye iyice bağlanır ve beraber takılmaya başlarlar. Arabaları birlikte çalıp kaçırır, inşaat yıkımlarını seyreder, sonra da yıkıntılar arasında piknik yaparlar. Sonunda Harold Maude'ye aşık olur. Avusturya asıllı bir Amerikalı olan Maude her iki dünya savaşını da görmüş ve yaşamıştır. Hattâ kolundaki dövmeden bir toplama kampında da kalmış olduğu da anlaşılmaktadır. Maude kendi çapında küçük bir anarşisttir, kentin ağaçlarını söküp ormana, ait oldukları yere diker. Savaş karşıtıdır, Harold'u orduya katılmaya zorlayan amcası Victor (Charles Tyner)'a engel olur (Kore Savaşı sırasında General Douglas MacArthur'un sağ kolu olan emekli subay amca, ironik bir şekilde sağ kolunu kaybetmiştir!) Filmin şarkılarının tamamını Cat Stevens bestelemiş ve yorumlamıştır. Filmle aynı yıl çıkan Paramount etiketli (ASIN: B0012EYVXU) soundtrack albümüne bugün oldukça seyrek rastlanmaktadır ve bu vinil Long Play (LP) $ 200 civarında el değiştirmektedir. Albümde yer alan parçalar şunlardır: Bonus 45'lik plak Colin Higgins'in 1971 tarihinde yazdığı film senaryosu ve senaryodan oluşturularak aynı yıl basılan "Harold and Maude" adlı romanı Broadway ve Kanada'da sahneye uyarlandığı gibi Türkiye'de de birkaç kez tiyatroda sahnelenmiştir. Eseri Türkçeye Gencay Gürün çevirmiştir. 1981 ve 1991 yıllarında Kenter Tiyatrosu'nda "Harold ve Maude" adlarıyla sahnelenen oyunların ikisini de Yıldız Kenter yönetmiş ve her ikisinde de 'Maude' rolünü üstlenmişti. 'Harold' rollerini ise sırasıyla Ayhan Kavas ve Ziya Kürküt oynamışlardır. Oyun ayrıca Devlet Tiyatroları'nda da sahnelenmişti. Bu temsillerde Cihan Ünal da oynuyordu. Colin Higgins, 1971 yılında film için doğrudan yazdığı senaryoyu ABD'de aynı yıl roman haline getirerek aynı adla yayımladı. Aslında bir uzun öykü ya da kısa roman, yani bir novella sayılabilecek bu eser Türkiye'de ilk kez 1975 yılında Milliyet Yayınları tarafından Ülkü Tamer'in Türkçe çevirisiyle Doğum Günüm Kutlu Olsun adıyla yayımlanmıştı. Kitap aynı yıl Karacan Yayınları tarafından da yine aynı adla basıldı. Sinema başlangıcından beri edebiyatla yakın bir etkileşim içinde olmuş ve birçok roman ve hikâye sinemaya uyarlanmıştır. Ancak bazı durumlarda bunun tersi de gerçekleşmiş ve filmlerin senaryolarından yazılan romanlar olmuştur. Bunlardan birkaçı aşağıdadır: Savaşan Devletler Çağı Muharip Devletler Dönemi veya Savaşan Devletler Dönemi () İlk çağ Çin târihinde MÖ 5. yüzyıla Çin İmparatorluğu'nun kuruluşuna kadar (MÖ 221) geçen zamâna verilen addır. Sözde İlkbahar ve Sonbahar Dönemi sonrasında başlayan ve MÖ 256'da ortadan kalkan Doğu Zhou Hânedanlığı döneminin ikinci bölümü oluşturan dönem olarak görülür. İlkbahar ve Sonbahar Dönemi'nde olduğu gibi bu dönemde de kral, göstermelik yönetici olmaktan ileri gidememiş, gücü kalmamıştı. Döneme verilen ad, Han Hânedanlığı zamânında yazılmış "Muharip Devletlerin Kayıtları" adlı eserden alıntıdır. Dönemin tam ne zaman başladığı konusu tartışmalıdır. Sık sık MÖ 475 olarak (İlkbahar ve Sonbahar Dönemi'nden sonra) gösterilirken MÖ 403 (Jin Hânedanlığı'in üçe bölündüğü târih) de bâzı kaynaklarda bu dönemin başıdır. İlkbahar ve Sonbahar Dönemi'nin tersine Muharip Devletler Dönemi, bölgesel kumandanların etraflarında bulunan devletleri istilâ edip egemenliklerini pekiştirdikleri bir dönemdir. Bu süreç, İlkbahar ve Sonbahar Dönemi'nde başlar ve MÖ 3. yüzyılda, böylece, yedi büyükçe devlet ortaya çıkar. Bu Yedi Muharip Devlet şunlardı: Politik güçteki değişimin bir başka simgesi, unvandaki değişikliklerdir. Kumandanlar, hâlâ kendilerini Zhou hânedanlığı'nın dükleri (公 "gōng") olarak görürken şimdi kendilerine kral (王 "wáng") unvânını lâyık görmeye başladılar; böylece kendilerini Zhou kralı düzeyinde görüyorlardı. Muharip Devletler Dönemi, demir işlemenin Çin'de başladığı zamânı da içine alır. Artık bu dönemden sonra bronz yerine demirle silâhlar üretilir. Şû (şimdiki Siçuan) ve Yue (şimdiki Zhejiang) da bu dönemde Çin kültürü bölgesi içine alındı. Aralarında Mensiyüs tarafından ayrıntılandırılan Konfüçyüsçülük, Lao Zi ve biraz da Zhuang Zi tarafından ayrıntılandırılan Taoizm, Legalizm ve Mohizm'in bulunduğu Yüz Düşünce Okulu bu dönemde gelişti. Ticâret de bu dönemde gelişerek bâzı tüccarlara politikaya etki imkânı verdi. Askerî taktikler de değiştirildi. İlk- ve Sonbahar Dönemi'e göre değişikliklerle yaya ve atlı askerler, bütün ordularda kullanılmaya başlanıp iki tekerlekli savaş arabası tutulmamaya başlandı. Bu dönemden sonra Çin'in asilzâdeleri savaşçı sınıfa âit olmak yerine okur-yazar sınıfından olmaya başladılar. Krallıklar, büyük orduları birbirinin üstüne salarak birbirlerini egemenlikleri altına almaya çalışıyorlardı. Askerlerin silâhları, yavaş yavaş bronz yerine sırf demirden üretilmeye başlandı. Hançer baltası, bu dönemde değişik krallıklarda, bilhassa 5½ m uzunluğunda mızraklar çıkaran Qin'de son derece yaygın bir silâhtı. Bu dönemde askerî strateji uzmanı Sun Tzu (Sun Zi), "Savaş Sanatı" adlı eseriyle en etkin ve bilinen en eski askerî strateji eserini yazdı. Bu eserin yanı sıra Yedi Askerî Klâsikler de bu dönemde yazıldı. Çin birleştiğinde bu yedi klâsik eser, ayaklanmaya teşvîk ettiğinden idâreciler tarafından saklandı. Çin (anlam ayrımı) Çin kelimesi değişik anlamları olan kavramlar için kullanılır: Burlesque on Carmen (film, 1915) Burlesque on Carmen, Charles Chaplin'in Essanay Studios'daki 13. çalışması olan 1915 yapımı sessiz bir filmdir. Chaplin bu filmde o dönemde bir hayli popüler olan ve orijinal hikâyesini Prosper Mérimée'nin yazdığı Carmen adlı eseri kendine özgü bir şekilde yorumlamıştır. 1915'te çekilen film, 1916'da farklı bir versiyonla yeniden düzenlenmiştir. Carmen, hikâyesini Prosper Mérimée'nin yazdığı, daha sonra da bu hikâye üzerinden Georges Bizet'nin opera formuna soktuğu bir eserdir. İlk kez 1875'te Paris'te sergilenen opera yıllar boyu çok büyük bir ilgi görmüştür. Hikâyeye göre bir çingene çetesinin lideri olan Lillas Pastia, çetenin işlerini yürütmek için güzeller güzeli Carmen'i erkekleri baştan çıkarmakta kullanmaktadır. Don Jose ise kral adına çalışan ve kaçakçılığı engellemek üzere görevlendirilmiş bir askerdir. Carmen' i görür görmez ona umutsuzca âşık olur ve Carmen'in yanında çingenelerle birlikte yaşamaya başlar. Fakat Carmen bir süre sonra İspanya' nın idolü, efsanevi matador Escamillo'ya âşık olacak, Don Jose'yi bırakıp Escamillo'yu bulmak üzere Sevilla'e gidecektir. Onu takip eden Don Jose, arenanın dışında yakaladığı Carmen tarafından tekrar reddedilmeye dayanamayıp kalbine sapladığı bir bıçakla onu öldürecek ve ardından intihar edecektir. Bu oyunu komedi formunda yorumlayan Chaplin de hikâyenin ana konusunu korumuş fakat onu komik öğelerle süslemiştir. Filmin sonunda Darn Hosiery Carmen'i ve kendisini öldürür ve kapının önünde yığılıp kalırlar. Onları bulan Escamillo çok şaşırır ve sevdiği kadını o halde gördüğü için çok üzülür. Tam bu sırada yerde hareketsiz yatan ve ölmüş olması beklenen Darn Hosiery kıpırdamaya başlar ve Escamillo'ya tekme atar. Ardından Carmen (Edna Purviance) ile birlikte ayağa kalkar ve gülmeye başlarlar. Chaplin kameraya Carmen' i ve kendisini öldüren hileli bıçağın nasıl çalıştığını gösterir. Film komedi formunda olduğu için bu şekilde aslında oyuncuların ölmediğini göstererek mutlu bir şekilde biter. Alfie (film, 1966) Alfie, 1966 yapımı İngiliz filmi. Başrolünde Michael Caine vardır. Filmi sinemaya Bill Naughton uyarlamıştır. Film 5 dalda Oscar'a aday olmuştu: En İyi Erkek Oyuncu (Michael Caine), En İyi Yardımcı Kadın Oyuncu (Vivien Merchant), En İyi Özgün Şarkı (Burt Bacharach ve Hal David "Alfie" isimli şarkı ile), En İyi Film and En İyi Uyarlama Senaryo). Film ayrıca Cannes Film Festivali'nde Jüri Özel Ödülü kazanmıştır. 2004 yılında yeniden çevrilmiştir. Bu filmin başrolünde Jude Law vardır. Alfie Çeliktepe, Kâğıthane Çeliktepe, İstanbul, Kağıthane İlçesi'nde yer alan mahalle. Emniyet Evleri, Sanayi, Seyrantepe, Harmantepe, Telsizler, Gültepe, Ortabayır ve Şişli'ye bağlı Esentepe ile çevrilidir. Büyükdere Caddesi'nden ayrılan Fatih Sultan Mehmet Köprüsü bağlantı yolunun batısında bulunur. Çeliktepe semti 1950'lerde İETT garajının kurulması ile yerleşime açılmıştır. Kağıthane'nin güneyindeki Çağlayan, Gültepe, Emniyetevleri, Sanayi ve Hürriyet mahalleleri ile birlikte Kağıthane'nin en lüks semtlerindendir. İstanbul'un yükselen semtlerinden biridir. Mahalleye göç 1950'lerde başlamış 1970'li yıllarda ise hızla artmaya başlamıştır. Nüfusu Kağıthane'nin en kalabalık yedinci nüfusunu oluşturur. (En yoğun Gültepe, Çağlayan, Hürriyet, Sanayi, Merkez ve Hamidiye'dir.) Son yerel seçimlerde Ahmet Karamanlı genç yaşına karşın muhtar seçilmiştir. Mahalledeki bütün dükkanlar, marketler ana caddenin üzerindedir. Merkezidir ve her yöne ulaşım kolaylıkla sağlanabilmektedir. Mahallenin çıkışında bulunan İETT arazisi Türkiye'nin en değerli arazilerinden birisidir. Ayrıca 2011 yılında yapımı tamamlanan 236 m yüksekliğindeki Sapphire (Rezidans ve AVM) bu bölgedeki emlak fiyatlarını artırmaktadır. MÃ¼lheim "Mülheim", aşağıdaki anlamlara gelebilir: HatalÄ± terazi Ölçüm yapılan terazinin kollarının uzunlukları eşit değilse de doğru tartım yapılabilir.Bunun için: "X" cismini terazinin sol kefesine ,sağ kefesine de ölçüm yaparken kullandığımız ağırlıkları koyalım ve bunlara da "m" diyelim.AC sol kolun uzunluğu olsun,BC ise sağ kolun uzunluğu olsun.bok "x.AC=m.BC" ye eşit olur.Yani x=m.BC/AC yi elde ederiz ve buna 1 nolu işlem diyelim. Daha sonra "x" cismini terazinin sağ kefesine koyalım ve dengelemek için sol kefesine de yine ölçüm yaparken kullandığımız ağırlıkları koyalım fakat ikinci tartımdaki ağırlıklar terazide hata olduğundan dolayı ilk tarımdaki ağırlıklardan farklı bir değer alacaktır o yüzden de bu ağırlıklara m diyelim. cismini koyalım.AC ye yine sol kol BC ye de yine sağ kolun uzunluğu diyelim.Buradan: "x.BC=m.AC" ye eşit olur. Yani x=m.AC/BC yi elde ederiz.Bu işleme de 2 nolu işlem diyelim. Şimdi de 1 ve 2 nolu işlemleri çarpalım: x=m.m x = formula_1 m.m olarak bulunur.. :) Phil Collins Philip David Charles Collins, veya genel olarak bilinen adıyla Phil Collins, 30 Ocak 1951 tarihli Chiswick, Londra, İngiltere doğumlu pop/rock müzisyeni, aktör ve baterist. Collins aynı zamanda ünlü rock grubu Genesis'in vokalisti ve bateristi olarak da tanınmaktadır. Ayrıca sanatçı solo albümleriyle Grammy Ödülü kazanmıştır. ...But Seriously adlı 1989 albümünde yer alan Another Day in Paradise adlı evsizlerin ve sokakta yaşayanların sorunlarına dikkat çeken parça, Phil Collins'e ve albümün yapımcısı Hugh Padgham'a 1991 Grammy Ödülü'nü kazandırmıştır. Ayrıca Collins, Tarzan filminin müzikleriyle Oscar ve Altın Küre Ödülü kazanmıştır. Philip David Charles Collins, 30 Ocak 1951'de Chiswick, Batı Londra, İngiltere'de, bir oyuncu menejeri olan Winifred M. "June" Strange ve bir sigortacı olan Greville Philip Austin Collins'in çocukları olarak dünyaya geldi. Beş yaşında Noel hediyesi olarak ilk oyuncak davuluna sahip oldu. Daha sonra amcası Collins'e bir davul seti yaptı ve yıllar geçtikçe ailesi Collins'e daha büyük setler almaya başladı. Collins, ilk yıllarında televizyon ve radyoda takip ettiği şarkılara eşlik etti. Bir yandan da 14 yaşında oyunculuk eğitimi almaya başladı. Lise yıllarında ilk grubu the Real Thing'i kurdu. Daha sonra the Freehold adlı bir gruba katılan Collins, ilk şarkısı "Lying