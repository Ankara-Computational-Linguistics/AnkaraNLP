ve Pegasus Gökadası günümüze kadar ek içerik olarak, beş sezon bedelinde oyun açıklamsı sırasında tarafından yapıldı. Oyun bir gelişme paketi için idealdir, Stargate geliştiricilerinin bu yönde niyeti olduğu görülmektedir. Bilinmeyen bir hayelet oynanabilir bir karakter olacak. İlk açıklamaya göre oyuncu-kontrollü gemiler olmayacaktır. Ancak görev uzayın neresindeyse, nerede açık varsa oyuncu alınacak, tıptı televizyon dizisindeki savaşlar gibi. Oyuncuların Ha'tak sınıfı anagemiyi keşfetmeleri mümkün olacak. Oyuncu-kontrollü gemiler geliştirilmeye açık, bir güncelleme veya ek paket ile oyuncu kontrollü emiler mümkün kılınacak. Bazı topluluk üyeleri olarak Atlantis paketiyle birilikte oyuncu uzay uçuşu ve uzay yolculuğunun oyuna dahil edilebileceğine inanıyoruz. Stargate Worlds Wiki Lejyon XVIII Lejyon XVIII, MÖ 41 yılı civarında, gelecekte Augustus olarak bilinecek olan Octavianus tarafından toplanan Roma lejyonu. Lejyon, aynı kaderi paylaştığı diğer iki lejyonla birlikte Teutoburg Ormanı Savaşında (9 Eylül 9) Cermenler tarafından yok edilmiştir. Lejyonun sembol ve "cognomen'i" bilinmez. Bu Lejyonun İkinci Triumvirlik'in son muhalifi olan ve üslendiği Sicilya'dan Roma kenti için hayati öneme sahip tahıl tedarik yollarını tehdit eden Sextus Pompeius ile mücadele etmek için toplanmış olması muhtemeldir. Bir başka olasılığa göre ise lejyon Augustus'un Part seferi için Marcus Antonius'a söz verdiği ama asla göndermediği sekiz lejyondan birisidir. Antonius ve Kleopatra'nın MÖ 31 yılındaki Aktium Savaşında yenilmesinin ardından lejyon Galya'ya konuşlandırıldı. MÖ 1. yüzyıl sonlarına doğru XVIII. lejyon sırasıyla Drusus ve Tiberius tarafından komuta edilen muazzam orduya katılmak üzere Germania cephesine gönderildi. 5 yılında eyaletlerde kontrol sağlandı. 7 yılında ise Publius Quinctilius Varus vali olarak atandı. 9 yılının Eylül ayında Çeruskerler ittifakının Arminius önderliğinde Ren bölgesinde isyan çıkardığı bilgisi geldi. Aldığı bilgiden şüphelenmeyen vali Varus, Lejyon XVIII'e ilave olarak XVII ve XIX ile birlikte batıya yöneldi. 9 Eylül'de, şimdiki Osnabrück yakınlarında, Arminius liderliğindeki Çeruskerler valisinin ordusunu pusuya düşürdüler. Her üç lejyon da Varus Savaşı olarak bilinen çarpışmanın ardından yok edildiler ve Aquilalaları kayboldu. Sonradan Germanicus tarafından olayın geçtiği yere bir keşif seferi düzenlendi. Bu felaketin arından lejyonlar için XVII, XVIII, XIX numaraları asla bir daha kullanılmadı. Kırmızı'nın Mektupları Kırmızı'nın Mektupları, çocuk kitabı yazarı Görkem Yeltan'ın ilk kitabıdır. Kitap Şuayip Yeltan tarafından resimlenmiştir. Kırmızı, yaz boyunca başından geçenleri sevdiği, özlediği gideli tam tamına bir sene olan öğretmenine yazıyor. Sevdiği arkadaşı Mavi arkadaşları Pembe,Gri, Siyah ablası Gülpempe, babası annesi ve diğerleriyle geçirilen zamanın mektuplara, Kırmızı'nın mektuplarına dönüşmesinin hikâyesi. Lutrohorion Loutrochorion (Yunanca: Demotiki: Λουτροχώρι, "Loutrochori"; Katarevusa: Λουτροχώριοv, "Loutrochorion"; Pontus lehçesi (Yunanca): Λουτροχώρ, "Loutrochor") veya 1926'dan önceki adıyla Bania (Μπάνια), 3 ayrı şifalı kaynaktan çıkan sularıyla Yunanistan'ın en meşhur kaplıcasıdır. Köy nüfusu kışın 500 ve yazın 800 kişiden oluşmaktadır. Bu köy, Orta Makedonya bölgesinde bulunan Pella ilinin Skydra kasabasına bağlıdır. Loutrochorion, düşük rakımından dolayı ve çok uzak olmayan Ege Denizi'nin etkisiyle, Akdeniz iklimine sahiptir. Ancak kuzeyi karasal iklim etkisi altında kaldığı için kışlar daha soğuk geçer ve kar yağışı da görülür. Orhan Şengürbüz Orhan Şengürbüz (1958, İstanbul - 17 Temmuz 2009, İstanbul), Türk spor spikeri. Orhan Şengürbüz, 1958'de İstanbul'da doğdu. İstanbul Atatürk Eğitim Enstitüsü Almanca Bölümü'nü bitirdi. 1982'de TRT'de spor spikerliğine başladı. Sırasıyla Star TV, HBB, atv ve Kanal D'de çalıştıktan sonra; 1996'dan 2009'a kadar Show TV'nin spor merkezinde çalıştı. 17 Temmuz 2009 günü, saat 22:30'da İstanbul'da vefat etti. 19 Temmuz 2009'da, Marmara Üniversitesi İlahiyat Fakültesi Cami'sinde cenaze namazı kılındı ve Çamlıca Çakaldağ Mezarlığı'na defnedildi. Cristian Baroni Cristian Mark Junio Nascimento Oliveira Baroni kısaca Cristian Baroni (d. 25 Haziran 1983, Belo Horizonte,Brezilya), orta saha mevkinde görev alan Brezilyalı futbolcudur. 25 Haziran 1983 tarihinde Brezilya’nın Belo Horizonte bölgesinde dünyaya gelen Cristian Oliveira Baroni, Série A takımlarından Corinthians’ta forma giyiyordu. Brezilya'nın en iyi defansif orta sahalarından birisi olarak tanınan Cristian Oliveira üstün top tekniği ve mücadeleci karakteriyle tanındı. Uzaktan sert şutlarla etkili olabilen başarılı orta saha oyuncusu aynı zamanda golcü kimliğine de sahipti. Birçok mevkide başarılı olabilen Cristian Oliveira Brezilya’da Corinthians takımının orta sahada yükünü sırtlayan isim olarak nitelendiriliyordu. Futbol kariyerine Brezilya’nın Atletico Paranense takımında başlayan 27 yaşındaki orta saha oyuncusu bu kulüpte forma giydiği 57 maçta 6 gol kaydetti. 2007 - 2008 yıllarında Paranaense takımından Flamengo’ya kiralık olarak giden Cristian 45 maçta görev aldı ve fileleri 2 kez havalandırdı. 2008 yılının sonunda Corinthians takımına transfer olan başarılı orta saha oyuncusu 13 maçta 90 dakika forma giydi ve 2 gol kaydetme başarısını gösterdi. Série A liginde toplamda 60 maçta forma şansı bulan Cristian Oliveira 4 gole imza atarken, 4′te asist yaptı. Defansif anlamda agresif bir görünüm çizen Cristian Oliveira’nın buna rağmen faul problemi bulunmuyor. 29 yaşındaki oyuncu profesyonel kariyeri boyunca sadece 1 kez kırmızı kart gördü. Cristian 2005 yılında Brezilya Kupası’nı, 2008 yılında Taça Guanabara, Rio Janeiro şampiyonasını ve Serie B şampiyonluğunu kazanırken, Corinthians ile Paulista Ligi'nde zafere ulaştı. 20 Temmuz 2009 tarihinde sol kanat oyuncusu André Santos ile birlikte Brezilya'nın Corinthians takımından 5 milyon € karşılığında Fenerbahçe'ye transfer edilmiştir. İki oyuncu ile de beşer yıllık sözleşme imzalanmıştır. İlk maçına 2 Ağustos 2009'da takımının Beşiktaş ile oynadığı süper kupa maçında çıkmıştır. İlk sezonunda 38 maça çıkmıştır 3 de gol atmıştır. Cristian 2010-11 sezonundaki ilk maçına Young Boys ile Fenerbahçe Şükrü Saracoğlu Stadyumu'nda oynanan UEFA Şampiyonlar Ligi 3. tur ön eleme maçında çıktı. Ancak maçı 1-0 Fenerbahçe kaybetti. 11 Ağustos 2012 Cumartesi günü açıklanan listede ilk defa Brezilya millî takım Aday Kadrosunda yer almıştır. Cristian Baroni, 04.10.2012 tarihinde oynanan UEFA Avrupa Ligi macı olan Borussia Mönchengladbach deplasmanında 4-2 kazanılan maçta biri frikikten olmak üzere 2 gol atarak yıldızlaşmıştır. Alex takımdayken defansif ortasaha ya da ortasahada görev alırken Alex gidince onun yerinde oynamaya başlamıştır. Fenerbahçe takımında aynı zamanda frikikleri kullanmaktadır.Baroni 6 Aralık 2012 tarihinde oynanan İstanbul Büyükşehir Belediyespor maçında takımının 2-1 kazandığı maçta, ilk golü kaydetmiştir.Baroni 19.12.2012 tarihinde oynanan Türkiye Kupası'nda Sivasspor maçında oyuna 65.dakikada girerek 2 gol atmıştır.Ve takımının 2-0 kazanmasında büyük pay sahibi olmuştur.Daha sonra Süper Lig'de Kadıköy'de ağırladığı Eskişehir'e tek gol atarak takımına galibiyeti getiren kişi olmuştur. 2014-15 sezonunun başında Süper Lig yabancı oyuncu kısıtlaması nedeni ile Fenerbahçe Spor Kulübü'yle yolları ayrılmıştır. Paulista Flamengo Corinthians FenerbahÃ§e Chris Vance Chris Vance (d. 30 Aralık 1971, Londra, İngiltere) İngiliz oyuncu. Vance Newcastle Üniversitesi'nde inşaat mühendisliği bölümünden mezun oldu. 25 yaşında oyunculüğe soyunan Vance, arta kalan zamanlarında Sidney Futbol Akademesi koçluğunu yürüttü. Vance kariyeri boyunca İngiliz dizisi "The Bill"de ve Avustralya dizileri "Stingers" ve "Blue Heelers"da rol aldı. Ancak asıl başarısını Sean Everleigh karakteriyle "All Saints" dizisinde kazandı. Prison Break dizisinin 3. ve 4. sezonunda "James Whistler" karakterini canlandırdı. Frank Martin karakteriyle ise Transporter The Series dizisinde rol aldı.. Haziran 2008'de, Mental çekimlerine katılmak için Kolombiya'ya uçtu. Şu anda Supergirl dizisinde oynamaktadır Stoßtrupp Stoßtrupp (Türkçe: "Hücum Kıtası"), I. Dünya Savaşı'nın sonlarına doğru Almanya İmparatorluğu birliklerinin düşman siperlerine ani ve beklenmedik bir saldırı yaparak, düşmanın imha edilmesi için geliştirdikleri saldırı biçimidir. Buna aynı zamanda sızma taktiği de denir.Almanlar tarafından geliştirilen bu taktik günümüz savaşlarında da uygulanmaktadır. Bu taktik günümüz ordularında saldırı birliği, şok birliği olarak da adlandırılır. İlk şok birliği kavramı savaş bakanlığının emriyle 8. Ordu tarafında oluşturulan binbaşı Calsow komutasındaki "Sturmabteilung Calsow" (Calsow'un Saldırı taburu)'da 1915'te geliştirilmeye başlanmıştır. Bu birim çelik yelek ve ağır kalkanlar kullanıyordu. 18 kasım 1915'te saldırı taburunun yeni komutanı daha önce piyade korumu taburunun komutanı olan yüzbaşı rohr oldu. Tabur Makineli tüfek takımı ve alev silahı takımı ile güçlendirildi. Eski piyade silahlarını savaş alanında taşımanın güçlükleri ortaya çıkmaya başlamıştı. Bunun üzerine ruslardan ele geçirilen 7.62 mm yeni silahlar kullanılmaya başlandı. Taburun çelik yelek ve kalkan kullanması yüzbaşıya göre anlamsızlaşmaya başladı. Rohr'a göre hızlı olmak çelik yelek ve kalkandan daha iyi koruma sağlardı.Buna göre sadece yeni model çelik miğferler kullanılmalıydı ki bu korunma yöntemi tüm I. Dünya Savaşı boyunca ve hatta II. Dünya Savaşı'nda dahi uygulanacaktı. Şok taktiği ilk olarak haziran 1916'da Brusilov Taarruzu'nda kullanılmış ve büyük bir başarı elde edilmiştir. Fakat Şubat Devrimi yüzünden bu taktiğin Rusya bölümünde geliştirilme imkânı kalmamıştı. Rusyanın savaştan çekilmesiyle doğu birlikleri batı birliklerine takviye olarak gönderildi. Kanada Ordusu I. Dünya Savaşında birçok etkili taktik geliştirdi.Şok birliklerini kullanarak tatmin edici sonuçlara ulaştı. İlerleyen yıllarda Almanların doğudan batıya kaydırdıkları şok birliklerinin ne kadar başarılı olduğu görülecekti. Almanlar Kanadalı vimy birliklerinden öğrendikleri yenilikçi bir taktik olarak bu birimleri küçük birlikler halinde kullanmaya başladılar. 21 Mart 1918'de Almanlar yeni metot ve taktik kullanarak müttefik kuvvetlere karşı büyük bir saldırı planı başlattılar Michael Muharebesi. Bir birini takip eden dört Alman saldırısından sonra,siper savaşları durma noktasına geldi. Bununla birlikte Alman saldırısı haziranla birlikte saplandı kaldı ve müttefiklerin Yüz Gün Taarruzu başladı. Muhammed HÃ¼dabende Muhammed Hüdabende (, d. 1532, Erdebil - ö. 1595, Kazvin ) veya Hudabende, Muhammed Şah, Sultan Muhammed, 1578 ve 1587 yılları arasında hükümdarlık yapmış Safevî Devletinin 4. şahı. I. Tahmasb'in ve Türkmen kökenli Musullu eşi Sultanum Begüm'ün oğludur. Asıl adi Muhammed Mirza olup tahta geçmeden önce 1535-1571 döneminde Herat'ta Horasan eyaleti ve 1571-1578 döneminde Fars eyaleti valiliği yapmıştır. Küçük kardeşi II. İsmail zehirlenip öldürüldükten sonra Muhammed Mirza hemen hemen gözleri kör olmasına rağmen, Kızılbaş ordu komutanları tarafından 1578'de Safevi Devleti şahı olarak tahta geçirilmiş ve ("Tanrının bendesi" anlamına gelen) "Hüdabende" lakabını almıştır. Hükümdarlığı döneminde Safevi Devleti içinde ikinci bir iç savaş olarak Kızılbaş oymakları arasında ihtilaflar ve savaşlar birbirini takip etmiş ve Safevî Devleti zayıflamıştır. Hükümdar olarak da otoriter görülmemiştir. Saltanatının başında iktidar dizginleri önce II. İsmail' i zehirleyen Perihan Hanım'a geçmiştir. Ama Büyük Vezir Mirza Salman ve Şah Muhammed'in karısı olan Hayrunnisa Begüm bir komplo ile Perihan Hanim'i Şubat 1578'de idam ettirmişlerdir ve devletin gerçek iktidar gücü bu sefer Hayrulnisa Begüm eline geçmiştir. Bu güçlü hanım devlet merkezi dışında güçlü olan ve devamlı merkeze muhalefet eden Kızılbaş oymaklarını kocasının idaresindeki devletin merkezine bağlamak için gayret göstermiştir. Fakat Temmuz 1579'da Hayrunnisa Begüm de bu politik tedbirlerine düşman olan Kızılbaşların suikastına kurban gidip öldürülmüştür. Bundan sonra değişik Kızılbaş oymakları ve değişik saray ileri gelenleri Şah Muhammed'in muhtemel varisleri olabilecek oğullarını tutarak Safevi Devleti içinde büyük bir bölünmeye neden olmuşlardır. Osmanlı Devleti ile açılan 1578-1590 Osmanlı-İran Savaşı başında Şah Muhammed şahlık yapmakta iken Azerbaycan ve Güney Kafkasya toprakları geçici olarak Osmanlı Devleti|Osmanlı]] yönetimine geçmiştir. Fakat bu savaş daha bitmeden Şah Muhammed 1587'de yapılan bir saray darbesi sonucunda tahttan indirilmiştir. Şahlık darbeyi yapan oğlu Abbas'ın eline geçmiştir. 1578'den tahta geçip, 1 Ekim 1588'de oğlu I. Abbas'ın resmen şahlık tahtına çıkmasına kadar şah olan Muhammed Hüdabende şah olarak şöyle değerlendirilmiştir: Çok zarif ve ince zevkleri olan bir kişi olmakla beraber karakteri zayıftı. 1588'den sonra Muhammed Hüdabende sabık şah olarak önce Kazvin'de yaşamıştır. Sonra tutuklanıp Alamut kalesinde hapis edilmiştir. En son olarak Kazvin'de hapiste iken ya 21 Eylül 1595'te ya da 10 Eylül 1596'de ölmüştür. 1532'de Şah Tahmasb'in küçük olarak ölen birinci oğlundan sonra ikinci oğlu olarak Tebriz'de doğdu ve Muhammed Mirza adı ile anıldı. Büyük kardeşi küçük iken öldüğü için Şah Tahmasb'in yaşamakta olan en büyük oğlu olarak şehzadelik yaptı. 1537'da daha 4 yaşında iken, Horasan'da Herat'ın Özbek'ler elinden Safeviler tarafından geri alınmasından hemen sonra, Herat'a Horasan eyalet valisi olarak atandı ama esas valilik gücü lalası olan Kızılbaş emiri Muhammed Seraffeddin Oğlu Tekeli'nin elinde idi. Muhammed Mirza'nın valilik döneminde, özellikle 1540'li yıllarda,Muhammed Seraffeddin Oğlu Tekeli'nin lalalık döneminde, Herat şehri büyük imar hareketlerine sahne oldu. Yeni sulama tesisleri, bahçeler, birçok yeni kamu sektörü binaları, medreseler, camiler, türbeler ve Şii tapınma binaları yapıldı. Herat'a İran'da isim yapmış şairler, minyatür ustaları ve hattatlar gelip sanatlarını göstermeye başladılar ve Muhammed Mirza bu sanatkarlarla şahsen ilgilenip onları teşvik etti. Bu dönemde kendisi de "Fehmi" mahlasını kullanarak beğenilen Farsça şiirler yazmaya başladı. Onun bu sanatçılara karşı teşvikleri devlet merkezinde bulunan babası Şah I. Tahmasp'in kıskançlığına hedef olduğu belirtilir. 1572'de Muhammed Mirza Şiraz başkentli Fars eyaleti valiliğine atandı. Muhammed Mirza ta Şiraz'a Herat'tan şair ve sanatkarlarla birlikte geldiği belirtilmekteydi..Şiraz 15. yüzyıl başından beridir Iran'in düşünce ve felsefe merkezi olarak kabul edilmekte idi. 16. yüzyılda şehir yazma eserlerin minyatürler ve resimli süslerle teyzin edilmesi üzerine büyük ün yapmıştı. İran'da günün tanınmış biyografyacısı Sam Mirza tezikeresinde Şiraz'ın valisi olarak Muhammed Mirza'yı gayet iyi eğitimi ile ve kavramsal düşünce yetenekleri dolayısıyla çok övülmüştür. Muhammed Mİrza'nin babası I. Tahmasb 18 Ekim 1574'te hasta yatağına düştü ve iki defa ölmek üzere olduğu bildirildi. Ama bu haliyle bile Şah Tahmasb kendine halef olacak bir şehzadeyi resmi olarak şahlık varisi olarak seçmedi. O zaman en büyük yaşta şehzadesi olan Muhammed Mirza gözlerinden gayet müzdarip olduğu ve hatta kör olduğu için şah adayı olarak kabul edilmemekte idi. Hem baba hem de annesi bir olan küçük kardeşi II. İsmail babası tarafından hala "Kakahe Kalesi"nde hapis tutulmakta idi. Rumlu, Afşar ve Kaçar Kızılbaşlı oymakları İsmail'i tutmakta idi. Diğer küçük kardeşi olan, I. Tahmasp'in yeğeni ve damadı olan Haydar Mirza Kızılbaş Ustajlu ve Sayhavand oymakları ve saraylı Gurcü asıllılar tarafından tutulmakta idi. Ortaya çıkan kanlı entrikalardan sonra Haydar Mirza İsmail'i tutan Kızılbaşlarca öldürüldü ve kesik kafası sarayda gösterilince II. İsmail Şah olarak Safevi Devleti hükümdarı oldu. Fakat II. İsmail babasının hükümdarlığı döneminde hayatını olarak geçirmişti. Şah olunca tutuklanmasına neden olduğunu kabul ettiği devletin ilerigelen Şii yüksek idareci kliğini bertaraf etmeye başladı. Bu arada 5 küçük kardeşini ve İbrahim Mirza dahil, 4 diğer Safevi prensini ya öldürttü ya da kör ettirip onların tahtı elinden almasını önlemeye çalıştı. Sonra da Sünni politikalar izlemeye başladı. İllerigelen Kızılbaş liderleri onu şah şeçtirmede gösterdikleri gayretlerden yakınmaya başladılar ve Tahmasb'in kızı olan Peri Hanım ile bir komplo kurdular. Şah II. İsmail tahta geçmesinden iki yıl sonra ölümü sonucunda Peri Hanım 24 Kasım 1577'de babası bir üvey kardeşi Şah II. İsmail'in kullandığı afyonu zehirleyip onun ölmesine neden oldu. II. İsmail kendine halef olacak tüm Safevi prenslerini bertaraf etmişti. Sadece gözleri iyi görmediği için daha önce tahta geçmesi kabul edilmeyen Muhammed Mirza bu sefer şah olmaya uygun görüldü. Çaresiz kalan Safevi ordusunda önemli olan Kızılbaş liderleri Muhammed Mirza'yı 11 Şubat 1578'de Kazvin'de Savefi Devlet şahı olarak tahta geçirdiler. Safevi Devleti Şahi olup 11 Şubat 1578'de tahta geçen Şah Muhammed Mirza, lakap olarak "Hüdabende" adını aldı. Şah Muhammed'in şahsi icraatından tarihlerde hemen hemen hiç bahis edilmemektedir. Tarihçiler bunu şahsı devlet idaresinin gayet zayıf olmasına bağlamaktadırlar. Hükümdarlığa getirildiği zaman Şah Muhammed'in gayet zayıf iradeli de olduğu ortaya çıktı ve iktidar dizginleri kadınların eline geçti. Kadınların devlet iktidarını kullanması o zamana kadar Safevi Devleti içinde nispeten olağan bir gelişme idi. Şah İsmail'in saltanat döneminin sonunda eşlerinden biri olan "Taçlı Hanım" I. İsmail Sah kadar devlet idaresinde iktidar gücünü kullanmıştı. Şah I. Tahmasp'in saltanatının sonlarında çok sevdiği kızı Çerkes asıllı "Perihan Hanım" devlet idaresinde hemen hemen tek iktidar sahibi kişi idi. Nitekim Şah Tahmasp öldüğünde yerine II. İsmail'in şah olmasını Perihan Hanım sağlamıştı. Onun iki yıl sonra berteraf edilmesi için yapılan komploda Şah II. İsmail'in ölmesine nedeni olan zehirli afyonu ona Perihan Hanım içirmişti. Bazı tarihçiler Safevi'lerin bu kadınlar saltanatı geleneğinin onlara Orta Asya'dan Turk ve Moğol devletleri idaresinden geçtiğini iddia etmektedirler. Anne ayrı baba bir üvey kız kardeşi ve annesi Çerkez asıllı olan Perihan Hanım önceki şah II. İsmail'i zehirleyip öldürmüştü. Bu nedenle üvey kardeşi Şah Muhammed'i şahsen kontrolü altına alarak Safevi Devleti idaresinin kendi eline geçmesi gerektiğine inanmakta idi. Perihan Hanım Kazvin'de devlet işlerine hakim olmuştu. Fakat devletin Büyük Veziri olan Mirza Salman ile arası açıldı. Büyük Vezir Kazvin'i terk edip Şiraz'a çekildi. Devlet işleri Perihan Hanım'a kaldı. Ama Şah Muhammed Hüdabende'nin 1566'a evlendiği karısı olan, "Mehdi Ulya" unvanını taşıyan, Mazardan bölgesinin "Maraşi" asıllı eski emir/valisinin kızı olan Hayrulnisə Hanım da devlet iktidarına kendi katkısını yapmak istemekteydi. Kocası Şah Muhammed tahta geçince Hayrulnisa Hanım Şiraz'da devlet işlerini eline geçirmişti. Büyük Vezir Mirza Salman Kazvin'den ayrılıp onun takipçisi olarak Şiraz'a gelmişti. Bu dönemde Hayrulnisa Hanım iktidar gücünün bir örneğini göstermek için Şah'ın tahta gelmesinden hemen sonra isyan çıkartması dolayısıyla " İştahr" Kalesinde hapis edilen Ahmet Han Gilani'nın serbest bırakılması vakası ele alınabilir. Hayrulnisa Hanım bu kişinin serbest bırakılmasını istemişti. Şah Ahmet Han Gilani'yı eşinin isteği üzerine affetmişti. Kazvin'de yapılan şahin taht çıkma merasiminden sonra Ahmet Han Gilani ana ülkesi olan Gılan'a dönüp orada emir/vali görevine geri geçmiştir. Onunla birlikte bu isyan dolayısıyla Alamut Kalesine hapsedilmiş olan İsa Han da serbest bırakılmış ve Saki eyalatine emir/vali tayin olmuştu. Hayrulnisa Hanım ve Büyük Vezir Kazvin'den Şiraz'a gelmiş iken onunla birlikte bir komploya girip Kazvin'de idareyi elinde tutan Perihan Hanımı bertaraf etmeyi planladılar. Şah Muhammed'i kendi taraflarına almak için onunla görüşerek Perihan Hanım'ın kendini tutmadığına onu ikna ederek Perihan Hanım'ın idam edilmesi hakkında bir fermanı ona imzalattılar. Şah, eşi ve Büyük Vezir Kazvin'e geri döndüklerinde Şubat 1578'de Perihan Hanım kementle boğularak idam edildi. Bundan sonra Safevi devletinde iktidar gücü tek başına Hayrulnisa Begüm eline geçti. Hayrulnisa Hanım devletin en önemli idareciliklerine akraba ve yakınlarının tayin ederek ve gayet efektif bir istihbarat ve teftiş şebekesi kurarak Safevi Devleti'ni idareye başladı. Bu sistemde Hayrulnisa Hanım Kızılbaşlar yerine Tacik asıllı olan kişileri kullanmaktaydı. Hayrulnisa Hanım'ın iktidar gücünü günün tanınmış Safevi Devleti tarihçisi İskender Münşi, "Tārīkh-i ʿAlem-ārā-yi ʿAbbāsī" adlı eserinde Bütün işlere nezаret еderdi ve hiçbir iş onun nezareti olmadan yapılamazdı. olarak tasvir edilmiştir. Hayrulnisa Hanım devlet işlerini kendisi görmek için kendine bağlı danışman-idareci olarak "Kıvаmüddin Husеyn Sırаzı" adlı kisiyi kendine özel bir vezir olarak atamıştı. Bu özel vezir makamı bundan sоnrаda Safevi Devletinde bulundu ve devletin sona erişine kadar bu çeşit özel vezir idarecilerden istifade olundu. Bu özel vezirlere "Ruknussaltanat" veya "Itimаdud-devlet" lakabı verildi. Bu güçlü Hayrulnisa Hanım devlet merkezi dışında güçlü olan ve devamlı merkeze muhalefet eden Kızılbaş oymaklarını kocasının idaresindeki devletin merkezine bağlamak için gayret gösterdi. Hayrulnisa Hanım'ın şahsi devlet icraatına şu örnek verilebilir. Sultan Murad-Han Mazarderan eyaleti kalıtsal emir/valisi olan Hayrulnisa Hanım'ın babasını öldürüp yerine geçmiş ve kendi öldüğü zaman emir/valilik Murad-Han oğlu Mirza Han'a geçmişti. Hayrulnisa Hanım Mirza Han'ı öldürtüp yerine kendi oğlu olan Hamza Mirza'yı geçirmeye karar vermişti. Mirza Han Kızılbaşların kendine verdikleri güvenlik sözüne dayanarak Kazvin'e gelmek için yola çıkmıştı. Fakat Hamza Mirza bu Kızılbaşların güvenlik sözününe hiç değer vermeyen Hayrulnisa Hanım'ın destekçileri tarafından Kazvin yolunda iken pusuya düşürülüp öldürüldü. Fakat Temmuz 1579'da Hayrulnisa Begüm de bu tedbirlerine düşman olan Kızılbaş suikastına kurban gidip öldürüldü. Güvenlik sözleri tutulamayan Kızılbaşlar Şah Muhammed'de bir şikayet mektubu yazarak Hayrulnisa Hanım'ın iktidar gücünden arındırlmasını istediler ve bu istekleri kabul edilmezse isyan edeceklerini de bildirdiler, Şah onu sürgüne göndermeyi düşündü ama karısı onu bundan caydırdı. En onunda bir grup Kızılbaş Hayrulnisa Hanımı sarayda rehin de tutulan Kırım Hani'nin kardeşi olan Adil Giray Han ile zina etmekle suçladılar. Kimseye aldırmayan bu Kızılbaşlar grubu 26 Temmuz 1579'da sarayın Haremi'ne baskın düzenlediler. Burada bulunan Hayrulnisa Hanım ve annesini öldürdüler. Bundan sonra çeşitli Kızılbaş klikleri Safevi Devleti içinde kendi kliklerinin başa gelmesi birbirleriyle kıyasıya rekabete başladılar. Safevi Devleti'nin idaresindeki birlik beraberlik bozuldu. Şah Muhammed'in saltanatı kliklerin birbirine rekabeti ve aralarında dalaşmalar yapmaları ile geçmeye başladı. Önce Şah Muhammed'in hayatta en büyük erkek çocuğu olan Hamza Mirza, daha yetişkin yaşta değilken, veliaht olarak ilan edildi. Hamza Mirza devletin Büyük Veziri olan ve kendini Hayrulnisa Hanım suikastından zor kurtaran Mirza Salman ile işbirliği yapmaya başladı. Hayrulnisa Hanım'ın Kızılbaşları merkez bağlama stratejisinin başmimarı olan ve kendine bağlı bir ordu kurmaya heveslenen Mirza Salman ve ona bağlı veliaht Hamza Mirza, Kızılbaşların hışmına uğradı. 1583'de Kızılbaşlar Şah Muhammed'de baskı yaparak vezir Mirza Salman'ın idam edilmesini sağladılar. Bundan sonra Hamza Mirza devlet işlerini tek başına üzerine aldı. Ama 6 Aralık 1586'da Hamza Mirza da Gence'de nedeni çok gizemli bir suikaste kurban gitti ve öldürüldü. Şah Muhammed'in pek iradesiz içişleri yönetimi ülkede bir sıra, özellikle Kızılbaşlar tarafından iç isyanların çıkmasına da neden olmuştu. Bu Kızılbaş iç isyanlarının en önemlisi 1581'de en son isyan olup bu isyan sonucu olarak Şah Muhammed Hüdabende Safevi Devleti şahliğından atılmıştır. Bu isyan Horasan'da bulunan en önemli Kızılbaşlardan olan Samlu Emir Alikuli Han tarafından başlatılmış ama sonra Mürşid Kuli Han tarafından devam ettirilmiştir. Muhammed Mirza, daha şah olarak tahta çıkmadan once, Horasan'da Herat valiliğinden Şiraz'da Fars eyaleti valiliğine nakledildiğinde üçüncü erkek oğlu olan (Şah olmadan kullandığı adla) Abbas Mirza 4 yaşında idi. Horasan eyaletinin Safevi sülalesinden bir valisi olması geleneği üzerine küçük Abbas Mirza Herat valisi olarak atandı. Ama Horasan'da gerçek iktidar Abbas Mirza'nın lalası olan Kızılbaş lideri Samlu Emir Alıkuli Han elinde idi. Samlu Emir Alıkuli Han birkaç yıl sonra kendini Horasan da bağımsız emir olarak ilan etti. 1581'de şahın oğlu ve Horasan'ın nominal valisi olan Abbas Mirza'ya bağlığını ilan ederek onu Kazvin'e bağlı olmayan Safevi Şahı olarak ilan etti. Fakat Samlu Emir Alikuli Han'ın bu isyanı bastırıldı ve Alikuli Han Herat'ta kaldı. Horasan'da en önemli Kızılbaş lideri olan Ostanclu Mürşid Han Abbas Mirza'nın lalalığını üzerine aldı. Tam bu dönemde 1587'de Özbekler büyük bir ordu ile Horasan'a saldırdılar ve Herat'ı kuşatmaya aldılar. Mürşid Kuli Han oradan topladığı ordu ile Abbas Mirza ile birlikte Özbeklere karşı gelmeye başladı. Ama Mürşid Kuli Han Safevi devletini eline geçirmeye kararlı idi ve genç Abbas Mirza'yı buna bir alet olarak kullanmaya başladı. Mürşid Kuli Han ve yanında Abbas Mirza 1587'de sonbaharında Horasan Kızılbaş ordusu ile Safevi Devleti başkenti olan Kazvin'e yürüdüler. Kazvin'de Mürşid Kuli Han Safevi Devleti şahı olan Şah Muhammed Hüdabende'yi tahttan indirdiğini ve yerine oğlu Şah Abbas'ı 16 Ekim 1587'de. Safevi Devleti Şahı olarak ilan etti. Yeni şahın babası olan Şah Muhammed Hüdabende tahttan hal edilmesine itirazda bulunmadığı bildirilmektedir.. Sabik Muhammed Hudabende 1 Ekim 1588'de Safevi Devleti Şahlık sembollerini oğluna devretti ve daha 17 yaşında olan Şah Abbas resmen Safevi Devleti Şehinşahı olarak tahta geçti. Persia’s neighbors, meanwhile, again took advantage of the turmoil in the Safavid realm. The Uzbeks staged incursions into Khorasan in 1578, and in the same year a new round of Safavid-Ottoman warfare erupted that would continue until 1590, causing severe economic disruption in Persia’s northwestern regions, already devastated by severe drought and famine. Georgia was the initial target of Sultan Morād III’s (r. 1574-95) attempts to establish control over parts of Transcaucasia with a Sunni majority. Širvān, where heavy taxation had led to an anti-Safavid uprising, soon followed. Assisted by Crimean Tatars, the Ottomans in 1579 advanced as far as Baku and Darband on the Caspian Sea, blocking maritime traffic by establishing naval supremacy. In frequent clashes with the Safavids, Šamaḵa, the capital of Širvān and the center of Persia’s northern silk trade, was destroyed. In 1585, the Ottomans once again briefly seized Tabriz, massacring segments of its population. The Persians, applying their usual scorched-earth policy, further contributed to the area’s destruction. 1588'den sonra Muhammed Hüdabende sabık şah olarak önce devlet başkenti olan Kazvin'de yaşaya başlamıştır. Fakat sonra tutuklanıp Alamut kalesinde hapis edilmiştir. En son olarak Kazvin'de hapiste iken ya 21 Eylül 1595'te ya da 10 Eylül 1596'de ölmüştür. Love Hina ,manga ve anime serisi. 20 yaşındaki Keitaro Urashima 5 yaşında iken bir kıza söz veriyor. Bu Söz büyüyünce Tokyo Üniversitesine birlikte gitmeleridir. Fakat kızı o günden sonra hiç görmemiştir. İsmini ve adresini bilmeden kızın hayaliyle üniversitenin sınavlarına hazırlanır ve 2.kez başarısız olur.Ailesi de artık bir iş bulup hayata atılmasını ister. Tam o sırada Keitaro'nun büyükannesi ona işletmecilik teklifinde bulunur. Kabul eder ve çocukluğunun geçtiği Hinata Pansiyonuna gider. Fakat kendisini bir kız yurdunun içinde bulacaktır... I. Dünya Savaşı İtalya Cephesi İtalya Cephesi, I. Dünya Savaşı'nda iki İttifak devleti olan Avusturya-Macaristan İmparatorluğu ve Almanya'nın İtalya'yı istilasıdır. Savaş genelde İtalya'nın Doğu Alplerinde olmuştur. Fakat İttifak Devletleri Alpler'den ileriye gidememiş ve Avusturya-Macaristan ordusu yok edilmiştir. Bu da Avusturya ve Macaristan'ın ayrılmasına neden olmuştur. Savaşın en kanlı çatışmaları Isonzo Nehri'nde olmuştur ve burada 11 büyük muharebe meydana gelmiştir. 25 Mayıs 1915'te İttifak güçleri 8 bölük, 84 tümen, 13 süvari tümeni ve 356 toptan oluşan toplam 115.000 kişilik bir ordu ile İtalya'ya karşı sefere çıktı. İtalya ise 18 bölük, 252 tümen, 111 süvari tümeni ve 700 toptan oluşan toplam 225.000 bir ordu ile savunma hattı oluşturdu. Fakat her bakımdan üstün olup savunma konumunun vermiş olduğu avantaj ile İtalyanlar ilk zafere ulaştılar. 2. Isonzo Çarpışmaları'nda Avusturya-Macaristan az sayıda olmalarına rağmen zafere ulaştılar ve aynısı 3. Isonzo Savaşı'nda yine aynısı oldu. 11. Isonzo zaferi ise sonuçsuzdu. Caperetto Muharebesi'nde ağır bir yenilgiye uğrayan İtalyanlar geri çekilip tekrar güçlerini takviye etmeye başladılar fakat aynı şey İttifaklar için gerçekleşmedi çünkü kaynakları tükenmişti. Piave Nehri Savaşında kesin zafer elde eden İtalyanlar geri çekilen İttifak güçlerini İtalyan Alplerinde sıkıştırarak yok etmiş ve Avusturya-Macaristan'ın istilasına başlamıştır. Salman, Akkuş Salman, Ordu ilinin Akkuş ilçesine bağlı bir mahalledir. Yüzölçümü 49 km², 2007 yılı nüfus sayımına göre nüfusu 4.207'dir. Kuzeyinde Akpınar Mahallesi ve Dağyolu Mahallesi, güneyinde Seferli Mahallesi ve Erbaa İlçesi (Tokat) ile çevrili alanda yer almaktadır. Nüfusuna ve gelişmesine bakıldığında Akkuş'un en büyük mahallesidir. 12.11.2012 tarihli 6360 sayılı Kanun ile Ordu'nun büyükşehir olması ile Salman beldesi, ilin diğer beldeleri ile birlikte mahalleye dönüştürülmüştür. AndrÃ© Santos André Clarindo dos Santos (d. 8 Mart 1983; São Paulo), Brezilyalı futbolcudur. Futbolculuk kariyerine Figueirense takımında başladı. 2005-2006 yıllarında Flamengo ve Atlético Mineiro takımlarında kiralık olarak forma giydi.Şu an Türkiye Ptt 1. Lig ekiplerinden Boluspor'da forma giymektedir. 2008 yılında Corinthians'a transfer olan André Santos bu kulüpte başarılı bir performans sergiledi.Corinthians'ta gösterdiği performansıyla Brezilya millî takımına kadar yükseldi. Millî takımının 2009 FIFA Konfederasyonlar Kupası kadrosuna davet edildi. Corinthians ve Brezilya millî takımında yıldızı parlayan Santos, 2009-10 sezonunun başında Fenerbahçe'ye transfer oldu. Fenerbahçe ile 5 yıllık sözleşme imzalayan André Santos, Fenerbahçe formasıyla ilk resmî maçına Türkiye Süper Kupası finalinde Beşiktaş karşısında çıktı. Bu maçta gol atamayan Santos, Fenerbahçe'deki ilk golünü UEFA Avrupa Ligi 3. ön eleme turu rövanş maçında Honved'e attı. Ligdeki ilk golünü ise ligin 2. haftasında Sivasspor'a attı.Ayrıca 21 Temmuz 2010 tarihinde Spor Toto Dostluk Kupası`nda maçın tek golünü atarak takımına galibiyeti getirmiştir.3 Temmuz 2011 tarihinde başlayan takımın şike soruşturması sonucunda UEFA Şampiyonlar Ligi'nden men edilmesi, Santos'un 29 Ağustos 2011 tarihinde İngiliz takımı Arsenal'e 7 Milyon Euro Bonservis bedeli ile transfer olmasına sebep oldu. 2011 - 2012 Sezonunda Fenerbahçe'den Arsenal'a 7 Milyon Euro bonservis bedeli ile transfer olmuştur. Takıma geldikten sonra 27 numaralı formanın Gervinho'da olmasından dolayı boş olan 11 numaralı formayı giymeye hak kazanmıştır. Boluspor 2016-2017 Sezonunda Boluspor'a transfer olmuÅŸtur. Sergilediği futbolla Brezilya millî takımına kadar yükselen André Santos, 2009 FIFA Konfederasyonlar Kupası'nda Brezilya'nın Mısır'a karşı oynadığı maçta ilk kez millî oldu. André Santos bu maçtan sonra turnuva boyunca Brezilya millî takımı ile ilk 11'de maçlara çıktı ve final mücadelesinde de yer aldı. 2009 FIFA Konfederasyonlar Kupası'nda toplam 5 maça çıkan Santos, millî takımı ile bu kupada şampiyonluğa uzandı. Antietam Muharebesi Antietam Muharebesi (güneyde bilinen adıyla Sharpsburg Muharebesi) 17 Eylül 1862 tarihinde Sharpsburg, Maryland yakınlarda meydana gelmiş Amerikan İç Savaşı'nın en önemli muharebelerinden birisidir. Muharebe köleliğe izin vermesine rağmen Birleşik Devletler'e bağlı kalan Maryland topraklarında, Antietam Çayı olarak bilinen akarsu çevresinde ve Sharpsburg kasabasının etrafında yapılmıştır. Muharebe Amerika Birleşik Devletleri tarihinin en kanlı günü olmuştur. İki muharip tarafın toplam kayıpları 23,000 dolayında gerçekleşmiştir. Birlik Orduları Tümgeneral'i George B. McClellan, General Robert E. Lee komutasındaki Konfederasyon ordusunu Maryland'e kadar takip ederek saldırıya geçmiştir. Bunun sonucunda Lee'nin ordusu Antietam çayı batısında ve Sharpsburg kasabası kuzeyi ve doğusunda savunma pozisyonu almıştır. Yaklaşık 12 saat aralıksız süren muharebe 17 Eylül 1862 akşamı hiçbir taraf açık ve boyun eğdirici bir taktik üstünlüğe erişmeden sona ermiştir. 18 Eylül 1862 günü her iki taraf ölü ve yaralılarla ilgilenmek amacıyla geçici ateşkes yapmış ve gün çatışmasız bitmiştir. General Robert E. Lee 18 Eylül 1862 akşamında ordusunu çekerek Virginia'ya geri dönmüştür. Muharebe alanında kalmaya devam eden Birleşik Devletler ordusunun muharebeyi kazandığı kabul edilmektedir. At Gitsin At Gitsin, İbrahim Tatlıses'in 1998 yılında yayınlanan bir albümü. Albüm arabesk müzik tarzında müzik içermektedir. Raks Müzik şirketi tarafından yapılmıştır. Albümde 14 tane şarkı bulunmaktadır: Nurhan Süleymanoğlu Nurhan Süleymanoğlu, Kazak asıllı Türk boksör. 28 Şubat 1971'de Kazakistan'ın Şımkent kentinde doğdu. 1991 yılında Sovyetler Birliği'nin dağılmasından sonra Türkiye'ye göç etti ve Türk vatandaşlığını aldı. Aynı yıl Fenerbahçe'ye transfer olan Süleymanoğlu Türk millî takımı adına da dövüşmeye başladı. 1991, 1992 ve 1993 İstanbul Şampiyonalarında Fenerbahçe'nin şampiyon olmasına katkı sağlayan Süleymanoğlu, İzmir'de düzenlenen uluslararası turnuvada da Türkiye adına ilk altın madalyasını aldı. Süleymanoğlu'nun Türk millî forması altında katıldığı ilk önemli turnuva Finlandiya'nın Tampere kentinde düzenlenen Dünya Şampiyonası oldu. Süleymanoğlu Kübalı Hector Vinent'e hakem kararı ile yenilerek madalya şansını kaybetti. Süleymanoğlu ilk uluslararası başarısını 1993 yılında Fransa'nın Narbonne kentinde düzenlenen Akdeniz Oyunları'nda Tunuslu, Fransız ve finalde İspanyol rakiplerini yenip altın madalyaya ulaşarak kazandı. Aynı yıl Bursa'da düzenlenen Avrupa Şampiyonası'nda şampiyon olarak ilk büyük başarısına ulaştı. Süleymanoğlu, altın madalyaya ulaşırken Galli, İngiliz, Fransız ve Ermeni rakiplerini devirmiş, finalde de Almanya adına dövüşen Türk boksör Oktay Urkal'ı sayıyla mağlup etti. Süleymanoğlu 1993 yılındaki büyük başarılarına, Rusya'nın Soçi kentinde organize edilen uluslararası turnuvada kazandığı altın madalyayı da ekledi. 1994 yılında Fenerbahçe'nin İstanbul ve Türkiye şampiyonu olmasına aldığı altın madalyalarla katıda bulunan Süleymanoğlu, Uluslararası Ahmet Cömert Turnuvası ve Samsun'daki B.D.T. Turnuvası'nda altın, Bulgaristan'daki Strancata Turnuvası, Romanya'daki Altın Kemer Turnuvası ve Rusya St. Petersburg'daki İyi Niyet Oyunları'nda gümüş madalyaya ulaştı. 1995'te Almanya'nın Berlin kentinde düzenlenen Dünya Şampiyonası'nda gümüş madalyaya ulaştı. Süleymanoğlu, final yolunda Yugoslav, Gürcü, Kazak ve Alman (yine Oktay Urkal) rakiplerini yendi, ancak finalde iki yıl önce elendiği Kübalı Hector Vinent'e bir kez daha yenildi. Aynı yıl, Avrupa şampiyonası'nda ikinci kez altın madalyaya ulaşarak başarılarını sürdürdü. Aynı yıl Fenerbahçe forması altında Türkiye Şampiyonu olan Süleymanoğlu Ankara'da düzenlenen Kulüpler Türkiye Şampiyonası'nda Fenerbahçe'nin ikinci olmasına katkı sağladı. Süleymanoğlu 1996'da Danimarka'nın Vejle kentinde düzenlenen Avrupa Şampiyonası'nda da gümüş madalyaya ulaştı. Rumen, Macar, Fransız ve Bulgar rakiplerini yenerek finale yükselen Süleymanoğlu ezeli rakibi Alman Urkal'a bu defa yenilerek altın madalya şansını kaçırdı. Aynı yıl ilk kez Olimpiyatlara katıldı. ABD'nin Atlanta kentinde düzenlenen oyunlarda, ilk turda Gineli rakibini eledi, ancak bir türlü deviremediği Kübalı rakibi Vinent'e karşı bu defa 23-1'lik ağır bir yenilgi alarak elendi. Süleymanoğlu, sezonun tek uluslararası altın madalyasını Ahmet Cömert Turnuvası'nda kazandı. 1997 yılında Macaristan'ın başkenti Budapeşte'de, 1999'da da ABD'nin Houston kentinde düzenlenen Dünya Şampiyonalarında ilk turda elendi. 1998 yılında ise Beyaz Rusya'nın başkenti Minsk'te tertiplenen Avrupa Şampiyonası'nda Danimarkalı, Polonyalı ve Belaruslu rakiplerini mağlup edip, finalde Rumen rakibine kaybederek gümüş madalya kazandı. Aynı sene Pekin'de düzenlenen Dünya Kupası'nda da ikincilikte kaldı. 2000 yılında Finlandiya'nın Tampere kentindeki Avrupa Şampiyonası'nda bu defa bronz madalya kazandı. Aynı yıl Avustralya'nın Sidney kentindeki Olimpiyatlara katıldı. 1998'de Minsk'te organize edilen Avrupa Şampiyonası'nda mağlup ettiği Belaruslu Serguei Bykovski'ye çekişmeli bir müsabakadan sonra 38-40 sayıyla yenilerek elendi. Ronon Dex Ronon Dex, bilimkurgu dizisi olan Yıldız Geçidi Atlantis'te kurgusal bir karakterdir. Jason Momoa tarafından canlandırılan bir Satedandı. Ronon Dex ile ilk olarak 2. sezonun "Runner" adlı bölümünde karşılaştık, Ronon Dex son yedi yıl boyunca runner(Savaşçı) olmuştur. O kısa süre sonra Atlantis seferine katıldı ve sonra Sheppard'ın takımına Aiden Ford'un yerine katıldı. Ronon Dex bir Sateda'lıdır. Satedanın teknolojisi 1930'lu düzeylerdedir .Ronon Sateda Ordusunda yüksek rütbeli bir askerdi.Wraith'ler Sateda'yı işgal etmiştir.Büyük bir direnişin ardından Sateda yok olmuştur.Ronon Dex'in çok yakın olduğu Melena adlı kadın işgal sırasında hayatını kaybetmiştir.Ronon Wraithler tarafından yakalanıp Runner(kaçak,av) yapılmıştır.7 yıl boyunda Wraithlerden kaçmış,yakalanmamayı başarmıştır.Kendisi çok iyi dövüşüp çok iyi silah kullanabilen birisidir.Kendine has bir silahı vardır.Ronon 7 yılın ardından Aiden Ford'u arayan Atlantis ekibiyle karşılaşıp onlara katılır.Sateda isimli bölümde kendisini yakalayan ve Satedayı yok eden Wraithi öldürerek intikam almış olur.Ronon aşırı hırslı cesur birisidir. Syfy, Ronon Dex Sayfası Stargate Wikia SayfasÄ± Jason Momoa Resmî Web Sitesi BistriÃ§a Nehri Bistriça veya Akdere (Arnavutça: "Lumi i Bardhë"; Sırpça: "Призренска Бистрица / Prizrenska Bistrica"), Kosova'nın güneybatısındaki bir nehir koludur. Geçtiği en büyük ve meşhur şehir Prizren’dir. Ak Drin nehrinin bir koludur. Ak Drin’den ayrılan Bistriça, Prizren’in ortasından geçer. Prizren’den sonra Şar Dağları’nın kuzey yamaçlarında, Sredska, Reçana gibi köylerden ilerler. 1960-70'lerde daha yoğun bir akım gücüne sahip olan Bistriça, 1990’larla beraber, açılan kanallar, küçük santrallar sebebiyle suyunun büyük kısmını kaybetmiştir. Yaz aylarında seviyesi çok düşüktür. Kış aylarında kar ve yağmurla beraber biraz daha diri bir akıma sahiptir. Yafınç Yafınç'ı, Kaşgarlı Mahmud, Türk Dili'nin en eski ve değerli sözlüklerinden Divân-ı Lügati't-Türk'te şöyle tanımlamaktadır; ""يفنج Yafınç" "İla’ya yakın bir beldenin adıdır."". ""İkiöküz ("İkki Öküz") bu şehir "İla" ile "Yafınç" dereleri arasında bulunur."" Vladimir Feodoroviç Minorsky Yafınç'ın (dere) Balkaş Gölüne dökülen Karatal Irmağı olabileceğini, ihtiyatlı bir dil ile, ifade eder. Prof. Z.V. Togan'nın Oğuz Destanında geçen İnanç şehri ile, Kaşgarlı Mahmud'un bahsettiği Yafınç şehrinin, aynı olduğunu tahmin edilir. Ayrıca, Prof. Dr. Bahattin Öğel "Türk Mitolojisi" isimli eserinde; Rus araştırmacısı Kokonov'un Almatı bölgesindeki Çu vadisi yakınında Kaz Dağı olduğunu ve bu dağın yanında Yafınç: İnanç şehri olduğunu yazdığını belirtmektedir. Ogonyok Ogonyok (), Sovyet popüler şarkısı. 1942'de şiiri Mihail İsakovski () tarafından yazıldı ve bestecisi hakkında çeşiştli iddialar bulunmaktadır. 1975'te 1940'lı yılların askerî şarkılarını topladığı "Kırklı yılların askerleri" (Военные сороковые / "Voennie sorokovie") adlı film konserinde Larisa Golubkina (Лариса Ивановна Голубкина / "Larisa Ivanovna Golubkina") tarafından yorumlandı. Evonne Goolagong Evonne Fay Goolagong Cawley (d. 31 Temmuz 1951, Griffith), Avustralyalı eski dünya 1 numarası ve 7 Grand Slam şampiyonu tenis oyuncusu. Hakan Tecimer Hakan Tecimer (d. 6 Ocak 1967 Rize), Türk eski millî futbolcudur. Doğduğu şehirde futbola başladı ve Rizespor'da parladı. 1988 yılında Fenerbahçe'ye transfer oldu. Sarı-Lacivertli takımın 103 gol atarak şampiyon olduğu 1988-89 sezonunda solaçık mevkiinde ilk onbirde oynadı ve ikinci yarıda Beşiktaş karşısında alınan 2-1'lik galibiyette ikinci golü atarak bir anlamda şampiyonluk düğümünü çözen futbolcu oldu. 1995'e kadar oynadığı sarı-lacivertli takımda 1 Türkiye Ligi, 1 Cumhurbaşkanlığı Kupası, 2 Başbakanlık Kupası ve 2 Türkiye Spor Yazarları Derneği Kupası şampiyonluğu yaşayan Tecimer, aynı yıl Adanaspor'a kiralandı. 1996-97 sezonunda ise tekrar Rizespor'a transfer oldu. 1997-2000 yılları arasında Kuşadasıspor'da oynadıktan sonra 2000 yılında futbolu bıraktı. Tecimer millî formayı ilk kez 28 Ekim 1986'da Yugoslavya'ya karşı 3-0 kaybedilen Avrupa Şampiyonası Eleme maçında "ümit milli" olarak giydi. 1989'a dek 3 kez ümit, 3 kez de olimpik millî olan Tecimer, 20 Eylül 1989'da Dünya Kupası elemelerinde İzlanda'ya karşı ilk kez A Millî oldu ve bu formayı da toplamda 3 kez terletti. Şu an da Fenerbahçe Spor Kulübü'nde Altyapı Antrenörlüğü görevini yerine getirmektedir. Gabriel Obertan Gabriel Obertan (d. 26 Şubat 1989) Fransız futbolcudur. Obertan profesyonel futbol hayatına 2006 yılında Bordeaux'da başlamıştır. 2.5 yıl boyunca 54 maça çıkmış ve 3 gol atmıştır. 2009 yılının ikinci yarısında Lorient'te kiralık olarak oynamıştır. Burada 15 maçta 1 gol atabilmiştir. Hızı ve tekniğiyle Alex Ferguson'un dikkatini çekmiş ve 2009 yılının yazında 3 Milyon £ karşılığında Manchester United'a transfer olmuştur. Futbol stili ile efsane futbolcu Thierry Henry'e benzetilmektedir. Manchester United kariyerindeki ilk golünü 2 Kasım 2010'da Bursa Atatürk Stadyumu'nda oynanan UEFA Şampiyonlar Ligi maçında Bursaspor'a atmıştır. Obertan, fazla forma şansı bulamadığı için Manchester United'tan Newcastle United'a transfer olmuştur. "İngiltere'deki Kariyer İstatistikleri" Manon Lescaut Manon Lescaut, Abbé Prévost'nun romanı. Özgün adı "L'Histoire du chevalier des Grieux et de Manon Lescaut"dür. Bu ünlü roman önce Hollanda'da (1731), sonra Fransa'da yayınlandı (1733). Fakat o dönemin ileri gelenleri arasında konusu açıksaçık, ahlak bozucu bulunduğu için tepkiyle karşılandı ve toplatıldı. Buna rağmen çok popüler oldu ve korsan sürümleri yaygın olarak dağıtıldı. Romana adını veren Manon, yaşadığı düşük yaşamdan kurtulup bir manastıra kapanmak için Amiens'e geldiğinde Şövalye Des Grieux ile karşılaşır. Genç şövalye ilk görüşte Manon'a aşık olur. Aralarında derin bir aşk doğar. Manon'un babası, Manon ve şövalyenin kaçtığı Paris'te şövalyeyi bulup kaçırtır ve bir manastıra kapatsa da onların buluşmasına engel olamaz. Manon ise Amerika'ya sürgün edilen fahişelerle birlikte New Orleans'a gönderilir. Des Grieux da ardından gider. Fakat kötü yazgı burada da onların yakasını bırakmaz. Des Grieux, Manon'a aşık olan Amerika genel valisinin oğlu ile düello yapmak zorunda kalır, onu yaralayınca kaçıp çöllerde saklanırlar. Manon çölde sevgilisinin kucağında ölür. Bu duygusal içeriği ve anlatımıyla Manon Lescaut romanı, 18. yüzyıl romantizminin aşk romanları içinde başyapıtlardan sayılır. Puccini ve Massenet'nin aynı adlı operalarının temelini oluşturan bu roman 6 tane filme de uyarlanmıştır. Saçlı meşe Saçlı meşe ("Quercus cerris"), kayıngiller (Fagaceae) familyasından anavatanı Güney Avrupa ve Anadolu olan bir meşe türü. Asya'nın batısında Türkiye, Suriye ve Lübnan; Orta ve Doğu Avrupa ile Güneybatı Avrupa doğal yayılış sahasıdır. Bu meşe türü palamutların 18 ayda olgunlaşması ve dikensi (kılçıksı) uçlu yaprak lopları gibi karakterlerle "Seksiyon Cerris"'in genel özelliklerini yansıtır. 20–30 m veya daha yükseklikte, gövdesi 2 m çapında, tacı gençlikte konik yaşlandıkça genişleyen bir orman ağacıdır. Yaprak : 6-12 x 3–5 cm boyutundaki 5-9 çiftli loplu yaprakların sinüsleri (boşluk) orta damara kadar uzanır veya ona yakın bir yerde sonlanır. Koyu yeşil yaprakların üzeri pürüzlü ve yıldız tüylüdür. Alt yüzeyi soluk renkli olan yapraklar sık tüylüdür. Küt uçlu yaprakların tabanı kesiklidir. 8-14 yanal damarlı yaprakların tüylü sapı 0.5–2 cm uzunluğunda olukludur. Çiçek : Haziran ayında görülen sürgün tabanından çıkan kedicik tipi erkek çiçeklerin rengi sarımsı kahverenginden kırmızıya döner. 1-5'i bir arada bulunan kısa boylu dişi çiçeklerin sapı tüylüdür. 4 boyuncuğu bulunur. Meyve : 3 cm uzunluğundaki palamut silindirik, sivri uçlu ve sapsızdır. Kadeh palamudun 2/3'nü içine alır. Saçlı uzun kadeh 1 cm yükseklik ile 1.8 çapında, ince yapılı olup pullar geriye doğru eğilmiştir. Meyve 2 yılda olgunlaşır. Kabuk, Dal ve Tomurcuk : Kabuğu kalın soluk gri renkli ve çatlaklıdır. Hafif tüylü boğumlu dallar sonradan grimsi-kahverengiye döner. Yumurta biçimindeki tomurcukların kulakçıkları uzun saçlı ve kalıcıdır. Pullar kıvrımlıdır. Saçlı meşe yaklaşık 120,000 yıl önceki buzul çağından evvel Kuzey Avrupa'da yaygındı. 18. yüzyıldan itibaren Birleşik Krallık ve İrlanda'ya yeniden getirildi. Bugün ise meşe üzerinde ağaç urları oluşturan mazı arıları kuşlara besin sağlar. Süs ağacı ve kıyılarda rüzgâr siperi olarak kullanılır. Odunu diğer meşelerle aynı özelliklere sahip olmasına karşın çok çatlaklı ve kolay yarılır bundan dolayı çit yapımı için uygundur. Birkaç kültivarı seçilmiştir. Bunlardan alaca yapraklı 'Variegata' ile büyük derin loplu yaprakları olan kültivar 'Woden' sayılabilir. Bütün toprak tiplerinde hatta alkalli ve besince yoksun sahalarda da yetişir. Nispeten hızlı büyür. Şenol Ustaömer Şenol Ustaömer (d. 18 Ağustos 1961; Trabzon), eski Türk millî futbolcudur. 18 Ağustos 1961'de Trabzon'da doğdu. Trabzonspor altyapısından yetişti . Şampiyon olunan 1983-84 sezonunda kadroda yer aldı. 1988'de Fenerbahçe'ye transfer oldu. Sarı-lacivertli takımın 103 gol atarak şampiyon olduğu 1988-89 sezonunda solbek mevkiinde ilk on birde oynadı. Savunma oyuncusu olmasına rağmen çoğu duran toplardan olmak üzere attığı altı golle şampiyonlukta pay sahibi oldu. Sarı-lacivertli forma altında 1 Türkiye 1. Futbol Ligi, 1 Cumhurbaşkanlığı Kupası ve 2 Başbakanlık Kupası şampiyonluğu sevinci yaşadı. 1993 yılında Aliağaspor'a kiralanan Ustaömer, 31 Temmuz 1994 tarihinde oynanan Fenerbahçe-Trabzonspor jübile maçıyla futbola veda etti. Ustaömer millî formayı ilk kez 2 Aralık 1980'de Çekoslovakya'ya karşı 3-0 kaybedilen Avrupa Şampiyonası Eleme maçında "ümit milli" olarak giydi. 22 Aralık 1984'te özel maçta Lüksemburg'a karşı ilk kez A Millî oldu. 9 kez ümit, 10 kez olimpik ve 3 kez A millî olmak üzere toplam 22 kez ulusal takımda forma giydi. Walt Disney Pictures Walt Disney Pictures, 1983 yılında bir taşeron şirket olarak kuruldu. Amacı, 1954 yılından beri Disney'in yayınladığı çocuk filmlerini bünyesinde barındırmaktı. Bundan önce tüm Disney filmleri Walt Disney Productions adı altında yayınlanıyordu. Daha sonra The Walt Disney Company tarafından Touchstone Pictures adlı marka oluşturuldu.Bu şirket, daha çok yetişkinlere uygun filmleri yayınlamak için kurulmuştur. Türkiye'de Walt Disney Pictures filmlerin distribütörü, başka bir yan şirket olan United International Pictures'tır. Kıbrıs Yunan Alayı Kıbrıs Yunan Alayı ( / "Elliniki Dynami Kyprou"), daha sık hitap edilen kısaltılmış adı ile ELDYK (ΕΛΔΥΚ), Yunanistan Silahlı Kuvvetleri'nin Kıbrıs'ta bulunan daimi askeri birimidir. Zürih ve Londra Antlaşması sonucunda Kıbrıs'ın bağımsızlığının kabul edilmesi ile birlikte Agios Stefanos, Atina'da 20 Kasım 1959 tarihinde kuruldu. Garanti antlaşmasına göre Yunanistan ile birlikte Birleşik Krallık ve Türkiye'ye garantör devletler olma hakkı verildi. Birleşik Krallık'a ada üzerinde iki askeri üst verilmesiyle adanın savunmasına destek amaçlı Türkiye'den 650, Yunanistan'dan da 950 kişilik herhangi bir tehlikede ortak veya tek başlarına müdahalede bulunmaları amacıyla alay kurulmasına karar verildi. Yunan Alayı, Türk Alayı ile birlikte Kıbrıs Cumhuriyeti'nin bağımsızlığımı ilan ettiği gün 16 Ağustos 1960'ta ada üzerinde görevine başladı. 20 Temmuz-17 Ağustos 1974 tarihleri arasında Yunan Alayı, Kıbrıs Harekâtı'nı başlatan Türk Silahlı Kuvvetleri'nin askerlerine karşı birkaç kez çatışmaya girdi. Yaklaşık 200 askeri bu çatışmalarda kayboldu. Yüz Gün Taarruzu Yüz Gün Taarruzu (diğer adlarıyla "Büyük Saldırı" veya "Kanadalıların Yüz Gün Saldırısı"), I. Dünya Savaşı'nın sonlarına doğru İkinci Amiens Muharebesi ile başlayan İtilaf Devletleri'nin 8 Ağustos 1918'den 11 Kasım 1918'e kadar batıdaki merkez kuvvetlerine yaptığı bir dizi saldırıdır. Saldırılar Alman ordusunu demoralize olmasına yol açmış ve moral çöküntüsü yaşayan Alman ordusu kenara çekilmesine neden olmuş ve I. Dünya Savaşı bitmiştir. Yüz Gün Taarruzu'nda belirli bir strateji yoktu. Amiens Muharebesi başarısı ile başlayan art arda yapılan ataklarla kazanılmıştı. Almanların Batı Cephesi'nde Michael Operasyonu ile başlattığı büyük saldırı Haziran 1918'de tükenme noktasına geldi. Almanlar en son Marne Nehri'ne kadar gelebildiler. Marne-Rheims Muharebesi haziran ayında son bulmuş ve müttefikler güçlü birlikleriyle İkinci Marne Muharebesi olarak adlandırılacak saldırıya giriştiler. Almanlar mevzilerini kaybettiler ve marne civarına doğru geri çekildiler. Ferdinand Foch artık müttefiklerin savunmayı bırakıp saldırı pozisyonuna geçilmesinin önemine dikkat çekti. Amerikan ordusu artık Fransa'da büyük birlikler barındırıyordu. Bu birliklerin varlığı Fransız ordusuna moral ve güç veriyordu. Aynı zamanda İngiliz ordusu da İtalya, Sina ve Filistin Cephesi'ndeki büyük çaptaki destek kıtalarını buraya göndermişti. Amiens savaşı 8 Ağustsos 1918'de İngiliz, Kanada ve Fransız kuvvetlerinin toplam 10 tümen ve 500'ün üzerinde tank ile saldırısıyla başladı. Avustralya kolordusu, ve İngiliz 4. Ordusuna bağlı Kanada kolordusu'nun tank destekli saldırısıyla Alman ön hatları çökertildi. Bu saldırı Alman ön hatlarında paniğe ve kargaşaya yol açtı. Günün sonunda Somme'nin kuzeyindeki Alman hatlarında 24 km boşluk oluştu. Müttefikler 17.000 esir 330 silah ele geçirdi. 8 Ağustostaki Amna kayıpları 30.000 civarındaydı. Buna karşılık müttefik kayıpları ölü, yaralı ve kayıplar olmak üzere 6.000 civarındaydı. Bu Almanların moralinin bozulmasına yol açtı. Erich Ludendorffbu olayı "Alman ordusunun kara günü" olarak adlandırdı. İlerleme, topçu desteğiyle 8 Ağustos'tan sonra büyük bir başarı olmaksızın 3 gün daha devam etti. Bu üç gün içerisinde müttefikler 19 km'lik bir alanı daha ele geçirdiler. Ancak bu ilk günkü savaştan kalma yerleri de kapsıyordu. Çünkü Almaların destek kuvvetleri buralara yerleşmişti. 10 Ağustos'ta Almanlar Michael Muharebesi'nde ele geçirdikleri yerlerden sökülüp atılmaya başlanmıştı. Almanlar Hindenburg Hattı'na doğru geri çekilmeye başladılar. 15 Ağustos 1918'de Foch Heig'e Amiens saldırısının devam etmesini talep etti. Heig bunu reddetti ve 21 Ağustos'ta İngiliz 4. Ordusunun taze birlikleriyle yeni bir saldırı düzenlenmesine karar verdi. Saldırı başarılı olmuştu ve Alman 2. Ordusu 55 kilometre geri itilmişti. 22 Ağustos'ta Albert ele geçirilmişti.26 ağustosta İngiliz 1.ordusu harekatı 12 kilometre daha ileriye doğru genişletti. 29 Ağustos'ta Bapaume düştü. Toplar ve mühimmatlar ileri hatlara doğru kaydırılırken, aynı zamanda İngiliz saldırıları da devam ediyordu. 31 Ağustos gecesi Avustralya kolordusu Somme Nehri'ni geçerek Mont St Quentin ve Péronne'deki Alman hatlarını yardı. İngiliz 4. Ordusu'nun komutanı Henry Rawlinson 31 Ağustos - 4 eylül arasındaki Avustralya ilerleyişini savaşın en büyük başarısı olarak nitelendirdi. 2 eylülde Alman güçleri bahar ayında başlatacakları taarruz yeri olan Hindenburg Hattı'nın yakınlarına doğru geri çekildi. Foch şimdi Alman hatlarına Fransa ve Belçika'nın Liège kentinden ortak merkezli bir taarruz planlıyordu. Alman ana savunması Cerny kasabasından Aisne nehrine kadar uzanan bir dizi gerilmiş istihkam mevzisinden oluşan Hindenburg hattına bağlıydı. Foch'un ana taarruz planı başlamadan önce, hattın doğusunda ve batısında kalan Alman güçleri Havrincourt ve St. Mihiel Muharebesi ile etkisiz hale getirildi. Foch ilk büyük taarruzu 26 Eylül'de Meuse-Argonne Muharebesinde Amerikan seferberlik güçleriyle başlattı. İki gün sonra, Belçika Kralı Albert'in komutasındaki ordu güçleriyle Flanders bölgesinde taarruz başladı. Her iki hücum ilk başlarda iyi ilerlerken bir süre sonra lojistik problemlerden sonra özellikle Amerikan güçleri tarafında yavaşlamaya başladı. 29 Eylül'de Haig'in, İngiliz 4. Ordusuyla Hindenburg hattına ana taarruzu başladı (St. Quentin Canal Muharebesi). 5 Ekim'de İngiliz 4. Ordusu, Hindenburg savunmasın yardı. Bu arada (8 Ekim) Kanada Kolordusu'nun öncü kuvvetlerinin açtığı 1. ve 3. İngiliz Orduları, Hindenburg hattını yarmayı başardı. (Canal du Nord Muharebesi) Kaybedilen bu savaşlardan dolayı Alman yüksek komutanlığı savaşın artık sona erdirilmesinin gerektiğine karar verdiler. Almanlar ekim ayının ortalarında 1914'te ele geçirdikleri topraklardan tamamen geri püskürtülmüşlerdi. Fakat bu geri çekiliş hiçbir zaman bozguna dönüşmemiştir. Müttefik güçlerinin kayıpları, gücü tükenmiş Almanlardan daha fazlaydı. Seksiyon Cerris Cerris, "Quercus" cinsinden bir meÅŸe seksiyonu. Bu meşe seksiyonuna ait türler Avrupa, Asya ve Kuzey Afrika'da yayılış yapar. Palamutlar çok acıdır ve 18 ayda olgunlaşır. Palamudun iç yüzü tüysüz veya hafif tüylüdür. Boyuncuk uzuncadır. Proşçaniye Slavyanki Proşçaniye Slavyanki (Rusça: Прощание славянки / "Proşçaniye slavyanki", anlam: Slav kadınlarının vedası), Rus İmparatorluğu, Sovyetler Birliği ve Rusya'nın popüler şarkısı. 1912'de Birinci Balkan Savaşı'nda Vasili Agapkin (Василий Иванович Агапкин / "Vasiliy İvanoviç Agapkin") cepheye eşlerini gönderen Bulgar kadınların onuruna besteledi. Başta Vladimir Lazarev (Владимир Яковлевич Лазарев / "Vladimir Yakovleviç Lazarev"), Aleksandr Galiç (Александр Аркадьевич Галич / "Aleksandr Arkadiyeviç Galiç"), Aleksandr Mingalev (Александр Егорович Мингалев / "Aleksandr Yegoroviç Mingalev") versiyonu olmak üzere çeşitli şiiri mevcuttur. I. Dünya Savaşı sırasında evden cepheye giden askerler tarafından tercih edildi. Rusya İç Savaşı'nda gayrıresmî olsa da Aleksandr Kolçak komutasındaki Beyaz Ordu'nun şarkısı oldu. 1957'de Leylekler Uçarken filminde kullanıldı. 1990'lu yıllarda Yabloko (Российская демократическая партия "Яблоко") tarafından Rusya'nın devlet marşı yapılmaya çalışıldı. Tambov Oblastı'nın şarkısı olarak da kabul edilmekte olan şarkı İdil Nehri gemi turunda ve Trans Sibirya Demiryolu'nun Moskova ile Vladivostok'u bağlayan "Rossiya" treninin hareket esnasında kullanılmaktadır. Günümüzde Rusya Silahlı Kuvvetleri tarafından sıkça yorumlanmaktadır. 1996'da Kafkas Esiri (Кавказский пленник) adlı filmde kullanıldı. 2008'de piyasaya sunulan adlı video oyununda da Kızıl Ordu'nun tema müziği olarak kullanıldı. EROEI EROEI "Birim enerji yatırımından sağlanan enerji" anlamına İngilizce ("Energy Returned over Energy Invested") bir deyimdir. Bu deyim çeşitli alanlarda kullanılabilirse de, en önemli kullanım alanı elektrik enerjisi üretimidir. Elektrik enerjisi ikincil enerji olarak bilinir. Çünkü elektrik elde etmek için bir başka enerji kaynağı kullanılır. Büyük ölçekli elektrik üretimi için şu kaynaklar söz konusudur. Diğer kuramsal kaynaklar (Güneş, dalgalar, biyoenerji vb.) ise henüz büyük ölçekli elektrik üretiminde kullanılamamaktadır. Yukarda adı geçen kaynaklardan bir kısmı, yenilenebilir enerji kaynağı statüsündedir. Yani bu kaynaklar kullanıldıkça bitmeyen, buna karşılık her yıl belli bir kapasiteye sahip olan kaynaklardır. Akarsular ve rüzgâr yenilenebilir kaynaklardır. Buna karşılık, fosil yakıt ve nükleer kaynaklar ise tükenebilir kaynaklardır. Bu kaynaklar kullanıldıkça tükenirler. Dünya’da elektrik üretimi büyük ölçüde tükenebilir kaynaklara bağlıdır. Ne var ki, bu kaynaklardan elektrik üretmek için, öncelikle bu kaynakları santralde işlenecek hale getirmek gerekir. Topraktan kömür, petrol ya da uranyumun gibi bir ham maddenin çıkartılması, bu maddenin işlenmesi, yani ara ürün haline getirilmesi ve daha sonra da enerji üretmek için elektrik santraline getirilmesi gerekir. Bütün bu faaliyetlerde enerji tüketilir. Böylelikle kaynaktan elde edilen enerjinin bir bölümü bu enerjiyi elde etmek amacıyla kullanılmış olur. Bir birim enerji üretmek için öncelikle tüketilmesi gereken enerji, kaynağın cinsine ve yerine bağlı olarak değişebilir. Mesela, yüzeye yakın bir kömür yatağı ile derindeki bir kömür yatağının işletilmesi için farklı ölçülerde enerji tüketilir. EROEI matematiksel olarak gÃ¶sterilebilir. Şayet E ile toplam olarak elde edilen enerji, E ile bu enerjiyi elde etmek için tüketilen (sarf edilen) enerji gösterilirse, Şayet elde edilen enerjiden bu enerjiyi elde etmek için tüketilen enerji çıkartılırsa kalan net enerjidir. Bu enerji E ile gösterilirse, Burada, EROEI = 1 olması E= 0 anlamına gelir. Bir enerji kaynağı ne kadar zengin olursa olsun EROEI değerinin düşük olması o kaynağın verimsiz olduğunu gösterir. Bir birimlik kaynağın elde edilmesi, işlenmesi ve enerji santraline taşınması için 1000 jul kadar enerji tüketilmiştir. Bu kaynaktan yararlanılarak, 4000 jul enerji elde edilmişse, Åžayet bu kaynaktan sadece 1000 jul enerji elde edilseydi, Bu kaynağın verimsiz olduğunu gösterir. Bütün yer altı zenginlikleri gibi enerji kaynakları da tarih boyunca kullanılmıştır. Yüzeye yakın yerlerdeki kaynaklar tüketildikçe, daha derin kaynaklar aranmaktadır. Derindeki kaynakların yeryüzüne çıkartılması teknolojik olarak mümkünse de, derinlik arttıkça, kaynağı yeryüzüne çıkarmak için daha fazla enerji tüketmek gerekmektedir. Şayet birim enerji üretiminde kullanılan hammaddenin kütlesi m ile, Kütleçekim ivmesi g ile ve bu hammaddenin çıkartılacağı derinlik te h ile gösterilirse, Görüldüğü gibi hammaddeyi yeryüzüne çıkarmak için tüketilen enerji derinlik ile orantılıdır. Şu halde hammaddenin işlenmesi ve taşınması ile ilgili tüketim göz ardı edilse bile EROEI değerinin derinlik ile ilgili olarak düştüğü gösterilebilir. Bunun anlamı belli derinliğin altında çok zengin hammadde yatakları bulunsa bile, bu derinlikte EROEI = 1 olacağından, söz konusu hammaddenin yeryüzüne çıkartılamasının bir yarar sağlayamayacağıdır. Bu durum özellikle uranyuma dayalı enerji üretim planları açısından dikkate alınması gereken bir faktördür. Erdi Demir Nusret Erdi Demir (d. 15 Kasım 1964, İzmir), Türk eski futbolcudur. İzmir'de doğdu. Altay'da yetişti ve yıldızlaştı. 1987 yılında Fenerbahçe'ye transfer oldu. Samsunspor'dan Galatasaray'a geçen Tanju Çolak ve Sarıyer'den Fenerbahçe'ye transfer olan Rıdvan Dilmen ile birlikte 1987 transfer sezonunun en pahalı futbolcularından biri oldu. Sarı-lacivertli formayla bir süre bocalayan Demir, ligdeki ilk golünü 14 Şubat 1988'de 23. haftada Eskişehirspor'a karşı attı ve sezonu toplam dört golle tamamladı. Fenerbahçe'nin 103 gol atarak şampiyonluğa ulaştığı 1988-89 sezonunda çoğu zaman ikinci yarıda takıma girebildi ve bu sezonda da 2 gol kaydedebildi. 1989-90 sezonunda ise teknik direktör Todor Veselinoviç'in sağ bekte denediği Demir, 1990-91 sezonunda ara transfer döneminde Sarıyer takımından alınan Sercan Görgülü ile takas edildi. 1994'e dek Sarıyer, 1995-1996 sezonunda Sakaryaspor, 1996-1998 arasında Soma Linyitspor ve 1998-1999 arasında ise Beylerbeyi'nde oynayan Demir, devre arasında tekrar Soma Linyitspor'a geçti ve 1998-1999 sezonu bitiminde futbola veda etti. Türk millî takımının çeşitli kademelerinde görev yapmak üzere 33 kez millî takımlara çağrılan ve bu karşılaşmalarda 5 gol kaydetti. Erdi Demir, millî formayı ilk kez 7 Nisan 1982'de Yugoslavya'ya karşı deplasmanda 4-2 kazanılan Avrupa Şampiyonası eleme maçında "genç milli" olarak giydi ve 1983'e dek 17 kez genç millî oldu. 26 Ekim 1982'de Arnavutluk'a karşı özel maçta giydiği "Ümit milli" formasını ise 1987'ye dek 10 kez taşıdı. 29 Nisan 1987'de ulusal takımın İngiltere tek beraberliğini alabildiği maçta A millî takım kadrosunda yer aldı fakat görev almadı. Futbolu bıraktıktan sonra teknik direktör olarak bazı takımları çalıştırmıştır. Son olarak Bandırmaspor takımını çalıştırmıştır. Kendi internet sitesinde bir süre blog yazarlığı yapmış daha sonra buna son vermiştir. Sapphire Sapphire, tam adıyla Sapphire Technology, Hong-Kong'da kişisel bilgisayarlar için anakart, ekran kartı, TV kartı vs. üreten firma. ATI-AMD çipsetlerini temel alan firma, yine bu firmaların en büyük iş ortağı ve tedarikçisidir. Ekran kartında ilk HDMI bağlantıyı kullanan ve ATI Radeon hd4890 ile çekirdek hızı 1000 MHz'e ulaşan ilk şirkettir. Samsun BK Samsun Basketbol Kulübü Samsun'un İlkadım ilçesinde kurulmuş olan basketbol kulübü. Kulüp 2008-2013 yılları arasında Türkiye Bayanlar Basketbol Ligi'nde mücadele etmiştir. 2012-13 sezonu sonunda Türkiye Bayanlar Basketbol 2. Ligi'ne düşmüştür. Günümüzde amatör ligde bulunmaktadır. Samsun Basket, 4 Nisan 2003 tarihinde "Namık Kemal Lisesi Spor Kulübü Derneği" adıyla kuruldu. 27 Mayıs 2003'te ise Samsun Gençlik ve Spor İl Müdürlüğü tarafından "Samsun Namık Kemal Lisesi Spor Kulübü" olarak tescil edildi. Kulüp 2006-07 sezonunda 32 takımın mücadele ettiği Bayanlar Basketbol Bölgesel Ligi'nde şampiyon olarak 2. Lig'e çıktı. Yeşil-Beyazlı kulüp, 27 Mayıs 2007'de yapılan üçüncü olağan kogrede daha geniş kitlelere hitap etme adına kulübün adı bugünkü şeklini aldı. Kulübün renkleri ise Samsunspor'la aynı olması için Kırmızı-Beyaz-Siyah olarak değiştirildi. SBK, 2007-08 sezonu sonunda TBBL 2'yi 2. sırada tamamlayarak Türkiye Bayanlar Basketbol Ligi'ne yükseldi. 1. Lig'deki ilk sezonuna çok fazla iyi başlayamayan SBK daha sonra toparlandı ve üst üste galip gelmeye başladı. Bu başarılı sonuçların ardından TBBL All Star-2009 organizasyonu Samsun'a verildi. Kulüp adına All Star'da dört oyuncu yer alırken, takım koçu Cantuğ Keskindemir Yabancılar Karmasının yardımcı antrenörlük görevini üstlendi. Samsun Basket, normal sezon sonunda ligi Fenerbahçe'nin ardından 15 galibiyet ile ikinci sırada tamamladı ve play-offlarda Ceyhan Belediyespor ile eşleşti. Rakibine karşı yaptığı maçlarda fazla zorlanmayan kırmızı-beyazlı takım rakibini toplamda 3-0 yenerek bir üst tura yükseldi. Play-offların yarı finalinde Mersin Büyükşehir Belediyesi ile eşleşen SBK, seride iki kez öne geçmesine rağmen finallerin son maçında rakibine yenildi ve seride 3-2 geriye düşerek elendi. Kulüp, aynı sezon Türkiye Kupası'nda ise yarı finale çıkmasına karşın, Galatasaray'a 85-82 mağlup olarak finale çıkma şansını kaybetti. 2012-13 sezonunun bitimine 2 hafta kala ligden çekildiğini açıklamış, kalan İÜBK ve Kayseri Kaski maçlarına çıkmama kararı almıştır. 2013-14 sezonunda amatör ligde mücadele edeceğini açıklamıştır. Josef Kammhuber Josef Kammhuber (d. 19 Ağustos 1896; Tüßling, Bavyera Krallığı, Alman İmparatorluğu - ö. 25 Ocak 1986; Münih, Bavyera, Batı Almanya), II. Dünya Savaşı sırasında Luftwaffe'de ilk Gece avcı uçakları generali, savaştan sonra Alman Hava Kuvvetleri Müfettişi. II. Dünya Savaşı'nın ilk yıllarında İngiltere, sırf savaşa devam edebiliyor görüntüsü verme amacıyla Almanya üzerinde gece akınlarına başlamışken, buna entegre bir cevap düşünülmekteydi. Hollanda, Belçika ve Fransa topraklarına inşa ettirdiği, gece ışıkları, flak topları ve radar birleşiminden oluşan ve Hollanda'yı tamamen kapsayan bu hatta kendi adını taşıyan Kammhuber Hattı denmiştir. Gelik, Çankırı Gelik, Çankırı ilinin Çerkeş ilçesine bağlı bir köydür. Çankırı iline 110, Çerkeş ilçesine 6 km. uzaklıktadır. Dolganlar Dolganlar, (öbür adları — Dolgan Türkleri, Tıva kişi manasında Tıa-kihi (тыа-кихи), Saka) — Rusya'nın kuzeyinde yer alan Taymır yarımadası çevresinde yaşayan Türk kökenli halk. Dolganlar, Yakutlarla çok yakın bir etnik Türk bölüğüdür. Taymir yarımadası, idari olarak Krasnoyarsk Kray'a bağlıdır. Dolganlar'ın özerk illeri vardır. Bu özerk ilin adı, Taymir Özerk Okruğu'udur. Rusya 2002 nüfus sayımına göre Rusya'da 7261 Dolgan yaşamaktadır ve bu sayının 5517'si Taymir Özerk Okruğundadır. Kalan kısmı diğer bölgelere yayılmıştır. Ukrayna'da ise 26 Dolgan 2001 Ukrayna nüfus sayımında tespit edilmiştir. Dolganlar, Dolganca konuşmaktadırlar ve Yakutça'nın bir diyalektiğidir. Yakutlarla kolayca anlaşabilirler. Dolganlar, 20. yüzyıldan önce Sibirya bölgesinde göçebe hayat yaşayan avcı inan topluluğuydu. Sovyet döneminde iskana zorlandılar. Dolganlar, Rusların etkisiyle Ortodoks kilisesine bağlanmışlardır ancak şamanizmin etkisi hala sürmektedir. Dolganca, Saha dili benzeri olup Türkçe içinde bir daldır. Saka-Dulgaan (Сака-дулгаан тыла) dili de denilmektedir. Dolgan Türkçesine iç içe veya komşu olarak yaşadıkları Evenk dilinden de çok sayıda söz girmiştir. Dolgan Türkçesi Norilskiy, Pasinskiy, Avamskiy, Hatangskiy ve Popigayskiy ağızlarından oluşur. Dolgan Türkçesinde 1973 yılında yayınlanan ilk şiir kitabı — «Baraksan» Ogdo Aksonovoy. Dolgan Türkçesindeki yayınlar Rus Kiril Alfabesi ile çıkmaktadır. Muret Fransıca'da: un muret = küçük bir duvar. Dünden Bugüne İstanbul Ansiklopedisi Dünden Bugüne İstanbul Ansiklopedisi, Türkiye'de Kültür Bakanlığı ve Tarih Vakfı tarafından ortak olarak yayımlanmış Türkçe ansiklopedidir. 1993 - 1994 yılları arasında önce haftalık fasiküller halinde yayımlanan ansiklopedi, sonradan ciltler halinde de piyasaya verilmiştir. 1994'te 7. ciltte yayımı sona eren ansiklopediye, 1995 yılında bir de dizin (indeks) cildi eklenerek 8 cilde tamamlanmıştır.(ISBN 975-7306-00-2) Örneğine az rastlanır bir 'kent ansiklopedisi' olan "Dünden Bugüne İstanbul Ansiklopedisi", İstanbul konusunda en zengin, en kapsamlı ve en sistematik kaynak olması planlanarak hazırlanmıştır. Kuşe kağıda ofset baskı tekniğiyle basılan ve 4608 sayfadan oluşan ansiklopedide 10.000 madde, 4300 renkli ve siyah beyaz fotoğraf, gravür, harita, kroki yer almaktadır. Ansiklopedinin hemen her sayfasında bir veya daha fazla görsel malzeme bulunmaktadır. Kalabalık bir yayın kurulu tarafından hazırlanan bu kaynak kitaba 336 yazar katkıda bulunmuştur. Alfabetik bir sırayla dizilmiş olan maddelerin sonunda maddenin yazarı ve kaynakçası belirtilmiştir. Temelde alfabetik olmakla birlikte geniş tematik maddelere de alfabetik sıra içinde yer veren ansiklopedi, Bizans ve Osmanlı dönemlerinin ve bu dönemlere ilişkin konu ve maddelerin ağırlığına rağmen bu kentin çok daha gerilere giden tarihine de eğilmektedir. Bunun yanı sıra aile yaşamından alışveriş merkezlerine, arsa spekülasyonundan bahçe sinemalarına, bankacılık sektöründen eğlence hayatına, ekonomiden enerjiye, gecekondulardan seyyar satıcılara güncel İstanbul’un ve gündelik yaşamın hemen her yönüne dönük maddeleri de içermektedir. Ayrıca bugüne kadar önemsenmemiş, ele alınmamış, yazılmamış ama İstanbul’u İstanbul yapan kimi gelenekler, tipler, olaylar, artık kaybolmuş çevre ve mekanlardan da yeri geldikçe bahsedilmiştir. "Dünden Bugüne İstanbul Ansiklopedisi" nin önsözünde belirtildiğine göre, kentler hakkında monografilerin, arkeoloji ve tarih kitaplarının, turistik yayınların çokluğuna karşın 'kent ansiklopedileri'ne pek az rastlanmaktadır. Yurt dışında tek ciltlik "An Encylopedia of London" örneği haricinde bir başka 'kent ansiklopedisi' yoktur. Türkiye'de ise bu alanda geçmişten birkaç örnek vardır ve hepsi de yine İstanbul'la ilgilidir. Bunlardan en önemlisi Reşad Ekrem Koçu (1905-1975)'nun ölümüne kadar kişisel çabaları ve büyük bir özveriyle tamamlamaya çalıştığı ama bitiremediği 11 ciltlik (173. fasikülde yarım kalmıştır) İstanbul Ansiklopedisi'dir. Düzen olarak bu maddenin konusu olan ansiklopediye benzemekle birlikte Türklerin İstanbul'u fethinden sonraki 500 yıllık dönemi inceler. Ansiklopedi ancak “Gökçınar” maddesine kadar gelebilmiştir. İstanbul'la ilgili diğer iki ansiklopedi ise: 1968’de "Yeni İstanbul" gazetesinin Mithat Sertoğlu’na hazırlatıp ek olarak verdiği tek ciltlik "Resimli Büyük İstanbul Ansiklopedisi" ile Tercüman Gazetesi'nin 1982 yılında başladığı ancak 4. ciltte “Ozansoy” maddesinde yarım kalan "İstanbul Kültür ve Sanat Ansiklopedisi" dir. Mardakert ve Martuni TaarruzlarÄ± Mardakert ve Martuni Taarruzları 1992 yılında yaz sonu ve sonbaharın başında Ermeniler ve Azeriler arasında Karabağ Savaşı sırasında meydana gelmiştir. Saldırı 27 Haziran'da, Melkonian savaşçıların karşı koymaya çalıştıkları Jardar köyünün yakınlarına doğru başlatıldı. Tanksavar mermileri Azerilerin zırhlarını yok etti ve müfrezelerin istilaya karşı koymalarını sağladı. Sıcak çatışma bölgelerinde manevra alanı kısıtlı olduğunda ve savunucuların bu araçları kolaylıkla vurduğu hassas hedeflerde zırhlı araçların hazır bulunmasının faydasız olduğu kanıtlandı. İlerleyen günlerde ve haftalarda Azeriler tarafından birkaç saldırı daha yapıldı. Bu saldırıların hepsi savuşturuldu ve Melkonian'ların örgütlenmesi ve liderliği itibar kazandı. Sonraki saldırılar her iki taraftan da yüzlerce daha fazla erkek ve zırhlı araç içeriyordu. Her bir tarafta da çok sayıda zayiat olmasına rağmen, Azerilerin ölü ve yaralıları Ermenilerinkinden çok daha fazlaydı. Ağustosun sonlarında, iki ülke arasındaki diplomatik ilişkiler arttı ve iki ülke de Almatı'da Kazakistan cumhurbaşkanı Nursultan Nazarbayev tarafından düzenlenen ateşkes antlaşmasını kabul etti. Bu, 1 Eylül'den itibaren başlayacaktı ve yerleşim bölgesindeki uluslararası gözlemciler tarafından incelenecekti. Üç tarafın da çatışmaya geri dönmesiyle beraber bu ateşkes birkaç gün içinde sona erdi. Ermeni güçleriyle yapılan yoğun savaştan Azerbaycan bazı kazançlar elde etti. 7 Eylül'de, Mardakert'in kuzey bölgesi dahil ihtilaflı bölgelerin %25'inin kontrol altında tutulduğu hesaplandı. 23 Eylül'de Azeriler farklı yönlerden yapılan yeni bir saldırı başlattı. Başlıca planları birkaç yüz ermeni ve azeri askerinin öldürüldüğü Laçın Koridoru'nu kapatmaktı. 2 Ekim'de Ermeni güçleri civardaki Azeri köylerini zaptetti. Bu saldırı Kurapatkino'daki Azeri karargahlarının ele geçirilmesiyle sonuçlandı, Ayrıca Ermeniler, Ruslardan eğitim aldı ve 20 tane Azeri savaş uçağını düşürdü. Strela-4 ve Strela-10 karadan havaya füzelerin kullanımıyla bu gerçekleştirildi. 2010 FIFA Dünya Kupası elemeleri - AFC Dördüncü Tur Asya elemeleri Dördüncü turunda 10 takım 5'erli iki gruba ayrılmıştır. En iyi ikişer takım 2010 FIFA Dünya Kupası'na katılırken üçüncüler Okyanusya elemeleri birincisiyle play-off oynamak için play-off oynayacaktır. Katılımlar: Katılımlar: Ahmet Arı Ahmet Arı, (d. 13 Ocak 1989, Batman) forvet mevkiinde görev yapan futbolcudur. Ahmet Arı, Batmanlı Arı ailesi'nın ikinci çocuğudur. Futbola Batman Belediyespor'da başladı. 2004-05 sezonunun ikinci yarısında Gaziantepspor'a transfer oldu. Gaziantepspor A2 takımında forma giymeye başladı. Sonraki sezonlarda da PAF'ta bir süre devam etti. 2006-07 sezonunda 30 maçta 19 gol atarak Ali Can Çelik ile gol krallığını paylaştı. İlk profesyonel sezonunu 2007-2008 sezonunun 2. devresinde Suat Kaya yönetimindeki Gaziantep B.B.Spor takımına kiralanarak geçirmiştir. 1. Lig'de forma giyen Arı, 14 maçta 2 gol attı. 2008-09 sezonunda Gaziantepspor'un kadrosuna girmeyi başardı. 23 Ağustos 2008'de ilk Süper Lig maçını 80. dakikada Mehmet Yozgatlı'nın yerine girerek Fenerbahçe karşısında oynadı. Ayrıca ilk kez Türkiye Kupası'nda da forma giydi. Süper Lig'deki ilk golünü Antalyaspor'u 4-1 yendikleri karşılaşmada attı. 2009-10 sezonunda da 22 maçta 1 gol attı. 2010-11 sezonunda takımdaki yerini kaybetti ve zaman zaman A2'de görev yaptı. 6 lig maçında 1, 2 kupa maçında da 1 gol kaydetti. Devre arasında Bursaspor'a Muhammet Demir karşılığında transfer oldu. Ancak Bursaspor'da bir lig maçında forma giyen futbolcu, sezonu Bursaspor A2 takımında tamamladı. 2005-2006 yıllarında 8 kez Türkiye U-17 forması giydi. 2006-07 arasında 23 kez U-18 forması giydi. Güneydoğu Avrupa Oyunları'nda bir şampiyonluk görürlerken Arı, 4 maçta 5 gol attı. 2008'de 7 kez giydiği U-19 formasıyla 1 gol attı. Yine 2008'de 2 kez U-20 oldu. 2009-2010 arasında Türkiye U-21 forması giydi. Gönüllü ajan Gönüllü Ajan (İngilizce: Walk-in Spy veya Walk-in), gönüllü olarak casusluk yapan gizli bilgileri yabancılara taşıyan birey. Tahmin edilmeyen şekilde ihanet eden, daha önceden işe alınmadığı veya kiralanmadığı halde yabancı ülke elçiliğine veya haberalma teşkilatına harfi harfine bilgi taşıyan potansiyel ajan veya köstebek. Ya idealizm, vatanseverlik ve ideolojik motivasyonlarla ya da kısa yoldan zengin olma amacıyla, bir haberalma teşkilatı ile bağlantısı veya ilişkisi olmamasına rağmen bilgi taşımak veya casusluk için gönüllü olan birey. 1 Ocak 1953 tarihinde Viyana'da Sovyet Askeri Haberalma Teşkilatı'nda (GRU) görevli, Binbaşı B. Viyana ABD elçiliğine kendi kendine bilgi kaçırmaya başladı. 1959 yılı Eylül ayında Moskova'ya tayin edildiğinde tutuklandığında ideolojik sebepler ile casusluk yaptığınını itiraf etti sonradan evlilik dışı ilişkileri ve para düşkünlüğünün gönüllü casusluk yapmasının nedeni olduğu açıklandı. Binbaşı B. ABD elçiliği'ne Sovyet silah sistemleri ve muhabere tankları ile ilgili teknik bilgiler, ayrıntılı savaş emirleri ve Sovyet taktik füze sistemleri ile ilgili bilgi taşıdı. Oswald BÃ¶lcke Oswald Boelcke (19 Mayıs 1891 - 28 Ekim 1916), I. Dünya Savaşı sırasında Alman İmparatorluğunun As Pilotu. Savaş sırasında 40'tan fazla zaferi kazanan ve Manfred von Richthofen ile birlikte Alman İmparatorluğu'nun en büyük madalyası olan Pour le Mérite nişanını kazanmış olan havacılık tarihinin ilk büyük as pilotlarından birisiydi. 1916 yılında girdiği bir hava çatışmasında İngilizler tarafından düşürülmüş ve 25 yaşında hayatını kaybetmiştir. İsmi daha sonra Alman Hava Kuvvetleri (Luftwaffe)'de bir filoya verilmiştir. "Kızıl Baron" lakaplı savaş pilotu Manfred von Richthofen, onun için "Ben yalnızca bir savaş pilotuyum ama Boelcke, o ise bir kahramandı" demiştir. Havacılar tarafından hala benimsenen "Boelcke'nin Diktası" denen havacılığın vazgeçilmez 8 kuralını bulmuştur. Cemal Temizöz Cemal Temizöz, (d. 4 Eylül 1958, Çorum), Türk asker, Temizöz davası diye de anılan Cizre faili meçhul cinayetler davası sanığı. 1993'te Cizre'de "terörle mücadele görünümü altında korucu, itirafçı ve uzman çavuşlardan grup oluşturduğu, grubun süreç içinde asli görevinden ayrılarak, terör örgütü PKK'ya yardım ettiğinin değerlendirildiği ya da özel sebeplerden dolayı gözaltına aldıkları kişileri sorguladığı" iddiasıyla yargılandı ve beraat etti. 1979 yılında Kara Harp Okulu' ndan mezun oldu. 1993-1996 yılları arasında Güneydoğu’da görev yaptı. Buradaki görevinin ardından albaylığa terfi etti. Tekirdağ ve Denizli İl Jandarma Alay Komutanlığı görevlerinin ardından Kayseri İl Jandarma Alay Komutanlığına getirildi. 2010 yılında Yüksek Askeri Şurâ tarafından emekliye sevk edildi. 2012 yılında "Kuruluşu, İnfazları, Katliamlarıyla Siyasallaşan PKK Terörü" adlı kitabını yayınladı. 23 Mart 2009 günü Cizre'de görev yaptığı sırada yaşanan faili meçhul cinayetler nedeniyle gözaltına alındı. Cizre'nin Kuştepe köyünde faili meçhul cinayet iddialarıyla hakkında yapılan kazı çalışmaları sonucu 20 kemik parçası bulundu ve soruşturma kapsamında eski Cizre Belediye Başkanı Kamil Atak'ın oğlu tutuklandı. Olay sonrası firar eden Kamil Atak, daha sonra gözaltına alındı. Olay hakkında gözaltına alınan kişilerin ifadelerinde Temizöz'ün adı geçmekteydi. Temizöz, Veli Küçük'ün Cizre'de görev yaptığı sırada aynı ilçede yüzbaşı olarak görev yapmaktaydı. Veli Küçük'ün ekibinden olduğu iddia edilen Temizöz'ün adı JİTEM itirafçısı Abdülkadir Aygan'ın ifadelerinde de sıkça geçiyor. Albay Temizöz gözaltına alındıktan 2 gün sonra "adam öldürmeye azmettirmek ve silahlı örgüt üyesi olmak" suçlamalarıyla tutuklanarak askerî cezaevine kondu. 2009 Temmuz ayında açıklanan 104 sayfalık iddianamede Cizre'deki 20 cinayetten sorumlu tutulan Temizöz'ün 9 kez ağırlaştırılmış müebbet hapsi istendi. Temizöz, 12 Eylül 2014'te tutuksuz yargılanmak üzere Silivri cezaevinden tahliye oldu. 5 Kasım 2015 günü görülen davada, Temizöz ve eski Cizre Belediye Başkanı Kamil Atağ'ın da aralarında bulunduğu 8 sanık beraat etti. 21 Eylül 2012'de sona eren Balyoz davasında 18 yıl hapis cezası aldı. 12 Eylül 2014'te tahliye olan Temizöz, 31 Mart 2015 tarihinde davanın diğer sanıklarıyla birlikte beraat