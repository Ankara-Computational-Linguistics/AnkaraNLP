Han Çinliler tarafından değilde, şu anda Çin'in Jilin ve Heilongjiang eyaletlerini içeren bölgede yaşayan bir Tunguz halklarından, Jurchen(Cürcen) olarak bilinen yerleşik bir çiftçi Klanı tarafından kuruldu. Mançuları, insanlar bazen göçebe olarak ansada bu doğru değildir. Mançu devleti olacak olan Çing Hanedanı, 17. yüzyılın başlarında Jianzhou'da küçük bir Jurchen kabilesinin (Aisin Gioro) şefi Nurhaci tarafından kuruldu. Nurhacı, gençliğinde Çin'in kültürel atmosferinden etkilenmiş ve Moğol dilinin yanı sıra Çince'de de akıcı birşekilde konuşmayı öğrendi ve Çin'in Üç Krallık ve Su Kenarı romanlarını severek okudu. Başlangıçta Ming imparatorlarının bir vasisi olan Nurhacı, 1582'de yakındaki kabileleri birleştirmek için bir Sefere dönüşen Mançu kabileleri birleştirmek için bir mücadele başlattı. 1616'ya gelindiğinde,gücünü meşrulaştırmak için önceki Jurchen Kabilesine bağlı olan Jin Hanedanına atıfta bulunarak kendisini Büyük(Geç) Jin Devleti Kralı olduğunu bütün Mançurya'ya ilan etti. İki yıl sonra, Nurhaci "Yedi Şikayeti" yayımlayarak Ming İmparatoru ile hala boyundurluk hâlindeki diğer Jurchen kabilelerinin birleşmesini tamamlamak için Ming üstün egemenliğini açıktan tepki göstererek reddetti. Bir dizi başarılı savaştan sonra başkentini Hetu Ala'dan Ming Hanedanına ait olan Liaodong'ı, 1621'de Liaoyang daha sonra 1625'te Shenyang'ı(Mukden) başkent yaptı. Jurchen'liler, Nurhaci tarafından Sekiz Sancak olarak yeniden düzenlendiğinde, birçok Jurchen Klanı yapay olarak oluşturulan Mançu Klanı birleştirilerek aralarındaki çeşitli usulsüzlükleri kısmende olsa Çing Hanedanı oluşana kadar giderildi. Sarayını Jianzhou'dan Liaodong'a taşımak Nurhaci'nin daha fazla kaynağa erişmesini sağladı; aynı zamanda onu Moğolistan ovalarındaki Hurçin Moğol alanları ile yakın temasa getirdi. Bu zamana kadar bir zamanlar birleşik Moğol milleti uzun zamandan beri bireysel ve düşman kabilelere bölünmüş olsa da, bu kabileler Ming sınırlarına hala ciddi bir güvenlik tehdidi sundu. Nurhacı'nın Hurçinlere yönelik politikası, Batı sınırını güçlü bir potansiyel düşmandan koruyan Ming'e karşı dostluklarını ve işbirliklerini aramaktı. Dahası, Hurçinler savaşta değerli bir müttefik olduğunu kanıtlayacak, Mançulara süvari okçuları olarak hizmetine katılacaklardır. Bu yeni ittifakı garanti altına almak için Nurhaci, Jurchen(Cürcen) ve Hurçin soyluları arasında bir evlilikler politikası başlatırken, direnenleri ise askeri harekat başlattı. Nurhaci'nın uyguladığı bu politika, daha sonra resmi Çing hükûmeti politikası hâline gelen girişimlerinin tipik bir Örneğidir. Çing döneminin büyük bölümünde Moğollar Mançulara askeri hizmette bulundular. Nurhacı'nın diğer bazı önemli katkıları arasında, önceki Jurchen(Cürcen) alfabesi unutulduktan sonra (Kitan ve Çince'den türetilmişti) Moğolca alfavrsibe dayalı yazılı bir Mançu alfabesi oluşturulmasını emretmek yer aldı. Nurhacı, sonunda Sekiz Sanağa dönüşen sivil ve askeri idari sistemi, Mançu kimliğinin tanımlayıcı unsuru ve birbiriyle kopuk olan Jurchen kabilelerini bir ulusa dönüştürmenin temelini'de yarattı. Çin'i uygun şekilde fethetmek için elinde yetersiz etnik olarak Mançu askeri olan Nurhaci, Moğolları kendine bağlayarak güç kazandılar. Daha da önemlisi, Sekiz Sancağa Han Çinlileride eklediler. Mançular, hem esir alma hem de kaçarak Sekiz Sancağa çekilen çok sayıda Han Çinli askeri nedeniyle bir "Jiu Han jun" (Eski Han Ordusu) yaratmak zorunda kaldı. Ming topçusu, Mançulara karşı birçok zaferden kazanmıştı, bu yüzden Mançular, 1641'de Han Çinli askerlerinden yapılmış bir topçu kolordusu kurdular ve Sekiz Sancakta Han Çinlilerin sayısının giderek büyümrsi, Sekiz Han Sancağı yaratılmasına yol açtı. Şia Hanedanı Xia (okunuşu: Şia) Hanedanı (Çince: 夏朝; Pinyin: xià cháo), Çin tarih kayıtlarına göre Çin'in ilk hanedanlığıdır; MÖ 2200 – 1800 tarihleri arasında hüküm sürmüştür. Birçok Çinli arkeolog Henan Eyaletindeki Erlitou kalıntılarını Xia Hanedanının varlığının kanıtı olarak kabul eder. Ancak çoğu Batılı bilim adamı bu görüşlere katılmamakta, hatta Xia hanedanının gerçekte var olduğuna bile şüpheyle yaklaşmaktadır. Shang HanedanÄ± Shang (okunuşu: Şanğ) Hanedanı (Çince: 商朝 pinyin: shāng cháo) ya da Yīn Hanedanı (殷代) MÖ 1600 - MÖ 1027 yılları arasında Çin'de Sarı Nehir deltasında hüküm sürmüş hanedanlık. Yarı efsanevi Xia Hanedanı'nın aksine tarihsel kanıtlar Shang Hanedanı'nın varlığını doğrulamaktadır; bu nedenle Shang Hanedanı Çin'in ilk hanedanı olarak kabul edilir. Bu döneme ait bronz kaplar ve Fal yazıtları üzerinde Çin yazısının ilk örneklerine rastlanmıştır. TCP ve UDP port numaralarÄ± listesi CNC CNC (Computer Numerical Control), CNC 'bilgisayar sayımlı yönetim' anlamına gelir. CNC tezgâhlar, üzerine özel bir standarda göre delikler delinmiş bantlar ile "otomatik" olarak işleme yaparlar. CNC makineler, üzerine monteli bir bilgisayar aracılığı ile programlanarak "otomatik" olarak işlem yapan makinelerdir. Bazı örnekler; CNC makineleri kullanmak (programlamak) için G (hazırlık) kodları, M (yardımcı) kodları ve ek olarak eksenler (x,y,z) kullanilir. CNC makinelerin programlanmasında iki çeşit standart söz konusu olmaktadır. Makine üreten firmalar bu standartlar çerçevesinde bu kod sistemlerini daha da geliştirmiş ve daha çeşitli hale getirmişlerdir. Günümüzde CNC makinelerin daha verimli, daha hızlı ve hatasız programlanabilmesi için CAD (bilgisayar destekli dizayn) ve CAM (bilgisayar destekli üretim) programları kullanılmaktadır. Bilgisayarlarda oluşturulan tasarımlarda yine bilgisayarlarla CNC makinalar için işleme aşamalarına karar verilip bunlar simulasyonla kontrol edilir ve işleme için G kodları oluşturulur. CAD, CAM, CNC: En basit ifadeyle, mekanik işleme gerektiren bir çalışmayı (delme, kazıma, boyama vs.), bilgisayardan gelen komutlara göre otomatik olarak yapan makinelere CAD CAM CNC makineleri denir. CAD, CAM ve CNC ile örneğin dikdörtgen şeklindeki bir tahta parçasını evdeki el aletlerini kullanarak daire şekline getirmek istersek, tahta üzerine pergelle istediğimiz çapta daire çizer, ardından testere ile daire dışında kalan fazlalıkları keseriz. Güzel bir daire olması için dairenin çevresi üzerinde bu kez törpü ve zımpara ile daha titiz çalışır ve nihayetinde tahtadan dairemizi yapmış oluruz. Eğer dekupaj testereniz varsa bu işi çok daha çabuk yapabilirsiniz. Ancak tam daire olması için yine törpü ve zımpara ile temiz çalışma gerekecektir. Forum (dergi) Forum, 1954-1970 yılları arasında yayımlanan, Demokrat Parti'ye muhalefetiyle bilinen ve yazarlarına göre Türkiye'de Batılı standartlara uygun demokrasi ve kurumların yerleşmesini amaçlayan 15 günde bir yayımlanmış dergi. İlk sahibi Nilüfer Yalçın'dır. Derginin 1954-1960 yılları sayılarındaki yazılarda yer alan, ülkenin siyasî, iktisadî ve toplumsal sorunlarına dair getirilmiş olan çözüm önerileri, 1961 Anayasası'nın öngördüğü Türkiye tasarımına kaynaklık etmiştir. 1 Nisan 1954'te ilk sayısı çıkan dergi, Bahri Savcı, Osman Okyar, Bedii Feyzioğlu, Aydın Yalçın, Turhan Feyzioğlu, Turan Güneş, Nilüfer Yalçın, Bülent Ecevit, Kemal Salih, Nejat Tunçsiper, Cavit Erginsoy, Mukbil Özyörük, Ziya Müezzinoğlu, Yaşar Karayalçın, Kudret Ayiter ile Akif Erginay'ın başını çektiği bir ekip tarafından kuruldu. Yayımından bir süre sonra bu ekibe Cahit Talas, Muammer Aksoy, Şerif Mardin, Coşkun Kırca, Mümtaz Soysal, Metin And, Sadun Aren, Haluk Ülman, Şevki Vanlı, Cemal Aygen ve daha birçok aydın katıldı. Derginin çıkış amacı, 1954 genel seçimlerinden sonra Demokrat Parti iktidarını bilimsel bir yöntemle eleştirerek uyarmak ve yurt sorunlarını kapsamlı bir biçimde sergilemek olarak belirlendi. Bu doğrultuda hareket eden Forum, sayfalarını çeşitli görüşteki yazarlara da açarak ülke gündemine çeşitli tartışma konuları getirdi. Yayımını belirli bir dünya görüşüne bağlı kalmadan 1960'ların ortalarına kadar sürdüren Forum, bu yıllarda, başta Aydın Yalçın olmak üzere yazarlarının bir bölümünün sağ partilere kaymasından, bir bir bölümünün de iş yaşamına girmesinden sonra kalanlardan Muammer Aksoy'un yanına Adnan Cemgil, Kemal Sülker, Gülten Kazgan, Bekir Kıraç, Selahattin Keyman ve Doğan Avcıoğlu'nun eklenmesiyle sol görüşlü bir içeriğe büründü. 1968'de etkinliğini yitirmeye başlayan dergi, Türkiye İşçi Partisi'nin bakış açısıyla Hasan Hüseyin Korkmazgil'in yönetiminde yeniden canlandırılmak istendiyse de, başarı sağlanamayınca 15 Ekim 1969'da yayımına son vermek zorunda kaldı. İşçi Partili Mehmet Ali Aybar yanlısı kanadın görüşlerini yansıtmak amacıyla Şubat 1970'te yeniden çıkarılan Forum, sadece birkaç sayı daha yaşayabildi. Son sayısı 28 Nisan 1970'te yayımlanan dergi, toplamda 379 sayı yayımlandı. 15 Eylül 1979 tarihinden itibaren eski kurucularından bazılarının da katılımı ile "Yeni Forum" adı altında çıkmaya başladı. Derginin kurucusu ve başyazarı Prof. Aydın Yalçın, 4 Ekim 1994 tarihinde vefat edene kadar bu derginin yönetim kurulu başkanlığı ve başyazarlığını yürüttü. Prof. Yalçın'ın başkanlığında yayımlanan dergi Dünya'da birçok ülkede yıllarca en önemli kaynak eser olarak kullanıldı ve hâlâ da kullanılmaya devam ediyor. Dergi, Prof. Aydın Yalçın'ın vefatından sonra eşi gazeteci-yazar Nilüfer Yalçın ve yazı işleri müdürü Ömer Lütfi Kanburoğlu'nun yönetiminde 1999 yılına kadar yayımlanmaya devam etti. Dergi, 2000 yılında Türkiye'nin yaşadığı ekonomik kriz sebebi ile 1954 yılında başladığı yayın hayatına istemeden veda etmek zorunda kaldı. Forum Selçuk Yöntem Selçuk Yöntem (d. 13 Temmuz 1953, Eyüpsultan), Türk oyuncu ve sunucu. 13 Temmuz 1953'te yılında Erzurumlu bir anne ve Sakaryalı bir babanın çocuğu olarak Eyüpsultan, İstanbul'da doğdu. 1975 ve 1976 yılları arasında Ankara Devlet Konservatuvarı Tiyatro Yüksek Bölümü'nden mezun oldu. 1977'de Ankara Devlet Tiyatrosu'nda çalışmaya başlayan Yöntem, 1994'te İrfan Yalçın'ın "Aşağıdakiler" adlı oyununu, 1995'te Savaş Dinçel'in "Gürültülü Patırtılı Bir Hikâye" adlı oyununu yönetti. Bu oyunla "Övgüye Değer Yönetmen" ödülünü aldı. 1997-1998 tiyatro sezonunda Haldun Taner'in "Ay Işığında Şamata" adlı oyununu yönetti. 1986-1987 tiyatro sezonunda "Dört Mevsim" adlı oyunla "Övgüye Değer Erkek Oyuncu" ödülünü, 1988-1989 tiyatro sezonunda "Peynirli Yumurta" adlı oyunla "En İyi Erkek Oyuncu" ödülünü, 1990 -1991 tiyatro sezonunda ise "Deli Dumrul"daki rolü ile "Ulvi Uraz En İyi Erkek Oyuncu" ödülünü aldı. Sahne oyunlarının yanı sıra TRT İstanbul Radyosu'nun hazırladığı radyo oyunlarında da rol aldı. Televizyon ve sinema için film çalışmaları yaptı, "C Blok" adlı filmle "En İyi Yardımcı Erkek Oyuncu" ödülünü alan Yöntem, "Deli Yürek" adlı dizi ve sinema filmindeki Bozo tiplemesinden sonra, 2003 yılındaki "Kurtlar Vadisi" adlı dizide de Aslan Akbey karakterini canlandırdı. 2008 yılında Kanal D'de yayınlanmaya başlanan "Aşk-ı Memnu" dizisinde başrollerdeki karakterlerden biri olan Adnan Ziyagil'i canlandırdı. 400'ü aşkın bölüm sunduğu "Büyük Risk" adlı bilgi yarışması Star Tv'de başlamış, Show TV'de devam etmiştir. 2013 atv'de yayınlanan "Bugünün Saraylısı" dizisinde Ata Katipoğlu'nu oynadı. "Kim Milyoner Olmak İster?" yarışma programının sunucusu Kenan Işık'ın beyin kanaması geçirmiş olması ve programı sunamayacak olması sebebiyle "Kim Milyoner Olmak İster?"in 4. sezonun sunucusu olarak kararlaştırılmıştır. Åžarj dinamosu Şarj dinamosu ya da Şarj Üreteci Doğru akım generatörü olup, kollektörü ve statör sargıları paralel çalışan bir jeneratördür. Dinamo aküyü şarj eder ve araçların elektrikli aletlerine gerekli akımı sağlar. NursialÄ± Benedikt Nursialı Benedikt (Latince: Benedictus Nursinus, d. 480 ö. 547) veya hristiyanlara göre Aziz Benedikt. Norcia(), İtalya'da yaşamış hem ortodoks hem katolik mezhebine göre aziz kabul edilen bir din adamıdır. Batı hristiyanlığında manastır kültürünü ve keşiş hayatını başlatan kişidir. Benediktin tarikatının kurucusudur. Nursialı Benedikt'in yaşama prensipleri Benediktin keşişleri tarafından Aziz Benedikt'in Kuralları (Regula Benedicti) olarak adlandırılır ve günlük yaşamda bir kılavuz olarak uygulanır. Halen varlığını sürdüren Sistersiyenler ve Trappistler Aziz Benedikt'in kurallarına göre yaşarlar. Nursialı Benedikt 1220 yılında "Aziz"lik mertebesine yükseltilmiştir. 1964'te Papa VI. Paul tarafından Avrupa'nın koruyucu azizi ilan edilmiş, daha sonra ismi papa isimlerinde kullanılmaya başlanmıştır. Alman Kardinal Joseph Ratzinger, 2005 yılında papa ilan edildiğinde Aziz Benedikt'e ithafen kendisine Papa XVI. Benedictus ismini seçmiştir. Nursialı Benedikt'in hayatı hakkında bilinenler kendisinden sonra yazılmış bazı yazılardan ibarettir. Bunlardan en eskisi Papa I. Gregorius'un yazmış olduğu dört ciltlik "Dialogues" adlı eserindedir. Bu eserde Gregory'nin, Siraküzalı Maksimilyen'e yazdığı ve kendine özgü disiplinli bir hayat yaşayan bir keşişten bahseden bir mektubu yer almaktadır. Bu mektupta Monte Cassino'da yaşayan bu keşişe ait kendisine nakledilen çeşitli mucizelerden bahsetmektedir. Benedikt Nursia'lı bir Roma asilzadesinin oğlu olarak dünyaya gelmiştir. Aziz Bede'ye göre Benedikt, ortodoks ve katolik kiliselerince azize olarak kabul edilen Azize Skolastika'nın da ikiz kardeşidir. Benedikt 20'li yaşlarında geldiğinde şehir yaşamından uzak bir yer aramak üzere yanına yaşlı dadısını alarak Roma'yı terkedip Enfide'ye doğru yola çıkmıştır. Yolda Subiacolu Romanus isimli bir keşişe rastlamıştır. Romanus bir mağaranın üstüne kurulu manastırda yaşadığını ve gayesini anlatmış ve Benedikt'e bir keşiş elbisesi hediye etmiştir. Benedikt, Romanus'tan etkilenip kimsenin haberi olmadan bu mağarada tam 3 yıl bir münzevi olarak yaşamıştır. Arada bir Romanus ile konuşma dışında kimse ile iletişim kurmadan yaşadığı 3 yıllık hayat Benedikt'in zihninin ve karakterinin olgunlaşmasına yol açmıştır ve bu süre içinde Romanus'un ve kendisinden haberdar olan yerel halkın saygısını kazanmıştır. Yakınlarda bulunan Vicovaro manastırının başpapazının ölümü üzerine kendisine bu manastıra katılması teklif edilmiştir. Benedikt burada o günkü manastır yaşamı ile tanışmış ve kendi fikirleri ile asla bağdaşmayacağını anlamıştır. Manastırda yaşayan diğer keşişlerle sık sık fikir ayrılığına düşmüş bunun sonucu olarak bazı keşişler onu zehirleme girişiminde bulunmuşlardır. Bunun üzerine Benedikt manastırdan ayrılıp tekrar mağaraya dönüp orada yaşamaya başlamıştır. Efsaneye göre manastırdaki rahipler önce şarabın içine zehir karıştırmışlar ancak Benedikt şarabı içmeden kutsamak için dua ederken kadeh parçalara ayrılmıştır. Ardından zehirli bir somun ekmek hazırlamışlar ancak yine ekmeği yemeden önce dua ederken bir karga gelip önünden ekmeği kapıp gitmiştir. Bundan sonra sık sık mucizeler göstermeye başlamıştır ve pek çok kişi onun kılavuzluğu altına girmek için kendisini Subiaco'da ziyaret etmeye başlamıştır. Bu kişiler için o vadide 12 manastır inşa etmiştir ve her birine bir papaz ile 12 keşiş yerleştirmiştir. İnşa ettiği 13. manastırda ise birkaç keşiş ile birlikte kendisi de yaşamaya başlamıştır. Ancak bu manastırın ve tüm manastırların baş papazı olarak kalmıştır. Manastırların kurulmasından sonra çocuklar için okullar kuruldu. Bu okullardan ilk yetişenler arasında Aziz Maurus ve Aziz Placidus da vardır. 21 Mart 547 yılında Monte Casino manastırında ayakta dua eder halde öldü. Bayramı 21 Mart olarak kutlanmaktaydı ancak bu tarih oruç zamanına denk geldiği için Roma Katolik Takviminde 11 Temmuz olarak değiştirildi. Ortodokslar ise 14 Mart olarak kutlarlar. Origin of Symmetry Origin Of Symmetry , İngiliz rock grubu Muse 'ün 17 Temmuz 2001'de piyasaya çıkan ikinci albümüdür. "Plug-In Baby", "New Born", "Hyper Music/Feeling Good" ve "Bliss" single olarak yayımlanmıştır. "Simetri merkezi" anlamına gelen bu albüm ismi, dünyanın içinde bulunduğu kaosa rağmen her şeyin bir simetrisi olduğu düşüncesinden doğmuştur. Bütün şarkılar Matthew Bellamy tarafından yazılmıştır. Margaret Beckett Margaret Mary Beckett (d. 1943), İngiliz siyasetçi. İngiltere İşçi Partisi üyesi, 5 Mayıs 2006 ile 28 Haziran 2007 arasında İngiltere dışişleri bakanı. İngiltere'de göreve gelen ilk kadın dışişleri bakanıdır. Margaret Mary Jackson adıyla 15 Ocak 1943'te İngiliz marangoz bir baba ile İrlandalı Katolik bir annenin çocuğu olarak Ashton'da dünyaya geldi. Ablası rahibe olan Margaret, Norwich'de bulunan Notre Dame Kız Lisesi'nin ardından Manchester Bilim ve Tekneloji Üniversitesi'nde metalbilim eğitimi aldı. Özel bir şirkette stajını tamamladıktan sonra 1962'da Manchester Üniversite'si metalbilim bölümünde deney görevlisi olarak işe başladı. 1970'te ise İngiliz İşçi Partisi'nde endüstriyel polika araştırmacısı olarak görev aldı. 1979'da yine İşçi Partisi'nde görevli Lionel Beckett ile evlendi. 1974-1979 yılları arasında milletvekilliği yaptı ve 1983 yılı itibarıyla aralıksız milletvekilliği görevini sürdürmektedir. 1998-2001 yılları arasında Avam Kamarası Başkanlığı, 2001-2006 yıllarında Çevre ve Gıda Bakanlığı, 2006-2007 yılları arasında Dışişleri Bakanlığı, 2007-2008 yılları arasında Parlamento ile İlişkiler Bakanlığı, 2008-2010 yılları arasında da Konut ve Planlama Bakanlığı yapmıştır. Kıbrıs Türk Devleti Kıbrıs Türk Devleti, dönemin Birleşmiş Milletler Genel Sekreteri Kofi Annan tarafından hazırlanan Annan Planı'ında Kıbrıs Rum Devleti ile birlikte Birleşmiş Kıbrıs Cumhuriyeti'ni oluşturacak olan federe devlete verilecek olan isim. 24 Nisan 2004 tarihinde Kıbrıs adasının her iki tarafında eş zamanlı olarak referanduma sunulan, Türkler tarafından kabul edilmesine rağmen, Rumlar tarafından ret edilmesi ile hayata geçemeyen Annan Plan'nında merkezi devlete ait bazı yetkiler kurulacak olan alt federe devletlere verilecekti. Fakat bu planın reddi nedeniyle bu oluşum hiçbir zaman hayata geçemedi. Fakat planın reddinden sonra Kuzey Kıbrıs Türk Cumhuriyeti, İslam İşbirliği Teşkilatı'na ve Ekonomik İşbirliği Teşkilatı'na Kıbrıs Türk Devleti adıyla gözlemci üye olmuş ve bugün bu isim ile temsil edilmektedir. GazimaÄŸusa Gazimağusa ya da Mağusa (Yunanca: Αμμόχωστος (Ammohostos)), Kıbrıs Adası'nda bir liman kenti. Kıbrıs Cumhuriyeti'nin Mağusa kazası'nın ve Kuzey Kıbrıs Türk Cumhuriyeti'nin Gazimağusa İlçesi'nin yönetim merkezi. Mağusa, Akdeniz'in en fazla güçlendirilmiş limanlarından biridir. Yakındoğu ile Avrupa arasında bir basamak oluşturur. Mağusa'nın esas gelişimi Lüzinyanlar devrine rastlar. Yakındoğu'dan şehre yerleşenler, kültür ve değerleriyle kent sakinlerine yeni bir güç ve dinamizm kattılar. 2011 nüfus sayımına göre kent, 40.920 kişilik nüfusa sahiptir. Doğu Akdeniz Üniversitesi de burada bulunmaktadır. Gazimağusa'nın altın kumsalları dünyanın en iyi bilinen plajları arasındadır. Şehirde her yıl düzenli olarak Gazimağusa Belediyesi ve Doğu Akdeniz Üniversitesi'nce gerçekleştirilen Uluslararası Mağusa Kültür ve Sanat Festivali yapılmaktadır. Klasik antik dönemde Mısır Kraliçesi II. Arsinoe'ye atfen şehir "Arsinoe" (Yunanca: Ἀρσινόη) olarak bilinirdi. Strabon tarafından da o isimle bahsedilmiştir. Yunancada ise "kumda saklı" anlamına gelen "Ammohostos" olarak geçmektedir. Bu isim daha sonraki dönemlerde "Famagusta" (Batı dillerinde sıkça Fransızca'daki karşılığı "Famagouste" ve İtalyanca'daki karşılığı "Famagosta" kullanılmıştır, Türkçede ise "Mağusa" olarak bilinir. 1974 yılında Kıbrıs Türk yönetimi tarafından "gazilik" unvanı verilmiştir. Şehrin eski merkezi altın yıllarında rivayete göre yılın her günü için bir kiliseye sahip olmasından dolayı "365 kiliseli şehir" unvanına sahiptir. Türkçedeki "Magosa" kullanımı yerlilerin tepkisini çeken yanlış bir kullanımdır. Şehir ilk olarak MÖ 3. yüzyılda I. Ptoleme tarafından "Arsinoe" adıyla kurulmuştur. MS 647/648 yıllarında Salamis'in Araplar tarafından yağmalanması sonucu şehre buradan gelen göçmenler yerleşti. 1291 yılında Haçlı Seferleri sırasında Akka alınınca oradan göç edenler şehre yerleşti. Halkla birlikte tüccarların da gelmesi sonucu şehir zenginleşip önem kazandı ve Gazimağusa Limanı sayesinde bir ticaret merkezi konumuna geldi. Lüzinyanlar döneminde Kudüs'ü de yöneten Lüzinyan kralları 1372'ye kadar Mağusa'daki St. Nikolas Katedrali'nde taç giydi. Bu dönemde şehirde pek çok kilise inşa edildi. 1372'de Cenevizliler şehri ele geçirmiş, şehir yapılan anlaşma gereği 1469'a kadar Ceneviz yönetiminde kalmış ve daha sonra Lüzinyanlara geri verilmiştir. Ceneviz döneminde bir askeri bölge olarak kullanılan şehir ticaret merkezi olma özelliğini yitirmiştir. Türklere kadar Roma ve Doğu Roma İmparatorluklarının, Latinlerin ve Venediklilerin eline geçen kale II. Selim dönemindeki (1566-1574) Kıbrıs Seferi sırasında 6 Ağustos 1571'de Türk birlikleri tarafından fethedildi. 1878'e dek Türk yönetiminde kalan kale Kıbrıs ile birlikte 1878 yılında İngiliz idaresine bırakıldı. 1960 yılında bağımsızlığını kazanan Kıbrıs Cumhuriyeti'nin önemli turizm beldelerinden biri haline gelen Mağusa, 1974'te Kıbrıs Harekâtı sırasında Türk birliklerince ele geçirildi. Kent, 1975 yılında ilan edilen Kıbrıs Türk Federe Devleti ve 1983'te kurulan Kuzey Kıbrıs Türk Cumhuriyeti'nin önemli liman, turizm ve üniversite eğitimi merkezlerinden biri haline geldi. Othello Kalesi, Rumların Aziz George Kilisesi, Latinlerin Aziz George Kilisesi, Gazimağusa Limanı, Lala Mustafa Paşa Camii (Aziz Nicholas Katedrali), Francis Kilisesi, Namık Kemal Zindanı ve Müzesi, Kertikli Hamam, Mağusa Surları, Aziz Barnabas Manastırı, Azize Anna Kilisesi ve Salamis Antik Kenti. Tzipi Livni Tziporah Malkah "Tzipi" Livni (; 8 Temmuz 1958, Tel Aviv), eski Mossad ajanı, İsrail'in eski Dışişleri Bakanı ve eski Adalet Bakanı. Hatnuah Partisinin lideri. Eski birer Irgun militanı olan Eitan Livni ve Sara Rosenberg'in çocuğu olarak Tel Aviv'de dünyaya geldi. Polonya doğumlu babası Eitan Livni, bölgedeki İngilizlere karşı bombalı saldırılarda bulunan Irgun örgütünün operasyon şefiydi. Ortodoks yani tutucu bir aileye sahip olan Livni, 12 yaşından beri vejetaryendir. Anadili İbranice'nin yanı sıra İngilizce ve Fransızca da bilmektedir. İsrail Savunma Kuvvetlerine hizmet eden Livni, askerliğini tamamladıktan ve bir yıl hukuk okuduktan sonra Mossad'a katılmıştır. 1980'li yıllarda Avrupa'da, İsrail gizli servisi Mossad'ın ajanı olarak görev yapan Livni, işin stresini gerekçe göstererek Mossad'dan yine 80'lerde istifa etmiş ve hukuk öğrenimine devam etmiştir. Daha sonra hayatını ticari avukat olarak sürdürmüştür. Ehud Olmert'in Kadima'nın liderliği için tekrar aday olmayacağını açıklamasından sonra yapılan parti içi seçimleri kazanan Livni 17 Eylül 2008 tarihinde Kadima'nın lideri oldu. Partisi Kadima, 10 Şubat 2009 erken genel seçimlerinde ilk sırada olmasına rağmen Benyamin Netanyahu liderliğindeki Likud partisi sağcı partilerin desteği ile hükûmeti kurma yetkisini alarak yönetime geldi. Tzipi Livni ise "Ana Muhalefet Lideri" sıfatıyla meclisteki yerini aldı. Gazze'deki Kurşun Dökme Operasyonu sırasında İsrail Dışişleri Bakanı olan Livni hakkında 2009 yılında bir İngiliz mahkemesince "savaş suçlusu" olduğu gerekçesiyle tutuklama kararı çıkartıldı. Livni, İngiltere'ye yapacağı ziyareti iptal ederken İsrail durumu protesto etti. Netanyahu "İngiltere'de meydana gelen bu saçmalığı tümüyle reddediyoruz" diyerek tepkisini dile getirdi. İsrail Başbakan Yardımcısı Silvan Şalom ise "Biz hepimiz Tzipi Livni'iz" sözleriyle Livni'nin yanında olduklarını belirtti. İngiliz Guardian gazetesinde yer alan habere göre Livni'nin ziyaretini iptal etmesi üzerine söz konusu mahkeme kararı geri çekildi. 27 Mart 2012 tarihinde yapılan Kadima Kongresi'nde Şaul Mofaz'a karşı parti liderliği yarışını kaybetti ve liderlik görevini Mofaz'a devretti. 1 Mayıs 2012 tarihinde milletvekilliğinden istifa ettikten sonra aynı yıl liberal ve seküler çizgideki bir parti olan Hatnuah'ı kurdu. Lideri olduğu Hatnuah 2013 seçimlerinde Livni dahil 6 milletvekili ile Knesset'te yer aldı. Livni seçim sonrası 33. Hükûmette Adalet Bakanlığı görevini üstlendiyse de daha sonra gelişen tartışmalar sonrasında görevinden alındı. Rafael Saban Rafael Saban (1890, İstanbul - 14 Temmuz 1960, İstanbul), Türkiye Yahudilerinin hahambaşı idi. Tiyatrocu Nedim Saban'ın büyükbabasıdır. 1890 yılında İstanbul’da doğan Rafael Saban, Türkiye’de yaşayan Yahudilerin 1940 yılından itibaren 20 yıl dini liderliğini yapıp 14 Temmuz 1960'ta vefat etmiştir. Rafael Saban, Türkçe dışında İbranice, Fransızca, İngilizce, İspanyolca, İtalyanca, Ladino (Judeo İspanyolca) ve Aramice dillerini biliyordu. Tevrat, Talmud, Yahudi ilahiyatı ve genel ilahiyat konularında çeşitli araştırma ve makaleleri de var. Joachim LÃ¶w Joachim Löw (, d. 3 Şubat 1960) Alman eski futbolcu ve teknik direktör. Şu an Almanya millî futbol takımını çalıştırmaktadır. Almanya, 2014 yılında Brezilya'da düzenlenen FIFA Dünya Kupası'nı almayı başarmıştır. Löw 1978 yılında kariyerine 2. Bundesliga takımlarından SC Freiburg'da başladı. İki kez döndüğü (1982, 1985) takım en çok gol attığı takım oldu. 1980 yılında Bundesliga'da mücadele eden VfB Stuttgart takımına transfer oldu. Ama ilk 11'e girmekte zorluk yaşayan futbolcu sadece dört maçta forma giydi. 1981-82 sezonunda Eintracht Frankfurt'ta oynadı. Oynadığı 24 maçta 5 gol attı. Sonraki yıl Freiburg'a döndü. 1982-83 sezonunda 2. Bundesliga'da 34 maça çıktı ve 8 gol attı. 1983-84 sezonunda yine 2. Bundesliga'da 31 maçta 17 gol attı. 1984-85 sezonunu Bundesliga'da Karlsruher SC takımında geçirdi. Çıktığı 24 maçta 2 gol attı. Sonraki sezon yine Freiburg'a döndü. Dört yıl boyunca 116 maça çıktı ve 38 gol attı. Kariyerini İsviçre'de FC Schaffhausen (1989-1992) ve FC Winterthur (1992-1994) takımlarında oynayarak bitirdi. Löw ayrıca dört kez Almanya 21 yaş altı millî futbol takımı adına forma giydi. Löw teknik direktörlük kariyerine hâlâ futbol oynarken FC Winterthur'un genç takımında başladı. 1994-95 sezonunda FC Frauenfeld takımında futbol oynarken teknik direktörlük yaptı. 1995-96 sezonunda VfB Stuttgart'ta teknik direktör Rolf Fringer'in yardımcılığını yaptı. Fringer İsviçre millî takımına geçince Ağustos 1996'da geçici teknik direktörlük yaptı. Sonra kalıcı oldu. "Sihirli üçgen" adı verilen Krasimir Balakov, Giovane Élber, ve Fredi Bobic'in oynadığı takım 1996-97 sezonunda DFB-Pokal'i kazandı. Sonraki sezon Bundesliga'da dördüncü olan takım Kupa Galipleri Kupası'nda finale kadar geldi. Finalde Chelsea'ye 1-0 yenildiler. Temmuz 1998'de Stuttgart takımından ayrılan Löw, Süper Lig'de mücadele eden Fenerbahçe'nin başına geçti. Sezon sonunda Süper Lig'i üçüncü bitiren takım UEFA Kupası'nın birinci turunda Parma'ya toplamda 3-2 yenilerek elendi. Teknik direktör, Ekim 1999'da Karlsruher SC takımının başına geçti. Ama takımın üçüncü lige düşmesine engel olamadı ve görevden alındı. 2000-01 sezonunda Türkiye'ye dönerek Adanaspor'u çalıştırdı. Adanaspor sonuncu olarak küme düştü. Ekim 2001'de Tirol Innsbruck takımına geçti. 2001-02 sezonunda takım Avusturya Bundesliga şampiyonu oldu. 2002 yılında iflasını ilan etmek zorunda kalan kulüp kapatıldı. Boşta kalan Löw 2003-04 sezonunda Austria Wien takımının başına geçti. Takım ligin sonunda ikinci oldu. UEFA Şampiyonlar Ligi'nin üçüncü ön elemesinde Olympique de Marseille'ya toplam 1-0 yenildiler ve UEFA Kupası'na kaldılar. UEFA Kupası'nın birinci turunda Borussia Dortmund'a toplam 3-1 yenilerek elendiler. 13 Temmuz 2006 tarihinde Klinsmann sözleşme yenilememe kararı aldıktan sonra Almanya teknik direktörlüğü için Löw'ün adı geçti. İki yıllık sözleşme imzalayan Löw, Klinsmann'ın ofansif oyun tarzını devam ettirmek istediğini açıkladı. Löw, özellikle oyuncularının topu ayağında fazla tutmasından endişeliydi. Görev süresince bunu azaltarak oyun hızını artırdı. Euro 2008'i kazanmak istediğini söyledi. Takımın başındaki ilk maçına 16 Ağustos 2006 tarihinde Gelsenkirchen'de İsveç karşısında çıktı. Miroslav Klose'nin attığı iki gol ve Bernd Schneider'in bir golüyle maçı 3-0 kazandılar. Euro 2008 elemelerine İrlanda ve San Marino galibiyetleriyle başladı. 7 Ekim 2006 tarihinde Rostock'ta Ostseestadion'da oynanan Gürcistan maçını 2-0 kazandılar. Böylece ilk dört maçından galibiyetle ayrılan Löw Almanya millî takımının en iyi başlangıç yapan teknik direktörü oldu. Takımın 11 Ekim'de Euro 2008 elemelerinde Bratislava'daki Slovakya maçını da 4-1 kazanmasıyla bu rekoru geliştirdi. Slovakya'dan Stanislav Varga'nın attığı gol Löw'ün çalıştırdığı Almanya'nın yediği ilk gol oldu. Löw'ün rekoru 15 Kasım'da yine elemelerle Lefkoşa'daki 1-1 berabere kaldıkları Kıbrıs maçıyla sona erdi. Löw, takımın başındaki ilk mağlubiyetini sekizinci maçında, 28 Mart 2007 tarihindeki Danimarka karşısında 1-0 yenilerek aldı. Euro 2008 elemelerinde grubu birinci bitiren takım doğrudan turnuvaya gitmeye hak kazandı. Almanya Euro 2008'deki ilk maçında Polonya'yı 2-0 yenerken iki golü de Lukas Podolski attı. İkinci maçta Sleven Bilic'in çalıştırdığı Hırvatistan'a 2-1 yenildiler. Grubun son maçı olan Avusturya maçında Löw, hakem Manuel Enrique Mejuto Gonzalez ve Avusturyalı dördüncü hakem Josef Hickersberger tarafından tribünlere yollandı. Almanya Michael Ballack'ın golüyle 1-0 kazanarak çeyrek finale yükseldi. Löw gruplarda kullandığı 4-4-2 sistemini 4-2-3-1'e çevirerek Mario Gomez'i ilk 11'den çıkardı. Maçı kenardan izlemek zorunda kalmasına rağmen Portekiz'i 3-2 yenmeyi başardılar. Yarı finalde Türkiye'yi de 3-2 yenen Almanya 29 Haziran 2008 tarihinde oynanan finalde İspanya'ya 1-0 yenilerek finalist oldu. Güney Afrika'da düzenlenecek olan FIFA Dünya Kupası'nın elemelerinde grupta namağlup giden Almanya birinci oldu. 10 Ekim 2009 tarihinde grubun sondan bir önceki maçında Guus Hiddink'li Rusya'yı 1-0 yenerek play-offlara yolladılar. 2010 FIFA Dünya Kupası'nda Löw, yeni oyuncuları kadroya çağırdı ve Almanya turnuvanın en genç ikinci takımı oldu. 1934 yılından beri de Almanya'nın en genç kadrosuydu. D grubuna düşen Almanya; Gana, Avustralya ve Sırbistan'ın bulunduğu bu grubu lider bitirerek son 16 turunda İngiltere ile karşılaştı. İngiltere'yi 4-1 yenip çeyrek finale yükselen takım çeyrek finalde Arjantin'i 4-0 mağlup etti. Yarı finalde İspanya'ya 1-0 yenildiler. 10 Temmuz 2010 tarihinde Uruguay ile yaptıkları üçüncülük maçını 3-2 kazanarak turnuvayı üçüncü bitirip bronz madalya aldılar. Löw'lü Almanya, Euro 2012 elemelerinde düştüğü A gurubunda on maçın onunu da kazanarak birinci oldular. Elemeler sırasında Löw sözleşmesini 2014'e kadar uzattı. Euro 2012'de B grubunda Almanya Portekiz'i 1-0, Hollanda ve Danimarka'yı 2-1 yenerek üçte üç yaptı. Çeyrek finalde Yunanistan'ı 4-2 yenerek yarı finale yükseldi. Ama yarı finalde İtalya'ya 2-1 yenilerek elendi. Elemeleri yine namağlup olarak geçen Almanya 2014 FIFA Dünya Kupası'ndaki ilk maçında Portekiz'i 4-0 yendi. İkinci maçta Gana'yla 2-2 berabere kaldılar. Üçüncü maçta eski teknik direktörleri Jürgen Klinsmann'ın çalıştırdığı ABD'yi Thomas Müller'in attığı golle 1-0 yenerek üçte üç yaptılar. Son 16 turunda Cezayir ile karşılaştıkları maçta Cezayir'in yakaladığı fırsatlarla Almanya defansını kırmaya çalışmasıyla Löw'ün taktikleri sorgulanmaya başladı. Yine de uzaltmalara kalan maçı Almanya 2-1 kazandı. Çeyrek finalde Fransa'yı 1-0 yenerek yarı finale yükseldiler. Yarı finalde, Brezilya'yı 7-1 yenerek finale yükseldiler. Bu sonuç Brezilya'nın FIFA Dünya Kupası tarihindeki en kötü sonucu oldu. Finalde Arjantin ile karşılaşan Almanya uzaltmalarda 1-0 kazandı ve Löw'ün ilk kez kazandığı FIFA Dünya Kupası Almanya'nın dördüncü FIFA Dünya Kupası oldu. Almanya Euro 2016 elemelerine 2-1'lik İskoçya galibiyetiyle başladı. Sonraki maçta Almanya Polonya'ya 2-0 yenildi. Maçta 28 şutu olmasına rağmen yenilen takım grupta dördüncü sıraya düştü. 14 Ekim 2014 tarihinde İrlanda ile 1-1 berabere kaldılar. John O'Shea, 90+4'te attığı golle beraberliği sağlamış oldu. Sonraki ay Cebelitarık'ı 4-0 yendiler. 13 Mart 2015 tarihinde Löw sözleşmesini 2018 yılına kadar uzattı. 29 Mart 2015 tarihinde Gürcistan'ı 2-0 mağlup ettiler. Böylece Almanya ikinci sıraya yükseldi. 10 Haziran 2015 tarihinde Amerika Birleşik Devletleri'yle yaptıkları hazırlık maçında 2-1 yenildiler. Bu galibiyetle ABD, tarihinde ilk kez Almanya'yı yenmiş oldu. Löw'ün 1986 yılından beri evli olduğu Daniela ile çocukları olmamıştır. 1978 yılında beri çıkan çift sekiz yıl sonra evlenmiştir. Löw, araba aşrırı hız ve telefonla konuşmasından dolayı biri 2006'da (bir ay), biri de 2014 yılında (altı ay) olmak üzere iki kez sürücü belgesini kaybetmiştir. FIP FIP aşağıdakilerden birinin kısaltmasıdır: Letonca Letonca ya da bir diğer adıyla Letçe ("latviešu valoda"), Letonya'nın resmî dilidir. 1,4 milyon kişi ana dil olarak, 1-1,5 milyon kişi yabancı dil olarak, toplamda yaklaşık 3,2 milyon kişi tarafından konuşulur. 33 harfli bir alfabe kullanılır. Sesli Harfler Sessiz Harfler - "Çengel İmi" Sessiz Harfler - "Yumuşatma İmi" Werner Lorant Werner Lorant (d. 21 Kasım 1948, Welver), Alman futbolcu ve teknik direktördür. Oyunculuk döneminde oynadığı kulüpler; Borussia Dortmund (1971 - 1973), Rot-Weiss Essen (1973 - 1977), 1. FC Saarbrücken (1977 - 1978), Eintracht Frankfurt (1978 - 1982), Schalke 04 (1982 - 1983), Hannover 96 (1983 - 1984), Heidingsfeld (1984 - 1986) ve 1. FC Schweinfurt 05 (1986 - 1987) idi. Türk medyası tarafından kendisine "Köylü" lakabı takılmıştır. Fenerbahçe'de teknik direktörlük yaptığı dönemde 6-0'lık Fenerbahçe-Galatasaray maçını kazanarak tarihe geçmiştir. Bu maçtan sonra "Korkaklar kazanamaz" şeklinde bir demeç vermiştir. 2006-2007 sezonunda İran'ın Saipa takımından Kayseri Erciyesspor'a transfer olmuştur fakat bu takımda aldığı başarısız sonuçlar nedeniyle kulüpten gönderilmiştir. Daha sonra Sivasspor'a geçmiştir. Son olarak Kasımpaşa ile sözleşme imzalamış fakat çıktığı 6 maçının hiçbirini kazanamaması sonucu görevine son verilmiştir. Nisan 2015'te Lorant, Almanya'da bir ilçe takımı olan ve 7. ligde bulunan TSV Waging'le anlaştı. Nisan 2015'te, Lorant, sezon sonuna kadar TSV Waging'in yöneticisi olarak atandı. 2017 Ocak ayında ÖTSU Hallein takımında görevlendirdi. 2019 yılının Nisan ayında, sezonun sonuna kadar FC Hallein 04'ün teknik direktörlük görevini üstlendi. Maltaca Maltaca ("Malti"), Maltalılar tarafından kullanılan, Malta ve Avrupa Birliği'nin resmî dillerinden birini oluşturan Latinleşmiş Sami dili. Latin alfabesi kullanılarak yazılan dilin kökenleri tarihi Sicilya Arapçasına dayanmakta olup, tarih boyunca Romen dilleri ve İngilizceden yoğun ödünçlemeler almıştır. İlk olarak 15. yüzyılda yazılmaya başlanmış dil, 1934'de Malta'nın resmi dili olmuştur. Maltaca, tarihi bir Arapça formu olan ve Mağrip Arapçasından türemiş Sicilya Arapçası kökenlidir ve Sicilya Emirliği'nde 831-1091 yılları arasında gelişmiştir. Maltacayı oluşturacak dilin Malta'ya Sicilya'dan 10. yüzyılda geldiği düşünülmektedir. Bu sav, modern Maltalıların, Sicilyalılar ve Calabrialılar ile ortak bir kökene dayanmaları ve Levant ile Kuzey Afrika halklarından genetik açıdan düşük oranda etkilenmiş olmaları ile desteklenmektedir. Malta'nın Normanlar liderliğinde ele geçirilmesi ve yeniden Hristiyanlaşması sonucunda Maltaca, Klasik Arapça'dan bağımsız gelişmiş ve zamanla Latinleşmiştir. Norman hakimiyeti sonucunda bölgeden Müslümanlar sürülmesiyle Malta Arapçası izole kalmış ve farklı bir dile evrilmiştir. Sicilya'daki Sicilya Arapçası yerini bir Romen dili olan Sicilyacaya bırakmış olmasına rağmen, Maltaca İtalyanca yanında bir halk dili olarak gelişmeye devam etmiştir. Dile yapılan ilk atıf 1436 yılında gerçekleşmiş ve Maltaca "lingua maltensi" olarak adlandırılmıştır. Maltaca ilk belge ise Pietru Caxaro tarafından yazılmış ve 15. yüzyıla tarihlenen "Il-Kantilena" () olmaktadır. Maltaca ilk sözlük 16. yüzyılda Maltaca-İtalyanca olmak üzere üretilmiştir, ancak bu eser kaybolmuştur. Maltaca kelimeler listesi, Hieronymus Megiser'in "Thesaurus Polyglottus" (1603) ve "Propugnaculum Europae" (1606) eserlerinde yer almıştır, Domenico Magri ise "Hierolexicon, sive sacrum dictionarium" (1677) eserinde bazı Maltaca sözcüklerin etimolojisini vermiştir. 1934 yılında Malta, İtalyancayı resmî dil statüsünden çıkarmış ve Maltaca ve İngilizceyi yeni resmî dilleri olarak kabul etmiştir. Maltaca, tüm Sami dilleri gibi Afro-Asyatik dil ailesine mensuptur. Sami dilleri içerisinde ise tarihi bir Arap dili olan Sicilya Arapçasından türemiştir. Bu anlamda soysal açıdan Mağrip Arapçası ile ilişkilidir. Maltaca, diğer Arapça değişkelerinde olduğu gibi Klasik veya Standart/Fasih Arapça ile iki dillilik ilişkisi göstermez. Bu neden ötürü dil, Arap makrodilini oluşturan 30 değişkeden ayrı olarak sınıflandırılır. Maltacayı ayıran başka bir özellik, dilin morfolojisinin ve söz varlığının başta İtalyanca ve Sicilyaca olmak üzer Romen dillerinden önemli oranda etkilenmiş olmasıdır. Maltaca söz varlığının yaklaşık üçte birini Arapça kökenli kelimeler oluşturur ve bunlar genellikle günlük hayatta kullanılan temel kelimeleri kapsar. Dilin söz varlığının yaklaşık yarısı Standart İtalyanca ve Sicilyaca kökenlidir, İngilizce ise %6 ile %20'sini oluşturur. 2016'da yürütülmüş bir araştırmaya göre Maltaca konuşurları Tunus Arapçası bir konuşmanın yaklaşık üçte birini anlayabilmektedir. Buna karşılık Tunus Arapçası konuşurları Maltaca bir konuşmanın yaklaşık %40'ını anlamaktadır. Maltaca ve Tunus Arapçası arasındaki karşılıklı anlaşılabilirlik, Tunus Arapçası ve çevresindeki diğer Arapça değişkeleri arasında olandan daha düşüktür. Maltaca, tarihi boyunca sadece Latin alfabesi kullanılarak yazılmıştır ve dilin en eski yazılı kaynağı Geç Orta Çağ'a dayanmaktadır. Dil, hâlâ tamamıylan Latin alfebesi kullanılarak yazılan tek Sami dili olmaktadır. Malta alfabesi 29 harf ve bir harf birleşiğinden oluşur. Scuderia Ferrari Scuderia Ferrari, İtalyanca'da Ferrari takımı anlamına gelmektedir. Enzo Ferrari tarafından 1929 yılında kurulmuş olup, uzunca bir dönem Alfa Romeo'nun yarış bölümü olarak faaliyet göstermiştir. 1947 yılında yol otomobili üretmek amacıyla Ferrari'nin kurulması ile birlikte Alfa Romeo bünyesinden ayrılıp, "Gestione Sportiva" adıyla Ferrari'nin bünyesi altına geçmiştir.İlk yıllarında Formula 1 , Formula 2 hem de Le Mans'da varlık gösteren takım 70'lere doğru Le Mans'tan ve 60'larda da F2'den çekilmiştir. F1'de ise hâlen varlığını sürdürmektedir. Formula 1 Dünya Şampiyonası kapsamındaki ilk yarışına 1950 yılında Monako'da çıkmış, ilk zaferini de 1951 yılında İngiltere'nin Silverstone pistinde José Froilán González ile elde etmiştir. Formula 1'de Ferrari ile ÅŸampiyon olan pilotlar Alberto Ascari (1952,1953), Juan Manuel Fangio (1956), Mike Hawthorn (1958), Phill Hill (1961), John Surtees (1964), Niki Lauda (1975,1977), Jody Scheckter, Michael Schumacher (2000,2001,2002,2003,2004), Kimi Raikkonen (2007). Hâlen Formula 1 Dünya Şampiyonası kapsamında en fazla yarış kazanan, en fazla pol pozisyonu elde eden, en fazla en hızlı tura sahip olan, en fazla podyum elde eden, en fazla pilotlar ve takımlar şampiyonuluğu elde eden takımdır. Ayrıca Ferrari takımı F1'deki çoğu rekoru elinde tutmaktadır: Ferrari ayrıca 225 galibiyet ile en başarılı motor üreticisidir. 2015 F1 sezonunda kullanılan 19 pistin tur rekorlarından, 8'i Ferrari F2004, 3'ü Ferrari F2003-GA, 1'i Ferrari F2008 ve 1'i de Ferrari F10 tarafından kaydedilmiştir. Francis Fukuyama Yoshihiro Francis Fukuyama, 27 Ekim 1952'de Hyde Park, Chicago'da doğmuştur. Lisansını Cornell Üniversitesi'nde; doktorasını da Harvard Üniversitesi'nde yapmıştır. ABD Dışişleri Bakanlığında Politika Planlama Dairesinde Ortadoğu uzmanı ve Genel Direktör Yardımcısı olarak çalışmıştır. 1981-1982 yıllarındaki Mısır-İsrail Görüşmelerine ABD heyeti üyesi olarak katılmıştır. Fukuyama, farklı örgütlerde ve dergilerde görev yapmaktadır. 1990 sonrasının önde gelen siyaset bilimcilerinden biri olan Huntington’la birlikte bir süre Journal of Democracy dergisinin editörlüğünü yapmıştır. 1992 yılında yayınlamış olduğu (The End of History and the Last Man) 'Tarihin Sonu ve Son İnsan'adlı teziyle Batı Liberal düşüncesinin insanlığın ulaşabileceği son aşama olduğunu iddia etmesiyle gündem oldu. Fukuyama, 2005 yılının Temmuz ayı itibarıyla Johns Hopkins Üniversitesi'nde uluslararası iktisat politikası öğretim üyesi olarak görev yapmakta ve The American Interest Dergisinin yayın kurulu başkanlığını yürütmektedir. Fukuyama, Irak savaşının başladığı dönemde neo-con çevreden uzaklaşmaya başladı ve farklı görüşlere yöneldi. Cansel ElÃ§in Cansel Elçin (d. 20 Eylül 1973; Tire, İzmir), Türk sinema, tiyatro ve televizyon oyuncusu. 1982 yılından bu yana Paris’te yaşamını sürdürmekte olan Cansel Elçin, ilk ve orta eğitimini Paris’te "Lycée Racine"’de tamamladıktan sonra, aile işini devam ettirmek üzere ekonomi ve sosyal bilimler okudu. Bir süre ticaretle uğraşsa da akşam kursları ile başladığı tiyatroya, Fransa’nın önde gelen tiyatro okullarından Ecole Florent’e yazılarak devam etti. Gérard Depardieu, Sophie Marceau, Isabelle Adjani gibi isimlerin ders verdiği Ecole Florent'te Audrey Tautou’yla aynı sınıfta okuyan oyuncu, daha sonra New York’tan gelen ve Actor's Studio’u kuran Lee Strasberg'in oğlu John Strasberg ile Jack Garfeinden sinema ve tiyatro dersleri aldı. Okulu dereceyle bitirmesiyle birlikte, Fransa’nın çeşitli bölgelerinde birçok temsilde sahne alarak profesyonel tiyatro yaşamına adım attı. Tiyatronun yanı sıra çeşitli reklam ve sinema filmlerinde de rol alan sanatçı, aynı zamanda senaryosunu kendisinin yazdığı ve yönetmenliğini de üstlendiği Papillon adlı kısa bir film çekti. Bir temsilde kendisini izlemeye gelen Ferzan Özpetek ile tanışan Cansel Elçin, yönetmenin Haremsuare adlı filmiyle kamera arkasında cast oluşumu ve çekim konusunda da deneyim kazandı. Aynı zamanda bu paylaşım, kendisine Türkiye’nin önde gelen kadın yönetmenlerinden Tomris Giritlioğlu ile tanışma fırsatını da yaratmış oldu. Tomris Giritlioğlu'nun teklifi ile birlikte, Kırık Kanatlar adlı dizi için Türkiye’ye gelen oyuncu, böylece sanat hayatını Türkiye’de sürdürmeye başlamış oldu. Hatırla Sevgili adlı televizyon dizisinde başrolü üstlenen ve Beykent Üniversitesi tarafından her yıl geleneksel olarak düzenlenen 7. İletişim Ödülleri'nde, 8000 öğrencinin katıldığı anket sonuçlarına göre "En İyi Erkek Dizi Oyuncusu" ödülü alan Cansel Elçin, Yağmur ve Durul Taylan kardeşlerin yönettiği Küçük Kıyamet adlı sinema filmi ile, Türk sinemasına da adım atmış oldu. Son olarak Özhan Eren'in yönettiği 120 adlı sinema filminde "Süleyman Teğmen" olarak karşımıza çıkan oyuncunun; yapımcılığını, yönetmenliğini ve senaryosunu üstlenmesinin yanında, birkaç sürpriz rolle de karşımıza çıktığı sinema filmi Kampüste Çıplak Ayaklar' Ekim 2009'da gösterime girmiştir. 2010'da da Gönülçelen adlı televizyon dizisi ile karşımıza çıkan oyuncu ayrıca Sertap Erener'in Bir Damla Gözlerimde adlı şarkısının klibinde de oynamıştır. 4 Şubat 2011'de gösterime giren Aşk Tesadüfleri Sever filminde konuk oyuncu olarak yer almıştır. 3 Aralık 2011'de Burcu Esmersoy ile birlikte Elle Style sunuculuğunu yapmıştır. Oyuncu, 2011'de yayına giren Yalancı Bahar dizisinde başrol oynamıştır. 2012'de ise Kötü Yol dizisiyle yeniden başrol olarak karşımıza çıkmıştır.2014' Alper Akdeniz'in yönettiği "Roya" adlı kısa filmde Sema Öztürk ile başrol paylaşmıştır. Film 2014 Cannes Film Festivali Türkiye Standı'nda yer almıştır. 7 Şubat MİT operasyonunun anlatıldığı Darbe (2014) adlı filmde MİT Müsteşarını Cansel Elçin canlandırmıştır. 2015 yılında Sadri Alışık Kültür Merkezinin Türkiye'de ilk defa sahnelenen Frankenstein adlı oyununda Dr Victor Frankestein rolünü başarıyla canlandırmaktadır. Begüm Birgören Ayşe Begüm Birgören (20 Eylül 1982; İstanbul), Türk dizi ve sinema filmi oyuncusu. 13 yaşından beri tiyatro ile ilgilenmektedir. Müjdat Gezen Sanat Merkezi’nin hafta sonu kurslarıyla başlayan oyunculuk hayatına başlayan Birgören, Bahçeşehir Üniversitesi Görsel Sanatlar ve Görsel İletişim Tasarımı mezunudur. Kadir Has Üniversitesi'nde Film ve Drama yüksek lisansı yapmaktadır. Mehmet Ali NuroÄŸlu Mehmet Ali Nuroğlu (d. 7 Eylül 1979, İstanbul), Tiyatro, sinema ve dizi oyuncusu. Nuroğlu ODTÜ felsefe bölümünde üç yıl eğitim görmesinin ardından burayı bırakarak Hacettepe Üniversitesi Tiyatro Bölümüne girdi. Daha okul bitmeden Devlet Tiyatroları Genel Müdürlüğü'nün sahnelediği oyunlarda görev aldı. Bu sıralarda Semih Sergen'in asistanlığı yaptı. Çağan Irmak'ın senaryosunu yazdığı ve yönettiği Çemberimde Gül Oya dizisinde oynamak amacıyla İstanbul'a geldi. 12 Eylül öncesi döneminin farklı bir bakış açısıyla anlatıldığı dizide, "devrimci Mehmet" karakterini canlandırdı. Daha sonra Zincirbozan filminde ise Reis lakaplı Ülkücü bir genci canlandırmıştır. Daha sonra aynı ekiple Kurtuluş savaşını anlatan Kırık Kanatlar dizisinde rol aldı. Türkü Hazer Reyhan Türkü Hazer, 1980 yılında İstanbul'da doğdu. 1997-1998'de MARKHI'de (Moskova Mimarlık Enstitüsü); 1998-2000 yılları arasında VGIK'te (Moskova Devlet Sinema Enstitüsü/Gerasimov Sinematografi Enstitüsü) Sinema Yönetmenliği Fakültesinde okudu. Eğitimine halen Marmara Üniversitesi'nde devam etmektedir. Avrupa Ödülü 1955 yılından günümüze 62 şehir Avrupa Ödülünü almıştır. 2006 yılında Avrupa Ödülü'ne Macaristan'nın büyük şehirlerinden Szeged layık görülmüştür. Türkiye'de Avrupa Ödülüne sahip olan şehirler İstanbul, Bursa ve Ankara'dır. Aşama olarak Avrupa Ödülü şu şekilde verilmektedir: Pitimon Pitimon Digimon adlı çizgi dizideki hayali bir karakterdir. Bebek seviyesinde bir Digimon'dur ve Gomamon'un bebek seviyesindeki formudur. Diğer adı Pitchimon olarak bilinir ayrıca Japonca adı Pichimon 'dur. Nokta "" Kalemin defterde veya farklı alanda bıraktığı ize nokta denir. Noktanın kullanım alanları: 1. CÃ¼mlenin sonuna konur: 2. Cümle değeri taşıyan anlatımların sonuna konur. 3. Bazı kısaltmaların sonuna konur: 4. Sayılardan sonra sıra bildirmek için konur: 5. Bir yazının maddelerini gösteren rakam veya harflerden sonra konur: 6. Tarihlerin yazılışında gün, ay ve yılı gösteren sayıları birbirinden ayırmak için konur: 7. Saat ve dakika gösteren sayıları birbirinden ayırmak için konur: 8. Bibliyografik kÃ¼nyelerin sonuna konur: 9. Dörtten çok basamaklı sayılarda bölüklerin arasına nokta konabilir: 10. Matematikte çarpma işareti yerine kullanılır: 11. Jeodezide nokta; Arazi ölçü çalışmalarında; araziye yerleştirilen hem koordinatları(x.y:z) ölçülen hem de koordinat ölçüsünde kullanılan sabit (beton blok, metal boru ya da çivi, ahşap kazık gibi. )işaretlere veya ölçüsü yapılacak detayı belirleyen işaretlere verilen addır. 12.Web adreslerinde domain isimlerinden önce kullanılır ve içinde başka noktalama işaretleride bulunur: Ä°ki nokta İki nokta, bir noktalama işareti. İki nokta üst üste olarak da bilinir. Metin içerisinde çoğunlukla alıntı yaparken, liste yaparken ve açıklama yaparken kullanılır. İki nokta, metin içerisinde kullanıldığında işaretin ardından bir boşluk bırakılır. İşaretin ardından gelen ifade bir "cümle" ise büyük harfle başlar: İki noktanın ardından gelen ifade bir cümle değilse ve ilk sözcüğünün nedeniyle büyük yazılması gerekmiyorsa, ifade küçük harfle başlar: Kendisinden sonra örnek verilecek veya liste oluşturulacak cümlenin sonunda kullanılır: Kendisinden sonra açıklama yapılacak cümlenin sonunda kullanılır: Edebî eserlerdeki karşılıklı konuşmalarda, söz sırasının kimde olduğunu belirtmek için kullanılır: İnternet sitesi adreslerinde kullanılır: Matematikte bölme işareti olarak kullanılır: Kesir veya oran belirtirken kullanılır: Türk Dil Kurumu'nun yeni düzenlemesiyle zamanı belirtirken saat ile dakika arasında "kullanılmaz". Onun yerine "Nokta" kullanılır: Dinî metinlerden bahsederken sûre/bölüm ve âyet numaraları arasında kullanılır: Ses biliminde uzun ünlüyü göstermek için kullanılır: Üç nokta (...), bir noktalama işaretidir. Uzun Ã§izgi Konuşma çizgisi, bir noktalama işaretidir. Yazıda satır başına alınan konuşmaları göstermek için kullanılır. Yazılarımızda konuşma çizgisi olarak kullanılır. Örneğin "simge bana et vermedi" derken uzun çizgi kullanılmalıdır. Uzun çizginin görevi kısa çizginin görevi değildir. "Arabamız tutarken Erciyes’in yolunu:" "“Hancı dedim bildin mi Maraşlı Şeyhoğlu’nu?”" "Gözleri uzun uzun burkuldu kaldı bende," "Dedi:" "— Hana sağ indi, ölü çıktı geçende!" "Frankfurt’a gelene herkesin sorduğu şunlardır:" "— Eski şehri gezdin mi?" "— Rothshild’in evine gittin mi?" "— Goethe’nin evini gezdin mi?" Oyunlarda uzun çizgi konuşanın adından sonra da konabilir: "Sıtkı Bey — Kaleyi kurtarmak için daha güzel bir çare var. Gerçekten ölecek adam ister." "İslam Bey — Ben daha ölmedim." Konuşmalar tırnak içinde verildiğinde uzun çizgi kullanılmaz. Eğik çizgi Eğik çizgi (/), çeşitli amaçlar için kullanılan bir işarettir. 1. Yan yana yazılması gereken durumlarda mısraların arasına, şiirlerden yapılan alıntılarda, mısraların yan yana yazılması gereken durumlarda mısraları belirlemek için kullanılır. Korkma! Sönmez bu şafaklarda yüzen al sancak / Sönmeden yurdumun üstünde tüten en son ocak / O benim milletimin yıldızıdır parlayacak / O benimdir o benim milletimindir ancak. 2. Adres yazarken apartman numarası ile daire numarası arasına ve semt ile şehir arasına konur. Altay Sokağı, No: 21/6 Kurtuluş / Ankara 3. Tarihlerin yazılışında gün, ay ve yılı gösteren sayıları birbirinden ayırmak için konur. 18/11/1969 4. Dil bilgisinde eklerin farklı biçimlerini göstermek için kullanılır. -a/-e, -an/-en, -lÄ±k/-lik, -madan/-meden. 5. Genel Ağ adreslerinde kullanılır. http://tdk.gov.tr 6. Matematikte bölme (taksim) işareti olarak kullanılır. "80/40=2" 7. "Veya" olarak kullanılır. Sana ÅŸunu/ÅŸunu vereyim. MÃ¼jdat Gezen Sanat Merkezi Müjdat Gezen Sanat Merkezi (kısa adıyla MSM) İstanbul'da yerleşik, Ziverbey mevkiinde bulunan, tiyatro ve yazarlık eğitimleri veren bir sanat merkezidir. Tiyatro ve yazarlık bölümlerinde üç yıl süresince tam burslu eğitim verilmektedir. MSM, gönüllülerin bağışları ve merkezin sanatsal faaliyetlerinden ve kurslardan elde edilen gelirlerle etkinliklerini sürdürmektedir. Yetişkinler için akşam okulları, actor studio, temel oyunculuk, yazarlık, kamera önü, diksiyon ve dublaj kursları; çocuklar için hafta sonu kış ve yaz okulları düzenlemektedir. Türkiye'de geleneksel Türk tiyatrosu eğitimi veren ilk kurumdur. Meddah ve Orta Oyunu eğitimin içinde önemli bir yer tutar. Eğitim sahne tatbikatı ağırlıklıdır; ama yeterli derecede kuramsal derslerle de nitelikli sanatçı yetiştirme yolunu benimsemiştir. Her yıl Nisan ayında yetenek sınavı yapılır. Bu sınavda başarılı olan 13-16 öğrenci okulda okumaya hak kazanır. İlk sene hazırlık sınıfı sonunda yapılan Final sınavında başarılı olan öğrenciler bir üst sınıfa kabul edilir. Türkiye'de ücretsiz konservatuvar eğitimi veren tek konservatuvardır. 2005 senesinde Kadiköy Bahariye'de MSM Sahnesi açılmıştır. Türk tiyatrosunun emektarları Müjdat Gezen önderliğinde MSM öğrencileriyle oyunlar sergilemektedirler. Mezun olan veya hâlen okumakta olan öğrenciler bu sahnede oyunlarını sergilemektedirler. Likya Hint-Avrupalı Luviler ile bağlantılı olduğu düşünülen ve tarihte bilinen ilk demokratik birliği kurmuş olmakla bilinen Likyalılar, farklı şehirlerden bir araya gelmiş olmalarına rağmen ortak bir kültür yaratmış ve var oldukları sürece bunu paylaşıp yaşatmışlardır. Bölge daha sonra helenleşmiş ve Persler, Makedonlar ve Romalılar gibi çeşitli halklar tarafından işgal edilmiş ve kontrol edilmiştir. Bölge Antalya'nın batısını, Muğla'nın güneydoğusunu ve Denizli ile Burdur'un güneyini kapsar. Tarihsel olarak sınırları batıda Dalaman Çayı, doğuda bugünkü Kemer ile sınırlıdır. En kuzeyi Burdur'un Gölhisar ilçesidir. Toros Dağları'nı da içeren bu bölgenin yüksekliği Akdağlar ve Beydağları gibi noktalarda 3000 metreyi aşar. Kıyı kesimi hem çeşitli koy ve körfezlerle, hem de masmavi deniz ve parlak kumları ile görsel bir ziyafet sunar. Likya tarihte, kuzey ve kuzeybatıda Karya (Caria) ile, kuzeydoğuda ve doğuda Pamfilya (Pamphilia) ve Pisidya (Pisidia), kuzeyde Frigya(Phyrgia) ile çevrilmiştir. Tarih boyunca sınırları değişkenlik göstermekle beraber, hem o döneme ait çeşitli yazıtlardan, hem de kentlerin sahip olduğu ana karakterlerden (mezarlar, vb) Likya kentlerini ayırt etme imkanına sahibiz. Doğal olarak en çok tartışma Karya, Pisidya ve Pamfilya sınırlarına yakın olan kentler üzerine olmuş, ancak tarihçiler aşağıdaki kentlerin Likya kentleri olduğu konusunda genel bir fikir birliğine varmışlardır. Likyalılar’ın, MÖ 3. binyılın ikinci yarısında Anadolu'ya gelen ve 2. binyıl boyunca Güney Anadolu bölgesinde yaşamış ve Anadolu’nun en eski Hint-Avrupa kökenli halkı olan Luviler’in dağılmasından sonra bir kısmının devamı olduğu söylenir. Luvi dilinin Hititçe’yle yakınlığı ve Luviler’in de Hititliler’le akraba olduğu göz önünde bulundurulursa Likçe’nin de Hititçe’ye olan bağlantısı anlaşılır. Hitit dilinde Likya’nın adı Lukka’dır. En başından beri Yunanların saldırılarına karşılık verebilen Likyalılar, MÖ 6. yüzyılda Persler tarafından işgal edilmiştir. Ancak MÖ 4. yüzyılda Büyük İskender çıktığı “Doğu Seferi” dâhilinde bu bölgeyi de ele geçirmiştir. İskender’in ölümü ile generallerinden Ptolemaios bu bölgeyi almıştır ancak varlığını eskisi gibi hissettirememiştir. Bölge yavaş yavaş Yunan kültürü ve sosyal değerlerinin etkisinde kalmıştır. MÖ 190 yılında sonuçlanan Magnesia Savaşı'nın ardından imzalanan Apameia barşı uyarınca komşu bölge Karya ile birlikte savaşta Roma tarafında yer alan Rodos’a bırakılmıştır. Likya Birliği bu yıllarda Rodos’a karşı direniş amacıyla kurulmuştur. MÖ 168-167 yıllarında ise Roma İmparatorluğu Likya’nın bağımsızlığını ilan etmiştir. Bu yüzyıl içerisinde Anadolu’nun birçok bölümü Roma eyaleti şeklinde düzenlenmiştir fakat Likya bağımsızlığını korumayı başarmıştır. Bunun önemli nedenlerinden birisi Mithridates VI. Eupator tarafından başlatılan Roma aleyhtarı eyleme katılmayıp Roma tarafında yer almasıdır. Bununla birlikte MÖ 1. yüzyılda karışık Roma politikasından da etkilenmiştir. Ksantos halkı, Pers istilalarında olduğu gibi, bu dönemde de kendilerine saldıran büyük askeri güçlere karşı direnmişler, savaşı kazanamayacakları anlaşıldığında da toplu intihar yolu ile kendilerini yakmışlardır. Roma, Likya Birliği’ni yeniden ayağa kaldırmak için, bu felaketten arda kalanlara, destek verir. M.S. 42-43 yıllarında imparator Claudius tarafından "Provincia Lycia" adı ile eyalet haline getirilir. Söz konusu eyalet M.S. 72-73 yıllarında imparator Vespasianus tarafından "Provincia Pamphylia" eyaleti ile birleştirilerek "Likya ve Pamfilya Eyaleti" oluşturulur. Likya, M.S. 2. ve 3. yüzyıllarda yaşadığı büyük depremlerin ve M.S. 6. ve 8. yüzyılları arasında yaklaşık 200 yıl süren veba salgınının ardından bir daha kendisini toparlayamamıştır. M.S. 8. yüzyılda Arap akınları ve bu süreye kadar da korsan saldırıları sebebi ile terk edilen bölge, 13. yüzyılda Türk Beylikleri ile yeniden yerleşime açılmıştır. Herodot ise Likya ve Likyalılar hakkında; demektedir. Günümüzde Likya dilinin, Luvi dilinin devamı olduğu hemen tüm uzmanlarca kabul edilmektedir. Likya’nın başkenti olan Arnna’da "" bulunan ve Atinalılara karşı kazanılan zaferi betimleyen Likçe yazıt, Likya dilinin en önemlili kaynaklarındandır. Hint-Avrupa Dil Ailesi'ne ait olduğu kabul edilen Likya dilinde 6'sı sesli olmak üzere toplam 29 harf bulunduğu saptanmıştır. Harf yazılışlarının Yunan alfabesi ile bazı ortaklıkları olduğu da bilinen bir gerçektir. Tarihte bilinen ilk demokratik birliği kurmuş olmakla bilinen Likyalılar, farklı şehirlerden bir araya gelmiş olmalarına rağmen ortak bir kültür yaratmış ve var oldukları sürece bunu paylaşıp yaşatmışlardır. Bunu, arkalarında bırakmış oldukları, bugüne kadar ayakta kalabilen eserlerinin izlerinde rahatlıkla görebiliyoruz. Likya Birliği hakkında edinilen bilgilere göre birlik önemli–önemsiz toplam 23 şehirden oluşmuştur. Günümüze kadar da dayanabilmiş, en büyük altı şehir olan Arnna "(Ksantos)", Patara, Pinara, Tlos, Myra ve Olympos’un 3’er oy hakkı bulunurken, daha önemsiz ve küçük şehirlerin 1 ya da 2 oy hakkı vardır. 2 ya da daha fazla sayıda Likya kentinin bir araya gelerek oluşturduğu politik birliklere Sympoliteia adı verilir. Likyalılar'ın kurmuş olduğu bu federasyon sistemi, aynı zamanda ABD Anayasası'na da ilham kaynağı olmuştur. Alexander Hamilton, James Madison ve John Jay tarafından kaleme alınan ve 85 makaleden oluşan Federalist Yazılar, ABD Anayasası'nın da temelini oluşturmaktadır. Alexander Hamilton'un yazdığı 9 ve 16 no.lu ve James Madison'un yazdığı 45.no.lu makalelerde ABD için en uygun yönetim sisteminin Likya Federasyonu'nda olduğu gibi federatif şehir birliği (eyaletler) olduğuna açıkça vurgu yapılmaktadır. Christopher Wolstenholme Christopher Tony "Chris" Wolstenholme (d. 2 Aralık 1978), İngiliz müzisyen ve şarkıcı. Alternatif rock grubu Muse'un basçısı ve geri vokalidir. Ayrıca bazen klavye veya gitar da çalar. 1989 yılında ailesiyle birlikte Devon'a taşınmıştır. Muse kurulmadan önce Devon, Teignmouth'da Matthew Bellamy ve Dominic Howard, başka bir grupta; Chris'de Fixed Penalty adlı bir grupta davul çalmaktaydı. İki yıl boyunca bass gitaristsiz çalışan Matt ve Dominic'e, Chris'in de bas gitar çalmayı kabul edip eklenmesiyle Muse'un temellerini atılmıştır. The Rocket Baby Dolls isimli ilk gruplarından sonra Muse ismini alan grubun bas gitaristi olan Chris, aynı zamanda birçok parçada geri vokal yapmaktadır. Çok nadir olmakla beraber kimi konserlerde klavye, kontrabas veya elektro gitar da çalmaktadır. Chris, 2010 yılına kadar Teignmouth'da yaşadı. Şimdi eşi Kelly, ve beş çocuğu Alfie, Ava Joe, Frankie, Ernie ve Buster ile birlikte İrlanda'da yaşıyor. Ayrıca kollarında her çocuğu için bir tane olmak üzere beş tane dövmesi var. Postyapısalcı felsefe Postyapısalcı felsefe, yapısalcılık sonrası denilen dönem içinde ortaya çıkmış ve kendisini en temelde yapısalcılığı sorunsallaştırmakla temellendirmiş olan düşünce biçimi. Yapısalcılığın kendi mantıksal sonuçlarına doğru geliştirilmesinin bir ürünü olarak ortaya çıkmıştır. Postyapısalcılıkta fenomenolojinin ya da varoluşçu felsefenin ya da analitik okulun etkilerini ve iç-tartışmalarını görmek mümkündür. Buna rağmen bu teorik eğilimi yapısalcılık "sonrası" olarak görüp adlandırmanın sebebi, temelde bu alandaki düşüncelerin esas olarak yapısalcılıgın açtığı alan içinde oluşmuş olması dolayısıyladır. Disiplinler boyutunda ise birçok disiplin buraya akmaktadir: Dilbilim, Antropoloji, Psikanaliz, Sosyoloji özellikle belirtilebilir. Yapısalcılığın oldugu gibi, bu akımın "da" kaynağı Fransa'daki çalışmalardır asıl ve öncelikli olarak. Ve yine yapısalcılığın doğuşunda Dil sorununun oynadığı rol gibi, postyapısalcılığın köken tartışmasında "da" dil meselesi, yani "Dil'in yapısı" sorunu vardır. Ancak, bir akım demekle birlikte, "postyapısalcılığın" belirli bir anlamda "indirgenebileceği" belirli bir yorumu ya da konumunun olmadığı da belirtilmelidir. Genel olarak Roland Barthes, Jacques Lacan, Jean-François Lyotard, Michel Foucault, Jacques Derrida, Jean Baudrillard, Julia Kristeva, Gilles Deleuze, Félix Guattari gibi isimlerle fark kuramsal kollardan ve disiplinlerden gelerek oluşturulmus olan ve modernizm'in temellerini ve geleneksel felsefeden devraldığı felsefi öncüllerini geçersizleştirerek yeniden değerlendirmeye alan felsefe akımıdır. Postmodern felsefe'nin başlıca ve etkin kuramsal örneklerinden biridir. Başka bir adlandırmayla yapısalcılık sonrası teori olarak "da" ifade edilir. Hemen hemen bütün düşünce alanlarını ve disiplinleri etkilemiş ve artık onlarsız olamayacak birçok kavram ve kategorileri teorik alana katmıştır. Dominic Howard Dominic James Howard, Muse'da vurmalı çalgıları çalmaktadır. 7 Aralık 1977'de İngiltere'nin Stockport kentinde doğmuştur. 1985 yılında ailesiyle birlikte Devon'a taşınmıştır. Ailesinin müzikle hiçbir alakası olmamasına rağmen Dom 11 yaşlarında caz müzik dinlemeye başlamış ve ardından davul çalmaya merak salmıştır. Okulunun en popüler grubu Carnage Mayhem'de davul çalmaya başlamıştır. Ardından bu gruba katılan Matthew Bellamy'le tanışmış ve ikili yanlarına bas gitar çalmayı kabul eden Chris Wolstenholme'u da alarak Muse'un temellerini atmıştır. Dominic Howard grubun en yaşlı üyesidir ve arkadaşları onu neşeli ve grubun başı olarak tanımlar. Hendrix adında bir köpeği vardır. Madran Dağı Madran (Baba) Dağı. 1792 metre yüksekliğe sahip olup, batısında Çine ilçesi, güneydoğusunda Bozdoğan ilçesi, kuzeydoğusunda Yenipazar ilçesi, kuzeyinde Aydın Dalama kasabası bulunmaktadır. Dağ adını zirvesinde bulunan Madran Baba yatırından almaktadır. Madranbaba Dağı, Menteşe Dağları'nın "Doğu Menteşe Dağları" bölümünün kuzey kısmını oluşturur. Güneyinde karstik erime çukurlarından dolayı "Oyuklu Dağ" adı verilen dağ bulunur. Aydın'ın en yüksek dağlarından biri olan Madran Dağı'nın en yüksek yeri 1792 metrelik Madranbaba veya Topçambaba denilen zirvesidir. Dağda metamorfik kayaçlar yaygındır. Fıstık çamı, kızılçam karaçam, dağ karaağacı, akkavak ormanları, makilikler dağdaki hakim bitki örtüsüdür. Üzerinde ve eteklerinde 150 civarında köy bulunmaktadır ve köylerin çoğunluğu dağ köyü olmasına rağmen köy halkları hayvancılık, meyvecilik (kestane, elma, keçiboynuzu, ceviz, zeytin vs.) ve orman (kesim, yangın ilk yardım, dikim vb.) işleri ile uğraşır. Kış aylarında karlarla kaplı Madran dağının ormanlarının topraklarından çıkan suyun şişelenip pazarlaması yapılmaktadır. Türk şarabı Türk şarabı, büyük şarap üreticisi olan ülkelerin gerisinde olmakla birlikte giderek tanınmakta ve üretim miktarı hızla artmaktadır. Türkiye toprakları dünyanın en eski şarap bölgelerinden biridir. Batı dillerinde şarap anlamına gelen vin, vino, wine gibi sözcüklerin kökü Anadolu'ya ve Hitit diline uzanır. İslam dininden önce Türklerin geleneksel içkileri olan kımızın yanı sıra şarap üretip tükettikleri de bilinmektedir. 11. yüzyılda Anadolu'ya gelen Türkler İslam dininin yasaklamış olması nedeniyle şarap üretimini daha çok Müslüman olmayan Rum ve Ermenilere bıraktılar. Fakat Osmanlı Devleti'ndeki bazı Müslümanlar bu yasağa rağmen şarap tüketmişlerdir. Şarap üretimini elinde bulunduran azınlıkların, Türkiye'nin kurulmasından sonra ülkeyi terk etmeleri Türk şarapçılığına büyük darbe vurdu. Daha sonra Tekel işletmeleri kurularak şarap üretimini canlandırma çalışmaları başlatıldı. Daha sonra özelleştirilen Tekel 1990'lara kadar şarap üretiminin % 40'ını elinde bulundurmaktaydı. Ancak son 20 yıllık dönemde bu durum değişmiş, Kavaklıdere, Sevilen, Doluca, Kayra, Pamukkale gibi özel firmalarla birlikte küçük yeni üreticiler (Vinkara, Urla, Kocabağ, Büyülübağ, Corvus) kaliteli şarap üretiminde pazarını büyük ölçüde ellerinde tutmaya başlamışlardır. Türkiye'de kişi başına şarap tüketimi yılda 1 litre civarında olup yılda 1,5 litre olan rakı tüketiminin altındadır. En çok tüketilen şarap türü kırmızı şaraptır. Şarap tüketimi önemli ölçüde Türkiye'yi ziyaret eden turistler tarafından gerçekleştirilir. Ancak büyük kentlerde şarap tüketimi giderek artmaktadır. Meyve şarabı, üzüm dışındaki meyvelerden üretilen şarapların genel adıdır. Türkiye bu tip şarapların üretimi Selçuk ilçesi Şirince köyü ile özdeşleşmiştir. Not: 2003 değerleri yılın son 6 ayını, 2005 değerleri ise yılın ilk 10 ayını kapsamaktadır. Anzavur AyaklanmasÄ± Ahmet Anzavur Ayaklanması (ya da Anzavur İsyanı), Türk Kurtuluş Savaşı’na karşı Anadolu’da düzenlenen ayaklanmalardan biridir. İstanbul Hükümeti’nce desteklenmiş olan Anzavur Ayaklanması'nın adı, ayaklanmaya önderlik eden Anzavur Ahmet'ten gelir. Ahmet Anzavur’un önderliğinde çeşitli aralıklarla gelişen ayaklanmalar, esasen Anadolu’daki direnişi kırmaya yönelen iç isyanlar arasında en önemlisi sayılabilir. Çünkü Batı Cephesi'nin oluşturulması ve Yunanistan işgalinin durdurulmasının gecikmesine sebep olmuştur. Birinci Anzavur isyanının nedenleri arasında Birleşik Krallık'ın tahriklerini rolü önde gelir. Birleşik Krallık Mondros Mütarekesi'nden sonra hakim vaziyete geldiği Boğazlar ve Marmara Denizi'ndeki mevcut durumunu korumak ve devam ettirmek, Kuva-yi Milliye'yi buralara yaklaştırmamak, burada bir tampon bölge meydana getirmek istiyordu. Ayaklanmaların başlıca sebepleri: Sivas Kongresi sonrasında İstanbul Hükümeti, Kuva-yi Milliyecilerin dine ve halifeye karşı oldukları propagandasıyla halkı kışkırtıyordu. Eski bir jandarma subayı olan Anzavur Ahmed’i de Kuzey Ege ve Marmara bölgelerindeki direnişi kırmakla görevlendirdi. Anzavur Ahmed Eylül 1919'da Biga, Gönen ve Manyas'ta Kuva-yi Milliye karşıtı çalışmalara başladı. 1 Ekim 1919'da başlayan ayaklanmayla, 12 Kasım 1919'da silahlı adamlarıyla Susurluk'a girdi. Ama Kirmastı (Mustafa Kemal Paşa) yakınlarında Çerkes Ethem kuvvetlerine yenildi. Anzavur Ahmed, Şubat 1920'de ikinci kez ayaklandı. Gâvur İmam adlı bir başka ayaklanmacının denetimindeki Biga'yı üs edindi. Ardından Gönen, Manyas, Ulubat, Susurluk, Bandırma ve Karacabey’i ele geçirdi. Çerkes Ethem ve Danişmentli İsmail Efe komutasındaki Kuva-i Seyyare güçleri, zorlu bir savaşın ardından 16 Nisan 1920'de Anzavur Ahmed’in kuvvetlerini dağıttılar. Bunun üzerine 19 Nisan’da Karabiga’ya kaçan Anzavur oradan da bir Britanya gemisiyle İstanbul’a dönmüştür. Böylece, Batı Cephesi'nin oluşturulmasını ve Yunan işgalinin durdurulmasını geciktiren Anzavur Ayaklanması Nisan ayı sonunda kesin olarak bastırılmış oldu. Süleyman Şefik Paşa kendisine sonradan katılan Anzavur Ahmet ile anlaşmazlığa düşünce İstanbul’a dönmüş ve Kuvayı İnzibatiye’nin başına Yarbay Senai geçmiştir. Kuvayı İnzibatiye’nin bu dönemdeki amacı Geyve boğazını alarak Eskişehir istikametinin yolunu açmaktır. Bu amaçla top ve makineli tüfeklerle pekiştirilmiş 2.000 kişilik bir kuvvetle Geyve boğazına taarruza karar verilmiştir. Anzavur Ahmet’in komutası altında 15-16-17 Mayıs’ta saldırılar gerçekleştirilmiş, her defasında geri püskürtülen Anzavur Adapazarı’ndan ayrılarak İstanbul’a dönmüştür. 23 Mayıs’ta yeniden temas edilen Kuvayı İnzibatiye birlikleri ağır bir yenilgiye uğratılmış, 3 subay, 40 kadar er esir edilmiş, 4 topla 4 makineli tüfek ve çok sayıda malzeme ele geçirilmiş, Sapanca ve Adapazarı kurtarılmıştır. Çerkez Ethem Ayaklanması I. İnönü Muharebesi sırasında bastırılmıştır. Kuva-yi Seyyare döneminde oldukça başarılı hizmetler veren Çerkez Ethem bu yenilgi sonunda Yunan ordusuna teslim olmuş ve TBMM tarafından vatan haini ilan edilmiştir. Bütün bu olaylar Çerkez Ethem ve iki kardeşinin kendilerini, TBMM Hükûmeti ve onun düzenli ordusu dışında bağımsız bir siyasi - askeri otorite olarak gördükleri ve bunu korumaya kararlı olduklarını göstermekteydi. Bu durum, TBMM Hükümetinin ülke genelindeki otoritesinde bir gedik oluşturmaktaydı. Öte yandan düzenli ordunun askere alma kaynağını da zayıflatmaktaydı. Çerkez Ethem'in kendi bölgesinde TBMM Hükûmeti'nin siyasi otoritesini tanımaması ve kendi otoritesine göre hareket etmesi yüzünden 1920 yılının son aylarında ayaklanma şeklini almaya başlamıştır. Çerkez Ethem, Demirci Mehmet Efe, Yörük Ali Efe ve Sarı Efe'yi de kendi yanına çekmek için çalışmalara başlamıştır. Şifreli telgraflar, mektuplar ve özel ulaklarla Kuva-yı Milliye'nin bu komutanlarını etkilemeye çalışmaktadır. Ethem'in Yörük Ali Efe'ye 12 Aralık 1920 tarihinde gönderdiği şifreli telgrafta TBMM Hükümeti'ni birkaç kişinin aleti olmakla suçlamakta, Demirci Mehmet Efe'yi yok etmeye kararlı olduğunu belirtmektedir. "Harcadığımız emeklerin boşa gitmemesi için birbirimize sarılmalıyız" demektedir. İsmet İnönü'nün Çerkez Ethem ve kardeşi Tevfik Beyler'e Aralık 1920'de çekmiş olduğu uyarı telgrafı üzerine Çerkez Ethem şu cevabı vermiştir: "Masum millet ve asker kardeşleri! Ankara hükûmeti rezilesine 29 Kânunievvel 336 tarihli keşide ettiğim selameti memlekete taalluk eden telgrafın matbuatla ilân edilmesini isteyiniz." "Ey Askerler! Şerre alet olmayınız, uhrevî ve dünyevî mes'uliyetten korkunuz. Ey millet; siz de maziyden intibah alarak her dürlü felâketi ve ihtilası vatanı, menfeatı harisanelerine kurban etmek isteyen erazile karşı hakkınızı müdafeada tereddüt göstermeyiniz ki muaveneti ilahiyeye mazhar olasınız. Ben sizi müdafaai memleket için davet ve icbar ettim, şerre, ihtirasatı şahsiyeye alet olmak için değil." "Ey zabit arkadaşlar! Emir kulu olmaktan sarfınazar edilniz; Allah'ın kulu olunuz, aksi halde geliyorum ha son peşimanlık fâide vermez."" Umum Kuvayi Milliye Kumandanı Ethem Çerkez Ethem, 2 Ocak 1921 tarihinde İstanbul Hükümeti'ne çektiği telgrafta, TBMM Reisliğine Mustafa Kemal'in Bilecik'ten dönerken Ankara'ya götürdüğü İstanbul Hükümeti'nin temsilcilerinin hemen serbest bırakılmasını isteyen bir telgraf çektiğini bildirmektedir. Bu telgrafta ayrıca, TBMM Hükümeti'nin ordularının kendisine taarruz konumunda olduklarını, kendi kuvvetlerinin taarruz edecek kuvvette olduklarını, bu durumu Yunan makamlarına da bildirdiğini yazmaktadır. Meclis de Kuva-yı Seyyare'ye karşı çıktı. Batı Cephesi komutanlığı, Ethem ve Tevfik Beylerin vatana ihanet suçu işlediklerini öne sürerek teslim olmalarını istedi. Fakat mebus Reşit Bey'in de kendilerine katılmasıyla üç kardeş Uşak'ta Yunanlarla görüştüler. Düzenli ordu İsmet Bey ve Refet Bey'in komutasında 1921 yılı ocak ayında Kuva-yi Seyyare'nin tuttuğu Gediz-Kütahya üstüne yürüdü. Çerkez Ethem'in yanındaki kuvvet iyice küçülmüştü. 1. Süvari Grubu komutanı Binbaşı Derviş Bey takip ediyordu. Derviş Bey, Ethem'in arkadaşı olduğu için, Yunanlara sığınmadan önce tüm silah ve cephanelerini TBMM kuvvetlerine bırakmasını sağladı. Demirci Mehmet Efe AyaklanmasÄ± Yunan kuvvetlerinin Bursa-Uşak-Sarayköy hattına kısa sürede ulaşabilmeleri, düzenli ordunun yetersizliğine bağlanmaktadır. Ankara Hükûmeti (TBMM Hükûmeti), 9 Kasım 1920 tarihinde aldığı bir kararla Batı Cephesi'nin ikiye ayrılmasına karar vermişti. Bu karar aynı zamanda milli kuvvetlerin de bu ordu bünyesinde yer almasını öngörmekteydi. Bu karar gereği olarak Güney Cephesi komutanı Albay Refet Bey, Demirci Mehmet Efe'den, 300 adamından kurulacak bir süvari alayının komutanı olarak düzenli orduya katılmasını istedi. Demirci Mehmet Efe'nin savaşabilecek durumdaki diğer adamları düzenli orduya ihtiyat birlikleri olarak katılacaklar, savaşamayacak durumda olanlarla suç işlemiş olanlar terhis edilecekti. Demirci Mehmet Efe önce bu teklifi kabul etmiş, ancak daha sonra bunu reddetmiştir. Bunda da Çerkez Ethem’in rol oynadığı ifade edilmektedir. Çünkü Batı Cephesi Komutanlığı ile arası açılmış olan Ethem Bey kendine destek için Demirci ile temasa geçmiş ve onu birleşmeye çağırarak emrindeki adamlara ayda kırkar lira maaş vereceğini belirtmiştir. Demirci Efe kuvvetleri Isparta-Burdur hattının hemen kuzeyinde bulunmaktaydı. Kuvvetleri 800 kişi kadardı ve yarıya yakını süvaridir. Albay Refet Bey Mustafa Kemal Paşa’nın olurunu aldıktan sonra Demirci üzerine harekete geçti. 11 Aralık gün batımında Albay Refet Bey komutasındaki süvari birlikleri Afyonkarahisar'dan hareketle güney yönünde yürüyüşe geçmişlerdir. İleri harekat, gece yürüyüşleri olarak sürdürülmüştür. 16 Aralık 1920 sabahı Demirci Mehmet Efe'nin bulunduğu İğdecik basıldı. Albay Mehmet Şefik Bey, 14 Aralık'ta bu köye gelmişti ve Demirci Mehmet Efe'yi düzenli orduya katılması yönünde ikna etmeye çalışmaktaydı. Bu baskın sırasında Demirci Efe'nin bazı kuvvetleri Isparta'ya kadar olan bölgedeki köylere dağılmıştı. Harekatın devamı bu çetelerin bulundukları köylerin basılması ve kaçakların ele geçirilmesi şeklinde sürmüştür. Demirci Efe ise emrindeki 80 kişilik bir kuvvetle Uluborlu yönünde çekilmiştir. 18 Aralık 1920 tarihinde Demirci Efe'nin 700 adamı teslim alınmıştır. Bu kişilerden yaşları uygun olanlar birliklerine sevk edilmek üzere yollandılar. Diğerleri ise ellerine bir belge verilerek terhis edildiler. Demirci Efe'nin Acıpayam üzerinden Tavas'a gittiği biliniyordu. Cephe Komutanı Albay Refet Bey, 20 Aralıkta, ana kuvvetleriyle Afyonkarahisar'a dönmek üzere hareket etmiş, Jandarma Yüzbaşı Nuri Bey komutasında bir süvari müfrezesi Tavas üzerine yürüyüşe geçmiştir. Bu müfreze bir süre dağlarda Demirci Efe kuvvetlerini izlemiştir. 30 Aralık 1920 tarihinde Yüzbaşı Nuri Bey, Demirci Efe'ye görüşme fırsatı bulmuştur. Bu görüşme sonucu Efe, Ankara Hükûmeti'ne adamlarıyla birlikte teslim olmuştur. GNU Debugger GNU Debugger(GDB olarak kısaltılır) GNU yazılım sistemi için kullanılan bir hata ayıklayıcıdır (debugger). Unix tabanlı pek çok sisteminde, C, C++ ve Fortran gibi birçok programlama dilinde çalışan taşınabilir bir hata ayıklayıcıdır. Richard Stallman tarafından 1988 yılında yazılan GDB, GNU General Public License kapsamında dağıtılan ücretsiz bir yazılımdır. 1990 - 1993 yılları arasında Cygnus Solutions' da çalıştığı sırada geliştirilmesine John Gilmore tarafından devam edilmiştir. GDB bilgisayar programlarının çalıştırılmasını değiştiren ve takip eden pek çok gelişmiş özelliğe sahiptir. Kullanıcı programın iç değişkenlerini ve normal akışı içerisinde çağrılan fonksiyonları izleyebilir ve degiştirebilir. 2003 yılı itbari ile GDB' nin desteklediği işlemciler şunlardır; Alpha, ARM, H8/300, System/370, System 390, X86 ve X86-64, IA-64 "Itanium", Motorola 68000, MIPS,PA-RISC, PowerPC, SuperH, SPARC, VAX. Standart sürüme eklenmiş daha az bilinen işlemciler; A29K, ARC, AVR, CRIS, D10V, D30V, FR-30, FR-V, Intel i960, M32R, 68HC11, Motorola 88000, MCORE, MN10200, MN10300, NS32K, Stormy16, V850, VAX, ve Z8000. (yeni sürümler muhtemelen bu işlemcileri desteklemeyecektir.) GDB hedef platformlar için simulatörler üzerinde derlenmiştir. Gömülü sistemlerde hata ayıklama işlemi sırasında sıklıkla GDB'nin "uzaktan" modu kullanılır. GDB bir makina üzerinde çalışıyor ve ayıklanan program başka bir makina üzerinde çalışıyorsa uzaktan işlem etkinliği kullanılır. Seri port ya da TCP/IP üzerinden, GDB protokolünü anlayan uzaktaki makinayla bağlantı kurulabilir. Aynı mod kaynak seviyesinde çalışan bir linux kernel gdb kullanarak KGDB tarafından ayıklanması sırasındada kullanılır. Kernel geliştiricileri kgdb' yi kullanarak uygulama programları gibi kernel üzerindede hata ayıklama işlemleri yapabilirler. Kernel code içerisinde istenilen yerlere kesme noktaları konularak kod boyunca belli adımlarla ilerlenip değişkenler gözlemlenebilir. Bazı mimarilerde donanım hata ayıklama yazmaçları (register) mevcut olup, çeşitli izleme noktaları belirlenerek belirli bir bellek adresine ulaşıldığı ya da çalıştırıldığı zaman kesme noktaları tetiklenebilmektedir. kgdb hata ayıklanması yapılacak makinaya seri kablo ya da ethernet kartı üzerinden bağlı ikinci bir makina gerektirir. FreeBSD üzerinde Firewire DMA kullanarak hata ayıklama işlemini gerçekleştirmek mümkündür. GDB kendi içerisinde bir grafiksel kullanıcı arayüzüne sahip değildir, standart olarak komut satırı arayüzüne sahiptir. DDD, GDBtk/Insight ve Emacs' in GUD mode uygulaması GDB için grafik arayüzleri sağlamaktadır. Bu araçlar tümleşik geliştirme ortamlarındaki hata ayıklayıcılara benzer özelliklere sahiptir. memory leak dedektörü gibi çeşitli araçlarda GDB ile beraber çalışabilmektedir. codice_1 prog.out ayıklar codice_2 çalıştırır Yozgat AyaklanmasÄ± Yozgat Ayaklanması veya Çapanoğlu Ayaklanması, Türk Kurtuluş Savaşı sırasında Hürriyet ve İtilaf reisi Çapanoğlu Edip Bey ve kardeşi Celâl Bey tarafından Yozgat ve yöresinde çıkarılan ayaklanmadır. İlk ayaklanma Yıldızeli'nde Erzurumlu Hüseyin Nazım ve Kara Mustafa'nın elebaşılığında çıkarılmıştır. Ayaklanma Çerkez Ethem komutasında Kuvâ-yi Seyyâre tarafından bastırılmış ancak diğer iç isyanlar gibi Milli Mücadele hareketini zayıflatmış, işgal güçlerinin işini kolaylaştırmıştır. Asıl tehlikenin yani Yunan ordusunun ilerleyişini hızlandırarak Balıkesir ve Bursa'nın Yunanlar tarafından işgal edilmesine zemin hazırlamıştır. Yozgat’tan Ankara’ya döndüğü zaman Meclis tarafından kurtarıcı gibi karşılanan Ethem’in gücü daha da arttırmış, Ankara ile ayrışmış ve en sonunda Ethem'in tasfiyesine giden süreç başlamıştır. Çapanoğlu ailesinin ilk tanınmış kişisi Yozgat şehrini kuran Ahmet Paşa'dır, 1764 yılında Sivas valisi iken önce azledilmiş ardından da idam ettirilmiştir. Aile, bölgeyi 300 yıl kadar idare etmiş ve mamur hale getirmişlerdir. XVIII. asrın ortalarına ait belgelerde Çapar olarak geçmekte olup daha sonra aynı anlama gelen (eski Türk ünvanlarından yiğit, akıncı, postacı) Çapanoğulları olarak şöhret bulmuşlardır. Çapanoğulları ailesinden Osmanlı Devleti’nde fiilen görev yapan Abdülfettah Paşa, Celâleddin Paşa, Ahmet Şakir Paşa gibi mutasarrıf, paşa, vali gibi üst düzey çeşitli hizmetlerde bulunmuş şahsiyetler bulunmaktadır. Yozgat ve civarında Padişahçı hareketin üç temel etkenle yayıldığı söylenebilir. Birincisi Yozgat’ın meşhur âyan ailesi Çapanoğlu ailesidir. Yaklaşık 150 yıldır bölgede nüfuz sahibi olan aile, sarayla yakın ilişkileri ve Osmanlı devlet geleneğine bağlı bulunması nedeniyle padişaha sadık olmaları durumu bir gerçektir ve bu durum doğal karşılanmalıdır. Kuvâ-yi Milliye'nin tam olarak teşkilatlanamadığı günlerde Mustafa Kemal Paşa önderliğinde başlayan harekete, İttihat ve Terakki deneyiminden sonra milleti yeni bir savaşa sürükleyeceği endişesiyle ilk dönemlerde ihtiyatla yaklaşıldığı hatırlanmalıdır. Bu koşullarda ailenin ileri gelenlerinin otorite boşluğu ve iletişim eksikliği gibi nedenlerle olup bitenleri zamanında ve tam anlamıyla öğrenememeleri ve kişisel düşmanlıklarla yaratılan kasıtlı olayların içine çekildikleri söylenebilir. Ayrıca aile, Hürriyet ve İtilaf yandaşıydı. Yozgat Hürriyet ve İtilaf örgütünün başında bizzat Çapanoğlu Edip Bey bulunuyor, kardeşi Celâl Bey de bu siyaseti benimsiyordu. Büyük Millet Meclisi’ne temsilci gönderilmesi istendiğinde Yozgat'ta belediyede yapılan toplantıda iki kardeş bu hareketin Padişah’a başkaldırmak olacağını belirterek olumsuz yanıt vermişler bunu da Meclis’e bildirmişlerdi. İkincisi bölgede yoğun olarak yaşayan Çerkez nüfusun Saray ile olan yakın ilişkisidir. Ayrıca Çerkez Ethem'in Batı Anadolu'da