sonuçlanan özel maçta giydi. Millî formayı son kez 23 Ekim 1968'de Kuzey İrlanda karşısında 4-1 kaybedilen 1970 Dünya Kupası elemeleri maçında giyen Çevrim, 6 kez A Millî ve 4 kez de ümit millî takımda mücadele etti. Çevrim'in ümit millî takımda 2 golü bulunmaktadır. 19 Şubat 2019 tarihinde Fethiye'de geçirdiği kalp krizi sonucunda hayatını kaybetti. FenerbahÃ§e MKE Ankaragücü Compton Gama Işını Gözlemevi Compton Gama Işınları Gözlemevi (CGIG), NASA'nın Büyük Gözlemevleri programının bir parçası olarak Hubble Uzay Teleskobu'ndan sonra uzaya yollanan ikinci araç olmuştur. CGIG'e, Gama ışınları fiziği ile ilgili çalışmalarından dolayı Nobel ödülü kazanan Dr. Arthur Holly Compton (Washington Üniversitesi St. Louis)'in adı verilmiştir. Ters transkriptaz Biyokimyada bir ters transkriptaz veya RNA'ya bağımlı DNA polimeraz, tek iplikli bir RNA molekülü okuyup (transkripsiyonunu yapıp) tek iplikli DNA üreten bir DNA polimeraz enzimidir. Bu enzim, ayrıca, RNA tek iplikli cDNA şeklinde okunduktan sonra çift iplikli DNA oluşmasında da görev alır. Normal transkripsiyon DNA'dan RNA sentezidir; dolayısıyla ters transkripsiyon bu sürecin "tersidir". Ters transkripsiyon, birbirlerinden bağımsız olarak, University of Wisconsin–Madison'dan Howard Temin ve Massachusetts Teknoloji Enstitüsünden David Baltimore tarafından 1970'te keşfedildi. Bu keşiflerinden dolayı bu iki araştırmacı ve Renato Dulbecco 1975 Nobel Fizyoloji veya Tıp Ödülü'nü paylaştılar. İyi bilinen ters transkriptazlara aşağıdakiler dahildir: Ters transkripsiyonlu virüslerde bu enzim ikileşme (replikasyon) sürecinde kullanılır. Ters transkripsiyonlu RNA virüslerinde bu enzim RNA genomlarının DNA'ya dönüştürülmesinde kullanılır, bu DNA sonra konak organizmanın genomu ile bütünleşir ve onunla beraber ikilenir. Ters transkripsiyonlu DNA virüsleri, hepadnavirüsler gibi, ters transkripsiyon sayesinde DNA ipliklerinin üretimi ve birleştirilmesinde RNA'yı bir kalıp olarak kullanır. AIDS hastalığının virüsü HIV, bu enzimi kullanarak insanları enfekte eder. Ters transkriptaz olmazsa viral genom konak hücrenin içine dahil olamaz, bu da onun çoğalamaması demektir. Ters transkripsiyon bir RNA kalıptan tek zincirli bir DNA sentezlenmesidir, buna RNA yönlendirmeli DNA sentezi ("RNA-directed DNA syntesis")) de denir. Çoğu ters transkriptaz enziminde bu etkinliğe ek olarak DNA yönlendirmeli DNA sentez yeteneği de olur. Retrovirüslerdeki ters transkriptazlarda ayrıca bir RNaz H etkinliği vardır, bu bir DNA-RNA hibritindeki RNA zincirinin sindirilmesidir. DNA'ya bağımlı DNA polimeraz etkinliği olmayan, ters transkriptazlı virüslerde iki iplikli DNA'nın oluşturulması konak hücre tarafından kodlanan DNA polymerase δ tarafından mümkün olur. Bu enzim, viral DNA-RNA kompleksindeki RNA'yı bir primere benzetip iki iplikli bir DNA sentezler, bu süreç sırasında yeni sentezlenen DNA orijinal RNA kalıbı yerinden çıkarır. Ters transkripsiyon çok hataya eğilimlidir ve bu süreç zarfında mutasyonlar meydana gelebilir. Bu mutasyonlar antiviral ilaç direncine neden olabilir. Telomerazlar kromozomların ucuna kısa DNA parçaları ekleyerek (omurgalılarda ""TTAGGG" dizileri) kromozomların her ikileşmesini takiben meydana gelen kısalmayı düzeltirler. Telomeraz enzimleri kendi yapıları içinde bir RNA kalıp molekül taşırlar. Bu RNA kalıp 3'-CAAUCCCAAUC-5' dizisine sahiptir. Telomeraz kromozomun ucuna bağlanıp bu RNA kalıbı kromozomun ucundaki en son TTAGGG ile hizalar, sonra kalıp ile komplementer bir DNA zinciri sentezler. Bu işlemin tekrar tekrar yapılması ile kromozom uzar. Sınıf VI virüsler retrovirüs olarak adlandırılırlar, bunlar DNA araürünlü RNA ters transkriptaz virüslerdir. Genomları pozitif anlamlı, 5' başlıklı ve 3' poliadenile kuyruklu iki adet tek iplikli RNA molekülünden oluşur. Retrovirüslere örnek olarak İnsan Bağışıklık Yetmezlik Virüsü (HIV olarak adlandırılır) ve İnsan T-Limfotropik Virüs (HTLV) gösterilebilir. Ters transkripsiyon sitozolda gerçekleşir. Retroviral ters trankriptazların çalışma mekanizması telomerazlardn çok daha karmaşıktır. Çift iplikli DNA'nın oluşumu aşağıdaki adımlarla olur (sağdaki şekle bakınız): İki iplikli DNA'nın oluşması "iplik aktarımı" ile olur, bu süreçte RNA'ya-bağımlı DNA sentezinin ürünü olan kısa DNA, genomun öbür ucundaki kalıp bölgelere taşınır, bu bölgelere sonradan ulaşan ters transkriptaz kendi DNA'ya-bağımlı DNA polimeraz aktivitesi için bunları işlemler. Retroviral RNA'da primerin bağlandığı yere primer bağlanma yeri (PBY) denir. PBY'nin 5' yönündeki bölge U5 olarak adlandırılır, PBY'nin 3' tarafındaki kısmı ise lider olarak adlandırılır. tRNA çift ipliklikçikli kısmından 14 ila 22 nükleotit kadar açılarak PBY'de viral RNA ile hibritleşir. PBY'nin viral RNA'nın 5' ucunda yer alması diğer virüslere göre sıradışıdır çünkü ters transkriptaz DNA'yı sentezlerken, primerin 3' ucundan başlayarak, 5'-3' doğrultusunda ilerler ve viral genomun sadece ufak bir kısmını kopyalamış olur. Dolayısıyla, primer ve ters transkriptaz, RNA'nın 3' ucuna taşınmalıdır. Bu yer değiştirmenin gerçekleşmesi için, çeşitli enzimler (DNA polimeraz, RNaz H gibi) ve yukarıda belirtilen çok adımlı bir süreç gerekir. HIV ters transkriptazının ayrıca bir ribonükleaz aktivitesi vardır, bu aktivite cDNA sentezi sırasında kalıp olarak kullanılmış olan viral RNA'yı yıkıma uğratır, bir de DNA'ya bağımlı DNA polimeraz etkinliği vardır, bunun sayesinde viral RNA'nın ters transkripsiyonu ile elde edilen anlamlı cDNA ipliğini "antianlamlı" DNA olarak kopyalayarak çift iplikli bir viral DNA (vDNA) araürünü oluşturur. Ökaryotik genomlarda retrotranspozon olarak adlandırılan, kendini ikileyen bölgeler vardır. Bunlar bir ters transkriptaz kullanarak, bir RNA araürün aracılığıyla kendilerini genomun bir yerinden başka bir yerine taşırlar. Hem hayvan hem de bitki genomlarından çok sayıda bulunurlar. Çoğu ökaryotta (insan da dahil) bulunan bir diğer ters transkriptaz telomerazdır, bu enzim kendi RNA kalıbını taşımaktadır; telomerazın RNA'sı, DNA ikileşmesi için kalıp olarak kullanılır.. Bazı bakterilerde Retron msr RNA olarak adlandırılan, ters transkriptaz kodlayan ayrık diziler bulunur, bunlar çok kopyalı tek iplikli DNA (İngilizce "multicopy single-stranded DNA", msDNA) sentezi için kullanılırlar. DNA sentezinin başlaması için bir primer gerekir. Bakterilerde bu primer ikileşme sırasında sentezlenir. Ters transkriptaz enziminde RNA'ya bağımlı DNA polimeraz ve DNA'ya bağımlı DNA polimeraz bölgeleri, bunlar birlikte çalışarak transkripsiyon yaparlar. Transkripsiyon işlevine ek olarak, retrovirüslerin ters transkriptazlarında RNaz H protein ailesine ait bir bölge de bulunur, bu da onların ikileşmesi için hayatî önem taşır. Bir retrovirüsün hayat döngüsü sırasında üç farklı ikileşme (replikasyon) sistemi vardır. Birincisi, ters transkriptaz viral RNA'dan başlayarak, peşpeşe iki DNA ipliği sentezleyerek viral DNA'yı oluşturur. İkinci replikasyon sürecinde konak DNA polimeraz entegre olmuş viral DNA'yı ikiler. Son olarak, RNA polimeraz II, proviral DNA'yı RNA olarak yazar (transkripsiyonunu yapar), bu RNA da viryonların içinde paketlenir. Bu ikileşme adımlarının her birinde mutasyonlar meydana gelebilir. Ters transkriptaz, RNA'yı DNA olarak yazarken yüksek bir hata oranı gösterir çünkü, DNA polimerazdan farklı olarak, bu enzimin prova okuma yeteneği yoktur. Hata oranı örneğin AMV ters transkriptazının için 1/17.000 baz, M-MLV ters transkriptazı için de 1/30.000 bazdır. HIV ters transkriptaz kullanarak genetik malzemesini kopyaladığı ve yeni virüsler ürettiği için, bu süreci bozacak ve böylece büyümesini engelleyecek spesifik ilaçlar tasarlanmıştır. Toplu olarak bu ilaçlar ters transkriptaz inhibitörleri olarak adlandırılır. Bunların arasında nükleosit veya nükleotit analogları olan zidovudine (tescilli marka adı Retrovir), lamivudine (Epivir) ve tenofovir (Viread) ve nükleosit olmayan inhibitörler, nevirapine (Viramune) gibi, sayılabilir. Ters transkriptaz moleküler biyoloji laboratuvarlarında yaygın kullanılan bir enzimdir, özellikle ters trasnkriptaz polimeraz zincir tepkimesi (İng. "reverse transcription polymerase chain reaction" veya RT-PCR) diye adlandırılan ve polimeraz zincir tepkimesinin RNA'ya uygulandığı bir yöntemde kullanılır. Klasik polimeraz zincir tepkimesi (İng. "polymerase chain reaction" veya PCR) sadece DNA zincirlerine uygulanır ama, ters transkriptaz aracılığıyla RNA'dan DNA sentezlenirse PCR kullanımına uyarlanmış olur. Ters transkriptaz ayrıca mRNA'dan cDNA kitaplıkları üretilmesine olanak verir. Ters transkriptazın ticarî üretimi moleküler biyolojide yeni bilgi üretimine büyük katkıda bulumuştur, çünkü, bu enzim (başka enzimlerle birlikte) araştırmacıların RNA dizilerinin DNA olarak klonlanıp dizilemesini ve karakterize edilmelerini mümkün kılmıştır. Howard Temin ve David Baltimore birbirinden bağımsız 1970 yılında ters transkriptazı ilk olarak keşfettiler. Bunun için iki bilim adamı Renato Dulbecco ile beraber Nobel Fizyoloji veya Tıp Ödülünü aldılar. Keşfettikleri enzimle aynı zamanda proteinlerin DNA'dan RNA oluşmasından sentez edilmediğini ispatladılar. O zamanlar mikrobiyologlar arasında bu görüş çok yaygındı. Bu görüşün tersini, yani RNA'dan DNA oluşmasından proteinlerin sentez edilmesini keşfettikleri için bu enzime ""ters" transkriptaz" adını verdiler. In The BuzzBag (albüm) In the BuzzBag Amerikalı funk grubu Brooklyn Funk Essentials ve Laço Tayfa isimli bir Türk grubun ortak çalışması sonucu ortaya çıkan bir albümdür . 20 Temmuz Fen Lisesi 20 Temmuz Fen Lisesi, Kıbrıs'ın en eski öğretim kurumlarından biridir. Kuruluş tarihi 1901'dir. Lefkoşa'da yer alan lise, aynı zamanda KKTC'nin tek "fen lisesi"dir. 20 Temmuz Fen Lisesi'nde 17 Kasım 2008 tarihinde ortaya çıkan öğrenci konseyi seçimleri sonucunda kazanan grup, okulun öğle tatili arasında gece kulübünden seçim zaferlerini kutlamak için "dansçı kadınlar" getirmesi Kuzey Kıbrıs basınında büyük yankı bulan bir skandal haline geldi. Okul Aile Birliği, "yaşanan olayı doğru kabul etmediklerini fakat basında fazla abartıldığını" söyledi. KKTC Millî Eğitim ve Kültür Bakanlığı'nın açtığı soruşturma sonucunda "okul yönetiminin konuyla ilgili ciddi zaafları bulunduğuna" dair açıklama yapıldı. Bakanlık, geçici olarak okul müdürü Fatin Z. Ramiz'in görevden uzaklaştırılmasını istedi. Kamu Hizmet Komisyonu ise uzaklaştırılmasını uygun bulmadı. İstanbul Büyükşehir Belediyespor (erkek voleybol takımı) İstanbul Büyükşehir Belediyespor (erkek voleybol takımı) "(kısaca: Istanbul BB veya Belediyespor)", 1990 yılında dönemin İstanbul Belediye Başkanı Nurettin Sözen tarafından kurulan İstanbul Büyükşehir Belediyesi Spor Kulübü bünyesinde yer alan voleybol takımıdır. Turuncu-Mavi renklere sahiptir. Efeler Ligi'nin 2008-2009 sezonunda Fenerbahçe Voleybol Erkek Takımı'nı finalde oynanan 4 maç sonucunda 3-1 yenerek ilk kez lig şampiyonu oldu. Pier Paolo Pasolini sinemasında dönemler Pier Paolo Pasolini'nin sinema dönemleri Bu liste yönetmenin sinema eleştirmenlerince "üçlemeler", "dönemler" gibi gruplara ayrılmış bazı filmlerini kapsar. Böyle bir ayrım Pier Paolo Pasolini'nin sinema anlayışını ve sinema kariyeri boyunca geçirdiği değişiklikleri daha iyi anlamak ve bir bakışta filmler arasında bazı kıyaslamalar yapmak açısından önemlidir. Pier Paolo Pasolini'nin hemen hemen tüm filmleri 14 Mart - 29 Mart 1992 tarihleri arasında düzenlenen 11. Uluslararası İstanbul Film Festivali'nde gösterilmiştir. Bu listede yer alan bazı filmler doğası gereği birden fazla gruba dahil edilmişlerdir. Yönetmenin daha geniş bir filmografisi için Pier Paolo Pasolini maddesindeki Filmleri alt başlığına bakılmalıdır. Pier Paolo Pasolini'nin "kışkırtıcı ve şoke edici filmler dönemi" şu iki filmle başlamıştır: Pier Paolo Pasolini "Hayat Üçlemesi"nden sonra bu üçlemeyi tamamlayacak bir de "Ölüm Üçlemesi" yapmayı planlamıştı. Ancak bu tasarı yönetmenin 1975 yılında trajik bir cinayete kurban gitmesiyle hiçbir zaman gerçekleşemedi. Şakir Zümre Şakir Zümre (d. 1885, Varna - ö. 16 Haziran 1966) Cumhuriyet döneminin ilk sanayicisi, İstiklal Savaşı'nın ilk Türk özel "uçak bombası" fabrikasının kurucusu, hukukçu. İlköğrenimini Varna’da tamamladıktan sonra Cenevre’ye gitti. Lise eğitiminden sonra 1908 yılında Cenevre’de hukuk fakültesinden mezun oldu. I. Dünya Savaşı sırasında, Varna Türk milletvekili olarak Bulgar Parlamentosu'na 17 Türk temsilciden biri olarak girdi. Mareşal Fevzi Çakmak'ın yakın akrabasıdır. Aynı yıllarda Sofya’da Yarbay rütbesiyle Türk Askeri Ataşeliği görevinde bulunan Mustafa Kemal’le tanıştı ve yakın arkadaşlık kurdu. İstiklal Savaşı’na destek vermek üzere yurt dışından Anadolu’ya silah ve cephane gönderdiği gibi savaş sanayisinde değerlendirilmek üzere Türkiye'ye usta ve teknisyen bulunmasında da yardımcı oldu. Bu üstün hizmetleri nedeniyle Beyaz şeritli İstiklal Madalyası aldı. İstiklal Savaşı'ndan sonra Türkiye’ye dönen Şakir Zümre, Atatürk’ün onayıyla Türkiye’nin savunma sanayisinin ilk özel sektör fabrikasını kurdu. İlk üretimler Bulgaristan’dan getirilen yabancı teknik kadro ile yapılırken zamanla yetiştirilen Türk işçiler 1930’lu yıllarda Bulgar teknisyenlerin yerini aldı. Türk Hava Kuvvetleri'nin ve Türk Kara Kuvvetleri'nin ihtiyacı olan ilk silah ve cephaneler, ilk Türk denizaltı su bombaları, Şakir Zümre Fabrikası tarafından üretildi. 100 kg, 300 kg, 500 kg, ve 1000 k’lık uçak bombaları ve çeşitli yangın bombaları bu fabrikada seri olarak üretilmiştir. Türk Deniz Kuvvetlerinin gereksinimi olan çeşitli boylardaki su bombaları ve cephaneler de fabrikanın seri üretimleri arasındadır. İlk Türk denizaltı su bombaları da bu fabrikada üretilmiştir. Şakir Zümre Fabrikası, yalnızca yurt içi ihtiyacı olan üretimle yetinmeyerek, 1937 yılında yurt dışına, hatta Yunanistan’a silah ve cephane ihraç etmiştir. II. Dünya Savaşı'nın sonunda, ABD'nin yaptığı silah yardımı sebebiyle Şakir Zümre Fabrikaları, silah ve cephane üretimini terk ederek, Türkiye’de büyük isim yapacak olan "Şakir Zümre" marka sobalarını üretmeye başlamıştır. Sanayicilere tanınan hakların geliştirilmesi amacıyla yapılan ve Türkiye'nin 2. büyük iktisat kongresi olan "1948 Türkiye İktisat Kongresi"ne katılanlar arasındadır. Şakir Zümre’nin 1966’da ölümünden sonra faaliyetini ancak 4 yıl daha sürdürebilen fabrika, 1970 yılında kapatılmış, büyük bir sınai potansiyel kaybedilmiştir. Hubert Humphrey Hubert Horatio Humphrey, Jr. (27 Mayıs 1911 - 13 Ocak 1978), Lyndon B. Johnson'ın başkanlığı döneminde, ABD'nin 38. başkan yardımcılığı yapmıştır. Humphrey, başkan yardımcılığından önce Minnesota eyaletinden senatör seçilmiştir. Humphrey aynı zamanda, Minnesota Demokrat-Çiftçi-İşçi Partisi'nin (Minnesota Democratic-Farmer-Labor Party) kurucusudur. Lyndon B. Johnson, John F. Kennedy'nin yerine geçmesinden sonra görev süresinin dolmasına yakın Demokratik Parti'den yeniden aday olduğunu açıkladı. Başkan yardımcılığı adayını ise Humphrey olarak gösterdi. Johnson'ın seçilmesi 20 Ocak 1963 Humphrey'de başkan yardımcılığı görevine geldi. Johnson, Humphrey'nin destekçileri sayesinde halktan Vietnam Savaşı sırasında çok büyük destek aldı. Humphrey ABD halkının Vietnam Savaşı'na karşı politikasında büyük rol oynadı. 1968 yılında görev süresi biten Johnson'ın yerine Demokratik Parti'den başkanlığa adaylığını koydu. Seçimlerde Cumhuriyetçi rakibi Richard Nixon'a karşı büyük bir mağlubiyet aldı. Humphrey, 1978 yılında idrar torbası kanserinden yaşamını yitirdi. Mezarı, Minnesota'daki Lakewood anıtındadır. Kenny Rogers Kenneth Ray "Kenny" Rogers (21 Ağustos 1938 - 20 Mart 2020), Amerikalı country ve country pop şarkıcısı, müzik yazarı ve aktör. 1958 yılından beri müzik çalışmalarına devam etmektedir. 1977 yılından beri, başta Grammy olmak üzere birçok kez müzik ödüllerine layık görülmüştür. Grammy dışında aldığı müzik ödüllerine örnek olarak "Academy of Country Music", "Country Music Association", "American Music" ve "CMT Music" ödülleri gösterilebilir. Kenny Rogers günümüze kadar toplam 65 albüm çıkartmıştır ve albümleri bugüne kadar 100 milyondan fazla satmıştır, tüm zamanların albümleri en çok satan sanatçıları sıralamasında 8. sırada gelmektedir. Pixies Nirvana‘nın, 90‘lı yıllarda yarattığı patlamanın tabanını hazırlayan gruplardan biri olan Pixies, belki de bu patlamada Nirvana‘dan bile daha çok pay sahibi. Boston‘lu dörtlü punk rock kökenli, indie rock ve alternatif akımlarını müzik piyasasının dikkatini çekecek seviyeye getiren ve birçok grubun da önünü açan gruplardan biri. Surf rock, punk rock, guitar pop ve bazen de klasik rock kalıpları gibi kolay dinlenir tarzları, vokalist ve şarkı yazarı Francis Black’in seks, din, savaş, mitoloji ve insanların karanlık iç yönleriyle ilgili yazdığı anlaşılmaz lirikleri ve bazen 60’ların sweet pop vokalleri gibi söylediği, bazen de insan ses sınırlarını zorlayan çığırtkan vokalleriyle söylediği muhteşem sesiyle ve ona melek gibi sesiyle eşlik eden basist vokalist Kelley Deal ile beraber Pixies modern rock dünyasının tanıdığı en önemli ve orijinal gruplardan biri. Joey Santiago'nun gürültülü kopuk ve bir o kadar melodik sololarının da Pixies sound'una kattığı ayrıcalıkta unutulmaması gerekilen bir ayrıcalıktı. The Pixies, 1986 yılında Boston‘da Charles Thompson ve oda arkadaşı Joey Santiago tarafından kuruldu. Massachusetts Üniversitesi'nde antropoloji dalında uzman olduktan sonra Puerto Rico‘ya giderek burada 6 ay boyunca İspanyolca öğrenen (ki bu, grubun liriklerine de yansır) Thompson Amerika‘ya geri dönerek grup kurmaya karar verir. Santiago‘yu ikna ederek grubu kuran Thompson bir gazete ilanı vererek Kusker Du ve Peter, Paul & Mary seven bir basçı aradıklarını duyurdular. Bu ilan onlara Ohio‘lu ve ilerde grubun ses özelliğine de çok büyük etkisi olacak olan Kim Deal‘i kazandırdı. Ardından Deal‘in tavsiyesi ile gruba baterist olarak David Lovering katıldı. Iggy Pop‘dan etkilenen Thompson ise adını Black Francis olarak değiştirdi ve grup Santiago’nun sözlükten rastgele seçtiği bir isim olan Pixies‘i grup ismi alarak müzik hayatlarına başladılar. Throwing Muses‘in alt grubu olarak çıktıkları bir konserde prodüktör Gary Smith tarafından çok beğenilen grupla hemen bir demo kaydeden Smith, demoyu İngiltere‘nin ünlü indie plak şirketi 4AD‘ye göndererek grubun burayla anlaşmasını sağladı. 1987 yılında grubun bu demoda yer alan parçaları “Come On Pilgrim“ EP‘si olarak yayınladı. Grup ilk EP‘leri için indie rock‘ın en önemli prodüktörü Steve Albini ile çalıştılar. Albini, gruba daha keskin ve sert bir sound kazandırırken pop melodilerini de korudu. Albüm “Surfer Rosa“ adını taşıyordu ve özellikle İngiliz müzik basını tarafından çok büyük ilgi görürken Amerika indie radyolarında hit olmuştu. Grup bu başarının üzerine 4AD‘den ayrılarak Elektra‘ya geçti. Bir sonraki albümleri için İngiliz prodüktör Gil Norton ile çalışan grup daha temiz ve daha başarılı bir albüm olan “Doolitlle“ ile geri dönerek listelere oldukça iyi bir giriş yaptı. Albümden çıkan ‘Monkey Gone To Heaven‘ ve ‘Here Comes Your Man‘ gibi parçalar modern rock klasikleri olurken grubu da oldukça önemli bir konuma taşıdı. Ancak bu noktada grup içi uyumsuzluklar ve çekişmeler baş göstermeye başladı ve grup elemanları kısa süreli bir ayrılık yaşayarak solo çalışmalara yöneldiler. Black Francis solo turnesine çıkarken, Kim Deal Throwing Muses gitaristi ve arkadaşı Tanya Donnely ile birlikte "Breeders"i kurarak Steve Albibi ile beraber “Pod“ albümünü kaydettiler. Bir sonraki albümleri daha çok Francis Black‘in metaryalleri üzerine kuruluydu ve onun surf tutkusunu yansıtıyordu. Albüm Pixies‘in önemini bir kez daha vurguladığı gibi “Veloria“ ve “Dig For Fire“ gibi klasikler içeriyordu. Albüm, grubu Avrupa‘da daha da popüler hale getirdi ve o yılki Reading Festivali'nin öncü grubu oldu. Turne başarılı olsa da grup içindeki Deal ve Francis arasında süre gelen uyumsuzluk belirgin bir şekilde açığa çıkmaya başladı. Grubun dağılacağı yönündeki söylentiler çoğalsa da grup dördüncü albümünü bir kez daha Gil Norton ile beraber kaydederek sürpriz sayılabilecek bir geri dönüş yaptılar. Albümde Captain Beefheart ve Pere Ubu klavyecisi Eric Drew Feldman‘da yer alıyordu. “Trompe Le Monde“ ismini alan albüm oldukça detaylı işlenmiş bir albüm olmasına karşın grubun eski sound'una bir dönüş olarak nitelendirildi. Albüm turnesine U2‘un alt grubu olarak çıkan Pixies, turne dönüşü dağıldıklarını açıkladılar. Kim Deal grubu Breeders geri dönerken, Black Francis adını Frank Black olarak değiştirerek solo kariyerine başladı. Bu sırada Joey Santiago ve Lovering The Martinis adında bir grup kurdular ancak bir albüm yayınlamadılar. Pixies’in stilinde göze çarpan şey, start-stop ritimler, bu ritimlerle eşleşecek manik-depresif, pure-çığırtkan, neşeli-hüzünbaz vokaller; Francis ve Deal’in vokallerindeki uyum ve gitar, bas ve davulun sesinden çıkan ahenktir. Francis ve Joey Santiago’nun gitarları, Kim Deal’ın basıyla birlikte Pixies, sıkı Rock’n Roll melodilerini yakalayıp onu geliştirdi. Grubun gitar çalışmaları, Hüsker Dü’nün puslu gitar sound’undan izler bulunduruyor. Genellikle birçok biçimsel tekniklere, amatörce yaklaşan Pixies’in stili, her zaman karanlık atmosferlerden oluşan düzenlemelerin ana temasını oluşturuyor. Punk’ın açık sözlü öfkesi veya metalin tehditkar izlenimleri yerine Pixies sound’u, isyanı veya şeytanla işbirliği içinde olmak yerine, soğuk ve karanlık bir dünyanın köşelerinde sürünen dinleyicilerinin hayal güçlerine kolay olmayan bir aşinalıkla yaklaşıyor. Pixies genelde bilim kurgusal çerçeve etrafında yazılan şarkı sözlerinin yanı sıra terör ve tehditlere yer vermeden güncelliği araştırıp şarkı sözlerine ekliyor. ‘This Monkey’s Gone To Heaven’ gibi parçaları doğaüstü ve karanlıktan bahsederken, ‘Debaser’, modern insan tarafından henüz keşfedilememiş gerçekleri ima ediyor. Sinema severlerin de yakından bileceği bir baş yapıt olan ”Fight Club / Dövüş Kulübü” filminin sonunda giren “Where Is My Mind?” şarkısı Pixies’e ait. Bu filmden sonra underground dünyanın kült grubu, mainstreame katılarak tüm dünya tarafından tanınır hale geldi. Bismarck Adaları Bismark Takım Adası Papua Yeni Gine'nin bir parçası olup batı Pasifik Okyanusu'ndaki kuzeydoğu Yeni Gine sahilleri uzağında bulunan bir grup adadır. Türkiye Otomobil Sporları Federasyonu Türkiye Otomobil Sporları Federasyonu (TOSFED) Gençlik ve Spor Genel Müdürlüğü ile Uluslararası Otomobil Federasyonu tarafından tanınan, Türkiye'deki otomobil sporlarıyla ilgili yönetici konumunda bulunan resmi kurumdur. Federasyon başkanlığı görevini Serkan Yazıcı yürütmektedir. Kafaca, MenteÅŸe Kafaca, Muğla'nın Menteşe ilçesine bağlı bir mahalledir. Muğla merkezine 16 km uzaklıktadır. Grup Mp3 Grup Mp3, 2008 yılında kurulan Türk pop müzik grubu. Grup üyeleri, Burcu Canbaş, Fidan Tozanlı ve Seyran Burcu'dur. 2008 yılında Yıldız Asyalı, Seda Telciler ve Burcu Canbaş ile kurulan grup ilk albümleri "Grup Mp3"ü 4 Haziran 2008 tarihinde yayımladı. Çıkış şarkıları "Sevmek Zamanı" hariç diğer söz ve müzikler Yıldız Asyalı'ya aittir. Albümdeki "Sevmek Zamanı" adlı Oya-Bora cover'ına klip çekilmiştir. Yıldız Asyalı'nın, Ekim 2008 tarihinde gruptan ayrılmasıyla iki kişi kalan grup, yeni üye aramaya başladılar. Seda Telciler'in de daha sonra gruptan ayrılmasıyla, ilk ekipten Burcu Canbaş'a Fidan Tozanlı ve Seyran Burcu katıldı. Grup yeni üyeleriyle ikinci albümleri "Orta Şekerli Kahve"yi 26 Haziran 2009 tarihinde yayınladı. Dört şarkının yer aldığı albümde, albüme adını veren "Orta Şekerli Kahve" şarkısına klip çekilmiştir. Volvo V70 Volvo V70, İsveçli otomobil üreticisi Volvo Cars tarafından 1996 yılından itibaren tasarlanan, üretilen ve pazarlanan 5-kapılı bir station wagondur. XC70 ise Cross Country modelidir. 1.Nesil V70 (1996-2000), Volvo S70'in wagon versiyonu olarak üretilmeye başlandı. Önden çekişli ve dört tekerlekten çekişli modelleri üretilmektedir. Arazi için üretilen modeli başta V70 XC olarak anılsa da daha sonradan adı XC70 olarak belirlemiştir. Günümüzde Türkiye'de yalnızca XC70 modeli satılmaktadır. Peter Horbury tarafından 2.Nesil Volvo S60'ın wagon versiyonu olarak tasarlanan 2.Nesil V70 (2000-2007) selefinden 4 cm daha yüksek, ve dingil mesafesi 5 cm daha uzundur. Toplam uzunluğu biraz daha kısa ve iç hacmi biraz daha geniştir. Ayrıca dış görünümünde ufak tefek değişiklikler yapılsa da iç mekanda büyük değişiklikler yapılmıştır. 3.Nesil V70 (2007-2016) ise Ford EUCD platformunu kullanmaktadır. V70 bu neslinde ikinci nesil Volvo S80 ile (arka koltuklar ve yükleme eşiği dışında) aynı iç mekanı kullanmaktadır. Üretimi bazı ülkelerde devam etse de, Türkiye'de yerini Volvo V60 almıştır. XC70 modeli ise Türkiye'de üretilmeye devam etmektedir. Volvo V70, 2009 yılında yapılan EuroNCAP testlerinden 5 yıldız almıştır. Yetişkin yolcu değerlendirmelerinden 32 puan, çocuk yolcu değerlendirmelerinden 41 puan, yaya güvenliğinden 16 puan ve sürüş yardımından 5 puan almıştır. EuroNCAP'ın yaptığı yorumlarda V70'in kuklayı çok iyi koruduğu, ancak yandan çarpmalarda yan hava yastıklarının geç açılmasından ötürü Volvo'nun puanının düşürüldüğü, Volvo'nun bu durum için başka bir test aracı vermesine rağmen aynı sorunun yaşandığı belirtilmektedir. Volvo ile yeniden test yapılmasına anlaşılmasına rağmen aynı sorunun tekrar yaşandığı yorumu yapılmaktadır. V70 çocuk yolcu ve yaya puanlamalarından tam puan almıştır. McGill Ãœniversitesi 1821 yılında kurulan McGill Üniversitesi, Kanada'nın Montreal şehrinde bulunan ve Kanada'nın en eski üniversitesi olan bir devlet üniversitesidir. Adını kurucusu James McGill'den alan üniversite dünyanın en saygın üniversiteleri arasındadır. "QS World University Rankings 2015"e göre McGill Üniversitesi dünya üniversiteleri arasında 24. sırayı almıştır. McGill kampüsü 32 hektarlık bir alanı kaplamaktadır. Üniversitenin toplamda iki kampüsü bulunmaktadır. Şehir merkezinde olan kampüsü, "Mount Royal" adındaki dağın eteklerindedir. Bu kampüsünde "Redpath Museum" adında bir müze de bulunmaktadır. İkinci kampüsü ise "MacDonald Kampüsü"dür. 34 bin öğrenci kapasitesine sahip üniversitede toplam 21 fakülte bulunmaktadır. Dil olarak İngilizce ve Fransızca eğitim verilmektedir. Mcgill Üniversitesi'nin sekiz Nobel Ödülü sahibi, üç astronot, iki de Kanada başbakanı mezunları arasındadır. 2015 Kanada seçimlerinde, yine McGill mezunu olan Justin Trudeau Kanada başbakanı seçilmiştir. Okul, farklı kültürlerden ve farklı ülkelerden öğrencileri bünyesinde barındırdığından, oldukça uluslararasıdır. Kuzey Amerika'nın "Harvard"ı olarak tanımlanan McGill'in, özellikle Fransız liselerinden veya Amerikan liselerinden gelen Türk öğrencilere kabul verdiği gözlemlenmektedir. Özellikle Fransız liselerinden mezun olan öğrenciler için Fransa dışındaki en iyi seçeneklerden biri olma özelliğini korumaktadır. Bunun sebebi, McGill Üniversitesi'nin yüksek saygınlığının yanı sıra, bulunduğu Montreal şehrinin Quebec eyaletine bağlı olmasından dolayı Fransızca'nın günlük hayatta çok konuşulmasıdır. Büyük bir araştırma üniversitesi olan McGill'in, mezunlarını hep oldukça iyi noktalara getirdiği görülüyor. Gustav-Adolf von Zangen Gustav-Adolf von Zangen (d. 7 Kasım 1892 - ö. 1 Mayıs 1964), Nazi Almanyası'nda II. Dünya Savaşı sırasında 1944'te Hollanda'da 15. Ordu komutanı Piyade Generali. I. Dünya Savaşı gazilerindendir ve "Büyük Savaş" sonunda üsteğmen rütbesine ulaştı. Daha önce Batı Cephesi 15. Ordu komutanlığına atanmadan önce Rusya, İtalya 1943 yılında Fransa Kolordu ve 17. Piyade Tümenini komuta etti. Fransa'da 1944 Seferi sırasında Pas-de-Calais 'in işgalinden sonra, Zangen diğer birliğinin kalıntıları ile, Scheldt muhaberesinde Walcheren adasında ve Güney Beveland'da ordusunu tahliye etmek zorunda kaldı. Scheldt Muharebesinde 2 Ekim - 8 Kasım 1944 tarihleri arası saldırıya uğradı. Hollanda içinde Müttefikler gelmeden önceden asker konuşlandırdı. 24 Ekim 1944'te, Dordrecht merkez bürosu RAF tarafından bombalandı. 16 Aralık 1944'teki Ardenler Taarruzu sırasında, 15. Ordu ile İngiliz ve ABD güçlerini kuzeyde sabitleme ile görevlendirildi. Zangen, Ruhr Ceb'inde Nisan 1945'te Amerikalılar tarafından savaş esiri oldu. 1948 yılında serbest bırakıldıktan sonra 1964'te Hanau'da öldü. Özgürlükçü Özgürlükçü şu şekillerde kullanılabilmektedir; Erhard Raus Erhard Raus (d. 8 Ocak 1889 - ö. 3 Nisan 1956), II. Dünya Savaşı sırasında Nazi Almanyası'nda Generaloberst. Erhard Raus Doğu Cephesi'nde 6. Panzer Tümeni komutanlığı ve ayrıca Ordu Grubu komutanlığı yaptı. Erhard Raus 18 Ocak 1919'da I. Dünya Savaşının sona ermesinin ardından Avusturya ordusuna seçildi. 1936 yılında Albay rütbesine yükseldi. 1938 yılında Anschluss sırasında Wehrmacht'a katıldı. 1944 Mayıs ayında, Raus Birinci Panzer Ordusu komutasını devraldı. Birkaç ay sonra, Üçüncü Panzer Ordusuna aktarıldı. Şubat 1945'te, Hitler Pomeranya alanında XI. SS Panzer Kolordusuna komuta etmek için Raus'u görevlendirdi. Sovyetler Birliği, Alman sınırını geçtiğinde, Hitler Panzer Ordusu komutanlığından Raus'u azletmiştir. Amerikan esaretinden serbest bırakıldıktan sonra Raus, Bad Gastein'da yaşadı. Akabinde Doğu cephesinde kendi güçleri tarafından kullanılan tank taktikleri ve stratejik analizleri odaklayan kitap ve yayınlar yazdı. Raus, Viyana Genel Hastanesi'nde hayatının geri kalan yıllarını geçirdi. 3 Nisan 1956'da akciğer hastalığından öldü. 6 Nisanda tam askeri törenle gömüldü. Landon Donovan Landon Timothy Donovan (d. 4 Mart 1982; Ontario, Kaliforniya), Amerika Birleşik Devletleri millî futbol takımının uzun süre kaptanlığını yapmış, ABD futbolunda en çok tanınan eski millî futbolcudur. Amerika Birleşik Devletleri millî futbol takımının kaptanlığını yapmıştır. 20 yaşında Amerika Birleşik Devletleri millî futbol takımı ile 2002 FIFA Dünya Kupası'na katıldı. Millî takımı ile CONCACAF Altın Kupa'ı kazanmıştır ve 2009 FIFA Konfederasyonlar Kupası'nda finalist olup ilk yarıda Brezilya karşısında 2-0 öne geçtikleri halde üstünlüğü koruyamamış, maçın sonunda sahadan 3-2 mağlubiyetle ayrılmışlardır. Platalea alba Platalea alba, aynakgiller familyasından bir kaşıkçı türüdür. Afrika ve Madagaskar'da bulunur. Milovan Ćirić Milovan Ćirić (12 Şubat 1918, Belgrad - 14 Ekim 1986), Sırp futbolcu ve teknik adam. Yugoslavya'da hem kulüp hem de millî seviyesinde büyük başarılara imza atmıştır. Ayrıca İtalya, İspanya, Türkiye, Yunanistan, İsrail ve Hindistan gibi dünyanın farklı yerlerinde görev yapmıştır. Futbola Crvena Zvezda'da başladı. Kaptanlık yaptığı Kızılyıldız'tan ezeli rakipleri Partizan'a transfer oldu. 1946-47 sezonu Yugoslavya'da profesyonel ligler başlamıştı. Ligin ilk iki sezonunda Beograd forması giydi. 1951 sezonunda o zamanki ismi BSK olan Beograd'ı yönetmeye başladı. 3 sezon yönettiği takımıyla ligde büyük başarılar kazanamasa da kendisini 1952-53 sezonununda Yugoslavya Kupası performansıyla tanıttı. İkinci Dünya Savaşı sonrası sportif başarıya imza atamayan kulübe tarihlerinin ilk kupasını kazandırdı. Sezon sonunda takımdan ayrıldı. 1961'de OFK Belgrad'a geri döndü. İlk sezonunda bir kez daha Yugoslavya Kupası'nı kazandı. Bu sayede katıldıkları 1962-63 UEFA Kupa Galipleri Kupası, kulüp tarihinin en başarılı Avrupa macerasıydı. Sırasıyla Chemie Halle-Leuna, Portadown FC, SSC Napoli'yi eleyerek yarı finale çıktılar. Ancak burada o sene kupayı kazanan Tottenham Hotspur'a elendiler. 1953'te Partizan'a transfer oldu. 1953-54'te Dinamo Zagreb'in sadece bir puan gerisinde lig ikincisi oldu. Ayrıca Yugoslavya Kupası'nı Partizan'a kazandırırken, kendi kariyerinde de iki sezon üst üste bu kupayı kazanmış oldu. 1954 FIFA Dünya Kupası'na katılan Yugoslavya millî futbol takımı için oluşturulan 5 kişilik antrenör takımında yer aldı. Diğer teknik adamlar Branko Pešić, Aleksandar Tirnanić, Leo Lemešić ve Franjo Wölfl oldu. 9 Mayıs 1954'te ilk maçına çıktı. Kupa öncesi hazırlık maçlarında Belçika'ya 2-0 yenilip, İngiltere'yi ise 1-0 yendiler. Dünya Kupası gruplarında ikinci olarak bir üst tura çıktılar. Çeyrek finalde, o sene kupayı kazanacak Batı Almanya'ya 2-0 yenilip elendiler. Dünya Kupası sonrası 4 maçta daha takımın başında yer aldı. Toplamda 9 maçta 5 galibiyet 2 beraberlik ve 2 mağlubiyet aldı. Daha sonra 1956 Yaz Olimpiyatları'na katılan Yugoslavya millî takımının antrenörü oldu ve gümüş madalya kazandılar. Önce ABD'yi 9-1, sonra Hindistan'ı 4-1 yenerek finale kaldılar. Finalde SSCB'ye yenilan Yugoslavya, gümüş madalyanın sahibi oluyordu. 1973'te daha önceki gibi Yugoslavya millî futbol takımı için oluşturulan beş kişilik antrenör takımının içinde yer aldı. Bu teknik adamlar Miljan Miljanic, Milan Ribar, Sulejman Rebac, Tomislav Ivic ve Milovan Ćirić'ti. 19 Aralık 1973'te Yunanistan ile oynadıkları eleme maçı, Dünya Kupası'na gidip gitmemeyi belirleyecek maçtı. Yugoslavya, rakibini 4-2 yenip, İspanya ile play-off oynama hakkı kazandı. İspanya'yı 1-0 yenen ekip 1974 FIFA Dünya Kupası'na katıldı. Grup aşamasında Brezilya ve İskoçya ile beraber 4 puan alan ekip averaj ile bir üst tura çıktı. İkinci turda ise Batı Almanya, Polonya ve İsveç'li grupta sonuncu olarak elendiler. Ćirić ve ekibi 11 maçlık millî takım serüveninde 3 galibiyet 3 beraberlik ve 5 mağlubiyet almış oldu. OFK Belgrad ve Partizan başarıları Ćirić'e, Yugoslavya'nın önemli takımlarından Crvena Zvezda'ın yolunu açtı. İlk sezon başarı gösteremeyen Ćirić, 1955-56 sezonunda takımını Yugoslavya şampiyonu yaptı. Kızılyıldız tarihinin de bu üçüncü şampiyonluğuydu. 1956-57 sezonunda Kızılyıldız tarihinde ilk kez Avrupa'da mücadele etmeye hak kazanmıştı. Şampiyon Kulüpler Kupası'nda çok başarılı bir performans gösterdiler. İlk turda Roda JC, çeyrek finalde CSKA Sofya'yı eleyip yarı finale kaldılar. Yarı finalde Fiorentina'yla eşleşen takım, ilk maçta Belgrad'a 88. dakikada yediği golle mağlup oldu. İtalya'da ise gol atmayınca 0-0 beraberlik ile elendiler. Ligde ise bir kez daha Yugoslavya şampiyonluğunu kazanıyorlardı. Bu başarılı performansı nedeniyle Avrupa kulüplerinin dikkatini çeken Ćirić, sezon sonu takımdan ayrıldı. 1975-76 sezonunda Kızılyıldız'a geri döndü. Çok etkili bir sezon geçiremeyen Ćirić, takımını ligde dördüncü yapıp, UEFA Kupası'na katılmasını sağladı. Ayrıca UEFA Kupası'nda takımını yöneten Ćirić, ilk turda Universitatea Craiova'yı eledi ancak ikinci turda Hamburger SV'ye elenmekten kurtulamadılar. Sezon sonunda takım ile yollarını ayırdı. Ćirić, 1957-58 sezonunda ilk kez ülkesinden çıkıp İtalyan ekibi, SS Lazio'ya transfer oldu. Takımda görev alan ilk Yugoslav teknik direktördü. Ancak takım ve teknik direktör arasında uyum sağlanamadı, sezonu tamamlayamadan Ocak 1958'de görevden kovuldu. Lazio ligi on ikinci olarak bitirecekti. 1959'da ülkesi Yugoslavya'da bu sefer Hajduk Split'e döndü. 1960-61 sezonunda takımı lig üçüncüsü yaptı. Bunun dışında pek bir başarı gösteremedi. 1964'te kötü bir sezon geçiren Hajduk Split'e geri çağrıldı ve takımı kümede tuttu. Sezon sonunda görevinden ayrıldı. 1965-66 Yugoslav Ligi öncesinde ise Željezničar takımının kalecisi, Hajduk Split'e 4-0 yenildikleri maçın önceden anlaşılmış olduğunu açıkladı. Bu nedenle Ćirić, Federasyon tarafından ömür boyu men cezası alsa da daha sonra bu cezası affedildi. 1965'te İsrail millî futbol takımı teknik direktörü oldu. İlk maçını İsviçre'ye 1-0 yenildikleri hazırlık maçı oldu., ancak bu maç İsviçre Federasyonu ve FIFA tarafından resmi olarak sayılmamıştı. 1966 Dünya Kupası elemelerinde İsrail, UEFA grubunda yer aldı ancak grup sonuncusu oldular. İlk galibiyetini Finlandiya'yı 7-1 yenerek aldı ancak bu maç da resmi kurumlardan izin alınmadan oynandığı için resmi sayılmadı. 8 Mayıs 1966'da Finlandiya'yı 3-0 yendikleri maç resmi olarak Ćirić'in aldığı ilk galibiyet oldu. Sri Lanka ile oynadığı iki maçı kazanarak takımı 1968 Yaz Olimpiyatları'na taşıdı. 1968'de ise AFC Asya Kupası'na doğrudan katılan takım ile 5 takımlı lig usulü yapılan kupada Asya üçüncüsü oldu. Ćirić, İsrail kariyerinde toplamda resmi ve resmi olmayan 25 maça çıkmış, bunların 4'ü resmi olmak üzere 8'ini kazanmıştı. 1968'de, daha önce Kızılyıldız'dan ve millî takımdan öğrencisi olan Ljubiša Spajić'in şampiyonluklar kazandırdığı Beşiktaş'ye geldi. Beşiktaş'ta futbolcularla problemler yaşadığı bir dönem geçirdi. 30 maçta 14 galibiyet alarak Beşiktaş'ı lig üçüncüsü yaptı. Sezon sonunda takım ile yollarını ayırdı. Dönem dönem Beşiktaş'ın başına geçmesi için teklifler alan Ćirić, 1977-78 sezonu başında görevi kabul etti. Sezonu Beşiktaş ile açıp, Yugoslav Sava Paunoviç'in transferinde rol oynadı. Türkiye Spor Yazarları Derneği Kupası maçlarında 1 galibiyet 1 beraberlik aldı ve kupayı averajla Galatasaray'a kaybetti. Eşi bir trafik kazası geçirince Yugoslavya'ya dönen Ćirić, görevine devam edemeyeceğini söyleyerek istifa etti ve ülkesine döndü. 1969'da Yunan ekibi Aris'nin başına geçti. İlk sezonunda kulüp tarihinin ilk ve son Yunanistan Kupası'nı kazanmalarını sağladı. Finalde ezeli rakipleri PAOK'u 1-0 yenmişlerdi. Aynı sezon Fuar Şehirleri Kupası'nda mücadele eden ekip, ilk turda güçlü İtalyan takımı Internazionale'ya elendiler. Inter kupaya yarı finallerde veda etmişti. Sonraki sezon ise Kupa Galipleri Kupası'nda İngiliz Chelsea'ye elendiler. Aris, iki Avrupa maçında da evinde kaybetmemişti. Ancak yerel ligde işler istenildiği gibi gitmediği için Ćirić ile yollar ayrıldı. 1977 yılının sonlarında Aris FC'ye geri döndü. 1977-78 sezonunda takımı lig altıncılığına taşıyan Ćirić, asıl etkisini Yunnistan Kupası'nda gösterdi. Uzun yıllardır kupaya uzanamayan Aris'i yarı finale çıkardı, ancak Aris'in çok iyi mücadele ettiği maçta PAOK'a 1-0 yenilerek finali göremediler. İspanya'yı elemeleri Ćirić'in sıkıntıya giren teknik direktörlük hayatını değiştirdi ve dünya kupası sonrası 1974'te Valencia'nın başına geçti. 4 sene boyunca takımı yönetmiş olan Alfredo Di Stéfano'dan görevi devralmıştı. Takım genel olarak orta sıralarda yer aldı. Bir ara beşinciliğe kadar çıksalar da üst üste puan kayıpları nedeniyle 27. hafta on ikinci sıraya gerilediler. Bu pozisyon da Ćirić'in Valencia kariyerinin sonu oldu. Toplam 31 lig ve kupa maçında sadece 11 galibiyet almıştı. Uzun süreli bir boşluktan sonra 1984'te Hindistan millî futbol takımı başına geldi. Daha gelişme aşamasındaki Hindistan futboluna tesisleşme ve sistemli futbol konusunda yardım etti. Hindistan Futbol Federasyonu tarafından daha önce millî takım hizmetine sunulmamış 5 yıldızlı oteller kendisine ayarlandı. Ćirić, Hindistan'ın futbol sisteminde değişikliklere gitti. Kaptan olacak futbolcunun seçiminin sıkıntı yarattığını görünce her maç farklı kaptan uygulamasını getirdi. Ćirić'li Hindistan 1984'te düzenlenen Nehru Kupası'nda mücadele etti. Burada Polonya, Çin, Arjantin millî takımları yanında Romanya U-21 ve Macar takımı Vasas Budapest karşısında maçlara çıktı. Burada tek gollerini Polonya'ya atan takım, tek puanını da Romanya U-21 ile 0-0 berabere kalarak kazandılar. Hindistan, tarihinin en önemli başarılarından birini de Ćirić döneminde yaşadı. 1956'dan beri düzenlenen ve sadece 1964'te katıldıkları AFC Asya Kupası'na bir kez daha katıldılar. Hindistan'da düzenlenen eleme grubunda Güney Kore'nin arkasından ikinci olarak turnuvaya katıldılar. Federasyonun finansal kaynak sıkıntı yaşaması nedeniyle, yurt dışı kampı yapamayıp, sadece Banglore'de kısa bir antrenman dönemi geçirdiler. Turnuvada Çin, İran, BAE ve Singapur'un bulunduğu grupta gol atamadan ancak İran ile berabere kalarak sonuncu oldular. Ćirić, 1985 Nehru Kupası'nda da takımın başında yer aldı. Bu turnuvadan sonra görevinden ayrıldı. 57. Panzer Kolordusu 57. Panzer Kolordusu (Almanca: LVII. Panzerkorps), II. Dünya Savaşı sırasında Nazi Almanyası'nın Wehrmacht'a bağlı olarak faaliyet gösteren panzer kolordusu. Folies-BergÃ¨re'de Bir Bar Folies-Bergère'de Bir Bar (Fransızca: Un bar aux Folies Bergère), 1882 yılında Fransız ressam Édouard Manet tarafından yapılan ve aynı sene Paris Salonu'nda sergilenen tablo. Eserde, Paris'te yer alan Folies Bergère isimli gece kulübünden bir sahne betimlenmiştir. "Folies-Bergère'de Bir Bar"'ı Manet, ölümünden bir sene evvel, hastalığının ileri safhasındayken yaptı. Londra'daki Courtauld Galerisi'nde sergilenen tablo, ressamın son büyük başyapıtı kabul edilmektedir. Manet eserin taslakları üzerinde Folies-Bergère'de çalışmış olmasına rağmen tablonun kendisini atölyesinde tamamladı. Eser, Folies-Bergère ile ilgili pek çok dönemsel detaya sahiptir. Örneğin, sol üst köşede yer alan yeşil ayakkabı giymiş ayaklar, o anda müşterilere gösterisini sunan bir trapez sanatçısına aittir. Markasındaki kırmızı üçgenden ayırt edilebilen Bass Pale Ale biraları, Parisliler'in ağız tadlarına hitap etmemesine rağmen mekana gelen İngiliz turistler ve Britanyalı alıcılar için satılmaktadır. Manet, imzasını sol alt köşedeki şişenin üzerine atarak onun bir marka gibi görünmesini sağlamıştır. Resimdeki model profesyonel değildir ve aslında garsondur. Tablonun, arka planı aynanın yansımasıdır. Bazı eleştirmenler, kadının yansımasının tam arkasında bulunmamasını ve şişelerin aynada görünmemesini eleştirdiler. Manet, bu tabloyu yaparken gece kulübüne gidemeyecek kadar hasta olduğu için resmi, stüdyosunda tamamladı. Bu yüzden de ön plandaki tüm motifler çok detaylı bir şekilde çalışılabilmiştir. Arka planı ise gözlemlediklerinden hatırlayabildiği kadarıyla çizmiştir. Tablo, Diego Velázquez'in "Nedimeler" (İspanyolca: "Las Meninas") isimli tablosunun modern bir yorumu olarak kabul edilmektedir. Tablonun ilk sahibi Manet'nin yakın arkadaşı olan besteci Emmanuel Chabrier idi. Avusturyalı ressam John Brack'in 1954 yılında yaptığı tablosu "Bar", "Folies-Bergère'de Bir Bar"'a ironik göndermeler içermektedir. Kanadalı ressam Jeff Wall da 1979 yılı çalışması "Picture for Women" da Manet'nin eserinden ilham aldı. Eddie Murphy'nin "Coming to America" isimli filminde de tablonun farklı bir versiyonu gösterildi. Bu versiyonda barmen kadının yerini Afrikalı-Amerikalı bir fast food tezgahtarı almıştı. Biraların yerinde ise ketçap kutuları duruyordu. Platalea regia Platalea regia, aynakgiller familyasından bir kaşıkçı türüdür. Avustralya, Yeni Zelanda, Endonezya, Papua Yeni Gine ve Solomon Adaları'nın bataklık alanlarında yaşar. Platalea minor Platalea minor, aynakgiller familyasından bir kaşıkçı türüdür. Tüm kaşıkçı türleri arasında yayılma alanı en sınırlı olanıdır ve tehdit altındaki türler arasında yer alır. Yayılma alanı, Asya'nın doğusundaki kıyı bölgeleriyle sınırlıdır. Pembe kaşıkçı Pembe kaşıkçı ("Platalea ajaja"), aynakgiller familyasından bir kaşıkçı türüdür. ABD'nin güneyi ile Güney Amerika arasındaki nemli bölgelerde yaşar. Türkiye-PKK çatışması Türkiye-PKK çatışması, PKK ve Türk Silahlı Kuvvetleri arasında 1984 yılından beri süren çatışmaları kapsamaktadır. Osmanlı dönemindeki "millet sistemi" halkları dillerine veya etnik özelliklerine göre değil, dinlerine göre ayırmıştır. Sünni Müslümanlar padişahın adamları olarak görülmüş ve Hıristiyan, Yahudi ve Sünni olmayan mezhepten halklara göre daha büyük ayrıcalıklara sahip olmuşlardır. Osmanlı'da etnik bir sistem olmadığı için de siyaset etnik milliyetçilik üzerine oluşturulmamıştır. Osmanlı döneminde Bedir Han İsyanı, Mir Muhammed İsyanı, Babanzade İsyanları ve Yezidi İsyanları aşiret isyanları veya dini isyanlar şeklinde meydana gelmiştir. Osmanlı İmparatorluğu'nun dağılışından sonra ise Türkiye ulus-devlet ilkesine göre kurulunca Osmanlı İmparatorluğu'nda kurulmuş olan düzen bozulmuştur. 1924 Anayasasına göre Türk olmak vatandaşlık bağına bağlanmıştır. Türkleştirme politikası sonucu Arapça, Ermenice, Gürcüce, Lazca, Kürtçe, Zazaca, Süryanice yerleşim isimleri Türkçeleştirilmiştir. Okullarda ve resmi dairelerde Türkçe konuşulması zorunlu hale getirilmiştir. Türk Tarih Tezi oluşturulmuş ve Anadolu halklarının çok büyük bir bölümünün Türk kökenli olduğu iddia edilmiştir. Bunlara ek olarak medreseler ve diğer kurumların da kapatılması ile beraber hem Kürt kimliğinin ifade alanı daralmış, Alevi, Şafi gibi mezhepsel ve Yezidi gibi dini ibadetler kısıtlanmıştır. Kürt ve Zaza dili, kıyafetleri, kültürü ve isimlerine önemli derecede kısıtlamalar getirilmiştir. Türkiye Cumhuriyeti'nin ilk yıllarında Doğu'daki aşirete dayalı yapı Batı Anadolu'ya göre çok daha etkindi. Sadece Kürtler değil, Zazalar, Türkmenler, Araplar da büyük oranda aşiret çatısı altında örgütlenmekteydiler. Kemalist hükûmet, Doğu'da aşirete dayalı yapıyı bozmak ve buradaki vatandaşları devlete tamamen bağlamak istemiştir. Bunun sonucunda da düzenleri tehlikeye giren pek çok dini grup veya aşiret grubu ayaklanmalara öncülük etmiştir. Koçgiri, Şeyh Said, Dersim, Nasturi ve Ağrı isyanlarının nedeni ideolojik değil, dini veya aşiret çıkarları tehlikeye giren gruplardır. 1973 yılında Abdullah Öcalan liderliğinde bir grup Kürt kimliği üzerine bir deklarasyon yayınlamıştır. Ali Haydar Kaytan, Cemil Bayık, Haki Karer ve Kemal Pir'in başını çektiği bu grup kendilerini "Kürdistan Devrimcileri" olarak adlandırmışlardır. 1974 yılında bu grup, Kürt hakları adına bir hareket oluşturma kararı almışlardır. Grup üyeleri çeşitli şehirlere dağılarak Kürt hakları için öğrenci organizasyonlar oluşturmaya başlamışlardır. İşçi ve çiftçilerden destek almaya çalışmışlardır. 1977 ve 1978 yıllarında Doğu ve Güneydoğu'daki pek çok ile çeşitli seyahatler gerçekleştirilmiş ve toplantılar düzenlenmiştir. Bu sırada grup üyeleri saldırıya uğramışlardır. 27 Kasım 1978'de Lice'nin Fis köyünde PKK resmen kurulmuştur. Aynı süre zarfında Alevi Kürtlerinin katledildiği Maraş Katliamına yakından ilgi göstermişlerdir. Türk güvenlik güçleri, sağcı gruplar ve Kürt toprak ağalarıyla çatışmalar da devam etmiştir. Sağcı-solcu çatışmalarında solcuların tarafını tutmuşlar, 1979 yılının yaz mevsiminde PKK lideri Abdullah Öcalan Lübnan ve Suriye'ye gitmiş, burada Filistin ve Suriyeli liderlerle görüşmeler yapmıştır. PKK üyeleri buralardaki kamplarda eğitim görmüşlerdir. Lübnan İç Savaşı sırasında Suriye rejimi ile beraber savaşmışlardır. 1980 askeri darbesinde pek çok PKK üyesi tutuklanmış, çeşitli cezaevlerine konmuş, PKK üyelerinin de kaldığı Diyarbakır Cezaevi adından işkencelerle söz ettirmiştir. Yine 1982 yılının ağustos ayında PKK, Suriye'nin Dera kentinde yaptığı bir toplantıda Türkiye'de 'bağımsız bir Kürt devleti' kurmak amacıyla gerilla savaşı başlatma kararı almış, 21 Mart 1982'de PKK üyesi Mazlum Doğan'ın cezaevinde kendini yakması ile başlayan isyan süreci sonucunda PKK üyeleri açlık grevine başlamış ve birkaç tanesi hayatını kaybetmiştir. PKK, ilk saldırısını 25 Ağustos 1984 tarihinde Eruh ve Şemdinli'ye saldırarak gerçekleştirmiştir. İki gün sonra da Siirt'te bir polis karakolu hedef alınmıştır. 1990'da dönemin cumhurbaşkanı Turgut Özal, PKK ile müzakere etmeyi kabul etmiştir. Ne var ki, o dönemde barış müzakerelerine ne Türk politikacılar ne de PKK sıcak bakmamış, 1993 senesinde Turgut Özal ve Eşref Bitlis önderliğindeki barış görüşmeleri sonucunda; PKK, 20 Mart 1993'te ateşkes ilan etmiştir. Turgut Özal, barış planı üzerinde çalışırken vefat etmiş (17 Nisan) ve planlanan barış planı asla yürürlüğe girememiştir. 24 Mayıs'ta PKK'nın saldırısı ile ateşkes sona ermiştir. PKK komutanlarından Şemdin Sakık sonrasında 24 Mayıs pususunun PKK'nın değil, devlete ait Doğu Çalışma Grubu isimli gizli bir örgütün saldırısı olduğunu iddia edecektir. Süleyman Demirel'in cumhurbaşkanlığı ve Tansu Çiller'in başbakanlığı döneminde; Turgut Özal'ın karşı çıktığı 'şiddet yolu' ortaya konulmuş ve PKK'nın askeri yöntemlerle yok edilmesi hedeflenmiştir. Barış planı rafa kaldırılmıştır. 1992-1995 arasında PKK'ya karşı, köyler boşaltılmış, halk köy korucusu olması için teşvik edilmiştir. Köyler havadan bombalanmış ve PKK'lıları önlemek için ormanlar yakılmıştır. Bu dönem çatışmaların en yoğun yaşandığı yıllar olarak kayda geçmiştir. 1980'den beri Suriye'de bulunan Abdullah Öcalan, Türkiye'nin yoğun baskıları sonucu Suriye'den çıkartılmıştır. Önce Rusya, ardından da sırasıyla İtalya, Yunanistan ve Kenya'ya giden Öcalan, 15 Şubat 1999'da Nairobi'deki Yunanistan Büyükelçiliğinde yakalanmış ve Türkiye'ye getirilmiştir. Abdullah Öcalan'ın yakalanmasından sonra, Eylül 1999'da PKK tek taraflı olarak ateşkes ilan etmiştir. Tüm güçlerini Türkiye Cumhuriyeti topraklarından çekeceklerini ve Kandil dağlarında üsleneceklerini açıklamıştır. Şubat 2000'de, PKK resmî olarak savaşın sona erdiğini açıklamıştır. PKK'nın savaş misyonunu tamamladığı ve artık görüşmeler aracılığıyla çözüm arayacağı belirtilmiştir. 2002 yılının Nisan ayında, PKK adını değiştirdiğini açıklamış ve KADEK adını almıştır. Ekim 2003'te KADEK, KONTRA-GEL adını almıştır. 1999-2004 döneminde PKK (KADEK) görüşme isteklerinin hükûmet tarafından ciddiye alınmadığını iddia etmiştir. Hükûmet ise PKK'yı saldırılarını tamamen bitirmemek ve bazı eylemleri teşvik etmekle suçlamıştır. PKK, TSK'nın saldırılarına karşılık olarak sadece kendini savunduğunu ifade etmiştir. Ateşkes döneminde polis güçleri Hizbullah'a yönelik operasyonlarını sıklaştırmış ve Hizbullah'ı zayıflatmışlardır. Yine 2002 seçimlerinde iktidara gelen AK Parti, Kürt diline olan kısıtlamaları hafifletmiş ve reform sözü vermiştir. Bu dönemde PKK içinde de güç kavgası yaşanmıştır. Bir kesim silahlı eylemlerin tamamen terkedilmesini savunurken, bir kesim ise silahlı eylemlerin devam etmesi gerektiğini savunmuştur. Güç mücadelesini silahlı eylemlerin devamını savunan gelenekçi kanat kazanmıştır. Bu kesime göre silahlı mücadele olmadığı sürece PKK başarılı olamazdı. Nisan 2005'te KONTRA-GEL, ismini yeniden PKK olarak değiştirmiştir. PKK, KCK çatısı altına alınarak onun siyasi kanadı haline getirilmiştir. HPG ise PKK'nın silahlı kanadı olarak yeniden yapılandırılmıştır. Yeni yapıya göre KCK, Abdullah Öcalan'ın "demokratik konfederalizm" ideolojisini desteklemiştir. 1 Haziran 2004'te PKK silahlı faaliyetlerine yeniden başlamıştır. Gerekçe olarak, hükûmetin PKK'nın çağrılarını görmezden gelmesi gösterilmiştir. Hükûmet ise 2,000'den fazla PKK'lının Irak'tan Türkiye'ye giriş yaptığını belirtmiş, PKK savaş taktiklerinde önemli değişikliklere gitmiştir. İlk olarak, önemli bir devlet desteğinden yoksun kalıp, eski militan gücüne de sahip olmadığından 15-20 kişilik grup sayısını, 6-8 kişiye düşürmüştür. İkinci olarak, ordu ile direkt sıcak çatışmalardan kaçınıp, mayın döşeme, pusu kurma, keskin nişancı ve vur-kaç taktiği yöntemlerine başvurmuştur. Üçüncü olarak ise alan tutma stratejisi tamamen terkedilmiştir. 1984-1999 çatışma döneminden farklı olarak PKK, Batı'daki şehirlerde yaşayan sivilleri de hedef almaya başlamıştır. 2005'te Kuşadası'ndaki, 2006'da Adana, Marmaris, Antalya ve Mersin'deki ve 2007'de Ankara'daki saldırılar bunun göstergesi olmuştur. PKK, bu dönemde pek çok bombalı saldırıya girişmiştir. Yine PKKlı grupların sık sık Irak sınırından Türkiye'ye girip çıkmaları da, Türk Ordusu'nun Irak'a operasyonlar düzenlemesine sebep olmuştur. Ekim 2007'deki Dağlıca saldırısı bardağı taşıran son damla olmuş ve TBMM, TSK'ya Irak'a sınır ötesi operasyon düzenlemesi için tam yetki vermiştir. 2009 yılında AK Parti hükûmeti önemli reformlar yapmaya başlamıştır. İlk devlet bünyesindeki Kürtçe kanal TRT Şeş (6) açılmış, Türkçe yerleşim isimleri Kürtçeleştirilmiş, bazı PKK üyelerine kısmi af ilan edilmiş, Kürt mültecilere yeniden vatandaşlık teklif edilmiş, yerel yönetimlere verilen haklar genişletilmiş ve ifade özgürlüğünü arttıran düzenlemeler yapılmıştır. PKK da 13 Nisan 2009'da ateşkes ilan etmiştir. Ne var ki, DTP'nin kapatılması ve sonrasındaki gösteriler ve en sonunda PKK tarafından yapılan Reşadiye saldırısı ile ateşkes yeniden bozulmuştur. 2012 yılının Yaz mevsiminde, Kürtlerin Kuzey Suriye'de denetimi ele geçirmesi ile Türkiye-PKK çatışması farklı bir boyut almıştır. Türkiye, Suriye rejimini PKK'nın Suriye kolu olan PYD/YPG'yi desteklemekle suçlamıştır. Eylül ayında PKK, Şemdinli'yi ele geçirmeye çalışmış fakat hava desteği sayesinde Türk Silahlı Kuvvetleri PKK'ya ağır kayıplar verdirmiştir. 28 Aralık 2012 tarihinde dönemin başbakanı Recep Tayyip Erdoğan, PKK'nın cezaevindeki lideri Abdullah Öcalan ile görüşmeler yaptıklarını açıklamıştır. Bu dönemde ilk defa Çözüm Süreci ifadesi kullanılmaya başlanmış, aylar süren görüşmeler sonucunda, 21 Mart 2013 tarihinde Diyarbakır'da düzenlenen Nevruz mitinginde, halka PKK lideri Abdullah Öcalan'ın mektubu okunmuştur. Abdullah Öcalan, PKK'ya silahlı güçlerinin yurtdışına çıkması çağrısında bulunmuştur. 23 Mart tarihinde ise PKK'nın silahlı kanadının lideri Murat Karayılan, Abdullah Öcalan'ın çağrısına uyacaklarını belirtmiş ve 21 Mart'tan itibaren PKK'nın ateşkes yaptığı duyurmuştur. Bu karardan itibaren birkaç münferit olay dışında iki taraf da ateşkese uymuş ve TSK ile PKK arasında silahlı bir çatışma yaşanmamıştır. Ancak PKK bu süreç içerisinde yol kesme, yerel mahkemeler kurma, muhtar kaçırma, haraç toplama, bölgeye devlet yatırımlarına sabotaj, mayın-tuzak ve şehirlere silah depolamak gibi faaliyetlerine devam etmiştir. PKK Çözüm sürecinde şehirlerde YDG-H isimli kendi asayiş birimlerini dahi kurmuştur Kobani eylemleri sırasında polis ile PKK sempatizanları arasında pek çok şehirde çatışmalar yaşanmış ve ateşkesin sona ereceği kaygısı yaşanmıştır. Fakat, Abdullah Öcalan ve HDP başta olmak üzere Kürt kanadı ile hükûmet yetkilileri ile yapılan görüşmeler sonrasında tansiyon düşürülmüş, 28 Şubat 2015 tarihinde AK Parti ile HDP arasında yapılmakta olan görüşmeler sonuç vermiş ve Abdullah Öcalan, PKK'ya silah bırakması için kongre çağrısı yapmıştır. 2013 yılından beri süren gelen ateşkes 22 Temmuz'da PKK'nın Suruç patlamasından devleti sorumlu tutarak intikam için iki polisi evinde öldürmesi ve bir gün sonra da Suriye-Türkiye sınırında bir Türk askerinin öldürülmesi sonrasında bozuldu. Daha sonrasında KCK,BBC Türkçeye verdiği açıklamada, PKK'nın bu saldırıyı yapmadığını iddia etti. Soruşturmayı yürüten hakim, olayın FETÖ bağlantılı olduğunu söyleyen avukat ve ihbarcılar 15 Temmuz Darbe Girişimi'nden sonra FETÖ soruşturmasından tutuklandı. Bozulan Çözüm Süreci ile birlikte Türkiye savaş uçakları eş zamanlı olarak hem PKK hem de IŞİD hedeflerini vurdu. Savaş uçakları Kandil'i ve Irak'taki diğer PKK kamplarını üç yıl sonra ilk defa bombalamıştır. PKK da polis ve askerlere Güneydoğu ve Doğu Anadolu'da saldırılar gerçekleştirmiştir. Polis pek çok noktaya baskınlar düzenlemiş ve HPG üyelerini gözaltına almıştır. HPG üyeleri de bazı ilçelerde hendek kazarak polis ve askerlerin belli bölgelere girmelerini engellemeye çalışmışlardır. Ağustos 2015'ten bu yana ise Türkiye'nin Şırnak iline bağlı ilçelerde birçok çatışma meydana gelmiştir. Silopi ve Cizre ilçelerinde mahallelere hendekler kazılmış, bu gelişmelerin ardından ildeki birçok mahallede sokağa çıkma yasakları ilan edilmiş ve meydana gelen olaylarda birçok kişi yaşamını yitirmiştir. Çatışmalar hâlen devam etmektedir. İçişleri Bakanlığı sözcüsü İsmail Çataklı 5 Mayıs tarihinde yaptığı açıklama ile ilk defa yurt içindeki terörist sayısının 500'ün altına indiğini ve tam rakamın 492 olduğunu açıkladı. Türk Silahlı Kuvvetleri tarafından yayınlanan resmî kayıtlara göre; 1984-2008 yılları arasında 14,000 PKK üyesi tutuklanmış, 32,000 PKK üyesi ise öldürülmüştür. Ölen asker sayısı 6,482, ölen sivil sayısı ise 5,560 dır. TBMM İnsan Haklarını İnceleme Komisyonu’nun bünyesinde kurulan Terör ve Şiddet Olayları Kapsamında Yaşam Hakkı İhlallerinin İncelenmesine Yönelik Alt Komisyon raporuna göre toplam 7,918 kamu görevlisi şehit olmuştur. 1984-2012 yılları arasında ölen PKK'lı sayısı 22,101 dir. Aynı dönemde ölen sivil sayısı ise 5,557 dir. 35, 576 kişinin toplamda terör olayları yüzünden hayatını kaybettiği belirtilmiştir. Doğu ve Güneydoğu'da bulunan 14 ilde yapılan çalışmalara göre 386 bin 360 kişi köylerinden göç etmek zorunda kalmıştır. Köye Dönüş ve Rehabilitasyon Projesi (KDRP) kapsamında bunların 187 bin 861'i köylerine geri dönmüştür. Yine insan hakları örgütlerine göre, toplamda 4,000 köy yıkılmıştır. 380,000 ile 1,000,000 arası Kürt köylü evlerini terk etmek zorunda bırakılmıştır. 119,000 Kürt'ün hapishaneye konulduğu belirtilmiştir. Çatışmalardan Süryani toplumunun da etkilendiği ve 50,000-70,000 arası Süryani'nin çatışmalar yüzünden Avrupa'ya kaçtığı belirtilmiştir. Uluslararası Kriz Grubu'na göre, 2008-2011 yılları arasındaki kayıp sayısı: Uppsala Çatışma Verileme Programına göre 25,825–30,639 arası kayıptan, 22,729–25,984 arası kayıp Birinci İsyan (1989-1999), 368–467 arası ateşkes sırasında (1999-2004) ve 2,728–4,188 arası kayıp ise İkinci İsyan (2004-2011) sırasında meydana gelmiştir. UCDP'ye göre 1989 ile 2011 arasındaki kayıplar: Genelkurmay Başkanlığı ve Jandarma Genel Komutanlığı verilerine göre 1984-Mart 2009 arasındaki kayıplar: Türkiye, PKK ve ilgili gruplara karşı Suriye ve Irak'ta çok sayıda hava saldırısı ve kara operasyonu düzenledi. *: Fırat Kalkanı Harekâtı'nda Türkiye ve Özgür Suriye Ordusu beraber IŞİD'e karşı savaşırken, YPG de IŞİD'e karşı savaşmaktaydı. ABD tarafından desteklenen YPG ve Türkiye, tam çatışmaya girmekten kaçındı. Türkiye'nin stratejik hedefi, Afrin kantonunun YPG kontrolündeki Münbiç ve diğer Rojava bölgelerine bağlanmasını engellemekti. Bu durum dolayısıyla olaylardaki kayıpların yalnızca küçük bir bölümü Türkiye-YPG arasındaki çatışma sebebiyle gerçekleşti. Çatışmaların başladığı 1980'li yıllardan beri iki taraf da insan hakları örgütlerince pek çok kez suçlanmışlardır. İçişleri Bakanlığının verilerine göre askeri çatışmalarda 35,000 kişi hayatını kaybetmiştir. Ek olarak, 1984 ile 1998 yılları arasında 17,500 kişinin suikaste uğradığı belirtilmiştir. Bu cinayetleri işleyenlerin ise çoğu bulunamamıştır. İnsan Hakları İzleme Örgütü'ne göre PKK'nın saldırıları vatandaşlara hizmet veren kurumlara büyük zararlar vermiş ve vatandaşları en temel hizmetlerini alamaz hale getirmiştir. Bunun yanı sıra PKK 'emperyalist' olduğunu iddia ettiği devlet kurumlarını yok etmeye çalışmıştır. PKK ile ordu arasındaki çatışmalarda ve PKK'nın bombalı saldırılarında silahsız siviller hayatını kaybetmişlerdir. Uluslararası Af Örgütü, PKK'nın 1980'li yıllarda Kürt köylülerine işkence yaptığını, rehin aldığı, canlı kalkan olarak kullandığı ve öldürdüğünü belirtmiştir. Örgüte göre, PKK 'işbirlikçi' diye suçladığı Kürt sivilleri ve bazen de tüm ailelerini yok etmekteydi. PKK'nın korucuları da 'hain' olarak damgaladığı ve pek çok kez tehdit ettiği ve saldırılar gerçekleştirdiği de belirtilmiştir. Yazar David McDowall "A modern History of the Kurds" kitabında TSK ve köy korucularının, Kürt sivillere karşı zor kullandığı ve köylülerin göç etmek zorunda kaldıkları belirtilmiştir. Uluslararası Af Örgütünün 1996 yılında yayınladığı Türkiye raporuna göre, Türk güvenlik güçleri yargısız infaz, işkence gibi yasal olmayan eylemlerde bulunduğunu Türk güvenlik güçlerini pek çok kez karşıdaki kesimin PKK mensubu olup olmadığını bilmeden yerleşim alanlarına keyfi ateş açtığını belirtmiştir. ABD Dışişleri Bakanlığı'nın Şubat 1995 raporunda da konu bu "İnsan Hakları İhlalleri İddiaları" başlığı altında geçmiştir. Enternasyonal Sosyalist grubuna göre, pek çok PKK üyesi kaybolmuş ve bir daha bulunamamıştır. Alman uzman Hans Baumann Türk güçlerinin PKK'ya karşı kimyasal silah kullandığını iddia etmiş ve Alman Birlik 90/Yeşiller Partisi Türkiye'den açıklama talep etmiştir. Platalea flavipes Platalea flavipes, aynakgiller familyasından güneydoğu Avustralya'da yaşayan bir kaşıkçı türüdür. 40. Panzer Kolordusu 40. Panzer Kolordusu (Almanca: XL. Panzerkorps), II. Dünya Savaşı sırasında Nazi Almanyası'nın Wehrmacht'a bağlı olarak faaliyet gösteren panzer kolordusu. Aydoğan Temel Aydoğan Temel, (d. 1966 Bandırma) Mimar Sinan Üniversitesi Konservatuvarı Tiyatro Bölümü mezunu, tiyatrocu ve seslendirme sanatçısıdır. 1983 yılından beri dizi, çizgi film, sinema filmi, belgesel ve reklam filmleri dublajı ve yönetmenliği yapmaktadır. Sıkça konuştuğu ünlüler arasında: William Macy, John Malkovich, Gary Oldman, Kevin Spacey, Tcheky Karyo, Gerard Depardeiu sayılabilir. Genellikle seslendirme yaptığı karakterleri kötü, sapık, komik, sorunlu adamlar oluşturmaktadır. Show TV'de bir dönem yayınlanmış magazin programlarından Pazar keyfi'nin dış sesi Aydoğan Temel'dir. O zamana kadar yapılmış magazin seslendirmelerinin dışına çıkarak ve fark yarattı ve kimi kesim tarafından eleştirilse de izleyicilerin beğenisini kazanarak aklitleri türedi. Daha sonra Uçankuş programında şimdiye kadar ekranın dışında gizemli bir ses kalan Aydoğan Temel ekranın karşısına çıktı ve bu programı sundu. 2011 yılında vizyona giren "Komik Bir Aşk Hikayesi" adlı sinema filminin senaryosunu yazarak baş rolünde oynadı. Ayrıca 2010 yılında Atv'de yayınlanan "Yalancısın Sen" isimli dizide oynamıştır. Abdullah Aymaz Abdullah Aymaz, ilahiyatçı, gazeteci, yazar. Kütahya'nın Emet ilçesinin Hacımahmut köyünde 1949'ta doğan Abdullah Aymaz, ilkokulu Hacımahmut köyünde okudu. İzmir İmam Hatip Lisesi'nde okuduğu yıllarda Gurbet dergisinde yazıları yayımlanmıştır. İzmir Yüksek İslam Enstitüsü mezunu olup Tire ve İzmir'de öğretmenlik görevinde bulunmuştur. Özel vakıf idareciliği ve eğitim hizmetleri de yapmıştır. 1978'de yayın hayatına giren Sızıntı dergisinde yazılar kaleme almıştır. Gazetecilik hayatına 1988'de Zaman gazetesinde başlamıştır. Zaman gazetesinin ilk taşra temsilciliğinin Konya'da açılmasında öncülük etmiştir. Mart 1988 ile Haziran 1992 tarihleri arasında gazetenin yayın yönetmenliğini yapmıştır. Daha sonra aynı gazetenin Genel Yayın Yönetmen Yardımcılğı görevinde de bulunmuştur. Zaman Gazetesi'de köşe yazıları yazmıştır. Safvet Senih, Hüseyin Bayram ve İsmail Yediler müstear adları ile yayımlanmış yazı ve kitapları bulunmaktadır. Türkiye Cumhuriyeti İçişleri Bakanlığı tarafından yayımlanan "en çok aranan teröristler" listesinin kırmızı kategorisinde yer almakta, Fethullahçı Terör Örgütü (FETÖ) ve Paralel Devlet Yapılanması (PDY) yöneticisi olmakla suçlanmaktadır. Hüseyin Bayram adı ile basılan eserleri Safvet Senih adı ile basılan eserleri Yeşil Yol Yeşil Yol, Amerikalı yazar Stephen King'in 1996 yılında yayımladığı korku gerilim romanının adıdır. Özgün adı The Green Mile olan eser bir 'seri roman'dır. Artık çoğunlukla tek kitapta toplanarak roman olarak yayımlanmaktadır. Stephen King bu romanını yayımlarken farklı bir üslup denedi ve tıpkı Victoria devri İngiliz yazarı Charles Dickens'ın zamanında yapıldığı gibi romanını bir yandan yazmaya devam ederken, biten bölümleri küçük ciltler (veya fasiküller de denebilir) halinde yayımladı. Roman 6 bölümde tamamlandı. Her biri 60-70 sayfa olan ince ciltler 6 değişik alt başlık altında her ay yayımlanmak suretiyle 6 ayda tamamlandı. Tamamlandığında toplam 400 sayfa olmuştu. Her bir cildi ayrı ayrı New York Times'ın çok satanlar listesine girmiş olan roman, 1999'da sinemaya aktarıldıktan sonra tek cilt halinde de yayımlanmıştır. Bu tek ciltlik versiyonu da yine çok satan kitaplar listesinde yerini almıştı. Romana 1996 yılında "En İyi Roman" "Bram Stoker Ödülü" verildi. Stephen King'in romanı ABD'de yayımlandığı aynı yıl Türkiye'de de Altın Kitaplar tarafından Gülden Şen'in Türkçe çevirisiyle yayımlandı. Yayınevi bu ilk baskısında ABD'deki yöntemi uyguladı ve romanı yine seri olarak 6 ciltte yayımladı. Ciltler ortalama 90'ar sayfaydı ve isim olarak 5 tanesinde ABD'deki alt başlıkların tam çevirileri kullanılmış, bir tanesinin adı biraz değiştirilmişti. Aynı yayınevi 2000 yılında bu kez romanı tek cilt halinde yeniden yayımladı, bu cilt 428 sayfaydı ve roman artık 1999 yılında ABD'de sinemaya aktarılmış olduğu için filmden alınmış bir fotoğraf karesi kitabın kapağında kullanılmıştı. Bu fotoğraf filmin başrol oyuncusu Tom Hanks'in gardiyan üniformalı bir fotoğrafıydı ve muhtemelen gişede çok iş yapmış olan filmin şöhretinden yararlanarak kitaba olan ilgiyi arttırmak amacıyla kitabın kapağına konmuştu. (2000 tarihli Türkçe tek ciltlik "Yeşil Yol" romanının kapağında ABD'de yayımlanan orijinal tek ciltlik "The Green Mile" romanının kapağındaki aynı resim kullanılmıştır, kapak tasarımları da birbirine çok benzemektedir) Roman 1930'larda ABD'de ağır suçlar işlemiş ve idam cezaları almış mahkûmların bulunduğu "Could Mountain" hapishanesinin E bloğunda geçer ve hapishane gardiyanlarından Paul Edgecombe'un ağzından anlatılır. Ölüm sıralarını bekleyen mahkûmlara bir de isim takılmıştır: "Yürüyen ölü". Mahkûmlar 'İhtiyar Sparky' (Kıvılcım saçan) diye adlandırdıkları elektrikli sandalyede cezalarının infaz edilmesi için sıralarını beklerlerken, buraya getirilen dev cüsseli ve saf kalpli John Coffey adındaki mahkûm başta Paul Edgecombe olmak üzere herkesin hayatını değiştirecektir. John Coffey İki küçük kıza tecavüz ederek öldürmek suçundan yargılanıp idama mahkûm edilmiştir. Ancak bu vücudu iri yarı ama beyni ve kalbi çocuk gibi olan adam idamlıklar koğuşuna getirildiği andan itibaren tüm insanlara hatta farelere bile gösterdiği derin sevgi ve merhametle gardiyanların ve mahkûmların sempatisini kazanır. Gardiyanlar Coffey'in bu suçu işlememiş olabileceğini düşünmeye başlarlar. Ayrıca Coffey bazı garip güçlere de sahiptir. Ölmüş bir fareyi diriltir, gardiyan Paul Edgecombe'un bir türlü geçmeyen hastalığını nefesiyle iyileştirir ve hapishane müdürünün ölümcül bir hastalığa yakalanmış karısını sağlığına kavuşturur. Psişik güçleri ile Edgecombe'a suçla ilgisi olmadığı olay anını gösterir. Artık bu insanlar Coffey'in suçsuzluğuna emindirler ama yargı kararını vermiştir bir kere ve infaz gerçekleştirilecektir. "Yeşil Yol" ABD'de tek bir roman cildi olarak yayımlanmadı. 28 Mart 1996'dan başlayarak her ay bir cilt olmak üzere 29 Ağustos'a kadar 6 cilt halinde, yani bir seri olarak çıktı. Ciltler nispeten inceydi. Ortalama altmış altışar sayfa olan ciltler toplamda 400 sayfa ediyordu. Altın Kitaplar da 1996 yılındaki ilk Türkçe baskılarında ABD'deki yöntemi uyguladı ve romanı yine seri olarak 6 ciltte yayımladı. Ciltler ortama doksanar sayfaydı. Aynı yayınevi bu kez 2000 yılındaki Türkçe 2. baskısında 6 cildi tek ciltte toplayarak tek cilt halinde yayımladı. Bu toplu cilt 428 sayfaydı. Stephen King'in 1996 tarihli romanı "The Green Mile" (Yeşil Yol), 1999 yılında ABD'de Fransız asıllı yönetmen Frank Darabont tarafından aynı adla sinemaya da aktarıldı. Gardiyan Paul Edgecombe'u Tom Hanks'in oynadığı filmde çocuk kalpli dev siyahi mahkûm John Coffey'i Michael Clarke Duncan canlandırıyordu. Yeşil Yol "en iyi film", "en iyi senaryo" "en iyi yardımcı aktör" (Michael Clarke Duncan) ve "en iyi ses" dallarında Oscar'a aday gösterilmişti. Filmin romana oldukça sadık kaldığı belirtilmiştir. Film Türkiye'de 17 Mart 2000 tarihinde vizyona girdi ve, tıpkı romanında olduğu gibi Yeşil Yol adıyla gösterildi. UltraISO UltraISO, ISO kalıp dosyaları oluşturmak, düzenlemek, ISO dosyalarını CD-DVD ye yazmak ve kalıp biçimlerini dönüştürmede kullanılır. 20 Nisan 2002 tarihinde UltraISO'nun birinci sürümü EZB System tarafından shareware olarak piyasaya sürülmüştür. Şirketin alan adı şu an Çin Shenzhen'de bir adrese kayıtlı. The Green Mile (anlam ayrımı) Devil's Night Devil's Night, Detroitli hip hop grubu D12'in ilk albümüdür. 19 Haziran 2001'de çıkan albümün ana yapımcısı Eminem'di. Albümün adı cadılar bayramından bir önceki gecenin adı olan "Devil's Night" geleneğinden gelir. Albümden "Purple Pills", "Ain't Nuttin' But Music" ve "Fight Music" olmak üzere üç tekli çıkmıştır. Albümde bir de "Girls" adında gizli şarkı bulunmaktadır. Bu şarkı Limp Bizkit, DJ Lethal ve Everlast'i hedef alan bir diss şarkıdır. Kisthene Bu antik kent Gömeç İlçesi merkezine yakın Kızko Kooperatifi arazisi ve çevresindeki alanlarda yer almaktaydı. Son izleri Kız Çiftliği olarak bilinen mekan çevresinde tespit edilebilmektedir. Bu bölgede kapsamlı bir yüzey araştırması 1995 sürecini takiben Prof. Dr. Engin Beksaç tarafından gerçekleştirilmiş ve bu alanın önemine işaret edilmiştir. Önemli ölçüde tahrib edilmiş olan bu antik kent alanı içinde Prof. Dr. Beksaç Bronz Çağ sürecinden Bizans Dönemi sonlarına kadar giden uzun bir zaman sürecine ait verilere rastlamıştır. Bu kentin daha eski adının Passawanda olduğu kanısı Prof. Dr. Beksaç tarafından önerilmiştir. Yıldızlı, Akçaabat Yıldızlı, 1992 yılında kurulmuş; Trabzon'un Akçaabat ilçesine bağlı belde. Yıldızlı; Akçaabat, Akyazı (Trabzon Merkez İlçe'ye bağlı) ve Derecik arasında yer almaktadır. Akçaabat-Trabzon karayolu da bu beldeden geçmektedir. Beldenin Karadeniz'e de kıyısı bulunmaktadır. Bağlı bulunduğu Akçaabat kent merkezine uzaklığı 6 kilometre olan Yıldızlı'nın, iki mahallesi bulunmaktadır. Bunlar: Merkez Mahalle ve Orta Mahelle'dir. Bir heyelan set gölü olan Sera Gölü de Yıldızlı'da bulunmaktadır. Ayrıca bu göl ismini Yıldızlı'nın eski adı olan "Sera(sor)" dan (Not: Yıldızlı'nın eski adı Serasor olmakla birlikte, bu isim halk arasında "Sera" olarak bilinip; genelde "Sera" olarak kullanılmıştır.) almaktadır. "Toplu Konut İdaresi" (TOKİ)'nin toplu konut projelerinden biri de Yıldızlı'da gerçekleştirilmiştir. Bu projeyle birlikte yapılan "Yıldızkent" adlı yerleşkede, özellikle ulaşım konusunda çeşitli sorunlar yaşanmıştır. Özellikle son yıllarda büyük bir gelişim içindedir. Yeni yapılan Beşirli tünelinin ucu Yıldızlı'ya çıkmaktadır. Büyükşehir ile mahalle statüsüne geçmiştir.Muhtarlığı Ufuk Can tarafından yapılmaktadır. NÃ¼kleer patlama Nükleer bir patlama, kasıtlı bir yüksek hızda çekirdek tepkimesinden çıkan enerjinin hızlıca serbest kalması sonucu oluşur. Güdümlü tepkime nükleer fisyon, nükleer füzyon ya da ikisinin çok aşamalı bir basamaklı birleşimi olabilir, gerçi tüm füzyon temelli silahlarda füzyonu başlatmak fisyon cihazı kullanılmıştır ve saf bir füzyon silahından varsayımsal cihazlar değişmeden kalmıştır. Atmosferik nükleer patlamalar mantar bulutlarıyla ilişkilendirilmesine rağmen mantar bulutları büyük kimyasal patlamalarla oluşabilir ve bu bulutlar oluşmadan havada boşalan nükleer patlamalar gerçekleşmesi mümkündür. Nükleer patlamalar büyük miktarlarda radyasyon ve radyoaktif enkazlar meydana getirir. Konsül Çarşaf (giyim) Çarşaf, Irak, Suriye, Suudi Arabistan, İran, Afganistan, Pakistan, Moritanya, Çad, Cezayir, Sudan, Yemen gibi çoğunluğu Müslüman olan toplumlarda bazı kadınların giydiği bir tesettür türü. Çeşitli stilleri ve renkleri olmak ile birlikte sadece eller ve yüzün açık kalmasına izin verilir. Burka adı verilen modelde ise yüze bir peçe de takılarak, gözler de gizlenir. Çarşaf giyen bazı kişiler eldiven takarak ellerini de kapatırlar. Arap ülkelerinde giyilen çarşafa abâye, İran'da ise çador adı verilir. Abaye daha çoklukla selefi gelenekten gelen ülkelerde giyilmekte ve giyiminin zorunluluğu için Kur'an'dan Ahzap Suresi 59. ayet referans olarak verilmekte ise de ayetlerin farklı çevirileri ile farklı tefsirlerin elde edildiği ender konulardan birisi olmaya devam etmektedir. Bu da bahse konu ayetlerin çevirileri esnasında istenilen veya mevcut bir sonucu elde etmeye yönelik olmayan gayretlerin önem ve değerini arttırmaktadır. Ahzap suresi 59. ayetinin çevirilerinden bazıları: "Ey Peygamber! Eşlerine, kızlarına ve müminlerin kadınlarına söyle, dış giysilerini üzerlerine alsınlar. Bu, onların tanınmaları ve incitilmemeleri için çok daha uygun bir yoldur..." "Ey Peygamber, eşlerine, kızlarına ve inananların kadınlarına söyle: (Bir ihtiyaç için dışarı çıktıkları zaman) örtülerini üstlerine salsınlar; onların tanınıp incitilmemesi için en elverişli olan budur..." "Ey Peygamber, eşlerine, kızlarına ve mü'minlerin kadınlarına dış elbiselerinden (cilbablarından) üstlerine giymelerini söyle; onların (özgür ve iffetli) tanınması ve eziyet görmemeleri için en uygun olan budur..." "Ey peygamber, hanımlarına, kızlarına ve inananların kadınlarına örtülerini üzerlerine salmalarını söyle. Bu, onların (erdemli kadınlar olarak) tanınıp hakarete uğramamaları için daha elverişlidir..." Crea Crea, 2005 yılında kurulmuş olan bir teknoloji şirketi. Crea 2007 yılında Intel ve Microsoft ile ortak gerçekleştirdiği Taraftar PC Projesi ile Nisan 2008'de Roma'da Intel tarafından düzenlenen "Intel Solution Summit 2008"de En İyi Proje Ödülü'nü aldı. Şirket, kurulduğu günden beri sürdürdüğü hızlı büyümesini 2007 yılında da %156 büyüyerek zincir mağaza satış noktalarında en çok tercih edilen masaüstü PC markalarından biri olmayı başardı. Berberice Berberice (Berberice: Taqbaylit, Arapça: Tekbaylid), Cezayir'in üçüncü resmi dilidir. Berber ve Latin abecesiyle yazılır. Arapça ve Fransızcanın etkisinde kalmıştır. Onun dışında; Fas, Tunus, Yemen ve Libya'da konuşulur. Batılılarca, "Kabil dili" denir. "Kabil Dili", tabii ki; Afganistan'ın başkenti Kabil'deki Farsça lehçesiyle karıştırmamak gerekir. Fransa'da Berberé TV denilen Berberice yayın yapan bir TV kanalı vardır. Jimmy Fallon James Thomas "Jimmy" Fallon (d. 19 Eylül 1974; Brooklyn, New York), Amerikalı oyuncu, müzisyen ve talk-show sunucusu. 2014 yılından beri, "The Tonight Show Starring Jimmy Fallon" adlı talk-show'un sunuculuğunu yapmaktadır. Fallon,1998-2004 yılları arasında "Saturday Night Live" programında sunucuydu. 2009 yılında Conan O'Brien'ın "Late Night Show" 'un sunuculuğunu bırakıp, Los Angeles'taki Jay Leno'nun "The Tonight Show" 'unu devralması ile Jimmy Fallon'da Conan'ın yerine "Late Night" 'ın sunuculuğuna geçti. 2007 yılında Fallon, Nancy Juvonen ile evlenmiştir. Jimmy, 17 Şubat 2014'te "The Tonight Show" programını Jay Leno'dan devralmıştır. Kariyerine bu gösteride devam etmektedir. Arte Arte ("Association relative à la télé européenne"), bir Fransız-Alman ortak yapımı televizyon kanalıdır. Özellikle kültür ve sanat alanlarında programları sunmaktadır. MGM Television programları listesi Kızıl Ateş Red Heat ("Kızıl Ateş"), başrollerini Arnold Schwarzenegger ve James Belushi'nin paylaştığı 1988 ABD yapımı polisiye filmi. Red Heat Kızıl Meydanda çekilen ilk ABD filmidir. Moskova'da bir Sovyet polisi uyuşturucu kaçakçılarıyla girdiği çatışma sırasında vurularak öldürülür ve uyuşturucu kaçakçısı, işlediği cinayetten sonra ABD'ye kaçar. Bunu haber alan Sovyet polisi, ABD'deki meslektaşlarıyla ortak bir operasyon düzenlemek için ellerindeki en iyi ve en disiplinli görevli olan Yüzbaşı Ivan Danko'yu (Arnold Schwarzenegger) gönderirler. Kendisinine bu operasyonda yardımcı olabilmesi için ise Çavuş Art Ridžić (James Belushi) görevlendirilir. İkiliyi zorlu bir kovalamaca beklemektedir. Dursun Çiçek Dursun Çiçek, (d. 25 Ocak 1960, Umurca, Reşadiye), Türk asker ve siyasetçi. 25. ve 26. dönem İstanbul milletvekili. 5 Ağustos 2013 tarihinde İstanbul 13. Ağır Ceza Mahkemesi tarafından karara bağlanan Ergenekon davasında ağırlaştırılmış müebbet hapis cezasına çarptırıldı. Ortaöğrenimini Sivas'taki Yıldızeli Pamukpınar Öğretmen Okulu'nda gördü. 1976'da Kara Harp Okulu'na girdi ve buradan devre üçüncüsü olarak mezun oldu. 1980-1984 yılları arasında Foça'da Amfibi Tugayda Takım Komutanı, 1984-1988 yılları arasında Tuzla'da Deniz Harp Okulu Bölük Komutanı olarak görev yaptı. 1988'de Harp Akademisi'ne girdi. 1990 yılından itibaren 4 yıl boyunca Deniz Kuvvetleri Komutanlığı Harekât Başkanlığı'nda Tatbikat Proje Subayı olarak çalıştı. 1994 yılından sonra Özel Amfibi Tabur Komutanlığı'nda Harekat Eğitim Şube Müdürü olarak çalıştı. 1997-1998 yılları arasında Arnavutluk'un başkenti Tiran'da Çok Uluslu Yardım Kuvveti Plan Prensipler Şube Müdürü ve Basın ve Halkla İlişkiler Subayı olarak görev yaptı. 1999 yılına kadar Genelkurmay Harekat Başkanlığı Bilgi Destek Grubu Harekat Kısım Amiri olarak görev yaptı. 1999-2001 döneminde Amfibi Tugay Komutanlığı Kurmay Başkanlığı yaptı. 2001'den itibaren 3 yıl İskenderun'da Deniz Er Eğitim Alay Komutanlığında görev yaptı. 2004 yılında Genelkurmay Bilgi Destek Daire Başkanlığı görevini atandı. 2005 yılında "Örgütlerde motivasyon ve iş yaşam kalitesi üzerine bir araştırma" konulu teziyle Çukurova Üniversitesi Sosyal Bilimler Enstitüsü İşletme Anabilim Dalı'nda doktora yapmıştır.. 2011 yılında YAŞ toplantısında alınan karar üzerine emekli oldu. Çiçek, 2004 yılında Genelkurmay Bilgi Destek Dairesine atandı ve Genelkurmay Karargâhında çalışmaya başladı. 2008 yılında aynı başkanlığın içerisinde 3. Bilgi Destek Şube Müdürü olarak görev aldı. 2008 Nisan ayında "Taraf" gazetesinde yayınlanan Mart 2006 tarihli sivil toplum kuruluşları andıcının Albay Çiçek'e ait olduğu iddia edilmişti. 73 sayfalık andıçta pek çok sivil toplum kuruluşuna ilişkin suçlamalar yer alıyordu. Ergenekon zanlısı Mustafa Levent Göktaş'ın yine aynı soruşturma kapsamında tutuklanan avukatı Serdar Öztürk'ün ofisinde ele geçirilen ve 12 Haziran 2009'da "Taraf" gazetesinde manşetten verilen "İrticayla Mücadele Eylem Planı" başlıklı belge ile Çiçek yeniden gündeme geldi. Dursun Çiçek'in imzaladığı ileri sürülen belge Adalet ve Kalkınma Partisi ile Gülen hareketine yönelik "komplo ve yıpratma planları" içermekteydi. Haberden birkaç gün sonra Genelkurmay yaptığı basın açıklamasında "konunun ciddi görülmesi üzerine, aynı gün derhal Genelkurmay Askeri Savcılığına konunun bütün boyutlarıyla soruşturulması emri verildiğini ve belgenin Genelkurmay Başkanlığı'nın herhangi bir biriminde hazırlandığına ilişkin bir kanaate ulaşamadığını" duyurdu. 24 Haziran 2009 günü; yaptığı incelemenin ardından kararında, söz konusu belgenin Genelkurmay'da hazırlanmadığını ve imzanın Albay Çiçek'e ait olup olmadığının tespit edilemediğini belirterek takipsizlik kararı veren askerî savcılık, belgenin kaynağının kim olduğunun belirlenmesi konusunda görevsizlik kararı vererek dosyayı İstanbul Cumhuriyet Başsavcılığına gönderdi. Askerî savcılığın