Ve Tarih Yüksek Kurumu Atatürk Araştırma Merkezi. Web. 24 Nov. 2014. <http://www.atam.gov.tr/dergi/sayi-54/ataturk-bilim-ve-sanat>. "Çalıkuşu." Devlet Tiyatroları. Web. 24 Nov. 2014. <http://www.devtiyatro.gov.tr/programlar-sehirler-ankara-detay-bolum_konu-calikusu.html>. http://www.ted.com/talks/apollo_robbins_the_art_of_misdirection?language=tr MAHZUN BİR CEYLAN YAVRUSU Nehirlerin doğasıdır akmak, sürekli bir devinim içerisinde uzayıp gitmek sonsuzluğa; ama boş değildir bu akma çabası, boşuna değildir kayaları yara yara ilerlemesi ya da bir dağı geçebilmek için etrafında menderesler çizmesi. Nihai bir hedefi vardır her nehrin, denize ulaşmak. İşte insanlık da nehirler gibidir. Sürekli akar, karışır, çoğalır, azalır, birleşir, ayrılır. Bazen kısa süreli aşklar, ya da makam mevkii arzusu bazen de ömür boyu sürecek mutluluk arayışıdır insanların peşinden aktığı; ama boşa değildir hiçbir yaşam hepsinin bir gayesi vardır. Kimisi buna ilahî mana katar kimisi de yukarıda belirttiklerimi gaye edinir. Neticede önemli olan herkesin bir amacı olmasıdır. Bu amacın kaybolduğu noktada ise bugünlerde de tanık olduğumuz intihar vakaları sıkça göze çarpar. Bu anlamda yazımı iki konu üzerine temellendirmeye çalışacağım. İlk olarak içinde akıp gittiğimiz nehrin karşılaştığı engellerden ve bunları aşmak için şair Hasan Hüseyin’in şiirinde sunduğu çözüm yollarından bahsetmeliyim; çünkü bunu konu üzerinde beni düşünmeye sevk eden esasen onun “Nehirler Aka Aka” adlı eseridir. Hayat her zaman dümdüz bir yol değildir, inişleri, çıkışları ve engelleri vardır. Tabiri câizse uzun soluklu bir maraton koşusu değildir yaşam, aksine göz açıp kapayıncaya kadar bitiveren bir engelli koşudur. Bu engellerin neden var olduğu konusunda çeşitli görüşler olmakla birlikte en çok rağbet göreni; bu engellerin aktıkça amacımıza olan tutkumuzun, hevesimizin sürekliliğini sağlamak olduğu fikridir. Ben bu düşünceye katılanlardanım, eğer yaşam nehrinde akıp giderken anlık heveslere kapılıp esas amacımıza olan bağlılığımızı kaybetmişsek bunu denize varmadan bilmek denize vardığımızda yaşayacağımız hayal kırıklığını azaltacaktır diye düşünüyorum. Bu açıdan engellerin var olmasını anlamlı buluyorum. Peki, bu engelli koşuyu tamamlayabilmek için ne gibi yollara başvurmalıyız? Kıymetli şairimiz Hasan Hüseyin’in tavsiyelerine burada yer vermek istiyorum. Çok beğendiğim şiirinde şöyle diyor şair Hüseyin(1987): “Büyükse dağ aşamıyorsa üstünden nehir, dolanır çevresini dağın. Büyükse kaya, söküp atamıyorsa nehir, birikip taşar üstünden, dolanır yanını yöresini. Yokuşsa yolu, koşamıyorsa menderesler çizer nehir. Uçurum çıkarsa önüne kapıp bırakır kendini nehir, açar kanatlarını ve varır varacağı yere, oraya denize!” İnsan da bir nehirdir demiştim yazıma başlarken, işte bir nehrin zorluklarla karşılaştığında ne yaptığı açıkça belirtiliyor bu şiirde, o zaman insan da bu nehri kendine örnek almalıdır. Aşamayacağı ya da delip geçemeyeceği sert bir kayaya çarptığı zaman sabırla beklemeli, birikmeli ve yeterli seviyeye ulaştığı zaman üzerinden aşıp yoluna devam etmelidir. Aynı şekilde tırmanamayacağı bir dağ çıkarsa karşısına boşuna nefesini tüketmemeli etrafından yürüyüp, dolanmayı da öğrenmelidir insan. İkinci olarak da bu amacı kaybetmekten bahsetmek istiyorum. Yaşama arzusu nehirden su içen bir ceylan yavrusudur. Eğer bu nehir denize ulaşmaktan vazgeçerse bir gün, durgunlaşırsa kaybeder berraklığını ve kirlenmeye başlar, zamanla da bu kirli suyu içemez olur ceylan yavrusu. Terk eder o nehri, başka bir nehirden su içmeye gider. Eğer vazgeçerse bir insan amacından, yitirirse yaşama gayesini son verir akmaya ve durur artık. Yaşam arzusu da o ceylan yavrusu gibi terk eder insanı ve bundan sonrasında kötü olaylara sahne olur hayatlarımız. İntiharı kastediyorum aslında, evet birçok insan bıraktığı intihar notlarında artık yaşamak için bir nedenleri kalmadığından bahsetmekteler. Buna güncel bir örnek de verilebilir. Sosyal medyada son günlerde izlenme rekorları kıran bir video dolaşmakta. Bir işadamının intihar notu olma niteliğini taşıyor bu video. Ve şunu bir kez tüm çıplaklığıyla seriyor gözler önüne: Ne kadar iyi yaşam şartlarınız da olsa, başarılı bir kariyere de sahip olsanız ceylan yavrunuz ellerinizin arasından kayıp gittiği anda yaşamınıza son vermek hiç de uzak olmayan bir ihtimal olarak çıkıyor karşınıza. Umarım herkes o ceylan yavrusunu büyüyüp doğanın gereği olarak ölene kadar kaybetmez ve kaybetmemek için elinden geleni yapar. -Hüseyin, Hasan. "Nehirler Aka Aka." Bütün Şiirleri. 8 basım. Ankara: Bilgi Yayınevi, 1987. 23-24. Syf. Burak SARI TURK-101 SİHİR CESARETTE Çocukken “Bir sihirli değneğin olsa ne yapardın?” sorusuna çoğu kişi “Tüm dünyaya barış getirirdim! Kötülükleri yok ederdim!” diye cevap vermiştir. Yıllar geçtikçe de bu hayal yerini hep daha küçüklerine bırakır. Dünyayı ben mi kurtaracağım edasıyla, belki de, hayallerimizi daha bencilce kurmaya başlarız. Bir bakmışız, dünya barışı, dünyayı gezmeye dönmüş, amacımız sadece etrafımızda kötülüklerden uzak kalarak hayatta kalmak olmuş. Kariyer planları, aile kurma isteği, nasıl daha çok para biriktiririm derken elimizdeki sihirli değneğin ucu çok başka şeylere yönelmiş. Neden küçükken korkusuzca tüm dünyayı değiştirmek isteyen biz, büyüdükçe bu kadar kısıtlı hayallere sahip oluyoruz? Bu sorunun yanıtını hep artan sorumluluklar ve hayatın insanları yorması olarak düşünürdüm. Daha kendi hayatımızı tam olarak düzene sokamıyorken, maddi, psikolojik, fiziksel birçok sıkıntı içinde kişisel hedeflerimizi bile gerçekleştirmekte güçlük çekiyorken nasıl dünyayı değiştirebiliriz ki diyordum. Bu yaz, Malala’nın kendi yaşamının öyküsünü anlattığı kitabı okuyunca fark ettim ki “hayat”ı hep bahane etmişiz. Sorumlulukların fazla olması değil, cesaretimizin az olması bizi asıl duraksatan şeymiş. Cesur olun. Girişken olun. Risk alın. Hata yapmaktan korkmayın. Hepimiz hayatımız boyunca bu sözleri duyduk birilerinden. Aldığımız diğer her tavsiye gibi, bunu da ne kadar uyguladık: ben kendi adıma yanıt vereyim, çok az. Henüz on sekiz yaşında bile değilim ama daha yeni bir hobiye bile başlarken tereddüt ediyorum. Okul kulüplerine bile çoğunlukla arkadaşlarımın cesaretlendirmesiyle girdim. Şu ana kadar aldığım en büyük risk, bir haftalığına Almanya’da tanımadığım bir ailenin yanında kalmak oldu, o da Almanca’yı gerçekten çok sevdiğimden ve bu deneyimi mutlaka yaşamam gerektiğini düşündüğümden. Bu yüzden “Ben Malala”’yı okurken, Malala’nın başardıklarını gördüğümde, ben daha doğru düzgün kendim için bile harekete geçemezken, bu kız nasıl oluyor da benden çok daha az imkana sahipken, kafamda canlandırırken bile güçlük çektiğim o ortamda sürekli korku ve tehdit içinde yaşamaya maruz kalırken bu kadar cesur olabiliyor diye düşündüm. Taliban’ın en ufak bir kuralın bozulmasıyla bile insanları öldürdüğünü bilmesine karşın, kızların okula gitmesinin yasaklandığında kararlı bir şekilde gizlice okula gitmesi, bana Malala’nın hayatımda gördüğüm en cesur insan olduğunu gösterdi. Aslında her eline sihirli değnek verilen çocuk gibi, onun da büyük bir hayali var, dünyadaki tüm çocukların aynı seviyede ve kaliteli bir eğitim almasını sağlamak. Onun diğerlerinden farkı bu hayali gerçekleştirebilmek için gereken cesareti bizim aksimize kaybetmemiş olmaması. Şehrinin neredeyse tamamı enkaz olmuş küçük bir kız, her an öldürülebileceğinin bilincinde olarak, eğitimine her durumda devam edeceğini söylüyor ve en sonunda insanların çocukların eğitimi için bağış yapabileceği bir platform kurarak hayaline ulaşmak için büyük bir adım atıyor. Cesaret ve kararlılıkla en çaresiz görülen durumlarda bile hayallerimize ulaşabileceğimizin en büyük örneği Malala. Her ne kadar hayat bizi zorluyormuş, üstümüzde çok yük varmış gibi görünse de, bunlar hayallerimizden kaçmak için bulduğumuz kolay çıkışlardan başka bir şey değil. Çocukken verdiğimiz o sözleri tutmak aslında hepimizin bir görevi çünkü ne kadar zor durumda olduğumuzu düşünürsek düşünelim, mutlaka bir yerlerde bizden daha kötü durumlarda olan, yardıma gerçekten ihtiyaçları olan insanlar var ve belki de sırf biz yeterince cesur davranmıyoruz diye onlar öylece yaşamlarını devam ettirmeye çalışıyorlar. Bu yüzden hepimiz bize sunulan sihirli değnekleri sanki ilk kez “o” soruyu yanıtlıyormuş gibi, korkusuzca, başarmak istediklerimizin zorluklarına değil, sonucuna odaklanarak kullanmalıyız. KAYNAKÇA Yusufzay, Malala ve Christina Lamb. Ben Malala. Çev., Doğan Yılmaz. İstanbul: Epsilon Yayınları: 2016. Ezgi Can Kılıç 21502138 BİR OLMAK Hepimizin farkında olduğu ancak çoğumuzun görmezden geldiği gerçekler, hayatımızda hep vardı. Kadına şiddet, kadına özgürlük, kadının sesi… Manşet manşet gözümüzün önünden ayrılmayan bu tamlamalar, ilkokul Türkçe dersleri için birer örnek değil, yaşadığımız bu hayatın en başından beri var olan gerçeklerdi. Onca insan cinsiyet farkı gözetmeksizin her bir bireyin sahip olduğu yaşama hakkını savunurken, gelenek görenek diye adlandırdığımız ve maalesef ki erkek egemen toplumlarda kaçamadığımız sonuçlara mal olan yaşam şekilleri, kadınlarımızı uçurumlara sürüklüyor. Kadının sessiz çığlığı… Duyamadığımız, günün her dakikasında dünyanın her yerinde atılan bu çığlıkların sahipleri fark edilmeyi ve kurtarılmayı bekliyor. Belki benim de çok yakınımda olan bu sessiz çığlıklar gözümü, kulaklarımı kapatıp üç maymunu oynayabileceğim öylesine bir konu değil. Hakların savunulamadığı, özgürce yaşanılamayan hayatları ilgilendiren hiçbir konu öylesine değildir çünkü. Her an her yerde karşılaşabileceğimiz, maalesef her bir kadının başına gelebilecek potansiyele sahip bedensel ve ruhsal şiddet, ne kadar üzücüdür ki günümüzde dahi örf ve âdet kalıplarına sokulup varlığını sürdürüyor. İşte tam da bu yüzden Mustang’ı izlerken gerçekler tekrar tekrar canımızı yakıyor kâğıt kesiği gibi. Ergenlik çağındaki kızların erkek arkadaşlarıyla eğlenip gezmesi neden tanımadığımız kişiler tarafından bile ayıp olarak adlandırılıyor? Muhafazakâr toplumda büyüyen kızlarımız cinsellikle tanışmaya başladığı ilk andan itibaren neden çevre baskısına maruz kalıyor? Ve neden çözüm olarak çocuk gelin daha ahlaklı bulunuyor? Sanıyorum ki bu soruların cevabını vermek aynı değerleri paylaştığımız aynı toplumda yaşadığımız her bir bireyin sorumluluğudur. Gerçekleri bir yerde inkâr etmemek gerek farkındayım. Toplumları toplum yapan ne de olsa geçmişten gelen âdetleridir. Ancak kabul edemeyeceğim ve de kabul eden insanları hiçbir zaman anlayamayacağım gerçek, bu örf ve âdetlerin arkasına saklanmış şiddet ve baskıdır. Cinsel tercihlerini dilediği gibi yaşayamayan, özgürlüğüne doyamayan toplum bireyleri ne yazık ki hayatlarını sonlandırır hâle gelene kadar fark edilmiyor bile. Her gün haberlerde birkaç saniye beliren intiharlar, krizler, kocası veya akrabaları tarafından öldürülen kadınlar sosyal medyada birkaç günlüğüne ses getirse de bir hafta içinde unutuluyor. Töre cinayetlerini konu alan onlarca film izliyor, kitap okuyoruz. Herkesin yüreğini kavuran bu kadar hassas bir konu nasıl oluyor da hâlâ canlılığını koruyor anlaması güç. Peki bütün bu olanları tüm varlığıyla kabul edip “ben tek başıma ne yapabilirim ki?” diye geçiştirmek yerine bu sessiz çığlıkları birlik olup duymamız gerekmez mi? Kendimizi ne kadar dipte görürsek görelim her zaman bir umut, bir kaçış yolu var. Kilometrelerce koşmak gerekse de hapsedildiğin demir parmaklıkları dişlerinle yontman gerekse de hayatında asla söz sahip olmayı hak etmeyen insanlar yüzünden kendi hayatını mahvetme. Kendin için en iyisini yine kendin bilirsin. Korkma çünkü korkmak çözüm değil, çözüm bir olmakta. İnanıyorum ki biz bilinçli bireylerin ve çığlıkların sahiplerinin bir olup yapabileceği çok şey var. Zamanı geldi. Her şeyi duyuyorum. Rüzgârın sesini, kavak ağacının yapraklarının fırtınadaki titreyişini, yağmur damlalarının toprağı öpüşünü, yuvasına çekirdek kabuğu götüren karıncaların ayak seslerini... Ancak tüm hepsinin arkasından ince, sessiz bir çığlık geliyor. Durup dinliyorum. Sadece bir tane olmadığını duyuyorum. Onlarcası beni çağırıyor. Peki ben bu yaşımda, kız başıma ne yapabilirim ki? Hayır, böyle söylemiyorum. Böyle düşünmüyorum. Çünkü biliyorum ki yalnız değilim. Çığlıkların, ağlayışların sahipleri yalnız değil. Sadece bir olmamız gerek. KAYNAKÇA: Mustang. Yön. Deniz Gamze Ergüven. 2015, 2015 DVD Dua Etmek mi, Sığınmak mı? Bir olgunun varlığına inanmayı tercih etmemek, yokluğuna inanmayı tercih etmek demek değil midir? O halde ister ideolojik düşüncede olsun isterse din için olsun “inanmamak” terimi aslında “yokluğuna inanmak” şeklinde de söylenebilir. Konu bu şekilde ele alındığında insanların en başından itibaren bir şeye inanma ihtiyaçları kabul edilebilir bir olgu olarak değerlendirilebilir. Kimi insanlar Tanrı’nın yokluğuna inanmayı tercih etmiş, kimi insanlar ise kendilerine özgü bir inanç sistemini oluşturmuş ve soyut ya da somut bir şeylere tanrı misyonu yüklemiştir. Bunları şu şekilde sıralayabiliriz: güneş, ay, toprak; heykeller, yapıtlar… Bunların her biri farklı insanların inanç temellerine zaman zaman ışık tutar olmuş. Şöyle bir düşünmeye başlayınca fark ettim de bir insan neden bir inanç sistemine dahil olmak ister? Neden körü körüne ya da sorgulayarak da olsa bir olguya, fenomene sırtını dayamak ister? Sanırım yanıtı kendi kendime verdim: Sırtını yaslamak. Başka bir deyişle buna teslim olmak, sığınmak da denebilir belki. Yaratılışımızdan gelen ve fıtratımıza mühürlenen bir ihtiyaç mıdır yoksa evrimsel sürecin bizde bıraktığı ruhsal bir ihtiyaç mıdır, bilinmez. Bir dine dahil olsun ya da olmasın insanlar içgüdüsel olarak sırtlarını hep bir şeye dayamak istemişlerdir. Bir insan sırtını bir olguya ya da fenomene nasıl dayayabilir ki diye ilk düşünmeye başladığımda bunun en güzel yanıtını hastanelerin onkoloji koridorlarında bulabileceğim hiç aklıma gelmemişti. İnsanlar vardır oralarda. Sevdikleri insanlar için iyi haberler bekleyen, sırf onlar üzülmesin diye gözyaşlarını asla akıtmayan; ancak buna rağmen ışıl ışıl gözlerle yakınlarını bekleyen insanlar… Gözlerindeki o ışığın sebebini çok uzun bir süre boyunca anlamlandıramamıştım. Nasıl olabiliyordu bu? Sonradan, zaman geçtikçe fark ettim. Sığınmışlardı. Sırtlarını bir olguya yaslamış, ondan güç alıyorlardı. “Hayırlısı ise zaten olacağı vardır.” diyebilmelerinden ötürüydü. O an daha net algıladım, dua ederek tutunuyorlardı bu teslimiyet duygusuna. Dua etmek ne demekti peki? Böyle bir eylem nasıl olmuştu da bir inanç sistemine dahil olsun ya da olmasın tüm insanlığın ortak miraslarından biri haline gelmişti? Kimisi buna evrenin enerjisi demekle yetiniyor, kimisi ise dua ederek Tanrı’ya sığınmak olarak ifade ediyor. Uzak Doğu felsefelerinde ismine meditasyon dedikleri çeşitli yöntemlerle yapılan egzersizler vardır. Temelinde nefes egzersizi yapma amacından türeyen bu bin yıllık egzersizi, günümüzün modern bilimi de şiddetle tavsiye ediyor. Zira bilim insanları da meditasyonun bir nefes egzersizinden çok daha fazlası olduğunu savunuyorlar. İnsanlar, kendi iç seslerini, bilinçaltlarını, düşüncelerini, isteklerini kısacası kendi iç dünyalarının görünür olmayan kısımlarını dinleyebiliyorlar; onları gözden geçirebilme imkânı yakalayabiliyorlar. Duanın da bundan aşağı kalan bir yanı yok bence. Ellerini semaya açıp formaliteden kutsal kitaplarda yer alan ayetlerden ya da yazılardan bazılarını okumalarını kastetmiyorum. Zira dua bir inanca, bir kitaba ya da belli bir kesime ait olamayacak kadar evrensel bir olgu. Öyle olmasa Hırvatistan’ın en büyük ibadethanesi olan Zagreb Katedrali’nde de karşılaştığım gibi aslen Portekizli olan bir Müslüman, kendi inancındaki sisteme göre o mekânda dua edemezdi. Bu fotoğrafı çektikten sonra fotoğraftaki adam ile konuşmaya gittim. “Nasıl oluyor da böylesine görkemli bir katedralde, bir Müslüman olarak bu şekilde gönül rahatlığı ile dua edebiliyorsunuz?” diye kendisine sordum. Verdiği cevap en az benim sorduğum soru kadar cüretkârdı: “İnanıyorum ve inandığım şeye sığınıyorum. Sığınmak için ise zaman ve mekân arayışına girmiyorum.” O an anladım ki dua etmek gerçekten de evrenseldi ve gerçekten de bir fotoğraf karesine sığamayacak kadar görkemli; bir sözlükte tanımlanamayacak kadar derin ve etkili anlamlar içeriyordu. Buna benzer bir manzara ile karşılaşmak için 1600 km öteye gitmeye gerek yok. Yüzyıllar boyunca kilise olarak hizmet veren, sonrasında da yine yüzyıllarca cami olarak insanlara kapılarını açan Ayasofya Müzesi’nde dahi buna benzer manzaralarla karşılaşmak mümkün. Öyle ki tarih boyunca hiçbir şekilde Musevi’ler için hizmet etmemesine rağmen bugün dahi orada dua eden Musevi insanları görmek mümkün. Tüm bu yaklaşımlar aynı soruyu getiriyor akla: Nasıl oluyor da başka bir dine ait olan bir ibadethanede asla kendi dinlerinin gerektirdiği şekilde ya da içlerinden geldiği gibi ibadet etmeyen insanlar, dua etmek için özellikle belli bir mekân arayışına girmiyorlar? Yanıtı basitmiş aslında: İnanıyorlar ve inandıkları şeye sığınıyorlar. Bu sebeple de yer ve zaman gibi nicel olgulardan bağımsız, içlerinden geldiği şekilde kendi iç dünyaları ile, zihinlerinin arka planı ile yüzleşebiliyorlar. Kim bilir, belki de gerçekten meditasyonun insan vücudundaki pozitif etkilerini farkında olmadan dua etme olgusunda buluyorlardır ve bunun farkında dahi değillerdir. Umut KIZILIRMAK Kaynakça Katedralde Dua Eden Adam, Zagreb. Yazarın kendi çektiği fotoğraf. 1 Haziran 2019. İLKE DEMİROĞULLARI 21501114 İKİ ARTI İKİ DÖRT Öyle bir günün geldiğini düşünün ki olmayan savaşların haberlerini ilgiyle takip ettiğimiz, sevmekten nefret etmeyi benimsediğimiz, insanların gözümüzün önünden kaybolmasına şaşırmadığımız ve hafızamızdan kayboluşlarını ilgiyle takip ettiğimiz, aklımızı yitirmek yasak olmasaydı aklımızı yitirmek üzere olduğumuz bir gün olsun. Bize verilen neyse onu aldığımız, sorgulamaktan korktuğumuz çünkü sorgularsak öldürülebileceğimiz, ancak sorgulamazsak da kendimizi öldürebileceğimiz bir gün hayal edin. Duyguların yalnızca zayıflar için olduğunu bildiğimiz ancak içimizden çılgınca ağlamak veya gülmek gelse bile asla yapamayacağımız çünkü duyguların zayıflar için olduğunun söylendiğinin ve gülemeyeceğimiz, çünkü gülecek bir şeyin aslında kalmadığının gerçekliğimiz olduğu o günü düşünün. İnsanlar toplumsal dayatmaya, birlikte hareket etmeye, başkalarının düşüncelerini benimsemeye çok fazla hazırdır. İnsanlar tembeldir. İnsanlar düşünmeye bile üşenecek kadar tembellerdir. Hayat zordur. Hayat saldırgandır. Hayır, hayat arkadaşınızdır. Hayatın zor ve saldırgan olması size tembel yapar. Yaftalama ve betimlemeler sıkıcıdır. Bakın, sizi son söylediklerim arasından en çok yaftalama ve betimlemeler çekti. Kesinlik belirten ifadeler sarf ettim, şu an kafanız karışık olmakla birlikte, yaftalama ve betimlemelerin sıkıcı olduğunu düşünmekle meşgulsünüz çünkü yerinize düşünmüş oldum ve bu sizin hoşunuza gitti. Bu düşünce artık size ait. İşte tüm bu başkalarına bağımlılığımız ve başkayı sahiplenmeye yatkınlığımız bir gün, istemesek bile bizi az önce hayal ettiğimiz korku ve şiddet toplumuna dönüşmeye itecek. Nasıl ki insanlık ısmarlama düşünceler ile ilerlemediyse, günümüz insanları bağımsızca düşünemedikçe ilerlemeyecektir. Makineleşmekten korktuğumuzu ifade ettiğimiz günlerde, düşünmeye üşeniyor olmamız bizi her gün daha çok düşünen insanların esiri ve hizmetkârı haline getiriyor. Ancak biz kendi yerimize düşünülmesini o kadar çok istiyor ve seviyoruz ki yerimize düşünen yeni efendilerimize sonsuz biat sözleri veriyoruz. Tüm insanlık geriye gitse bile, bağımsız düşünebilen insanlara sahip 10 kişiden kurulu bir ekip ilerlemeye devam edecektir. İnsanlar makineleri kendinden üstün hale getirmeyecek kadar bilinçli fakat kendini bir makine yapmak için o kadar hazır ki. Bugün hepimiz fikirler edinmek için kitap okuyor, gazeteleri takip ediyor ve hatta müzik dinliyoruz. Fakat gördüklerimizi veya duyduklarımızı ne kadar sorguluyoruz? Hayalini kurduğumuz korku toplumu aksine sorgulamamızın cezasının ölüm olmadığı bir dönemdeyiz. Biz insanlar kalıplara sıkışıp kalmaya, kalıplara sıkışıp kalmayan ötekileri ise öteki oldukları için aşağılamaya o kadar gönüllüyüz ki. Bir saniye durup düşünmek yerine bir saniye önce hareket etmeyi marifet saymak hepimizin kutsalı olmuş durumda. Hepimiz iki artı ikinin dört ettiğini bilsek bile yarın iki artı ikinin beş olduğu düşüncesi yaygınlaşsa tamam beş deyip geçeceğiz. Düşünmek bir mücadele değildir, düşünmek bir yaratma yeteneğidir. İnsan yarattığı kadar canlıdır. Sorgulamak bir mücadeledir, bir insan sorguladığı kadar güçlüdür. Toplumun, özünü kendi kendine sindirmesi ilginç bir şey değil midir? Neden düşünce suçları yasalarla en çok hapis cezası verilen suçlardır? Neden düşünen bir birey düşünen bir toplumun önünü açabilecekken toplum bireyi sindirip müebbet hapse tıkar mesela? Düşünmek neden toplumları korkuturken, toplumlar düşünenler tarafından yönlendirilir? Korku bir çoban mıdır? Tüm bu soruların cevabını bulabilmek için, görüldüğü üzere insanın başkalarının düşüncelerini sahiplenmekten vazgeçmesi ve kendi başına düşünmesi gerekmektedir. Kullanılmayan akıl erimeye mahkûm bir akıldır. Zira akıl milliyet, cinsiyet, dil, renk, yer ve zamandan bağımsızdır. Bir insanın ölümü beden ölümüne değil, aklının ölümüne bağlıdır. Bizler, düşünen bireyler olarak yetiştirilmedik, bu hata bizim değil. Fakat her insana aklını nasıl kullanacağı öğretildi, okulda bir şey öğrenip öğrenmemesiyle alakalı bir durum değil bu. Düşünün insanlar, genç yaşta ölmeyin. Mehmet Ali Hoşkan YAŞAMI HİSSETMEK Her zaman gerçekten kim olduğumu tanıdığıma inanırdım. Her zaman kim olduğumu bildiğimi, kim olduğum konusunda asla kendime yalan söylemeyeceğimi iddia ederdim. Asla diğerleri gibi olmayacağıma, asla yalan bir hayat yaşamayacağıma söz verdim kendime hep. Ama ne kadar gerçek bir hayat yaşıyorum ki? Ne kadar hissedebiliyorum, ne kadar yaşıyorum? Neden yaşıyor olduğumuz tabi ki çok büyük bir merak konusu. Her gün yaptığımız işleri yapmak için mi yaşıyoruz, 6 yaşında okula başlayıp 22-24 yaşına kadar farklı okullara gittikten sonra mezun olup, sonrasında bir iş sahibi olup, evlenip aile kurmak için mi yaşıyoruz? Gerçekten hayatın en büyük anlamı olan mutluluğu elde etmek için yapmamız gerekenler bunlar mı? Olağanüstü Bir Gece tam olarak Stefan Zweig'ın bu sorulara verdiği bir cevap niteliği taşımakta. Hayattaki en büyük hedeflerden biri daha güzel, daha rahat bir hayat yaşamaktır. Kimse yaşadığı hayatı beğenmez; hep daha iyisini, hep daha kusursuzunu ister. Hep kazanmak ister. Kaybetmek için kumar oynayan birisini gördünüz mü hiç? Yaptığımız her hareket kazanmak içindir, daha fazlasını kazanmak için. Elimizdeki imkanlar yeterli iken neden daha fazlasını isteriz ki? Bana kalırsa bu hırsın tek sebebi insan olmamız, insanın doğası budur. İnsan bir topluma doğar, doğduğunda ağlar, çünkü doğduğu toplum dünyanın neresinde olursa olsun insanların yargılarından oluşan duvarlar ile kaplıdır. İnsanın en bilinçli olduğu an doğduğu andır, bu yüzden ağlar doğduğunda insan. Yeni doğan bir insan her şeyden daha saftır, hiçbir yargı ile kirlenmemiştir ama kirlenecektir büyüdüğünde. Kirlenmemiştir, çünkü onun için sınırlar yoktur. Kimse ona nasıl giyinmesi gerektiğini, nasıl davranması gerektiğini, güzel olması gerektiğini, başarılı olması gerektiğini söylemez, söylese bile umurunda değildir. Sadece temel ihtiyaçları vardır. Tek ihtiyacı olan altının temizlenmesi ve karnının doyurulmasıdır. Başka her şeye kapalıdır yeni doğan insanın kulakları, gözleri. Sonra büyür insan, diğer insanların, toplumun beklentileri vardır ondan. Okulda başarılı olması beklenir, herkes tarafından sevilmesi beklenir. İyi bir iş sahibi olması beklenir. Bunlar için çabalar insan, beklentileri karşılayabilmek için çabalar. Beklentiler uğruna yaşadıkça, başkalarını memnun etmek gayesi ile nefes aldıkça da mutlu olamaz. Çünkü başkalarının onun için belirlediği bir hayatı yaşıyordur. Başka bir şeyi değil. Aynı Baron Friedrich'in yaşadığı hayat gibidir insanın yaşadığı hayat, kendisinden beklenenleri karşılamak uğruna, yaşadığını hissetmeden yaşamaktır. Gerçekten yaşamak için tek yapmamız gereken biraz sınırların dışına çıkmaktır belki de. Tek yapmamız gereken, kahramanımızın da yaptığı gibi, biraz 'yanlış' şeyler yapmaktır. Tek yapmamız gereken kendimizi bulmaktır, "Bir kez kendini bulmuş olan kişinin bu yeryüzünde yitirecek bir şeyi yoktur artık. Ve bir kez kendi içindeki insanı anlamış olan bütün insanları anlar." Hayatı anlamak için, yaşamın amacını anlamak için tek yapmamız gereken kendimizi bulmaktır. Sırf toplumun bizi eleştirmesinden korktuğumuz için yapamadığımız şeyleri yapmalıyız belki de bu bizi dibe çeken zincirlerimizden kurtulmak için. Bizi biz yapan şeyleri yapmalıyız; sesimiz toplumun güzellik kavramına uymadığı için şarkı söylemekten korkmamalıyız, el yazımız toplumun güzel olarak gördüğü yazı tipleri kadar güzel olmadığı için yazmaktan vazgeçmemeliyiz, hayatımız toplumun uygun gördüğü hayatlar gibi olmadığı için mutlu olmaktan vazgeçmemeliyiz, düşüncelerimiz toplum tarafından doğru bulunmadığı için düşünmekten vazgeçmemeliyiz. Olağanüstü Bir Gece bir insanın hayatını değiştirmek için, bir insanın bazı şeylerin farkına varması, kendini bulması için yirmi dört saatten kısa bir sürenin yeterli olacağını gösteren bir eser. Ne kadar küçük olsa da bazı şeyler öyle bir anda aklımıza düşer ki, öyle bir farkındalık yaratır ki yaşadığımızı hissederiz. Farkına varırız bazı şeyleri neden yaptığımızın. Bilinçli bir varlıktır ya insan, bu bilinci kazanmak bizim elimizde. Hayatımızda küçük 'yanlışlar' yaparak yaşadığımızın farkına varmak, yaşamı hissetmek, ona dokunmak, onu dolu dolu yaşamak bizim elimizde. KAYNAKÇA Zweig, Stefan. Olağanüstü bir gece. Çev., İlknur İgan. İstanbul: Türkiye İş Bankası Kültür Yayınları: 2015. Kemal Alp Sezer GERÇEK KAHRAMAN KİME DENİR? En çok fantastik hikayeleri, bilim kurguları ve manga tarzı Japon animasyonlarını seviyorum. İlginç Japon mitolojisi sürükleyici olsa da bilim kurgu eğer dünyayı konu alıyorsa diğerlerine oranla biraz daha fazla ilgimi çekiyor. Favorilerim arasında, sonradan filmleri de yapılan Suzanne Collins 'in Açlık Oyunları ve Mad Max serisi filmleri yer alıyor. Ama yeni bilim kurgu eserler diğer beğendiğim türlere göre artık daha az yayınlanıyor. Bunun nedeni de bence konularının tekrarlanmaya başlaması. Nükleer savaşla ilgili ya da ölümcül bir virüsün yayılması gibi bir zeminin üstünde; zayıf görünümlü, çaresiz insanlar arasında onlara benzeyen ama isyan etmeye hazır, iradeli bir karakterin varlığı neredeyse tüm bu hikayelerin ortak yanını oluşturuyor. Hatta bazen bu kahramanların sahte bir kimlik alıp bir kitaptan başka bir kitaba seyahat ettiğini bile düşünüyorum. Klasik iyi ve kötü kavramlarının uzaya taşınmış öyküleri de bilim kurgulara ilgimin azalmasının en önemli nedenlerinden biri. Kahramanlar belli, hikâyenin gideceği yer belli ve sonunda olacaklar da çoğunlukla kolay tahmin edilebilir düzeyde. Bir kitap okuyucuya kâhin olduğu hissini vermemeli. Bu tüm edebiyat türleri için bana göre en korkunç tehlikedir. Böyle kitaplarda okuyucu kendine bile spoiler verebilecek konumdadır. Özellikle bilim kurguda asıl merak edeceğimiz bilinmeyenin bu kadar kolay bilinebilir olması gerçekten içler acısı. Mekân değişiklikleri ve birkaç süsleme dışında tekrara düşen konular bir süre sonra çok sıkıcı bir hal alıyor. Doğrusu Josh Mallerman’ ın Kafes (2016) romanını İlk kez elime aldığımda diğer eserlere benzediğinden kuşkulanmadım değil. Ama okudukça düşüncelerim değişti. Yine insanların yok olmasına neden olan bir etken var ancak ne olduğu belirsiz kalabiliyor. Aslında, romanda olayın etken ile ilgisi sadece sonuçları ile sınırlı veriliyor. Konunun merkezinde iki çocuk annesi genç bir kadın karakter var. Yaşamak zorunda oldukları dünya, gözlerini asla kullanamadıkları bir dünya. O kadar tuhaf ki kişisel görgü ve öğretilerin aksine tüm dünyayı sadece duyma, dokunma ve koku duyuları ile algılamak zorundalar. Kitapta en çok hoşuma giden şey, bu durumda kahramanın ne yapacağının bende hep merak uyandırmasıydı. Öyle ya görmeyecek ama her şeyi yapacak. Burada konuyu anlatmayacağım tabii ki ama hoş olan yanı, sıradan insanların bu ortamda nasıl yaşamaya çalışacaklarının bilinmezliği. Bir hikâyede kahramanın yerine geçmek ve onun gibi düşünmek her okur gibi benim de en sık yaptığım şeylerden biri. Dışarıda sadece ses, dokunma ve koku algılarını kullanarak yaşamaya çalışma düşüncesi çok farklı hissettiriyor. Etrafta çalışan makineler ve trafik olmasa da en basitinden bir yere gitmek bile saatler alabiliyor. Hele sizi etkileyen şeylerden ya da tehlikelerden kaçmak neredeyse imkânsız gibi. Önlem olarak görme duyunuzu kullanamıyorsunuz. Doğrusu bu roman benim, görme engeli olan insanları daha iyi anlamaya çalışmamı sağladı. Ayrıntılı düşünmeyince her şey kolaymış gibi görünüyor; oysa en basit işler bile büyük çaba gerektiriyor. Hayatı anlamak, düşünmekten daha çok denemek üzerine kurulu. Denersen empati yapabiliyorsun. Sadece beş dakikalığına kapatın gözlerinizi; bakın hayat ne kadar zor. Meğer görmeyenler ve buna rağmen hayatı hiç bırakmadan yaşayan insanlar ne büyük iş başarıyorlarmış. Sanırım asıl kahraman onlar. Bu roman belki de süper güçlere sahip bir kahramanı olmadığı için çok güzel. Yaşasın sıradan olanlar! Kaynakça: Mallerman, J. (2016). Kafes. (A. Dağlı, Çev.) İstanbul: İthaki. Veda Nâzım Hikmet’in şiirdeki kelimelerle yüreğime dokunuşuyla içimde bir türlü küllenmeyen ateşin alevlenmesi bir oldu. Evde bir sakinlik, sessizlik… Annem yaklaşık bir aydır onkoloji servisinde izole bir durumda tutulan dedem için hastanede. Üniversite sınavına hazırlanıyorum, harıl harıl. Nasıl da istiyorum hukuk fakültesini kazanmayı. Evde sıfır sorumlulukla yaşayan ben bu günlerde büyümek zorunda kaldım birden. Çünkü annem geceleri hastanenin bir köşesinde, bekleme salonlarında kalıyordu. İçeriden bir haber gelirse anında işitmek istiyordu. Ziyaret çok özel koşullarda gerçekleşiyordu. Bazı günler bir kişi beş dakikalığına bir sürü hijyen uygulamalarıyla içeri alınıyordu. Genelde çıkanların yüzü düşüyor, boynu bükülüyordu. Gözleri doluyordu. Zamanla kimsede nasıl diye soracak takat kalmamıştı. Sadece dua ediliyordu. Uzun süre dinlenmeden, uyumadan hastanede bekleyince dengesi bozuluyor insanın; mesela saçma sapan şeylere gülmeye başlıyor, gözlerinden yaşlar akarken. Sonra içerden gelen kan ve trombosit isteğiyle bir telaş başlıyor, uygun vericiler aranıyor. Her kan vermeye gelene sarılası geliyor, insanın. Hastalık kan kanseri olunca bu trafik, tüketircesine yoruyor. Olsun değer her şeye. Evde küçük kardeşime bakmam gerekiyordu. Bu yüzden anneme söylemeden dershaneyi aksatır olmuştum. Aklı evde kalsın istemiyordum. Babam uzun süreli bir yurtdışı görevindeydi. Anneme destek olmak istiyordum. Annem, canım annem ilk âşık olduğumda beni nasıl da güzel dinlemişti; sabırla ve saygıyla. Bana aşka ve âşıklara ne kadar değer verdiğini söylemişti. Uzun uzun yürüyüşler ve sohbetlerimiz vardı bizim, beni rahatlatan. Sıra bendeydi ve evde işler yolunda anne, demeliydim. Dedemi bu süreçte hiç göremedim. Oysa beni ne çok severdi. Uzun yıllardır sağ tarafı felçli olmasına rağmen benimle ilgilenir, elleriyle bir şeyler yedirmeye çalışırdı. O günün gecesinde annem eve gelecekti. Saat akşam dokuz. Onkoloji servisinden arayan doktor bu sefer kan istemiyor ve üzgünüz hastanın kalbi durdu, diyor. Herkes bir tarafa savruluyor. Altı çocuk, on iki torun, kardeşleri, akrabaları, arkadaşları... Annem inanmıyor bir türlü, babam mutlaka kalp masajına cevap verecek, geri dönecek diyor. Ve yetmiş yıllık hayatını yalnız geçen bir ayın sonunda hiçbir sevdiğiyle son kez göz göze bile gelemeden noktalıyordu. Hayatımın en uzun gecesiydi bu. Hayatımdaki en acıklı yaprak dökümüydü bu. Herkes morgun önünde dedemi bekliyordu. Annem morgdan, ölüden, mezarlıktan çok korkardı. Onu hiç böyle cesur görmemiştim. Asansörün kapısı açıldı ve dedemin çarşafa sarmalanmış bedeni sedyenin üzerindeydi. Annem yüzünü güzelce açtı. Sıcacıktı daha. Yanaklarını, göğsünü, ellerini öptü. Öptüler sıra sıra. Hastada enfeksiyon var diyen hemşireye sert bir bakış attı. Ve morgun kapısında sabaha kadar bekledi. Sonrası Karşıyaka Mezarlığı… Mezarın başında annem dedemin yüzünün açılmasını istedi. Son bir kez görmüş olacaktık ve belki de dedem son bir aydır ilk kez gün yüzü görmüş olacaktı. Açıldı. Öylesine güzeldi ki yüzü. Hoşçakal demenin en zor olduğu gündü bu. Ve o hep orada kalacaktı. Derler ya birisi öldüğünde ilk gün kırk mum yanarmış her gün bir mum söner, kırkıncı mum onu seven biri var olduğu sürece sönmezmiş. Uzun süre evdeki hava değişmedi. Küçük kardeşim annemin üzüntüsüne çocuk kalbiyle bir çözüm bulmuştu. Anneciğim, niçin üzülüyorsun dedem belki kefeni yırtabilir, yanımıza gelebilir demişti. Hani güler misin, ağlar mısın dedikleri bir durum. Annem her gün mezarlığa gidiyor, bambaşka dünyalara dalıyordu. Birçok defin törenine katılıyor. Her gömülenle dedemi bir kez daha gömüyordu, toprağa. Bir kez daha vedalaşıyordu. Belki elli kez gömdü onu bu şekilde. Nâzım Hikmet’in “Yaprak Dökümü” adlı şiirinde dediği gibi: Elli bin şiir roman filan okudum yaprak dökümünü anlatır. Elli bin filim seyrettim yaprakların dökümünü gösterir. Elli bin kere gördüm yaprak dökümünü. Düşüşlerini, sürünüşlerini, çürüyüşlerini yaprakların… Elli bin kere duydum ölü hışırtılarını kunduramın altında, avucumda ve parmaklarımın ucunda Ama yaprak dökümüne rastlamak yine de burar içimi (102). Buruyordu içini, içimizi. Sonbaharı ne kadar da severdim oysa. Dökülen yaprakları, yerde toprağı bir örtü gibi sarmış yaprakları savurarak yürümeyi, hışırtılarını, renklerini, çürürken bıraktıkları kokuyu bile. Ve dedemi gördüm sonbaharda, toprağa düşüşünü. Şimdi kimi duysam hayata gözlerini yuman aynı acıyı yaşatıyor, bana. Gidişine asla alışmayacağım. Bu gidişi, gidişten saymayacağım. Gökçe Filiz Çavuşoğlu Kaynakça Ran, N. H. (2014). Henüz Vakit Varken Gülüm . İstanbul: Yapı Kredi Yayınları. Birbirine Yabancı Diller Uzaylılar var mıdır? Varsa onlarla bir gün iletişime geçebilecek miyiz? İletişime geçersek bu iletişim nasıl gerçekleşecek? Başka gezegenlerde başka yaşam formları olduğuna ve onlarla iletişime geçeceğimize inancımın tam olmasından olacak, bana göre bu sorulardan en ilginci soruların son halkası olan “Bu iletişim nasıl gerçekleşecek?” sorusu. Geçmişteki bazı toplulukların dillerini dahi çözemeyen insanoğlu uzaylıların dilini nasıl çözecek orası meçhul ancak konuşamayan, göremeyen, duyamayan insanlar ile iletişim yolları yaratan insanoğlu için başka bir yaşam formu ile iletişime geçmek çok da zor olmasa gerek. Sonsuz bir evrendeki küçücük bir noktada, dünyada, yaşıyoruz ve çoğu insan bu evrende bizim yalnız olduğumuzu düşünüyor! Ben ise izlediğim Contact adlı bir filmde, babasına uzaylıların var olup olmadığını soran bir kıza babasının verdiği cevapla, bizim bu evrende yalnız olmadığımıza ikna olmuştum. Cevap şuydu: “Eğer gerçekten bu evrende yalnızca dünyada hayat varsa, bu gerçekten büyük bir yer israfı olurdu.” Küçücük bir dünyada yaşayan küçücük insanlarız ancak evrenin sadece insanlar ve dünyadaki diğer canlılar için yaratıldığını düşünecek kadar da ben merkezli düşünüyoruz. Aynı, Ortaçağda tüm gezegenlerin dünyanın etrafında döndüğünün, evrenin dünya merkezli olduğunun düşünüldüğü gibi… Evrende yalnız olduğumuzu düşünen insanların bir başka iddiasına göre de uzaylılar varsa dahi onlarla hiçbir zaman buluşamayacağız. “Milyonlarca ışık yılı uzaklıkta bulunan yerde hayat olsa ne olur olmasa ne olur! Nasıl olsa gidemeyeceğiz” tarzı bir düşünceye sahip olanlar, yalnızca bugünün teknolojik imkânlarını hesaba katıyorlar. Yine Ortaçağ’a dönecek(!) olursak bazı krallar, padişahlar ve soylular; tüm dünyanın Avrupa, Asya ve Afrika’dan ibaret olduğunu düşünüyor, yalnızca o zamanın teknolojik imkânlarını göz önünde bulundurduklarından, bu üç kıtanın dışında diyarlar ve bu üç kıtada yaşayanların haricinde toplumlar varsa bile onlara ulaşılamayacağını savunuyorlardı. Başka diyarlarda başka toplumların da var olduğunu göremeyecek kadar ferasetsiz olduklarından coğrafi keşiflerde pay sahibi olamama talihsizliğini yaşamışlardı. İngilizce’de uzaylılar için kullanılan “allien” kelimesi “yabancı uyruklu” anlamına gelmektedir. Uzaylılarla bir gün karşılaştığımızda bu yabancı uyrukluların dilleri bizim için birer “yabancı dil” olacaklar ve doğal olarak hem biz hem onlar bu iletişim sorununu çözmeye çalışacak. Ama nasıl? Bu konuyla ilgili olarak yapılmış olan ilk ve tek yapım olan Arrival filminin 2016 yılında yapıldığını öğrendiğimde çok şaşırmıştım. Biraz önce bahsettiğim insanlar 1. ve 2. soruya olumsuz yanıt verdiklerinden soru zincirimin son halkasına geçememiş ve o son soruya gelememişlerdi. Gerçi, uzaylıların olmadığını, olsa dahi uzaylıların varlıklarını bilemeyeceğimizi veya bulamayacağımızı düşünenler uzaylılarla iletişime geçeceğimizi nasıl düşünebilirlerdi ki? Arrival filminin yapımcıları ise, uzaylılarla ilgili tahayyül sınırlarının, uzaylı istilasından öteye gidemediği bir sektördeki tüm tabuları yıkıp bu iletişimi sorgulamayı başarmış ve sektörde yeni bir çığır açmışlar. Ayrıca bu iletişimin yalnızca Matematik yoluyla gerçekleşeceğini düşünen bazı bilim insanlarının da ufkunu genişletmişler. Böylece bu iletişimin nasıl olabileceği sorunu, ben de dâhil çoğu insanın ilk defa aklına bu filmle kazınmış oldu. Dil bilimine merak salmış biri olarak, bugün var olmayan ölü dillerin nasıl çözüldüğü hakkında dahi fikir yürütmekte zorlandığımdan olacak, “yabancı uyruklu” dillerin nasıl çözülebileceğini aklım almıyor. Belki uzaylılar bizden daha gelişmiş olacaklar ve bize dillerini öğretecekler yahut tam tersi gerçekleşecek. Ve belki de tarihteki ilk yazılarda görüldüğü gibi görsellerden faydalanılacak. Nasıl olursa olsun hiç konuşamadan, savaşla bile olsa bir tür iletişime geçilecektir. İster istemez birbirini çekecek olan bu “farklı kutuplar” bir gün mutlaka iletişime geçmek zorunda kalacaklar. Bu buluşma gerçekleştiğinde iletişim iki taraftan birinin aklına gelmediğinde ise savaş kaçınılmaz olacak. Birbirine yabancı olan bu toplumların birbirinden faydalanmasının tek yolu “birbirine yabancı diller” in karşılıklı çözülmeye çalışılmasından ve aramızda ilk karşılaşmanın etkisiyle oluşacak buzların çözülmeye bırakılmasından geçmekte. Kaynakça: Carl Sagan(Senarist), Contact. 1997 Eric Heisserer(Senarist), Denis Villeneuve(Yönetmen), Arrival. 2016 Lama dergisi, 19.sayı Ülkem Usla Kaynak 21301565 TURK 102- Sec.26 Aslı Uçar 23.10.2014 MODERN TOPLUM DÜZENİ Birçoğumuz içinde yaşadığımız modern topluma uyum sağlamışızdır. Uymamız gereken kurallar, çocukluğumuzdan itibaren bize öğretilmiştir ve aksi hâlde yaşayanların korkmamız gereken insanlar olduğu söylenmiştir. En iyi okulları bitirip çalışmaya başlamalı, yaşımız geldiğinde evlenmeli ve çocuk yapmalıyızdır. Dünya’nın neresine gidersek gidelim, her kültür bu ortak fikri savunur. Bu toplum kurallarına o kadar bağlıyızdır ki, kurallarla sınırlandırılmış bu örnek hayatı yaşabilmek veya sürdürebilmek için çabalarız. İçerisinde yaşadığımız bu totaliter düzen, çoğumuzu rahatsız bile etmez çünkü düşünmeye ne ihtiyacımız ne de zamanımız kalır. Günümüzün çoğunu ofislerimizde veya okullarımızda geçirdiğimiz için karanlık bastırdığında günün yorgunluğu bizi erkenden uyumaya iter, tembelleşiriz. Oysa ki, geceyi yaşayamayan bir insan, hiçbir zaman kendisi olamaz. Tüm bu totaliter kurumlar gündüzleri varlıklarını sürdürürler. Mesai saati bittikten sonra herkes kendi istediği şekilde yaşama şansını elde eder. Gündüzleri sahip olduğumuz statüleri, geceleri kaybederiz. Doğa ve sokaklar için toplumun koyduğu statülerin bir önemi yoktur. Bir şirket sahibiyle, bir işçinin arasındaki fark yok olur. Karanlığın şehirlere çöküşüyle, insanların aydınlanması bir olur. Genelde eğlenceler geceleri düzenlenilir, geceleri âşık olunur ve geceleri hayal kurulur. “Gün boyunca hayatta kalmaya, geceleri ise yaşamaya çalışırız.” (Vassaf 18). Zihnimiz ve tüm duyu organlarımız geceleri daha açık olur. Şehrin kalabalığının gürültüsünden uzağızdır çünkü. Düşüncelerimizi bulandıracak bir güç ortada yoktur. Karanlıkta gözümüzü açsak da kapatsak da aynı şeyi görürüz. Karşımıza çıkan imgeler, bizim hayal gücümüzün ürünüdür. Karanlık kendimizi tanımamıza yardımcı olur. Belki de bu yüzdendir ki, bize karanlıktan korkmamız gerektiği öğretilir. Ayrıca totaliter düzen, bireylerin istedikleri gibi hareket etmesini, kendilerine özgü düşüncelerinin olmasını ve farklı bir yaşam tarzıyla hayatlarını sürdürmelerini istemez çünkü baskıcı bir düzeni topluma kabul ettirmek için en kolay yol, bireyleri tek tip hâline getirmektir. Bunu toplum yaşantısına bakarsak rahatça gözlemleyebiliriz. Örneğin; Türkiye’deki okullarda liseyi bitirene kadar herkes aynı konuları bilmek zorundadır. Tüm öğrencilere gelişme çağlarındayken aynı düşünceler empoze edilir. Küçük yaşta aynı düşüncelerle büyütülmüş kişilerin fikirleri, ileride nasıl birbirlerininkinden farklı olabilir ki? Totaliter düzene uyum sağlayamayanlar için toplum psikolog ve psikiyatristler yetiştirmiştir. Çoğumuz bu insanları deli ve ya hasta olarak tanımlarız ve onların tedavi olmaları gerektiğini düşünürüz. Psikiyatristler bu nedenle vardır. Farklılıklara sahip olanları, toplumdaki bireylere benzetmek için para alırlar. Hastanelerde “tedavi” gören bu insanlara sanki bir mikrop taşıyorlarmış gibi ilaç kullandırılır ve onlardan “iyileşmeleri” beklenir. “İyileşemeyen” kişiler birer tehdit unsuru olarak görülüp, akıl hastanelerine kapatılır. Sonuç olarak onların da özgürlükleri ellerinden alınır. Herhangi bir kurum tarafından kapatılamayan “hasta”ları ise, toplum kendi içine dâhil etmekten çekinir. Farklı oldukları için ötelenirler ve ilişki kuramadıkları için sonları intihar olur. Her ne konumda olursak olalım, özgürlüğümüzü tam olarak yaşayamayız fakat ironiktir ki hepimiz bir özgürlük arayışındayızdır. Toplum, düşüncelerimize müdahale ettiği gibi, dış görünüşümüzün de nasıl olması gerektiğini belirler. Tek bir güzellik algısı yaratılır ve çeşitli şekillerde medya aracılığıyla insanlara benimsetilir. Parmağı kanasa ortalığı birbirine katacak insanlar, güzelliğe erişmek için estetik ameliyatlarda çözüm ararlar. Kadınların keyif alarak yaptığı alışveriş bile totaliter toplumun önümüze sunduğu ve benimsenmiş bir aktivitedir. Bu sayede düşüncelerimizin sınırlandığı gibi, görüntümüz de sınırlanmış olur. Doğumumuzdan ölümümüze kadar geçecek olan sürede oynayacağımız roller bellidir ve bize sorulmadan önümüze sunulur. Bu durumda toplumda yaşamaktan rahatsız olmamak için iki seçeneğimiz vardır. Ya bize dayatılan rolü benimsemek, ya da Gündüz Vassaf’ın da dediği gibi: “sarhoş olmak”. KAYNAKÇA Vassaf, Gündüz. Cehenneme Övgü: Gündelik Hayatta Totalitarizm. İletişim Yayınları, 2009. MODERN DÜNYA İNSANI Nedenini tam olarak bilmesem de, ne kadar yeniliklere açık bir insan olsam da, teknolojinin bu denli hızlı gelişmesi ürkütüyor beni. Aslında sorun, sürecin hızlı olması sanırım. Yani, bir sabah uyanıyorsun ve herkes kendi aralarında sözleşmiş gibi yeniliğe ayak uydurmuş oluyor. Bense ‘’ ne oluyoruz ya diyorum’’ sadece. Şaşkınım, tüm bu olanlara... Postaneye mektup göndermeye giden bir antika beyin için fazla geliyor tüm bunlar doğal olarak. Yanlış anlaşılmasın, teknolojiyi eleştirmiyorum ya da onunla beraber gelen yenilikleri reddetmiyorum. Sadece doğal olmayan bir şeyi nasıl bu kadar hızla özümüz hâline getirebiliyoruz bunu anlayamıyorum. Bize ait olmayan yapay bir şey, nasıl bu kadar hayatımızın merkezinde olmayı başarabiliyor? Sözde iletişimi artırmak mantalitesi ile ortaya çıkan sosyal medya, gerçekten de vaat ettiği gibi bizleri daha sosyal bireyler yapabiliyor mu yani? 3 yaşındaki yeğenimin yemek yerken uslu bir çocuk olması için annesinin eline tutuşturduğu telefondan oyun açıp illüzyona uğraşmışçasına ekrana kilitlendiğini gördüğümde, ileride yetişecek neslin neler yapacağını düşünüyorum da kafamdaki sorular daha çok artıyor. Belki de en gerçek olan aşk bile, Her​ filminde gördüğümüz Thedore ile ​yapay zekaya sahip olan Samantha arasındaki aşkın yerini alacaktır… Teknolojinin özellikle sosyal medyanın bize getirdiği en büyük şey yeni kimliklerimiz oldu bence. İnsanlar dış dünyadan sıkıldıkça kendilerini daha iyi ve daha üstün hissettikleri ve aynı zamanda kendilerini daha iyi ifade edebildiklerini düşündükleri sanal dünyada yaşamaya başladılar. Çoğu insanın aslında sanal alemde gösterdikleri kişilerin, oldukları kişilerden ziyade olmak istedikleri kişiler olduğunu düşünüyorum. Bu durum sadece sanal dünyada geçerli değil ama, keşke orada olan her şey yalnızca orada kalabilse… Ne yazık ki böyle değil. Gerçek hayatta uzun süredir görmediğim bazı arkadaşlarımla buluşmak için sözleştiğimizde, bana beni çok özlediğini, anlatacak çok şeyi olduğunu söyleyen kişi, o gün geldiğinde diyalog ‘’neler yaptın, uzun süredir görüşemedik ‘’ten öteye gitmeyip, dahası karşınızdaki arkadaşınız sürekli telefonuna bakıp, konuşacak hiçbir şey bulamıyorsa burada bir sorun olduğu gayet açık değil mi? Yapacağımız sohbetten tatmin olmak yerine, telefonuna gelen bildirimlerle ufak çaplı tatminler yaşamayı tercih eder oldu insanlarımız özetle. Benimle zamanını paylaşmaktan ziyade, sosyal medyada içtiğimiz kahvenin fotoğrafını paylaşmayı tercih ediyor. Gerçi bu paylaşım, paylaşmanın özündeki beklentisizliğin tam tersi ama olsun. İnsanlar yaratılan bu dünyada öyle ya da böyle kendileri olmaktan vazgeçmek uğruna, başkaları için yaşamaya çoktan alıştılar. İşte bu yüzden beni bu kadar ürkütüyor tüm bu olanlar. Alışamıyorum ve sanırım kabul etmeye de pek hevesli değilim. Sosyal medyanın, teknolojinin bugün geldiği nokta hepimizi üşengeç ve tembel, tam anlamıyla asalak yapmasını kabul etmek istemiyorum kısaca. Her şeyi yapacaksa ben niye varım ki? Aslında bizleri değerli hissettirmekten ziyade yaptığı etki ‘’ mükemmeli göstermek’’ ve dolayısıyla kendini eksik hissediyor olmak. Sonuç olarak, günümüzün modern dünyasında insan, ait olduğu dünyanın hakkını verircesine vaktinin büyük bir kısmını sosyal ağlarda tanıdığı, tanımadığı birçok insanla geçiriyor ve iletişim kurduğunu zannederek asosyalleşiyor. Bu yüzden de gerçek dünyadan kopup yalnızlığıyla baş başa kalıyor. Yeni bir yer görmek, yeni şeyler denemek yalnızca başka insanların beğenisini kazanmak uğruna yapılıyor. Pek çok insanın kendi için yaptığı şeyler artık azaldı. Alışkanlıklarımız teknolojik atılımlarla beraber değişti. Gelecekte ne olacak konusu ise tamamen büyük bir soru işareti. Kim bilir, belki de gelecekte Thedore’nin asla dokunamayacağı sanal karakter Samantha’ya sırılsıklam aşık olması gibi hikayeler bekliyordur bizi… Esra Miran KAYNAKÇA: Her, Spike Jonze, Warner Bros. Pictures, 2013. DVD Okan Şen Başkalaşım / Bildiğimiz Dünyanın Sonu Yaşantımız süresince birçok kişiyle tanışırız, sayısız olay yaşar ve bu olayları bile tanırız. Peki hangimiz kendimiz ile gerçekten tanışırız? Bizi biz yapan nedir? Ara sıra bu koşuşturmacanın içinden çıkıp da aslında ne istediğimizi hiç düşündük mü? Neden var oluruz? Oscar Wilde’ın güzel bir sözü vardır; “Yaşamak çok nadir rastlanan bir şeydir. Çoğu insan sadece var olur…”(The Soul of Man Under Socialism). Birçoğumuz ne için okuyup işe girdiğini, ne için aile kurduğunu bile bilmez. Gerçek olan bir hayat amaçları ellerinde yoktur. Modernleşmiş yaşantılarımız dolayısı ile eskiden kalma neslini devam ettirme içgüdüsü çok da geçerlilik taşımamakta. Hepimizin eksiklikleri, zayıf yönleri, karşı koyamadığı güdüleri vardır. Bunlar bizi var eder. İçimizdeki sesi dinlememenin, aksine onu bastırmanın ortaya çıkardığı sonuç boş bir kabuktur. Yıllar içinde fark ettiğim bir şey var ise, o da insanların düşünmeyi ve benliklerini keşfetmeyi bırakmalarıdır. Şunun da farkındayım ki; birden çok işi ve düşünceyi bir arada götürmek de zor ve yorucudur. Enstrüman çalar, orkestral parçalar bestelerim, resim çizer, rap yazarım, sürekli fikirler ortaya atarım ve bunları durmadan not alırım. Üretmek benim bir parçam. Bir yandan uzun süredir okumakta olduğum üniversiteyle başa çıkmaya çalışıyorum. Elimde olmadan kafamda birçok düşünce sarmalı dönüyor, birbirlerine dolanıyor. Son zamanlarda hayatımda basitliğe yöneldim ve bunun getirisini çok hızlı bir şekilde görebiliyorum. Fakat insanların yaşantılarında gözlemlediğim durum bundan farklı; çok olan şeyleri sadeleştirmektense, direkt her şeyi boşlamayı daha kolay buluyorlar. Küçük değişimlerin, davranışlarda basit farklılıkların ne kadar büyük yeniliklere yol açacağını bilmiyorlar. Kendilerini eğitmeyi bırakmışlar. Onun yerine toplumun onlara dayattıkları sorumlulukları benimsemişler ve o çarkın içinde durmadan dönüp duruyorlar. Bu sistemin dışında kalan, “aykırı” bireyler ise dışlanıyor ve alay konusu oluyorlar veya güçlü bir direnç ile karşılanıyorlar… Toplumun sana verdiği rolü yerine getirmelisin yoksa oyundan atılırsın. “İnsanlar kendilerine aşırı güveniyor,sayımız çoğalıyor, gözümüz doymuyor, sadece kendi küçük ​durumumuzla ilgiliyiz.”(Bildiğimiz Dünyanın Sonu) diyor Loe. Bilinçsizce üremekte olan insan toplumu dar görüşlü yaşantısı dışında kalan şeyler ile uğraşmak istemez. Tek derdi kendi açgözlü açlığını bastırmaktır. Bunlara anlık dürtüler de diyebiliriz. En iyi marka araba kullanmak, son model cep telefonu almak gibi şeylerdir. Sürekli birileriyle yarışmak zorunda olup, bu sistemin onlara biçtiği rollerin hiçbir zaman dışına çıkamamaları, deney faresinin çıkışı olmayan bir labirentte umutsuzca koşturmasına benzer. “Mutlu bir yaşam için çok az şey gereklidir; hepsi senin içinde, düşünme şeklinde.” (Meditations). Yaklaşık iki bin yıl önce yaşamış olan Roma İmparatorunun sözü, günümüz dünyasına kolaylıkla uyarlanabilir; hatta pek âla da geçerli diyebiliriz. Kendimizi tanımaya vakit ayırıp aslında ne istediğimizi bilmeliyiz. Toplumdan dışlanmaktan bahsetmiştim az önce. Bu aslında olumsuz bir durum değildir. Hayatımız boyunca, yıllar sonra unutacağımız insanlara yer verip, onlara en değerli kaynağımız olan zamandan vererek, kendimizden çalıyoruz. Hayatımızda daima en iyisini istemeliyiz, ve bunun için de kalabalıktan uzaklaşmak daha gerçekçi sonuçlar elde etmemizi sağlayacaktır; çünkü yolun sonunda kendi düşüncelerimizi daha önce hiç olmadığı kadar daha iyi biliyor ve dile getirebiliyor olacağız. Maalesef insanlar sürü mantığı ile ilerleyip aksiyona geçmekten çekinirler. Erlend Loe, kitabında bana düşündürmüş olduğu bu konuları güzelce işlemiş ve toplumdan başkalaşmış bireyin kafa yapısını güzel aktarmış. Önemli olanın topluma veya sonradan dünyaya yabancılaşmamız değil, kendimize yabancılaşmamızdır. Özümüzden uzaklaşmamız, ruhumuzun bedenimizi terk etmesi ile eş değerdir aslında. En nihayetinde seçim bizimdir, birisinin filminde aktör mü olmak istersiniz, yoksa kendi filminizin yönetmeni mi? Aurelius’un da dediği gibi; “Hayatınızın mutluluğu, düşüncelerinizin kalitesine bağlıdır.” (Meditations) Alıntılar: 1) Wilde, Oscar, yazar. “The Soul of Man Under Socialism”, 1891. 2) Loe, Erlend, yazar. “Bildiğimiz Dünyanın Sonu”, 2018. 3) Aurelius, Marcus, Roma İmparatoru, 121-180. “The Meditations of Marcus Aurelius”. Mount Vernon [N.Y.] :Peter Pauper Press, 1942. Hissetmeye Kavuşmak Sınırlarını görmek kaç yılını çalar ömründen bir insanın? Ben yokluğun içinde bir nokta mıyım yoksa yokluğun içinde bir sonsuzluk mu? Sorularla dolu bu gece aklım. Hem yorgunum hem de yazdıklarımla yüzleşemeyecek kadar iştahsız. Bakalım okuduğum kitap neler katacak kalemime... Olağanüstü Bir Gece adlı öyküde zaman zaman ruh dünyasında kendimden izler bulduğum bir ana karakterle tanıştım. Servet içinde, rahat ve tasasız varoluşunu sürdüren burjuva sınıfından bir adamın, giderek duyarsızlaşan yaşamında aniden işlediği bir suçun uyandırıcı hikâyesini kaleme alıyor Stefan Zweig. Varoluşunu ve mutluluğunu orta yaşlarına kadar sorgulamayan, ahlak çizgisini aşmayan ve burjuvanın sınırları içine hapsolmuş bir adam, işlediği ahlak suçuyla beraber o ana kadar yaşamaya cesaret edemediğini fark ediyor ve şu kelimelerle ifade ediyor duygularını; ''Yeniden hissetmeye başladım, kurumuş dal yeniden yeşermiş tomurcuk veriyordu." ( Zweig 36). Bu kitap beni henüz başlarında olduğum hayatımı ve pürüzsüz sandığım benliğimi sorgulamaya yöneltti. İyi mi oldu kötü mü oldu bilemiyorum... Haz aldığımı sandığım aktivitelerden gerçekten "saf" bir haz duygusu tadabiliyor muydum acaba? Ya da mutluluk... Sahi, en son ne zaman gördüm aynada "gerçekten" mutlu olan birini? Düşünüyorum, aklıma gelemeyecek kadar uzak bir zaman diliminde yaşıyor o kişi. Ancak şuna eminim ki herkeste ve özellikle ana karakterde olduğu gibi, benim de içimde bastırılmış bir kötülük var. Dünyayı düşününce iyi ve kötü her alanda yan yana, iç içe. Biri ortadan kaybolsa, dünya yok olacak gibi âdeta. İyiliğin değerini kötülükle karşı karşıya geldiğimizde anlıyoruz, kötülüğü ise ancak iyilikle anlamlandırabiliyoruz. İnsanız ya işte, bizim içimiz de ne siyah ne beyaz... Griyiz. Ankara gibi. Gıpgri. Her gün bir yerden bir yere, bir zaman diliminden bir zaman dilimine koşuyoruz bilinçsizce. Kimse kimseye "Dur biraz, soluklan." demiyor, diyemiyor belki de. Sistem bir kum saati, bizler de küçük, savunmasız kum taneleriyiz. Sıkışıp kaldığımız camı kırmaya öyle korkuyoruz ki, kum topluluğunun içinde yerimizi bulup sığınmak, yaşamanın hem en kolay hem de en güvenli yolu gibi görünüyor gözümüze. Hem gri hem korkak yaratıklarız. Ya da kendimle ilgili net bir yorumda bulunmam gerekirse; ben hem gri hem de korkak bir yaratığım. 20 yaşıma bastım birkaç gün önce. Biri bana sorsa " Bugüne kadar gerçekten istediğin neleri başardın?" diye, susar kalırım. Şu ana dek hep toplumun sınırları içinde barınan, kırmızı çizgilere parmak ucuyla değil değen, değmeyi bile düşünmeyen bir kadındım. "Ailem ve toplum benim üzerimde baskı kuruyor, onlar yüzünden kendimi bulamıyorum." mesajları vermek değil amacım. Daha kapsamlı bir problemden bahsediyorum. Evet, bir baskı mevcut. Ancak bu baskı doğuştan toplumsal ilişkilere bağlı gelişen, kaçınılmaz ve zorla kendini kabul ettiren bir baskıya dönüşmüş durumda. Ve ne yazık ki bu algı seviyesine ulaşabilmişken bile -çoğu yaratık gibi- ''Bundan sonra farklı bir "ben" olacağım, sınırlara sıkışıp kalmayacağım.'' diyemiyorum. Çünkü öyle bir durum ki bu, inzivaya çekilip ruhani uyanışını gerçekleştirmeden sıyrılamıyorsun toplumun dayattıklarından. Kum dolu kum saatinden bir kum tanesi isen, kendi toplumundan sıyrılmak çok da mümkün olmuyor. Olsa dahi yere çakılacak olma öngörüsü, kaçışın hayalini bile kurdurtmuyor. Kitapta dikkatimi çeken en önemli şeylerden biri ise kahramanının kendisine karşı son derece dürüst davranmasıydı. Asla kendinden kaçmıyordu. Gözlemlerime göre ben ve çevremdeki insanlar kendimize karşı dürüst olmaktansa, benliğimizle dürüst bir şekilde yüzleşmektense ya kaçmayı ya inkârı tercih ediyoruz. Bu durum yetiştirilme tarzımızdan mı kaynaklanıyor onu bilemiyorum. Ancak bildiğim bir şey var ki o da insanlığın zayıf noktasının kendini sorgularken pürüzleri kabullenemeyecek kadar egoist oluşudur. Ki bana sorarsanız bu yüzden ağızlar her konuda şikayet ediyor ama köklü bir değişim başlayamıyor. Bu yüzden bu denli huzursuz bu yer küre. İnsanlar iç dünyalarından, benliklerinden bi:haber bir şekilde duyarsız ve belki de hissiz oradan oraya savruluyor, ben dâhil. Hissetmeye başlamak, hissetmeye kavuşmak gerek. Dileğim şudur ki bir gün insanlık o kum saatini kırsın; belki kahramanımızın suç işleyerek kendini bulma yoluyla, belki de daha masumane bir yolla... Zweig, Stefan. Olağanüstü Bir Gece. İstanbul: Türkiye İş Bankası Kültür Yayınları, 2015, Baskı. Şimdiye kadar dinlediğimiz bütün masallar yalan mıydı?/ İpek Tekin Her gece uyumadan önce anne veya babasını masal okumaları için başucunda esir tutan bir nesildik. İnanıyorum ki bu önceden de böyleydi, bundan sonra da böyle olacak. Şimdiye kadar hiç masal dinlememiş bir çocuk düşünebiliyor musunuz? Masallar, çocuklara hayal dünyalarını yaratmaları için sunulmuş en büyük hazinedir. Bütün masallarda iyi, kötü, güzel, çirkin ve daha bir sürü sıfatla adlandırabileceğimiz kahramanlar var. Her kahramana bir kişilik oluşturmamızı sağlayan sıfatlar bunlar. Mesela Pamuk Prenses ve yedi cüceler; Pamuk saflığı, temizliği ve iyiliği simgeliyor. Yedi cüceler ise adlarıyla aynı karakterlere sahip; Çekingen, Doktor, Salak, Huysuz, Mutlu, Uykulu, Meraklı. Adlarını düşününce, kafamda karakterleri ve dış görünüşleriyle ilgili ufak da olsa ipuçları beliriyor. Küçükken bu sıfatlarla hayali bir dünya yaratırdım ve bütün o kahramanları kafamda oluşturduğum kalıba sokardım. Masal dinlemeden uyumayan nesilden olan arkadaşlarımla oyunlar oynarken hepimiz bir karakteri oynardık. Erkeklerin çoğu cesur şövalyeler veya prenseslerini kurtarmak için savaşan prensler, kızlar ise kurtarılmayı bekleyen prensesler olurdu. Kimse Kötü Kraliçe olmak istemezdi çünkü Kötü kraliçe demek acıma hissini kaybetmiş ve bütün benliği nefrete bürünmüş biri demekti. Daha önce o kraliçenin de bir geçmişi olabileceğini veya onun böyle kötü biri olmasının altında bir nedenin yatabileceğini hiç düşünmemiştim. Ta ki Maleficent filmini izleyene kadar. Bu yaşıma kadar okuduğum bütün masalları sorguladım. Kafamda yarattığım iyi-kötü arasındaki o kalın çizgi bir anda yok oldu. Beni bu kadar etkileyen bu filmden biraz bahsetmek istiyorum; Hikâye Maleficent’ın küçüklüğü ile başlıyor. Filmin başında anlıyoruz ki Maleficent önceden ormanda yaşayan iyi kalpli bir elfmiş. İnsanların kirli dünyasının ulaşamadığı bu ormanın bir sahibi yok, fakat insan ırkı bu ormana sahip olmak istiyor. Bu ormana sahip olmanın tek yolu ise tabii ki Maleficent’ı yenmek. Kral bu hırsıyla yanıp tutuşurken ormana insan bir çocuk geliyor. Maleficent ile arkadaş ve daha sonra sevgili oluyorlar. İnsan ırkı malum; hırslı, doyumsuz ve iktidar için her şeyi yapabilir. Bu ırktan gelen Maleficent’ın sevgilisi de iktidar hırsı uğruna ona çok büyük bir ihanet ediyor. Hiç ummadığı bir anda ihanete uğrayan Maleficent intikam yemini ediyor ve hırsıyla beraber kalbindeki kötülük çoğalıyor. Eski sevgilisinden intikam almak isteyen Maleficent eski sevgilisinin kızının (Aurora’nın) vaftiz töreninde onu lanetliyor. Zaten hikâyenin bu kısmını hepimiz çok iyi biliyoruz, ya da bildiğimizi zannediyoruz. Filmin sonunda eline çıkrık iğnesi batan ve sonsuz uykuya dalan Aurora’yı uyandıran ‘gerçek aşkın öpücüğü’ hiç umulmadık bir yerden geliyor. Filmde ‘gerçek aşk’ şimdiye kadar düşündüğümüzden çok daha farklı gösterildi. Bir masal aksiyon, dram, komedi ve aşk ile ancak bu kadar güzel harmanlanıp bir film haline getirilebilirdi. Bir olay, birden fazla kişinin bakış açısıyla bize sunuluyor. Bütün karakterlerin ne hissettiklerini anlayabiliyoruz ve hatta ne yapabileceklerini tahmin edebiliyoruz. Yazının en başında dediğim gibi benim kafamda kocaman bir ‘Şimdiye kadar dinlediğimiz bütün masallar yalan mıydı?’ sorusu oluştu. Bence bütün diğer masalları bir de bize kötü olarak lanse edilen taraftan dinlemeliyiz. Belki de o hikâye daha çok hoşumuza gider. Belki de bu sefer oyun oynarken kötü kraliçe olmak isteriz. Kaynak:http://tr.wikipedia.org/wiki/Malefiz http://www.imdb.com/title/tt1587310/ Kubilay Arslan İki Arkadaşın Öyküsü Size iki kişide(cid:374) (cid:271)ahsede(cid:272)eği(cid:373). İsi(cid:373)leri(cid:374)i(cid:374) ö(cid:374)e(cid:373)i yok, o yüzde(cid:374) o(cid:374)lara A ve B diyeli(cid:373). A, vata(cid:374)ı(cid:374)ı çok seviyor, hep sev(cid:373)iş. Ço(cid:272)ukluk za(cid:373)a(cid:374)ları(cid:374)da okuldaki töre(cid:374)lerde sıra(cid:374)ı(cid:374) hep ö(cid:374)ü(cid:374)e geçer(cid:373)iş, (cid:373)illi (cid:373)arşı(cid:374)ı (cid:271)üyük (cid:271)ir (cid:272)oşkuyla okur(cid:373)uş. Beşi(cid:374)(cid:272)i sı(cid:374)ıftayke(cid:374), okulda yapıla(cid:374) (cid:271)ir sere(cid:373)o(cid:374)ide (cid:271)ayrakla ilgili (cid:271)ir şiiri o kadar güzel oku(cid:373)uş ki (cid:271)ütü(cid:374) öğret(cid:373)e(cid:374)leri ağlat(cid:373)ış, öyle söylüyor. Vata(cid:374) sevgisi(cid:374)i(cid:374) te(cid:373)eli(cid:374)de okulda okuduğu ders kitapları var. Ataları(cid:374)ı(cid:374) yaptığı kahra(cid:373)a(cid:374)lıkları öğre(cid:374)dikçe ülkesi(cid:374)e ola(cid:374) sevdası her geçe(cid:374) gü(cid:374) art(cid:373)ış. Bayramlara giderken de (cid:271)ayrağı(cid:374)ı eli(cid:374)de(cid:374) düşür(cid:373)ez(cid:373)iş. Şi(cid:373)dilerde (cid:271)ayrağı(cid:374)ı sa(cid:374)al (cid:373)e(cid:272)rada gururla taşıyor. Açtığı her ye(cid:374)i sosyal (cid:373)edya hesa(cid:271)ı(cid:374)da ilk paylaşı(cid:373)ı ülkesi(cid:374)i(cid:374) (cid:271)ayrağı oluyor, böylece duruşu(cid:374)u hiç(cid:271)ir şüpheye (cid:373)ahal ver(cid:373)ede(cid:374) (cid:374)etleştiriyor. Ko(cid:374)u vata(cid:374) sevdası olduğu(cid:374)da dai(cid:373)a (cid:271)aşı çekiyor, fikirleri(cid:374)i (cid:271)üyük (cid:271)ir hevesle a(cid:374)latıyor okul kitapları(cid:374)da(cid:374) öğre(cid:374)diği (cid:271)ilgileri refera(cid:374)s göstererek. Ülkesi(cid:374)e dair duyduğu (cid:271)u deri(cid:374) hassasiyet özellikle milli (cid:373)açları ve yerli kahra(cid:373)a(cid:374)lık dizileri(cid:374)i izlerke(cid:374) zirveye ulaşıyor. Bu iki şeyi izlerke(cid:374) öyle bir koyuveriyor ki hislerini, dünya âlem titriyor. B, A(cid:859)(cid:374)ı(cid:374) ço(cid:272)ukluk arkadaşı. Vata(cid:374)ı(cid:374)ı sevip sev(cid:373)ediği hakkı(cid:374)da pek bir fikrimiz yok, duyguları(cid:374)ı açığa vur(cid:373)akta(cid:374) haz ala(cid:374) (cid:271)iri değil B. A(cid:859)(cid:374)ı(cid:374) aksi(cid:374)e ço(cid:272)ukluğu(cid:374)da ki(cid:373)seyi ağlata(cid:373)a(cid:373)ış, sıkı(cid:272)ı (cid:271)iriy(cid:373)iş ya(cid:374)i. Sıkı(cid:272)ı ol(cid:373)a(cid:374)ı(cid:374) (cid:271)iri(cid:374)(cid:272)i şartı(cid:374)ı sağlıyor(cid:373)uş (cid:373)esela, oku(cid:373)ayı çok seviyor(cid:373)uş. Okul kitapları o(cid:374)u(cid:374) içi(cid:374) hiç(cid:271)ir za(cid:373)a(cid:374) yeterli ol(cid:373)a(cid:373)ış, hep daha fazlası(cid:374)ı öğre(cid:374)(cid:373)ek iste(cid:373)iş. Hayatı(cid:374)ı rayda(cid:374) çıkara(cid:272)ak e(cid:374) (cid:271)üyük hatayı da ta(cid:373) (cid:271)urada yap(cid:373)ış aslı(cid:374)da. Şi(cid:373)dilerde içi(cid:374)de (cid:271)ulu(cid:374)duğu toplu(cid:373)u(cid:374) ideal (cid:271)ir ferdi olarak görül(cid:373)üyor. Ülkesi(cid:374)i(cid:374) tarihi üzeri(cid:374)e yüzler(cid:272)e kitap (cid:271)itir(cid:373)iş a(cid:373)a I(cid:374)stagra(cid:373) hesa(cid:271)ı(cid:374)da bayrak yok diye kimileri üzerine (cid:858)vata(cid:374) hai(cid:374)i(cid:859) da(cid:373)gası yapıştırıyor. Azı(cid:374)lıkları(cid:374) hakları(cid:374)ı savu(cid:374)duğu içi(cid:374) (cid:858)terörist(cid:859) de diyorlar ki(cid:373)i za(cid:373)a(cid:374). İki se(cid:374)e Avrupa(cid:859)da kal(cid:373)ış, çevresi kafası(cid:374)ı(cid:374) orada (cid:271)ula(cid:374)dığı(cid:374)ı düşü(cid:374)üyor. Ke(cid:374)di fikri(cid:374)i oluştur(cid:373)a yetisi(cid:374)de(cid:374) uzak, güdül(cid:373)ede(cid:374) yaşaya(cid:373)aya(cid:374) çevresi, B(cid:859)(cid:374)i(cid:374) şu a(cid:374)da olduğu insa(cid:374)a ke(cid:374)di iradesiyle dö(cid:374)üştüğü(cid:374)ü a(cid:374)la(cid:373)ıyor, a(cid:374)laya(cid:373)ıyor. A ve B (cid:271)ütü(cid:374) farklılıkları(cid:374)a rağ(cid:373)e(cid:374) hale(cid:374) iyi arkadaşlar. A; doğduğu, (cid:271)üyüdüğü yerde(cid:374) hiç ayrıl(cid:373)a(cid:373)ış. Erke(cid:374)de(cid:374) aile kur(cid:373)uş, iki ço(cid:272)uğu var. Mahallesi(cid:374)de de gayet seviliyor. Aslı(cid:374)da o (cid:373)ahallede ay(cid:374)ı di(cid:374) ve (cid:373)illette(cid:374) olduğu süre(cid:272)e herkes herkesi seviyor. A, mahallenin kuruye(cid:373)işçisi(cid:374)i seviyor; kuruye(cid:373)işçi, (cid:373)ahalle(cid:374)i(cid:374) çiçekçi teyzesi(cid:374)i seviyor; so(cid:374)ra hepsi (cid:271)irde(cid:374) vata(cid:374)ı(cid:374)ı seviyor. Öyle gidiyor ya(cid:374)i. B ise ü(cid:374)iversiteye gittiği(cid:374)de(cid:374) (cid:271)eri (cid:373)ahallesi(cid:374)de(cid:374) uzakta. Arada uğruyor, A(cid:859)yla çay içerke(cid:374) soh(cid:271)et ediyorlar. Ço(cid:272)ukluk a(cid:374)ıları fala(cid:374) derke(cid:374) (cid:373)uha(cid:271)(cid:271)eti(cid:374) u(cid:272)u el(cid:271)ette gü(cid:374)(cid:272)el (cid:373)eselelere de değiyor. Burada A sazı eli(cid:374)e alıyor, her (cid:271)uluş(cid:373)aları(cid:374)da söylediği şeyleri, gü(cid:374)de(cid:373) değiş(cid:373)esi(cid:374)e rağ(cid:373)e(cid:374), keli(cid:373)esi(cid:374)i değiştir(cid:373)ede(cid:374) tekrarda(cid:374) şevkle a(cid:374)latıyor. B de lafa gir(cid:373)ek istiyor a(cid:373)a fırsat (cid:271)ula(cid:373)ıyor, o yüzde(cid:374) onu gülümseyerek dinliyor, arada (cid:858)Haklısı(cid:374) kardeşi(cid:373)(cid:859) diyerek o(cid:374)aylıyor. Emrah Serbes, Üst Kattaki Terörist’te dü(cid:374)ya(cid:374)ı(cid:374) herha(cid:374)gi (cid:271)ir yeri(cid:374)de karşılaşa(cid:271)ile(cid:272)eği(cid:373)iz A ve B(cid:859)lerin hikâyesi(cid:374)i a(cid:374)latıyor aslı(cid:374)da. Askerdeki a(cid:271)isi(cid:374)i(cid:374) hayatı(cid:374)ı kay(cid:271)et(cid:373)esiyle hayata (cid:271)akış açısı değişe(cid:374) (cid:271)ir ço(cid:272)uğu(cid:374) gözü(cid:374)de(cid:374) gü(cid:374)lük hayatı(cid:373)ızda çok duyduğu(cid:373)uz kavra(cid:373)ları sorguluyor. Şehit, terörist, vata(cid:374), dava… Bütü(cid:374) (cid:271)u(cid:374)ları(cid:374) herkes içi(cid:374) ay(cid:374)ı a(cid:374)la(cid:373)a gel(cid:373)esi mümkü(cid:374) değil. Hikâyedeki çocuk içi(cid:374)deki öfkeyi dışa vururke(cid:374) (cid:271)u kavra(cid:373)ları da ke(cid:374)di dü(cid:374)yası(cid:374)da ta(cid:374)ı(cid:373)la(cid:373)aya (cid:271)aşlıyor farkı(cid:374)da ol(cid:373)ada(cid:374). Başı(cid:374)da(cid:374) geçe(cid:374)ler ise (cid:271)u ta(cid:374)ı(cid:373)la(cid:373)a sürecinin bir çocuk için bile dina(cid:373)ik olduğu(cid:374)u, asla kalıplara sığdırıla(cid:373)aya(cid:272)ağı(cid:374)ı gösteriyor bize. A ve B el(cid:271)ette gerçek i(cid:374)sa(cid:374)lar değil a(cid:374)(cid:272)ak içi(cid:374)de (cid:271)ulu(cid:374)duğu(cid:373)uz duru(cid:373)u özetleyen iki model tip. A, aslı(cid:374)da oldukça (cid:374)iyetli (cid:271)iri. Yüreği çok ge(cid:374)iş. A(cid:374)(cid:374)esi(cid:374)e, (cid:271)a(cid:271)ası(cid:374)a, eşi(cid:374)e, ço(cid:272)ukları(cid:374)a duyduğu sevgi(cid:374)i(cid:374) ay(cid:374)ısı(cid:374)ı, (cid:271)elki de fazlası(cid:374)ı ülkesi(cid:374)e duyuyor. Ne yazık ki, deri(cid:374) (cid:271)ir uykuda olduğu(cid:374)u(cid:374) farkı(cid:374)da değil. Kararları, fikirleri, hisleri üzeri(cid:374)de bir hâki(cid:373)iyete sahip değil. Toplu(cid:373)sal (cid:374)or(cid:373)ları(cid:374) ve dog(cid:373)aları(cid:374) sı(cid:374)ırları(cid:374)ı(cid:374) içi(cid:374)de yaşıyor. Din, millet uykusu(cid:374)da(cid:374) uya(cid:374)ıp sı(cid:374)ıfsal (cid:271)ili(cid:374)ç kaza(cid:374)ırsa (cid:271)u duru(cid:373) tepedekileri(cid:374) hiç hoşu(cid:374)a git(cid:373)eye(cid:272)ek. B ise tepedekiler için en büyük tehdit. Di(cid:374) ve (cid:373)illet ayır(cid:373)ada(cid:374) (cid:271)ütü(cid:374) haksızlıklara karşı çıktığı içi(cid:374) o(cid:374)a (cid:858)vata(cid:374) hai(cid:374)i(cid:859) diyorlar; dai(cid:373)a (cid:271)arışı savu(cid:374)duğu içi(cid:374) (cid:858)terörist(cid:859) da(cid:373)gası yapıştırıyorlar üzeri(cid:374)e. Korkuyorlar. Herha(cid:374)gi (cid:271)ir A(cid:859)(cid:374)ı(cid:374) B(cid:859)ye dö(cid:374)üş(cid:373)esi (cid:271)ile o(cid:374)lar içi(cid:374) kâbus. Bu (cid:374)oktada olay E(cid:373)rah Ser(cid:271)es'i(cid:374) de altı(cid:374)ı çizdiği kavra(cid:373) ta(cid:374)ı(cid:373)la(cid:373)aları(cid:374)da sıkışıp kalıyor. Gü(cid:374)ü(cid:373)üzde ise (cid:271)u paradoks (cid:271)ir kade(cid:373)e daha ileri git(cid:373)iş duru(cid:373)da. Ta(cid:374)ı(cid:373)la(cid:373)aları (cid:374)asıl yaptığı(cid:373)ızda(cid:374) öte ki(cid:373)i(cid:374) ha(cid:374)gi ta(cid:374)ı(cid:373)la(cid:373)ayı yaptığıyla ilgile(cid:374)iyoruz, (cid:271)u da işleri daha tehlikeli (cid:271)ir (cid:374)oktaya götür(cid:373)ekte(cid:374) hiç(cid:271)ir işe yara(cid:373)ıyor. Irk, (cid:373)illet, di(cid:374) ayrı(cid:373)ları yet(cid:373)iyor(cid:373)uş gi(cid:271)i (cid:271)ir de fikirler üzeri(cid:374)de(cid:374) (cid:373)esafe yaratıyoruz ke(cid:374)di ara(cid:373)ızda. Bu farklı fikirleri(cid:374) (cid:271)ir arada oluşturduğu güzelliği özü(cid:373)se(cid:373)ek yeri(cid:374)e (cid:271)u(cid:374)u (cid:271)ir hesaplaş(cid:373)a ara(cid:272)ı(cid:374)a çevirdiği(cid:373)izde ise üzeri(cid:374)de (cid:271)ulu(cid:374)duğu(cid:373)uz topraklar uya(cid:374)ıkke(cid:374) görüle(cid:374) kâ(cid:271)uslar diyarı(cid:374)a dö(cid:374)üşüyor (cid:374)e yazık ki. Korku ve zulü(cid:373) i(cid:373)paratorluğu el(cid:271)et (cid:271)ir gü(cid:374) yeri(cid:374)i adalete ve özgürlüğe (cid:271)ıraka(cid:272)ak. O gü(cid:374) geldiği(cid:374)de A ve B(cid:859)(cid:374)i(cid:374) arası(cid:374)daki (cid:373)esafeler azal(cid:373)ış ola(cid:272)ak. Çay içerek soh(cid:271)et et(cid:373)eye deva(cid:373) ede(cid:272)ekler. Ki(cid:373) (cid:271)ilir, (cid:271)elki (cid:271)u sefer B de (cid:271)irkaç (cid:272)ü(cid:373)le söyleye(cid:272)ek, (cid:271)u kez A o(cid:374)a (cid:858)Haklısı(cid:374) kardeşi(cid:373)(cid:859) diye(cid:272)ek. Artun Bülbül Peki ama neden? Nedensellik olayları yorumlama sürecimizde önemli bir yere sahiptir. Kelime anlamı “olaylarla, bu olayları oluşturan nedenler arasındaki bağıntı” olan bu ilke hepimizde doğuştan gelen bir yetenek olarak vardır. Olaylar arasındaki bağlantıları çözebilmek evrimsel olarak doğada büyük avantaj sağlar. Parçaları birleştirmede diğer türlere göre olağanüstüyüz. Bu konuda büyük ölçekli bir örnek olarak takım yıldızları gösterilebilir. Takım yıldızların her ne kadar nedensellikle bir ilgisi olmasa da, parçaları birleştirmek; gökyüzündeki rastgele noktalardan şekiller üretmenin de, fizik bilimiyle evrenin sırlarını çözmenin de ortak noktasıdır. Bu belki de en iyi çocuklarda görülebilir. Çünkü çocukların öğrenme şekli tamamen nedenselliğe dayalıdır. Annesinin sihirli bir şekilde odadaki ışığı açması çocuğun aklında tek bir soruyu üretir: neden? Acı bir biber yiyen çocuğun cevabını merak ettiği soru da “Neden?” dir. Nedensellik bilim ile de oldukça bağdaştırılan bir kavramdır. Son yüz yılı bilim dünyasından çıkarırsak nedensellik bilim ile yan yanadır, hiçbir çakışıklığı yoktur. Hatta nedensellik bilimin temeli ve bilimsel yöntemin alt yapısı olarak görülür. Herkes “Bu durum o kadar kesindir ki tartışmak bile anlamsızdır. Doğa neden-sonuç ilişkisi içindedir. “ diye düşünürken yirminci yüzyılın başlarında fizik alanında “çok küçüğün bilimi” olan kuantum mekaniğinin geliştirilmesi işleri biraz karıştırdı. Bence modern fiziğin getirdiği en büyük “aydınlanma” evrenin artık koltukta düşünüp fikir yürüterek anlaşılabilecek bir yer olmadığının farkına varılmasıdır. Çünkü kuantum mekaniği gariptir; fakat doğrudur. Garipliğinin sebebi belki de bizim düşünme şeklimizdir. Her yerde nedensellik arayan ve makroskopik dünyayı algılamak için evrimleşmiş olan düşünme şeklimiz burada çuvallar. Garipliklere örnekler –en azından benim bir türlü “sebebini” anlayamadıklarımdan iki örnek vereceğim: Dalga parçacık ikiliği ve belirsizlik ilkesi. Dalga parçacık ikiliği, her maddenin aynı zamanda dalga karakteri olduğunu söyler. Bu ikiliğin nedensellikle bir problemi olmadığı için bahsetmeyeceğim. Belirsizlik ilkesi ise, daha doğrusu enerji-zaman belirsizlik ilkesi olan (ΔT)*(ΔE) ≥ ℏ/2 enerji ölçülürken oluşabilecek hata payını belirler. Bu ilke hiçbir sebep yokken kısa süreliğine oluşabilecek sanal parçacıklara izin verir. Zaman yeterince kısa olduğu sürece enerji “ödünç” alınabilir. Fakat oluşan bir sanal parçacık hangi sebeple oluşmuştur diye bir soru sormak mantıklı mıdır? Bu soruya “belirsizlik ilkesi nedeniyle” şeklinde cevap vermek bence pek de doğru değildir, çünkü belirsizlik ilkesi sadece bu olayın sınırlarını belirler. Bunun gibi sebebi açık olmayan bir örnek de radyoaktif bozunmadır. Yarı ömür, radyoaktif bir maddenin kütlesinin yarıya düşmesi için gereken süredir. Yani, bir yarı ömürde maddenin atomlarının yarısı bozunur. Fakat hangi atomun bozulacağı tamamen rastgeledir. “Neden bu atom bozundu da diğeri bozunmadı?” gibi bir soru mantıklı değildir. Peki, nedenselliğin bazı özel durumlarda pek verimli olmasa da uzun vadede işe yaraması mantıklı olmaz mıydı? Sonuçta makroskobik düzeyde her şeyin bir nedeni var gibi gözüküyor. O zaman neden hiçbir şey değil de bir şey var? Lawrence Krauss’ un “Hiç Yoktan Bir Evren” adlı kitabı bu soru üzerinde yoğunlaşırken, kozmoloji ve kuantum mekaniği hakkında okuyucusunu aydınlatıyor. Tahmin edileceği gibi böyle bir kitabı yazmanın en büyük zorluğu matematiksel denklemlerle okuyucuyu boğmadan okuyucuya “inanılabilir” önermeler sunmak. Fakat Krauss’ un da kitapta bolca söylediği gibi bu, aynı zamanda yazılanları düşünmeden doğruymuş gibi kabul etmenize de neden oluyor. Buna rağmen Krauss anlamak için fizikçi olmayı gerektirmeyen ama bilgi dolup taşan bir kitap yazmayı başarmış. Kitabın birçok bölümünde evrenin şiirselliğinin anlatılması kitaba ayrı bir içtenlik katıyor. Vücudumuzdaki hidrojen dışındaki elementlerin her birinin ölen yıldızlardan gelmiş olması, günümüzden 2 trilyon yıl sonra tamamen karanlığa gömülecek olmamız ve evrenin genişlemesi ile ilgili her gözlemlenebilecek kanıtın da bu karanlığa gömülmesi ve dolayısıyla çok özel bir zamanda yaşadığımız gibi ayrıntılar ilgi çekiyor. Kitabın çevirisinde nedense bir ağırlık var. Sanki orjinal dilinde okunması çok daha kolay olacak gibi bir izlenim veriyor fakat bunu yapmadığım için pek emin değilim. Sonuç olarak Krauss, her ne kadar ders arasında okunamayacak olsa da, okunması görece kolay bir bilgi hazinesi yaratmış durumda. Adem Derinel 21402054 TURK 101-19 Başak Berna Cordan 23.12.2014 Değişim İnsan olarak bazı güzelliklerin farkına varamayız, onları kendi ellerimizle boğarız. Küçükken dedemlerin Mersin’deki yazlığında geçirdiğim günler de bu güzelliklerdendi. Kahvaltı için sabahın erken saatlerinde çıkıp fırından aldığım sıcak pide, arıtma sistemi olmayan havuz ve her gün megafonla “Balıkçı geldi balıkçı!” diye seslenen balıkçıdan anneannemle balık almaya gitmemiz… Her akşam anneannemle sahile yürüyüşe indiğimde iskelede balık tutan amcaları izlerdim. Bazıları profesyonel balıkçı oltası kullanırdı, bazıları ise misinaya olta iğnesini geçirip iskeleden sallandırırdı. Ekipman fark etmeksizin bütün amcalar tutardı balıkları. Bu balıkların bazıları gittiği evde kızartma olurdu, bazıları da fırında sıcak saatler geçirdikten sonra sofraya gelirdi. Evin küçükleri balık sevsinler veya sevmesinler akşam yemeğinde onları yemek zorundaydı. Eminim o çocukların yerinde olsaydım o balıkları büyük bir hevesle yerdim; çünkü babaları, dedeleri tutmuştu onları. Bazen anneanneme sorardım: “Anneanne ben de balık tutabilir miyim?” diye. Anneannem hevesimi kırmaz, neden olmasın derdi. İlk oltamı kendim yapmıştım, anneannemin dikiş ipliğinden. Profesyonel oltalara benzesin diye de ipi bir kaleme bağlamıştım. Güneş’in tam tepede olduğu saatlerde anneannemin “Öğlen sıcağında dışarıda durulmaz, doktorlar diyor.” demesine rağmen inmiştim iskeleye. Heyecanla oltamı suya attıktan sonra anladım oltamın gerçek bir olta Derinel, 2 olmadığını, hâlbuki o benim için oltaların en birincisiydi. Kocaman kocaman balıklar tutacaktım onunla, her ne kadar daha su yüzeyinden aşağı inemese de. Bütün bu olumsuz şartlara rağmen vazgeçmemiştim. Bir ya da iki saat Güneş’in altında öylece durdum. En sonunda iskelenin oradan geçen bir amcanın uyarısıyla vazgeçtim: “Evladım bu saatte balık tutulmaz, bak başka kimse var mı burada?”. Gerçekten de tek başımaydım, denizde yüzen bile yoktu. Belki de balıklar hava çok sıcak olduğu için su yüzeyine gelmiyorlardı, belki onlar da anneannem gibi öğlen uykusuna yatmıştı. Saat altı gibi oltamı tekrar denemek için sahile indim, her ne kadar ümidim kırılsa da. İskeleye indiğimde öğlen beni uyaran amcanın dediği gibi gerçek balıkçılar akşamüstü serinliğini bekliyordu balık tutmak için. Ben de onlar gibi attım oltamı; ama oltam beni utandırıyordu. Bir iki saat sonra bu işin böyle olmayacağını anlamıştım, diğer amcalar çoktan büyüklü küçüklü balıkları kovalarına doldurup iskeleyi terk ediyorlardı. Elim boş döneceğimi anlayan bir amca kararlılığımı görüp kovasındaki iri bir balığı bana vermişti, “Al bakalım, tuttuğun ilk balık bu olsun.” diyerek. Tuttuğum ilk balık kendi yaptığım oltadan değildi belki, ama kararlılığın ve azmin bir sonucuydu. Yıllar sonra yine gittim yazlığa, bu sefer dedem belki yanımda değildi ama eminim ki her şey yerli yerindeydi, havuz eskisi gibi üç günde boşaltılacak, iskelede amcalar balık tutacak ve “Balıkçı geldi balıkçı!” diyen amca yine balık satacaktı. Yazlığa varır varmaz tahminlerim doğru gibi gözüküyordu; ama yanıldığımı sahile indiğimde anladım. Üzerinde koşarak denize atladığım, ilk oltamı kullandığım iskele yerinde değildi, yerine daha küçük bir iskele yapmışlardı ama yine de balık tutan amcalar yoktu. Değişmeyen tek şey sahilde yürüyüş yapan kalabalıktı. Denizin rengi bile değişmişti, artık çamur rengindeydi. Balıklar ise Derinel, 3 çoktan terk etmişe benziyordu bu kıyıları. Yıllardır duyduğum ve uyguladığım çevreyi koruma amaçlı uygulamalar Mersin halkı için işlemiyordu sanki. Kendi denizlerini kendileri yok etmişlerdi, maviye düşmanlıklarını Akdeniz değil onlar ilan etmişti. Sonuç olarak ne balık kalmıştı, ne de eski deniz. Buna rağmen insanlar duyarsızlıklarını sürdürüyordu. Bütün bu değişime rağmen denize kendimi eski bir dost olarak tanıtmak istedim. Ona ihanet eden türden biriydim ben aslında, bana kızabilirdi hırçın dalgalarıyla. Üstelik bu sefer yanımda siyah dikiş ipliğinden değil de, profesyonel bir olta takımı vardı. Balıklar tutacaktım ve yıllar öncesinde bana balık vererek beni sevindiren amcaya “Bak amca, artık ben de balık tutabiliyorum!” diyerek onunla sohbet edecektim. Lakin ne balık vardı, ne balık tutan amcalar ne de Mersin’in eski havası. Buna rağmen saatlerce bekledim, hiçbir şey olmayacağını bilerek, eski günleri yâd ederek… Kaynakça: 1- Abasıyanık, Sait Faik. Son Kuşlar. İstanbul: Yapı Kredi Yayınları, 2010. Uykusuz Gecenin Askerleri Yine karanlığa açtım gözlerimi bu sabah. Güneş’i yine kaybetmişim, saklambaç mı oynuyoruz, evrene hayat mı veriyor belli değil. Ben şımarttım yıllarca tabii, her sabah altıda kalkarak. Alıştı iyice, böyle devam edecek sandı sanırım ilelebet. Sobelenmeyi içten içe istememe rağmen rekabetçi kişiliğim el vermiyor geceleri uyumama. Geceleri olgunlaşır insan, demişti babam bir keresinde. İşini bitirmeden gözüne uyku girmiyorsa sorumluluk sahibi olmayı öğrenmişsin demektir, sevdiğini düşünmeden uyuyamıyorsan aşkı öğrenmişsin demektir, arkadaşınla tartıştığında üzüntüden uyuyamıyorsan dostluğu öğrenmişsin demektir, demişti. Belki de bu yüzden uyuyamıyorum. Olgunlaşmaktan, insanlardan, sorumluluklardan, gerçek aştan ve bir o kadar da sahte aşktan, yenilecek potansiyel kazıklardan, en zor günümde yanımda olarak acizliğimi görecek olan insanlardan ölesiye korkuyorum. Sensizlikten korkuyorum kafayı yerim diye, senle olmaktan korkuyorum bir gün kaybederim diye. Kâbuslardan korkuyorum uzun sürer diye, güzel rüyalardan korkuyorum uyanırım diye. Belki de bu yüzden erkenden kaybediyorum her şeyi. Evet, bir erken kaybedenim. Uykusuz gecelerin en sağlam askeriyim. Bırakamıyorum nöbet yerimi. İçimden gelmiyor, terk edemiyorum düşünce gezegenimi besleyen karanlık geceleri. Herkese Güneş sabah doğacak diye bir kaide yok ya. Her kuş sabah ötecek diye bir kanun da yok. Belki de kuşlar geceleri de şarkı söylüyorlardır ama siz sağırsınızdır. Gerçekten de ötüyorlar yahu. Siz şehir hayatının gürültüsüne, sorunlarınızın öfkesine o kadar gömülmüşsünüz ki; sahte kahkahalarınızın gürültüsünden duyamıyorsunuz o kuşları. Kulaklarınız sağlam ama kalbiniz sağır sizin. Bunları düşünüyorum her gece gönüllü olduğum karanlık nöbetimi tutarken. Sonra açıyorum bir bira, yakıyorum yanında sigaramı tavanı seyrediyorum bir süre. Bembeyaz pütürlü tavan boş insanlardan daha dolu gelince anlıyorum doğru yaptığımı bazı şeyleri. Gerçi ne demiş Emrah Serbes bir kitabında; ‘’ Şimdiki aklım olsa bunu yapmazdım. Ama bunu yapmasaydım şimdiki aklım olmazdı.