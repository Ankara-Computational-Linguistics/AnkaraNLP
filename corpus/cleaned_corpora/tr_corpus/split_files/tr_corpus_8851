olarak paylaşanlar tarafından "genel avarya" ortaklık payına göre karşılanır. "Genel avarya" hesabının yapılması için geliştirilip kullanılan matematiksel hesaplar aritmetik ortalamanın ilk kullanılma alanı olmuştur. Bu kavrama Arapça "avar", Italyanca "avaria", Türkçede (pek çok denizcilik terimi gibi İtalyanca'dan alınan) "avarya" ve İngilizce "average" adı verilmektedir. İngilizcede aynı sözcük, ve bazı günlük pratik hallerde Türkçede kullanılan "averaj" sözcüğü "ortalama"ya eşit anlamda kullanılmaktadır. İstatistikte bilimsel olarak ortalamalar kavramına bir aksiyomatik yaklaşım J.Bibby (1974) tarafından verilmiştir. Ortalama bir sayısal veri dizisininin merkezsel konumunu temsil etmek için seçilen tek bir sayı halinde bir özettir. Eğer veri dizisinde tüm elemanlar aynı sayı ise ortalama bu tek sayıdır. Ancak bu tip veri dizisi pratikte gayet az olarak bulunduğu, hatta nerede ise hiç bulunmadığı için, bir pratik veri dizisinin merkezsel konumunu farklı şekilde temsil edecek ortalamalar geliştirilmiştir. Önce bu ortalamalardan en çok kullanılanları kısaca ele alınacak ve sonra daha geniş kapsamlı bir tablo sunulacaktır. Günlük hayatta en çok kullanılan ortalama türü aritmetik ortalama olmakla birlikte, bazı durumlarda mod, medyan, geometrik ortalama ve diğer ortalama türleri tercih edilmektedir. Aritmetik ortalama bir anakütle veya bir örneklem veri değerlerinin toplamlarının o anakütledeki terim sayısına veya örneklem büyüklüğüne bölünerek elde edilen merkezsel konum değeridir. Bu tanınım şu formülle gösterilir: Burada formula_2 örneklem aritmetik ortalaması sembolüdür; anakütle aritmetik ortalaması için μ kullanılır. Bu yöntem istatistikte sıkça kullanılır. Fakat bazı eksik yönleri vardır. Örnek: Bir iş yerinde işçiler maaşlarının düşük olmasından dolayı şikayetçidirler. Fakat yöneticiler tam tersini savunabilirler. Maaş dağılımları şöyle olsun: olarak ortalama aylık maaş hesaplanır. Ama bu ortalama merkezsel konumu göstermez. 38 personelden ancak 3'ü ortalamadan fazla maaş almakta görülmektedir ve maaş dağılımı çok bariz şekilde çarpıktır. Çok küçük sayıda kişi (müdür ve 2 yardımcısı) karşılaştırılmalı olarak çok büyük değerde maaş almakta ama çok büyük sayıda kişi düşük değerde maaş almaktadır. Böylece maaş dağılımı gayet asimetrik olup sağda ince uzun bir kuyruk bulunmaktadır; veri dağılımı pozitif çarpıklık göstermektedir. Bu nedenle maaş aritmetik ortalaması merkezsel konum göstergesi olmaktan çıkmıştır. Aritmetik Ortalama'nın Çarpık veri dizilerinde işlevini kaybetmesi durumunun önüne geçebilmek için, 2014 yılında yayınlanan "İstatistikte Altın Oran" Kitabında yeni bir ortalama tanımlanmıştır. Bu yeni ortalama GRiS (Golden Ratio in Statistics) Ortalama olarak adlandırılmıştır. Bu ortalamanın özelliği, veri dizisindeki her bir elemanın, konumuna göre katkı sağlamasıdır. Veri Dizisi küçükten büyüğe sıralandıktan sonra, her bir elemana bulunduğu konuma göre, yukarıda gösterilen GRiS ortalama katsayı maskesindeki ağırlıklandırma katsayıları atanır. Her bir elemanın Medyan'dan farkı, kendine atanmış ağırlıklandırma katsayısı ile çarpılır, bu çarpımların toplamı, ağırlıklandırma katsayıları toplamına bölünür ve medyandan sapma hesaplanır. Veri dizisinin her iki ucunda bulunan elemanlar, aynı ölçüde baskılandığı için; GRiS ortalama her durumda medyana, aritmetik ortalamadan daha yakın konumlanmaktadır. Bu yöntem sayesinde aritmetik ortalamanın en bariz zayıflığı olan merkezsel değer olmaktan çıkıp çarpıklık kuyruğunun bulunduğu tarafa doğru gitme eğilimi bertaraf edilmiştir. Geometrik ortalama bir anakütle veya bir örneklem veri değerlerinin çarpımlarının o anakütledeki terim sayısına veya örneklem büyüklüğüne eşit kökü alınmak suretiyle elde edilen bir merkezsel konum değeridir. Bu tanımlama için formül şöyle verilir: Burada G geometrik ortalama sembolüdür. Bu tür ortalamanın da dezavantajları bulunmaktadır: Mod veri dizisi içinde en çok defa tekrarlanan veri değeridir. Mod isimsel ölçekli veriler için anlamlı olan tek ortalama ölçüsüdür. Ancak veri dizisi içinde tek bir mod olmayabilir yahut birden fazla sayıda mod bulunabilir. Medyan bir veri dizisinin küçükten büyüğe veya büyükten küçüğe sıralanmasından sonra bu dizinin tam ortasında bulunan değerdir. Eğer veri büyüklüğü tek sayılı ise medyan verilen bir veri değerine eşit olur. Eğer veri büyüklüğü çift sayılı ise medyan orta iki değerin ortalaması olur. Medyan bulmak için basit bir algoritmaya göre sıralanmış veri değerlerinin kalan en küçük ve en büyük değerleri birer birer elimine edilir; veri sayısı tek ise en son kalan tek veri medyandır; eğer veri sayısı çift ise son kalan iki veri çiftinin ortalaması medyan olur. İstatistikçiler ortalama türlerini genelleştiren tek bir formül bulmak için değişik yaklaşımlar kullanmışlardır: Bu formülde "m" için değişik değerler değişik ortalama türü verirler: : Burada "f" tersi alınabilir bir fonksiyondur. Bu formül değişik ortalamalar için şu şekilleri alır: Ancak bu genelleştirme ile tüm ortalamaların ayrı ayrı formüllerini bulmak imkânsızdır. İstatistik bilim dalında bir sıra değişik ortalama tipleri geliştirilmiş ve bunlardan araştırıcının isteğine göre birinin veya birkaçının eldeki veriler için merkezsel konum ölçüsü olarak kullanılması imkânı sağlanmıştır. Anafor Anafor, deniz ya da ırmak sularının bir eksen çevresinde dönme hareketidir. Girdap olarak da bilinir. Denizlerdeki anaforların nedeni genellikle ters yönlü gelgit dalgalarının, akıntıların ya da rüzgârların karşılaşmasıdır. Irmaklarda ise kıyının çıkıntı yaparak suya dairesel bir dönme hareketi verdiği yerlerde küçük anaforlar görülebilir. Bir anaforda sular dairesel bir hareketle dönerken merkezkaç kuvvetinin etkisiyle çevreye doğru itilir ve dairenin ortasında bir boşluk oluşur. En ünlü anaforlardan biri, Norveç açıklarındaki Maelström'dür.Odysseia destanı'nda da denizin sularını yutup kusan deniz canavarı Kharybdis de çoğu zaman bir girdap olarak anılır. KiÅŸiler hukuku Medeni Hukuk dalı olarak Kişiler Hukuku, Medeni Kanun'un birinci kitabında düzenlenmiştir. Kişi haklarıyla ilgilidir. Kişi, gerçek kişi (insan) ve tüzel kişi (hükmi şahıs) olarak ikiye ayrılır. Hukuk açısından bütün insanlar (hakiki şahıslar) kişidir. Kişilik, doğumla kazanılır ölümle biter. Her insan hak ehliyeti açısından eşittir (İHEB madde 2). Haklarını kullanmak için kişinin fiili ehliyeti ise erginlik, temyiz kudreti, hacir şartlarını içerir. Erginlik yaşı 18'dir. Gerçek kişilerin ilişkileri ya kan hısımlığı (kan bağı) yahut kayın hısımlığı (evlenme) yoluyla olur. Kişi, sürekli kalmak niyetiyle bir yerde oturur, buna ikametgâh denir. Kanun, kişilik haklarını korur. Ölüm dışında kişi hakları kayıplık (gaip)durumunda belli hükümlere tabidir. Hükmi şahıs olan tüzel kişiler, insanların oluşturduğu kişilik hakkı taşıyan kurumlardır. Bu kurumlar Kişiler Hukukuna göre dernekler ve vakıflar'dır. Öte yandan, devlet kurumları kamu tüzel kişileri olarak kamu hukukunu ilgilendirir. Şirketler, sendikalar, partiler de medeni hukuk dışındaki tüzel kişilerdir. Jim Vallance James Douglas Vallance (d. 31 Mayıs 1952, Chilliwack), Kanadalı müzisyen, şarkı sözü yazarı. Ozzy Osbourne, Aerosmith, Alice Cooper, Kiss, Bryan Adams, Prism ve diğer birçok sanatçılarla çalıştı. Jim Vallance 'ın gerçek adı, "James Douglas Vallance" 'dır. Prism grubuna yazdığı yedi şarkıya imzasını "Rodney Higgs" adıyla attı. British Columbia Üniversitesi'nde müzik çalışmalarına başlayan Vallance, Prism grubunda bateri çalmaya da başladı. 1978 yılında Bryan Adams'la birlikte hit şarkılara sözler yazan Vallance, bundan sonra Joe Cocker, Neil Diamond, Rod Stewart, Tina Turner ve Scorpions ile çalıştı. 1980'lerin başında, şarkıcı Rachel Paiement'le evlendi. Evlilik hukuku Medeni Hukuk içinde, Aile hukuku başlığında yer almaktadır. Son yasa değişikliğinden önce karı-koca hukuku adını taşıyordu. Evlilik hukuku hükümlerine göre, Nişanlanma, evlenme vaadiyle olur. Eşler, evlenme akdi (nikâh) için ehliyete sahip olurlar. Evlenme ehliyeti ve engelleri, evlenme başvurusu, evlenme töreni, evlenme ilişkisine son veren olaylar (ölüm, boşanma, geçersizlik), evlilikte haklar ve yükümlülükler düzenlenmiştir. Eşler arasındaki mal rejimi, mal ayrılığı, mal ortaklığı, mal birliği kavramları açıklanır. Son hükümlere göre eşler, edinilmiş mallara katılma rejimini kabul ederler. Bekir Aksoy Harry Potter and the Order of the Phoenix (video oyunu) Harry Potter ve Zümrüdüanka Yoldaşlığı, Harry Potter serisinin beşinci kitabından uyarlanan video oyunudur. Oyun, Ateş Kadehi'nin bölüm sistemi yerine serinin ilk üç oyunu gibi açık dünya şeklindedir. Yani oyunun büyük kısmında okulun tamamı keşfe açıktır ve okul diğer oyunlara göre çok daha büyük ve karmaşıktır. Görevlerin ve hikâye akışının yanı sıra oyuncu okulu keşfedebilir ve birçok farklı objeyle etkileşebilir. Oyunda keşif yaptıkça keşif puanları kazanılır. Okulda etkileşime açık her objeyle etkileşince tüm keşif puanları kazanılmış olur. Keşif puanı kazandıkça Harry'nin büyüleri güçlenir. Oyunda birçok değişik yan görev vardır. Patlayan pişti, büyücü satrancı ve tükürenbilye oyunları bunlardan bazılarıdır. Şatonun içinde kestirme yol sağlayan 12 portre vardır. Her birinin şifresini öğrenmek için söylediği bir görevi yerine getirmek gerekir. Harry, Hogwarts'daki beşinci yılında, Lord Voldemort'un döndüğüne inanan kadar inanmayanların da olduğunu görür. Aynı zamanda büyücülük dünyasında yeni bir karanlık yükselmektedir. Harry ve arkadaşları bu karanlıkla sonuna kadar mücadele etmelidir. EÅŸya hukuku Eşya hukuku, Medeni Hukuk dalıdır ve Medeni Kanun'un 4. kitabında genel olarak düzenlenmiştir.. Kişilerin eşya üzerindeki mutlak haklarını (ayni haklar) düzenler. Eşya, bağımsız nesne olarak maddi bir varlıktır. Mülkiyet hakkı eşya üzerinde en geniş ve sınırsız ayni haktır. Sınırlı ayni haklar ise irtifak hakkı, rehin hakkı, taşınmaz yükünden doğan hak'tır. Kişisel irtifaklar, intifa hakkı, üst hakkı ve oturma hakkıdır. Diğer ayni haklar rehin hakkı borçlu veya üçüncü kişilerin malları üzerindeki haklardır ve taşınmaz/taşınır olarak ikiye ayrılmaktadır. İpotek, taşınmaz rehnine girer. Eşya üzerindeki haklar zilyetlik ve tapu sicilli kavramlarıyla açıklanır. Zilyetlik, kişinin eşya üzerindeki zilyet olma iradesine bağlı eylemsel egemenliğidir. Tapu kütüğü, eşya(taşınmaz) üzerindeki ayni hak (tescil, şerh gibi kayda bağlanan)ilişkilerini gösteren resmi bir kütüktür. Kadastro denilen ölçme sistemiyle, taşınmazlar bu kütüğe kaydedilir. Her taşınmazın (parsel) kütükte bir sayfası bulunur. İşlemler bu sayfada işlenir, tescil edilir. Satış, devir, ipotek işlemlerini Tapu Müdürü yürütür ve sayfada gösterir. Arazi parçaları ya parsel olarak, yahut kat mülkiyeti olarak sicilde işlenir. Taşınırlar için kural olarak herhangi bir kütük bulunmamaktadır. Ancak bazı istisnai hallerde sicil kütüklerinin bulundğu söylenebilir Örneğin Gemiler Medeni Hukuk anlamında taşınırlardır ve bunlara ilişkin özel bir sicil tutulmaktadır. Ama Bir Farkla Ama Bir Farkla, Türk şarkıcı Gülşen'in altıncı stüdyo albümü. 13 Temmuz 2007'de Rec By Saatci tarafından yayımlandı. Ufuk Yıldırım tarafından aranjeleri yapılan, söz ve müziklerde Gülşen ve Ercan Saatçi'nin ağırlıkta olduğu bir albümdür. Ayrıca sanatçı bu albümün ilk video klibi için "Kara Böcükler" adlı, içinde ironik öğeler barındıran şarkıyı seçmiştir. So Far So Good So Far So Good, Bryan Adams' ın A&M Records tarafından Kasım 1993 yılında yayınlanan 1983-1993 yılları arasındaki hitleri toplayan albümü. Albümde sadece "Please Forgive Me" adlı parça daha önce yayınlanmamıştı. Albüme, Adams'ın sevilen parçalarını toplaması nedeniyle sanatçının hayranları dışında da yoğun ilgi gösterildi. Windows 7 Windows 7 (önceden Blackcomb ve Vienna kod adlı) Microsoft tarafından 22 Ekim 2009 tarihinde piyasaya sürülmüş işletim sistemidir. Windows Vista Service Pack 2'nin yapımından 5 ay sonra çıkış tarihi Microsoft tarafından 22 Ekim 2009 olarak belirlenmiştir. Genişletilmiş resmî destek 14 Ocak 2020'de bitmiştir. Windows 7'nin, Windows Vista'ya göre daha hızlı bir işletim sistemi olduğu belirtilmiştir. Yeni araç çubuğu ile kullanıcıların, yazılımlar ve belgeler arasında daha rahat ve hızlı bir şekilde dolaşmak mümkün hale gelmiştir. Yeni Windows Aero arayüzü ile daha az bildirim ve sadelik öne çıkarılmıştır. Önceki Windows sürümlerine göre daha güvenli ve optimize edilmiş pil ömrü ile kullanıcıların verimliliğinin artması amaçlanmıştır. Windows 7 için Windows XP Modu, Windows XP (SP2/SP3) ile uyumlu yazılımların Windows 7 üzerinde Windows XP arayüzüyle rahatlıkla çalıştırılabilmesini sağlayan bir nevi "sanallaştırma" özelliğidir. Bu özellik, Windows 7'nin içine gömülmüş bir Windows XP SP3 kopyası içermektedir. Örneğin; Internet Explorer 6, Windows Media Player 9 gibi eski sürüm yazılımlar, Windows 7'de kullanılabilmektedir. Bu özellik, Windows 7 Professional, Enterprise ve Ultimate sürümlerinde yer almaktadır. Sanal sürücü Bu yeni uygulama sayesinde bilgisayarınızda sanal sürücüleri yardımcı programlara ihtiyaç olmadan oluşturabiliyorsunuz. Aero Peek özelliği sayesinde görev çubuğunun sağ alt kısmındaki dikdörtgen bölüme fare ile gelindiğinde, açık olan tüm pencereler görünmez hale gelmektedir. Doğancan Akyürek Bedrettin Doğancan Akyürek (1931, İstanbul) Türk siyasetçi. İstanbul Boğaziçi Lisesini bitirdi. Deniz Nakliyat Müşavirliği, Anavatan Partisi Kurucu Üyeliği, XVII., XVIII. ve XIX. Dönem İstanbul Milletvekilliği ile Çevre Bakanlığı yaptı. Evli ve iki çocuk babasıdır. Rıza Akçalı Rıza Akçalı (1949, İstanbul, Türkiye) Türk siyasetçi. İstanbul Teknik Üniversitesi İnşaat Fakültesini bitirdi, Aynı fakültede Master derecesi aldı. Serbest Mühendislik, Müteahhitlik, Manisa İnşaat Mühendisleri Odası Başkanlığı, Belediye Meclis Üyeliği, XIX., XX. ve XXI. Dönem Manisa Milletvekilliği ile Çevre Bakanlığı yaptı. Evli ve iki çocuk babasıdır. Albert Edelfelt Albert Gustaf Aristides Edelfelt (d. 21 Temmuz 1854 - ö. 18 Ağustos 1905), Fin ressam. Babası Carl Albert Edelfelt mimardı. Ailesinin dostu olan Johan Ludvig Runeberg'in şiir dilini takdir ediyordu. Runeberg ile arkadaşlığı Edelfelt'i oldukça etkiledi. Resimlerine Finlandiya tarihini yansıtmaya başladı. Runeberg'in "The Tales of Ensign Stål" adlı kitabına özel resimler koydu. Runeberg'in bu kitabı epik şiirlerden oluşuyordu. Anvers’te (1873-1874), Paris'te (1874-1878) ve Sankt-Peterburg'da (1881-1882) sanatla ilgili ders aldı. Bir barones olan Ellan de la Chapelle ile evlendi. Ondan bir çocuğu oldu. Edelfelt uluslararası ün kazanan ilk Finlandiyalı ressamlardandır. Uluslararası özel hukuk Uluslararası özel hukuk, kişiler arası hukuk sorunlarında hangi devletin hukukunun uygulanacağını karara bağlar. Hiçbir devlet kendi hukuku dışındaki hukuk sistemlerini yok varsayamaz. Uyuşmazlıklar özellikle yurt dışında yaşayan vatandaşların sorunlarıyla ve yabancılarla ilgilidir. Aynı sorunlarda devletler farklı hukuk sistemlerine sahiptirler ve kanunlar ihtilafı (yasa çatışması) durumunda hangi yasa ve hangi ülkenin mahkemesi yetkilidir, buna ilişkin hükümleri içerir. Mahkeme ve yasa değişik olabilir. Yine ticari ortaklık, vb. iç hukuk tüzel kişilerinin kendi devletlerinin sınırlarını aşan ve birden çok devletin yetki alanına giren durumlarda bu özel hukuk kişileri arasındaki ilişkileri düzenler ya da bunların bağlı olacağı iç hukuku belirler. Vatandaşlık hukuku ve yabancılar hukuku altdalları kamu hukuku ile de ilgilidir. Kişiler bazen birden çok vatandaşlık bağı taşıyabilirler, yurtsuzlardan veya göçebelerden, mültecilerden meydana gelebilirler. İHEB'e göre vatandaş da, yabancı da hukuki kişiliğe sahiptir. Bunlar, uluslararası sözleşmelerle düzenlenmektedir. Hamdi Üçpınarlar Ahmet Hamdi Üçpınarlar (1948, Bursa, Türkiye) Türk siyasetçi. Ankara Devlet Mühendislik Mimarlık Akademisi Makina Mühendisliği Bölümünü bitirdi. Serbest Mühendislik, Müteahhitlik, Doğru Yol Partisi Kurucu Üyeliği, XIX ve XX. Dönem Çanakkale Milletvekilliği. TBMM KİT Komisyonu Başkanlığı ve Çevre Bakanlığı yapmıştır. Evli ve dört çocuk babasıdır. Ali Fuat Onan Fuat Onan (d. 1952), Türk tiyatro ve sinema oyuncusu, yardımcı yönetmen, senarist. Çağdaş Sahne, Ankara Halk Tiyatrosu ve Devlet Tiyatroları Genel Müdürlüğü Aziz Nesin Sahnesi'nde oyunculuk yapan Onan, tiyatrodan sinemaya geçti. Sinema filmleri ve dizilerde rol aldı. Mustafa Altıoklar, Sinan Çetin, Oğuzhan Tarcan ve Yusuf Kurçenli'yle birlikte yardımcı yönetmen olarak çalıştı. Film ve belgesel senaryoları yazdı. Epilepsi ve Toplum Derneği Epilepsi Ve Toplum Derneği (ETD) İstanbul'da yerleşik olan bir Sivil toplum kuruluşu'dur. Altı aylık bir hazırlık çalışması sonucunda üç epilepsi hastası, üç hasta yakını ve bir doktordan oluşan grup tarafından 3 Kasım 2003 tarihinde kurulmuştur. Epilepsi ve Toplum Derneği Devam Eden Çalışmaları ToplantÄ± ve Seminerler: https://web.archive.org/web/20120212032710/http://www.epilepsi.org.tr/toplanti.asp Tiyatro Grubu: https://web.archive.org/web/20120211222902/http://www.epilepsi.org.tr/tiyatro.asp MÃ¼zik Grubu: https://web.archive.org/web/20120211222857/http://www.epilepsi.org.tr/muzik.asp Epilepsi ve Toplum Derneği Geçmiş Çalışmaları https://web.archive.org/web/20120211222734/http://www.epilepsi.org.tr/calisma.asp Ziyaettin Tokar Ziyaettin Tokar (1952, Eleşkirt, Türkiye), Türk siyasetçi. Elazığ Devlet Mühendislik ve Mimarlık Akademisi Makina Mühendisliği Bölümünü bitirdi. Türk Motor Sanayi Mühendislik Daire Başkanlığı, TUSAŞ Uçak Fabrikası İmalat Müdürlüğü, GÜNMAK Fabrika Müdürlüğü, Savunma Sanayi Müsteşarlığı Havacılık Koordinatörlüğü, TÜMOSAN, GENTAŞ ve BELTAŞ Genel Müdürlüğü, XX. Dönem Ağrı Milletvekiliği ile Çevre Bakanlığı yaptı. Evli ve dört çocuk babasıdır. Fevzi Aytekin Fevzi Aytekin (d. 16 Ağustos 1946; Ormanlı, Tekirdağ), Türk siyasetçi. Fevzi Aytekin, 16 Ağustos 1946'da, Emine ve Aziz Ferit Aytekin'in oğlu olarak Ormanlı, Tekirdağ'da doğdu. Devlet Mühendislik ve Mimarlık Akademisi Işık Mühendislik Yüksekokulu İnşaat Mühendisliği Bölümünü bitirmiştir. Serbest İnşaat Mühendisliği ve Müteahhitliği, Tekirdağspor Kulübü Başkanlığı, Futbol İI Temsilciliği, XX., ve XXI. Dönem Tekirdağ Milletvekilliği ile Çevre Bakanlığı yapmıştır. Evli ve iki çocuk babasıdır. İmdat Sütlüoğlu İmdat Sütlüoğlu (d. 2 Ekim 1953; Ardeşen, Rize), Türk siyasetçi. İmdat Sütlüoğlu, 2 Ekim 1953'te, Elmas ve Bayram Ali Sütlüoğlu'nun oğlu olarak Ardeşen, Rize'de doğdu. İstanbul İktisadi ve Ticari İlimler Akademisini bitirdi, Karadeniz Teknik Üniversitesi'den işletme dalında Master derecesini aldı.DPT Teşvik ve Yatırım Uzmanlığı, Çalışma Bakanlığı Bakanlık İş Müfettişliği, AKFA Çay A.Ş. ve RİSAŞ A.Ş. Genel Müdürlüğü, SÜTAŞ A.Ş. Yönetim Kurulu Başkanlığı, Ardeşen Belediye Başkanlığı, Çay Sanayicileri Derneği Kurucu Başkanlığı, DPT Çay İhtisas Komisyon Üyeliği, Karadeniz Kıyısı Ülkeler Çevre Örgütü (AB CPMR) Üyeliği, 22. Dönem Rize Milletvekilliği, 58. Hükümet'te Çevre Bakanlığı. Evli ve dört çocuk babasıdır. Nisan 2011 tarihi itibarıyla Çay İşletmeleri Genel Müdürlüğü ve Yönetim Kurulu Başkanlığı görevini yürütmektedir. Avrupa BirliÄŸi Bakanlar Konseyi Avrupa Birliği Bakanlar Konseyi. AB ülkelerinden birer bakanın katılmasıyla toplanır ve yasama, yönetme ve dış politika belirleme işlerini yapar. AB Komisyonu ve Konsey AB'nin yürütme organıdır. Komisyon tasarılarını yasalaştırır. Başkanlık üye ülkelerce 6 aylık dönemlerde üstlenilir. Kararlar basit, nitelikli ve oybirliği çoğunluklarıyla alınır. Ortak kararlar şu alanlarda uygulanmaktadır: İşçi dolaşımı, yerleşme hakkı, yabancılar hukuku, diploma eşdeğerliği, tek pazar, eğitim, kültür, kamu sağlığı, tüketici hakları, araştırma ve geliştirme. Kararlar birliğin resmi gazetesinde yayınlanır. Tüzükler, yönetmelikler, tavsiyeler bütün ülkeler için bağlayıcıdır. AB Bakanlar Konseyi'ni Avrupa Konseyi ile karıştırmamak gerekir. AB Bakanlar Konseyi, AB'nin ana karar verme kuruluşudur ve üye ülkeler arasında ekonomik ve siyasi kararların yerine getirilmesi için koordinasyon rolü oynar. Avrupa Sayıştayı Avrupa Sayıştayı (İngilizce: "The European Court of Auditors") AB mali kaynaklarının gereğince yönetilip yönetilmediğini kontrol eden kurumdur. 22 Temmuz 1975 Brüksel Antlaşması ile kurulan mahkeme, Lüksemburg'da bulunmaktadır. 1977 Haziranında faaliyete geçmiştir. Sayıştay'ın görevi, Birlik vatandaşlarının toplanan fonlardan en yüksek derecede yararlanması amacıyla AB mali kaynaklarının gereğince yönetildiğini kontrol etmektir.Sayıştay, AB fonlarını idare eden herhangi bir kişi ya da kuruluşu denetleme hakkına sahiptir. Sayıştay, her AB ülkesinden bir üyeye sahiptir.Bu üyeler, 6 yıllık yenilenebilir bir dönem için Konsey tarafından atanır. Üyeler, aralarında bir kişiyi, 3 yıllık yenilenebilir bir dönem için başkan olarak seçerler. Portekiz'li Vítor Manuel Da Silve Caldeira Sayıştay Başkanı'dır. Necdet Tekin Necdet Tekin (1947, Pınarhisar Kırklareli, Türkiye), Türk siyasetçi. Ege Üniversitesi Fen Fakültesi Matematik Bölümü'nü bitirdi, Marmara Üniversitesi İktisadi ve İdari Bilimler Fakültesi İşletme Bölümü'nden İstatistik Doktorası derecesi aldı. Marmara Üniversitesi İktisadi ve İdari Bilimler Fakültesi Öğretim Üyeliği, XX. ve XXI. Dönem Kırklareli Milletvekiliği ile Millî Eğitim Bakanlığı yaptı. Şu anda İstanbul Ticaret Üniversitesi Fen-Edebiyat Fakültesi Dekanı. Evli ve iki çocuk babasıdır. Avrupa Yatırım Bankası Avrupa Yatırım Bankası, AB üyelerince oluşturulan banka 1958'de Roma Anlaşması ile kurulmuştur. AB'nin mali kuruluşudur, tüzel kişidir. Ortak projelerin finansmanını sağlar. Senet (hukuk) Hukukta senet, bir vakanın delilini teşkil etmek üzere bir kişi (veya kurum) tarafından imzalanan (veya inkar edilmez şekilde onaylanan) ve imzalayanın aleyhine delil teşkil eden yazılı belgedir. Bu anlamda senet, iki tarafın da imza atarak onayladığı bir kontrat (akit)'ten farklıdır. Senet genelde bir mali (borçlanma) veya mülkiyet ilişkisinin (tapu, hissedarlık) kabulü şeklindedir. Senet kelimesi Arapça "sanad" 'dan gelir, yani dayanak noktası, bir iddianın dayanağı anlamına gelir. Senet, halk arasında yaygın olarak bono (borç senedi) yerine kullanılan bir vadeli alacak terimi olmakla birlikte başka tür senetler de vardır. Borç senetleri iktisadi mahiyeti itibarı ile kredi vasıtasıdır. Ayrıca ödeme, ispat ve teminat vasıtası olarak da kullanılır. Hukukta bahsi geçen ve adında "senet" olan pek çok belge, bir hukuki iddianın delilini oluşturur. Bunların bazı örnekleri aşağıda listelenmiştir: Bir şahsın imzaladığı senedin o kişi ile inkar edilmez şekilde ilişkilendirilmesi için ya onun imzası veya kendisine has parmak izi, mühür gibi bir işaret taşıması gerekir. Bir ihtilaf halinde senetler yazılı ve güvenilir delil sayılır. Bazı senetler kıymetli evrak (menkul kıymet) özelliğindedir, yani o senedin sahibi onu isterse bir başkasına satabilir. Hisse senetleri, kambiyo senetleri, emtia senetleri bu şekilde el değiştirebilir. Tapu senedi tapu sicili değiştirilmeden doğrudan satılamaz. Emre muharrer senet de, adı belirtilen bir alacaklı adına düzenlendiği için satılamaz. Mai ve Siyah Mai ve Siyah ("Günümüz Türkçesiyle": Mavi ve Siyah), Halid Ziya Uşaklıgil'in yazdığı bir romandır. Yapıtta roman kahramanı Ahmed Cemil'in kişiliğinde Babıali'de basın hayatında yok olup giden sanatçılar anlatılmaktadır. Mai etimolojik olarak ArapÃ§a bir kelime olup mavi demektir. Mai ve Siyah’ta yazar yaşanılan bir dönemin sosyokültürel durumunu gözler önüne sermiştir. Yazar romanda okuyucuya dönemin yaşantısını A.Cemil’in bakış açısından vermeye çalışmıştır. Bu binde bir objektiflik ve realistlik göze çarpar. Mai ve Siyah dönemin bütün toplumsal sorunlarını gündeme getiren bir roman olmuştur. Yazar dönemindeki bir takım sorunları kahramanları vasıtasıyla okuyuculara açıklamıştır. Yazar bu romanda neslinin şair idealini ele alır, o zamanki sanat ve basın dünyasını yer yer çok gerçekçi çizgilerle tasvir eder. Eser aşırı duygusal ve romantik bir romandır.. Vadeli alacak Vadeli alacak, ticari ilişkilerde alacaklının, borçlunun ödemeyi belirli bir süre sonra yerine getireceği durumlarda yararlanacağı, sözleşmeyle veya kanunen belirlenmiş kıymetli evraktır. Çek ve senet (bono) olmak üzere iki türü vardır. Aşk-ı Memnu Aşk-ı Memnu (Günümüz Türkçesi: "Yasak Aşk") , Halid Ziya Uşaklıgil'in realist-naturalist bir romanıdır. İlk olarak 1899-1900 yıllarında "Servet-i Fünûn" dergisinde tefrika edildikten sonra 1900'de kitap olarak yayımlanmıştır. Firdevs Hanım, "Melih Bey takımı" diye adlandırılan bir ailedendir. Yaptığı evlilikten Peyker ve Bihter adlı iki kızı olmuştur. Eşi, Firdevs Hanım'a yazılmış aşk mektuplarını okuduktan sonra kriz geçirerek ölür. Kızları Firdevs Hanım'ı pek sevmez. Firdevs Hanım da kızlarından nefret etmektedir. Çünkü ona göre kızları onun gençliğini çalmıştır. Firdevs Hanım'ın kızları zamanla büyür ve Peyker evlenir. Firdevs Hanım ve kızları güzel görünmeye çok önem verirler, çok zarif giyinirler. Firdevs Hanım, dönemin zenginlerinden Adnan Bey ile evlenmek istemektedir. Ama Adnan Bey Bihter’i ister. Firdevs Hanım bu evliliğe başta karşı çıkar ancak daha sonra kabul etmek zorunda kalır. Adnan Bey’in Nihal ve Bülent adında iki çocuğu vardır. Nihal 15 yaşında, Bülent yaklaşık 9 yaşındadır. Adnan Bey Bülent'in doğumundan hemen sonra karısını kaybetmiştir. Nihal önce babasının yeni evliliğine soğuk bakar. Ama Bihter ile tanışınca içi ısınır. Bununla birlikte, artık babasına karşı mesafe almıştır. Ancak, Bihter'le anlaşamayan aşçı Şakire Hanım'ın, eşi Süleyman Efendi ve kızları Cemile ile birlikte evden ayrılması nedeniyle Nihal Bihter'den de soğumaya başlar. Kardeşi Bülent'in yatılı okula gönderilmesinden de Bihter'i sorumlu tutmaya başlar. Bihter iki yıl içinde evliliğinden sıkılır. Çünkü Adnan Bey ile aralarındaki yaş farkı büyüktür ve Bihter ona âşık olmadığını hissetmektedir. Zamanla Behlül ile aralarında yasak bir ilişki başlar. Behlül Adnan Bey’in yeğenidir ve onlarla aynı evde kalmaktadır. Bihter gece herkes uyuduktan sonra Behlül'ün odasına girmektedir.Sabaha kadar ilişki yaşarlar. Nihal zamanla Bihter’den nefret etmeye başlar: Bihter'in Nihal ve Bülent'in odalarını ayırması, Nihal'e göre affedilemez bir harekettir. Firdevs Hanım dizlerindeki romatizmaları bahane ederek kendi yalısının fazla rutubetli olduğunu öne sürer ve Adnan Bey'in yalısına yerleşmeye karar verir. Aynı dönemde, Nihal’e annelik yapan mürebbiyesi Matmazel De Courton da evden ayrılır ve Fransa'ya geri döner; Nihal onu Bihter'in uzaklaştırdığını düşünmektedir. Nihal'in artık kimsesi kalmamıştır. Babasını eskiden çok sevmesine karşı, şimdi içinde ona karşı bir nefret oluşmuştur. Yaşadığı olayların ağırlığı karşısında, bir gün piyano çalarken baygınlık geçirir; bu olaya yalnızca yalının çocuk yaştaki Habeş hizmetlisi Beşir şahit olur. Aynı dönemde Nihal Behlül'e bir duygusal yakınlık duymaya başlamıştır; Behlül ise Bihter'e duyduğu aşktan zamanla uzaklaşmakta, yeni arayışlara girmektedir. Firdevs Hanım Adnan Bey'in yalısında kalmaya başladıktan sonra Behlül ile Nihal'i evlendirmeyi planlar. Bu arada, Bihter ile Behlül'ün arasında bir ilişki olduğunu fark eder. Nihal ve Behlül bu fikre önce şaka diye aldırmazlar ama zamanla iş ciddileşir; iki genç birbirlerine aşık olurlar. Bihter Behlül'ün Nihal'e olan aşkını kıskanır. Nihal, Behlül'le evlenme hazırlıkları yaptığı sırada, Behlül ve Bihter arasındaki ilişkiyi sezer. En sonunda Beşir her şeyi açıklar. Nihal ve Adnan Bey şok geçirirler. Evlenecekleri gün Bihter odasında intihar eder. Behlül ise evden kaçar. Bir zaman sonra Adnan Bey ve Nihal eski mutlu günlerine geri dönerler; Şakire Hanım ve Süleyman Efendi eve geri döner, Matmazel de Courton da Fransa'dan geri çağrılır. Ancak Beşir, uzun süredir mücadele etmekte olduğu hastalığına yenik düşerek ölmüştür. Türk edebiyatı tarihi uzmanı Nurullah Çetin, romanda işlenen "yasak aşk" temasının II. Abdülhamit döneminde (19. yüzyıl sonu ve 20. yüzyıl başında) yayımlanan birçok romanda yer aldığına dikkat çeker. Fatma Âliye'nin "Muhadarat" (1892), Hüseyin Rahmi'nin "Bir Muadale-i Sevda" (1899), Mehmet Rauf'un "Eylül" (1901) ve Saffet Nezihi'nin "Zavallı Necdet" (1902) romanları, Aşk-ı Memnu'nun tefrika edildiği dönemlerde yayımlanan ve benzer bir şekilde "yasak aşk" temasını işleyen romanlardandır. Nurullah Çetin'e göre dönemin romanlarında "yasak aşk" temasının ön plana çıkması çeşitli nedenlere bağlıdır; bu nedenlerin arasında Fransız realist romancıların etkisi, okuyucunun gizli şeylere merak duyması gibi nedenler sayılabilir. Dönemin diğer yazarları gibi Halit Ziya Uşaklıgil de yasak aşk konusunu işlerken ahlakçı bir tutum takınmaz, evlilik kurumunun işleyişindeki sorunları gündeme getirir ve evli insanları evlilik dışı ilişkiler yaşamaya iten nedenleri ortaya koyar. Aşk-ı Memnu'da da eşlerin arasındaki yaş farkı ve aralarındaki bağların zayıflığı Bihter'in bir yasak aşk yaşamasına neden olmuştur. Aşk-ı Memnu'da yer alan mürebbiye karakteri Matmazel De Courton'a benzer karakterler dönemin diğer romanlarında yer alır. Genellikle orta ve üst sınıf Osmanlı ailelerinin çocuklarını eğitmek için Fransa gibi ülkelerden getirilen mürebbiyeler Tanzimat döneminden itibaren Osmanlı konaklarında görülmeye başlanmıştır. Ahmet Mithat Efendi'nin "Felâtun Bey ve Rakım Efendi" romanındaki Josefino, Fatma Âliye'nin "Muhadarat"ındaki Jozefin, Hüseyin Rahmi Gürpınar'ın "Mürebbiye"'sindeki Anjel ve aynı yazarın "Ölüler Yaşıyor mu" romanındaki Luiz Şermin karakterleri, Aşk-ı Memnu'daki De Courton'a benzer bir şekilde Osmanlı konaklarında Batı tipi eğitim veren Avrupa kökenli kadın karakterlerdir. Halit Ziya Uşaklıgil, diğer romanlarında olduğu gibi Aşk-ı Memnu'da da ağır bir Osmanlıca kullanır. Ağır bir dil ve üslup kullanımı, 19. yüzyıl sonu ve 20. yüzyıl başındaki ana edebiyat akımı olan Servet-i Fünûn dönemi Türk edebiyatının genel özelliklerindendir. Halit Ziya Uşaklıgil, bu dönemin diğer yazarları gibi, günlük hayatta kullanılmayan ya da nadiren kullanılan Arapça ve Farsça kelimelere Aşk-ı Memnu'da sıkça yer verir, bu bakımdan romanın kelime haznesini şiirlerin kelime haznesine yaklaştırır. Çok belirgin olmasa da, Fransızca sözdiziminin kimi özellikleri de romanda kullanılmıştır. 1920'den sonra yapılan baskılarda (özellikle 1939 baskısından itibaren) yazar kullandığı dilde bir sadeleştirme gerçekleştirmiştir. Aşk-ı Memnu, tefrika edildiği dönemde büyük ilgiyle karşılanmıştır. Halid Ziya Uşaklıgil'in en tanınan romanı olmuştur. Roman, yazarın en olgun eseri olarak kabul edilir ve Servet-i Fünûn dönemi Türk edebiyatının şaheserlerinden biri olarak değerlendirilir. Batılı anlamda ilk roman örneği olduğu bilim çevrelerince kabul görmüştür. Halid Ziya Uşaklıgil'in İzmir'de yazılan ve genellikle aşk hikâyelerini konu eden ve toplumsal konuları işlemeyen romanlarının aksine Aşk-ı Memnu, tıpkı yazarın İstanbul'da yazdığı diğer romanlar gibi İstanbul'un genel yaşantısını ve bu şehirde yaşayan çeşitli toplum kesimlerini yansıtır. Bu nedenle Aşk-ı Memnu, yazarın Mai ve Siyah, Kırık Hayatlar ve Nesl-i Ahir gibi "İstanbul Romanları"na benzer özellikler taşır. "Aşk-ı Memnu", Servet-i Fünûn dergisinin 9 Şubat 1899 tarihli 413. sayısı ve 16 Mayıs 1900 tarihli 479. sayısı arasında tefrika edilmiştir. 1925 yılında "İkbal Kütüphanesi" yayınevi tarafından yeniden kitap olarak basılmıştır. 1939 yılında Latin harfleriyle bir yeni baskısı yapılmıştır. Hilmi Kitabevi tarafından yapılan bu baskı için yazar romanın dilini sadeleştirmiş; ancak kelimelerin bir kısmını değiştirmekle yetinmiş ve üslupta herhangi bir değişiklik yapmamıştır. Bu değişiklikleri 1939 baskısına yazdığı kısa bir önsözde açıklamıştır. 1963 yılında İnkılap Kitabevi kitabın yeni bir baskısını hazırlamıştır. 2004 yılında Özgür Yayınları romanın yeni bir baskısını yapmıştır; bu baskıda 1939 basımı temel alınmış, Osmanlıca kelimelerin güncel Türkçe karşılıkları köşeli parantez içinde verilmiştir. Bu basım, romandan uyarlanan bir dizinin 2008 yılında yayınlanmaya başlamasının da etkisiyle büyük ilgi görmüş, Mart 2009 itibarıyla yirmi baskı yapmıştır. Wolfgang Riemann tarafından Almancaya çevrilen kitap, "Verbotene Lieben" başlığıyla 2007 yılında Zürih merkezli bir yayınevi olan Unionsverlag tarafından Türk Kütüphanesi (Türkische Bibliothek) dizisi kapsamında yayınlandı. Aşk-ı Memnu'nun Halit Refiğ yönetiminde gerçekleştirilen dizi uyarlaması 1975 yılında TRT'de altı bölüm olarak yayınlandı. Bu uyarlamada esas olarak romana sadık kalınmıştır. Dizideki bazı diyaloglarda Osmanlı Devleti'nin son döneminin siyasi olaylarına yapılan atıflar, romanda yer almamaktadır. Roman, Tarık Günersel tarafından tiyatroya uyarlandı ve üç perdelik bir oyun olarak temsil edildi. Tarık Günersel'in yazdığı libretto, Selman Ada tarafından opera olarak bestelendi; Aşk-ı Memnu operasının ilk temsili 23 Ocak 2003 tarihinde Mersin'de yapıldı. Opera daha sonra İstanbul Cemal Reşit Rey Konser Salonu'nda da sahnelendi. Romandan yola çıkılarak Kanal D ve Ay Yapım tarafından yapılan yeni bir dizi uyarlaması 2008 yılında televizyonda yayınlanmaya başladı. Bu dizide hikâye 2000'ler Türkiye'sine uyarlanmış, olay örgüsünde ve karakterler özelliklerinde değişiklikler yapılmış, romanda yer almayan kimi yeni karakterler eklenmiştir. Faktör Faktör ya da etken, faktoring işlemlerinde alıcı, satıcı, ve faktoring şirketi olarak işlemi gerçekleştiren üç taraftan alacağı temlik eden faktoring şirketine verilen kısa isim. Holy Smoke (şarkı) Holy Smoke Iron Maiden'ın "No Prayer for the Dying" albümünden çıkan ilk single'dır. 10 Eylül 1990 tarihinde yayımlanmıştır. İngiltere listelerinde 3 numaraya kadar çıkmıştır. İçinde ayrıca Stray grubunun "All In Your Mind" ve Golden Earing grubunun "Kill Me Ce Soir" adlı şarkılarının Iron Maiden yorumları bulunur. Zeynep Üçbaşaran Zeynep Üçbaşaran, Türk piyano sanatçısı. İstanbul'da doğan Zeynep Üçbaşaran piyano eğitimine Rana Erksan ile başladı. Dört yaşında en genç yaşta konservatuvara kabul edilen öğrenci olarak başladığı İstanbul Belediye Konservatuvarı'nda Özen Veziroğlu ile çalıştı. Yüksek öğrenimini yaptığı Budapeşte Franz Liszt Müzik Akademisi'nde ünlü besteci Bela Bartok'un öğrencisi Prof. Katalin Nemes, Prof. Zempleni Kornel, Balazs Kecskes ve Prof. Istvan Lantos’tan ders aldı. 1994 yılında Budapeşte Franz Liszt Müzik Akademisi'nden "konser artisti" diplomasıyla mezun olduktan sonra Almanya'nın Freiburg şehrindeki Hochschule für Musik Okulu'nda müzik çalışmalarını sürdürdü. Lisans üstü eğitimine Amerika Birleşik Devletleri Güney Kaliforniya Üniversitesi'nde John Perry’den ders alarak devam eden Üçbaşaran, 2000 yılında master ve 2004 yılında doktora çalışmalarını tamamladı. Türkiye, Mısır, Macaristan, Almanya, İngiltere, Danimarka, İsveç, Norveç, Slovenya, Litvanya, Beyaz Rusya, Estonya ve Amerika Birleşik Devletleri’nde çeşitli solo resitaller ve konserler verdi. Londra’da Wigmore Hall konserini 2004 Kasım ayında gerçekleştirdi. Eroica Classical Recordings firması tarafından yayınlanan CD'lerinde Franz Liszt, Wolfgang Amadeus Mozart, Ludwig van Beethoven, Domenico Scarlatti, Leonard Bernstein ve Robert Muczynski'nin yanı sıra Ahmet Adnan Saygun eserlerine yer verdi. En son olarak 29 Nisan 2008 tarihinde Ahmet Adnan Saygun Piano Music CD'si Naxos firması tarafından yayınlandı. 1996 yılından beri Kaliforniya, Santa Barbara’da yaşamaktadır. Amerikan Lizst Topluluğu Ödülü Rozsnyai Onur Ödülü Kaliforniya Üniversitesi Santa Barbara 'Ina Broida' Ödülü 1996 Los Angeles Liszt Yarışması İkincilik Ödülü 2000 Los Angeles Liszt Yarışması Özel Ödülü 2001 Aspen Müzik Festivali Bursu ve Leon Fleischer ile Çalışma Hakkı 2003 Kaliforniya'da Atatürk'ün Kızları Derneği 'Üstün Kadın' ödülü 2002 yılından bu yana Eroica Classical Recordings tarafından yayınlanan CD'leri hem A.B.D.'de hem de Avrupa'da olumlu eleştiriler aldı. Santa Barbara Liszt Album, 2001 (Eroica JDT3092) Virtuoso Schubert, 2002 (Eroica JDT3108) Liszt / Sonata in B Minor, 2003 (Eroica JDT3135) Scarlatti / Beethoven / Saygun / Bernstein / Muczynski, 2005 (Eroica JDT3223) W.A. Mozart, 2005 (Eroica JDT3222) W.A. Mozart, 2007 (Eroica JDT3311) Ahmet Adnan Saygun, 2008 (Naxos 8.570746) Schumann Op. 54 in A minor Grieg A minor Liszt No. 1 in Eb Major Liszt No. 2 in A Major Liszt Totentanz Liszt/Schubert Wandererfantasie, S366 Mozart K.459 in F Major Mozart K.491 in C minor Mozart K.503 in C Major Chopin No. 1 in e minor Tılsım kuark Tılsım kuark, ikinci kuşak, +(2/3)e elektrik yüküne sahiptir. 1.3 GeV ile üçüncü büyük kütleli kuarktır. (Proton'dan bir parça daha ağır.) 1970'te Sheldon Glashow, Yannis İliopulos ve Luciano Maiani tarafından önceden tahmin edildi ve gözlemi kasım 1974 yılında yapıldı. SLAC'da (Stanford Linear Accererator Center) eş zamanlı bir keşfi J/psi tılsım parçacığını bularak yaptı. Martians Go Home Martians Go Home, 1990 yapımlı bir komedi filmi. Başrolünde Rendy Quaid'in oynadığı filmde yönetmenlik David Odell'e ait. Senaryosunu Frederic Brownun kitabından uyarlanarak Charles S. Haas'ın yaptığı film, bir şarkı yazarının aslında Uzaylıların birçoğunu (aslında bayağı çoğunu) dünyaya davet etmesini konu alıyor. Fakat daha sonra Martianlar onların dünyanın başına büyük zararlar verecektir. Film ayrıca Rob Schneider'in ilk rol aldığı filmdir. A. Kadir A. Kadir ya da tam adıyla İbrahim Abdülkadir Meriçboyu (d. 1917, İstanbul - ö. 1 Mart 1985, İstanbul), 1940 kuşağı toplumcu şairleri arasında yer alan Türk şair. Çeviri çalışmalarıyla dünya şiirinin tanınmasına katkıda bulunmuştur. Orta öğrenimini Eyüp Ortaokulu (1933) ve Kuleli Askeri Lisesi'nde (1936) tamamladı. Kara Harp Okulu son sınıf öğrencisiyken (1938) Nâzım Hikmet'le beraber tutuklandı; on ay hapse mahkûm oldu. Hapisten çıkınca askerlik görevini er olarak tamamladı. İstanbul Üniversitesi Hukuk Fakültesi'ne girdi (1941). 1943'te yayımladığı "Tebliğ" adlı şiir kitabı yasaklanarak toplatıldı. İstanbul'da bulunması sakıncalı görülen kişilerle birlikte sıkı yönetimce sürgüne gönderildi. Sürgünlük dönemini Muğla, Balıkesir, Konya, Kırşehir ve Adana'da geçirdi. 1947'de İstanbul'a döndü ve bir bisküvi fabrikasında çalışmaya başladı. Buradan ayrılınca çeşitli yayınevlerinde düzeltmenlik, çevirmenlik gibi işler yaptı. 1965'ten sonra kitaplarını kendisi yayımlayarak yazarlık yaşamını sürdürdü. Ankara Cezaevi'nde Nâzım Hikmet'le birlikte yatan A. Kadir önceleri büyük ölçüde bu şairin etkisinde kaldı. "Ses" ve "Yeni Edebiyat" dergilerinde yayımlanan şiirlerinde bu etki açıkça görülür. Yurt sevgisini dile getiren ilk kitabı "Tebliğ"'de savaşa açıkça karşı çıkarken, yoksul insanları gerçekçi bir bakışla yansıttı. Sürgünden dönüşünde şiirlerini zaman zaman dergilerde yayımladı. Abdülbaki Gölpınarlı ile Farsça aslından düzyazı olarak çevirdikleri Mevlâna'nın şiirlerini serbest nazma dökerek "Bugünün Diliyle Mevlâna" adıyla bir kitapta topladı (1955). Çok beğenilen bu kitap üst üste birkaç kez basıldı. 1958'de Azra Erhat ile birlikte yaptıkları "İlyada" çevirisi ise A. Kadir'in başarılı bir çevirmen olarak iyice tanınmasına neden oldu. İkinci kitabı "Hoş Geldin Halil İbrahim" (1959) dönemin şiirsel eğilimlerinin dışında kalan şairin çizgisini değiştirmediğini gösterdi. Bunu "Dört Pencere" (1962) ve bütün şiirlerini topladığı "Mutlu Olmak Varken" (1968) izledi. Çeviri ve eski şiirleri sadeleştirme çalışmalarını sürdüren A. Kadir "Bugünün Diliyle Hayyam" (1964), "Bugünün Diliyle Tevfik Fikret" (1967) adlı kitaplarını yayımladı. 1970'te yine Azra Erhat'la birlikte yaptıkları "Odysseia" çevirisi çıktı. Avrupa ve Üçüncü Dünya Ülkeleri şairlerinden tek başına ya da ortaklaşa yaptığı pek çok çeviriyi 3 ciltte "Dünya Halk ve Demokrasi Şiirleri" adı altında bir araya getirdi (1973 - 1980). Ayrıca Brecht'ten yaptığı şiir çevirileriyle Paul Eluard'dan Asım Bezirci ile birlikte çevirdiği "Seçme Şiirler" (1961) büyük ilgi gördü. A. Kadir, çevirileri için Habib Edip Törehan (1959), TDK Çeviri (1961), Hasan Âli Ediz Edebiyat Çeviri (1980) ve Yazko Çeviri (1983) ödüllerini aldı. A. Kadir'in "1938 Harb Okulu Olayı ve Nâzım Hikmet" (1966) adlı yapıtı da bir dönemin önemli bir olayını aydınlatması açısından büyük ilgi çekmiş bir kitaptır. Mart 1985'te vefat eden yazarın mezarı Zincirlikuyu'dadır. Sörf Ninjaları Sörf Ninjaları ya da orijinal ismiyle Surf Ninjas yönetmenliğini Neal İsrael`in yaptığı filmin senaryosu Dan Gordon`a ait. Başrollerinde Ernie Reyes Jr., Rob Schneider, Nicolas Cowan, ve Leslie Nielsen`in olduğuu film 1993 yapımıdır.Filmin konusu iki gencin başına gelen olayları anlatıyor.Aynı ikili bir adada mahsur kalan sörf ustaları.Ve ayrıca onları öldürmek isteyenler vardır.Filmin Sega Game Gear oyunuda çıktı. MaelstrÃ¶m Maelström, Norveç'in batı kıyıları açıklarında, Arktik Okyanusu'ndaki Morkanaes ile Mosken adaları arasındaki güçlü gelgit akıntılarından kaynaklanan bir girdaptır. Bilboquet Bilboquet ("bilboke" diye okunur), bir tÃ¼r dikkat ve denge oyunu. Oyunda, araç olarak birbirlerine uzunca bir iple bağlı bir top ya da başka bir yuvarlak nesneyle, bir çubuk ya da topun içine oturabileceği yuva kullanılır. Kanada Eskimoları, ajaqaq adını verdikleri bu oyunu hayvan kemiklerinden yaptıkları oyuncaklarla oynarlarmış. Oyunda amaç, ipin ucundaki topu ileri doğru fırlatıp, tekrar çubuk üzerindeki yuvasına sokmaya çalışmaktır. Diabolo Diabolo aslında Çinli jonglörlerin gösterilerinde kullandıkları bir oyuncak. Çin’deki adı tjouk-pang-oui olan diabolo, 18. yüzyılın sonlarında “Uçan koni” adıyla Avrupa’ya getirildi. Tabanlarından birbirine yapıştırılmış olan koni biçimli nesne, iki ucunda sopalar bulunan uzun ip üzerinde döndürülerek ilerletilmeye çalışılır. Yalnızca jonglörler değil, çocuklar da diaboloyu havaya atıp tekrar ip üzerinde döndürmek gibi zor hareketler yapabilirler. Kaloşvar Kaloşvar (Macarca: "Kolozsvár", Rumence: "Cluj-Napoca", Almanca: "Klausenburg", Latince: "Claudiopolis") Kluj bölgesinin başkenti ve en büyük şehridir. Romanya'nın ikinci popüler şehri olarak bilinir. 2009 sayımlarına göre, 306,009 kişilik bir nüfusu vardır. Akçaören, Altunhisar Akçaören, Niğde'nin Altunhisar ilçesine bağlı bir köydür. 1928 yılından beri köy statüsünü koruyan köy, 1928 yılında Akçaviran adını taşımaktaydı. Zafer Ergin Zafer Ergin (d. 30 Ağustos 1942), Türk tiyatro, sinema ve dizi oyuncusu, seslendirme sanatçısı. Dil ve Tarih-Coğrafya Fakültesi, Sanat Tarihi bölümü mezunudur. Ankara Deneme Sahnesi'nden yetişmiş, çeşitli film ve dizilerde rol almıştır. "Kurtlar" "Vadisi" dizisindeki "Baron Mehmet Karahanlı" rolüyle zirveye çıkmıştır. 2006 yılından günümüze kadar devam eden "Arka Sokaklar" adlı dizide önce baş komiser, 3.sezondan 9.sezona kadar emniyet amiri 9. sezondan itibaren ise emniyet müdürü "Rıza Soylu" rolünü canlandırmaktadır. 1970'li ve 1980'li yıllarda TRT televizyonunda yayımlanan pek çok yabancı dizi ve sinema filmindeki ünlü aktörlerin Türkçe seslendirmesini gerçekleştirmiştir. Ergin, 2014 yılının Mayıs ayında Kim Milyoner Olmak İster? isimli yarışma programının sunucusu olan, Kenan Işık'ın rahatsızlığı nedeniyle konuk sunucu olarak yarışmayı sunmuştur. Kyrill Kyrill, 2007 yılında Kuzey ve Orta Avrupa'da esen, büyük maddi zarara ve can kayıplarına neden olan kasırga ve o kasırgaya neden olan alçak basınç alanı. 15 Ocak 2007'de Newfoundland'da oluştu. Atlas Okyanusu'nu geçerek 17 Ocak akşamı İrlanda ve Büyük Britanya'ya ulaştı. Kuzey Denizi'ni geçerek 18 Haziran öğleden sonra Hollanda ve Almanya kıyılarına vurdu. Yoluna devam ederek 18 ve 19 Haziran'da Polonya'yı ve Baltık kıyılarını kasıp kavurdu. Kuzey Rusya üzerinden yoluna devam etti. Fırtına en hızlı estiği noktada 225 km/saat hıza erişti. Kyrill Batı Avrupa'da, özellikle Büyük Britanya ve Almanya'da büyük zararlara yol açtı. 19 Ocak itibarıyla 47 ölüm saptandı. Toplu taşıma sistemleri zarar gördü, yüz binin üzerinde evde elektrikler kesildi, kamuya ait ve özel binalar zarar ciddi gördü, ormanlarda ağaçlar devrildi. Alman meteoroloji uzmanları, Kyrill'in on yılda bir gerçekleşen şiddette bir doğa olayı olduğunu açıkladı. Almanya'yı bu ölçüde etkileyen bir önceki fırtına, 1999'daki Lothar'dı. Kasırganın sigorta sektörüne getirdiği tazminat ödeme yükü, Swiss Re reasürans şirketi tarafından 3,5 milyar Euro olarak tahmin edildi. Bunun 530 milyar Avrosu Birleşik Krallık'taki hasarlardan kaynaklanıyordu. Alp Dağlarında yüksek irtifa rüzgârlarının esmesi nedeniyle Avusturya hükûmeti dağcıları ve kayakçıları sığınak aramaları için uyardı. Fırtınaya "Kyrill" adını Berlin Özgür Üniversitesi'nin meteoroloji enstitüsü verdi. İsim, üniversiteye bağışta bulunan ve Berlin civarında yaşayan Bulgar kökenli bir hayırsevere aitti. Yaşamak Zor Aylak Fareler Aylak Fareler 1995 ABD yapımı bir gençlik komedisidir. Özgün adı Mallrats olan filmin yönetmen ve senaristi Kevin Smith'tir. Filmin başlıca rollerinde Jason Lee, Jeremy London, Claire Forlani, Shannen Doherty, Ben Affleck, Jason Mewes, Kevin Smith, Joey Lauren Adams ve Stan Lee oynamışlardır. MPAA tarafından 13+ olarak yaş sınırı almıştır (uyuşturucu, cinsellik, çıplaklık, aşırı küfürler, diyaloglar). Filmin konusuysa kısaca şöyle; iki yakın arkadaş TS Quint (Jeremy London) ve Brodie Bruce (Jason Lee) ikisi de kız arkadaşları tarafından terk edilir. Fakat ikisinin de kız arkadaşı süper markettedir. Ayrıca TS`yle kız arkadaşını ayıran da onun babasıydı ve şimdi kız arkadaşının babasının bu süper markette yayınlayacağı programı berbat etmek için uğraşır. Filmin özgün adı olan "mallrats" alışveriş merkezlerinde toplanarak amaçsızca fazla zaman geçiren gençler ve yeniyetmeler için kullanılan bir deyimdir ve İngilizce "mall" ("alışveriş merkezi") ile "rats" ("sıçanlar") sözcüklerinin bileşiminden türetilmiştir. PUVA Psoralen Ultra-Violet A ifadesinin kısaltılmasıyla oluşturulmuş, Sedef Hastalığı'nın tedavi yöntemlerinden birine verilen addır. Sedef, bilindiği üzere bir deri hastalığıdır. Etki alanı ise tüm vücuttur, saçlı deride, elde, ayakta, tırnakta... Kısacası tüm vücutta etkisine gösterir. Bu hastalığın tedavi yöntemlerinden bir tanesinin adı PUVA Tedavisi'dir. PUVA, çok yaygın olarak gerçekleştirilmeyen bir tedavi olsa da sedef hastalığı için idealdir. Güneş enerjisinde bulunan A ve B ultraviyole ışınlarının kullanıldığı bu tedavi özel kabinlerde yapılır. Kabinlerde ışın tedavisi sadece birkaç dakika sürmektedir. İlk anlarda haftada 3-4 olan seans sayısı, tedavi süreciyle birlikte azalma gösterir. Tedavinin avantajları arasında, hastaya zarar vermemesi, uzun süre almaması ve kolay uygulanılıp uzun süreli iyilik dönemleri sağlayabilmesi sayılabilir. Bilsak Tiyatro AtÃ¶lyesi Bilsak Tiyatro Atölyesi, 14 Mart 1984 tarihinde İstanbul'da kurulmuş özel tiyatro. İstanbul'da kurulan birinci kuşak alternatif tiyatro topluluklarından birisi olan Bilsak Tiyatro Atölyesi, bir "oyunculuk okulu" olarak kuruldu. Kurumda, Erol Keskin, Ayla Algan, Beklan Algan, Prof. Cevat Çapan, Taner Barlas, Ahmet Levendoğlu, Macit Koper, Haluk Şevket, Yekta Kara, Müge Gürman, Metin Deniz, Ergüder Yoldaş gibi sanatçılar eğitmen olarak yer aldı. 1986'da okulun eğitimi sona erdi ve öğrencilerinden Emre Baykal, Şerif Erol, Alp Giritli, Ceysu Koçak, ve Nihal Koldaş aynı adla tiyatro topluluğu kurdu. Oyunlarını alternatif mekanlarda sergileyen topluluk; oyunu seçip dramatürjiyi yaptıktan sonra oyuna uygun mekan arayıp orada sahnelemeyi seçmiştir. Cemaleddin Efendi Mehmed Cemaleddin Efendi (d. 1848, İstanbul - ö. 1917, İskenderiye) Osmanlı din adamı, şeyhülislam ve hukukçusu. Şeyhülislamlığı II. Abdülhamid dönemiyle özdeşleşmiştir. Cemalledin Efendi 1848 yılı civarında İstanbul'da doğdu. Babası, Şeyh Ahmed Halid Efendi de bir hukukçuydu ve hem Kazasker hem de Bakan olarak hizmet etmişti. Annesi Kevabibiye ailesindendi ve Mehmed Said Efendi'nin kızıydı. Cemalledin Efendi Osmanlı ve İslam Hukuku konusunda eğitim aldı ve Osmanlı devletine 1884'te İstanbul Kadısı olarak hizmet etti. Hemen ardından 1888'de Anadolu Kazaskerliği'ne ve 1890'da da Rumeli Kadılığı'na getirildi. 4 Eylül 1891'de 43 yaşında Şeyhülislam oldu. 16 yıl ve 11 ay bu görevde kaldı ve ardından bir kez daha kısa süreyle bu göreve getirilmesi sebebiyle toplam 18 yıla yakın bir süre bu görevde kalarak Zenbilli Ali Efendi'nin ardından tarihte, bu görevi en uzun süre yapan üçüncü kişi oldu. Ünlü operatör doktor ve belediye reisi Cemil Topuzlu kendisinin damadıdır. İttihat ve Terakki Partisi'nin Alman yanlısı ve savaş destekçisi politikalarına karşı çıktığı için 1913 yılında Mısır'a sürüldü ve İskenderiye'ye yakın Ramleh şehrinde 5 Nisan 1917'de 79 yaşında öldü. Naaşı İstanbul'a getirilerek Topkapı Sarayı'na kondu, sonra İstanbul'daki Edirnekapı Şehitliği'ne defnedildi. Hatıraları ilk kez İstanbul'da 1920'de basılmıştır. Daha sonra 1990 yılında Latin alfabesiyle "Siyasi Hatıralarım" başlığı altında tekrar yayınlandı. Yuliya SaviÃ§eva Yuliya Stanislavovna Saviçeva (Kiril: Ю́лия Станисла́вовна Са́вичева, 14 Şubat 1987, Kurgan), Rus şarkıcı. İstanbul'da gerçekleşen 2004 Eurovision Şarkı Yarışması'nda Rusya'yı temsil etmiştir. Yuliya 14 Şubat'ta Zauralye adında küçük bir köyde, müzisyen bir ailede doğdu. Yuliya'nın ailesi, hayatının ilk yıllarından itibaren müzikten etkilenmiştir. Anne ve babasının sürekli ziyaretçileri arasında şarkı sözü yazarları ve müzik prodüktörleri bulunmaktaydı. Yulia'nın, hevesli bir piyanist olan, babası Yulia'nın söylemesi için şarkılar yazıyordu. Bu Yuliya'nın bir yıldız olarak kariyerinin başlangıcıydı. İlk performansını "Agatha Christie" adlı grubuyla birlikte büyük bir sahnede gerçekleştirdi. Bu ailesine göre Yuliya'nın yetenekleri için küçük bir sınavdı. Yuliya'nın birçok dans doğaçlamasıyla, 30 saniyelik sessizliği takiben ayakta alkışlandı. Bir yıl sonra, Yuliya altı yaşındayken, babası Moskova'dan bir iş teklifi aldı. Bu Yuliya'nın kariyerinin ciddi olarak başladığı andır. Babası onu MAI eğlence merkezindeki birçok prova programına ve müzik aktivitesine kaydettirdi. Yuliya'nın annesi eğlence merkezinde çocukların yetenekleri bölümünde müdür olarak işe başladı. Yuliya tüm boş zamanlarını eğlence merkezinde veya tiyatroda müzisyenlerle beraber geçiriyordu. Yuliya'nın kariyeri yavaşça ilerledi. Sahnede ilk önemli görünüşü eğlence merkezindeki yeni yıl performansında başroldü, bu rol için Yulia balo salonu dansı öğrenmek zorunda kalmıştı. Sonra Rus sanatçı "Linda"nın geri vokali olarak çalıştı. Mart 2003'te Fabrika Zvezd (Yıldız Fabrikası) ikinci sezonuna başladı. Projenin prodüktörü Maxim Fdeev'in yolu çoktan, Yulia Linda'nın albümünde çalışmadan önce, Yulia ile kesişmişti. Yulia Fabrika Zvezd'e katıldı, fakat sadece elenmeden yarı finallere kadar ulaşabildi. Yıldız Fabrikası'ndaki bu yenilgisine rağmen, Yuliya'nın solo kariyeri Fabrika Zvezd tarihindeki tüm kazananları solladı. Yuliya'nın kariyeri, Fabrika Zvedza'ya yarışmacı olarak değil de sunucu olarak davet edildiği, Rusya'da hızlı bir şekilde yükseldi. Yuliya'nın müziği Rusya'da oldukça popülerdir ve hitleri arasında "Korabli" (Gemiler), "Vysoko" ("Yüksek") and "Prosti Za Lyubov" ("Sevdiğim için üzgünüm") şarkıları bulunmaktadır. Dört albüm yapmıştır, biri ilk albümünden şarkılar içeren bir düet albümü, üçüncüsü ise canlı bir albümdür. 2006'nın sonunda Magnet (Магнит) albümündeki şarkısı Esli V Serdce Zyvet Ljubov Ukrayna Top 40 listesinde 1 numaraya yükselmiştir. 2008 yılının Şubat ayında "Origami" isimli yeni bir albüm yayınlamıştır. FK BATE Borisov FK BATE Borisov (, ), Vışeyşaya Liha'da mücadele eden ve bu ligi son yıllarda domine eden futbol kulübüdür. Borisov kentinin takımıdır, 1973'te kurulmuştur.Maçlarını 2014'te açılan Borisov Arena'da oynamaktadırlar. 2008-09 UEFA Şampiyonlar Ligi sezonunda 2. ön elemede Belçika'nın en büyük kulüplerinden Anderlecht'i eleyerek büyük bir sürpriz yapmıştır. Sonrasında ise 3. ön elemede Bulgaristan'ın en büyük kulüplerinden Levski Sofya'yı ilk maçta 1-0 yenmiş, ikinci maçtada 1-1 berabere kalarak Şampiyonlar Ligi gruplarına katılarak sürprizlerine devam etmiştir, ardından 2011-12 UEFA Şampiyonlar Ligi yılında Play-Off turunda Avusturya'nın Sturm Graz takımını eleyerek gruplara kalmış ve grubunu son sırada tamamlayarak elenmiştir. Son olarak 2012-2013 sezonunda da gruplara kalma başarısı göstermiştir. İlk maçında Lille'i deplasmanda 3-1, ikinci maçında Alman devi Bayern Münih'i evinde 3-1 yenerek herkesi şaşırtmış fakat kalan maçlarında puan alamayarak grubu 3. sırada tamamlamış ve UEFA Avrupa Ligi'nde yoluna devam etmiştir. 2012-2013 sezonunda UEFA Avrupa Ligi'nde Fenerbahçe'nin 2. tur rakibi olmuştur. İlk maçta evinde 0-0 berabere kalmış, deplasmanda ise penaltıdan yediği golle 1-0 yenilerek kupadan elenmiştir.Son olarak 2014-2015 sezonunda UEFA Şampiyonlar Ligi'nde Play Off turunda Slovan Bratislava'yı 1-1 ve 3-0'lık skorlarla eleyerek gruplara kalmıştır. BATE, Borisov Automobile and Tractor Electronics (Borisov Otomobil ve Traktör Elektroniği) kısaltmasıdır. Ekip 1973'te kuruldu ve 1984'te dağılmadan önce Beyaz Rusya SSC ligini üç kez (1974, 1976 ve 1979) kazanmayı başardı. Kulüp 1996'da yeniden kuruldu. BATE o tarihten bu yana Vışeyşaya Liha kupasını on bir kez müzesine götürdü ve UEFA organizasyonlarında yarıştı. BATE 2001'de UEFA Kupası'nda birinci eleme turunu aşarak ilk kez organizasyonda birinci turda mücadele etti. BATE, 2008 yılında UEFA Şampiyonlar Ligi'nde grup aşamasında mücadele eden ilk Belarus takımı oldu. 2015 yılı itibarıyla BATE, beş kez UEFA Şampiyonlar Ligi grup aşamasında, iki kez de UEFA Avrupa Ligi grup aşamasında mücadele etti. 2010-11 ve 2012-13 sezonlarında ise Avrupa Ligi'nde grup aşamasını geçerek son 32 turunda yarıştı. GNK Dinamo Zagreb GNK Dinamo Zagreb, Hırvat futbolunun önde gelen takımlarından biridir. Hırvatistan'ın başkenti Zagreb'de 1945 yılında kurulmuştur. Maçlarını 38.923 kapasiteli Maksimir Stadyumu'nda oynamaktadır. Zagreb kentinin başka büyük takımı olmadığı için ülkenin en çekişmeli mücadelesi Dinamo Zagreb ve Split şehrinin takımı HNK Hajduk Split arasındadır. Ülkede bu iki takımın yaptığı maçlar büyük çekişmeye ve heyecana sahne olmaktadır. IF Elfsborg IF Elfsborg İsveç'in Borås kentinde kurulan futbol kulübü. 26 Temmuz 1904'te "Borås Fotbollslag" adıyla kurulmuştur. 5 defa lig şampiyonu, 2 defa da İsveç kupasını kazanmıştır. Şu anda İsveç futbolunun en üst ligi olan Allsvenskan liginde oynamaktadır. Ligdeki rakipleri ise IFK Göteborg ve Norrby IF'dir. FK Sarajevo Fudbalski klub Sarajevo (kısaca Sarajevo) Bosna-Hersek'in başkenti Saraybosna'da kurulan futbol kulübü. 24 Ekim 1946'da kurulan kulüp, Yugoslavya döneminde de 2 defa lig şampiyonu olarak önde gelen futbol kulüplerinden biri olmuştu. Şu anda Bosna-Hersek Birinci Ligi'nde mücadele eden kulüp iki şampiyonluk ve üç kupa kazanmıştır. Maçlarını 35.630 kişilik Asim Ferhatović Stadı'nda oynamaktadır. Horde Zla isminde bir taraftar grubu 1987'dan beri mevcuttur. Kulübün kullandığı temel renk bordodur. Abdurrahim Tuncak Abdurrahim Tuncak (1908, Van - 13 Ağustos 1998), Mustafa Kemal Atatürk'ün manevî oğludur. Abdurrahim, 8 yaşında iken 1916 yılında Osmanlı-Rus Savaşı sırasında ailesini kaybetmişti. Mustafa Kemâl Paşa, Kafkas Cephesinde 2. Ordu Komutanlığına vekâleten atanmış ve komutanlığında Bitlis ve Muş illeri Rus işgâlinden kurtarılmıştı. Bu dönemde Mustafa Kemâl Paşa'ya aile bireyleri savaşta ölen öksüz ve yetimlerden bahsedilmişti. Bunlardan birisi de 8 yaşındaki Abdurrahim idi. Mustafa Kemâl Paşa, Abdurrahim'i evlâtlık edindi ve İstanbul'a yanında getirdi. Mustafa Kemâl Paşa, 9. Ordu Müfettişi olarak Samsun'a gittiğinde Abdurrahim, İstanbul'da Beşiktaş Akaretler'deki evde annesinin yanında kaldı. Abdurrahim, Mustafa Kemâl Paşa'nın annesi Zübeyde Hanım ve kızkardeşinin yanında bakıldı ve büyüdü. Mustafa Kemal Atatürk'ün, öğrenimine yurt dışında devam etmesini uygun gördüğü Abdurrahim Tuncak, 1929 yılında Berlin Teknik Üniversitesi'ne gitmiş ve tüm giderleri karşılanmıştır. 1934 yılından sonra Tuncak soyadını almıştır. Tuncak Savarona yatının satın alınması görüşmelerinde tercümanlık yapmıştır. Türkiye Cumhuriyet Merkez Bankası'nda çalışmış ve oradan emekli olmuştur. Zaman (anlam ayrımı) Zaman aşağıdaki anlamlara gelebilir: YÃ¼kleme teorisi Yükleme teorisi (Atıf kuramı) (İng. "Attribution Theory"), insanların olay ve davranışların sebeplerini açıklama işlemini gerçekleştirirken kullandıkları modellerle ilgilenen sosyal psikolojinin önemli bir teorisidir. Nedensel yüklemelerin kuramlaştırılması Fritz Heider (1920) ile başlar. Heider'e göre insanların iki güçlü motivasyonu vardır: dünyayı tutarlı bir şekilde anlama ve çevreyi kontrol etme ihtiyacı. Bu ihtiyaçlardan dolayı, insanlar başkalarının nasıl davranacaklarına yönelik önceden kestirimlerde bulunmak isterler. Bu "niçin" sorusunu sürme işlemi, her zaman üzerinde düşünülen bir işlem değildir. Sıklıkla insanlar yüklemeyi otomatik bir şekilde, insanlar ve durumlar hakkındaki izlenimlerine dayanarak yaparlar. Bununla birlikte beklenmeyen bir davranışla karşılaşıldığında nedensellik ön plana çıkar. Çünkü olumsuz yaşantılar daha fazla önceden kestirilebilirlik gerektirirler. Jones ve Davis'in (1965) "uygun sonuç çıkartma teorisi" ("correspondent inference theory") bir kişinin davranışının onun kişisel özelliklerinden mi, yoksa durumun etkisinden mi kaynaklandığına nasıl karar verdiğimizle ilgilidir. Birinin davranışının nedenini tayin ederken ilk önemli etken davranışın toplumsal olarak istenir olup olmamasıdır. Toplumsal olarak istenmeyen davranış daha çok kişisel özelliklerle ilişkilendirilirken, toplumsal olarak istenen davranış daha çok bu özelliklerle ilgili görünmez. Yüklemede bir diğer temel, davranışın özgür seçimle mi yapıldığı, yoksa durum tarafından sınırlandırılmış mı olduğuyla ilgilidir. Özgür seçimle yapılan davranış, kişinin karakter özellikleriyle ilgili daha çok bilgi verir. Yine niyetin mi, yoksa başkasının davranışının etkisinin mi davranışa yol açtığı yükleme sırasında göz önünde tutulur. Eğer kişinin eylemi birçok sonuca yol açıyorsa, davranışı ortaya çıkartan temel motivasyonu kestirmek güçtür. Ancak eğer davranış ayırdedici bir sonuç ortaya çıkartıyorsa, o zaman davranışı belirleyen motivasyon hakkında çıkarım yapmak kolaylaşır. İnsanların seçimlerindeki ayırdedici özellikler daha çok onların karakter özellikleriyle ilgili olarak kullanılır. Yükleme yapılırken dikkate alınan bir diğer nokta, davranışın toplumsal bir rolün bir parçası olup olmadığıdır. Yani bir itfaiyecinin yangın söndürmesi onun yardımseverliğiyle değil, mesleğiyle açıklanırken, yoldan geçen birinin yangını söndürmeye katkıda bulunması, onun kişilik özellikleriyle ilişkilendirilir. Son olarak başkalarının davranışları yorumlanırken onların gerçek özellikleriyle ilgili önceki beklentilerimizi kullanırız. Yani eğer solcu olduğunu bildiğimiz bir arkadaşımız bir akşam yemeğinde babasının muhafazakâr görüşlerini onaylıyorsa, bunu onun babasıyla tartışmaya girmekten kaçınmasıyla açıklarız, yani bir dışsal yükleme yaparız. Harold Kelley'in (1967) kovaryasyon teorisine ("covariation theory") göre insanlar belli bir etkinin belli bir nedenle farklı durumlarda da bir arada olup olmadığını görmeye çalışırlar. Bir şeyin bir davranışın nedeni olması için davranış gerçekleştiğinde var olması, gerçekleşmediğinde de var olmaması gerekir. Kelley nedensel yüklemelerimizi yaparken başvurduğumuz üç tip bilgiden bahseder: tutarlılık ("consistency"), ayırdedicilik ("distinctiveness") ve fikir birliği ("consensus"). Bir davranış yapıldığında davranışın ayırdedici olması önemlidir. Yani davranışı yapan her durumda mı bu davranışı yapmaktadır, yoksa bu duruma özgü olarak mı bu davranışı yapmıştır? Ayrıca davranışla ilgili bir fikir birliği var mıdır? Yani diğer insanlar da bu davranışı tekrar etmekte midirler? Son olarak davranış tutarlı mıdır? Yani bu davranışı yapan kişi, başka bir durumda da aynı davranışı yapacak mıdır? İzlediği bir komedyeni bize öneren bir arkadaşımızı düşünelim. Bu durumda, arkadaşımızın komedyeni beğenme nedeninin, komedyenin gerçekten iyi oluşu mu yoksa arkadaşımızın karakter özellikleri mi olduğunu kestirmek için soracağımız ilk soru, arkadaşımızın izlediği her komedyeni beğenip beğenmediğidir (ayırdedicilik). Ayrıca başka insanlar da komedyeni beğenmiş midir (fikir birliği)? Son olarak eğer arkadaşımız aynı komedyeni başka bir zaman izlese yine beğenecek midir, yoksa beğenisi, komedyeni izlediği günkü ruh haliyle, birlikte izlediği arkadaşlarıyla, ya da içtiği içkiyle mi ilgilidir (tutarlılık)? Eğer üç boyut da yüksekse (arkadaşımız başka komedyenlere gülmüyor, başkaları da bu komedyene gülüyor ve arkadaşımız bu komedyene her zaman gülüyor), bu durumda davranışın nedeni dışarıya (komedyene) yüklenir. Eğer ayırdedicilik ve fikir birliği düşük, ama tutarlılık yüksekse (yani: arkadaşımız bütün komedyenlere gülüyor, başkası bu komedyene gülmüyor ve arkadaşımız bu komedyene hep gülüyor), davranışın nedeni kişiye yüklenir. Eğer ayırdedicilik yüksek ama diğer iki boyut düşükse (yani: arkadaşımız başka komedyene gülmüyor, bu komedyene başkaları gülmüyor ve arkadaşımız bu komedyene başka zaman gülmüyor), bu durumda davranışın nedeni bağlama yani davranışın ortaya çıktığı duruma yüklenir. Birçok olası açıklamanın olduğu durumlar için Kelley (1972)indirgeme ilkesini ("discounting principle") ortaya atar. Buna göre eğer daha olası bir neden varsa, yükleme ona yapılır. Eğer bize malını satmak isteyen biri bize kahve ısmarlıyorsa, bunu onun iyilikseverliğiyle açıklamayız. Ancak bir trafik kazasından sonra yoldan geçen biri bize bir bardak su getiriyorsa bunu o kişinin karakter özellikleriyle açıklama eğiliminde oluruz. Ancak yükleme süreci her zaman rasyonel değildir. Bu süreçte bir dizi yanlılık yüklemede önemli bir etkide bulunur. Bu yanlılıklar bazen kendi ihtiyaçlarımızla, özsaygının korunmasıyla ve kendi hayatımızı kontrol altında tutabilme hissiyle ilgiliyken, bazı durumlarda bilişsel indirgemeler ve basitleştirmelerden kaynaklanır. Genellikle insanların davranışlarının nedenlerini davranışın gerçekleştiği duruma değil, insanların özelliklerine yükleme eğilimindeyizdir. Bu eğilim temel yükleme hatası (Ross, 1977) olarak adlandırılır. Bu eğilim genellikle kendiliğinden ortaya çıkar. Nedenin duruma yüklenmesi daha az kendiliğinden, üzerinde daha çok düşünüldükten sonra ortaya çıkar. Ayrıca daha iyi tanıdığımız insanların davranışlarının nedenlerini duruma yükleme eğilimimiz daha yüksektir. Bununla birlikte bu yanlılık, farklı kültürlerde değişiklik gösterebilir. Gözleyiciler genellikle eylemi yapanın özelliklerinin davranış üzerindeki önemini abartma eğilimindeyken, eylemi yapanlar kendi davranışlarını daha çok durumla açıklama eğilimindedir (Jones ve Nisbett, 1972). Bu yanlılığın bir nedeni eylemi yapanla, gözlemcinin farklı bilgileri sahip olmasıdır. Eylemi yapan davranışın tarihsel bilgisine daha çok sahiptir. Kendi davranışlarının farklı durumlarda nasıl değiştiğini daha iyi bilmektedirler ve gözlemlenemeyen olaylara daha çok dikkat ederler. Bir başka nedense gözlemciyle eylemi yapanın farklı perspektiflere sahip olmasıdır. Gözlemci eylemi yapanın davranışını gözlerken, eylemi yapan kendi davranışını değil, süreci gözler. Bununla birlikte bu etkinin azaldığı durumlar vardır. Örneğin empati kurduğumuz birinin davranışı gözlenirken, davranışı duruma özgü etkenlerle açıklama eğiliminde oluruz. İnsanlar genellikle kendi düşüncelerinin ya da davranışlarının genel geçerliğini abartma eğilimindedir. Başkalarının da bir durumda aynı davranışı yapacağını varsayarlar. Bunun olası açıklamaları şöyledir: İnsanlar kendilerine benzer şekilde düşünen ve davranan insanlarla ortaklık ararlar. Ayrıca kendi düşüncemiz özellikle dikkat çekicidir ve kendi pozisyonumuz düşündüğümüz tek pozisyon olduğundan fikir birliğine ilişkin inancımız artar. Bir başka olasılık benzer durumda kendimizin nasıl davranacağımızı düşünürken, belirsiz olan noktaları kendi davranış biçimimiz lehinde tamamlama eğiliminde olmamız, yani yaptığımız seçimin sadece nesnel durumun değil, bizim o durumu inşa edişimizin de bir fonksiyonu olduğunun farkına varamamamızdır. Bir başka olasılık da, insanların kendi inançlarının ve davranışlarının iyi ve tipik olduğunu görme ihtiyacıdır. Böylece başkalarının davranışlarına yükleme yapılırken özsaygı korunur. Bu yanlılık başlığı altında ele alınması gereken bir diğer yanlılık türü de yanlış biriciklik etkisidir ("false uniqueness effect"). İnsanlar bazı yetenekleri söz konusu olduğunda farklı, biricik iyi olmaya ihtiyaç duyarlar. Kendine hizmet eden yükleme yanlılığı (Miller ve Ross, 1975) başarının yükümlülüğünü üstüne alma, başarısızlığın sorumluluğunu reddetme eğilimidir. İnsanlar olumlu davranışlarının kendi içsel özelliklerinden kaynaklandığına, ancak olumsuz davranışlarının dış koşullar tarafından belirlendiğine inanma eğilimindedir. Böylece gelecekte de başarısız olmayacakları inancını koruyabilirler. Engellenme-agresyon hipotezi Engellenme-agresyon hipotezi (İng. "frustration-aggression hypothesis") agresyonu açıklamaya yönelik bir sosyal psikoloji hipotezidir. Bu hipoteze göre, engellenme durumları insanlarda saldırgan davranma eğilimini açığa çıkartır. Hipotez, istediği hedefe ulaşması engellenen kişinin ya da grubun kendini engellenmiş hissedeceğini ve daha sonra bu yüzden kızgınlık hissedeceğini, saldırganlığa eğilimli olacağını öngörür. Bu hipotez psikolojide şiddet eylemlerine yönelik bir açıklama modeli olarak kabul edilmektedir. Hamamözü Hamamözü, Amasya ilinin yaklaşık 1.500 nüfusu bulunan bir ilçesidir. Halkın genelinin tarımsal faaliyetlerle uğraştığı ve sanayinin neredeyse olmadığı ilçenin ekonomisini ilçede bulunan meşhur kaplıcalar ayakta tutuyor. İlçedeki belediye hamamı dışında 90'lı yılların sonlarında yapılan turistik kaplıca oteli ilçeye kaplıca turizminde katkı sağlamıştır. İlçede karasal iklim görülür. İlçe güreşçileriyle meşhurdur. Hamamözü, Amasya'ya bağlı, il merkezine 90 km, Çorum il merkezine 43 km uzaklıkta bulunan, 18 köyü bulunan bir ilçedir. İlçede bakkal, benzinlik, lokanta, okul gibi temel kurumların hemen hepsi bulunmaktadır. Sözsüz iletişim Sözsüz iletişim, konuşulan dilin dışında, jestler, mimikler ya da diğer dilsel olmayan işaretler aracılığıyla ifade edilen iletim biçimlerini kapsar. Günlük iletişimin önemli bir kısmı sözsüz iletişime dayanır. Sözsüz iletişimde bilginin iletimi kültüre bağlı değişiklikler gösterdiği gibi, cinsiyete bağlı olarak da değişebilir. Temel olarak sözsüz iletişim iki kanala dayanır: Görülebilir kanal (jestler, mimikler, yüz ifadeleri, beden duruşu vb.) ve yarıdilsel ("paralinguistic") kanal (ses tonu, şiddeti, hızı vb.) Sözlü iletişimin dayandığı sözsel kanalla birlikte bu üç kanala iletişim kanalları adı verilir. Görülebilir kanalı esas olarak beden dili oluşturur. Konuşma sırasındaki değişiklikler söz içeriğinin haricinde önemli ve genelde duygusal bir ileti barındırırlar. Sesin ritmi, yüksekliği, kesinliği vb. bilgi içeriği barındırır. Bebeklerin ağlama biçimlerinden ihtiyaçlarını anlamak mümkün olduğu gibi, hayvanlarda da farklı yarıdilsel iletiler görülür. Köpekler farklı koşullarda farklı biçimlerde havlarlar. Aynı cümle farklı vurgulamalarla farklı anlamlar kazanabilir. İnsanlar tipik olarak her üç iletişim kanalını da (sözsel, görülebilir ve yarıdilsel) günlük iletişimde kullanırlar. Bununla birlikte sözsel kanal çok daha etkili olarak görülmez Diriye EmirliÄŸi Diriye Emirliği veya İlk Suûdi Devleti, 1744 yılında (Hicrî 1157) kuruldu. Şeyh Muhammed bin Abdülvahhab, Diriye'ye yerleştiğinde Diriye Prensi Muhammed bin Suud Vahhabî'nin dâvâsını desteklemeye ve benimsemeye hazırdı. Suudi Arabistan Krallığı'nın Kraliyet ailesi ve onun müttefikleri Arabistan'da egemen devlet olmak için ayaklandılar. İlkin Necd'i zaptettiler. Daha sonra etkilerini Kuveyt'in doğu kıyısından aşağı Umman sınırına kadar genişlettiler. Suûdiler daha sonra doğuya yönelerek sınırlarını Asir'in tepelerine kadar teşmîl ettiler. Daha sonra Vahhâbî kuvvetleri Irak ve Suriye vilâyetlerine de hücum etmeye başladı. 1801'de bu taarruzlar Şiîlerin kutsal mekânı Kerbelâ'yı yağmalamalarıyla doruğa çıktı. 1802 yılında Vahhâbîler İslâm'in iki kutsal şehri Mekke ve Medine'yi de elde ederek Hicaz bölgesinin kontrolünü ele geçirdi. Özellikle bu son olaylar Osmanlı İmparatorluğu'nun prestijini sarsacak nitelikteydi, zîrâ Osmanlı Devleti bu iki kutsal şehir üzerinde 1517'den beri hükümranlığını kesintisiz sürdürmekteydi. Bu iki şehrin de düşmesiyle Osmanlı Devleti harekete geçti. Dönemin padişahı II. Mahmud, Vahhâbîleri tahrip etme görevini Mısır Vâlîsi Kavalalı Mehmet Ali Paşa'ya verdi. Mehmet Ali Paşa, oğlu Tosun Paşa komutasındaki güçlü bir piyade ordusunu deniz yoluyla Hicaz'a gönderdi. İlk aşamada 1813'te Mekke, Medine ve Cidde zaptedildi. Mehmet Ali Paşa, gerekli hazırlıklar tamamlandıktan sonra diğer oğlu İbrahim Paşa komutasındaki ordusunu Arabistan'ın kalbi olan Necid'e sevk etti. İbrahim Paşa, rotası üzerindeki bütün şehirleri fethetti ve 1817 Aralık ayında Suûdi başkenti Diriye'ye ulaşarak kenti kuşattı. Birkaç aylık kuşatmadan sonra kent teslim oldu. İbrahim Paşa fethedilen başkenti yerle bir etti, daha sonra pek çok Suud ve Abdülvahhab kabile üyesini gemilerle Mısır'a ve İstanbul'a gönderdi. Son Suûdi İmamı Abdullah bin Suud, daha sonra Osmanlı başkenti İstanbul'da îdam edildi. Kesik başı Boğaz'ın sularına atıldı. Böylece İlk Suûdi Devleti târihe karıştı. Fakat Vahhabilik ve Suud kabilesinin geride kalanları 1824'te daha zayıf olan Necid Emirliği'ni kurdularsa da bu devlet de Osmanlıların müttefîki El Reşid Devleti tarafından 1891 yılında ortadan kaldırıldı. 1902'de kurulan üçüncü devlet olan Suudi Arabistan ise bugün hâlâ devam etmektedir. Tiyatro Açıkça Açıkça Tiyatro Topluluğu, İstanbul'da kurulu olan bir özel tiyatrodur. 1993 yılında AÇOK (Anadolu Çocuk Oyunları Kolu) ekolünden gelen, Sertaç Ayvaz ve arkadaşları tarafından kurulmuştur. Tiyatro okulu olmaya çabaladığını ifade eden topluluk, eğitim çalışmalarında oyunculuğun yanı sıra, tiyatro çatısı altındaki ilişkileri, görev ve sorumlulukları anlatmaya, tiyatro kültürünü aktarmaya önem vermektedir. Oyun sergileme dışında Oyunculuk, diksiyon, çocuklarla drama gibi eğitim çalışmaları vardır. "Herkese tiyatro" sloganıyla ücretsiz tiyatro oyunları da sergileyen Açıkça Tiyatro Topluluğu, internet üzerinde de etkinlik göstererek sanata katkıda bulunmaya, tiyatroyu canlı tutmaya çalışmaktadır. 18 til I Die 18 til I Die, Bryan Adams' ın 1996 yılında çıkan albümü. Adams'ın Robert Mutt Lange'le birlikte ikinci prodüksiyonu. Albüm rock ve blues tarzlarının harmanlanmasıyla dikkat çekti. "Marlon Brando" ve "Johnny Depp"in rol aldığı ""Don Juan de Marco"" filminin müziği ""Have You Ever Really Loved a Woman?"" adlı parça listelerde hızla yükseldi ve Adams'a Oscar adaylığı getirdi. ""Star"" adlı parça ise Francis Ford Coppola'nın ""Jack"" adlı filminin müziği idi. Ankastre Ankastre, kökeni İtalyanca "incastro (incastrare)" olup gömülü, entegre olmuş, bir noktaya sabitlenmiş, iç içe geçmiş anlamındadır. Günümüzde ise çeşitli aleetlerin duvarın içine yerleştirilmiş, bir oyukta entegre bulunan çeşitlerine adını vermektedir. Binaların telefon tesisatını içeren kutulara ankastre denmekte olup, beyaz eşya çeşitlerinin mutfak dolabının içine gömülü çeşitleri de ankastre beyaz eşya olarak isimlendirilmiştir. Mimaride ise ankastre mesnet, duvara sabitlenmiş taşıyıcı olarak kullanılır. Ankastre beyaz eşya genelde dekorasyon için kullanılır ve duvar içi ayrı bir tesisat gerektirdiği için maliyeti artırır. Ayrıca bu eşyaların taşınması da kolay değildir. Johann Karl Ehrenfried Kegel Johann Karl Ehrenfried Kegel (3 Ekim 1784; Mansfeld, Almanya – 25 Haziran 1863, Odessa), Alman tarım bilim insanı. 1841-1847 senelerinde Rusya devletinin verdiği görev üzerine Kamçatka adasına giderek adanın tarım bve madencilik için uygun olup olmadığını araştırmıştır. Çeşitli tarım araştırma gezilerinin dışında sosyal ve ekonomik görüşlerini de bildirmiştir. MTV Unplugged (Bryan Adams albümü) MTV Unplugged, Bryan Adams'ın 1997 yılında çıkan canlı performans albümü. CD, DVD ve single versiyonlarında albüm şarkı listelerinde küçük değişiklerle piyasaya sürüldü. Adams'ın performansı ve ""I'm Ready", "Fits Ya Good", "Heaven"" ve ""Cuts Like A Knife"" adlı hit parçalara getirdiği yeni yorumlar çok beğenildi. Keith Scott ve Mickey Curry yine Adams'ın yanında oldular. Uçar kırlangıç Uçar kırlangıç ya da uçan kırlangıç, monotipik Dactylopteroidei alt takımının tek familyası olan "uçar kırlangıçgiller" (Dactylopteridae) familyasından iki cinste toplanmış 7 balık türünün ortak adı. Yakın akrabaları olan kırlangıç balıklarına benzerler. en önemli özelliği, göğüs yüzgeçlerinin, sudan sıçramak suretiyle, 100 m kadar süzülerek bir uçma hareketi yapabilmesi için, genişlemiş olmasıdır. iki parçalıdır. Alttaki kısımları daha kısa, üstteki kısımları ise kuyruğa ulaşacak kadar daha uzun ışınlıdır. Karima Adebibe Karima Adebibe (d. 14 Şubat 1985, Londra), İngiliz oyuncu ve manken. Faslı, Kıbrıs Rumu ve İrlandalı köklere sahiptir.. Önceden Topshop adlı bir butikte tezgahtar olarak çalışan Karima, 14 Şubat 2006'da (Lara Croft'ın) popüler video oyunu serisi "Tomb Raider"ın yedinci Lara Croft mankeni olarak seçildi. Rolü oyunu "karakter olarak" radyo ve televizyonda tanıtmayı da içermektedir, bu yüzden Adebibe Lara Croft'ın, savaş sanatlarından hitabete kadar yeteneklerini çalışmak zorunda kalıyor. Daha öncesinde 2004 yapımı "Alien vs. Predator" filminde kurban edilen bakire rolünde oynamıştı. On a Day Like Today On a Day Like Today, Bryan Adams'ın 1998 yılında çıkan albümü. Kanadalı yapımcı Bob Rock'la çalışan Adams'ın bu albümünde soundunun daha sertleştiği görüldü. Bu albümünün dünya turnesi kapsamında Adams, 1999 yılında Türkiye'ye geldi ve Çeşme-İzmir'de sevenlerine muhteşem bir konser verdi. Room Service (Bryan Adams albümü) Room Service, Bryan Adams'ın 2004 yılında çıkan albümü. ""Open Road"" adlı şarkısı "SportsCenter" TV kanalının ""50 günde 50 eyalet"" organizasyonunun müziği oldu. SertaÃ§ Ayvaz Sertaç Ayvaz (d. 1974) Tiyatro yönetmeni, oyuncu, eğitmen, yazar Sertaç Ayvaz, sanat hayatına Anadolu Çocuk Oyunları Kolu'nun açtığı atölye çalışmalarıyla başladı. Çocuk tiyatrosu, oyunculuk, drama, tiyatro tarihi, diksiyon alanlarında eğitim aldı. Tiyatrokare'de de çalışarak, eğitim ve deneyimini pekiştirdi. Çeşitli eğitmenlerin atölyelerine katılan Ayvaz, Tevfik İsmailoğlu' ndan "Yönetmenlik" eğitimi aldı. Grips Theatre' ın açtığı "Yaratıcı Drama ve Çocuk Tiyatrosu Atölyesi" ne katıldı. Yücel Erten Rejisörlük Atölyesi'ne de katılan Ayvaz, Ümit Denizer Oyun Yazarlığı Atölyesi'ni , Işıl Özgentürk Kısa Film Atölyesi'ni de tamamladı. Tülay Üstündağ yaratıcı drama kurum içi eğitimlerinde de bulundu. Çağdaş Repertuvar Tiyatrosu'nda Koordinatör ve Yönetmen olarak çalışan Sertaç Ayvaz, Star TV de yayımlanan "Köşe Kapmaca" adlı yarışmada soru yazarlığı, seslendirme sanatçılığı, radyolarda program yapımcılığı ve sunuculuğu yaptı.Çeşitli reklam filmlerinde ve şirket içi eğitim filmlerinde oyuncu olarak görev aldı.Bir tv programında çocuk programı yaptı ve sundu. Çeşitli kısa filmler çekti. Tiyatro Açıkça' nın kurucusu olan sanatçı, hâlen bu ekiple çalışmanın yanı sıra, özel okullarda ve çeşitli şirketlerde "drama ve tiyatro eğitmeni" olarak çalışmakta, farklı yaş ve gruplarla tiyatro/diksiyon eğitimlerini yürütmektedir. 2010 yılından bu yana da, İstanbul Kadıköy'de, diğer tiyatro gruplarının da kullanımına açık olan Öykü Sahne'yi kurmuştur. "Öykü Sahne Ensemble" müzik grubunun kurucusudur ve solistlerindendir. Bu ekiple konsept konserler gerçekleştirmektedir. Can Kırıkları (anlam ayrımı) KÄ±zkalesi, Erdemli Erdemli'nin önemli turizm merkezi olan Kızkalesi, Erdemli'ye 23, Mersin'e 60 km mesafededir. Tarihi adı Korykos'tur. 1992 yılına kadar köy iken aynı yıl içerisinde kasaba statüsüne alınmış ve belediyelik olmuştur. Kızkalesi, tarih içinde Selevkoslar, Romalılar, Bizanslılar, Selçuklular, Ermeniler, Fransızların (Kıbrıs Krallığı), Karamanlılar ve Osmanlılar'ın hakimiyetinde kalmış önemli bir yerleşim bölgesidir. Yapılan ilk kazılarda buraya ilk yerleşimin MÖ. 4. yüzyıla ait olduğunu gösteriyor. Ünlü tarihçi Herodot, bu şehri Georges adında Kıbrıslı bir prensin kurduğunu yazar. Milattan sonra 72 yılında Roma hakimiyetine giren Kızkalesi, 450 yıl Roma yönetimine bağlı kalmıştır. Bu dönemde zeytincilikte büyük bir gelişme göstermiş ve zeytinyağı ihraç merkezi olmuştur. Bizanslılar döneminde Arap saldırılarına karşı çevresi surlarla çevrilmiştir. Daha sonra burası Selçuklular'ın ve Kilikya Ermeni Krallığı'nın eline geçmiştir. Ermeniler'in 14. yüzyılda artan Karamanoğlu saldırıları nedeniyle Kıbrıs Krallığı'na sattığı ve önemli bir ticaret limanı olan Kızkalesi, 1448 yılında Karamanoğlu İbrahim Bey tarafından ele geçirilmiş ve yeniden imar edilmiştir. 1471'de Osmanlılar'ın eline geçen Kızkalesi bu dönemde önemini kaybetmeye başlamıştır. Cem Sultan, 1482 yılında, Rodos Şövalyeleri'nin yolladığı gemiye binmeden önce bir süre burada kalmıştır. Tarihî yapı Kız Kalesi'nden adını alan Kızkalesi'ndeki ören yerlerinde kalelere, kiliselere, sarnıçlara, su kemerlerine, kaya mezarlarına, lahitlere, taş döşemeli yollara rastlanılmaktadır. Kıyıdaki kalenin 500 metre açığındaki küçük bir adacık üzerine kurulu kaleye, Kızkalesi denilmektedir. Son yıllarda restore edilen Kızkalesi, sekiz kuleyle korunmuştur. Kalenin dış çevre uzunluğu 192 metredir. Kızkalesi'nde eski dönemlerden kalma 4-5 tane kilise bulunmaktadır. Su kuyuları ve sarnıçların yanında, Lemas Çayı'ndan su kemerleri ile getirilen sular, Kızkalesi'nin su ihtiyacını karşılamaktadır. Büyük kiliseye giden taş döşeli Kutsal Yol'da, yol boyunca dizilmiş irili ufaklı lahitler görenleri hayrete düşürmektedir. Kızkalesi'nin 10 km kuzeyinde yer alan vadinin yükselen kayalık yamacına oyulmuş ve Adamkayalar adı verilen insan kabartmaları bulunmaktadır. Dönemin yönetici ve soylularını simgeleyen kabartmalardaki figürlerde, kimi elinde üzüm salkımı, kimi kanepeye uzanmış