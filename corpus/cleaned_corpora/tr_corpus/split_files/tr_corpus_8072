beyleri görevlendirildi. İstanbul'daki hazırlıkları tamamlanmasının ardından Süleyman, 17 Aralık 1542 günü Edirne'ye hareket etti. Kışı burada geçirmesinin ardından, oğlu Bayezid ile birlikte 23 Nisan 1543'te Sofya'ya doğru yola çıktı. 4 Haziran'da Belgrad'a varan Süleyman'ın önderliğindeki kuvvetler, daha önceden buraya gelmiş olan Rumeli Beylerbeyi Ahmed Paşa ve Anadolu Beylerbeyi İbrahim Paşa komutasındaki kuvvetlerle birleşti. Sefere katılan kuvvetlerin büyük kısmını Anadolu, Rumeli ve Budin eyaletlerine bağlı eyalet askerleri ile devletin merkezindeki kapıkulu askerleri oluşturmaktaydı. Tuna üzerindeki gemilerde yer alan askerler ve bölgedeki bazı kalelerde bulunan askerler de sefer sırasında orduda yer aldı. Sefere katılan toplam asker sayısı kaynaklara göre değişiklik göstermektedir. Ruznamçe defterinde maaş verilen 15.077, in'am dağıtılan 13.950 askerî personel olduğu yazmaktadır. Maaşların dağıtımı Siklós'ta gerçekleştirilmiş olduğundan 15.077 asker Siklós'ta bulunulduğu sıradaki asker sayısını, in'am dağıtımları ise seferin son durağı olan İstolni Belgrad'da gerçekleştirildiğinden 13.950 sayısı buradaki asker sayısını ifade etmektedir. 22 Haziran'da Valpo'nun (günümüzdeki adı Valpovo) ele geçirilmesinin ardından padişah buradayken Szászvár, Anyavár (günümüzdeki adı Sióagárd) ve Máré kaleleri teslim olmak için haber gönderdi. 28 Haziran'da Valpo'dan ayrılan Osmanlı kuvvetlerine 29 Haziran'da Peçuy Kalesi'nin de teslim olduğu bildirildi. 6 Temmuz'da Siklós da Osmanlı İmparatorluğu topraklarına katıldı. 12 Temmuz günü Siklós'tan ayrılan Osmanlı kuvvetleri, 21 Temmuz günü Budin'e ulaştı. 25 Temmuz günü yapılan teslim çağrısının kabul edilmemesi üzerine 26 Temmuz günü Estergon, Tuna üzerindeki gemilerde bulunan topların ateşlenmesinin yanı sıra kuzeyden Üçüncü Vezir Mehmed Paşa'nın kuvvetleri, güneyden ise Yeniçeri Ağası Ali Bey, Rumeli Beylerbeyi Ahmed Paşa ve Bosna Sancak Beyi Ulama Bey'in kuvvetleri tarafından kuşatıldı. Kalede, kaynaklara göre sayısı 1.300 ile 6.000 arasında değişiklik gösteren Alman, İspanyol, İtalyan ve Macar askerler bulunmaktaydı. İspanyolların başlarında Martín Lascano ve Francisco Salamanca, Almanların başında Tristan Vierthaler ve Michael Regensburger, İtalyanların başında ise Torielli ve Vitelli isimli komutanlar vardı. Kuşatmanın beşinci günü olan 31 Temmuz'da yapılan teslim çağrısı da kaledekiler tarafından reddedildi. 6 Ağustos günü surlarda açılan gediklerden içeriye Osmanlı kuvvetleri girerken, kaleyi savunanlar iç kaleye çekildi. Ertesi gün, 7 Ağustos günü ise iç kalenin Osmanlı güçleri tarafından alınmasıyla birlikte kuşatma sona erdi. Fetih sonrasında şehrin bulunduğu bölge bir sancak hâline getirilerek Budin Eyaleti'ne bağlandı. 8 Ağustos günü kaleye giren Süleyman, kale içerisinde yer alan bazilikayı camiye çevirtti. Kaleye dizdar, kadı ve muhafızların tayin edilmesinin ardından seferin sonraki durağı olan İstolni Belgrad'a hareket edilmesi için hazırlıklara başlandı. 12 Ağustos günü Lehistan Kralı I. Zygmunt'un elçisi Süleyman'ın çadırına gelerek tebrik ve hediyelerini sundu. 15 Ağustos'ta Tata Kalesi'nden gelen komutanlar kalenin teslim olduğunu bildirdi. 16 Ağustos'ta Estergon'dan ayrılan Osmanlı kuvvetleri, 20 Ağustos'ta geldiği İstolni Belgrad'ı 22 Ağustos'ta kuşattı. 3 Eylül'de ise şehir Osmanlı güçleri tarafından ele geçirildi. Şehrin alınmasının ardından dönüş için hazırlıklara başlandı ve İstoni Belgrad'dan 16 Eylül'de yola çıkan Osmanlı kuvvetleri 21 Eylül'de Budin'e, oradan Varadin'e, Varadin'den ise Belgrad'a geldi. Ordu Belgrad'da iken Süleyman, Saruhan (günümüzdeki adı Manisa) Sancak Beyi olan oğlu Mehmed'in burada vefat ettiği haberini aldı. Cenazesinin İstanbul'a getirilmesini emreden Süleyman, 16 Kasım günü İstanbul'a ulaştı. Ruznamçe defterine göre Siklós'ta iken 15.077 Osmanlı askeri varken, İstolni Belgrad'daki asker sayısı 13.950'ye düşmüştü. Aradaki 1.127 kişilik fark, Estergon ve İstolni Belgrad kuşatmaları sırasında hayatını kaybeden kişi sayısını göstermektedir. Kuşatma sırasında hayatını kaybedenler arasında Bolu Sancak Beyi Cündî Sinan Bey de bulunmaktaydı. 19 Haziran 1547'de Avusturya Arşidüklüğü ile Osmanlı İmparatorluğu arasında İstanbul Antlaşması imzalandı. Kutsal Roma Cermen İmparatorluğu'nun da dahil edildiği anlaşmayla birlikte Ferdinand ve V. Karl Macaristan'ın Osmanlı İmparatorluğu kontrolünde olduğunu ve Habsburg Hanedanı'nın elinde bulundurduğu batı ve kuzey Macaristan için Osmanlı İmparatorluğu'na yıllık 30.000 altın florin vermeyi kabul etti. Deniz alakargası Deniz alakargası ("Coracias caudatus") gökkuzgunları (coraciiformes) takımına ait bir kuş familyasıdır. Sahraaltı Afrika ve Arap Yarımadası'nın güneyinde ağaçlık savan bölgelerde bulunur. Ağaç kovuklarına yuva yapan dişi alakargalar her yumurtlamada 2 ile 4 arasında yumurta bırakırlar. Erkek ve dişiler birlikte kuluçkaya yatar. Üreme döneminde yuvanın savunmasında oldukça saldırgan olurlar. 18-20 günlük kuluçka süresi geçirirler. Kuluçka dönemi sonunda yavrularının yumurtadan çıkabilmesi için yumurtaları kendileri kırarlar. Udo Lindenberg Udo Lindenberg (d. 17 Mayıs 1946, Gronau, Almanya) tam adı "Udo Gerhard Lindenberg", Alman rock müzisyeni, yazar ve ressam. Udo Gerhard, 17 Mayıs 1946'da Gustav ve Hermine Lindenberg'in oğlu olarak Gronau şehrinde dünyaya geldi. Ağabeyi ressam Erich Lindenberg'di (1938-2006). Onun dışında iki tane de küçük kızkardeşi vardı. Çocukluğunda ritim duygusu gelişmiş olan Lindenberg, davula merak saldı ve ilk davul setini benzin varillerinden oluşturdu. 15 yaşında Düsseldorf'taki Breidenbacher Hof otelinde garsonluk yaptığı sırada, şehir pub'larında davulcu olarak çalışıyordu. Gençliğinde Kuzey Almanya, Fransa ve Trablus'a giden şarkıcı, daha sonra Münster'de yerel bir konservatuvara girdi. 1968'de Hamburg'a gidip, bir folk müzik grubuna katıldı. 1969'da Almanya'nın ilk folk-rock grubu City Preacher'da davulcu oldu. 1969'da ilk grubu "Free Orbit"'i Peter Herbolzheimer ile kurup, 1970 Ekim'inde ilk albümünü yayınladılar. Bu albümde Lindenberg davulları çalıp, bazı şarkılarda vokal yapmıştı. Aynı zamanda Michael Naura ve Knut Kiesewetter gibi bazı Alman sanatçıların stüdyo çalışmalarında konuk sanatçı olarak yer aldı. 1970'te caz saksafoncusu Klaus Doldinger ile beraber çalıştı. Kurdukları Passport grubunun ilk albümünde davul çaldı. Grup ünlü Alman dizisi Tatort'un tema müziğini besteledi ve Lindenberg'li bu versiyon 1978'e kadar çalındı. 1971'de ilk solo albümü "Lindenberg" yayınlandı. Bas gitarda Steffi Stephan'ın bulunduğu ve tüm şarkıların İngilizce olduğu albüm düşük satış rakamlarında kaldı. Bir sonraki yıl ilk Almanca albümü "Daumen im Wind" yayınlandı. Buradan çıkan "Hoch im Norden" şarkısı Kuzey Almanya radyolarında bir hit oldu. 1973'te "Alles klar auf der Andrea Doria" albümü yayınlandı. Andrea Doria adlı İtalyan gemisinin hikâyesini anlatan aynı isimli şarkı ve "Cello"', albümün hitleri olup, albüm 100,000'den fazla sattı. Lindenberg bu albüm sonrası milyon dolarlık kontrata imza atan ilk Alman rock müzisyeni oldu. 1970'lerde duraklamada olan Alman müziğinde, Krautrock ve klasik Alman şarkıları arasında kendi tarzını yarattı. Alman rock müziğinin daha politik olmasını ve geniş kitlelere yayılmasını sağlayan isim oldu. Lindenberg'in şarkı sözü yazma ve dili kullanma tarzı birçok farklı sanatçının plak şirketleriyle anlaşmasını sağladı. 1973'te Panikorchester adını verdiği grubuyla beraber ilk turnesine çıktı. 1975'te ilk kitabı "Albert Alptraum bis Votan Wahnwitz" çıktı. 1976, Lindenberg'in en yoğun yıllarından biri oldu. "Galaxo Gang - Das sind die Herren vom andern Stern" albümü yanında, Das Waldemar Wunderbar Syndicat takma adıyla çıkarttığı "I Make Uou Feel Good", ilk best of albümü "Panik Udo", İngilizce albümü "No Panic" yayınlandı. Aynı yıl "Sister King Kong" albümünü yayınladı. Bu albümdeki "Rock 'n' Roll Arena in Jena"'da belirttiği gibi Doğu Almanya'da şarkı söyleme isteğini belirtti. Ulla Meinecke'yi keşfeden Lindenberg, şarkıcının ilk iki albümünün yapımcısı oldu. O da Lindenberg'in iki albümünde konuk şarkıcı olarak yer aldı. 1978'de Horst Königstein ile birlikte "Lindenbergs Rock Revue" albümünü yayınlayan şarkıcı klasik rock n roll'a dönüp, büyük bir turneye çıktı. 1978'de "Dröhnland Symphonie" albümünün turnesinde yönetmen Peter Zadek ile çalıştı. Görseller ve kostümlerle desteklenen büyük sahne konserleri verdi. Bu turne sonunda Lindenberg'in ilk konser albümü "Livehaftig" yayınlandı. 1979'daki "Der Detektiv - Rock Revue 2" albümde Elton John'dan "Candle in the Wind", Steppenwolf'tan "Born to Be Wild" gibi birçok İngilizce şarkıyı Almanca sözlerle yorumladı. Lindenberg 1980'de Panische Zeiten filminin yapımcısı olup, Karl Dall, Hark Bohm ve Eddie Constantine'in yanında iki rol birden oynadı. Aynı isimli albüm de 1980'de yayınlanıp, Helen Schneider ile turladı. 1981'de "Wozu sind Kriege da?" single'ında Lindenberg'in piyanisti Jean-Jacques Kravetz'in 10 yaşındaki oğlu Pascal Kravetz ile düet yaptı. Ayrıca yeni kitabı "Rock und Rebellion – ein panisches Panorama" da bu sene yayınlandı. Rock ve chanson arasında gidip gelen Udopia albümü Nassau ve New York'ta kaydedildi. 1982 yılını turlarla geçirdi. Uzun süreli plak şirketi Teldec'ten çıkardığı "Keule" albümü punk rock tarzıyla dikkat çekti. Albümünde Neanderthal olarak poz veren sanatçı, minimalist bir müzik ve sosyal mesaj veren sözler yapmıştı. 1983'te yönetmen Adolf Winkelmann'ın çektiği "Super" filminde Renan Demirkan ile oynadı. 1983 yılında Harry Warren'ın Chattanooga Choo Choo şarkısının üstüne yazdığı sözlerle oluşturduğu "Sonderzug nach Pankow" şarkısı ile kariyerinin en büyük başarısına imza attı. Bu şarkıda Doğu Almanya'da konser vermek istediğini söyleyen şarkıcı, Doğu Almanya yönetiminde de tartışıldı. Sonuç olarak Doğu Berlin'e geçen sanatçı, sahnelerdeki onuncu yılını burada verdiği konserle kutladı. 1984'teki "Götterhämmerung" albümündeki "Hallo DDR!" şarkısı nedeniyle, planlanan turnesine izin verilmedi. Aynı problemi o sene başka bir Alman grubu BAP da yaşamıştı. "Götterhämmerung", bir önceki albüm "Odyssee" 'den farklı müzikalitesiyle dikkat çekiyordu. Güncel konularla ilgili yazdığı absürt sözleri bu sefer disko-funk tarzında bestelemişti. Örneğin "Sie brauchen keinen Führer" şarkısı neonazi karşıtı bir şarkıydı. 1985'te çıkardığı "Sündenknall"'ın turnesinde Moskova'ya gitti. Burada "Wozu sind Kriege da" (Neden Savaşlar Var?) şarkısını ünlü Rus şarkıcı Alla Pugatschowa ile söyledi. "Radio Eriwahn" albümünün ilk yarısını Moskova'da kaydettiği yeni şarkılarla, ikinci yarısını ise konser şarkılarıyla yaptı. 1986'da Lindenberg ve grubunun özel sekreteri Gabi Blitz uyuşturucu nedeniyle hayatını kaybetti. Lindenberg, "Horizont" (Ufuk) şarkısını ona ithaf etti ve bu şarkı büyük bir hit oldu. Şarkının bulunduğu albüm "Phönix" elektronik müziğe yatkın olup, Bertolt Brecht ve Friedrich Hollaender şiirlerinin bestelerini bulunduruyordu. D: Almanya, A: Avusturya, CH: İsviçre Boyut Fizik ve matematikte bir uzayın ya da nesnenin boyutu, gayriresmî olarak bu uzay ve nesne üzerindeki herhangi bir noktayı belirlemek için gereken minimum koordinat sayısı olarak tanımlanır. Bir doğru üzerindeki bir noktayı tanımlamak için bir koordinat gerektiğinden doğrunun bir boyutu vardır (örneğin sayı doğrusu üzerindeki 5 noktası). Düzlem, kare ya da daire yüzeyinin iki boyutu vardır, çünkü bu yüzeyler üzerindeki herhangi bir noktayı tanımlamak için iki koordinata ihtiyaç vardır (örneğin kare üzerindeki bir noktayı tanımlamak için hem enleme, hem de boylama ihtiyaç vardır). Yine aynı şekilde küre, silindir ya da küpün içindeki bir noktayı tanımlamak için üç koordinat gerektiğinden bu boşluk üç boyutludur. İzafiyet Teorisi'nde ise zaman, dördüncü ve uzaysal olmayan boyut olarak eklenir. Fizikte üç uzay boyutu ve bir de zaman boyutu kabul gören normdur. Fakat temel kuvvetleri birleştirmeye çalışan teoriler, bu amaçla daha fazla boyut eklemektedirler. Süper sicim teorisi, M teorisi ve Bozonsal sicim teorisi, fiziksel uzayın sırasıyla 10, 11 ve 26 boyutlu olduğunu iddia ederler. Bu ilâve boyutların uzaysal olduğu söylenir. Fakat biz ancak üç uzaysal boyutu algılarız ve bugüne kadar ne deneysel, ne de gözlemsel deliller, ilave boyutların varlığını tasdik etmez. Muhtemel bir açıklama, uzayın atomaltı ölçekte (muhtemelen kuark/sicim ölçek seviyesi veya daha altta) ilave boyutların içine "sarılmış gibi" davrandığıdır. Aralık 2012'de Büyük Hadron Çarpıştırıcısı sonuçlarının analizi, büyük ilave boyutlu teorileri ciddî şekilde sınırlamıştır. Uzaya ilave boyutlar eklemiş başka fizîki teorilerse şunlardır: Beyköyü Barbaros Åžansal Barbaros Şansal (d. 10 Temmuz 1957, Ankara), Türk moda tasarımcısı. 1957 yılında Türkiye'nin başkenti Ankara'da Sungur Tekin Şansal ve Güner Eczacıbaşı'nın çocuğu olarak dünyaya gelen Şansal, Şişli Özel Dost İlkokulu, Yeşilköy Halil Vedat Fıratlı Pansiyonlu İlkokulu, Site Koleji, İstanbul Alman Lisesi, İzmir Fatih Koleji, İstanbul Vefa Lisesi, İstanbul Maltepe Lisesi, İstanbul Fenerbahçe Lisesi ve Marmara Üniversitesi İktisadi Ticari İlimler Akademisi İşletme Fakültesi'nde eğitim görmüş, eğitimini Londra'da tamamlamıştır. Modacı kişiliğinin yanında LGBT hakları savunuculuğu ve savaş karşıtı kişiliğiyle bilinir. Habertürk'te "Toplu İğne" ve Skytürk'te "Çengel İğne" isimli programları yaptı. "3. Sınıf Hamur Kağıda Matbaa Mürekkebi Hayatlar" isimli bir kitap yazdı. Ayrıca Matthew Frederick ve Alfredo Cabrera adlı yazarların yazdığı "Moda Okulunda Öğrendiğim 101 Şey" isimli kitabı Türkçeye çevirip yayınladı. Marmara Üniversitesi ve Ankara Başkent Üniversitesinde moda tarihi dersleri verdi. 2012 yılında Bülent Ersoy'a yönelik sarf ettiği "Bizim kıyafetlerimiz ona uymaz çünkü kadın terzisiyiz." demiş ve bunun yanı sıra da "Ben hâlâ kendimim, mavi nüfus kâğıdımı değiştirmedim. Ben kamburumu onun gibi zımparalatmadım!" sözleri yüzünden üyesi olduğu Pembe Hayat, "Bülent Ersoy şahsında bütün translara yönelen bu transfobik ve aşağılayıcı söylemleri sebebi" ile Şansal'ı dernek üyeliğinden çıkardığını söylemiştir. Mayıs 2015'te Ercan Uluslararası Havalimanı'nda KKTC'ye girişi esnasında üzerinde Hint keneviri bulunan Şansal, bu yüzden gözaltına alınarak Lefkoşa Kaza Mahkemesi'ne çıkarıldı. Tutukluluk esnasında üzerinde uyuşturucu madde olduğunu kabul ederek pişman olduğunu belirtti ve bunun üzerine mahkeme tarafından ₺40 bin kefalet ödemesi şartıyla serbest bıraktı. Kasım 2015 tarihinde çıkarıldığı mahkemece bir ay hapis cezası aldı. Ağustos 2016'da sosyal medya hesabından yazdığı bir yazıda hayatını kaybeden Türk Silahlı Kuvvetleri mensupları ile ilgili yazdıklarından dolayı "halkı kin ve düşmanlığa tahrik veya aşağılama ile ölen kişilerin hatırasına hakaret" gerekçeleriyle kendisi hakkında suç duyurusunda bulunuldu ve yargılanarak ve tutuklanması talep edildi. 1 Ocak 2017'de yılbaşı kutlamaları sırasında gerçekleşen İstanbul gece kulübü saldırısı sonrasında sosyal medyadan paylaştığı bir videoda söylediği "2017 de hepinize girdi. Mutlu yıllar, tadını çıkarın, yan yatın, kendinizi serbest bırakın. ... Bu kadar gazeteci tutukluyken, bu kadar çocuk taciz, tecavüz görürken, bu kadar yolsuzluk, rüşvet almış başını giderken, bağnazlar sokaklarda tebliğcilerle pislik dağıtırken siz de hâlâ yeni yıl mı kutluyorsunuz? ... Bu kadar pisliğin, sefaletin, rezaletin içinde. Bokunda boğul Türkiye." sözleri çeşitli tepkilere maruz kaldı. Bu sözler yüzünden KKTC İçişleri Bakanlığı, yılbaşı tatili için ülkeye gelen Şansal'ı gözaltına alarak Türkiye'ye sınır dışı etti ve uçakla Atatürk Havalimanı'na gönderildi. Havalimanının apronunda uçaktan inişi sırasında Şansal, buraya giren bazı kişiler tarafından fiziki ve sözlü saldırıya uğradı; avukatı Efkan Bolaç, Şansal'ın belinden, böbreklerinden ve kasıklarından darbe aldığını açıkladı. Darp sırasında polis tarafından gözaltına alındıktan sonra ifadesi alındı ve ertesi gün Türkiye Anayasası'na göre "halkı kin ve düşmanlığa tahrik" suçlamasından tutuklandı. Şansal, kullandığı sözlerin "ayrımcılığa karşı bir hiciv" olduğunu belirterek kendisine yöneltilen suçlamaları kabul etmediğini söyledi. Ünsüz sertleşmesi Ünsüz sertleşmesi Türkçedeki ses olaylarından biridir. Bu kurala göre sert ünsüzle biten kelimeler b, c, d, g ünsüzleriyle başlayan bir ek aldığında, ekin bu ilk ünsüzü sertleşerek p, ç, t, k ünsüzlerinden birine dönüşür: Türkçede ünsüzler (sessiz harfler) sert ve yumuşak olmak üzere iki gruba ayrılır. Sert ünsüzler ç, f, h, k, p, s, ş ve t'dir. Bu harf grubunu öğrencilerin ezberlemesini kolaylaştırmak için "f ı s t ı k ç ı ş a h a p" ifadesi üretilmiştir. Bu kelime grubundaki ünsüz harflerin tamamı serttir. Bunun dışında kalanlar ise yumuşak ünsüzlerdir. Bağlaç olan "de" ve "da" ayrı yazıldığı için yazımda ünsüz sertleşmesi kuralına uymaz. Ancak kurala uymuş gibi telaffuz edilebilir: Grup adı oluşturan "-gil" eki sertleşerek "-kil"e dönüşmez. Halil İbrahim Dinçdağ Halil İbrahim Dinçdağ, eski hakem ve radyo programcısı. 2009 yılında il hakemi Halil İbrahim Dinçdağ, eşcinsel olduğu gerekçesiyle meslekten ihraç edildi. Gerekçe olarak Dinçdağ'a GATA'dan verilen "askerliğe elverişli değildir" (çürük) raporu gösterildi. Hakemin kimliğinin gizlenmesine dair mahkeme kararına rağmen, haber medyada "Trabzonlu hakem H.İ.D." şeklinde verildiği için kısa zamanda kimliği ortaya çıktı. Dinçdağ, hakemlik lisansı elinden alınıp kimliği deşifre edildikten sonra hiçbir yerde işe alınmadığını ve Karadeniz mafyası tarafından ölümle tehdit edildiğini iddia etti. Dinçdağ göreve iade edilmesi için Türkiye Futbol Federasyonu'na dava açtı. 29 Aralık 2015'te sonuçlanan davada mahkeme maddi ve manevi tazminat taleplerini kısmen kabul etti ve 3 bin TL maddi, 20 bin TL manevi tazminat ödenmesine karar verdi. Rakamlarla ilgili olarak temyize başvuracak olan Dinçdağ "29 Aralık 2015 futbolda homofobiyle mücadele ve LGBT hareketi için Türkiye'de bir zaferdir" dedi. 2009'da Mehmet Sevigen, 2013 yılında Melda Onur konuyu meclis gündemine taşıdı. Dinçdağ'ın hakemliğinin elinden alınması, 'Homofobiye kırmızı kart' hareketinin gelişmesine neden oldu. 2013'te 15 ülkeden gelen eşcinseller hakem Dinçdağ'a destek için sahaya çıktı. Dinçdağ, 2014'te Almanya'da "Eşcinsellik Düşmanlığına Karşı Birlik" topluluğudan 'Saygı Ödülü' aldı. 29 Aralık 2015'te davası sonuçlandı ve davayı kazandı. Mahkeme, TFF'nin Dinçdağ'a 20 bin lira manevi, 3 bin lira maddi tazminat ödemesine hükmetti. Hafnarfjörður Hafnarfjörður, İzlanda'nın nüfus itibarıyla en büyük üçüncü şehridir. Reykjavik'in 10 km güneyinde yer alır. İzlanda'nın güney-batı kıyısında bulunan bir liman kenti ve belediyedir. Her yıl Mayıs ayında, Parlak Günler Festivali düzenlenir.Festivalde kısa filmler izlenir ve konserler verilir.İzlanda denizcilerinin anısına düzenlenir. Her yıl yaz gündonümünde bir Viking Festivali yapılır.Yerel bar ve restoranlarda kutlanır.Viking atalarını yad etmek amacıyla düzenlenir. Akureyri Akureyri, İzlanda'nın kuzeyinde yer alan bir kasabadır. Nüfus itibarıyla dördüncü büyük belediyedir. Akureyri 17.754 (2011)'lük nüfusuyla önemli bir liman ve balıkçılık merkezidir. Akureyri coğrafi konumu sebebiyle nispeten sıcak bir iklime sahiptir. Kieron Dyer Kieron Courtney Dyer (d. 29 Aralık 1978, Ipswich), İngiliz millî futbolcudur. Şu an Queens Park Rangers takımının formasını giymektedir. Orta saha bölgesinde oynamaktadır. 1996 yılında Ipswich Town ile profesyonelliğe geçiş sozleşmesi imzalayan Dyer, iki kez EFL Championship'te yılın takımı ödülünü kazandı. 1999 yılında Newcastle United'a 6 milyon £ karşılığında transfer oldu. Oradaki başarılı performansıyla millî takıma kadar yükseldi. Newcastle'da tam yedi yıl mücadele eden Dyer, 16 Ağustos 2007 tarihinde 6 milyon £ karşılığında West Ham United'a transfer oldu. Dyer, West Ham'da oynadığı dönemlerde sık sık yaşadığı sakatlıklar yüzünden fazla forma giyme şansı bulamadı. West Ham macerasından sonra Dyer, 11 Mart 2011 tarihinde eski takımı Ipswich Town'a kiralandı ve 30 numaralı formanın sahibi oldu. Orada dört maç yaptıktan sonra West Ham'dan ayrıldı. Dyer, Temmuz 2011'de Queens Park Rangers ile bir yıllık sözleşme imzaladı. Dyer, Queens Park Rangers formasıyla ilk maçına 13 Ağustos 2011 tarihinde 4-0 kazandıkları maçta Bolton karşısında çıktı fakat o maçta talihsiz bir şekilde ayağı kırıldı ve ayağından ciddi bir operasyon geçirdi. Dyer, İngiltere'nin genç ve B takımlarında forma giydi. İlk millî takım formasını 4 Eylül 1999 tarihinde 6-0 kazandıkları maçta Lüksemburg karşısında giyerken, millî formayı son kez; Ağustos 2007'de 1-0 kaybettikleri maçta Almanya karşısında giydi. Dyer, 2007 yılında bıraktığı İngiltere formasını 33 kez giydi ama gol atmayı başaramadı. Ayrıca İngiltere takımıyla 2002 FIFA Dünya Kupası ve 2004 Avrupa Futbol Şampiyonası'nda boy gösterdi. !colspan="3"|Ipswich Town Toplam !98!!11!!5!!0!!11!!1!!0!!0!!114!!12 !colspan="3"|Newcastle United Toplam !190!!23!!18!!5!!9!!3!!33!!5!!250!!36 !colspan="3"|West Ham United Toplam !30!!0!!1!!0!!3!!0!!0!!0!!34!!0 319||34||24||5||23||4||33||5||399||48 (*) 2 Play-Off katılımları sezonunu içermektedir (**) 2 Play-Off gollerini de içermektedir Garðabær Garðabær, İzlanda'da bir belediyedir. Aleksandr Åžotman Aleksandr Vasiliyeviç Şotman (Rusça: Алекса́ндр Васи́льевич Шо́тман) (25 Ağustos (6 Eylül) 1880 Sankt-Peterburg – 30 Ekim 1937 Moskova) Sovyet devlet adamı ve Bolşevik lider. Bir işçi sınıf ailesinin çocuğu olarak dünyaya gelen Şotman orta okula kadar okur. 15 yaşında tornacı olarak fabrikalarda çalışmaya başlar. O dönemde yasadışı faaliyet gösteren Rusya Sosyal Demokrat İşçi Partisi ne (RSDİP) 1899 yılında üye olur. 7 (20) Mayıs 1901 tarihindeki Obuhov Olayları içindedir. Vyborg bölgesindeki fabrikalarda çalışan hem Vyborg Parti Komitesi hem de Petersburg Parti Komitesinde yer alır. 1903 yılında önce Brüksel sonra da Londra’da toplanan II. Kongre’ye delege olarak katılır. Kongrede yaşanan ayrışmada Lenin tarafında yer alan Bolşeviklerin arasında olur. Sonraki dönemde Yaroslavl bölgesinde faaliyet gösterir ve çok kez tutuklanır. 1905 Devrimi sırasında Sankt Petersburg komitesindedir. Özellikle işçi çalışmaları alanında öne çıkar ve Metal İşçileri Sendikası yönetiminde bulunur. 1910-13 yılları arasında Fin Sosyal Demokrat Partisinde de görev alır. Baltık Filosunun örgütenmesinde çalışır. Lenin’in sürgünde bulunduğu Krakov’daki 1913 yılındaki parti toplantısına katılır. Bu dönemde Bolşevik Merkez Komitesi üyesi olur aynı zamanda partinin Rusya’daki yeraltı faaliyetinden sorumludur. 1913 yılı Kasım ayında tutuklanarak 3 yıl sürgün cezasını çekmek için Narym’e gönderilir. 1917 yılında Şubat Devriminin ardından serbest kalır ve Tomsk’a oradan da Finlandiya’ya gönderilir. Temmuz Günlerinin ardından yapılan VI. Kongre’ye katılır. Bu dönemde Finlandiya’da saklanan Lenin ve Zinoviyev ile parti merkezi arasındaki temasın kurulmasından sorumludur. 6 (29) Ağustos günü yapılan ve silahlı ayaklanma kararı alınan genişletilmiş Merkez Komitesi birleşimine katılır. 1917 Ekim Devriminin ardından kurulan ilk hükümet Sovnarkom’da Telgraf ve Posta Halk Komiserliği Yardımcılığı görevini üstlenir. Yüksek Ekonomik konsey Prezidyumu üyeliği yapar. 1920 yılına gelindiğinde Sibirya bölgesinde çeşitli parti görevleri alır. Bundan sonra sırasıyla Kafkaslar ve Karelya’da bulunur. 1923-24 döneminde otonom Karelya Sovyet Sosyalist Cumhuriyeti Yüksek Sovyeti Başkanlığını yapar. 1926 yılında Merkez Komite Prezdiyumuna seçilir. Bu dönemde XIII ila XVI. Parti Kongrelerine katılır. Büyük Temizlik döneminde anti-Sovyet Troçkist örgüte üye olmak suçuyla yargılanır. Suçlu bulunur ve 30 Ekim 1937 tarihinde kurşuna dizilir. Mezarı Donskoy Mezarlığındadır. 1955 yılında itibarı iade edilir. Şotman’ın adı başta Sankt Petersburg olmak üzere çok sayıda ilde sayısız cadde ve sokağa verilmiştir. Ayrıca Sankt Petersburg’un ilk marksistleri anıtında heykeltıraşlar tarafından ölümsüzleştirilmiştir. Ayrıca Emmanuil Kazakeviç'in Mavi Defter adlı romanından uyarlanan 1963 yapımı filmde aktör Nikolay Grabbe tarafından canlandırılır. PPD Mantoux testi, Tüberkülin Deri testi, Tüberkülin Cilt testi ya da PPD testi ("Pürified Protein Derivative" yani Saflaştırılmış Protein Türevi) olarak da bilinir, tüberküloz için bir tarama testidir. Hastalık hakkında dolaylı bilgi verir, kişinin tüberküloz basili ile enfekte olup olmadığını gösterir, hastalık hakkında kesin bilgi vermez. Testin mekanizması tüberküloz basilinin bazı antijenik bileşenlerinin (Tüberkülin) enfekte kişilerde gecikmiş tipte bir aşırı duyarlılık reaksiyonu yapması esasına dayanır. Sol önkolun üst kısmının iç ya da dış yüzüne ve cilt içine uygulanır. PPD’nin 5 Tüberkülin ünitesi yani 0,1 mililitre doz deri içine enjekte edilir (Mantoux yöntemi). Enjeksiyondan sonra ciltte 6–10 mm çaplı bir kabarcık oluşmalıdır. Test uygulanacak saha herhangi bir antiseptik veya dezenfektanla silinmemelidir. 48-72 saat sonra test okunur. Endurasyon çapı (ciltteki kabartı, sertleşme) milimetre cinsinden ön kol uzun eksenine dik olarak bir cetvel yardımıyla ölçülerek reaksiyon okunur. Hiç sertleşme yoksa, sonuç "0 mm" olarak kayıt altına alınmalıdır. Eritem (kızarıklık) dikkate alınmaz. Test bölgesinde bül, vezikül gibi reaksiyonlar görülebilir önemli değildir. Testin değerlendirmesi BCG aşısını rutin uygulayan ülkeler ve rutin uygulamayan ülkeler arasında farklılık gösterebilir. Değerlendirmede BCG aşısının varlığı önemlidir. Türkiye’de tüberkülin deri testi (TDT) reaksiyonunu değerlendirme kriterleri şunlardır: MQ-8 Fire Scout Northrop Grumman MQ-8 Fire Scout; Northrop Grumman şirketi tarafından Amerika Birleşik Devletleri Silahlı Kuvvetleri'nin kullanımı için üretilen insansız bir saldırı helikopteridir. Fire Scout, hava ve kara kuvvetlerinde keşif ve hassas hedeflere ateş desteği sağlamak üzere tasarlanmıştır. Kaldaz Kaldaz Hanım, Türk ve Altay mitolojisinde Ateş Tanrıçası. Başka bir görüşe göre mal (sığır) ve büyükbaş hayvanların koruyucusudur. Emrindeki olan canlılara "Kaldazın" adı verilir. Kaldazın – Türk ve Altay halk inancında Ateş Cini. Ateşin içinde oynar. Kısa boyludur. Sakalı yedi karıştır. Sakalları kirpi oku gibidir. Sarı bir samura dönüşebilir. Taz Hanım - Türk ve Altay mitolojisinde gök tanrıçasıdır. Tez Hanım olarak da bilinir. Ülgen’in karısı olarak geçer. En önemli özelliği kel olmasıdır. Tuvalarda kartala Tas adı verilir ve Taz Hanım ile bağlantılıdır. Moğolcada akbaba kuşuna Tas/Tasu denmesi de yine bu kuşun kel bir görünümünün olmasıyla alakalıdır. Tazlık (kellik) tamamen Türk kültürüne ait olan belirgin biçimde ortaya çıkan bir güç simgesidir. Taşşa ve Keloğlan ile bağlantılı olarak ele alınabilir. Taskıl, Tazagan gibi dağ adları yine bu konuyla ilintilidir. Moğolca Gal (Ateş) kelimesi ve Hal sözcüğü ile bağlantılıdır. Ayrıca Kal/Kel kökü kellik ifade eder. Kal (Ateş) ve Daz (Kel) sözcüklerinin bileşimidir. TapuÄŸ Tapuğ - Türk halk ve tasavvuf edebiyatında dini içerikli şiir, dinsel musiki, ilahi. Değişik Türk dillerinde Tapuk veya Tapzuk (Tapzuğ) olarak da söylenir. İçeriği dini konulara dair olan ve özel ezgileri bulunan şiir ve müzik türüdür. Ayrıca Gülşeni tarikatına bağlı mutasavvıf şairlerin ayinler sırasında okudukları makamlı şiirlere de yine tapuğ adı verilir. Türkçe (Tap) kökünden türemiştir. "İnanmak, kulluk etmek" anlamları vardır. "Tapmak" (İman etmek), "tapınmak" (ibadet etmek) gibi sözcüklerle aynı kökeni paylaşır. Ve anlam olarak da bu kelimelerle yakından bağlantılıdır. Bu kelimeyle aynı kökten gelen "Tapu" sözcüğü, güven ve belirli bir hakkı göstermesi bakımından dikkate değerdir. Azerice'deki "tapmak" sözcüğünün "bulmak" anlamı da, inancın "bulunç" (vicdan) ile alakasını ortaya koyması açısından önemlidir. Tamaşvarlı Âşık Hasan. Oyor Han Oyor Han - Türk ve Altay mitolojisinde Ced (Atalar) Tanrısı. Ozor Han şeklinde de söylenir. Ata Ruhlarının önderidir ve bu bağlamda Ozor ruhları ile bağlantılıdır. Ozor – Türk, Altay ve Moğol mitolojisinde ve Orta Asya şamanizminde Ata Ruhları. Oyor şeklinde de söylenir. Ataların başıboş olarak dolaşan ruhlarını ifade eder. Gelip insanlara yardım edebilirler. Moğollardaki Ced Tanrısı Oyor Han ile bağlantılıdır. (Oy/Oz) kökünden türemiştir. Ozmak (önde gitmek), görüş bildirmek anlamı vardır. Oy kelimesi bu köktendir. Ozan sözcüğüyle aynı kökten gelir. Yusuf BaÅŸer Åžu anlamlara gelebilir: Girift Girift, Türk musikisinde tahta perdeliler sınıfından eski bir nefesli çalgı. Kamıştan yapılır ve başparelidir. Görünüş olarak neye benzemekle beraber çoğunlukla daha küçük ve ses alanı daha dardır. Neyde üstte altı delik olmasına rağmen giriftin en baştaki biraz kenara açılan yedi deliği bulunmaktadır ve neyden oldukça farklı boğuk tatlı bir sesi vardır. Girift isminin çalınmasındaki güçlükler nedeniyle verildiği söylenmektedir. Çoğunlukla neyzenler tarafından ikinci çalgı olarak kullanılmıştır ama çalınmasının zor ve ses alanının dar olması nedeniyle icracı sayısı her zaman sınırlı kalmıştır. Son üstadı Giriftzen Asım Bey’den sonra neredeyse tamamen terk edilmiş ve unutulmuştur. Neyzen Süleyman Erguner son yıllarda yaptığı çalışmalarla girifti tanıtmış ve bir albüm yayınlamıştır. Mısırlılar Mısırlılar, Mısır vatandaşı olan kimse. Antik Mısır'dan beri kullanılmaktadır. Mısır Osmanlı Egemenliğindeyken tüm Mısır vatandaşları Osmanlı vatandaşı olurdu. Northrop Grumman Northrop Grumman, ABD merkezli, uzay ve savunma teknolojileri alanında faaliyet gösteren, 1994 yılında Grumman ve Northrop girişimiyle kurulan küresel şirkettir. Şirket savunma sektöründe 2010 yılında dünyanın dördüncü büyük şirketi olmuştur. Nisan 2011 itibarıyla Northrop Grumman dört iş sektöründe faaliyette bulunmaktadır. Bunlar uzay sistemleri, elektronik sistemler, haberleşme sistemleri ve teknik sistemlerdir. Northrop Grumman'ın üretim yelpazesinde uçak gemisi, savaş uçağı, savaş gemisi, füze sistemleri, uydular ve bilişim teknolojisi sistemleri de bulunmaktadır. Bir Kedi, Bir Adam, Bir Ölüm Bir Kedi, Bir Adam, Bir Ölüm , Zülfü Livaneli'in 2001 yılında yayımlanan romanı. Eser, İsveç'te yasayan, yurtlarından çeşitli siyasal nedenlerle sürülmüş insanların ortak kaderini, uyumsuzluğunu, bunalımlarını anlatır. Kitap, Türkiye dışında Yunanistan (2002), Sırbistan (2002), İran (2004), İsviçre’de (2005) yayımlandı ayrıca İngilizce, Almanca ve Fransızca’ya “"Yalnızlık Mevsimi"” adıyla çevrildi. Yazarı, bu eseri ile 55. Yunus Nadi Roman Ödülü'nü kazanmıştır. Romanın kahramanı Sami Baran, 12 Mart döneminde başından geçen trajik bir olay sonucu İsveç'e gider ve bu ülkeden siyasi mültecilik hakkı talep eder. Kendisi gibi mülteci olan bir arkadaşı Sami'nin hikayesini roman haline getirir. Sami, buna roman basılmadan önce okumak şartıyla izin vermiştir. Kitabı okuyunca bazı eksiklikleri tamamlamak üzere her bölümün sonuna notlar ekler. Kitap, bir bölüm yazarın anlattığı geri kalanı Sami'nin ekledikleri olmak üzere iki anlatıcılı olarak basılır. Siyasete ilgisiz, kendi halinde bir adam olan Sami Baran'ın başından geçen trajik olay, nişanlısı Filiz'in öldürülmesidir. Nişanlısı ile evlerine perde almak ile ilgili konuşurken "dur" ihtarını duymadıkları için üstlerine açılan ateşle Fliz hayatını yitirir. Olayın ardından yapılan sorgularda işkence gören ve sevgilisinin bir militan olduğunu söylemeye zorlanan Sami, sonunda ülkesini terkedip siyasi mülteci olarak Stockholm'e yerleşir. Türkiye'den ve farklı coğrafyadan mülteciler arasında yaşar. Romanda tüm kahramanların politik geçmişleri ayrı ayrı anlatılır. Bir ülkede yabancıları bir türlü kabul edemeyişleri gösterilir; sürgünlüğün psikolojisi yansıtılır. Takıntılı, hastalık hastası bir insana dönüşen ve sanrılar gören Sami, tedavi için bir hastaneye yattığında, geçmişte ona işkence yapan adamın aynı hastanede kalmakta olduğunu öğrenir. Nefret ettiği bu adam, şimdi güçten düşmüş ve gözden çıkarılmış bir eski bakandır; ölümcül bir hastalığı vardır. Sami, mülteci arkadaşları ile onu öldürmek için plan yapar. Latin Amerikalı Clara, ona destek vermekte en istekli kişidir. Bu arada Sami'nin hastanede kendisine tercümanlık yapması nedeniyle yaşlı adam ona minnet duyar ve kendisinden nefret eden Sami'yi tutunduğu tek dal olarak görür. Sami ve Clara yaşlı adamı hastaneden çıkarırlar. Sami, yaşlı adama nasıl davranacağına karar vermeke çelişkiler içinde kalır. Kitaptaki ikili anlatımdan birisine göre Sami ve Clara, eski bakanın hayatını sonlandırmasına yardım ederler; diğerine göre Sami ile adam hesaplaşırlar fakat Sami adamı öldürmek yerine adam intihara teşebbüste bulunmasına rağmen adamın hayatını kurtarır. Philip K. Dick Ödülü Philip K. Dick Ödülü, Philadelphia Bilimkurgu Topluluğu sponsorluğunda Norwescon tarafından bilimkurgu ve fantezi yazarı Philip K. Dick adına her yıl verilen ödüldür. Metin Boran Metin Boran (d. 1966, Ankara), yazar, tiyatro eleştirmeni, öğretim üyesi. 1966'da Ankara'da doğdu. 1985 yılında Ankara’da amatör tiyatro çalışmalarına başladı. 1986'da Şair Hasan Hüseyin Korkmazgil’in şiirinden oyunlaştırılan, “Ağlasun Ay Şafağı” adlı gösteriyle ilk kez sahneye çıktı. 1996 yılında Ankara Üniversitesi Dil ve Tarih-Coğrafya Fakültesi Tiyatro Bölümü’nden mezun oldu. Bir yıl Ankara Devlet Tiyatrosu’nda reji asistanı ve oyuncu olarak çalıştı. 1996-1999 yılları arasında Almanya’da üç yıl iki farklı toplulukla tiyatro çalışması yürüttü. 1999-2005 yılları arasında Diyarbakır Şehir Tiyatrosu Genel Sanat Yönetmenliği yaptı. 1992 yılında Ankara'da günlük Siyah Beyaz gazetesinde aynı zamanda da çeşitli dergilerde kültür sanat ve estetik üzerine yazılar yazdı. 1993 yılında "Özgür Gündem" gazetesinde kültür ve sanat üzerine yazılar yazmaya başladı. 1996 yılından 1999 yılına kadar Özgür Politika gazetesinde haftalık yazılar yazdı. Beyoğlu Belediyesi’nin desteği ile 2007-2009 yılları arasında Dolapdere ve Tarlabaşı’nda yoksul çocuklarla Sanat Atölyesi Koordinatörlüğü yaptı. İki yıl süren bu Sanat Atölyelerinde ritim, dans, drama, resim ve tiyatro alanlarında 11-13 yaş aralığındaki yaklaşık 600 çocukla çalışmalar yaptı. Kocaeli Üniversitesi Güzel Sanatlar Fakültesi Sahne Sanatları Bölümü’nde 4 yıldır Dramaturji, Oyun Sahneleme ve Tiyatro Eleştirisi dersleri veriyor. Aynı zamanda 2009 yılından beri Tiyatro Eleştirmenleri Birliği Genel Sekreterliği yapıyor. Evrensel Gazetesi’nde Ramp Işıkları adlı köşesinde haftalık olarak tiyatro eleştirileri yazıyor. Koulrofobi Koulrofobi palyaçolara duyulan korkudur.Koulro kelimesi, Antik Yunan kültüründe palyaçoların eğlence figürü olarak yer almamasına rağmen,Yunanca'da tahtabacak anlamına gelen "κωλοϐαθριστής" kelimesinden gelir. Koulrofobia, insanların üzerinde ciddi izler bırakabilen bir fobidir. Ciddi anlamda, insanları rahatsız eder. İleri derecelerdeki Koulrofobia Hastaları, palyaçoları gördüklerinde titreme, hızlı nefes alıp verme, nefes kesilmesi, bağırma gibi refleksi davranışlar sergileyebilirler. Koulrofobisi olan insanlar, palyaçolara bakmak, onlarla iletişim kurmak zorunda bırakılmamalıdır. Bu, Koulrofobisi olan insanın çevresine olan güvenini sarsar. Dundee FC Dundee Football Club, bir İskoç futbol kulübüdür. Scottish Premiership'nde mücadele etmektedir. Kulüp Dundee şehrindedir. Maçlarını Dens Park stadyumunda oynamaktadır. Paula Ivan Paula Ivan (d. 20 Temmuz 1963; Horești, Fălești; evlenmeden önceki adı Paula Ionescu), Rumen eski atlet. Orta ve uzun mesafe koşularında yarışan atlet, 1988 Yaz Olimpiyatları'ndaki 1500 metre etkinliğinde 3:53,96 saniyelik derecesiyle altın madalya kazanmasının yanı sıra Olimpiyat rekorunun da son sahibi olmuştur. Teredo tünelleme Teredo [1] ; yönlendirici ile istemci arasında kurulan bir tüneli kullanan IPv6 Geçiş Yöntemi'dir. Bu yöntemin 6to4 ve ISATAP yöntemlerinin kullanılamadığı senaryolarda son çare olarak kullanılması önerilmektedir. Teredo yönteminin temel amacı NAT veya güvenlik duvarı arkasında kalan istemcilerin IPv6 ağına bağlanmalarını sağlamaktır. Önemli: Teredo arayüzü Windows 7 işletim sisteminde otomatik olarak ayarlanmakta ve çalıştırılmaktadır. Sanal IPv4 adresine sahip bir Windows 7 istemcide Teredo arayüzü otomatik aktif hale gelmekte ve istemci IPv6 ağına bağlanmaya hazır hale gelmektedir. Teredo adres yapısında ilk 32 bit Teredo öneki ( 2001::/32 ) olarak belirlenmiştir. İkinci 32 bitlik bölümde Teredo sunucu IPv4 adresinin onaltılık tabanda gösterimi yer almaktadır. 16bitlik bayraklar bölümü adres tipini ve NAT yapısını belirtmektedir. Son 48 bit istemciye ulaşacak olan NAT cihazının global IPv4 bilgisini ve istemcinin dinlediği Teredo portuna ulaşacak NAT cihazı portu bilgisini içermektedir. Port bilgisi içeren 16 bitlik bölüm, NAT cihazı port numarasının bitlerinin ters çevrilmiş halidir. Benzer şekilde son 32 bitlik bölüm de NAT cihazının global IPv4 adresinin bitlerinin ters çevrilmiş halidir. Teredo istemci üzerinde, kullanılacak Teredo sunucunun adresini tanımlanır ve Teredo istemci IPv6 adresi almak için tanımlanmış Teredo sunucuyu kullanır. Tablo 1 ‘de bu adres yapısına bir örnek verilmiştir. NOT: NAT cihazının IPv4 adresi ve port numarası, Teredo nakledicinin, istemcinin hangi NAT cihazının arkasında olduğunu bilmesi için IPv6 adresine gömülmüştür. Ancak bazı NAT cihazları paketin UDP verisi içinde geçen tüm NAT cihazı global IPv4 adreslerini, istemcinin yerel IP adresi ile otomatik olarak değiştirmektedir (SIP veya H.323). Bu şekilde bir değiştirme ile nakledici, NAT cihazının global IPv4 adresine erişemeyecektir. Bu kaybı engellemek için global IPv4 adresi ve port numarası IPv6 adresi içine gömülürken bitleri ters çevrilmektedir. Teredo geçiş yönteminde Teredo sunucu, Teredo istemci ve Teredo nakledici olmak üzere 3 bileşen bulunmaktadır. Tünel, Teredo nakledici ile Teredo istemci arasında kurulmaktadır. Bu yöntemde IPv6 paketi, IPv4 UDP paketine sarmalanarak gönderilmektedir. Bu sayede NAT veya güvenlik duvarı arkasında kalan istemciler de bu tünelleme yöntemi ile IPv6 ağına bağlanabilmektedir. Teredo nakledici, Teredo istemci ile IPv6 ucu arasındaki bağlantıyı sağlamaktadır. Teredo nakledici IPv6 yönlendirme protokollerini kullanarak Teredo önekini ( 2001::/32 ) IPv6 ağına duyurur. 2001::/32 ağına gelen trafiği tünelleyerek ilgili Teredo istemcisine (önce ilişkili Teredo sunucu ile iletişim kurarak) gönderir. Teredo sunucu, kendisi ile ilişkilendirilmiş Teredo istemcisinin NAT arkasında olup olmadığını, eğer NAT arkasında ise hangi yapıda bir NAT arkasında olduğunu tespit eder. Buna göre istemciye, içinde kendi IPv4 adresi, NAT cihazının IPv4 adresi ve port bilgisinin olduğu bir adres atar. NAT ve/veya ateş duvarı arkasındaki istemci ile Teredo nakledici arasındaki iletişimin başlamasını da istemciyi durumdan haberdar ederek sağlar. Aynı zamanda istemciye belirli aralıklarla UDP paketi göndererek kendisine bağlı istemciler ile iletişiminin devam ettiğini doğrular. Ağ yöneticileri, kendi ağlarına Teredo sunucularını kurabilirler. Bunun avantajı Teredo istemcileri her IPv6 bağlantısı gerçekleştirdiğinde ağ dışında başka bir Teredo sunucusunun haberdar edilmemesidir. Dezavantajı ise ağdaki tüm Teredo istemcilere, Teredo sunucu ayarının yapılması gerekliliğidir. Teredo istemci, NAT ve/veya güvenlik duvarı arkasında yer alan, global IPv4 bağlantısı bulunmayan bir cihazdır. Teredo istemcinin IPv6 ağına bağlanırken kullanacağı Teredo sunucu ayarlanmalıdır. Teredo istemci, Teredo sunucudan gelen IPv6 adresini kullanarak Teredo nakledici üzerinden IPv6 ağına bağlanır. Can Can (literal anlamı ile "yaşam", "hayat", "ömür") şu anlamlara gelebilir: Yunan DireniÅŸi Yunan Direnişi (Yunanca: Εθνική Αντίσταση), II. Dünya Savaşı sırasında 1941-44 yılları arasında Mihver Devletleri işgali altında bulunan Yunanistan’da işgale karşı faaliyet gösteren silahlı ve silahsız farklı siyasi görüşlere sahip grupları içeren terimdir. II. Dünya Savaşı'nın sona ermesinden az önce Almanların ülkeden atılmasının ardından direnişin farklı unsurları iktidarı almak için birbirleriyle mücadeleye girişmiş ve sonunda Yunan İç Savaşı patlak vermiştir. Yunanistan'daki direniş hareketleri ülkenin Alman işgaline uğramasıyla başlamıştır. 1940 yılında Arnavutluk üzerinden başlatılmaya çalışılan İtalya Krallığı işgal girişimi Yunan Ordusu tarafından püskürtülmüştü. Alman işgali sırasında önce Atina sonra da Girit'in düşmesinden sonra kral II. George ve hükûmeti Mısır'a kaçarak sürgünde hükûmet kurarlar. Bu hükûmet Sovyetler Birliği hariç diğer Müttefik Devletler tarafından tanınır. Yunan hükûmeti işgal öncesinde de kralın diktatörlüğe varan uygulamaları yüzünden sol siyasi parti ve gruplarca tanınmaz. Bu gruplar hükümetin köklerini Yannis Metaksas diktatörlüğüne götürürler. Almanlar işgal edilen Yunan topraklarında hemen bir işbirlikçi hükûmet kurarlar. Yorgos Çolakoğlu başkanlığında kukla hükûmet kurulur. Bu hükûmet hem Alman ve İtalyan silahlı kuvvetlerine dayandığı, hem de bu ülkelerin istekleri gereğince Yunan topraklarını Bulgaristan'a verdiği için kamuoyu tarafından benimsenmez. Hükûmet ve işgalci kuvvetler 1942-42 kışındaki açlık salgınını engelleyemeyip kitlesel ölümlerle karşılaşınca daha da gözden düşer. Belgelenememiş olsa da yaygın kanıya göre Yunan Direnişi Evzon Konstantinos Koukidis tarafından gerçekleştirilse de kanıtlanabilen ilk direniş eylemi 30 Mayıs 1941 gecesi gerçekleşmiştir. İki genç öğrenci Apostolos Santas ve Manolis Glezos Akropolis'de göndere çekilen gamalı haçı indirirler. Geniş çaplı ilk direniş hareketleri kuzey bölgelerinde Bulgaristan Krallığına terk edilen topraklarda başlar. Bulgar işgali altında kalan Drama'da ilk kitlesel ayaklanma yaşanır. Bulgarların asimilasyon politikalarına karşı 28-29 Eylül 1941 gecesi silahlı olarak ayaklanan halkın isyanı düzenli Bulgar Ordusu tarafından kolaylıkla bastırılacak, olayların sonunda 3 bin kişi idam edilecektir. Benzer olayların yaşandığı Yunan kasabaları Doxato (Yunanca: Δοξάτοve) ve Choristi (Yunanca: Χωριστή) günümüzde kahraman şehirler olarak bilinir. İlk silahlı gerilla/partizan tarzı direniş ise Makedonya dağlarında 1941'in ekim ayında başlar. Silahlı grupların teslim alınamamasıyla beraber Almanlar bölgedeki sivil halka karşı gerillalara destek verdikleri gerekçesiyle katliamlar düzenlemiştir. Genel olarak kabul gören bir hükümetin olmaması ve işgal öncesi iktidarı elinde bulunduran sınıfların hareketsizliği ülkede siyasi bir boşluk yaratmıştır. Yunan halkı bir bekleyiş içinde olmuş, bazı subaylar Almanlarla savaşmak üzere İngiltere kontrolündeki Orta Doğu topraklarına geçmiştir. Geride kalanlar çok sayıda farklı gruplar halinde örgütlenerek direnişe başlamıştır. İlk büyük çaplı direniş Ulusal Kurtuluş Cephesi (EAM] tarafından örgütlenir. Siyasi bir hareket olarak ortaya çıkan ve 1944 yılına gelindiğinde 1,8 milyon üyeye sahip olan örgüt başta Yunanistan Komünist Partisi olmak üzere çok sayıda küçük sol parti tarafından kurulur. Geleneksel siyasi partiler bu örgüte katılmayı tercih etmeyecek ve kendi direniş örgütlerini kuracaklardır. 16 Şubat 1942 tarihinde EAM başarılı bir silahlı direniş örgütlemesi için komünist lider Thanasis Claras (sonraları Aris Velouchiotis olarak tanınacaktır) ile temasa geçer. Andarte olarak anılan ilk gerilla birlikleri EAM'ın silahlı kolu Yunan Halkının Kurtuluş Ordusu (ELAS) olarak İtalyan, Alman ve işbirlikçi Yunan birliklerine karşı muharebelere girmeye başlar. Sonradan kurulan bir diğer direniş örgütü de Venizelosçu Ulusal Cumhuriyetçi Yunan Birliği (EDES) olur. Eski bir subay olan Albay Napoleon Zervas tarafından kurulan örgüt simgesel lider olarak sürgündeki cumhuriyetçi lider Nikolaos Plastiras'a bağlılık bildirir. 1941 yılında kurulsa da 1942 yılına kadar silahlı bir eylemde bulunmaz. Yunanistan dağlık bir bölgede bulunur. Özellikle de Osmanlı İmparatorluğu döneminde Yunan İsyanı ve bağımsızlık mücadelesi kapsamında dağlarda direniş geleneği kuvvetlidir. Alman işgali sırasında özellikle kırsal bölgelerdeki ulaşım zorluğu ve merkezi yönetim boşluğu sebebiyle buralarda denetim yavaş yavaş direnişin eline geçmeye başlar. Güçlenen ve büyüyen direniş örgütleri merkezi hükümetin çok ötesinde yaygınlığa ve denetime sahip olur. 1942 Şubat ayına girildiğinde artık Yunanistan Komünist Partisi'nin öncülüğünü yaptığı ELAS Yunanistan'ın orta bölümlerinde Aris Velouchiotis yönetiminde faaliyet halindedir. İzleyen yaz aylarında eski Albay Napoleon Zervas da EDES'in silahlı kolu olarak Yunan Ulusal Gerilla Gruplarının (EOEA) kurulduğunu ilan eder. Albay Dimitrios Psarros öncülüğünde kurulan Ulusal ve Sosyal Bağımsızlık EKKA adlı örgütün silahlı kolu 5/42 Evzon Alayı Giona Dağı bölgesinde etkili olur. 1942 yılı yazına kadar işgal kuvvetleri kurulma aşamasında olan silahlı direniş tarafından rahatsız edilmemiştir. Hatta özellikle kırsal bölgeleri denetimlerinde tutan İtalyanlar durumun normale döndüğüne dair raporlar vermiştir. Ancak dalga dalga büyüyen ve güçlenen direniş (özellikle EAM/ELAS) yerel jandarma karakollarına saldırmaya, köylere açıktan giderek direnişe katılma çağrıları yapmaya başlar. Küçük yerleşim yerlerine yönelik şiddetli İtalyan ve Alman baskıları ise yerel halkın dağa çıkıp direnişe katılmasına yol açacaktır. Yunan Direnişi bölgedeki gücünü dünyaya görkemli bir sabotaj eylemiyle duyuracaktır. Gorgopotamos Demiryolu Köprüsü 25 Kasım 1942 günü havaya uçurulacaktır. Harekât İngiliz Gizli Servisinin desteğiyle işbirliği yapan ELAS-EDES örgütlerince ortak olarak gerçekleştirilmiştir. Özellikle İtalyan birliklerine karşı yapılan saldırılar ve Fardykampos Muharebesi sonucu yüzlerce İtalyan askerinin esir edilerek önemli miktarda cephane ele geçirilmesi İtalyanların bazı bölgelerde geri çekilmesine yol açmıştır. 1943 yılı Temmuz ayında artık Karditsa, Grevena, Trikkala ve Metsovon başta olmak üzere çok sayıda kasaba özgürlüğüne kavuşmuş durumdadır. Mihver Orduları ana yollar ve şehir merkezlerini denetimlerinde tutsalar da kırsal ve iç bölgeler direnişin elindedir. İyon Denizi'nden Ege Denizi'ne kadar uzanan bu bölge artık "Özgür Yunanistan" olarak adlandırılmakta ve yaklaşık 30,000 km² arazide 750 bin kişiyi kapsamaktadır. 1943 yılı Temmuz ayına gelindiğinde ELAS Stefanos Sarafis komutasında etkinliğini artırır. EDES, Epir bölgesinde varlık gösterirken EKKA ise daha sınırlı bir bölgede bulunur. Müttefiklerle İtalya arasındaki mütareke sonucunda İtalyan Ordusu artık erimeye başlayınca İtalyanlara ait silah ve mühimmat direnişin eline geçer. İtalyanların hakimiyetindeki bölgeler bu dönemin ardından Almanların denetimine girecek ve direnişçiler karşılarında daha gaddar, daha deneyimli ve daha güçlü bir düşman bulacaklardır. Direnişçiler ise çatışmalara devam ederek Bölgeye gelen çok sayıdaki Alman, Yugoslavya'da mücadele ettikleri Tito komutasındaki partizanlara karşı biriktirdikleri deneyimi Yunan topraklarında uygularlar. Sonuçta bu dönemde yoğun katliamlar, köy boşaltmalar, köy yakmalar yaşanacaktır. 1943 yılı Temmuz ayında önde gelen üç direniş örgütü (EAM/ELAS, EDES ve EKKA) arasında ortak işgalci düşmana karşı birlikte hareket etmeye ve askeri birliklerini General Henry Maitland Wilson komutasındaki Müttefik Devletler Ortadoğu Yüksek Komutasına bağlanmasına onay verir. Ancak siyasi alanda EAM ile diğer örgütler arasında gerginlik yükselir. Komünistlerin artan etkisi ve Yunanistan'daki en kuvvetli silahlı güç haline gelmeleri çeşitli çevrelerde rahatsızlık yaratır. Özellikle sürgündeki Yunan hükûmeti ve Birleşik Krallık hükûmeti Almanların ülkeden ayrılmasından sonra ülkede Sovyet yanlısı bir rejimin kurulmasını istememekteydi. Özellikle Winston Churchill bölgede olası bir sol iktidara karşı çıkmaktadır. 1944 yılında yapılan Moskova Konferansında Churchill ve Stalin daha sonraları Yüzdeler Anlaşması olarak anılacak şekilde Alman işgali altındaki ülkelerin bağımsızlık sonrası kaderleri üzerine anlaşırlar. Buna göre Yunanistan genel olarak İngiltere hakimiyet sahasında kalacak ve ülkedeki solculara Sovyet yardımı verilmeyecektir. Ülkede öne çıkmaya başlayan EAM artık İngiliz destekli anti-komünist direniş gruplarının da hedefi haline gelmeye başlar. Bazı kralcı örgütler artık işgalcilere karşı değil sadece komünistlere karşı savaşmaktadır. 1943 yılı sonlarına gelindiğinde Almanların gözleri önünde ilan edilmemiş bir iç savaş başlamıştır. ELAS Epir'de EDES'e saldıracak ve ancak 1944 yılı Şubat ayında ilan edilen ateşkes sonucunda saldırılar duraklayacaktır. Ülkedeki Alman yönetimi de EDES ile ateşkes ilan ederek solculara karşı savaşta kolaylık sağlayacaktır. 1944 yılı Mart ayında EAM, Ulusal Bağımsızlık Siyasi Komitesi adıyla kurduğu yapıyla işgal sonrası Yunanistan'da iktidarı hedeflediğini ilan etmiş olur. 17 Nisan 1944 tarihinde sağcı EKKA'nın 5/42 adlı silahlı örgüt karargâhını basılarak çok sayıda militanla birlikte örgüt lideri Dimitrios Psarros da öldürülür. Girit Direnişi (Yunanca: Κρητική Αντίσταση) Girit Adası sakinleri tarafından Alman ve İtalyan işgaline karşı örgütlenen direniştir. Yunan direnişinin en önemli kısımlarından birisini oluşturan direniş Almanların yerel halktan gösterilen büyük direniş nedeniyle önemlidir. Alman paraşütçü birliklerinin adaya ilk inişleri sırasında toplumun tüm kesimleri bulabildikleri en temel silahlarla (bıçak, balta, orak vb) hatta çıplak elleriyle düşmana saldırmışlardır. Bu yüzden adaya hakim olduktan sonra Almanlar toplu katliamlar gerçekleştirmiş ve intikam almaya yönelik eylemlerde bulunmuşlardır. Şehirlerde direniş çabuk örgütlense de ilk başlarda çapı küçük kalmış ve yapısı dağınık olmuştur. 1942-42 kışının olağanüstü sert geçmesi ve savaş ortamı nedeniyle kıtlık yaşanması sebebiyle özellikle Atina'daki işçi mahallelerinde kıtlık çekilmiş, yüz binlerce kişi hayatını kaybetmiştir. Bu şartlar direnişe katılmak isteyenlerin sayısını artırsa da direnişçiler yeterli ekipmana, desteğe ve mali kaynağa sahip değillerdir. Şehirdeki direnişçilerin görevleri çoğunlukla istihbarat ve sabotaj eylemleri olmuştur. Direnişin ilk görevlerinden birisi de Yunanistan'da bulunan esir veya kaçak Müttefik askerlerinin ülke dışına kaçırılması olmuştur. Direniş grupları özellikle İngiltere Gizli Servisi ile temas halinde olmuş ve işbirliği yapmışlardır. Ancak farklı siyasi görüşlere sahip direniş gruplarının birlikte hareket etmemesi şehirlerde direnişin istenildiği şekilde güçlenmesini ertelemiştir. Özellikle telsiz yayınıyla ülke dışındaki İngiliz istihbaratı ile iletişim sağlamaya çalışan direnişçiler Almanların frekansları dinlemesi sebebiyle büyük tehlike altındaydılar. Abwehr ve Gestapo direnişçileri ağır işkencelerle sorguluyor ve genelde şebekeler hakkında derinlemesine bilgi sahibi olabiliyordu. Şehirlerdeki direniş kitlesel ve geniş çaplı protesto eylemleri de düzenlemiştir. Bu olaylardan ilki 25 Mart 1942 tarihindeki ulusal bağımsızlık gününün yıl dönümünde yaşanır. İsimsiz Asker anıtına çelenk bırakmak isteyen öğrenciler, kukla hükümetin polisleriyle çatışmaya başlar. Bu eylem sayesinde şehirli nüfus direnişle tanışmış olur. Aynı yılın 12-14 Nisan tarihleri arasında ise posta ve telefon idaresinde çalışan işçilerin Atina'da başlattığı iş bırakma eylemi tüm ülkeye yayılır. Çıkış sebebi maddi olsa da eylem kısa sürede siyasi bir çehreye kavuşacak, EAM'a bağlı solcu sendika EAM önderliğindeki örgütlü işçilerin eylemi başarıya ulaşacaktır. 21 Nisan günü baskılara boyun eğen hükûmet işçilerin maaş artırım taleplerini kabul etmenin ötesinde tutuklanan sendikacıları da serbest bırakmak zorunda kalır. 1943 yılında Almanların Yunanlardan köle işçi toplayarak Almanya'ya sevk edeceği haberleri yayılır. Buna karşı ilk direniş Şubat ayında başlar. 24 Şubat gününe gelindiğinde Atina çok sayıda gösteriyle çalkalanmıştır. 28 Şubat günü ise Yunan ulusal şairi Kostis Palamas'ın cenazesi de işgalin protesto edildiği bir gövde gösterisine dönüşür. Alman işgalinin sona ereceği günler artık hissedilmeye başlayınca aralarında siyasi görüş farkları olan direniş örgütleri birbirlerine karşı mücadele etmeye başlar. Özellikle sol karşıtları sürgünde Mısır'da bulunan Yunan hükümetini desteklerler. İngiltere de bu kapsamda sol karşıtı grupları (EDES ve EKKA) destekleyerek silah ve para yardımı yapar. Alman işgalinin sona ermek üzere olduğu dönemde artık açıktan silahlı çatışmalar yaşanmaya başlar. Bu dönemde ELAS üyeleri EKKA kurucusu Dimitrios Psaros'u da öldürecektir. Kırsal bölgede özellikle güçlü olan komünistler bağımsızlık öncesi siyasi arenada dikkat çekmektedir. 10 Mart 1944 tarihinde solcuların desteğini de alan ancak geniş halk kitleleri tarafından desteklenen bir şekilde Ulusal Kurtuluş Siyasi Komitesi (Yunanca: Πολιτική Επιτροπή Εθνικής Απελευθέρωσης) kurulur. Başkanlığını Atina Üniversitesi öğretim üyelerinden anayasa uzmanı Aleksandros Svolos yaptığı kurum kurtarılan topraklarda iktidarda olduğunu, Yunan halkının egemen olduğunu ilan eder. Bu durumda Mısır'daki hükümete rakip konuma gelen komite Yunan topraklarındaki ilk serbest genel seçimi de gerçekleştirir. Seçimlerin sonucunda meydana gelen Ulusal Konsey Evritanya köyünde 14-27 Mayıs 1944 tarihleri arasında toplanır. Ortaya çıkan iki hükûmet arasında özellikle Mısır'da bulunan hükümetin Başbakanı Emmanuel Tsouderos bu ülkedeki Yunan askerlerinin yoğun baskısı altında kalır. Komitelerde örgütlenen askerler Ulusal Konseyin tanınması yönünde baskı yapar. Ancak Tsouderos baskıya boyun eğmez ve ulusal birlik hükümetini reddederek askerleri isyancı ilan eder. Mısır'daki yaklaşık 20 bin Yunan askeri İngiliz askerleri tarafından tutuklanarak Libya ve Eritre'deki toplama kamplarına gönderilir. İsyanın bastırılmasından sonra Tsouderos istifa ederek yerini önce Sophocles Venizelos (14 Nisan 1944) sonra da George Papandreou (27 Nisan 1944) yönetimine bırakır. Papandreou'nun çabaları sonucu tüm tarafları içeren bir konferansın Lübnan'da toplanmasına karar verilir. Bütün direniş unsurlarını ve Ulusal Konseyi de içeren bileşenler sonunda Papandreou başbakanlığında kurulacak olan bir ulusal birlik hükümetini onaylar. Alınan karar 20 Mayıs 1944 tarihinde Lübnan'da imza altına alınır. Ancak bu uzlaşmaya rağmen siyasi olarak bir uzlaşma sağlanmamış ve direniş örgütleri silah bırakmamış durumdadır. 3 Eylül 1944 günü yeni hükûmet kurulur ve bünyesinde altı adet Ulusal Konsey milletvekili barındırır. 12 Ekim 1944 tarihinde Almanlar Atina'yı terk ederken 18 Ekim günü ulusal birlik hükûmeti başkente girer. Ülke sonunda iç savaşa gidecek olan sürece girmiş olur. Grumman Grumman, ("The Grumman Aircraft Engineering Corporation", sonra "Grumman Aerospace Corporation") ABD merkezli, askeri ve sivil hava araçları üretiminde faaliyet gösteren, 1994 yılında Northrop ile birleşerek Northrop Grumman adını alan şirkettir. Şirket 6 Kasım 1929 tarihinde Leroy Grumman (1895–1982), Jake Swirbul (1898–1960) ve William Schwendler (1904-1978) tarafından kurulmuştu. ABD Donanması ile kontratı sonucu birçok savaş uçağı üreten şirket, birleşmeden önce savaş uçakları yanında uçak parçaları ve ekipmanları, data, araştırma ve navigasyon sistemleri, kamyon ve otobüsler, elektrik ekipmanları ve malzemeleri ve uzay araçları gibi çeşitli mamülleri üretiyordu. Ay modülü de Grumman tarafından imal edilmiştir. Şeytanın Dönüşü Şeytanın Dönüşü (İtalyanca: "La Casa 4"), 1988 tarihli korku filmidir. "Hayalet Evi"'nin devam bölümüdür. Başrollerde David Hasselhoff ve Linda Blair vardır. Mycobacterium bovis Mycobacterium bovis, yavaş büyüyen (16 ila 20 saat bölünme süresi), aerobik bir bakteridir ve sığırlarda tüberküloz hastalığı etkenidir. "Mycobacterium bovis" sığırlardan insanlara geçerek tüberküloz hastalığı oluşturabilmektedir. 20. yüzyılın ilk yarısında, "M. bovis"in, çiftlik hayvanları arasında tüm diğer bulaşıcı hastalıklardan daha fazla kayıp oluşturduğu tahmin edilmektedir. Hayvanlarda enfeksiyon bakterilerin yutulmasıyla oluşur. . "M. bovis" genellikle enfekte süt yoluyla insanlara bulaşır, aynı zamanda aerosolların damlacıklar yoluyla yayılmasıyla da bulaş olabilir. İnsanlarda enfeksiyonları, çoğunlukla enfekte sütler pastörizasyon ya da herhangi bir bakteri öldürme işlemi nedeniyle temizlendiğinden nadir görülür. Rastgele bir hastalık için test edilen bir sığırda tespit edilirse hayvanın hemen itlafı gerekir. Pastörizasyon işlemi gelişmekte olan ülkelerde rutin olmadığından, "M. bovis" insan tüberkülozunun nispeten sık görülen bir nedenidir. Sığır tüberkülozu; insan, sığır, geyik, lama, domuz, evcil kedi, tilki, çakal, porsuk gibi memelileri etkileyen kronik bir enfeksiyon hastalığıdır. Nadiren koyunları da etkileyebilir Hayrola (anlam ayrımı) Hayrola ile ilgili maddeler: Capreomycin Capreomycin, aminoglikozitler grubundan bir peptid antibiyotiktir. Tüberküloz için verilen diğer antibiyotiklerle kombine kullanılır. Yan etkileri arasında nefrotoksisite ve 8. kranial sinir toksisitesi bulunur. 8. sinir hasarını artırabileceğinden streptomisin ve benzeri diğer ilaçlar ile birlikte verilmemelidir. Capreomycin intramüsküler uygulanır ve bakteriyostatik faaliyet gösterir. Sikloserin Sikloserin, "Mycobacterium tuberculosis" basiline karşı etkili bir antibiyotiktir. Tüberküloz tedavisi için birinci basamak ilaçların kullanılamadığı ya da yetersiz olduğu durumlarda kullanılan ikinci basamak ilaçlar arasında yer alır. Diğer bakterilere karşı da aktif olmasına rağmen sikloserin tüberküloz enfeksiyonların tedavisi haricinde yaygın olarak kullanılmaz. Bedaquiline Bedaquiline (Ticari adı: Sirturo, kod adları: TMC207 ve R207910) bir diarylquinoline türevi anti-tüberküloz ilaçtır. Koen Andries ve ekibi tarafından Janssen Pharmaceuticada keşfedildi. Tüberküloz tedavisinde, 40 yıldan fazla bir aradan sonra üretilen ilk ilaçtır. Özellikle çok ilaca dirençli tüberküloz tedavisi için onay almıştır. 7 yılda ilaç geliştirildikten ve 47 hasta üzerinde denendikten sonra tüberküloz tedavisinde etkili olduğunu gösterilmiştir. "Antimikrobiyal Ajanlar ve Kemoterapi Interscience Konferansı"nda (ICAAC), ilk kez 2004 yılında tarif edilmiştir TMC207'nin, faz II çalışması başarıyla tamamlanmış Tibotec ve TB ittifak tarafından pazarlanmaktadır. Bedaquiline ATP sentaz'ın proton pompasını etkiler. Bu mekanizma DNA girazı hedefleyen kinolonlardan farklıdır. Ulrike Maier Ulrike Maier (d. 22 Ekim 1967 - ö. 29 Ocak 1994), Avusturyalı kadın milli kayakçı. Kayak sporu yaparken ölen ilk kadın sporcudur. Amerikalılar Amerikalılar veya Amerikanlar (), Amerika Birleşik Devletleri'nde yaşayan halka ve vatandaşlık bağıyla bağlı olan herkese verilen addır. Amerikalılık bir köken belirtmediği gibi ülkeye gelenlerin tamamına yakını son 500 yılda yerleşen göçmenlerden oluşmaktadır. Çoklu etnik yapıya rağmen, Amerikalıların çoğunun benimsemiş olduğu kültür büyük ölçüde Batı Avrupalı ​​göçmenlerin etkisindeki "Batı Kültürü" olarak adlandırılır. Bu kültür aynı zamanda Afroamerikan kültürünün etkilerini de barındırmaktadır. A101 A101 Yeni Mağazacılık A.Ş veya kısaca A101, Türkiye'de indirim marketi pazarına 28 Mart 2008 tarihinde 121 mağaza ile giriş yapan perakende marketler zinciri. A101'e ait kamyonlar ile depolardan mağazalara sevkiyat yapılmaktadır. A101 Türkiye'nin 81 ilde, 923 ilçede ve 9001 (2020 Şubat İtibari ile) mağazası ile hizmet vermektedir. Toplamda 16 bölge müdürlüğü bulunmaktadır. A101 Yeni Mağazacılık A.Ş ortaklık yapısı itibarıyla %79,21 oran ile Aydın Ailesi'ne (Turgut Aydın Holding) aittir. A101 ve A101'in yönetim kuruluna yönelik 16 Temmuz 2016'da başlatılan operasyon kapsamında bazı gözaltılar gerçekleşmiştir. Bu gözaltı işlemleri yaklaşık 3 gün sonra A101 ve A101 yönetim kurulu üyelerinin serbest bırakılması ile sonlanmıştır. Soruşturmayı yürüten savcı, A101 Marketler Zinciri Yönetim Kurulu Başkanı Turgut Aydın, Yönetim Kurulu Başkan Vekili Ahmet Yaşar Aydın, Yönetim Kurulu Üyesi Ayhan Aydın ile Aydan Aydın, Zehra Aydın ve Oksana Aydın'ın sorgularının ardından serbest bırakılmasına karar verdi ve medyada bu durum haber olarak verildi. A101'e yönelik iddiaların yalanlanması ve kamuoyunun bilgilendirilmesi kapsamında resmi A101 Facebook sayfasında çeşitli duyurular yapılmıştır. Yapılan açıklamaların sonucunda ve dolayısıyla soruşturma sürecinin devam ettiği günlerde A101 hakkında ortaya atılan iddiaların asılsız olduğu ortaya çıkmıştır. A101 Yönetim Kurulu Başkanı Ahmet Yaşar Aydın'dır. 1967 yılında Trabzon’un Maçka ilçesinde dünyaya gelen Aydın İstanbul Teknik Üniversitesi Tekstil Mühendisliği mezunudur. A101 Yönetim Kurulu başkanı Ahmet Yaşar Aydın, A101 Yönetim Kurulu Başkan Yardımcısı olan Turgut Aydın'ın oğludur. Yönetim kurulu son üyesi ise Ayhan Aydın'dır. "Hard discount" konseptinde işletilen zincir marketlerinde; müşterilerine düşük fiyatlarla ve düşük maliyette gıda ve tüketim malzemeleri sunmaktadır. Buna ek olarak e-ticarete geçen market şu an hem online hem geleneksel yöntemler ile faaliyetlerini sürdürmektedir. A101 ürün grupları içerisinde et ve etli mamüller, süt ve sütlü mamüller, içecekler, bakliyat ve unlu mamuller, kuruyemişler, kahvaltılıklar, bisküvi ve şekerleme, konserve ve baharatlar, margarin ve sıvı yağlar, meyve ve sebzeler, dondurma ve dondurulmuş ürünler, deterjan ve temizlik ürünleri, kâğıt ürünleri, kozmetik ürünleri, gıda dışı ürünler gibi ürün grupları yer almaktadır. A101 Yeni Mağazacılık A.Ş haftalık olarak indirim kataloglarını kâğıt ve broşürlere basarak dağıtmaktadır ve online olarak web sitesinde de yayınlamaktadır. A101 2018 yılı içerisinde geleneksel satış yöntemlerine ek olarak online platformlarda satışa için de çalışmalar başlattı. Resmi bağlantısı üzerinden e-ticarete açılan A101; pek çok kategoride ürün sunmaktadır. İdris Gümüşdere İdris Gümüşdere (d. 25 Kasım 1976, Almanya), Türk eski futbolcudur. Almanya'da Bergedorf takımının altyapısında futbola başlayan İdris, 1995-96 sezonu devre arasında Süper Lig ekibi Gençlerbirliği'ne transfer olmuş aynı yaz bu takımla sözleşme imzalayarak profesyonel futbol hayatına başlamıştır. 1995-96 sezonunda 8 lig maçında forma giyen oyuncu, 1996-97 sezonu ilk yarısında da 10 lig ve 2 kupa maçında oynamıştır. Ligin devre arasında ise sezon sonuna kadar 2. Lig ekibi Adanaspor'a kiralık verilmiştir. Adanaspor formasıyla 12 karşılaşmada 3 gol atan İdris'in 1 Haziran 1997 tarihinde oynanan Kartalspor maçında doping yaptığı anlaşılmış ve futbolcu 6 ay men cezası almıştır. Bunun üzerine 1997-98 sezonu ilk yarısında forma giyemeyen oyuncu bu sezonda 8 maça çıkabilmiş ve 2 gol kaydetmiştir. 1998-99 sezonu ilk yarısında ise 9 lig, 1 kupa maçında oynamış fakat gol kaydedememiştir. Bunun üzerine bu kez sezon sonuna kadar Şekerspor'a kiralık verilmiş fakat burada da sadece 4 maçta oynamıştır. 1999-00 sezonunda yine bir Lig B kulübü olan Konya Endüstrispor'da kiralık oynayan futbolcu burada da 10 lig, 2 kupa maçında sadece 1 gol atabilmiştir. Bundan sonraki iki sezon boyunca Gençlerbirliği'nde oynayan İdris, genelde maçlarda sonradan oyuna girmiş ve iki sezonda da ikişer gol kaydetmiştir. 2002-03 sezonu sonunda sözleşmesi bitecek oyuncu, bu sezonda hiçbir maçta forma giymemiş ve ara transfer döneminde sözleşmesi feshedilmiştir. 2003 yılı başında Çin Süper Ligi takımı Changchun Yatai ile sözleşme yapan futbolcu, bu yılda Çin'de salgın haline gelen ölümcül şiddetli akut solunum yolu sendromu (SARS) hastalığından çekinerek kulübüyle sözleşmesini feshetmiş ve diğer bir Türk futbolcu Semavi Uzun ile birlikte sezon bitmeden Türkiye'ye geri dönmüştür. 2003-04 sezonu öncesi 1. Lig'de oynayan Kocaelispor'la 1 yıllık sözleşme imzaladı. Burada oynadığı 18 maçta 1 gol kaydetti. Ardından sezon sonunda Almanya'da bölgesel bir ligde oynayan Berliner AK 07 takımında bir yıl oynayan futbolcu 1 yıl da Geesthacht takımında oynadıktan sonra futbolu bıraktı. Mart 1996'da Mısır ile oynanan iki özel maçta Türkiye 21 yaş altı millî futbol takımı kadrosuna alınan İdris, bu maçlardan birinde de 1 gol atmıştır. Daha sonra 1997 yılında da Akdeniz Oyunları'nda Olimpik millî takım forması giyen futbolcu daha sonra hem gösterdiği başarısız performans hem de doping yüzünden aldığı men cezası sebebiyle bir daha millî takımlarda bulunmamıştır. Devrim Stadyumu Devrim Stadyumu, Orta Doğu Teknik Üniversitesi'nde bulunan stadyum. 1968'den beri üzerinde bulunan devrim yazısı nedeniyle bu şekilde adlandırılır. Devrim yazısı basamaklara yatay bir şekilde yazıldığı için yukarıdan görünmez. Devrim yazısı 2008 yılında yenilenmiştir. Stad her yıl geleneksel olarak düzenlenen Bahar Şenliğine evsahipliği yapmaktadır. Bunun dışında yine her yıl geleneksel olarak gerçekleştirilen Devrim Yürüyüşünün sonlandığı ve Devrim yazısının yazıldığı noktadır. Stadyumdaki devrim yazısının baş harfi 2009 yılında TÜBİTAK'ın dergi kapağından Darwin'i kaldırıp sansür uygulamasına tepki olarak kaldırılarak bir eylem gerçekleştirilmiştir. Paromomisin Paromomycin bir aminoglikozit grubu antibiyotiktir. 1950'lerde ilk kez "Streptomyces krestomuceticus"'tan izole edilmiştir. Aynı zamanda monomycin ve aminosidine gibi isimleri de vardır. Cryptosporidiosis, amibiyazis ve leishmaniazis gibi bağırsak enfeksiyonlarına etkilidir. İntramüsküler enjeksiyon ve kapsül formu mevcuttur. Paromomycin 16S ribozomal RNA'ya baÄŸlanarak protein sentezini inhibe eder. ODTÜ Kütüphanesi ODTÜ Kütüphanesi, Orta Doğu Teknik Üniversitesi bünyesinde bulunan merkezi kütüphane. 1956 yılında hizmete başlayan kütüphane, 15 Eylül 1963 tarihinde bugünkü kampüse, 1967 yılında ise bugünkü binasına taşınmıştır. Kütüphanenin ilk bölümü 1967 yılında, ikinci bölümü ise 1975 yılında tamamlanmıştır. 2015 yılı verilerine göre ODTÜ Kütüphanesi; 489.000 basılı kitap, 200.120 elektronik kitap, 183.259 ciltli dergi, 1.127 basılı dergi aboneliği, 53.824 elektronik dergi aboneliği, 19.300 yüksek lisans ve doktora tezi ile büyük bir koleksiyona sahiptir. Kanamisin Kanamisin (kanamisin A olarak da bilinir) aminoglikozid grubu bir antibiyotiktir. Oral, intravenöz ve intramusküler formları vardır ve enfeksiyon tedavisinde geniş bir yelpazedede kullanılılır. Kanamisin; "Streptomyces kanamyceticus" bakterisinden izole edilmiştir ve sülfatlı formunda kullanılır. Kanamisin prokaryotik ribozomlarların 30S altbirimleri ile etkileşerek etki gösterir. Bu sayede protein sentezini sırasında translokasyon işlemini inhibe eder. Ciddi yan etkileri; kulak çınlaması veya işitme kaybı, böbreklere toksisite ve alerjik ilaç reaksiyonlarıdır. Amikasin Amikasin aminoglikozid grubu bir antibiyotiktir ve bakteriyel enfeksiyonların farklı türlerinin tedavisinde kullanılır. Amikasin bakteriyel 30S ribozomal alt birine bağlanarak etki eder. Bakteriyel mRNA da yanlış okunmaya neden olur ve bu sayede bakteriler çoğalması için gerekli proteinlerini sentezleyemezler. Amikasin ; Pseudomonas aeruginosa , Acinetobacter , Enterobacter , Serratia marcescens ve Providencia stuartii gibi çoklu ilaç direnci olan Gram negatif bakterilerle oluşan ağır hastane kökenli enfeksiyonların tedavisinde kullanılır. Amikasin ayrıca non-tüberküloz mikobakteriyel enfeksiyonların tedavisinde ve ilk grup ilaçların başarısız olduğu tüberküloz tedavisinde de kullanılabilir. Amikasin nötropenik ateşin ampirik tedavisi için bir beta-laktam antibiyotik ile birlikte kullanılır. 67 Mysterious Woman "Mysterious Woman", (Türkçe:"Gizemli kadın") 1997 Eurovision Şarkı Yarışması'nda İrlanda'yı temsil eden Marc Roberts tarafından seslendirilen İngilizce şarkıdır. İrlanda, yarışma sonunda 157 puanla ikinci olmuştur. Ortak eÄŸitim Ortak eğitim, teorik eğitim ile pratik eğitim metodunu birleştiren ve bu sayede kuramsal bilginin yanı sıra iş deneyimi de olan bireyler yetiştirmeyi öngören bir eğitim stratejisidir. Ortak eğitim metodunun uygulandığı yüksek öğretim kurumlarında öğrenciler genellikle akademik yılın bir döneminde çeşitli kurumlarda veya şirketlerde ücretli olarak çalışarak meslekleriyle ilgili deneyim kazanırlar. Bir başka deyişle program sayesinde öğrenciler eğitim aldığı disiplinle ilgili bir alanda çalışma fırsatı bulmakta ve kendisini iş dünyasına henüz eğitim aldığı esnada hazırlama şansı elde etmektedir. Ortak eğitim modelinin uygulanma gerekçelerinden bir diğeri ise inovasyon yapabilme faaliyetlerini başlatabilmek ve geliştirebilmek için gereken unsurların başında üniversite ile sanayinin işbirliğinin sağlanması konusunun geliyor olmasıdır. Program sayesinde iki taraf arasındaki bu iletişim öğrenciler henüz lisans düzeyinde iken sağlanmaktadır. Böylelikle ortak eğitim modeli, öğrencilerin henüz lisans eğitimlerini devam ettirdiği dönemde onları meslekî faaliyetlerin içine çekmektedir. Ortak eğitim modelinin en başarılı örnekleri "Co-op Education" adı altında ABD, Kanada, İngiltere ve Almanya gibi ileri ve sanayileşmiş ülkelerde uygulanmaktadır. Bu ülkeler ortak eğitim programlarını kendi sanayi ve kültürel özellikleri çerçevesinde gerçekleştirmektedirler. Ortak eğitim ilk defa 1906 yılında Herman Schenider tarafından Cincinnati Üniversitesinde uygulanmak üzere tasarlanmış, daha sonra 1909'da Northeastern Üniversitesi tarafından geliştirilerek uygulamaya konmuştur. Ortak eğitim programı Türkiye’de ilk defa 1997 yılında ODTÜ’de 20 mühendislik öğrencisi için denenmiş fakat bu program maaşsız bir eğitim programı olarak kalmış ve öğrencilerin mezuniyetini geciktirdiği için bir yıl sonra yürürlükten kaldırılmıştır. Türkiye'de kapsamlı bir şekilde 2005 yılında sadece TOBB Ekonomi ve Teknoloji Üniversitesi'nde uygulamaya konulan bir programdır. Dünyada ortak eğitim modeliyle eğitim yapan yüksek öğretim kurumlarını ve şirketleri bir araya getirmek, programın geleceği ve yürütülmesi konusunda fikir teatisi yapılması ve dünya çapında bu alanda konferanslar düzenlenmesi için kurulmuş Dünya ortak eğitim birliği adlı bir kuruluş bulunmaktadır. Bu kuruluş Dünya ortak eğitim konseyi ve meclisi adıyla 1983 yılında ortak eğitim modelini dünya çapında teşvik etmek amacıyla kurulmuştur. Ortak eğitim programını uygulayan bazı eğitim kurumları şunlardır: Drexel Ãœniversitesi Drexel Üniversitesi ("DU") 1891 yılında Anthony J. Drexel tarafından Pensilvanya eyaletinin Philadelphia şehrinde kurulmuş olan özel üniversitedir. Drexel Üniversitesi, kurumda zorunlu olarak yürütülen Ortak eğitim programı ile ün kazanmıştır. Program sayesinde kuramsal bilginin yanı sıra meslekî yönden de deneyim kazanmış bireyler yetiştirmeyi öngören Drexel Üniversitesi, 28 eyalette ve 25 ülkede 1,600 kamu kurumu, şirket veya kar gütmeyen kurumla anlaşması bulunan bir üniversitedir. Üniversite bu yönüyle ABD'nin en etkin ortak eğitim modelini geliştirmiş bulunmaktadır. Keflavík Keflavík, İzlanda'nın güneybatısında yer alan Reykjanes bölgesinde bir kasabadır. 2009 verilerine göre nüfusu 8,169 kişidir. 1995 yılında Reykjanesbær belediyesini oluşturmak üzere Hafnir ve Njarðvík kasabalarıyla birleştirilmiştir. Bu bölgenin toplam nüfusu Ocak 2011 itibarıyla 13,971 kişidir. Kasabaın eskiden ev sahipliği yaptığı NATO üssü yazar Tom Clancy'nin "Red Storm Rising" isimli romanında ise uzamlardan birisi olarak seçilmiştir. Keflavík şehri 16. yüzyılda kurulmuş ve zaman içerisinde İskoçlar tarafından kurulan balıkçılık endüstrisi sayesinde gelişmiştir. Şehrin zaman içerisindeki gelişimi ABD tarafından 1940'larda inşa edilen ve halen aktif olarak İzlanda'nın en önemli uluslararası havalimanı olarak hizmet vermeyi sürdüren Keflavík Uluslararası Havalimanı'nın servise açılmasıyla da hız kazanmıştır. Kasabadanın havaalanındaki ABD ordusunun varlığı Sovyetler Birliği'nin dağılmasının ardından yürütme ücretlerinin gereksiz olduğu kararına varılmasının ardından 30 Eylül 2006 senesinde tamamen durdurulmuş ve kasabadaki 30 Amerikalı uyruklu askeri personel geri çağrılmıştır. İzlanda içerisinde 1960'lı ve 1970'li yıllarda çıkarttığı başarılı müzisyenlerle tanınan kasaba yine bu yüzden "bítlabærinn", ""Beatles" Kasabası" lakabına sahiptir. Furkan Palalı Furkan Palalı (d. 27 Ekim 1986, Konya), Türk oyuncu ve manken. 2011 yılında Best Model of Turkey ve ardından da Best Model of the World seçilmesiyle adını duyurmuştur. Fakat 2010'dan beri yer aldığı birçok ulusal ve uluslararası defilede ve yine 2010 yılında Tuncay Özinel tiyatrosunda başlayan oyunculuk kariyeriyle, tiyatro oyuncusu olarak Best Model of Turkey seçilen ilk manken olmuştur. Orta okulu Konya Özel Diltaş Lisesi'nde tamamladı. Daha sonra Konya Dolapoğlu Anadolu Lisesinden mezun olan Palalı, üniversite öğrenimini Ankara Hacettepe Üniversitesi Jeoloji Mühendisliği bölümünde tamamladı. Ankara'da aldığı 6 aylık yaratıcı drama eğitimi, Tuncay Özinel' den aldığı tiyatro oyunculuğu eğitimi ve Ferdi Merter'den aldığı karakter oyunculuğu eğitimleri de olan Palalı; halen Marmara Üniversitesi Radyo ve Televizyon bölümünde yüksek lisans öğrenimini sürdürmektedir. Konya'da okuduğu sıralarda o sıralar Türkiye Basketbol Birinci Liginde mücadele eden Konyaspor'un altyapısında basketbol kariyerine başlayan Palalı, aynı kulüpte 7 yıl top koşturduktan sonra 2000 yılında Tofaş kulübü Konya şubesine transfer oldu. Burada da 2 yıl süren başarılı mücadelesinden sonra üniversite kariyerine devam etmek amacıyla basketbola veda etti. Furkan Palalı üniversite dönemi boyunca arkadaşlarının desteği ve Ankara'da bir model ajansında çalışan bir arkadaşının vasıtasıyla okul döneminde kayıt olduğu Ankara merkezli bir ajansta modellik kariyerine başlamıştır. Üniversite'den mezun olduktan sonra da İstanbul'dan gelen teklifleri değerlendirmiş ve Selin Boronkay - Selin Boronkay Ajans ile 2010 yılında sözleşme imzalamıştır. 1,5 yıl bu ajansta çeşitli organizasyonlarda yer alan ve birçok defile ve katalog çekimi yapan Palalı aynı zamanda tek hedefi olan Best Model yarışması için çalıştı. Sonra, 2011 Best Model of Turkey manken yarışmasına katıldı ve birinci oldu. Böylece aynı yıl içerisinde Best Model of the World'e katılmaya hak kazandı. Ardından katıldığı Best Model of the World yarışmasını da kazanan Palalı, artık uluslararası camiada da tanınan bir isim oldu. Son olarak 2015 yılında Cem Tatlitug Management Ajansi ile sözleşme imzalamıştır. Küçük Sırlar'da "Aras" karakteri, Adını Feriha Koydum (Model-Konuk Oyuncu) yapımlarında dizi oyunculuğu deneyimleri; Uyan Uyan Gazi Kemal (Şamdan Mehmet, Doktor Zeki ve Rasuhi karakterleri) (2010-2011) ve Tetikçi (Delikanlı - Başrol)(2011-2012) gibi tiyatro deneyimleri olmuştur. Tepebaşı Tiyatrosunda Ferdi Merter'in yazıp yönettiği "Tetikçi" isimli oyunda 6 kez başrol olarak sahne alan Palalı, tiyatro oyunlarına ara vermiştir. Ayrıca ATV' de yayınlanmakta olan "Hayat Devam Ediyor" adlı diziye 17 Şubat 2012 tarihli 14. Bölüm itibarıyla katılan Palalı; oyunculuk başarısını kendi sesiyle canlandırdığı "Giray" karakteri ile de sürdürmüştür. Bu diziden birinci sezon finali olan 32. Bölüm itibarıyla ayrılmış olan Palalı, 2012-2013 sezonu için baş rollerini Hazal Kaya, Tuğçe Kazaz ve Tardu Flordun ile paylaşacağı, Adam Film tarafından ATV için hazırlanan "Son Yaz - Balkanlar 1912" adlı dizi ile anlaşma sağlamıştır. Anılan dizinin ismi daha sonra ATV tarafından "Son Yaz" olarak değiştirilmiş ve 1. bölüm 25 Eylül 2012 Salı günü yayınlanmıştır. Daha sonra MinT Yapım ile anlaşma sağlayan Furkan Palalı, Show TV için hazırlanan "Aşk Emek İster" isimli dizide Ekin Türkmen ve Müge Boz ile birlikte başrol olarak yer almış ve dizinin ilk bölümü 14 Nisan 2013 Pazar günü Show TV'de yayınlanmıştır. Dizide işlenen konu şöyledir: "Varlıklı bir ailenin iyi eğitim almış, en iyi okullarda okumuş, en güzel otomobillere binmiş oğlu, okulunu bitirip yurda döner. Holdingde bir oda beklerken babası onu, “İşi en alttan öğreneceksin” deyip fabrikasında işe başlatır... Kimliği gizli tutulan genç veliaht, hayatının aşkını bu fabrikada bulur." Palalı Osman Sınav'ın yönettiği ve TRT 1'de yayınlanan Kızılelma dizisinde Millî İstihbarat Teşkilatı elemanı Murad Altay'ı canlandırmıştır. Dizi 2014 yılının Ocak ayında vizyona girmiş ve 23 Ekim 2014 tarihinde yayınlanan 28. bölümü ile ekranlara veda etmiştir. 8 Ağustos'ta TRT 1'de başlayan Son Çıkış dizisinde başrolü oynamaktadır. 1 Nisan 2016'da vizyona girmiş olan Somuncu Baba Aşkın Sırrı isimli sinema filminde başrol oynamıştır. Son olarak 15 Haziran 2016'da FOX TV'de başlayan No 309 dizisinde başrolü oynamaktadır. Den vilda "Den vilda" (Türkçe: "Vahşi olan"), 1996 Eurovision Şarkı Yarışması'nda İsveç'in temsilcisi One More Time grubu tarafından seslendirilen şarkıdır. İsveç yarışmayı üçüncü sırada tamamlamıştır. Sveta ljubav Sveta ljubav, () Maja Blagdan tarafından Hırvatça seslendirilen ve Norveç'in başkenti Oslo'da gerçekleştirilen 1996 Eurovision Şarkı Yarışması'nda Hırvatistan adına yarışan şarkı. 18 Mayıs 1996 tarihinde gerçekleştirilen finalde 7. sırada çıkarak 98 puan alan şarkı yarışmayı 4. sırada tamamlamıştır. Northeastern Ãœniversitesi Northeastern Üniversitesi ("DU") 1898 yılında kurulan ve Massachusetts eyaletinin Boston şehrinde bulunan özel üniversitedir. Northeastern Üniversitesi, kurumda zorunlu olarak yürütülen Ortak eğitim programı ile bilinmektedir. Program sayesinde kuramsal bilginin yanı sıra meslekî yönden de deneyim kazanmış bireyler yetiştirmeyi öngören Northeastern Üniversitesi öğrencilerinin, program kapsamında ortak eğitimlerini yaptığı kurum veya şirketlerin tamamı Fortune dergisinin yayınladığı ABD'de cirosu en fazla olan 500 şirketten oluşmaktadır. Üniversite bu yönüyle ABD'de ve dünyada ortak eğitim modelini en etkin şekilde uygulayabilen üniversiteler arasındadır. O meu coração não tem cor O meu coração não tem cor, (Kalbimde renk yok) Lúcia Moniz tarafından seslendirilen ve Norveç'in başkenti Oslo'de yapılan 1996 Eurovision Şarkı Yarışması'nda Portekiz'i temsil eden şarkı. Şarkı Portekizce dilinde seslendirilmiştir. Şarkı José Fanha tarafından yazılmıştır. Lúcia Moniz seslendirilmiştir. Moniz, Lusophone topluluğu boyunca çeşitli dansları ve müzik stillerini adlandırıyor ve "Sambayı dans ediyoruz, marrabenta da / Bizi fado ağlıyor ve diğerlerini arasına alıyoruz" sözleriyle seslendiriyor. İncir, papaya ve guarana'nın hepsi, Moniz'in dinleyicilerinin "dudakları" nın "kabadayı bir özlemi" olan şeyleri olan topluluk genelinde bulunan çeşitli gıdalardan bahsediliyor. Şarkı yarışmada İspanya'in temsilcisi Antonio Carbonell'in şarkısı "¡Ay, qué deseo!"'dan sonra ve Kıbrıs Cumhuriyeti'nin temsilcisi Constantinos Christoforou'ın şarkısı "Mono Yia Mas"'dan sonra 4. sırada çıkmıştır. Yarışmada 24