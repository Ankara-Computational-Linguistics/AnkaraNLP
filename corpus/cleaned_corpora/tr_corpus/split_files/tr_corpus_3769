ve Tom geriye doğru posta kutusunun içine fırlar. Tom geriye kalan tırmık sapını Jerry'e ve kuşa fırlatır, ama kuş çabucak gagalayarak onu küçük bir sapa çevirir. Bunun sonucunda onları kovalar, Tom kuşu yutar. Kuş Tom'un midesini derince gagalar, sertçe titrer. Tom kovayla su içer, sadece bunun için vücudundaki küçük deliklerden su sızar. Ağaçkakan sonunda Tom'un dişini gagalayarak dışarı çıkar, ve Jerry'e koşar, o baltayı alarak koşar ve soğuk kanlılıkla vurur. Tom Jerry'i gövdesinden ayırmaya kalkışır, ağaçkakan süreklilikle kedinin kafasını gagalar. Tom ağaçkakanı eliyle yakalar ve şişe mantarıyla gagasını kapatır, kuş onu gagalasada işe yaramaz. Tom sonra ağaçkakanı telgraf direğine bağlar. Bununla birlikte, ağaçkakan kendiliğinden özgürlüğü kontrol eder, ve Jerry çok kısa zamanda kurtarmayı not eder, Tom'u durdurmak ve Jerry'i kurtarmak için düzenli karışık hesabını çabucak yapmaya koyulur. Ağaçkakan telgraf direğini gagalar Tom'un kafasının üzerine düşer, onu çekiçleyerek yerin içine düşürür. Jerry ağaçkakana yardım ettiği için memnundur. Bununla birlikte, anne ağaçkakan uçarak sahneye çıkar. Bebek ağaçkakan sonra onun annesi olduğunu anlar, ve annesine silkinir. Jerry bayanın çocuğu olduğunu anlar her şeye rağmen arkadaşı olur. Yalnız biraz sonra, bebek ağaçkakan Jerry'e geri uçarak gelir, ona büyük öpücük verir ve tekrar uçar gider, Jerry mutlulukla sallanır. Dadnapped Dadnapped bir Disney Channel Orijinal Filmi'dir. ABD'de 16 Şubat 2009'da ilk gösterimi yapıldı. Türkiye'de ise 20 Temmuz 2009'da ilk gösterimi yapıldı. Fahir Aksoy Fahir Aksoy (d. 1917, İstanbul - ö. 3 Ocak 2008, Erdek) Türk ressam. Naif resim alanında Türkiye'nin önde gelen ustalarından biri kabul edilir. 1917 yılında İstanbul'da doğdu. Fevziye Lisesi ve Edirne Lisesi'nde eğitim gördü. Çalışma hayatına 1935'te gazetecilikle başladı. Vakit ve Edirne Postası gazetelerinde ilk yazıları yayınlandı. Daha sonra birçok gazete ve dergide sanat konularında inceleme, deneme, öykü, eleştiri ve röportaj dallarında muhabirlik ve yazarlık yaptı. Bir süre Basın Yayın Dış Haberler Dairesi'nde redaktör olarak çalıştı. 1947'de siyasi bir gazete, 1974'te kültür ve sanat konularını içeren "Köken" adlı bir dergi yayınladı. Ayrıca yurt içinde ve dışında 120 resim sergisi düzenledi. Halk sanatı, Mevlevi sanatı, Bektaşi sanatı konularında televizyon için çekilen üç filmin metin yazarlığını ve danışmanlığını yaptı. 6 belgesel film çekti. Uzun yıllar Foça'da, İzmir'de ve Muğla'da yaşadı. 3 Ocak 2008 günü Erdek'te vefat etti. Ali Hariri Ali Hariri (Kürtçe: Eliyê Herîrî, d. 1009 Hariri Köyü – ö. 1080 Hakkâri) Klasik Kürt edebiyatı şairi ve İslam bilgini. İlk Kürt şairi sayılmaktadır. Hakkâri doğumlu olan Hariri'den itibaren (11. yüzyıl) Kürt edebiyatında, divan edebiyatı dönemi başlar. Ali Hariri, küçük yaşta ilim öğrenmek için Şam'a gitti, ardından Bağdad ve Musul gibi yerlerde eğitimini devam etmiştir. Babası vefat edince amcasının himayesinde yetişti. Geçimini temin etmek için, amcasından meslek öğrendi. SÃ¼leyman Operasyonu Süleyman Operasyonu (İbranice:מבצע שלמה, "Mivtza Şlomo", İngilizce:Operation Solomon) 1991'de Etiyopyalı Yahudileri İsrail'e getirmek için yapılmış askeri bir operasyondur. 1991'de Etiyopya devlet başkanı Mengistu Haile Mariam'ın koltuğu Eritre ve Tigray asileri tarafından sallanınca ülke istikrarsızlığa sürüklendi. İstikrarsızlık sonucu Etiyopya'daki Falaşaların durumu, bazı Yahudi örgütlerini ve İsrail devletini alarma geçirdi. Mengistu rejimi altında kütlesel göçlere izin verilmediğinden ülkede iktidarsızlık göç etmek isteyen Falaşalar için bir umut ışığı oldu. İsrail, Etiyopya hükümetinin azalan gücünden istifade edip gizlice Süleyman Operasyonunu uyguladı. Bu operasyonla İsrail tarihinin en büyük göçünü almıştır. Aralarında İsrail Hava Kuvvetlerine ait C-130 uçakları ve El Al kargo uçakları bulunan 34 uçak aralıksız olarak 36 saat içinde 14.500 Etiyopya Yahudisini İsrail'e taşımıştır. Süleyman Operasyonu ile taşınan Etiyopyalı Yahudi sayısı Musa Operasyonu ve Yeşu Operasyonu ile taşınan insan sayısının toplamının iki katı kadardır. El Al 747 uçağı 24 Mayıs 1991'de 1.122 yolcuyla bir kerede en fazla yolcu taşıma konusunda dünya rekoru kırdı. Dean Winchester Dean Winchester, bir Warner Bros. yapımı olan "Supernatural" adlı dizide, kardeşi Sam Winchester'la birlikte avcı olarak tabir edilen yani ruh, cin, şeytan vampir cadı kısacası her türlü doğaüstü yaratığı avlayan ana karakter. Jensen Ackles tarafından canlandırılmaktadır. Karakter dizide olgun oluşu, esprileri, özellikle kardeşine olan düşkünlüğü, yemek yemeyi sevişi, kadınlara karşı olan ilgisi ve Clasik Rock'a karşı olan sevgisi ile tanınır. Aynı zamanda çok iyi bir avcı olan Dean Winchester, genellikle kullandığı Colt 1911 marka silahı dikkat çeker. İsmi büyükannesi Deanne'dan gelir. Ayrıca Dean ve Sam Winchester kardeşler dizi boyunca 1967 model siyah bir Chevrolet Impala'yla yolculuk etmektedirler.İmpalasına bebeğim diye seslenmektedir ve çok düşkündür. Dean ailesine Sam'den biraz daha çok değer vermektedir. O çok küçukken annesi bir iblisin yüzünden tavanda yanarak ölmüştür. 24 Ocak 1979 tarihinde Lawrence Kansas da doğmuştur. Kova burcudur. Annesi tavanda yanarak öldükten sonra babası paranormal olayları araştırmaya başlamış ve böylece avcı olmuştur. Dean ve kardeşi Sam'i de birer avcı gibi yetiştirmiştir sonra Sam bu hayatı istemez babası ve Dean'i terkedip koleje gider. Kendine yeni bir hayat kurar Jessica Weisten ile sevgili olurlar. Babalarının ortadan kaybolmasıyla birlikte Dean, Samin evine gider ve birlikte babalarını ararlar aynı zamanda da avlanmaya geri dönerler. 2. sezonda ölen Sam'i geri getirmesi karşılığında ruhunu şeytana satar. 3. sezonda kurtulmak için çok çaba verse de ölüp cehenneme gitmiştir. 4. sezonda Castiel adlı melek onu cehennemden kurtarmıştır, bunun sebebi de kıyameti durduracak olmasıdır. 5. sezon boyunca Lucifer'ın ve kıyametin durdurulması için çaba harcamıştır. Sezon sonunda kardeşi ile bütün dünya arasındaki büyük bir ikilemde kalmış; fakat kararın aslında ona ait olmadığını geç olsa da anlamıştır. Sezon sonunda kardeşi deliğe girmiş ve kendisi de kardeşinin vasiyeti üzerine eski sevgilisi Lisa ile birlikte yeni bir hayat kurmaya çalışmıştır. 6. sezonla birlikte bunun mümkün olmadığını zor yoldan anlamış ve kardeşinin geri döndüğünü öğrenmiştir. Bunun yanında dedesininde geri döndüğünü öğrenir ve var olduğunu bile bilmediği kuzenleri ile tanışır. Yeniden sorunlar başlayacaktır. Arafın kapısı açılmak istenmektedir 7. Sezonda Cass ile birlikte en büyük Leviathan'ı öldürürken yanlışlıkla Purgatory gitmiştir. 8. Sezonda Sam'in cehennem kapısını kapatmak için girdiği testleri geçmesine yardımcı olur fakat küçük kardeşinin bundan kötü etkilenmesinden endişe duyduğu için onu durdurur. 9.Sezonda kendini Cehennemin Kraliçesi ilan eden Abaddon'ı yani cehennem savaşçısını öldürmenin yollarını ararlar. Buldukları tek yol ilk bıçakla yani Kabil'in (Cain) Habili öldürdüğü bıçakla öldürülmesidir. Cain'i bulurlar ama ilk bıçak yalnızca Cain'de olan mühürle kullanılabilir bu yüzden Dean Cain'den mührü alır ve Abaddon'ı öldürür. Daha sonra Metatron tarafından öldürülen Dean mühür onda olduğu için şeytan olarak geri döner. 1. Sezondan 5. Sezona kadar Mısır'ın Koruyucu Tılsımı simgeli bir kolye takmıştır sonra kolyeyi Castiel Tanrıyı bulmak için almıştır. Şeytanları öldürebilen Kurt Bıçağı(Ruby'nin bıçağı) olarak bilinen bıçağa sahiptir. Kardeşiyle beraber kullanırlar. 5 şey dışında her türlü doğaüstü yaratığı öldürebilen tabanca olan Colt'a sahiptiler. En değerli eşyası babasının ona bıraktığı 1967 Model Chevrolet Impaladır. İlk bıçak, Kabil'in Habil'i öldürdüğü silahtır: Evrendeki en güçlü silahlardan biridir, aslen bir hayvanın çene kemiğidir. İlk kez 9. sezonda Kabil'le beraber görünmüştür. Amr bin Ã‚s Amr bin Âs (, d. 583 - ö. 6 Ocak 664), Arap komutan. Kureyş'in Beni Sehm kabilesindendi. Müslüman olmadan önce İslam orduları ile birkaç kez savaştı. 629'da İslam dinine girmesiyle beraber İslam devleti hiyerarşisinde hızlıca yükselen bu asker, Muhammed'in çağdaşıydı. İslam'ı seçtikten sonra İslam ordusunun en önemli komutanlarından biri oldu. Amr, özellikle 640'ta Mısır'ın Müslümanlarca fethinde yaptığı önderlikle bilinen Arap ordu komutanıdır. Mısır'a başkentlik yapacak olan Fustat'ı (bugünkü Kahire) kurdu ve Afrika kıtasında ilk cami olan Amr bin El-Âs Camii'ni bu şehrin merkezinde inşa ettirdi. Amr bin Âs Müslüman olmadan önce ticaretle uğraşmıştır. Yaptığı ticari seyahatler sırasında Habeşistan Hükümdarı Necâşî ile dost olmuş, bundan dolayı Habeşistan’a giden Müslümanlara sığınma hakkı tanınmayıp iade edilmeleri için Kureyşliler adına elçi olarak Necâşî’ye gönderildi. Uhud ve Hendek savaşlarında Kureyş ordusunun süvari birliklerini kumanda etti. Mekke' nin fethedilmeden önce 629 yılında Müslümanlığı kabul etti. İslamiyet’i yaymak ve vergi toplamak üzere Umman' a gönderildi. Ebu Bekir döneminde Güneydoğu Filistin’i ele geçirdi. Yermük savaşına katılan Amr bin el-Âs, Ömer döneminde Filistin’i kesin olarak Raşidun Halifeliği topraklarına kattı. Daha sonra 642 yılında İskenderiye’yi teslim alarak Mısır’ın ele geçirilmesini sağladı. Bu başarılarından dolayı "Mısır fâtihi" unvanını alarak bu eyalete vali tayin edildi. Fustat (Kahire) şehrini kurdu ve burada kendi adıyla anılan camiyi inşa etti. Osman' ın halifeliği döneminde Mısır valiliğine bir süre daha devam etti. 646 yılında, Bizanslılar tarafından ele geçirilen İskenderiye’yi geri aldı. Halife Osman' la olan anlaşmazlık neticesinde 648 yılında görevinden alındı. Cephedeki başarılarının yanı sıra siyasetin de önemli şahsiyetlerindendi. Önceleri Ali'nin hilafetini desteklerken daha sonra Muaviye'ye destek verdi. Sıffin Savaşı sonrasındaki Hakem Olayı'nda Muaviye'nin hakemliğini yaptı. Ali'nin Haricilerce öldürülmesinin ardından Muaviye hilafeti ele geçirince, Muaviye tarafından 658 yılında Mısır valiliğine atandı. Bu tarihten itibaren Mısır'ı Emevilere bağlı olarak Muaviye adına yönetti. Muaviye döneminde, 664 yılında 90 yaşının üzerinde iken vefat etti. Alnico Alnico, 8–12% Al, 15–26% Ni, 5–24% Co, en fazla 6% Cu, en fazla 1% Ti ve geri kalanı Fe olan ilk modern mıknatısdır. Mıknatıslanma; Fe_Co bakımından zengin çubuk şeklindeki çökeltilerin (kuvvetli manyetik), Al_Ni bakımından zengin matrisin (zayıf manyetik) içinde dağılmasıyla oluşur. Alaşımın mıknatıs özelliği taşıması için gerekli olan ısı işlemi aşağıdaki gibidir: Bu ısı işleminden sonra BCC yapısındakı alaşımın, 2 farklı BCC yapısına dönüşmesine Spinodal Ayrışma denir. Yeşu Operasyonu Yeşu Operasyonu (İbranice: מבצע שבא, İngilizce: "Operation Joshua") 1985 yılında 800 Beta Israel denen Etiyopya Yahudisi'ni Sudan üzerinden İsrail'e getirmek için düzenlenmiş operasyondur. George H. W. Bush'un ABD başkan yardımcısı olduğu dönemde Musa Operasyonu'nun uzantısı olan CIA destekli bir operasyon daha düzenledi. Musa Operasyonu'nda kurtarılan 8.000 Falaşa'nın yanı sıra bu operasyonla 800 Falaşa daha Sudan üzerinden İsrail'e getirildi. Bu operasyon, diktatör Mengistu Haile Mariam'ın kulağına gitmesiyle 5 yıl süreyle sekteye uğradı. Bir sonraki kurtarma operasyonu 1991 yılında Mengistu ülkenin kontrolünü kaybedince Süleyman Operasyonu'yla gerçekleşti. Karanlık bulutsular dizini "Karanlık bulutlar" da denilen karanlık bulutsuların listesi. Christiane FÃ¼rst Christiane Fürst (d. 29 Mart 1985, Dresden) Alman voleybolcu. Voleybola 1995 yılında Dresden’de başladı. Daha sonra voleybol yaşamını Dresdner SC’de sürdürdü. 2007 yılında Serie A1 takımlarından Scavolini Pesaro’ya transfer oldu. Fürst bu takımla 2008 yılında Avrupa Konfederasyon Kupası şampiyonluğu sevinci yaşadı. Alman ulusal takımıyla katıldığı 2006 Dünya Şampiyonası’nda ve 2009 Avrupa Şampiyonası'nda «en iyi blok» ödülünün sahibi oldu. Oyuncu 2009 yılında Foppapedretti Bergamo kulübüne transfer oldu. Bu kulüple 2010 yılında Avrupa Şampiyonlar Ligi şampiyonluğuna ulaştı. 1 Haziran 2010 tarihinde Fenerbahçe ile 1 yıllık sözleşme imzalayarak Türkiye'ye transfer oldu. 2011-12 sezonu için Vakıfbank Türk Telekom ile anlaştı. Gerda Taro Gerda Taro (geçek ismi Gerda Pohorylle) (d. 1 Ağustos 1910, Stuttgart, Almanya - ö. 26 Temmuz 1937, Brunete yakınları, İspanya), Yahudi asıllı Alman savaş muhabiri ve fotoğrafçısıydı. İspanya İç Savaşı'nda öldürüldü. Liam O'Flaherty Liam O'Flaherty (28 Ağustos 1896; Inishmore, İrlanda – 7 Eylül 1984; Dublin, İrlanda), Kelt Uyanışı akımı dahilinde eserler veren İrlandalı roman ve kısa öykü yazarıdır. Aran Adaları'ndan Inishmore'un ücra bir kasabası olan Gort na gCapall'da fakir bir ailenin çocuğu olarak doğmuştur. Yazar 1908'de on iki yaşındayken üç farklı kolejde eğitim gördü. Önce Rockwell'e, ardından Holy Cross'a, en sonunda ise Dublin'deki University College'a kayıt oldu. Bunların ilk ikisine çok kısa süre devam etti. Din eğitimi alan yazar önceleri rahip olmayı düşünüyordu. 1917'de, İngiliz Ordusu'nun bir alayı olan İrlanda Muhafızları'na katılmak için okulu terk etti. I. Dünya Savaşı'nda çarpıştı ve yaralandı. Çarpışmalar sırasında bir süre düşmanın yaylım ateşi altında kaldı. Bu durum muhtemelen "savaş şoku" denen rahatsızlığa kapılmasına sebep oldu ve 1933'te yaşadığı ruhsal hastalıklara zemin hazırladı. O'Flaherty savaştan sonra İrlanda'yı terk ederk ABD'ye gitti ve kısa bir süre Hollywood'da yaşadı. Yazarın "The Informer (Muhbir)" isimli romanını sinemaya uyarlayan ve aynı zamanda kuzeni olan ünlü yönetmen John Ford da orada yaşamaktaydı. O'Flaherty'nin ilk romanı "Thy Neighbour's Wife" 1923'te yayımlandı. 1925'te yayınlanan "The Informer" ile "James Tait Black Memorial Prize"'ı kazandı. Bu roman 1935'te kuzeni tarafından sinemaya uyarlandı. Yazar, hayatı boyunca yaşadığı iki ruhsal çöküntüden ilkine 1933'te yakalandı. 1923 ile 1950 yılları arasında roman ve öykü kitaplarından oluşan birçok eser verdi. Yazar eserlerinde doğa ve İrlanda temalarını sıklıkla kullandı. Bazı eserlerini İrlandaca yazdı. ABD ve Avrupa'da geziler yaptı. Bu geziler sırasında yazdığı mektuplar yazarın ölümünden sonra yayınlandı. Mektuplara göre yazar, Fransız ve Rus kültürlerini çok sevmişti. Yazar 1949'da Katie Pigton ile evlendi ve ölümünden beş yıl öncesine kadar onunla evli kaldı. Ölümünden kısa bir süre önce Komünist Parti üyeliğinden ayrıldı ve Roma Katolik inancına geri döndü. 7 Eylül 1984'te Dublin'de öldü. Birçok eseri ölümünden sonra yeniden basıldı. Yazarın bazı eserleri şunlardır: O'Flaherty ayrıca, 1970'lerde "The Ecstasy Of Angus" isimli eserinin ses kaydını da yayınladı. Bu kayıt, 1978'de Dublin'deki Claddagh Records tarafından bir albüm olarak yayınlandı. Leixões SC Leixões SC, Portekiz'in Matosinhos bölgesinde 1907 yılında kurulmuş profesyonel spor kulübü. Kulüp futbol, voleybol, boks, karate, bilardo ve yüzme gibi çeşitli spor branşlarında mücadele etmektedir. Leixões SC kuruluş tarihi bakımından Portekiz'in en köklü kulüplerinden biri durumundadır. Kulüp 60'lı yılların başında göstermiş olduğu olağanüstü performansla adından sıkça söz ettirmesine karşın bu başarısı pek uzun sürmemiş ve yine 60'lı yılların sonunda Avrupa Kupaları'na katılamamaya başlamıştır. Kulüp son olarak 2002-03 sezonunda UEFA Kupası'da mücadele etmiş ve Yunanistan'ın PAOK kulübüne 2-1'in rövanşında 4-1 yenilerek kupaya veda etmiştir. Bay sınıfı Bay sınıfı Krzysztof Penderecki Krzysztof Eugeniusz Penderecki (okunuşu: Kışıştof Pendereçki) (23 Kasım 1933 - 29 Mart 2020). 20. yüzyılın ikinci yarısına damgasını vuran en önemli bestecilerden birisidir. Çalgısal, oratoryo ve opera yapıtlarını içeren geniş bir yelpazeye yayılmış olan eserleri, avant-garde ve geleneksel dillerin sentezidir. Krzysztof Penderecki çok erken yaşta keman ve piyano dersleri almaya başlamıştır. 1951'de 18 yaşındayken "Krakow Konservatuvarı"nda ileri müzik eğitimine başlamıştır. 1954'ten itibaren Krakow Müzik Akademisi'nde Artur Malewski ve Stanışlas Wiechowicz'den kompozisyon dersleri almaya başlamıştır. 1958'de bu akademiye profesör olarak atanmıştır. 1958'de Penderecki "II. Genç Besteciler için Varşova Yarışması"nda verilebilecek üç ödülün ucunu de birlikte almıştır. Eğitimci olarak Kraków Müzik Akademisi’nde 1958’den beri ders veren Penderecki, 1972-87 arasında aynı kurumun rektörlüğünü yapmıştır. 1966-68 yılları arasında Essen’deki Volkwang Höchschüle für Musik’te ders vermiş, 1972-78 arasında Yale Üniversitesi Müzik Okulu’nun öğretim kadrosunda profesör olarak yer almıştır. Ayrıca Londra Royal Academy of Music, Belin Akademie der Kunste, Buenos Aires Academia Nacional de Bellas Artes, Bern Académie Internationale de Philosophie et de l'Art, Polish Academy of Science, Royal İrish Academy of Music in Dublin’in üyesidir. 1972’de Krzysztof Penderecki orkestra şefliği kariyerine başlamış ve aralarında Münih Philharmonic Orchestra, Norddeutscher Rundfunk Orchester Hamburg, Leipzig Mitteldeutscher Rundfunk Sinfonie Orchester, NHK Tokyo, Osaka Philharmonic, Londra Senfoni Orkestrası, Sinfonia Varsovia, Philadelphia Orchestra, New York Philharmonic’in yer aldığı önemli orkestraları yönetmiştir. 1993’ten bu yana, San Juan (Puerto Rico)’da düzenlenen Pablo Casals Festivali’nin Sanat Yönetmeni’dir. Besteci 29 Mart 2020 tarihinde uzun bir hastalık süreci sonucunda, yaşamakta olduğu Kraków‘da hayata veda etmiştir. Prömiyeri yapılmış en önemli eserleri şöyle sıralanabilir: Krzysztof Penderecki son dönemde iki oratoryo tamamlamıştır. Bunlar 1996’da şehrin 3000. kuruluş yıldönümü için ısmarlanmış olan Seven Gates of Jerusalem (Kudüs’ün Yedi Kapısı) ve Credo’dur. Credo ilk kez Temmuz 1998’de Oregon Bach Festivali’nde Helmut Rilling yönetiminde seslendirilmiştir. Aralarında Medicean, Sibelius, Herder, Jurzykowski, İsrail Karl Wolf Vakfı gibi pek çok ödülün sahibi olan Penderecki; Rochester, Leuven, Bordeaux, Belgrade, Poznań, Warsaw, Glasgow ve Washington’daki Georgetown üniversiteleri tarafından kendisine sunulan çok sayıda fahri doktora unvanının sahibidir. Genç yıldız cismi Genç yıldız cismi (GYC) genç yıldız nesnesi (GYN) yıldız evriminin ilk aşamasında yıldızın anakol evresine gelmeden önceki evresidir. Bu evredeki cisimler kütlelerine bağlı olarak iki grupta oluşur: Önyıldızlar ve anakol öncesi yıldızlar. Bazen bunlar kütlesine göre - yüksek kütleli GYN, ara kütleli GYN, düşük kütleli ve kahverengi cüceler olarak alt gruplara da ayrılabilirler. GYN sınıflandırmasında genellikle SED, Lada C.J. ve Wilking B.A. tarafından 1984 yılında tanıtılan, eğim üzerine temellendirilmiş kriterler kullanılır. Bunlar, tayf dizini aralıkları temeline dayanan (I, II ve III) olarak üç sınıfa ayrılır formula_1: formula_2. Burada formula_3 frekans, formula_4 akı yoğunluğudur. formula_1 2.2–10 formula_6 dalgaboyu aralığı olarak hesaplanır (yakın kızılötesi bölgesi). Daha sonra 1994 yılında Greene "düz tayf" adıyla dördüncü bir sınıf ekledi. 1993 yılında Andre, sınıf 0—cisimleriyle güçlü milimetre-altı dalgaboyundaki salınımını keşfetti, ama formula_7 olarak çok soluktur. Bu sınıflandırma şeması kabaca evrimsel dizgiyi yansıtır. GYN erken yıldız evrimiyle ilgili olarak ayrıca şu olgular sayılabilir: çöküntü tepkimeleri, çift kutuplu sızıntılar, maserler, Herbig-Haro cisimleri ve ilkel gezegen oluşum diski (çöküntü diski veya ilgedisk). Maya Hills Maya Hills, 21 Ağustos 1987'de Rusya'nın Sibirya bölgesinde doğan Rus-Amerikan porno yıldızı. Maya, yetişkin film sektörüne Ekim 2005 tarihinde 18 yaşındayken girmiş ve yüzün üstünde filmde görev almıştır. 2008'de en iyi genç yıldız dalında AVN Ödüllerine aday gösterilmiştir. BeerÅŸeba Birüssebi ya da Beerşeba (Arapça: بئر السبع, Bi'r as-Sab`, İbranice: באר שבע, Be'er Sheva, İngilizce: Beersheba ), güney İsrail ve Necef Çölü'nün en büyük şehridir. İsrail'in en büyük yedinci şehri olan Birüssebi (Beerşeba), Necef bölgesinin başkenti olarak da tanınır. Ülkenin güney bölümünde bulunur ve Ben-Gurion Üniversitesi ve Soroka Tıp Merkezi de bu şehirdedir. 19. yüzyılda, Osmanlı Devleti bölgeye polis karakolu inşa ederek bölgenin önemini arttırdı. Hızlı bir şekilde gelişen bu küçük şehir, hızla genişletilmiş ve I. Dünya Savaşı sırasında stratejik bir nokta olmuştur. Sonra ağırlıklı olarak Arap nüfusun oturduğu şehir Bir'üs Sebi BM'de kabul edilen Çoğunluk Raporu'na göre Arap devleti sınırları içinde bırakılmıştır. Araplar, Birleşmiş Milletler kararını reddettikten sonra, çevredeki Arap ülkelerinin, İsrail'in bağımsızlık ilanına (Mayıs 1948) tepkisi sert oldu. Birüssebi (Beerşeba), güveydeki Mısır ordusu için önemli bir lojistik ve stratejik hareket noktası oldu. Şehir, İsrail Savunma Kuvvetleri tarafından 21 Ekim 1948 tarihinde Yoav Operasyonu ile ele geçirildi ve bu günün ardından şehir, İsrail'de kaldı. Birüssebi'de (Beerşeba) 1948 yılından yani İsrail'in bağımsızlık ilanından beri yetiştirilen nüfusun büyük bir kısmı Yahudi halkıdır. Bu halk, 1948'den itibaren Arap ülkelerinden göç eden Yahudilerden ve önemli ölçüde 1990 yılından bu yana Etiyopya ve eski Sovyet coğrafyasından göç eden Yahudilerden oluşmaktadır. Şehir, ağırlıklı olarak Yahudi Ömer, Lehavim ve Meitar dahil uydu kentlerle çevrili olduğu gibi Tel as Sabi, Rahat ve Lakiya gibi bedevi kasabalarıyla da çevrilidir. Birüssebi'nin (Beerşeba) bu adı çeşitli etimolojik kökenlere dayalıdır. Bu kökenler şunlardır: Günümüzde Birüssebi'nin (Beerşeba) birkaç kilometre kuzeydoğusunda, bir arkeolojik site kalıntıları gün ışığına çıkarıldı. Bu bölgede M.Ö. 4. binlerden beri yaşanıldığı düşünülmektedir. Kent yüzyıllar boyunca yıkılıp, tekrar tekrar inşa edilmiştir. Birüssebi (Beerşeba), İncil devrinde İsrail ve güneydeki şehri, dolayısıyla tüm krallığı tanımlayan ifadeydi. Birüssebi (Beerşeba), Yaratılış Bölümü'nde, İbrahim'in ibadet yeriyle ve Abimelech ile yaptığı anlaşma ile bağlantılı olarak anlatılmıştır. Peygamber Amos konusunda (Amos 5:5 ve 8:14) putperestlik için Birüssebi'den de sözetmektedir. Tel Be'er'in son sakinleri Bizanslılar, 7. yüzyılda şehri terk etmişlerdir. 16. yüzyıl ile bölge Filistin bölgesine dahil oldu ve 19. yüzyılın sonunda Osmanlıların ilgisiyle şehir tekrar canlandı. Bunda Osmanlılar'ın inşa ettiği askeri polis karakolunun etkisi çoktur. Bu karakol hâlen ayaktadır. Özellikle Avrupa'dan gelen hacılar için durak noktası oldu. Beerşeba, Alman ve İsviçre'li mimarlar tarafından tablo sokak modeli esas alınarak planlanmıştır. Bu bölge Birüssebi'nin eski şehrini oluşturmaktadır. Bu dönemde bir - iki katlı evler inşa edildi. Birinci Dünya savaşı sırasında Osmanlılar, 30 Ekim 1915 tarihinde Hicaz Demiryolu bağlantısının ve Birüssebi istasyonunun resmî açılışını yaptılar. Açılışa ve kutlamalara üst düzey yetkililer ile birlikte ordu komutanı Cemal Paşa da katıldı. Birüssebi, 31 Ekim 1917 tarihinde İngiliz kuvvetleri tarafından ele geçirildi. I. Dünya Savaşı sırasında bu bölgedeki çatışmalar Birüssebi Muharebesi adı altında anılmaktadır. Birüssebi, İngiltere için Filistin bölgesinde önemli bir yönetim merkezi oldu. 1928 yılında Araplar ile Yahudiler arasında yükselen gerilim sonucu 133 Yahudi öldürüldü, 339 tane de yaralı Yahudi vardı. Bu olaylar sonrası Yahudiler bölgeden uzaklaşmaya başladı. 1936-1939 arasında yaşanan Arap ayaklanmaları sırasında bir Yahudi otobüsüne Arapların saldırı düzenlemesi le Yahudiler şehri ve bölgeyi terk etmeye başlamıştır. 1947 yılında BM'de kabul edilen Çoğunluk Raporu uyarınca nüfusun yaklaşık 4000 kişinin Arap olduğunun tespiti ile şehir kurulacak Arap Devleti'ne bırakılmıştır. İsrail'in bağımsızlık ilanı sonrası yaşanan 1948 Arap-İsrail Savaşı'nda Mısır ordusu için önemli bir lojistik ve stratejik hareket noktası olmuştur. İsrail Devleti'nin güvenliği için önemli bir nokta olarak görülen Birüssebi (Beerşeba) şehrine düzenlenecek Yoav Operasyonu planlandı. Başbakan David Ben-Gurion tarafından verilen onay sonrası düzenlenen Yoav Operasyonu ile Birüssebi (Beerşeba), İsrail kontrolü altına girdi. Şehrin doğu girişine yakın terpeye Necef Tugayı Anıtı yapılmıştır. Mısır Cumhurbaşkanı Enver Sedat, 1979 yılında Birüssebi'yi (Beerşeba) ziyaret etti. Birüssebi (Beerşeba), Necef Çölü'nün kuzeyinde, Tel Aviv'in 115 km doğusunda, Kudüs'ün 120 km. güneybatısında bulunmaktadır. Kovshim ve Katef nehirleri de şehirden geçmektedir. Birüssebi'de (Beerşeba) yaz aylarında en fazla 42 °C (110 °F) görülmektedir. Kış mevsiminde ise gece sıcaklığı yaklaşık 0 °C (30 ° E) olarak ölçülür. Kentin ortalama yıllık yağışı 260 mm'dir. Şehir içindeki bağıl nem oranı ise bazı dönemlerde %86'ya ulaşır. 2010 itibarıyla Birüssebi'nin (Beerşeba) Belediye Başkanlığı görevini 1971 doğumlu Ruvik Danilovich yürütmektedir. This Is Our Night "This Is Our Night", Sakis Ruvas'ın seslendirdiği ve 2009 Eurovision Şarkı Yarışması'nda Yunanistan'ı temsil eden İngilizce şarkıdır. Şarkının sözleri, daha önce birçok dünyaca ünlü isme şarkı sözü yazan Yunan asıllı Avustralyalı ikili Craig Porteils ve Cameron Giles-Webb tarafından yazıldı. Şarkı tekli olarak yayımlandığı gibi bir de video klibi yer almaktadır. Şarkı yine sanatçının diğer iki şarkısı ile beraber halk oylamasına sunularak seçildi. Ülkesinden her yüz oydan seksen birini alan şarkı, Eurovision'da temsil edilmeye hak kazandı. 14 Mayıs 2009'da düzenlenen ikinci yarıfinalde ilk on şarkı arasında yer alarak finale yükseldi ve finalde sekizinci sırada yarıştı. Finalde ise 120 puan toplayarak yedinci olarak yarışmayı tamamladı. D 675 665-01 39Â km 665-02 28Â km 675-03 54Â km Permakültür Sürdürülebilir tarım ya da permakültür (), doğadaki insan yerleşimlerini, doğal ekosistemlerden örneklenen ziraat uygulamaları ve sürdürülebilirlik görüşüne göre uygulayan bir ekolojik tasarım anlayışıdır. Permakültür yaşamın, doğal ekosistemlerdeki çeşitliliğe, istikrara ve dirence sahip, tarımsal verimliliğe yönelik ekosistemlere uygun olarak tasarlanması ve sürdürülmesidir. Permakültür’ün diğer bir tanımı "sürdürülebilir yerleşimler" tasarlamaktır. Bu bir felsefe ve toprak kullanımı yaklaşımının, tek yıllık ve çok yıllık bitkiler, hayvanlar, mikroklima, toprak ve su yönetimi ve insan ihtiyaçlarının birlikte ve bağlantılı olarak iç içe geçtiği üretken topluluklar bütünüdür. Felsefeye göre; bitkiler, hayvanlar, onların besin döngüleri, iklim faktörleri ve hava döngüsü süreçleri ekolojik resmin bir parçasıdır. Habitat sakinlerinin ihtiyaçları gıda, enerji, barınma ve altyapı için kanıtlanmış teknolojiler kullanılarak sağlanır. Sistemde bir elemanın çıkışı başka bir elemanın girişi olarak görülmektedir. Sürdürülebilir bir sistemde, iş yükü en aza indirilmiş, atıklar kaynak şekline dönüştürülmüş ve verim en üst düzeye çıkartılmıştır. Bu ilkeler çiftliklerde, evlerde, bir ölçüde kentsel yerleşimlerde veya herhangi bir ortamda uygulanabilir. Permakültür tasarımının temel amacı; bitki, hayvan ve insanları üretim amaçlı bir araya getirerek, bakımı kolay, sürdürülebilir ve kendi kendine yeten bir düzeni “mümkün olan en küçük alanda” oluşturmaktır. Kaynak kullanımına bağlı olarak, çevre ile ilgili daha kapsamlı düşünmeyi ve buna yönelik uygulamaları da kapsayarak; doğaki örneklerden ilham alır. Permakültürün ana teması "ürün yetiştirilen ekolojik alanlar" tasarlamaktır. "Permanent Agriculture" kavramı ilk olarak Franklin Hiram King'in 1911 yılında yazdığı "Farmers of Forty Centuries: Or Permanent Agriculture in China, Korea and Japan" adlı kitapta kullanıldı. "Permakültür" (permaculture) kelimesi ise 1970'lerde Avustralya'lı Bill Mollison ve David Holmgren tarafından, endüstriyel ve tarımsal sistemler tarafından yaratılan toprak, hava ve su kirlenmesine, kaybolan bitki ve hayvan türlerine, doğal olarak yenilenemeyen kaynakları yok edici ekonomik sisteme tepki olarak geliştirildi ve eski deneyimlerden oluşan bitki, hayvan ve sosyal sistemlerin bilgisine yeni fikirlerin eklenmesiyle, "kalıcı tarım" ve "kalıcı kültür" inşa etmek manasında kullanıldı. Kavram zamanla değişik manalarda kullanılmış olmakla birlikte, günümüzde artık; gıda üretimi, arazi kullanımı ve topluluk inşa etmede sürdürülebilir ve etik bir tasarım usulü kullanmak olarak tanımlanabilir. Yağmur mevsiminde yağan yağmurun en iyi şekilde değerlendirilmesi ve depolanması için yatay kanallar açılır. Göletler yapılır. Çürüyen odunsu artıklar porozite oluşturarak süngerimsi bir etkiyle yağmurun depolanmasını ve bitkinin ihtiyacı olan suyun akıp gitmemesini sağlar. Bitkisel artıklar ve nem aynı zamanda tuzlu ve alkalen toprak yapısı üzerinde dengeleyici etkiye sahiptirler. Doğal malç, ormanlık bölgelerde kendiliğinden bulunsa da permakültür bahçelerinde benzeri toprak üzeri saman, ağaç kıymıkları, talaş gibi bitki artıklarıyla ayrı bir takman veya katmanlarla (örtü malçlama) taklit edilebilir. Malç, dikim yapılan alanda nem kaybını önler ve yabani ot gelişiminin önüne geçilmesini sağlar. Böylece yabancı ot mücadelesinde işçilikten kazanç sağlanır, herbisit kullanımına gerek kalmaz. Ayrıca malç tabakasının altında yer solucanları, mantar, bakteri oluşumu gibi biyolojik aktivitenin artması bitkisel gelişim için uygun ısı ve nem oranının devamını garanti eder. Isı ve nem mikorhizal mantarlar gibi bitki gelişimini destekleyen diğer biyolojik aktivitelere uygun ortam sağlar. Kompost;Bitkisel ve hayvansal atıkların nemli-oksijenli ortamda bozunarak organik gübre şekline dönüştürülmesidir. Baklagiller ile yapılan yeşil gübreleme, organik madde miktarını artırarak bakteriyel aktivitenin artmasını sağlar. Bakteriyel aktivite artışı alkalen toprak pH'ını düşürür, ayrıca toprağa azot sağlar. Alkalen topraklarda taban taşının kırılması, toprakta yatay kanallar açılması doğal yıkama yoluyla toprak pH'ını düşürebilir. Organik maddelerle yapılan malç uygulaması da uygun ısı ve nem koşulları sağlayarak, ayrıca topraktaki organik malzemeye katkı yaparak toprak pH dengesine olumlu katkılar yapar. Toprağın idrar, dışkı, kemik unu, kan, tüy gibi hayvansal atıklarla iyileştirilmesi, bitkisel atıkların veya yanma artıklarının toprağa verilmesi verimliliğin sürdürülmesine yardımcı olur. Ayrıca bu konuda biyolojik kömür (ing. biochar) üzerinde durulabilecek diğer başlıklardandır. Entansif tarımdaki monokültüre karşılık permakültürde karışık ekim ve çeşitliliğin artması zararlılarla birlikte, bunları dengeleyen diğer türlerin çoğalmasını ve sağlıklı ürün yetiştirilmesini sağlar. Bu sistemde böcek öldürücü tarım ilaçlarına gerek kalmaz. Ayrıca verimli bir üretim için gerekli olan dölleyici arı ve diğer böceklerin bölgede hazır bulunması garanti edilmiş olur. Permakültürde malç uygulaması, toprak işleme, budama, ilaçlama gibi uygulamalardan kaçınılması ile işçilikler azalır. Toprak canlılığının sürdürülmesi için sağlanan tasarım, toprağın sertleştirilmesinden kaçınılması, malçlama, hayvansal ve bitkisel artıkların toprağa verilmesi vb. ile verimlilik sürdürülür. Ağaçlarda budama yapılmaması daha sonraki dönemlerde hızlı sürgünleşmeyi önler ve budama ihtiyacını azaltır. Permakültürde toprak işlemeden kaçınılması yer solucanları gibi faydalı organizmaların yaşamı için faydalı olduğu gibi, toprak işleme ile yaygınlaşma olanağı bulan kök ur nematotları gibi zararlıların diğer topraklara yaygınlaşmasını önleyici etkiye sahiptir. Ayrıca makinaların toprak üzerine bindirdiği ilave ağırlıkların oluşturduğu taban taşı oluşumu, makina ve ekipmanın yıpranması ve akaryakıt ile oluşan ilave masraflardan kaçınılmış olur. İşçiliğin azaltılmasında bitkilerin ihtiyaçları olan suya, fazla bir efor gerektirmeden ulaşabilir durumda tutulması birtakım yöntemler kullanılarak sağlanabilir. Bunlardan birisi de bitkilerin kapalı bir su yatağı üzerinde yükseltilmiş yatak kullanılarak yetiştirilmesidir. Böylelikle suyun akıp gitmesi ve buharlaşma ile kaybı önlenir, bitki kökleri ile suyu alabilir. Ayrıca sık sık sulama ihtiyacının kaldırılması ile işçilikten tasarruf edilir ve bitkilerin susuzluktan kuruması veya verimsiz kalması önlenir. Sistemde geçirimsiz bir yatakta su biriktirilir. Ayrıca suyun belirli bir seviyenin üstüne çıkmaması için bir seviye belirlenir ve fazla suyun burada oluşturulan kanal ile dışarıya akmasına izin verilir. Sistemde gri su veya yağmur sularının kullanımı ve depolanması da mümkündür.( Fitil yataklı, yükseltilmiş sebze bahçesi inşası ) Su deposu bitki köklerinden uzakta ise, su araya konan absorban fitiller üzerinden kapillarite etkisi ile bitki köklerine ulaşır. Permakültürde pratik ve sürdürülebilirliğe uygun, minimum emek ve sermaye ile yapılabilecek hayvancılık uygulamaları da mevcuttur. Küçük döngüler veya korunaklı alanlar oluşturarak ek bir çalışmaya gerek olmadan balık ve tavuk yetiştirilebilir. Örneğin ikili bir merdiven sistemi ile tavuklar korunaklı alanlarına kendileri girer çıkarlar ve en korunmasız oldukları gece saatlerinde avcılardan korunabilirler. Sisteme yapılacak teneke ile direklerin kaplanması gibi ek bir düzenleme ile gelincik türü avcıların da tavuklara ulaşması engellenebilir. (Tilki ve köpekten korunaklı serbest gezen tavuk evi) Joseph-Michel Montgolfier Joseph-Michel Montgolfier (d. 26 Ağustos 1740, Vidalon-lès-Annonay, Ardèche - ö. 26 Haziran 1810, Balaruc-les-Bains, Hérault) Montgolfier Kardeşler biridir.. Antik Filistinliler Antik Filistinliler ya da Filistler (Asurca: "Palastu" veya "Pilistu", İbranice: "פְּלִשְׁתִּים - pelištīm", İngilizce: "Philistine"), MÖ 12. yüzyılda, İsrailoğulları ile yaklaşık olarak aynı dönemde Filistin'e yerleşmiş ve bölgeye bugünkü ismini vermiş olan Ege kökenli halk. Kitabı Mukaddes'e göre Kaftor'dan (muhtemelen Girit) gelmişlerdir. Antik Mısır kayıtlarında bu halkın adı prst olarak geçer. Bir Deniz Kavmi olan Filistinliler Anadolu, Kıbrıs ve Suriye'yi yerle bir ettikten sonra MÖ 1190'da Antik Mısır'ı işgal ettiler. Mısırlılar tarafından geri püskürtülünce Filistin'in güney sahilinde, bugünkü Tel Aviv-Yafa arasındaki Joppa denilen bölgeye yerleştiler. Sonradan Yunanlar tarafından Filistin olarak adlandırılan bölgede 5 şehirden oluşan bir konfederasyon (Pentapolis) kurdular. Bu şehirler Gazze, Aşkelon, Aşdod, Gat ve Ekron'du. Filistinliler bölgede yayılmaya başlayınca komşuları İsrailoğulları ile mücadele etmeye başladılar. Bu konudaki temel kaynak Eski Ahit'teki Hakimler 13-16 bölümüdür. İsrailoğullarından daha üstün silahlara ve daha iyi askerî düzene sahiptiler. MÖ 1050 yılı civarında Yehuda dağlık bölgesini topraklarına kattılar. MÖ 10. yüzyılda Birleşik İsrail kralı Davut (İslam'da Davut peygamber) tarafından mağlup edildiler. Bu dönemden sonra Antik Filistinlerin tarihine dair kayıtlar halktan ziyade bireysel şehirler hakkındadır. 10. yüzyılda gerçekleşen Yehuda ve İsrail krallığı bölünmesinden sonra Filistinliler bağımsızlıklarını yeniden kazandılar ve bu iki krallıkla savaşmaya başladılar. MÖ 7. yüzyılın ilk yarısında Filistin şehirleri Asur hükümdarlarının vasalları (feodal beylikleri) hâline geldiler. Aynı yüzyılın ikinci yarısında ise Mısır vasalları hâline geldiler. Daha sonra Babil kralı II. Nebukadnezar (MÖ 605-562) Suriye ve Filistin'i Neo-Babil imparatorluğuna kattı. Daha sonraları sırasıyla Pers, Yunan ve Roma kontrolüne girdiler. Antik Filistinlilerin anadili ile ilgili hiçbir doküman yoktur. Dilleri zamanla muhtemelen Kenan dili, Aramice ve sonradan da Yunanca olarak değişmiştir. Dinleri hakkında da bilgi yoktur. Eski Ahit'te bahsi geçen tanrıları, Sami isimlere sahiptir ve muhtemelen Kenanlıların dinlerinden ödünç alınmıştır. Davut tarafından mağlup edilene kadar Filistinliler, seranim denen ve halkı temsil eden bir heyetin üyesi olan yöneticiler tarafından yönetiliyordu. Yenilgiden sonra seranimler yerine krallar atandı. Muhtemelen Anadolu'da demircilik öğrenmiş olan Filistinliler, demircilik konusunda bölgede tekel hâline geldiler. Erken dönem Filistin topraklarında belirgin özelliklere sahip bir çanak-çömlek türü bulundu. Bu çanak-çömlekler MÖ 13. yüzyıl Miken eserlerine benzerler. Hasan Erkek Hasan Erkek (Prof. Dr.) (d. 1 Mayıs 1970) Türk oyun yazarı ve yazar. 1989 yılında Üniversite üçüncü sınıf öğrencisi olduğu esnada yazdığı ""Bedel"" isimli radyo tiyatro oyunu TRT Radyo Tiyatrosu olarak yayımlanmış ve bu oyunla TRT Radyo Tiyatrosu ödülünü kazanmıştır. Bugüne kadar yazdığı 20 kitabı bulunmaktadır. Yazdığı bu kitaplar 11 farklı yayınevi tarafından yayımlanmıştır. Erkek, hem ulusal hem de uluslararası alanlarda toplam 13 ödül almıştır. Toplam 16 radyo oyunu yazan Erkek'in oyunları TRT radyolarından yayınlanmış, ayrıca yazdığı bu oyunlar ""Radyo Çocuk Oyunları"" ve ""Radyo Oyunları"" isimleriyle kitaplaştırılmıştır. 1997 yılında akademik kariyerine başlayan Erkek, 2007 yılında Profesör'lük için başvuruda bulunmuş, ancak kadrolar dolu olduğundan dolayı ancak 2009 yılında Profesörlük unvanını kazanmıştır. Erkek ayrıca Fransa, Almanya, Avustralya, Hollanda, Brezilya, Sırbistan, Hırvatistan, Yunanistan, Liechteinstein ve Tunus'ta düzenlenen yirminin üzerinde, 30’dan fazla festival ve sempozyumda bildiri sunmuş, Ulusal ve uluslararası festivallerde jüri üyeliği yapmıştır. OYÇED-Oyun Yazarları Çevirmenleri Derneği, Tiyatro Yazarları Derneği, ASSITEJ’de (Uluslararası Çocuk ve Gençlik Tiyatroları Birliği) yönetici olarak çalıştı. OYÇED’in kurucuları arasında yer aldı. INTERPLAY-Uluslararası Genç Oyun Yazarları Festivali Türkiye Temsilcisi, Edebiyatçılar Derneği, Çocuk ve Gençlik Yayınları Derneği ve UNIMA-Uluslararası Kukla ve Gölge Oyunları Derneği üyesidir. Hasan Erkek, bugüne kadar 8 yetişkin sahne oyunu, 3 sahne gençlik oyunu, 5 sahne çocuk oyunu, dört film senaryosu, 16 radyo oyunu olmak üzere toplam 35 dramatik yapıt yazmıştır. Yazdığı oyunlardan pek çoğu yurtdışındaki ülkelerde de yayımlanmıştır. Halen, Oyun Yazarları ve Çevirmenleri Derneği Başkanı olan Prof. Dr. Hasan Erkek, çalışmalarını Eskişehir Anadolu Üniversitesi Devlet Konservatuvarında bölüm başkanı olarak çalışma hayatını sürdürmektedir. Plütoid Plütoid, plütonsal veya plütonumsu Neptün ötesindeki cüce gezegenler veya bunlarla ve plütoid adını kalıcı olarak almış cisimlerin benzer şekilde olan cisimler için kullanılan terim. Bu terim, İngilizce """" kelimesinden gelmektedir ve ""Plüton'a benzer"" anlamındadır. Uluslararası Astronomi Birliği (UAB) astronomik cisimler için 2006 çözümünde "gezegen" kelimesinin tanımlarken bunun bir sonucu olarak bu kategoriyi geliştirmiştir. 11 Haziran 2008'de UAB'nin "plütoid" için resmî açıklaması şu şekildedir: Bu açıklamaya dayanarak plütoidler, cüce gezegenler ile Neptün ötesi cisimler kümeleri arasında bir kesişim kümesi olarak düşünülebilir. 2008'deki güncelleştirmeden beri sadece Plüton, Eris, Haumea ve Makemake cisimleri "plütoid" olarak sınıflandırılmıştır. 2007 Nisan'ında, 70'ten fazla cismin de bu sınıflandırmaya aday olabileceği duyurulmuştu. Bir cüce gezegen olan Ceres'in durumu da 11 Haziran 2008'deki IAU0804 adlı raporda belirtilmiştir. Ceres, Mars ve Jüpiter arasındaki asteroit kuşağında yer aldığından plütoid değildir. Günümüzdeki bilimsel yaklaşım doğrultusunda Ceres, türünün tek örneğidir. Şu anda da Ceres benzeri cüce gezegenler kategorisini oluşturmak düşünülmemektedir. Mianhada, saranghanda Mianhada saranghanda, ("I'm Sorry, I Love You" olarak da bilinir) Kore televizyonu KBS'nin 16 bölümden oluşan bir dizisidir. Güney Kore'de 2004 yılında yayınlanmıştır. Dört ana karakterin birbirleriyle olan yaşantısından bahseden bir öykü. Annesini kaybeden bir adam, patronuna aşık olan bir kız, annesine bağlı olan bir star ve neler olduğunun farkında olmayan bir anne. Bu karakterlerin birbirleriyle olan iliÅŸkisini anlatan bir dizi. Halo 2 Halo 2, Bungie Studios tarafından geliştirilen birinci şahıs nişancı video oyunudur. Xbox oyun konsolu için 9 Kasım 2004'te piyasaya sürülen oyun, Halo serisinin ikinci oyunudur ve 2001'de çıkan ve büyük beğeni toplayan ""'in devamı niteliğindedir. Microsoft Game Studios'daki "Hired Gun" adlı bir grup tarafından geliştirilen, oyunun Windows Vista sürümü 17 Mayıs 2007'de piyasaya sürüldü. "Halo 2" ilk çıktığında Xbox Live'daki en popüler oyun oldu ve bu özelliğini Xbox 360 için üretilen "Gears of War" gelene kadar iki yıl boyunca korudu. Haziran 2006 itibarı ile Xbox Live'da 500 milyon "Halo 2" oyunu oynandı ve bu oyunlar toplam 710 milyon saaten fazla sürdü. 9 Mayıs 2007 itibarı ile bu rakam yükselerek 5 milyondan fazla farklı Xbox Live kullanıcısına çıktı. Kasım 2008'de "Halo 2" dünya çapında 8.46 milyon kopya satarak en fazla satan ilk nesil Xbox oyunu oldu. Bu satışın en az 6.3 milyonu sadece ABD'de gerçekleşti. Xbox ve Xbox 360'ın satılmasını en çok etkileyen oyun Halo, Halo 2 ve Halo 3'tür.Bu oyunlar Exclusive veya Timed Exclusive (Sadece bir platforma özgü) olmasından dolayı Microsoft'a büyük katkılar sağladı. Halo serisinin rakipleri "Gears of War" ve "God Of War" serileridir diyebiliriz. Oyunun oynanışı Xbox 360'ın kolu ile mükemmel bir ahenk içerisindedir, bu da oyunun sevilmesine katkıda bulunmuştur. Halo 2, Bungie Studios tarafından geliştirilmiştir. Neslihan Bu bir anlam ayrımı sayfasıdır. Neslihan ("nesl-i han"), biri Türkçe (han) diğeri Arapça (nesil) iki ismin birleştirilmesinden oluşmuş bir isim tamlamasıdır, "han neslinden olan kişi" anlamına gelir. Günümüzde Türkçe kadın ismi olarak kullanılır. River sınıfı Muhripler: FÄ±rkateynler: MayÄ±n tarama gemileri Devriye tekneleri Denizaltılar: İzlanda'nın posta pulları ve posta tarihi Bu İzlanda'nın posta tarihi ve posta pullarının bir araştırmasıdır. İzlanda'da düzenli posta servisi hizmetleri 13 Mayıs 1776 tarihli imtiyaz ile kuruldu ve 1 Ocak 1873 tarihinde İzlanda ilk posta pullarını yayımladı. Pulların dizaynı zamanın Danimarka numaralı basımı ile aynıydı. Pullar 2 skilling den 16 skilling değerleri arasındaki sıralama ile basıldı ve "ÍSLAND" yazısı vardı. Hepsi az bulunur ve nadir olup, özellikle kullanılan kopilerini bulmak zordu. 1876 yılında para birimi eyrir, (çoğulu aurar) ve krona olarak değişti. Bu yeni pulların Ağustos ayında basılacağını iafede ediyordu. Aynı temel dizaynda, renginde ve perforesinde bazı değişiklikle 1901 yılı içinde kullanıma devam ediyordu. 1897 yılındaki 3-aurar pullarının kıtlığı 5-aurar pullarının þrir veya þrir / 3 şeklinde sürşarjlanmasını yöneltiyordu. Bunlar nadir pullardı ve maalesef çok güzel sahteleri üretilmişti. 1902 yılında numaralı pullar resmen geri çekildi ve posta için geçersiz oldukları deklere edildi. Çünkü Danimarka kralı IX. Christian'ı gösteren yeni bir set basılacaktı. Fakat daha sonra İzlanda bakanı nedeni hâlâ bilinmeyen sebebden dolayı fikrini değiştirdi. Numaralı seri yeniden kırmızı veya siyah renkte Í GILDI / '02--'03 sürsarjlanarak basılmıştı. Sürşarjlanma onların hâlâ geçerli olduğunu gösteriyordu. Ayrıca birçok tersyüz etme ve baskı hataları bulunacaktı. 1906 yılında Kral Christian öldü, ve bu nedenle 1907 yılında IX. Christain'ın ve kral VIII. Frederick'in profillerinin bulunduğu bir yeni seri pullar çıktı. 1911 yılı, İzlanda'nın ilk anı pulunu Jón Sigurðsson'ın 100ncü doğum yılı anısı onuruna gördü. Takip eden yılın Şubat ayında Frederick'in silüeti ile bir set basıldı. 1907 dizaynlı diğer bir set yeni renklerde basıldığında, Frederick 1912 yılı Mayıs ayında ölmesine rağmen hiçbir pul 1915 yılına kadar basılmadı. Kral IX. Christian ilk defa 1920 yılındaki yeni bir İzlanda pulu setinde görüldü. Berlirli aralıklarla pul kıtlığı 1920 yılında posta hizmetlerini sıkıntıya sokuyordu ve yöresel sürşarjlanmış pullar 1921, 1922, 1924, 1925, 1926, 1929 ve 1930 yıllarında üretildi. İlk manzaralı fakat portresiz pullar 1925 yılında İzlanda'nın manzaralarını gösteren beş serili bir set üretildi. İzlanda'nın ilk uçak posta pulu 1928 yılında üretildi. Bu pul 10-aurarlık düzenli bir pulun üzerindeki ham bir uçak resmi sürşarjlanarak yapıldı. 1930 yılında İzlanda meclisin 1000nci kuruluş yıldönümü anısını 15 düzenli ve 5 de uçak posta pulu olarak çekici bir seti geniş bir şekilde tarihsel, mitolojik ve manzara imajlarıyla kutluyordu. 1928 yılında İzlanda yetkilileri 'Society of the Friends of Iceland' "Verein der Islandsfreunde" Viyana Avusturya'dan bu pulların 1000nci yılı anısına İzlanda'ya bir hediye olarak üretimi için teklif aldılar. Baş postane müdürü Sigurður Briem'ın karşı önerisine rağmen İzlanda hükûmeti 813.000 kron değerindeki bu pulların 600.000 kron karşılığında üretilmesi teklifini kabul etti.Geri kalan tutar Society'nin problemiydi. İzlanda'nin ortak pulları Aralık 1929 yılında teslim edildi fakat 1930 yılında görüldü ki bir sahtekarlık yapılmıştı. Belirlenen miktardan fazla pul üretilmişti. Polis araştırması II. Dünya Savaşı'nın verdiği ara nedeniyle tamamlanamamıştı ve daha sonra da kaldığı yerden başlanmadı. 1931 yıl Mayıs ayında pullar, Zeppelin / 1931 şeklinde hava taştı "Graf Zeppelin" de kullanılmak için sürşarjlandı. Taşıt 1 Temmuz'da Reykjavík'i ziyaret etti. Zeplin gerçekte karaya inmedi. 1931 yılında ayrıca şelale gösteren yeni bir seri çıktı. İlave olarak (1920 yılı basımı pullar) fakat kral süslü daha çok güzel gravürlenmiş pullar 1937 yılı içinde aralıklarla görülmeye başlandı. İzlanda'nın ilk ek değerli pulu 1933 yılında görüldü. Bu üç pulun konusu kurtarma işçilerini, çocukları ve yaşlıları betimliyordu. 1938 yılında "geyser" (aralıklarla sıcak su fışkırtan kaynak) dramatik bir seri görüldü. İzlanda Jon Sigurðsson'u 17 Haziran 1944 tarihinde bağımsız cumhuriyeti işaret ederek tekrar onurlandırıyordu (ve tekrar 17 Haziran 1961) onun doğumunun 150nci yılında ve Sigurðsson ve karısının yüzüncü ölüm yıldönümünde). 1948 yılında Hekla Yanardağı'nın püskürmesini gösteren diğer dramatik bir imaj seti yapıldı. Bağımsızlığından sonra İzlanda, aralıklı ve kontrollü bir basım politikasını her bir yıl yaklaşık 20 yeni pul getirerek sürdürdü. Bu pullarda yıllık Yılbaşı ve Avrupa basımı vardı. Setler, bölgesel manzaraları, flora, fauna ve yerel sanatçıların çalışmalarını betimliyordu. The Trial The Trial ÅŸu anlamlara gelebilir: Spagetti Western Spagetti Western ("Spaghetti Western") 1960 - 1975 yılları arasında Avrupa'da çoğunlukla İtalyan yapımcı ve yönetmenler tarafından çevrilmiş Western filmlerine (Kovboy filmleri) verilen addır. Bu nedenle bazen Italo-Western olarak da adlandırılırlar. Bu türü tanımlamak için kullanılan diğer isimler ise sırasıyla "Euro-Western", "Macaroni Western" ve "Western All'Italiana"'dır. 1960'larda bir grup hevesli İtalyan yönetmenin Amerikan Kovboy filmlerine öykünerek yapmaya başladıkları bu düşük bütçeli filmler başlarda küçümsenmiş ve sırf bu nedenle "Spagetti Western" gibi "pejoratif" bir adla anılmaya başlanmıştı (sp"aghetti" bir tür İtalyan makarnasına verilen addır). Sonraki yıllarda başta Sergio Leone olmak üzere birçok yönetmen bu türün saygın örneklerini ürettiler. 1970'lerin sonlarına gelindiğinde yaklaşık 600 kadar Spagetti Western filmi çekilmişti ve bugün Western film türünün geniş bir alt türünü oluşturmaktadırlar. Spagetti Westernler taklit ettikleri Amerikan Western filmlerinden bazı açılardan farklılaşırlar. En önemli özellikleri, istisnaları olmakla birlikte, Amerikan filmlerine kıyasla çok daha düşük bir bütçe ile çevrilmiş olmalarıdır. Çekimlerin, maliyetlerin daha düşük olduğu Cinecitta gibi İtalyan ve diğer bazı Avrupa stüdyolarında yapılmış olması ve filmlerde yıldız oyuncular yerine tanınmamış İtalyan oyunculara yer verilmiş olması Spagetti Westernlerin ucuza maledilmelerinin başlıca nedenleridir. Filmler her zaman İtalyan yönetmenler tarafından çekilmiştir. Oyuncular da çoğunlukla İtalyan olmakla birlikte zaman zaman Amerikalı, Alman, İspanyol ve Fransız oyuncular da bu tür filmlerde oynamışlardır. Stüdyo çekimlerinin haricindeki dış çekimler, Amerika'da konunun geçtiği Vahşi Batı bölgesine çok benzemesi nedeniyle İspanya'nın güney bölgelerinde yapılmıştır. Özellikle de İspanya'nın Endülüs bölgesinde yer alan Tabernas Çölü ve Sardunya adası Spagetti Westernlerin çekildikleri doğal platolardır. Tek tük birkaç Spagetti Westernin bazı dış sahneleri ABD'de ve Arjantin'de çekilmiştir. Stilistik açıdan da çok farklılıklar gösterirler. İtalyan yönetmenler Spagetti Westernlerde Amerikan filmlerinde fazlaca rastlanmayan çarpıcı çekim tekniklerine sıklıkla başvururlar. Bunlar arasında, detaylara yoğunlaşan çok yakın çekimler, panoramik çekimler, baş döndüren hızlı zoomlar (optik yaklaştırma), hızlı kurgu, abartılı ses efektleri sayılabilir. Tamamına yakınının dili İtalyanca'dır. Gösterildikleri ülkelerin dilinde dublajları yapıldığı gibi, ticari kaygılarla zaman zaman filmin yönetmen ve oyuncularının birtakım takma Anglosakson isimleri ile tanıtıldıkları da olur. Örneğin yönetmen Gianfranco Parolini kullandığı 11 farklı isimden biri de Frank Kramer'dır. Sabata Vadiler Hakimi filminin tanıtım yazılarında İtalyan oyuncuların hemen hepsi Anglosakson isimleriyle sunulmuşlardır. Bunun yanı sıra hiç tanınmamış bazı Amerikalı aktörler Spagetti Westernlerle ünlü oldular (örneğin Clint Eastwood ve Lee Van Cleef), bazıları da ABD'de yıldızları söndükten sonra bu filmlere geçiş yaptılar (örneğin: Stephen Boyd, John Ireland, Broderick Crawford ve Joseph Cotten). Maço karakterli bir tür olduğu için kadın oyunculara çok az yer verildi, kadınlar bu tür filmlerde sadece dulları veya fahişeleri canlandırdılar. Zencilerin de hemen hemen hiç görülmediği Spagetti Westernlerde Meksikalılar ya haydut ya da din adamı olarak resmedildiler. Bu durum birçokları tarafından ırkçılık ve ayrımcılık olarak değerlendirildi. Bu türün müzikleri de çok farklıdır. Başta Ennio Morricone olmak üzere Spagetti Westernlerin müziklerini yapan besteciler insan sesi, ıslık, ağız armonikası, elektrogitar ve org gibi elektronik müzik aletlerini de kullanarak çok farklı psychedelic bir müzik türü elde etmişlerdir. Bu çok akılda kalıcı müzikler zaman zaman filmlerin bile önüne geçmiştir. Sergio Leone'nin ekibinin ayrılmaz elemanı besteci Morricone'nin müziği aksiyonla o kadar olağanüstü bir uyum gösterir ki, bazı araştırmacılar Leone'nin filmlerini opera eserleriyle kıyaslarlar. Bu filmlerde bilinen anlamda iyi ve idealist karakterlere pek rastlanmaz. Filmin baş oyuncusu da bir aziz değildir. Zaafları olan anti-kahramanlardır. Genelde intikam, soygun, ödül avcılığı, çete kurarak suç işleme üzerine kurulmuş olan temaları Amerikan filmlerine göre çok daha sert bir şekilde işlenmiştir. Acı çeken insanlar, işkence, aşağılama, kan ve şiddet hiç çekinilmeden en ince ayrıntısına kadar ekranda gösterilir. Klasik Amerikan westernlerindeki final hesaplaşması bu türde de görülmekle birlikte, Suyun olmadığı bir bölgede haftalarca zaman geçiren karakterlerin yağlı saçları, terden vücuduna yapışmış giysileri, tozlu yırtık çizmeleri çok yakın çekimlerle adeta seyircinin gözüne sokulur. Bunlar Amerikan filmlerinde fazla göze çarpmayan detaylardır. Klasik Amerikan westernlerinde final hesaplaşmasına saklanan şiddet ve ölüm bu türde ise finalin yanı sıra filmin tamamına yayılır. Spagetti Westernlerde hiç görülmedik silahlar da sergilenir. Bu marifetli, ilginç aletler arasında çok namlulu makineli tüfeklerden dürbünlü tüfeklere, kol yenine sığan minik dört namlulu tabancalardan, bir müzik aletinin (banjo gibi) içine ustaca gizlenmiş tüfeğe kadar çok geniş bir yelpazede silaha rastlamak mümkündür. Bunlar uydurma silahlar değil, koleksiyonlardan çıkartılmış gerçek müzelik parçalardır. Konusunu Amerikan Folklorundan alan ve doğal olarak da ilk kez ABD'de üretilmeye başlanan Western filmleri başından beri Avrupalılar tarafından çok sevilmişlerdi, hatta sinemanın ilk yıllarından itibaren Avrupa'da da bazı western filmleri çekilmişti. Ancak bütün dünyada olduğu gibi Avrupalılar da uzun yıllar boyunca tek Western film üreticisi olarak ABD'ye bağlı kaldılar. 1960'larda ABD'de bu tür filmlerin üretiminin azalmasıyla Avrupa ülkelerinde elde edilmeleri zorlaşınca bu ülkeler bir arayış içine girerek kendi filmlerini kendileri çekmeyi denediler. İlk Avrupa Westernleri tahminlerin aksine İtalya'da değil İspanya'da yapıldılar. Bunlar bir takım Zorro filmleri ile B türü ucuz kovboy filmleriydi. Aralarında en dikkat çekici olan film 1961 tarihli Savage Guns'dı, Richard Basehart'ın başrolünde oynadığı bu film ABD toprakları dışında da Western çekilebileceğini kanıtladı. 1962'de bunu The Treasure of Silver Lake adlı Alman filmi takip etti. Başrolünde Amerikalı Lex Barker ve Fransız Pierre Brice oynamış ve film Yugoslavya'da çekilmişti. Bu film de Avrupa'da çok popüler oldu. Artık yol açılmıştı, ertesi yıl kaliteleri tartışılır da olsa iki düzine Alman, İtalyan ve İspanyol Western çekildi. 1964 yılında adı sanı duyulmamış bir İtalyan yönetmen olan Sergio Leone'den Akira Kurosawa'nın 1961 tarihli epik samuray filmi Yojimbo'nun bir Western uyarlamasını çekmesi istendi. Eline sadece 200.000 dolar para ve stüdyonun önceki projelerinden artan negatifler verildi. Kadrosunda ise besteci Ennio Morricone, kameraman Massimo Dallamano bir de TV filmleri çeviren Amerikalı isimsiz bir aktör olan Clint Eastwood vardı. Şirketin hiçbir beklentisi yoktu, seyredilip köşeye atılacak ucuz bir film bekliyorlardı, ancak Per un Pugno di Dollari (Bir Avuç Dolar İçin) o zamana kadar yapılmış westernlerden çok farklı bir film oldu. Artık Spagetti Western doğmuş olduğu gibi hem Sergio Leone'nin hem de Clint Eastwood'un Dünya çapında ünlenmelerine de yol açtı. 1965 yılında Leone bir devam filmi çekti; Per qualche dollaro in più (Birkaç Dolar İçin) adlı westernde bu kez Eastwood'un yanında Hollywood'da küçük roller oynamış yine tanınmamış bir Amerikalı olan Lee Van Cleef vardı. Bu filmden sonra Lee Van Cleef de uluslararası bir star oldu. 1966 yılında ise Spagetti Westernlerin en ünlüsü olan ve Sergio Leone'nin "Dolar Üçlemesi"'nin son filmi Il Buono, il brutto, il cattivo (İyi, Kötü ve Çirkin) geldi. 1968'de Sergio Leone Once Upon a Time in the West (Batıda Kan Var)'ı çekti. Bu o zamana kadar yapılmış en kaliteli ve pahalı Spagetti Westerndi. John Ford ve Howard Hawks gibi Amerikan Westernlerinin babalarına bir saygı duruşu niteliğinde olan bu görkemli filmde aralarında Henry Fonda, Charles Bronson, Jason Robards Jr., ve Claudia Cardinale'nin de olduğu birçok ünlü oynuyordu. Başta Amerikan Westernlerine öykünerek ortaya çıkan Spagetti Westernler sonunda onları da etkiledi ve bu türün yakaladığı başarı Amerikan Westernlerinde bir dirilmeye de yol açtı ve ABD'de The Professionals (1966), Butch Cassidy and the Sundance Kid (1969), The Wild Bunch (1969), High Plains Drifter (1972) gibi birçok yeni güçlü western yapıldı. 1970'lerin başında bu tür artık cazibesini yitirmeye başladı. Taze kan olarak türün içine mizah enjekte edilmeye çalışıldı, Terence Hill (Mario Girotti) ve Bud Spencer (Carlo Pedersoli) ikilisinin oynadıkları "Trinity" serileriyle bir süre daha idare edilmeye çalışıldı. 1970'lerin ortalarında arkada 600 film bırakarak yerlerini karate filmleri ve benzer türlere bıraktılar. Robert Rodriguez'in Desperado'su (1995) gibi çok sonraları ortaya çıkan bazı filmleri "modern Spaghetti Westernler" olarak kabul eden sinema eleştirmenleri de vardır. İtalya'dakine benzer bir durum da yine aynı yıllarda Türkiye'de yaşanmıştır. 1960'lı ve 1970'li yıllar boyunca Türkiye'de de hatırı sayılır miktarda western filmi çekilmişti. Gayriresmî olarak Yeşilçam Westernleri olarak da adlandırılabilecek bu yerli 'kovboy' filmlerinin ilki 1962 tarihli Nuri Akıncı filmi Beş Hikaye dir. Filmde Parla Şenol, Efgan Efekan, Hulusi Kentmen gibi oyuncular rol almışlardı. 1967'de ise bir furyaya dönüşmüş ve 7 yıl boyunca 50 kadar Türk Western filmi çekilmişti. Tamer Yiğit, Cüneyt Arkın, Ayhan Işık, Yılmaz Güney, Kartal Tibet, Sadri Alışık, Öztürk Serengil, Yılmaz Köksal başta olmak üzere Yeşilçam'ın tüm ünlü oyuncuları bu westernlerde gözükmüşlerdi. Çetin İnanç'ın yönettiği ve Yılmaz Köksal'ın başrolünü oynadığı 1971 yapımı Çeko filmi Anadolu'da gişe rekorları kırmıştı. 1970'li yıllarda İtalyan sinemacılar, Türk-İtalyan ortak yapımı bazı Westernlere de imza attılar. Bunlardan bir tanesi de Guido Zurli'nin yönettiği, başrollerinde İlker İnanoğlu, Cüneyt Arkın ve Pascale Petit'nin oynadığı 1973 yapımı Yumurcak Küçük Kovboy adlı filmdir. 1960'lı ve 1970'li yıllarda çevrilmiş Türk Western filmlerinin kısa bir listesi şudur: Beş Hikâye, Batıdan Gelen Adam, Küçük Kovboy, Çeko: Sana Allah Acısın, Kinova, Tom Braks, Zagor Kara Korsanın Hazineleri, Şeytan Tırnağı, Kanun Adamı, Kralların Öfkesi, Her Kurşuna Bir Ölü, Sevimli Haydut, Şimdi Silah Konuşacak, Atını Seven Kovboy, İntikam Hırsı, Kovboy Ali, Çifte Tabancalı Damat, Ringo Gestapoya Karşı, Kanun Kaçakları Zalo, Zorro Dişi Fantomaya Karşı, Cehenneme Dolmuş Var, Cilalı İbo Teksas Fatihi, İpini Boynunda Bil, Kurşun Memed, Ret Kid, Ölüm Fermanı, Haydut Avcısı, Çapulcular, Ölümünü Kendin Seç, Ölümsüzler, Şafakta Silah Sesleri, Üçünüze bir Mezar, Zapata, Delioğlan, Haydut Avcısı, Kan ve Kin ve Vahşetin Esirleri. Güneş Sistemi'nin oluşumu ve evrimi Güneş Sistemi'nin ilk olarak Emanuel Swedenborg tarafından 1734 yılında öne sürülen, daha sonra Immanuel Kant tarafından 1755 yılında genişletilen bulutsu varsayıma uygun olarak oluştuğuna inanılmaktadır. Benzer bir teori Pierre-Simon Laplace tarafından bağımsız olarak 1796'da üretilmiştir. Bu teoriye göre Güneş Sistemi 4,6 milyar yıl önce dev bir moleküler bulutun çökmesi sonucu oluşmuştur. Bu ilk bulutun birkaç ışık yılı genişliğinde olduğu ve birkaç yıldızın doğumuna sebep olduğu sanılmaktadır. Çok eski göktaşlarının incelenmesi sonucunda, ancak çok büyük patlayan yıldızların merkezinde oluşabilecek kimyasal elementlere rastlanması Güneş'in bir yıldız kümesi içinde ve birkaç süpernova patlamasının yakınında oluştuğuna işaret eder. Bu süpernovalardan gelen şok dalgası çevrede bulunan bulutun içinde yüksek yoğunluk bölgeleri oluşturarak iç gaz basıncını yenecek ve içe çöküşe neden olacak kütleçekimsel kuvvetlerin oluşmasına izin vererek Güneş'in oluşmasını tetiklemiş olabilir. Sonradan Güneş Sistemi olacak olan ve "güneş öncesi bulutsu" olarak bilinen bölge 7.000 ile 20.000 AB çapında ve Güneş'in kütlesinden biraz daha fazla bir kütleye sahipti (0,1 ile 0,001 güneş kütlesi kadar). Bulutsu içe doğru çöktükçe açısal momentumun korunması nedeniyle daha da hızlı dönmeye başladı. Bulutsunun içindeki maddeler yoğunlaştıkça içindeki atomlar artan frekanslarla çarpışmaya başladı. Hemen hemen kütlenin tamamının toplandığı merkezin sıcaklığı, etrafındaki diske göre giderek daha da arttı. Kütleçekimi, gaz basıncı, manyetik alanlar ve dönüş, küçülen bulutsuyu etkiledikçe kabaca 200 AB çapında, kendi etrafında dönen gezegen öncesi bir diske dönüştü ve merkezde sıcak ve yoğun bir önyıldız oluştu. Güneş'in evriminin bu dönemine benzeyen, genç, birleşme öncesi güneş kütlesine sahip T Tauri yıldızları üzerine yapılan incelemeler sıklıkla gezegen oluşumu öncesi disklerin bu tür yıldızlarla bir arada bulunduğunu gösterir. Bu diskler birkaç yüz gök birimi genişliğe ve en sıcak oldukları noktada ancak bin kelvin sıcaklığa ulaşırlar. Yaklaşık 100 milyon yıl sonra içeri çöken bulutsunun merkezinde bulunan hidrojenin yoğunluğu ve basıncı önyıldızın nükleer füzyona başlamasına yetecek miktara gelmişti. Termal enerjinin kütleçekimsel daralmaya karşı durabildiği hidrostatik dengeye ulaşana kadar bu artış devam etti. İşte bu noktada güneş artık tam bir yıldız olmuştu. Geride kalan gaz ve tozdan ibaret güneş bulutsusundan çeşitli gezegenler oluşmuştur. Bu oluşumun kaynaşma süreciyle olduğuna inanılmaktadır. Kaynaşma; gezegenlerin merkezde yer alan önyıldız çevresinde dönen toz taneleri olarak başlamaları, yavaş yavaş bir ile on metre çapında topaklar hâline gelmeleri, daha sonra çarpışarak 5 km çapında gezegenciklere dönüşmeleri, ve sonraki birkaç milyon yıl boyunca çarpışmalara devam ederek her yıl kabaca 15 cm kadar büyümeleri sürecidir. İç Güneş Sistemi, su ve metan gibi uçucu moleküllerin yoğunlaşmasına izin vermeyecek kadar çok sıcaktı, dolayısıyla oluşan gezegencikler gezegen öncesi diskin yalnızca 0,6% kütlesinden ibaretti ve genel olarak silikatlar ve metaller gibi yüksek erime noktasına sahip olan kimyasal bileşiklerden oluşmuşlardı. Bu kayasal gökcisimleri sonunda yerbenzeri gezegenler oldu. Daha ötelerde Jüpiter'in kütleçekimsel etkisi gezegen öncesi gökcisimlerinin bir araya gelmesini engelledi ve geride asteroit kuşağı kaldı. Daha da ötede, donma hattının gerisinde, daha uçucu olan buzlu bileşiklerin katı kalabileceği yerde, Jüpiter ve Satürn gaz devi hâline geldi. Uranüs ve Neptün daha az madde yakalayabildi ve çekirdeklerinin hidrojen bileşiklerinden oluşan buzdan meydana geldiğine inanıldığı için buz devi olarak bilinirler. Genç Güneş enerji üretmeye başladıktan sonra güneş rüzgârı gezegen öncesi diskte bulunan gaz ve tozu yıldızlararası uzaya doğru gönderdi ve böylece gezegenlerin oluşumunu durdurdu. T Tauri yıldızları daha kararlı ve eski yıldızlara nazaran daha güçlü yıldız rüzgârlarına sahiptir. Gökbilimciler Güneş Sisteminin güneş anakoldan uzaklaşmaya başlayıncaya kadar bugünkü hâliyle kalacağını tahmin etmektedir. Güneş hidrojen yakıtını yaktıkça geride kalan yakıtı yakabilmek için giderek ısınır, dolayısıyla da daha hızlı yakmaya devam eder. Sonuç olarak kabaca her 1,1 milyar yılda bir yüzde on oranında parlaklığı artmaktadır. Tahminlere göre bugünden yaklaşık 6,4 milyar yıl sonra Güneş'in çekirdeği o kadar sıcak olacak ki daha az yoğun olan üst katmanlarda da hidrojen kaynaşması oluşmaya başlayacak. Bunun sonunda Güneş şu anki çapının 256 katı kadar genişleyecek ve bir Kırmızı dev olacaktır. Sonra da oldukça artmış olan yüzey alanı nedeniyle soğumaya başlayacak ve parlaklığını yitirecektir. En sonunda Güneş'in dış katmanları ayrılacak ve geride olağanüstü derecede yoğun bir gökcismi olan beyaz cüce kalacaktır. Bu beyaz cüce Güneş'in ilk kütlesinin yarısına sahip olacak ancak büyüklüğü dünya kadar olacaktır. Monty Python and the Holy Grail Monty Python and the Holy Grail, ("Monty Python ve Kutsal Kâse"), İngiliz komedi grubu Monty Python'ın 1974 yılı yapımı filmidir. Film, Kral Arthur efsanesi ve Kutsal Kâse arayışını hicivsel olarak işler. Filme yakın plandan bakınca aslında söz konusu olan, Fransız-İngiliz ilişkileri gibi ya da "medya gerçeği" ve "gerçek" arasındaki farklılaşma gibi durumlardır. Molla Ahmed-i Cezirî Molla Ahmed-i Cezirî (Kürtçe: Melayê Cizîrî, d.1570 - ö.1640), 16 ve 17. yüzyıl'da yaşamış olan Kürt alim, şair ve edebiyatçı. Asıl adı Ahmed olan alimin doğum tarihi hakkında kesin bilgiler mevcut değildir. Kendisinin şiirinde belirttiğine göre Hicri takvime göre 974'te Cizre'de dünyaya gelmiştir. Miladi takvime göre 1566'a denk gelir. Dindar bir ailede büyümüştür. Diyarbakır, Bingöl, Hasankeyf gibi farklı yerlerde eğitim alan alim, imamlık görevini Diyarbakır'da yapmıştır. Diyarbakır'dan sonra Sırba, Hasankeyf ve Cizre'de imamlık yapmıştır ve hayatının sonuna kadar Cizre'de kalmıştır. Alimin en önemli eseri Divan'ıdır. Divan'ının birden çok elyazması nüshaları mevcuttur. Bunlar arasında en eskisi Muhammed Tayyar Paşa-yı Amidi'nin 1131 Hicri tarihli el yazmasıdır. Bir diğer eski nüsha da Alman şarkiyatçı Martin Hartman (1851-1918) tarafından 1904 yılında Berlin'de Almanca bir önsözle birlikte tıpkıbasımı yapılan nüshadır. 2007 yılında alimin Divan'ı Kent Yayınları tarafında Türkçe olarak yayınlandı ve bu çalışmada eserin mevcut nüshaların tümü göz önünde tutularak hazırlanmıştır. Mercedes-Benz B Serisi Mercedes-Benz B Serisi, A'nın bir üst serisidir. 2004'te üretime alınan Mercedes B Serisi, 2004-2012 arası üretilen W245 kasası ile çok tanınmıştır. Şu anda ünü W246 ile artmaktadır. A Serisinin W169 kasaya değişmesi sonucu W245 kasa Mercedes-Benz B Serisi üreitme alıınmıştır. 168.1 inç uzunlukla üretime alınmıştır. 2009-2012 arası da 168.2 inç uzunlukla üretilmiştir. Tahmini uzunluğu 168.3 inçtir. W245'in makyajlısı gibidir. Amerika Birleşik Devletleri Donanması zırhlıları listesi ABD Deniz Kuvvetleri'nde hizmet etmiş olan zırhlılar listesi: "Diğer gemi sınıfları için ABD Deniz Kuvvetleri savaş gemileri listesi maddesine bakınız:" Zırhlılar (BB: Battleship) Amerika Birleşik Devletleri Donanması uçak gemileri listesi ABD Deniz Kuvvetleri'nde hizmet etmiş ve etmekte olan Uçak gemisi listesi: "Diğer gemi sınıfları için ABD Deniz Kuvvetleri savaş gemileri listesi maddesine bakınız:" Amerika Birleşik Devletleri Donanması refakat uçak gemileri listesi ABD Deniz Kuvvetleri'nde hizmet etmiş ve etmekte olan refakat uçak gemileri (CVE: Escort Aircraft Carrier) 'nin tam listesi: "Diğer gemi sınıfları için ABD Deniz Kuvvetleri savaş gemileri listesi maddesine bakınız:" El-Makdisi Muhammed bin Ahmet Şems al-Din Al-Mukaddasi (Arapça:محمد بن أحمد شمس الدين المقدسي), aynı zamanda Al-Makdisi ve el-Mukaddasi olarak da bilinmektedir, (MS 945/946 - 1000) önemli bir ortaçağ Arap coğrafyacısıydı. "Ahsan at-Taqasim fi Ma`rifat il-Aqalim" ("Bölgelere dair Bilgiler için En İyi Rehber"). FeqiyÃª Teyran Feqîyê Teyran veya Fakî-yi Tayran (d.1590 Hakkâri - ö.1660 Hizan), asıl adı Muhammed olan Kürt şair, masal ve destan yazarı. En önemli eseri Hespê Reş'tir (Kara At). Bu eser 1965’te Moskova’da Kürtçe-Rusça olarak yayınlandı. Döneminde Van Eyaleti'ne bağlı Müküs'de (şimdilerde Van'a bağlı Bahçesaray ilçesi) doğdu. Medrese eğitimi alan Teyran'a "Feqîyê" ismi, ilimden/talebe kelimesinden; "Teyr"/kuş ise (Mantık et-Tayr) adlı eserden gelir. Bu, Ferîdüddîn-i Attâr’ın çokça bilinen eseridir. Anlamı; “Kuşların konuşması”dır. En çok bilinen ismi Feqiyê Teyra(n) olmakla beraber şiirlerinde; Feqê Têra, Feqîyê Gerok, Meksî, Xoce, Mîr Mihê, Mîm û Hê gibi isimler kullandığı saptanmıştır. Yaşar Kemal'in "Karıncanın Su İçtiği" isimli romanın sekizinci bölümünde masalsı bir şekilde Feqiyê Teyran anlatılmaktadır. İlahi sevgi, aşk ile gerçek sevgiyi, aşkı beraber işlemiştir. Bunun yanı sıra konu yönünden çok zengindir. Allah, din, peygamberler gibi inançla, Kürt şairleriyle, toplumsal ve tarihi olaylarla, aşk, doğa ve tasavvufla ilgili yazmıştır. Çok güçlü olan edebi dili bile sade ve anlaşılırdır. En karmaşık konu bile billurlaşmıştır ellerinde. Dili halkın diline yakındır. Halkın gündelik dilini edebi dile ustaca ve anlaşılır bir biçimde yapıtlarında kullanmıştır. Bu yönüyle de halk tarafından bilinmiş, yapıtları çok kolay olarak halk arasında yaygınlaşmıştır. Dilden dile akarak günümüze kadar gelmiştir. Kürt Tasavvufi Halk Edebiyatının ilk temsilcilerindendir. Feqiyê Teyran; Aşkın ve sevginin şairi olarak da anılmaktadır. Arapça ve Farsça dillerini, edebiyatını çok iyi bilmesine karşın o özellikle tüm yapıtlarını Kürtçe yazmıştır. Kürt edebiyatında önemli bir şair, masal ve destan yazarı olan Feqiyê Teyran Kürt edebiyatına birçok yapıt armağan etmiştir. "Şêxê Senan" 1965'te M. B. Rudenko tarafından Rusçaya çevrildi ve Moskova'da yayımlandı. 1985'te ise Stockholm'de bir baskısı daha neşredildi. Spindle Gökadası Spindle Gökadası ile ilgili iki gökada bulunur: Amerika Birleşik Devletleri Donanması denizaltıları listesi ABD Deniz Kuvvetleri'nde hizmet etmiş ve etmekte olan denizaltılar (SS: Submarine) listesi: "Diğer gemi sınıfları için ABD Deniz Kuvvetleri savaş gemileri listesi maddesine bakınız:" Amerika Birleşik Devletleri Donanması kruvazörleri listesi Birleşik Devletler Deniz Kuvvetleri (United States Navy) kruvazörleri listesi: "Diğer gemi sınıfları için ABD Deniz Kuvvetleri savaş gemileri listesi maddesine bakınız:" Yusuf HayaloÄŸlu Yusuf Hayaloğlu (d. 15 Aralık 1953, Ovacık, Tunceli - ö. 3 Mart 2009, İstanbul), Zaza asıllı şarkı sözü yazarı ve ressam. 1953 yılında Ovacık'ta doğdu. Parasız yatılı sınavında Türkiye ikincisi oldu ve Haydarpaşa Lisesi'nde yatılı okudu. Bir kısmı Elazığ’da geçen lise eğitiminden sonra İstanbul Devlet Güzel Sanatlar Akademisi'nde resim eğitimine başladı. Bir yandan da Cağaloğlu matbaalarına grafik işleri ve bijuteri atölyelerine takı ve aksesuar modelleri yapıyordu. 1972 yılında üniversite eğitimine ara vererek evlendi. Askerliğini Bornova, Burdur ve Konya 2. Ordu Karargahı'nda ressam olarak yaptıktan sonra Elazığ’da ulusal bir gazetede muhabirlik yaptı. İstanbul’a geri döndü. Yılmaz Güney ile tanışıp Güney Filmcilik’te çalışmaya başladı. Üç yıl boyunca burada senaryo, öykü, roman, afiş, poster ve kartpostal hazırlanmasında görev aldı. Güney dergisiyle yolculuğu sürerken gelen 12 Eylül sürecinde o da geçti Nizamiye kapılarından. Çıktığında Cağaloğlu'nda açtığı atölyesinde matbaa ve yayınevlerine resim-grafik işleri yapmaya devam etti. Kız kardeşi Gülten'in 1986 yılında Ahmet Kaya ile evlenmesi hayatında yeni bir dönüm noktası oldu. Ahmet Kaya'nın onun yıllardır karaladığı ve bir kenara koyduğu şiirlerle tanışmasıyla aralarında 13 yıl sürecek bir üretim ortaklığı başladı. Bu süreçte “Yorgun Demokrat”, “Adı Bahtiyar”, “Ayrılık Hediyesi”, “Hani Benim Gençliğim”, “Başım Belada” gibi pek çok esere imza atarak bir döneme damga vurdular. Hayaloğlu ayrıca “Dağlarda Kar Olsaydım”, “Nankör Kedi”, “Sen Ağlama Yar” gibi şarkılar yapıp Ferhat Tunç'tan, Fatih Kısaparmak, İbrahim Tatlıses ve Müslüm Gürses'e kadar pek çok sanatçı ile çalıştı. 1999 yılında Ahmet Kaya için yazdığı “Giderim” yılın şarkısı oldu. Ahmet Kaya'nın Türkiye'den ayrıldığı yıl "Ah Ulan Rıza" isimli ilk albümünü çıkardı. 2002'de "Gözleri İntihar Mavi" isimli ilk şiir kitabını yayınladı. Kitabı 48. baskıya ulaşarak bir rekora imza attı. Üst üste gelen ağabeyinin, Ahmet Kaya'nın ve annesinin ölümü ile sıhhatini büyük ölçüde kaybetti. Her şeye rağmen eserlerini yaratmaya devam etti. İkinci albümü "Bir Acayip Adam"'ın da ilki gibi satış rekorları kırmasıyla bu kez Flash TV, Radyo Barış, Kral TV ve Su TV'de programlar yapmaya başladı. Bir yandan da yurt içinde ve yurt dışında çeşitli konser ve dinletilerle şiirlerini halka ulaştırdı, ödüller aldı. Akciğer kanserine yakalanan Hayaloğlu, 3 Mart 2009’da tedavi gördüğü Bakırköy Acıbadem Hastanesi'nde sabaha karşı çoklu organ yetmezliğinden hayata gözlerini yumdu. Cenazesi Küçükarmutlu Cemevi'nde ve Yeniköy Merkez Camisi'nde düzenlenen iki törenin ardından Yeniköy Mezarlığı'nda toprağa verildi. Mine Hayaloğlu ile evli olan Yusuf Hayaloğlu, Deniz, Hazan ve Can adında üç çocuk babasıydı. Vefatından sonra ailesi tarafından derlenen "Dur... Ağlama Gözlerim" - Gözleri İntihar Mavi ve en son olarak Yüzüm Gece Yarısı adlı şiir kitabı 2020 yılında yayımlandı Aida Aida (Arapça عايدة ) "misafir" veya "dönen" anlamında bir dişi isimden gelme) Giuseppe Verdi tarafından bestelenmiş dört perdelik bir operadır. İtalyanca librettoyu, Fransız eski Mısır uzmanı Auguste Mariette tarafından yazılmış bir senaryodan uyarlayarak, Antonio Ghislanzoni yazmıştır. Operanın prömiyeri 24 Aralık 1871'de Kahire, Mısır'da Hidivlik Opera evinde orkestra şefi Giovanni Bottesini idaresi altında yapılmıştır. Bu eser dünya opera evleri repertuvarlarında devamlı olarak bulunan ve popüler olarak seyirci çeken bir opera eseridir. Son hazırlanan Kuzey Amerika opera evlerinde sahnelenen baş 20 opera eseri listesi içinde 16. sırayı almıştır. Birçok ses ve video kayıtları bulunmaktadır. Mısır Hidivi İsmail Paşa 150.000 Fransız Frankı ödeyerek Ocak 1871de ilk sahnelenmesi için bu eserin hazırlanması için Verdi'ye sipariş verdi. Bazı kişilerin inandığı gibi bu eser 1860da yeni yapılan Süveyş Kanalı açılışını kutlamak için hazırlanmış bir eser değildir. Kahire'de kurulup aynı yıl açılan Hidivlik Opera Evi'nin açılışı için hazırlanmış eserdir. Fakat Temmuz 1870 - Mayıs 1871 arasında devam eden Fransa-Prusya Savaşı nedeni ile kostümler ve sahne ekipmanları Paris'ten getirilemedi. Bu nedenle prömiyer ertelendi, ancak yerine Verdi'nin bir başka operası olan Rigoletto sahnelendi, ve Hidivlik Opera Evi'nde ilk sahnelenen opera eseri Aida değil Rigoletto oldu. Verdi orijinal eserinde, bir uvertür bestesi yerine, çalınan kısa bir prelüd bestesi hazırlamıştı. Fakat sonradan bu orijinal orkestra prelüdünü değiştirip operadaki popüler melodileri kapsayan yeni bir uvertür hazırladı. Aida'nin prömiyeri nihayet 24 Aralık 1871'de Kahire'de yapıldı ve ilk sahnelenme seyircisi tarafından bu eser çok beğenildi. Fakat Verdi bu ilk temsile gitmekten sakındı. Bu ilk temsile seyircilerin tümü özel davetiye ile gelmişlerdi, alelade halka bilet satılmamıştı ve Verdi bu türlü seyirciyi değil alelade opera seyircisini tatmin etmek istemekteydi. Bu nedenle eserinin Avrupa'da Milanoda La Scala Opera-evinde Şubat 1872'de ilk temsil edilmesi için Verdi özel olarak operanın yapımına ve sahnelenmesine şahsen destek sağladı ve bu sahnelemeye bir prömiyermiş gibi dikkat ve itina gösterdi. Genel geri plan: Bir Etiyopyali prenses olan Aida kendi ülkesinde yakalanmış ve bir köle olarak Mısır'a getirilmiştir. Bir askerî komutan olan Radames, Aida'ya olan aşkı ile Firavun'a olan sadakatı arasında seçim yapamamaktadır. Durum daha da karmaşıktır çünkü Firavun'un kızı Amneris de Radames'e aşıktır fakat aşkına karşılık bulamamaktadır. "1. Sahne: Firavun'un sarayında bir salon: arka kapıdan piramitler ve Memfis tapınakları görülmekte" Mısır'ın başrahibi olan Ramfis, bir genç savaşçı asker olan Radames'e Etiyopyalılarla bir savaşın kaçınılmaz olmaya başladığını söyler. Radames de Mısır seferi ordusunun komutanı olarak seçilmeyi ne kadar çok arzu ettiğini bildirir.(Ramfis, Radames : "Si, corre voce I'Etiope ardisca" - "Evet, Etiyopya'nın bizim gücümüze karşı çıkmak istediği söylentileri dolaşmakta.") Radames rüyasında hem savaş alanında galip geldiğini hem de gizlice aşık olduğu Etiyopyalı kölesi Aida'yı görür. (Radames: "Se quel guerrier io fossi!...Celeste Aida" - "Cennetlik Aida"). Radames'e gizlice aşık olan Aida, Etiyopya Kralı Amonasro'nun kızıdır; fakat Aida'yı kaçırıp köle yapan Mısırlılar bu gerçekten haberdar değildirler. Aida'nın babası olan Etiyopya Kralı'nın Mısır'a hücum ediş nedeni kızı Aida'yı Mısırlıların kölesi olmaktan kurtarmaktır. Mısır Firavunu'nun kızı Amneris salona gelir. O da Radames'i sevmektedir fakat Radames'in kalbinin bir başka kadına ait olduğundan kuşkulanmaktadır.(Radames, Amneris: "Quale insolita giola nel tuo sguardo" - "Yüzünde bazı izler görüyorum.") Biraz sonra Aida girer ve Radames onu görünce Amneris Radames'in bir korku içinde olduğunu anlar. Amneris kıskançlığını kontrol altına alıp Aida'ya yaklaşır. Firavun girer; arkasından Mısır başrahibi Ramfis ve bütün saray efradı onu takip etmektedir. Bir haberci gelir ve Kral Amonasro komutasındaki Etiyopya ordusunun Tebai üzerine yürümekte olduğu haberini getirir. Firavun hemen Etiyopyalılara savaş ilan eder ve ordusunun komutanlığına, tanrıça İsis onayıyla, Radames'i getirdiğini açıklar. Firavun'dan bu icazeti alan Radames hemen orada bulunan kutsal silahları devralmak için Vulkan tapınağına gider. (Amneris, Aida, Radames: "Vieni, o diletta, appressati" - "Bakışlarında istenmeyen bir neşe izi görüyorum.") Salonda tek başına kalmış olan Aida babasına, ülkesine ve Radames'e olan derin sevgisi dolayısıyla sanki birkaç parçaya bölünmüştür ve ne yapması gerektiğini şaşırmıştır. (Aida: "Ritorna vincitor" - "Bir fatih olarak dön"). "2. Sahne: Vulkan Tapınağı içerisinde" Radames'in başkomutanın ofisine atanmasından sonra sahne alan rahibelerin görkemli tören ve dansları sunulur (Baş Rahibe, koro, Radames: "Possente Ftha...Tu che dal nulla" - "Ey Kudretli Ptha.") (Baş Rahibe, koro, Radames: "Immenso Ftha .. Mortal, diletto ai Numi" / "Kudretimiz, koruyanımız, muhafaza edenimiz!"). Tüm bunlar tapınakta Mısır zaferine ve onların savaşçılarından korunmaya dair yapılan dua esnasında gerçekleşir ("Nume, custode e vindice"/ "Duy bizi Ey Ulu Tanrım"). "1. Sahne: Amneris'in odasÄ±nda" Radames'in zaferini kutlamaya yönelik danslar ve müzik yer alır (Koro, Amneris: "Chi mai fra gli inni e i plausi" / "Şarkılarımız övgüye layık zaferinedir"'). Fakat, Amneris hala Radames'in aşkından şüphe etmektedir ve Aida'nın genç savaşçıya aşık olup olmadığını merak etmektedir. Şüphesini, endişeli kalbini Moorish'in kölelerinin dansı ile eğlendirerek unutmayı denemektedir. (Koro, Amneris: "Vieni: sul crin ti piovano" / "Savrulan lülelerini toplayarak gel"). Aida odaya girdiği zaman, Amneris herkese çıkmasını söyler. Aida'ya yalan söyleyerek Radames'in savaşta öldüğünü belirtmiş ve aşkını itiraf etmesi için onu kandırmaya çalışmıştır. Aldığı cevap şoka uğratmıştır; çünkü Aida kalbinin sonsuza dek Radames'e ait olduğunu söylemiştir. (Amneris, Aida: "Fu la sorte dell' armi a' tuoi funesta" / "Savaşın