düzeni bozuk dünyada insan bir şekilde yaşamaya devam ediyor sevdiğini kaybettikten sonra bile. Hayat sana karşı son kozunu belki de en başta kullandı. Belki de diğerlerine göre geride kaldın hayatta. Mutluluğa çıkan bütün sokakların kapandı belki de. Ama o yollar sokaklar, caddeler senin. Hepsi sana ait. O yolları temizlemek, sokakları sakinleştirmek senin elinde. Acının kabuğunu kırıp sevginin kabuğu altına girme vakti. Madem ateşin var ne duruyorsun karanlıkta. Bırak alevler sarsın her yeri. Tüm gecelerin aydınlığa meydan okurcasına ışık saçsın hayatına. Siyah beyaz olmasın artık hayatın. Gece ve gündüz olmasın. Şafak vakti güneşin doğuşunu gece boyu ağlamaktan şişmiş gözlerinle izleme artık. Yaşadığın her anın, hayatındaki insanların değerini bilerek yaşa artık. Ölümün toprağın altına gömdüğü insanlarla beraber sen de kendini gömme. Toprak atma hayatının, ruhunun üzerine. Giden geri gelmeyecek belki geri ama sen daha gitmedin. Gitmenin, terk etmenin ve edilmenin ne demek olduğunu en iyi sen anladın. Yahya Kemal’in de dediği gibi ‘Artık demir almak günü gelmişse zamandan, meçhule giden bir gemi kalkar bu limandan..’ Ezgi İNANÇ Vedat YAZICI TURK101 Şube: 041 15.12.2014 LA Tunus durağında indim, Kuğulu İş Merkezi’ne kadar yürüdüm, bir sahaf var dediler çizgi romanların hemen her türlüsünü bulurmuşum, yoruldum ama zaten Kızılay’da yokuş insem bile çıkıyormuş gibi yorulurum, açık havada gezmeyi unuttuk herhalde ondan yoruluyoruz dedim, yoksa tek yorulan ben miyim la? Aşağı kattaki sahafa girdim, üstüme üstüme gelen Zagorlar, Tofaş reklamı veren Gırgırlar derken gözüme Dumankara ilişti. Yepyeniydi, olmasa bilirdim. Nedir ne değildir bakmadan aldım çünkü yıllardır o kadar sıkıldım ki İstanbul ve klişelerinden belki bu kitapta kendimle ilgili bir şey bulurum diye düşündüm. İstanbul’u anlatan o kadar çok kitap, film vardı ki daha gitmeden her semtiyle ilgili bir fikrim vardı. Bu kitabı alırken nispet yapar gibi aldım, anlamsız bir fanatiklikle sarıldım, sonunda Ankara’yı bir başkasının gözünden hem de gerçekten görerek okuyabilecektim. Kitap, yani grafik roman olan bu kitap yirmi bir kısa öyküden oluşuyor, çizerleri de farklı. İlk bir iki öyküde umduğumu bulamadım ama bir yerde yakalarım diye düşündüm. Çizgiler bazen çok güzeldi bazen çok sıradan, öyküler bazen çok tanıdıktı ama dil bana sanki biraz zorlama geldi. Belki tamamen samimiyetle yazılmıştı, gerçekten yaşanan, tanık olunan ya da öylesine hayal ürünü olan öyküler anlatılmıştı ve şimdi gelip ben bu emeğe yüzeysel damgası mı vurmuş olurum böyle söyleyince? Hayır. Eleştirmek gibi değil benim yaptığım daha çok beklentiyi yüksek tutmak sonra da haliyle ortalamaya razı olmak gibi. E bunda yazarın çizerin ne suçu var? Yok. Ne öyle çok can alıcı, düşündüren olaylar ne “ Vay be!” dedirtecek gerçekler ne de harika çizimler vardı. Ancak bir öyküde kaşlarımın şekli değişti, camdan dışarı baktım-camdan dışarı bakmak önemli benim için, camdan bakmak yakalandım, düşünüyorum, aydınlandım bazen de utandım demek bana göre; bir söz, kare, müzik her neyse camdan baktırıyorsa ince demektir-“Hadi be!” dedim, demek böyle oluyormuş, birini yok yere öldürebilir sonra da anı diye anlatabilirsin. Tatlıcı Nazmi de görünmez bir adammış demek ki; varmış, yokmuş, ölmüş, kim öldürmüş, gerçekten donarak mı ölmüş, arabasını kim devirmiş? Ben de oturdum belki hiç olmayan bu adama üzüldüm la! Demek ki derdim öyle insanlarla. Birini yok saymakla, zaten bazı insanlar baştan mahcup doğar, ne yaparlarsa yapsınlar hep ezilirler. Demek ki benim tahammül edemediğim camdan baktıran zaafım da buymuş, sen git koskoca kitapta bula bula bu hikâyeyi bul, aşk hikâyesi de vardı kabadayılar da…Tatlıcı Nazmi ne la?! Bir diğer takıldığım nokta da öykülerin Ankara’yla nasıl bağdaştırıldığı, yani yine her zamanki gibi kendinizden verdiğiniz kadar bir öykünün içindesiniz, nerede geçtiği önemli değil. Biraz “angara”, “len”, “la bebe” serpiştirmekle satırlara, gerçekten Ankara anlatılmış oluyor mu? Neyse ki Ankara’yı Çankaya’dan ibaret sanan uzaktan senaristlerin düştüğü gaflete düşülmemiş, asıl etiket Keçiören, Mamak filan yani bu kitapta, burada da yakaladı beni. Sonuç olarak sağ gösterip sol vuruyor ve kitabın öyle ya da böyle kendini okuttuğunu söylüyorum. Bir de öğrendim ki bu bir üçlemeymiş, ikincisini de satın aldım, Emanet Şehir. Bence onda ilkindeki acemilikler yok. Üçüncünün adını bile bilmiyorum ancak şunu söyleyebilirim ki Ankara’yı okumak şimdilik keyifli, hep de yaşanmaz ki! Diğer öykülere gelince, romantik olmak için Kız Kulesi gerekmiyormuş, kabadayılık yapıp da durduk yere şişlenmek için Kasımpaşa neresiymiş ne dönermiş bilmeme gerek yokmuş, bir kere martı yoktu bu kitapta simit atmalık “Oh be!” dedim, Ulus var gri, Şentepe filan var çirkin, biz varız dolmuşta… Önemli not: doya doya “la” dediğim bu yazı kesinlikle “bir acayip reklam” veya Ankara âşıklığı değildir, ya da öyledir, evet. KAPIYI ANAHTARLA AÇMAK Oldum olası büyük ilgi duymuşumdur İtalyan kültürüne. Gerek bana ilham veren mimarisiyle, doğal güzellikleriyle, gerekse mutfağıyla, melodik diliyle ve sanat altyapısıyla beni etkilemiştir hep. Önceleri İtalyanca şarkılar dinlemek ve yemek tariflerini kendimce uygulamaya çalışmakla yetindim. Sonra İtalyanca öğrenmeye başladım ve dile hâkim oldukça bu ülkeye karşı olan merakım ve hayranlığım gittikçe daha da baş gösterdi. Tasarım eğitimi almamın da bu tasarım ve sanat ülkesine olan hayranlığımla büyük ilgisi vardır. Durum böyle olunca ben de aldım sırt çantamı, atladım uçağa. Ver elini İtalya… Her anlamda bir ilkti bu gezi benim için. Daha önce pek çok kez yurtdışına hatta İtalya’ya seyahat etmiştim ama “ilk” defa, tam anlamıyla tek başıma geziyordum. Biletlerim, kalacağım yerler ve gezi programı tamamen benim sorumluluğumdaydı. Tabi o zamana kadar büyük sorumluluğun beraberinde yalnızlığı da getireceğini bilmezdim. Benim özgürleşmem yalnızlaşmamla mümkün oldu. Yalnızlık dediysem de kimsesizlik değil elbet, kendimle baş başa kalmaktan bahsediyorum. İlk defa tam anlamıyla kendimi deneyimlemek, içimdeki seslere kulak vermek, belki de nasıl yaşamak istediğimi keşfetmek… Bu sebepten İtalya, özgüvenimi kazanmamda önemli bir role sahiptir. Kaldı ki çat pat öğrendiğim İtalyancamın yerlilerle iletişim kurmama yetecek seviyede olduğunu görmek, özgüvenimi daha da artırdı. Pek çok yönden iyi gelmişti bana İtalya. Nedim Gürsel’in Bana İtalya’yı Anlat isimli kitabını da bu seyahatimden sonra keşfetmiş olsam da İtalya’ya dair aktarılan notların, keşiflerin ve duyguların benimkilerle benzerlik gösterdiğini görmek beni heyecanlandırdı. Sayfaları çevirdikçe bu estetik, sanat ve tarih beşiğine dair izlenimler, keşifler ve duyguların ötesinde bir arayış gördüm. Bu kitap bana İtalya’nın bendeki değerini sorgulattı bir kez daha. Durdum ve düşündüm; her gezi aslında bir arayıştı. Kimi zaman kendine doğru yola çıktığın kimi zaman başka birini ya da bir şeyi aradığın. Bu İtalya gezisi ise benim kimlik arayışımmış bir bakıma. İlgi alanlarımı keşfetmiş, sorumluluk almayı öğrenmiş ve karakterimi inşa etmiştim fark etmeden. İtalya’da geçirdiğim günler sınırlı sayıda da olsa benliğime olan etkisi hala devam eder. Tıpkı Gürsel’in sorguladığı gibi, şu iki soru hala kafamı meşgul eder: “Ne arıyordum peki? Kimin, neyin peşindeydim?” Aradım, sık sık ve uzun uzun yürüdüm sokaklarda neyi aradığımı bilmeden. Titrek ışıklı bir sabahta, kavurucu bir öğlen güneşinde ya da kalabalık bir akşamüstünde yürüdüm. Eve yetişme telaşım olmadan ya da birine, bir yere karşı sorumluluk hissetmeden yürüdüm. Meydanlarda oturdum. Elimde karalamak için küçük bir defter, boynumda fotoğraf makinem ve kulağımda şehrin ritmik tınısı… İlk defa cebimdeki anahtar bu kadar anlamlı geldi bana. Oysa bir kapı zili ilk defa bu kadar anlamını yitirmişti gözümde. İlk defa kapı zilini çalamamak ne demek öğrendim, evde yalnız kalmak ve “yalnız olmak” ne demek, onları öğrendim. Ben İtalya’da “kapıyı anahtarla açmak” ne demek, işte onu öğrendim. Anahtarımın delikte yaptığı her bir dönüş biraz daha olgunluk kattı bana. İlk özgürlük, ilk sevinç, ilk keder, ilk fetih ve ilk yalnızlıktı İtalya. Kendimle baş başa kaldığım o günler tek kişilik bir çoğunluktum sanki. İçimdeki renkli kalabalıksa tabi ki İtalya’nın, gezmek fikrinin ve keşfetme arzusunun bir yansımasıydı. Zaman ve mekân kavramları farklı işlerdi sanki gezerken. Sanki gün ve gece bizi büyülemek için iş birliği yapmışçasına akışkan, zaman ne yöne aktığını hissettirmezmişçesine değişken. Bu dünya ve benim deneyimime açık olan mekanlar bütünü, yaşadığım yerle sınırlı olamazdı; zaten gezmek bu sebepten anlamlıydı. Her köşede içilmeyi bekleyen bir kahve, kucaklaşmayı bekleyen bir çocuk, okşanmayı bekleyen bir sokak hayvanı ve başlı başına keşfedilmeyi bekleyen bir kültür vardı. Keşfetmek için fırsat yaratmalıydı insan. Her seyahat biraz zor, biraz karmaşık ve oldukça heyecan vericidir ama bana sorarsanız en doludizgin yolculuk insanın benlik arayışıdır. Bu geziye bir sırt çantası ve bir de kabin boy valizle gittim belki ama döndüğümde hiçbir valize sığdıramayacağım anılara ve birikimlere sahiptim. Yalancı  Durun, yazıya bir insanın söyleyebileceği en inanılmayacak, klişe bir yalan ile başlayaca-ğım. "Ben hayatım boyunca hiç yalan söylemedim. " dedi muhatabınız. Bu cümle hepimize ol-dukça tanıdık değil mi? Aslında, "şu an bile alenen yalan söylüyor" diye düşünüyor insan. Kesinlikle insanın ilk aklından geçen bu. Öteki ihtimali, yalan söylememiş olma ihtimalini düşünmüyor bile. Ama belki de hayatı boyunca gerçekten hiç yalan söylemedi. Neden bu ihtimali göz önüne almıyoruz? Çünkü, insan kendi gibi düşünüyor herkesi, kendi gibi sanı-yor. Yanılmıyor da. Sadece şu an ne kadar usta bir yalancı ile karşılaştığınızın farkında de-ğilsiniz. Ta ki, ilk yalanı ortaya çıkana kadar da anlamayacaksınız. Balzac ne demiş; "yalan-cılık, meslek dalı olarak ilan edilmeli artık, çünkü çok fazla ustası var". Bu usta yalancımız da hayatı boyunca hiç yalan söylemedi. Aslında doğrusu, "yalanı hiç ortaya çıkmadı" ola-cak. Başarılı, çok başarılı bir yalancı. Peki bu başarıyı neye borçlu? Ben size söyleyeyim. Zekasına. Çünkü yalan söylemek bir zeka işidir ve herkes aynı başarıyı yakalayamayacaktır. Ne kadar zekiysen o kadar iyi bir yalancısın. Ama unutma ki, insan sadece etrafındakilere değil, kendine de bazen yalanlar söyler ve zeki olduğu için de doğruların asla ortaya çıkamayacağı varsayımı ile kurgular. Peki insanın kendine yalan söylemesi ne kadar zarar verir? Başkasına söylediğin yalanın on katı mı, yüz katı mı, bin katı mı? Çok daha fazlasını verir çünkü, kendinize yalan söylemeye başladıkça başkalarına söylediğiniz yalanların aslında yalan olmadığına kendinizi inandırır-sınız. Kendinize bunun yalanını söyler, her geçen gün daha çok inanırsınız. Kısacası en teh-likeli şey, insanın kendine yalan söylemesidir. Aslında insanın kendisine söylediği yalanların basit bir cevabı yok. İnsanın kendisine yalan söylemesinin altında bambaşka nedenler yata-bilir. Ancak genelde insanların, sahip olmadığı fakat sahip olmayı istediği şeyler hakkında yalan söylediğini görürüz. Her insanın sahip olmak istediği şeyler muhakkak vardır. Siz neye sahip olmak istediniz ha-yatta en çok? Aileye mi, paraya mı, aşka mı, başarıya mı yoksa yeniden hayata sıfırdan baş-lamaya mı? Bazıları bunların hepsine sahip hakikatte, bazıları ise sadece yalanlarla oluştur-muş temellerini. Aileye ihtiyacı olan bir cocuk, çok para kazanan bir adam, aşık bir kadın, çok başarılı olmak isteyen bir genç... Hepsinin yalanları ortak. Hepsi çok farklı gibi duru-yorlar, ama değil. Hepsi olmak istedikleri kişileri yaratmış, yaşamak istedikleri hayatları ya-şıyor. Ortak noktaları kendilerine söyledikleri yalanlar da değil. Buna körü körüne inanmış olmaları. Artık dönülmez bir noktadalar ve bunun farkında bile değiller. Bu yalanlar ortaya çıksa bile asla kabul etmeyecek, bunu inkar edecekler. İnkar yalanın en yakın arkadaşıdır. İyi yalan söylüyorsan, iyi de inkar edebileceksin. Söyle-diğin yalanlarla hayatını kuruyorsan inkarlarla da bunu devam ettireceksin. Çünkü, her ya-lanın ortaya çıktığında, inkarda ne kadar güçlüysen, senin yalanların, senin istediğin hayatı o kadar uzun süre kusursuz yaşatacaktır. Güçlü bir inkar lazım sana şimdi. Söylediğin yalan kadar iyi planlaman gereken bir inkar. Önemli olan ne kadar mantıklı bir inkar olduğu değil, o inkarın yalanı ne kadar iyi kurtaracağıdır. Kendine söylediğin bir yalanın inkarına inan-man iyi bir tercih olacaktır. Aksi halde, yalanını kurtaramazsan seni çok yorucu günler bek-ler. Çünkü yalanın ilk defa ortaya çıkar ve artık "hayatımda hiç yalan söylemedim" diyecek kadar iyi bir yalancı olmadığın da belgelenir. En kötüsü de sen kendin için artık iki kere dü-şünürsün. "Kendime bu söylediğim şey yalansa gerçek olan ne o zaman? Ben gerçekte ki-mim?".Güllerin Bekçisi Hatırlamıyorum oynadığım oyunları, söylediğim şarkıları, dedemin anlattığı masalları. O döneme ait pek çok şeyi hatırlayamayacak kadar küçüktüm işte. Ta ki babamın eve gelmediği o geceye kadar. O geceden sonra sabitleştirdim anılarımı. Annem endişelenmişti yine ve abimle beni o sokaklara yolladı babama bakalım diye. Karşılaşırdık babamla hep o sokak lambasının olduğu köşede. ‘‘İyiyim ben, geliyorum işte sizi niye yolluyor anneniz akşam akşam?’’ der ve eve beraber dönerdik. Annem sitem ederken bir yandan da babamın boyalarını silerdi. Korktuğunu belli etmemeye çalışırdı ama babam her geç kaldığında sesinin titremesinden anlardım annemin korktuğunu. Niye korkardı ki oysa anlamazdım o zamanlar. Babam, bana arkadaşlarıyla oyun oynadığını ve oyunda birbirlerinin yüzüne boya sürdüklerini söylerdi o kan kırmızısı renkleri sorduğumda. Yine öyle olacaktı. Biz çıktık abimle o gece de annemin titrek sesi üzerine. Babam, hiç bu kadar geç kalmamıştı. Duvarlar hiç bu kadar yüksek olmamış, sesler bu kadar rahatsız edici. Kediler saklanmışlardı yerlerine; oysa hemen gelirlerdi beni gördüklerinde. Sokaklarda sessiz bir çığlık vardı sanki. Köşedeki sokak lambasının titrek ışıkları altında bekliyorduk babamı. Ötesine gitmemizi yasaklamıştı babam. ‘‘O sokaklar…’’ derdi; ‘‘Bizim vuslata kavuşacağımız yer, size bırakacağım emanet, ama şimdi değil. Bin yıllık güller var orada.’’ derdi, o kadar merak ederdim ki o güllerin kokularını. Bir de o kadar kırmızılarmış ki babam ve arkadaşları yüzlerini o güllerle boyarlarmış! Bir saat olmuştu neredeydi babam, niye gelmiyordu, oyunları mı uzamıştı yoksa? Eve dönmek istemiyordu abim, ama artık bekleyemiyordu da. ‘‘Gidelim hadi o sokaklara bakalım neler varmış?’’ dedi. ‘‘Olmaz! Biz henüz o güllere dokunamayız, hem babam görürse bize orayı emanet etmekten vazgeçeceğini söylemedi mi? İşte o zaman hiç oynayamayız o oyunu.’’ dedim. Abimse ‘‘Gidelim dokunmayız güllere, uzaktan görmüş olursun sen de. Hem babam bizi bu duvarların arkasından nasıl görecek ki? Babamı görelim sonra yine gelip bu köşede bekleyelim.’’ dedi. Haklıydı abim, babam bizi bu yüksek duvarlardan göremezdi. Başladık o sokaklarda yürümeye. Duvarlarda güllerle yapılmış bazı resimler vardı ama halen görememiştim gülleri. Abim gittikçe hızlanıyor, elimi daha sıkı tutuyordu. Sonra babam ve arkadaşlarının sesini duyduk. Hemen duvarların arkasına saklandık. Birbirlerine vuruyor gibiydiler. Acaba bu da oyunun bir parçası mı diye düşünmeye başladım. Abim endişeli görünüyordu, gözleri dolmuştu sanki. Gülerek, ‘‘Korkma abi, oyun oynuyorlar işte! Bana anlatmıştı babam. Sana söylememem lazımdı ama...’’ derken abim birden eliyle ağzımı kapadı, ‘‘Sessiz ol, burada bekle beni!’’ dedi ve gözden kayboldu. Ben ise oyunun devamını görmek istiyordum. Birden duvarda bir delik gördüm babamın olduğu sokağa bakan. Düşünmeden oyunu izlemeye koyuldum. Ne kadar değişik bir oyundu. Ah, ben ne zaman oynayacaktım bu oyunu? Sonra babam yere yığıldı, yüzünde yine gül kırmızısı. Arkadaşı eğilip ona bir şeyler söyledi sanırım sonra da koşarak uzaklaştı. Babamın boyası birden artmaya başladı. Yoksa babam, ceketinin ceplerine o güllerden mi doldurmuştu? Ne kadar da parlaktı rengi! Ama babam neden hareket etmiyordu? Oyunun bir parçasıydı belki de. Ama babam yalnız kalmıştı sokakta, hiç tek başına oyun oynanır mıydı? Babama gidip oyunun bittiğini haber vermeliydim, gözleri kapalı olduğu için görememişti arkadaşlarının kaçtığını. O sırada abim sokakta belirdi birden. Ya babam gözlerini açıp onu görürse? Ben hiç oynayamam o zaman bu oyunu diye korktum. Abim koştu babama ve birden bağırmaya başladı: ‘‘Oyun bitmişti!’’ Ben kim miyim? Devrim adı verilen oyunun ‘saçları bukleli çocuğuyum’. O gâvur sevdanın büyüttüklerindenim. Özgürlük adına hapsedilenlerdenim. Ve artık ‘güllerin bin yıllık mezarının’ bekçisiyim. Nilgün Lale Kaynakça Özel, İsmet. Erbain Kırk Yılın Şiirleri. İstanbul: Tiyo Yayınları, 2013. ALPCAN İKİZMUTLULUĞUN RESMİ: SAKİNLİK Günümüzde, dünyadaki stres seviyesi giderek artmakta. İnsanların artık daha çok sorunu var ve bu sorunlardan kurtulana kadar çok gergin oluyorlar. Maalesef ki bu tarz durumlarda sakin kalamıyoruz. Bunun üzerinde durulması lazım. Çünkü sakin kalmak ya da kalabilmek birçok durumda bize büyük avantajlar sağlayabilir. Peki, neden sakin kalamıyoruz? Ve neden sakin kalmalıyız? Bu soruları cevaplandırmak için birkaç farklı pencereden bakmak gerekiyor. İnsan yapısı gereği bir sorunla karşılaştığında sorunu nasıl çözebileceğini düşünmek yerine, karşılaştığı sorunun ona ne gibi sıkıntılar yaşatabileceğini düşünür. Ancak bunun yerine sorunu çözmeye odaklanmamız gerekiyor. Çünkü sorunu çözmeye odaklanmamak, bizi sadece daha çok uğraştırır. Çözüm odaklı olmanın en temel gereksinimi sakin olabilmek. Sakin kalabilen insanlar, bir sorun karşısında konsantrasyonlarını kaybetmeden daha etkili düşünebilir ve soruna karşı daha kolay çözüm üretebilirler. Örnek vermek gerekirse, 2 çocuk düşünelim ve bu çocukların bir sınavda olduklarını varsayalım. Çocuklardan birisini stres anında panikleyen, kontrolünü kaybedebilen diğerini de sakin kalabilen, panik yapmayan bir çocuk olarak nitelendirelim. Aynı derecede hazırlandıklarını ve sınavın son 10 dakikasında olup hala cevaplandırılması gereken bir çok soruları olduğunu düşünürsek sizce hangi çocuk sınavdan daha yüksek puan alacaktır? Hiç kuşkusuz panik yapmayan ve sakin kalabilen çocuk daha yüksek bir puan alacaktır. Şimdi gelelim neden sakin kalamadığımızın açıklanacağı kısma. Stres anında vücutta salgılanan hormonlar ve beynimizdeki fonksiyonlar odaklanıp düşünmemizi zorlaştırır ve hatta terlememize, kontrolden çıkmamıza neden olur. Bir başka deyişle, insan, anatomisinden dolayı bir sorunla karşılaştığında hormonal ve biyolojik etkiler nedeniyle strese yenik düşer. Durumun herkes için böyle olduğunu söyleyemeyiz ancak bu durumun dışındaki insanların, sakin kalmayı becerebilen, kendilerini kontrol edebilen insanlar olduklarını görürüz. Yani, beynimiz ve salgıladığımız hormonlar sakin kalamayışımıza neden olabilen faktörlerden ikisi. Öte yandan günümüzdeki sosyal durum ve insanların psikolojik özelliklerinin de etkilerini unutmamak gerek.Günümüzde insanların sabır seviyeleri bir hayli düşmüş durumda. Traﬁkte daha sarı ışık yandığında bile kornaya basan sürücülerden, 5 dakika dahi sıra bekleyemeyen insanlardan, çalışanı tek bir yanlış yaptığı anda işten kovan patronlardan ve daha birçok farklı şeyden bu durumu rahatça anlayabiliriz. Bu düşüşün sebebi de hem insanların stres dolu hayatları hem de insanların birbirlerine karşı saygılarının kalmamış olması. Yoğun iş hayatı ve dışarıdaki koşuşturma, insanların binbir farklı sorun ile uğraşmasına ve doğal olarak da stres içinde yaşamalarına neden oluyor. Stresi bir kanser hücresine benzetebiliriz. Çünkü kanser hücresi etraftaki hücrelere yayılır ve sağlam olan bu hücrelerin de bozulmasına neden olur. Stres de aynı şekilde insanlarla olan ilişkilerimizi bozar ve çevremizdekilere de yayılır. Mesela, yoğun stres altında geçen bir günün ardından sevdiğiniz bir arkadaşınızı yanlış anlayıp ona bağırdığınızı düşünün. Şüphesiz ki bu onu kıracaktır ve o da bu olayın yarattığı stresten dolayı bir başkasıyla sorun yaşayacaktır. Bu zincirleme döngünün sonunda geriye ne sevgi ne saygı kalmış olacak ve insanlar giderek birbirinden uzaklaşacaklar.İşte tam bu noktada, sakin bir birey olabilmek insana fazlasıyla şey katacaktır. Aynı şekilde her geçen günün sonunda evinize giderken traﬁğin çok yoğun olduğunu varsayalım. Eğer ki strese yenik düşmez, sakin kalmayı başarabilirseniz ve pozitif düşünürseniz anında bir çözüm yolu üreterek hiçbir sorun yaşamadan evinize ulaşabilirsiniz. Aynı konuya bir de şu açıdan bakalım. 55-60 yaşına gelmiş, hayata dair tecrübesi oldukça fazla olan birçok insan kalabalık olan şehirlerden kaçarak daha sakin ve rahat olan kıyı kasabaları, yaylalar gibi küçük yerleşim birimlerinde hayatlarını sürdürmeyi tercih ediyor. Bunun nedeni ne olabilir? Benim gözlemlerime göre o yaşa kadar maruz kaldıkları stres ve sorunlardan kurtuluşun tek yolunun sakin kalmak olduğunu deneyimlemiş olmaları. Sakin, huzurlu bir yaşam haliyle o insanlara sakin kalmayı, kalabilmeyi öğretiyor. Ayrıca çoğu küçük yerleşim yerindeki samimi ortam da unutulan saygı, sevgi duygusunu tekrardan hayatlarının bir parçası haline getirebiliyor. Bu paragraftakileri özetlemek gerekirse, stresin doğurduğu saygıdan ve sevgiden yoksun bir ortam sakin kalabilmemizi engelliyor. Ancak stresi hayatımızdan ne kadar çıkarırsak o kadar mutlu, huzurlu oluruz. Hayatlarımız 21.yüzyıl şartları doğrultusunda giderek zorlaşıyor ve karşılaştığımız sorunlar giderek artıyor. Bu sorunların yarattığı stres hem beynimizin hem de hormonlarımızın işleyişini etkiliyor. Etkili düşünebilme, çözüm üretme gibi konularda aksaklıklar yaşamamıza neden oluyor. Ancak biz, bilinçli olur, kendimize güvenerek bu sorunlarla mücadele edersek, sakin kalabilir ve başarıya ulaşabiliriz. İnsanoğlu yüzyıllar boyu mutluluğun formülünü aradı, aramaya da devam ediyor. Ne var ki, mutluluğu yakalayabilmenin en temel noktası sakin kalabilmek. Sakin bir birey huzurlu, mutlu bir hayata sahip olacaktır. Hayatlarımızdan stresi kovduğumuz, sakin kalabildiğimiz nice yarınlar dileğiyle…YAŞANILASI BİR HAYAT İÇİN… İnsanlar için yaşanmamış kararlar her zaman daha ilgi çekici olmuştur. Çünkü biz hiçbir zaman yaşadıklarımızla yetinmeyi öğrenemedik, her zaman gözümüz daha çok, daha güzel veya daha iyi imkânlarda oldu. Hepimizin sorunu olan bu doyumsuzluk hâli ile ilgili en güzel kitaplardan birisi olan Adam PHILIPS’in “Kaçırdıklarımız:Yaşanmış Hayata Övgü” adlı kitabı âdeta bir yol gösterici rolü üstleniyor.Eğer bu kitabı okuduysanız hepimizin gerçeği olan bu durumun günlük yaşantılarımızda ne kadar gözardı edildiğini göreceksiniz. Herkesin içinde yaşanmamış olanlara dair bir nebze olsun merak yok mudur? Seçtiğimiz bir karar sonrasında hiç acaba diğer kararın sonucu daha mı iyi olurdu diye düşünmedik mi? Hepimiz bu soruları hayatımızda en az bir kere kendi içimizde cevaplandırmışızdır. Bu sorular bana bir çocuğu anımsattı. Bir gün otururken gördüğüm ve beni iç hesaplaşmaya iten bir çocuğu… Bu çocuk, hayatının getirdiklerini elindeki darbukada hoş bir ezgiye dönüştürüp bu şekilde hayatını kazanmaya çalışıyordu. Gözlerine baktığınız zaman yaşayamadıklarını yaşayabilmek için ne kadar istekli olduğunu görebilmek hiç de zor değildi ancak yaşaması gereken hayata sahip olamayışının üstüne yüklediği o ağır yükü ve o yaşından büyük durma çabasını görmezden gelen o kadar fazla insan vardı ki bunu farketmek beni derinden etkilemişti. Peki, sizce bu küçücük çocuk bunları yaşamak zorundayken yaşayamadığı şeyleri düşünüp, o yaşayamadıkları hakkında hayaller kurmuyor mudur? Sanırım hepimiz bu sorunun aşikâr cevabını biliyoruz ama maalesef birçoğumuz bunu görmek istemiyor. Bazı insanların kararlarının veya yaşadıklarının başka bir alternatifi yokken diğer insanların düzenli bir hayatın içerisinde neden, kendilerine zulmederek, yaşayamadıklarının hayaliyle yaşadıkları anların değerini göremediklerini anlamak gerçekten çok zor. İnsanoğlu her zaman mükemmeli bekler. İşte, tam da bu nedenle kararlarımızı her zaman sorgulamak doğamızda var. Ancak bu sorgulama sırasında birçoğumuz aslında yaşadıklarımızı kaçırıyoruz çünkü bu sorgulama evresinde zaman akmaya devam ediyor ve biz o zamanı yakalama telaşı içinde yaptıklarımızı veya yaşadıklarımızı göremeyecek kadar meşgul oluyoruz. Hepimizin yaşadığı veya yaşayacağı kaçınılmaz bir konudan örnek verelim. Mesela istediğimiz gibi bir iş bulabilme umuduyla birçok iş başvurusu yapıyoruz ve bizim de bu başvuruları yaptığımız yerlerden birçok beklentimiz var: daha fazla maaş, daha iyi ve huzurlu bir çalışma ortamı gibi… En nihayetinde bu işlerden birisine giriyoruz ve o yoğun çalışma hayatımız başlıyor. Buraya kadar bir sorun yok ancak eğer başka bi yer seçme imkânımız da varsa burada işler biraz karışıyor. Çünkü seçtiğiniz iş ile diğer imkânı isteyerek veya istemeyerek sürekli karşılaştırırken bulacaksınız kendinizi. Her yolunda gitmeyen bir durumla karşılaştığınızda “Acaba?” soruları aklınızda dönüp duracak. Diğer işi seçseydim ihtimalleri üzerine yoğun düşünceler arasında çalıştığınız işe de gerekli önemi veremeyeceksiniz ve orada yaşadığınız güzel şeyler bile gözünüze görünmeyecek. İster inanın ister inanmayın ama bu sadece hayatımızın ufacık bir kısmından basit bir örnek. Eğer dönüp geriye doğru bakacak vaktiniz olursa hayatınızda ne kadar fazla örnek bulacağınıza inanamayacaksınız, en azından ben kendi hayatımla ilgili gördüklerim karşısında hayretimi gizleyememiştim. Ben bu kitabı okuduğum zaman kendimi acımasız bir sorgu içerisinde buldum. Çünkü hayatım akıp giderken neler yaşadığımı kaçıracak kadar geçmişte kalmışım. Bu sorgunun sonundaysa hayatımla ilgili birçok karar aldım. Mesela, artık “Acaba?” çelişkisine düşmemek için elimden geldiği kadar çaba sarfediyorum. Bu kararı yaklaşık iki haftadır uyguluyorum ve gerçekten hayatım artık daha güzel ve daha yaşanılası bir hâl aldı. Umarım, Adam PHILIPS’in “Kaçırdıklarımız:Yaşanmış Hayata Övgü” kitabını okuyan herkeste bu etkiyi yaratır. Yaşayamadıklarımızın arkasından düşünürken şuanki hayatımızı kaçırmayalım. Betül DURMUŞAÇIK HAVADA NOTALARIN DANSI Fazıl Say’ı ne kadar tanıyoruz? Medyadaki halka uzak, mesafeli kişiliği ve polemikleriyle… Dünya’da sayısız konser vermiş ve ülkemizin hiç gidilmeyen küçük beldelerine gidip, ülkemizin değerli ozanlarını piyanosuyla tanıtmaya çalışan bu kültürlü ve aynı zamanda çok yetenekli sanatçımız Fazıl Say’ı gündeme bu şekilde taşımak ne kadar doğru? Türk Halkı her ne kadar onun dünya çapındaki müzisyen kimliğine saygı duysa da; bazıları, onu ‘’entel ve muhalefet’’ olarak tanımlamaktan ileri gitmiyor; fakat bu sene 6 Ağustos’ta her sene başarılı organizasyonlara imza atan Datça Amfi Tiyatro’da, yazılanlardan çok daha farklı bir kişiliğe sahip olan Fazıl Say’ı tanıma imkânı buldum. ‘’İlk Şarkılar’’ adlı albümünün tanıtımı için konserler veren Fazıl Say bizim küçük tatil beldemiz olan Datça’ya da geldi. Babasının şair olduğunu kendisinden öğrendiğimiz başarılı müzisyen, saygıyla andığımız ünlü Türk şairleri arasında büyüme şansına sahip olmuş. Paylaştığı anılarla onu yakından tanırken, aynı zamanda kendisine imrendim. Kim Cemal Süreyya, Metin Altıok, Orhan Veli ve Nazım Hikmet’in arasında büyümek istemez ki? Fazıl Say ‘’İlk Şarkılar’’ adlı konserinde, bu usta şairlerin, notalara döktüğü sözlerini muhteşem on eser olarak bizlere sundu. Ünlü müzisyen, teması olan eserler bestelemiş ve bu bestelerini aynı adlı albümde toplamıştı. Konserde sırasıyla ‘’Düşerim, Akılla Bir Konuşmam Oldu, Dört Mevsim, Bu Kekre Dünyada, Sardunya’ya Ağıt, Sordum Sarı Çiğdem’e, Efkârlanırım, İstanbul’u Dinliyorum, Memleketim, İnsan İnsan’’ adlı herkese hitap eden, parçaları dinledik. Samimi ve sıcakkanlı tavırlarıyla, eserlerini icra etmeden önce, parçanın anlamına uygun, kimi zaman esprili, kimi zaman dramatik sunumlar yaptı ünlü piyanist. Bu açıklayıcı sunumlar şarkıları iliklerimize kadar hissetmemizi sağladı. Aynı zamanda Datça’nın güzel havası ve amfi tiyatronun gökyüzüyle bütünleşen atmosferinde, muhteşem manzaraya karşı, yıldızların altında bu güzel eserleri dinleyerek son derece keyifli saatler geçirdim. Bu keyfi almamda solist Serenad Bağcan’ın güzel sesi, güçlü yorumu ve sahnedeki asil ve zarif duruşunun da etkisi büyüktü tabii. Fazıl Say da, eserlerini seyirciyle buluşturmak için bunca yıl böyle güçlü bir ses ve iyi bir yorumcu beklediğini ifade etti biz seyircilere. Seyirci demişken, izleyenler arasında torunlarıyla gelmiş dedelerden, gençlere, teyzelere 7’den 70’e herkes ordaydı. Şarkıların hepsi ayrı ayrı güzeldi; fakat bir tanesi vardı ki sevinç, hüzün ve öfke gibi birçok duyguyu aynı anda barındırıyordu. Sanatçılar sahnede adeta devleşti. Muhyiddin Abdal’ın ‘’İnsan İnsan’’ adlı şiiri; Fazıl Say’ın bestesi ve Serenad Bağcan’ın güçlü yorumuyla olağanüstü bir eser haline gelmişti. Beni derinden etkileyen bu parçanın sözlerini ve şairini araştırarak, Muhyiddin Abal’ı daha yakından tanırken, parçada bilmediğim sözcükleri öğrenerek, kelime dağarcığımı da genişletmiş oldum. Bu konserde sanatçının beni etkileyen davranışlarından biri de; Türkiye’deki çoğu sanatçının aksine sahneye tam zamanında çıkmasıydı! Fazıl Say dinleyenlerine duyduğu saygıyı ve büyüklüğünü bu şekilde ispatlamış oldu; fakat konserin süresini kısa buldum. Her ne kadar amaç albüm şarkılarını tanıtmak olsa da, konserde klasikleri de yorumlayışını dinlemek isterdim. 1 buçuk saat süren konser eminim benim gibi hiçbir dinleyene de yetmedi. Umarım Fazıl Say gibi batı müziğine yönelmiş, dünya çapında kendini kanıtlamış diğer sanatçılarımızı da, kültürümüzden izler taşıyan konserlerde dinleme şansını elde ederim. Türkiye’den böyle büyük bir sanatçı çıkması beni çok gururlandırdı. İyi ki varsın Fazıl Say! Bozkaya 1 İrem Cansu Bozkaya 21401156 Vedat Yazıcı Turk 102-53 27.04.2015 Doktor ile İlk Günüm Mucizelere inanır mısınız? Ben inanırım. Çünkü beni mucizelere inandıracak biriyle tanıştım. Tanıdığım herkesten farklı, bazen bir insanın olabileceğine inanamadığım kadar neşeli bazen de tüm dünyanın yükünü omuzlarında taşıyormuş gibi üzgün biriydi. Onunla tanışmam sıradan olacağını zannettiğim bir günün sabahında yaşandı. O gün uyandığımda hayatımın bir daha asla sıradan olmayacağını bilmiyordum. Bu da hayatımı değiştiren o günün hikayesi: Nerdeyse her sabah okul servisimi kaçırıyorum. Bu olay artık o kadar sık olmaya başladı ki artık ailem beni okula bırakmayı reddediyor ve ben de aslında 10 km uzakta olan okuluma ulaşabilmek için bir buçuk saat yol çekmek zorunda kalıyorum. O gün uyandığımda yine servisimi kaçırmayacağıma yemin etmiştim. Hatta alarmımı normal saatinden 15 dakika önceye kurmuştum ama servisin gelmesine dakikalar kala evden dışarı çıkabildim ve servis durağı evimden 10 dakika yürüme mesafesinde. Ben de kendime verdiğim sözü hatırlayarak koşmaya başladım. Servise yetişmek üzereydim ki ayağım bir kabloya takıldı ve yere kapaklandım. Yaşlı bir yabancı bana ‘’Özür dilerim, iyi misin?’’ diye bağırıyordu. Ona iyi olduğumu ve sağır olmadığımı söyledim, çünkü eğer biraz daha bağırsaydı gerçekten sağır olacaktım. O da bana seslerden, uzaylılardan ve istila gibi şeylerden bahsetti. Bu sırada tabii ki ben servisimi deli bir adam yüzünden kaçırmıştım. Yanlış anlamadıysam o uzaylı olduğu için farklı frekanstaki sesleri duyabiliyordu ve bu alanda çok yüksek sesler vardı. Muhtemelen uzaylılar yakın bir yerde diğer savaş filolarını çağırmak için sinyal yolluyorlardı ve duyduğu ses de buydu. İyi günler dileyip uzaklaşıyordum ki tüm caddeyi bir ses kapladı, o sırada aynı sesi tüm dünyanın da duyduğundan habersizdim : ‘’DÜNYANIZ ARTIK BİZİM KONTROLÜMÜZDE, İKİNCİ BİR EMRE KADAR EVLERİNİZDEN AYRILMAYIN.’’ Kafamı kaldırdığımda mavi gökyüzümüzün uzay gemileriyle dolduğunu gördüm. Benim yaşadığım panik dalgasına rağmen yanımdaki yabancı yaptığı işe devam ediyordu. ‘’Sonunda sizin de duyabileceğiniz bir frekansta konuşmaya başladılar.’’ dedi. Sanki uzaylı istilası sabah kahvaltısında mısır gevreği yemek kadar normal bir şeymiş gibi davranıyordu. Ona nasıl bu kadar sakin kalabildiğini sorduğumda da verdiği cevap benim sadece daha çok panik olmama sebep oldu : ‘’Galaksinin güneydoğusundaki Sontar gezegeninden gelen Sontaranlar dünyayı ele geçirmeye çalışıyor. Aslında geçirdiler bile, insanların yapabileceği hiçbir şey yok. Ama benim bir planım var ve bu planı gerçekleştirebilirsem dünyanız kurtulacak. Sanırım planda biraz yardıma ihtiyacım olabilir. Dünyanın sonunun gelmek üzere olduğu şu dakikalarda daha önemli bir işinin olmadığını ve bana yardım edebileceğini düşünüyorum.’’ Soruma cevap alamamıştım ancak onun bunlara rağmen nasıl sakin kaldığından daha önemli sorunlarım vardı, bu adam deli miydi ve eğer deli değilse yani söyledikleri gerçekse dünya yok mu olacaktı. Ölmek için çok gencim diye düşündüm. Daha yapmak istediğim çok şey vardı ayrıca yeni aldığım balo elbisesiyle herkese hava atma şansımı kaçırmak istemiyordum. Bu yüzden ona yardım etmeye karar verdim. Hem tamam yaparım demek onu susturmanın en kolay yolu olacaktı çünkü gerçekten çok fazla ve çok hızlı konuşuyordu. Bozkaya 2 Mavi bir telefon kulübesinin içine girdi ve garip bir alet çıkardı. Bir çok şeyi parçalayarak oluşturmuş gibiydi. Karışık aletin parçalarının bazılarının mikser, anten, fermuar ve kaşık olduğunu fark ettim. Şaşkınlığımı görünce açıklamaya başladı ve kaşığa gelince durdu. Kaşığı aldı, temizledi ve cebine atarken ‘’Bunu kaç aydır aradığımı tahmin edemezsin.’’ dedi. Sonra da koşmaya başladı. O garip aletiyle koşarken ben de elimde az önce takıldığım kabloyu taşıyarak yetişmeye çalışıyordum. Eğer ben sandığımdan da kötü bir koşucu değilsem yaşına göre çok atletikti. Birlikte bir baz istasyonuna tırmanmaya başladık. Birkaç kabloyu kopardı ve araya kendi garip aletini yerleştirdi. Saniyeden kısa süren bir anda sanki dünyadaki her şey durdu, az önceki anons ile panik olan insanların çığlıkları kesilmişti, kuşlar ötmeyi, köpekler havlamayı bırakmıştı. Ben bile o kısa süre için nefes almayı unuttum. Tam bu sırada tiz bir ses duyuldu ve uzay gemileri tek tek yok olmaya başladı. Bunu nasıl yaptın dedim ve bu tiz sesin Sontaranların teknolojik aletlerini bozan bir frekansta olduğunu ve teknolojik aletleri olmadan Sontaranların Dünya’yı istila edemeyeceğini söyledi. Aleti her zaman çalışacak şekilde bırakmıştı bu sayede Sontaranlar Dünya’ya bir daha yaklaşamayacaktı. Birlikte baz istasyonundan aşağı indik. Ona yaptıklarından dolayı teşekkür ettim. Ne yaptığını tam anlamasam da teşekkür etmem gereken bir şey olduğunu düşünüyordum. Beni okula bırakabilir misin diye sordum ve ‘’Tabii ki uzay gemim şu yönde.’’ dedi. Birlikte mavi telefon kulübesine girdik. Dışardan minicik olan kulübe aslında kocaman bir uzay gemisiydi. Şaşkınlığıma bakarak gülümsedi ve elini uzattı: ‘’Merhaba ben Doktor ve bu da benim uzay gemim, Tardis. Güverteye hoş geldin.’’ dedi. Sherlock Olmak… Mustafa PEKDEMİR Bir yanda dünyanın en büyük polisiye tutkunu Abdülhamid, diğer yanda bir yüzyılın gördüğü en etkileyici zekâsına sahip bir hayâli karakter ve ayrıca dünyanın en ünlü dedektifi Sherlock Holmes… Bu kitabı orijinal basım yılı olan 1911 tarihli baskısını okumuştum. Okumadan önce “Abdülhamid ve Sherlock Holmes nasıl yanyana gelebilir?” dedim. Bu soru beni bu kitabı okumaya itti ve iyi ki de itmiş. Onun muhteşem zekâsı beni o kadar çok etkiledi ki anlatamam. Analitik düşünmesi, çok gelişmiş bir öngörüye sahip olması, olağanüstü hafızası beni etkileyen diğer sebepler. Sherlock Holmes olmak, olabilmek imkansızın da ötesinde bir kurgu. Varlığı halen tartışılmakta olan bu karakter benim idolüm ve yol göstericim. Bu kitabı ve diğer kitaplarını okuduktan sonar Sherlock Holmes gibi olmak istedim. Onun gibi bir zekaya ve zihin sarayına sahip olmak istedim ve bu yolda da çok çalıştım. Yaratıcısının hayatını irdeledim, Sherlock Holmes’un zekasını anlamaya çalıştım. Onun bir insana bakıp çıkarımlar yapması ve hepsinin genellikle doğru olması gibi… İnsanların giydiği pantalonlardan hatta pantalonlarının üzerindeki izlerden; o insanın nereye ait olduğunu, nereden geldiğini veya nereye gideceğini anlaması, benim onun taktiklerini kullanarak insanlar üzerinde aynı doğrultuda çıkarımlar yapmaya itti ve kısmen ben başaralı da oldum. Kitabı okuyup bitirdikten sonra insanlar üzerinde tahminler yapmaya başladım. Her ne kadar aklımdan geçen düşünceleri sözlere doğru bir şekilde aktaramasam da, bunu yaptım. Geçenlerde bir arkadaşım üzerinde bunu denemek istedim. Arkadaşımın pantalonun dizinde bir çamur izi, gömleğinde siyah-grimsi bir iz ve ellerinde de kapkara izler vardı. Ben onun arabasının tekerinin patladığını ve onu değiştirdiğini anladım ve ona söyledim. İlk başta bu konuyu bana anlattığını söyledi sonra da şaşkın bir şekilde “Bunu sana anlatmadığımı hatırladım. Peki sen nereden bildin?” dedi. Ben de bu olayı anlattım. Dizindeki, gömleğindeki ve elindeki izleri göstererek anladığımı söyledim. Ben ve arkadaşım birbirimize hayranlıkla ve şaşkınlıkla baktık. Ben de itiraf etmeliyim biraz gururlandım. Bunun gibi pek çok şeyleri tahmin ettim ve hepsi doğru çıktı. Hiç tanımadığım bir insanın 2 gün önce sigaraya başladığını bilmem gibi… Ben yeteneklerimi Sherlock’tan kazanmıştım. Onun doğuştan gelen yeteneklerinden… Onun döneminde yaşayan herkesin ona hayran kalması benim arkadaşlarımın da bana hayran kalması gibi. Abdülhamid’in bile ona hayran kalması gibi. Koskoca Osmanlı padişahı sonuçta… Elbette bana da inanmayanlar oldu, tıpkı Sherlock’a inanmadıkları gibi… Uydurma şeyler söylediğimi, tahmin ettiğim şeyleri daha önce bildiğimi veya duyduğumu söylediler. Ben ise hiçbir şey demedim çünkü kendi yeteneklerimin farkındaydım ve kimseye kanıtlama ihtiyacı hissetmemiştim. Bu yeteneklerimi saklıyorum… Sıklıkla kullanıyorum ama açıklamıyorum. Kimseye söylemiyorum çünkü yeteneklerimin övülmesini sevmiyorum. Aynı zamanda da akışına bırakmak istiyorum. Müdahale etmek istemiyorum. Bu kitabı büyük bir zevk alarak okudum. Zaten bildiğim şeylerdi. Hafızamda arka planda kalmış bilgileri tekrar günyüzüne çıkardım. Kullanmak istediğim ve kullanacağım bilgileri tekrar kazandım. 2.Abdülhamid’in Sherlock Holmes’u okurken aldığı hazzı bende aldım. Ayrıca daha önce okumadığım birkaç tane daha öyküsünü okudum. Sherlock Holmes’un İstanbul’daki maceralarını öğrendim. Ayrıca 2Abdülhamid’in kendi öz Sherlock Holmes’umuzu yaratmak istediğini öğrendim. Cingöz Recai’yi… Ben koyu bir Sherlock Holmes hayranıyım. Onun kafa yapısını çözmek, onun gibi düşünmek ve onun gibi uygulamak en büyük arzularımdır. Onun yaratıldığı yere gitmek de en büyük arzularım arasında. Sonuç olarak; o gelmiş geçmiş en büyük, en zeki dedektifler arasında ve öyle de kalmaya devam edecek. Kaynakça Yervant Odyan, (1911, 2014). Abdülhamid ve Sherlock Holmes. Odyan, Yervant. (2014). Abdülhamid ve Sherlock Holmes. Everest Yayınları. GRUP NORMLARINA HAPSOLMAYAN BİREYLERİN YALNIZLIĞI Biyolojik olarak aynı türe sahip olmamıza rağmen teker teker her birey birbirinden farklıdır. Bu farklılık nedir? Bu farklılık düşünsel bir farklılıktır aslında. Peki, kaynağı nedir? Ailemizden öğrendiklerimiz, inançlarımız, değerlerimiz ve okuduklarımız bizleri farklı kılmaktadır. Dolayısıyla farklılıklar birer değerdir. Farklı inançların, görüşlerin ve değerlerin aynı toplum içerisinde ve bir arada olabileceğini gösteren bir değer. Sizin göremediğinizi, düşünemediğinizi ve tecrübe etmediğinizi - yani, sizden olmayan bir şeyi- farklı birinde görebiliyor, o kişiden öğrenebiliyorsunuz. Bu aslında madalyonun ilk ve ideal olan kısmı. Farklılıkların birer tehdit olarak görüldüğü gerçeği de madalyonun ikinci ve tehlikeli olan kısmını temsil etmekte. Peki, bu farklılıklar neye karşı tehdit olarak görülmektedir? Bireyin içinde bulunduğu gruba veya topluma tehdit olarak görülmektedir. Bu farklı ses ve düşüncelerin toplum genel düşüncesini zedelememek adına bastırılma eğilimi, çok önemli bir hakka yapılan tecavüzdür aslında: bireysel özgürlük. Bir kişinin düşüncesinin bastırılması, hatta bu düşüncesi yüzünden katledilmesi, o şahsın bireysel özgürlüğüne saygı duyulmadığı anlamına gelmektedir. Aytekin Yılmaz’ın Yoldaşını Öldürmek adlı kitabını okuduğumda hapishanedeki küçük ama organize sol grupların, parti disiplinini çiğnedikleri için içinde barındırdıkları bireyleri nelere maruz bıraktığını görmüş oldum. Kitap bu insanların hikâyelerinden kesitler sunmakta. Okurken bu hikâyelerin acı bir şekilde bittiğini görmüştüm ama kitabın üzerinde durduğu konu bu insanların acı sonlarını anlatmak değildi. Bence kitabın ana mesajı grup içerisinde bulunan bireylerin grup normlarından, kendi doğruları ve sorumluluk bilinciyle, cesur bir şekilde ayrılmaya başlamasıydı. Peki, bu insanlar kendi doğrularına nasıl ulaşmıştı? Kitabın bana düşündürttüğü bu soruyu günlük yaşantıdan örneklerle açıklamama izin verin. Kendimizi düşünelim. Doğar doğmaz bir grubun içinde buluyoruz kendimizi: ailemiz. Grup doktrinlerinin önem kazanmaya başlayıp bireylerin farklı düşüncelerini ifade etmelerine verilen değerin ve önemin azalmaya başlamasını bu kitap dışında aile çevremizde de gözlemleyebiliriz. Küçüklüğümüzden beri ebeveynlerimiz ve yakın akrabalarımız tarafından belli doğrularla büyütülüyoruz. Bu doğruları sorgulama olgunluğuna erişene kadar onları istisnasız doğru kabul ederek hayatımıza devam ediyoruz. Sonra gün geliyor ve bize öğretilen doğruların dışındaki düşüncelerle karşılaşıyoruz. Kafamız karışıyor ve çeşitli düşünceler arasında bir karar vermek zorunda hissediyoruz kendimizi. Bu süreçte ailemizden alacağımız tepki aşağı yukarı şöyledir: “Neden kurcalıyorsun ki? Sen de bizim gibi bizim de içinde bulunduğumuz bir sosyal gruba mensupsun ve ona göre davranman ve bazı şeyleri kabul etmen gerekiyor.” Neden kurcalamayayım ki? Olayların yıllardır doğru kabul ettiğim tek bir açıklaması olmadığını yaşım ilerledikçe anlamıştım. Ayrıca içinde bulunduğum sosyal grubu kendi isteğimle seçmemiştim; o zaten benim adıma seçilmişti. O grubun bir üyesi olarak görülüyordum. Bu durum grup içindeki normları, yanlış olsa dahi, sebatla doğru olarak savunmamı açıklar mı? Zannetmiyorum çünkü okudukça kendi yolumu ve doğrularımı buluyordum. Okumak, hastalık halini almış herhangi bir gruba mensup olma alışkanlığından kurtarıyordu beni. Okumak, kendi düşüncelerim üzerine düşünebileceğim bir meşgaleydi. Okumanın bu değerli varlığı benim gibi kitaptaki kahramanlardan birini de etkilemişe benziyor. Söylediği cümleye bakalım: “Hapishanede edebiyat, bir mahpusun ayakta kalmasına yarar.” (13) Belli ki cümleyi söyleyen kişi grup normlarının tahakkümünden kurtulmayı kitap sayfalarında bulmuş. Okuma sayesinde oluşturulan bu doğrular çoğu kez içinde bulunulan grubun normlarına tamamen ters düşebiliyor. Burada seçeceğiniz iki yol vardır: Birincisi, kendi doğrunuz üzerinde ısrar etmek. Bu ısrar edişte grup tarafından dışlanmayı göze almalısınız çünkü gruplar, içerisinde kendi görüşlerine ters olan kişileri dışlama eğilimine sahiptir. İkincisi de, dışlanmayı göze almamak için kendi doğrunuzu unutarak veya susarak grup içinde bulunmaya devam etmek. Kitaptaki hikâyeleri ve kahramanları değerli kılan onların değerli duruşlarıydı. Kendi doğruları ve bu doğrunun getirdiği sorumluluk bilinciyle onlar susmayı değil konuşmayı tercih etmişlerdi. Sonları acı bir şekilde bitse de onları bu değerli duruşları sayesinde sonsuza dek hatırlayacaktım. Ayşe Eda Tarakcı Daha Çok “Ben” Olmak B kişisi pazartesi sabahı erken kalkıyor. Güneş henüz küçük kızıl kıvılcımlar halinde yükselirken ufuktan, gökyüzü mavi-mor bir renk alıyor. B çok etkileniyor bu görüntüden. Mutfağa gidiyor, o sabah çayını sütlü içiyor, tadı umduğundan daha güzel. Evraklarını topluyor, ceketini alıyor ve evden çıkıyor. Arabaya bindiğinde radyoyu açıyor. Birkaç farklı kanalı dinledikten sonra 95 frekansındaki radyo programını beğeniyor. İşe vardığında doluyla karışık yağmur bastırıyor. Şemsiyesi evde. Sırılsıklam oluyor B yüz metrelik yolu koşarken. Bir yıl sonra B kişisi her sabah erken kalkan, çayını sütlü içen, işe giderken 95 frekansını dinleyen ve arabasında her zaman şemsiye bulunduran biri oluyor. Her gün birbirinden farklı binlerce karar veriyoruz. O anda çok önemli gözükmüyor bu kararlar bize. Hatta pek çoğunu bilinçsiz bir şekilde alıyoruz bu kararların. Lakin kısa vadede üzerinde mutlak otoriteye sahip olduğumuz bu kararlar, uzun vadede bizim kim olduğumuzu belirliyor. Şu anda gerçekleştirdiğimiz her eylemle, gelecekteki alternatif versiyonlarımızı yaratıyoruz. Zamanı genelde esnek olmayan, tek yönlü bir olgu olarak resmediyoruz zihnimizde. Onu, bir daha asla geri dönemeyeceğimiz bir geçmiş, şu anda içinde bulunduğumuz şimdiki zaman ve henüz yaşamadığımız gelecek olarak sınıflandırıyoruz. Ben bu sınıflandırmayı tamamıyla doğru bulmuyorum. Zaman bence tekil değil, çoğul olan bir şimdiki zamandan ibaret. Tabii, edebiyatta ve bilim kurgu filmlerinde henüz sıklıkla karşılaşmadık böyle bir zaman tanımıyla. Genelde fazlasıyla duygusal olarak yaklaştığımız zaman kavramını, geçmişte yaşadığımız pişmanlıklar ve gelecekte bizi bekleyen ölümle özdeşleştirip karamsar baktık ona hep. Onun bize sunduğu milyonlarca seçeneği görmezden gelip kin besledik ona. Hâliyle, zamanda geçmişe veya geleceğe Ayşe Eda Tarakcı ilerlemekle fazlasıyla meşgul ettiğimizden ötürü kendimizi, elimizin altında olan şimdiki zamanı görmezden geldik. Zamanın üzerine gereğinden fazla düşünerek harcadık zamanımızı. Ne ironi ama! Zamanın kesinlikle herkesin anlayamayacağı, ama kişinin bir kere anladıktan sonra bir daha asla görmezden gelemeyeceği ilginç bir mizah anlayışı var. Geçen gün izlediğim “Doctor Strange” filmi, zaman kavramı üzerindeki düşüncelerime yakın bir perspektif sundu bana. “Doctor Stange” de zamanı üçlü alt başlıklara ayırmak yerine, onu çoklu evrenlerden oluşan şimdiki zaman içerisinde inceliyor. Kendini bir anlığına bağlı olduğu gerçeklikten soyutlayan karakter, farklı bağlamları inceleyerek pek çok geleceği, ileride dönüşeceği ve dönüşmeyeceği alternatif versiyonlarını gözlemliyor. Tabii filmde CGI ve yüksek bütçeli efektlerle doğaüstü bir kabiliyet olarak lanse ediliyor karakterin zamanı analiz etme yetenekleri. Elbette bir yere kadar öyle, yine de kurgunun özünde film aslında sahip olduğumuz bir yeteneği genişleterek yeniden önümüze sunuyor. Yani karakterin nesnel bir performansla yaptığı zaman analizi, aslında bizim düşünsel olarak gerçekleştirdiğimiz zaman analizinden pek de farklı değil. Şu anda önümüzde milyonlarca seçim sonucunda ulaşabileceğimiz uçsuz bucaksız bir kararlar ağı ve bu ağı takip ederek dönüşeceğimiz milyonlarca “biz” uzanıyor. Eğer bu ağın dallarını dikkatle inceleyip takip edebilirsek alacağımız kararların bizi hangi “bize” yönlendireceğini öngörebiliriz belki. Hangi patikayı seçersek seçelim, verdiğimiz karar bizi sadece daha çok “biz” yapar. Önemli olan tek şey ise kararlarımız sonucunda kendimizi bulurken bunu bilinçli bir şekilde yapmamız. İlerideki kendimizi tasarlarken hiçbir şeyi şansa bırakmadan verdiğimiz her bir karar üzerinde düşünmemiz. Yani sütlü çay içmeye başladıktan yıllar sonra “aaa ben sütlü çay seviyormuşum” demek yerine sütlü çay içmeyi sevmeye başladığımız anın bilincinde olmamız. Neden sabah erken kalkan biri olduğumuzu, neden arabada şemsiye taşıdığımızı, neden 95 frekansını dinlediğimizi bilmemiz. Kendimizi tanımamız. Ayşe Eda Tarakcı Kaynak Doctor Strange. Yön. Scott Derrickson. Perf. Benedict Cumberbatch. 2016. Film. HEPSİ KIRMIZIYA Fyodor Mihayloviç Dostoyevski‟nin “Kumarbaz”ı ve kumar hakkında... “İnsan oyun oynamalı ama kumarbaz olmamalı.” – Sait Faik Abasıyanık Abasıyanık bu sözleriyle bizleri oyuncu olmakla kumarbaz olmak arasındaki çizgiyi geçmemek konusunda uyarıyor. Dostoyevski ise “Kumarbaz” romanı ile bu çizgiyi geçmenin sonuçlarını açıkça gösteriyor okuruna. Peki nedir oyuncu ile kumarbazın farkı? Dostoyevski, romanda kumar tutkusunun “Kaybettikçe, kaybedilen parayı geri getirme umudu” ile alevlendiğini söylerken oyuncu ile kumarbazın farkını söylemiştir aslında. Oyuncu oyununu oynar, kazanır veya kaybeder, eğlenir ve oyunu bırakır. Kumarbaz ise kazandıkça kazanmak ister, her seferinde oynadığı miktarı artırır, gerekirse bütün kârını ortaya koyar, ta ki kaybetmeye başlayana dek. Şansı yaver gitmeyince de kaybettiği parayı geri kazanmak için çabalar, hırslanır, varını yoğunu koyar ortaya. Bu döngü kumarbazın kumar oynayacak parası kalmayana kadar devam eder. Kumar ve kumarbazlığa geçmeden önce ruletten bahsetmeliyim. Rulet, yarısı kırmızı yarısı siyah olan, üzerinde 1’den 36’ya kadar sayılar bulunan bölmelerden oluşan dönebilen bir tekerlek ve küçük bir top ile oynanır. Herhangi bir sayıya, renge (siyah veya kırmızı), ilk 18 veya son 18’e, tek veya çift sayılara para yatırılır. Tekerlek döndürülür ve top bırakılır, topun düştüğü bölme para yatırılmış bir bölme ise parayı yatıran oyuncu kazanma şansının düşüklüğüne oranla para kazanır. Romanda bir kumarbazın hayatı birinci elden anlatılıyor bize. Birinci elden dememin nedeni, romanın odak figürü Aleksey İvanoviç’in ağzından yazılmış olması değil, Dostoyevski’nin romanda kendi kumar tutkusunu anlatıyor olması. Bunu Gündüz Vassaf, kitap için yazdığı sonsözünde anlatıyor. Vassaf, benim de bu yazıda yaptığıma benzer şekilde Dostoyevski’nin kumar oynama nedenlerini araştırıyor, bu sırada da Dostoyevski’nin nasıl kumar yüzünden bütün parasını kaybettiğini ve bütün yakınlarından borç istemek zorunda kaldığından bahsediyor (Dostoyevski’nin kendi mektuplarında da anlatılıyor bunlar). Aslında anlatılanları yazarın bizzat yaşadığını anlamak için Dostoyevski’nin kumarbaz kimliğinden haberdar olmaya gerek yok, rulet masasında geçen her sayfada size bunu hissettiriyor kitap. Öyle akıcı ve gerçekçi anlatılmış ki kumarhanede yaşananlar, kendinizi Aleksey’in (veya Dostoyevski’nin) yanında, topun tekerlekte dönüşünü izlerken, krupiyenin bağırışını beklerken buluyorsunuz. Belki bu gerçekçilik sayesinde, belki de yazar ile Aleksey’in ortaklıkları sayesinde Raskolnikov ile 600 sayfada kuramadğım bir bağı Aleksey ile 200 sayfada kurdum. Rulet oynarken kaybetme olasılığınızın kazanma olasılığınızdan yüksek olduğu matematiksel bir gerçek. Bunu bilmesine rağmen kumarbaz olan bir insanın mantığını Aleksey’i inceleyerek anlamaya çabaladım kitap boyunca. Romanda Aleksey’in kumarhaneye ilk girişine aşık olduğu Polina Suslova neden oluyor. Polina bir yerden para bulması gerektiğini söyleyip Aleksey’e bir miktar para veriyor rulet oynayarak artırması için. Polina için her şeyi yapmaya hazır olan Aleksey hemen gidiyor kumarhaneye, kazanıyor da. Burada belirtmeliyim ki Aleksey kumara başlamadan önce okura Polina için gerekirse kendini öldüreceğini itiraf ediyor. Kumara aşık olduğu kadın için başlıyor yani Aleksey, ama kumarbaz oluşu aşkından değil. Hatta kısa sürede kumar, aşkının önüne geçiyor. Aleksey, ilerleyen bölümlerde Polina’nın tekrar paraya ihtiyacı olduğunda bu sefer kendi isteğiyle tutuyor kumarhanenin yolunu. Yine Polina için gittiğine inandırıyor belki kendini en başta ama kazanmanın tadını alınca o da anlıyor bunun aşkla ilgili olmadığını: “Oyun oynarken bir kez olsun Polina‟yı anımsadım mı, bilmiyorum. Kendimi para kazanmak, önümde büyüyen para yığınını daha da büyütmek hırsına kaptırmıştım. Bundan sonsuz bir haz duyuyordum.” Hırs ve açgözlülük ona uğruna ölmeyi göze aldığı kadını bile unutturuyor. Doğal olarak bu hırs ve açgözlülük, insan için oldukça zararlı sonuçlar doğuruyor. Kumardan kısa sürede kazanç sağlamak mümkün olsa da, oynamayı bırakmanın imkansızlığı insanı eninde sonunda kaçınılmaz sona götürüyor: iflas. Bunu romanda Aleksey’in, gerçek hayatta ise Dostoyevski’nin hayatında görebiliyoruz. Bu durum insanı sadece maddi olarak değil, psikolojik olarak da bir çöküntü haline getiriyor. Kumarın ülkemizde yasak olmasının nedeni de budur işte. Romanın da örneklediği gibi, kumarbazların çoğunun sonu hem parasal hem de duygusal açıdan fakir kalmak oluyor, bunu engellemenin en iyi yolu da, insanların kumarbaz olmasını önlemek, dolayısıyla kumarı önlemektir. Aslında kumarbazlığı anlatmak için romanın son sayfasından bir alıntı yeterli: “Gardan çıkarken baktım yeleğimin cebinde bir gulden sallanıyor: „Bu akşam aç kalmayacağım demek, diye geçirdim içimden‟. Ama yüz adım gittikten sonra değiştirdim düşüncemi, geri döndüm. Cebimdeki guldeni çıkarıp manque‟ye* koydum (O gün bir el kazanmıştım manque‟de). Doğrusu, insan gurbet elde; dostlarından, yurdundan uzakta, akşama ne yiyeceğini bilmezken son, en son guldenini oynarken çok tuhaf bir duyguya kapılıyor...” Eminim ki Aleksey o son guldeni rulete yatırırken aklından geçen düşünce “Belki biraz para kazanır da birkaç gün daha karnımı doyururum” değil, “Belki biraz para kazanır da birkaç gün daha rulet oynayabilirim” idi. Şundan da eminim ki Aleksey’e bütün dünyayı almaya yetecek kadar para verseler, hepsini alır ve kırmızıya oynardı... *Manque: Düşük – Fransızca (Rulette ilk 18’e oynamak demektir.) Yer’e Olan Uzaklık “Eğer bunları yayımlayıp, bir de size okutacağımı düşünüyorsanız şaşarım size. Neden sizlere, 'Baylar, değerli okuyucularım' diye hitap ettiğimi de bilmiyorum.” Dostoyevski - Yeraltından Notlar Kendiyle başı dertte bir adammış Dostoyevski. En büyük kavgasını kendi aklıyla vermiş. Doğruyu ve yanlışı ne anlayabilmiş ne de kabullenebilmiş. Neredeyse tüm romanlarında tek bir kahramanın zihni ikiye bölünmüş ve hatta Öteki romanında bir gün kahramanın kendisinden bir tane daha -ikiz kardeşi- gelmiş ve karşısına dikilmiş. Ancak bir Yeraltından Notlar'ı vardır ki, anlattığı artık ve nihayet kendisidir. 40 yaşına gelmiştir Dostoyevski ve bunu kitapta sıkça dile getirir. Anlatmaya başladığı şeyin ne olduğu konusunda da hiçbir fikri yoktur ve olmasını kendisi de beklemez zaten. Yüzlerce parçaya bölünmüş aklının, doğru ile yanlış arasındaki çizgiyi kaybetmiş bir adamın bu ikisinin ne olduğunu çaresizce arayışını anlatır Yeraltından Notlar. Aslında bu kitapta anlatılanları diğerlerinden ayıran şey, bir şey anlatmaması, anlatamamasıdır. Yeraltından bir roman değildir çünkü okuduğunuz Yeraltından Notlar'dır ve okurken yapabileceğiniz tek şey vardır; bir süreliğine Dostoyevski olup kendi kendinize sorular sormak ve yanıtlar bulamamak. Kendi hakkında ve sadece kendisi için yazan bir yazar, karakterlerini yazarken kullandığı çizdiği çizgileri bir kenara bırakır ve fazlaca -delilik derecesinde- dürüst davranır. İşte böyle yapmış Dostoyevski. Öylesine aklının uçlarındakileri bir araya getirmiş ve hiçbir sınırlama olmadan yazmış ki yazdıklarını; baştan sonra birbiriyle kavga eden sayfalar ve cümleler birbirini izliyor. Bir tarafta yüce ve üstün anlayış üzerine düşünen, bu anlayışa sahip olan, çok zeki ve akıllı, onur ve gurur duygularını diğer herkesten iyi bilen ve yaşayan bir adam; diğer yanda ise korkak, köle ruhlu, acı çekmenin, ağlamanın ve aşağılanmanın tutkunu olmuş, tembel, bir böcek bile olmadığını düşünen hepsinden kötüsü de bundan rahatsız olmayan ve hatta bunun olağan olduğunu düşünen bir adam anlatıyor anlayabildiği kadarını. Anlattıklarının çoğuna kendisi de inanmıyor. Kesin yargılara vardığında, çok doğru ve çok inandığı bir şeylerden bahsettiğinde, hemen ardından gelen cümleyle söylediklerini yalanlamaya çalışıyor. Ancak sonsuz gururu ve köle ruhlu korkaklığı kendini yalanlamasına da izin vermediği için her seferinde "şaka yapıyorum sevgili okurlarım" diyerek kandırıyor kendini. Ne okurları inanıyor söylediği yalanlara ne de kendisi. Ne ilk söylediği cümleye inanabiliyor, ne de onu yalanlarken söylediklerine. "Her şeyin tam anlamıyla farkında olmak bir hastalıktır" derken etrafında olup bitenlerin değil, tam olarak kafasının içindeki bu karmaşanın, kendisine söylediği yalanların, inandıkları ve inanmadıklarının farkında olmaktan, kendisini kandıramamaktan bahsediyordu Dostoyevski. Bu onu 40 yıl yeraltında yaşamaya iten bir hastalıktı çünkü. Öyle bir hastalıktı ki bu, 40. yılında sonuna geldiğinde "ben hasta bir adamım" diye başlayacaktı notlarını yazmaya. Petersburg'da yalnız, fakir, tembel ve iyi ve kötü bir adam. Akıllı ve ahmak, onurlu ve onursuz, iradeli ve korkak... Zihninin derinliklerindeki düşünceler yüzünden duygularının arasındaki olumluyu olumsuzdan ayıran çizgileri kaybetmiş bir adam. Anlayışıyla yerin çok üstünde, düşünceleriyle çok altında, yaşayışıyla sıfır noktasında bir Dostoyevski. Sevdiği ve sevmediği tüm insanlarla anlaşamayan, inandığı veya inanmadığı düşüncelerin hiçbirini kabullenemeyen, değerli ve değersiz bulduğu şeyler için hiç mücadele edemeyen bir adamın yaşadığı yer yerin hem çok altı hem de çok üstüdür aslında. Yeraltında yaşayan veya yaşadığını düşünen insanın en büyük sorunu yer algısının yok olmasıdır bana soracak olursanız. Asıl mesele yerin altında ya da üstünde olmak değil, yerin uzağında olmaktır çünkü.Yeraltından Notlar boyunca ne iyi şeylerin yüceliğinden ne de kötü şeylerin aşağılığından bahsediyor Dostoyevski. Sürekli olarak her ikisinin de yüceliğinden ve aşağılığından bahsettiğini görüyoruz. Belki de tam olarak bu yüzden "Neden ve güzel ve yüce şeyler üzerine anlayışım derinleştikçe daha çok batağa saplanıyor ve boğulacak gibi oluyordum?" diye soruyor. Yer denilen sıradanlığa, tekdüzeliğe uzaklaşma, herkes için olan bu mükemmel çizgiyi bir kez fark ettiğiniz anda başlıyor. Yer'den ilk kez ayrıldığınız andan itibaren bir daha asla nerede olduğunu bulamıyorsunuz. Bu yüzden yüce ve güzel olan sizi bataklığa sürükleyebiliyor. Sonunda bataklığın kötü, yüce olanların ise iyi olduğu, çizginin yerini kaybettiğinizde -yerden uzaklaştığınızda- artık anlaşılamaz ve birbirinden ayırt edilemez bir hal alır. İyi ve kötünün ayrımını bir kez kaybettiğiniz de hayatınızın geri kalanı onu aramakla geçer. İşin daha kötüsü ise her arayışın sizi çizgiden biraz daha uzaklaştıracak olmasıdır. Gurur ve aşağılanma duygusunu üst üste yaşayabilecek ve hatta bundan keyif duyacak kadar uzaklaşırsınız çizgiden. Arayışın sonunda yerden çok uzaktasınızdır ancak ne altında ne de üstündesinizdir aslında. Çünkü üstünde mi yoksa altında mı olduğunuzu kavramanızı sağlayacak anlayışınız artık bu tür basit soruları cevaplayabilmekten çok uzaktadır. Aklının içinde kaybolmuşluğunu anlatır Dostoyevski notlarında. Okuyup bitirmek, bir şeyler anlamak ve tamamına erdirmek imkansızdır. Ne Dostoyevski kitabı yazmayı bitirebilmiştir, ne gerilere dönüp dönüp ara notlar eklemeyi, ne de biz okuyup anlamayı bitirebiliriz. Bunun sebebi notların bir yerden başlayıp bir yerde bitmemesi, akılda başlayıp akılda dolanmasıdır belki de. Belki de bu yüzden defalarca başından, sonundan, ortalarından başlamış ve bu güne kadar hiç bitirememişimdir okumayı. Sebebini tam olarak Dostoyevski de bilmese bile, bu konuda söylediklerine ben de sonuna kadar katılıyorum: Değerli okuyucularım, kendimi bu kadar akıllı görmem, belki de, yaşamım boyunca başladığım hiçbir işi bitiremememden kaynaklanıyor. Halis Çağatay KARAKURT 27 Eylül 2014 Ankara ERHAN1HUZURUN ZEHRİ; ÖNYARGIKim bilir bugüne kadar kaç insanı sadece bakarak, hakkında konuşulanları duyarak; tanımadan, bilmeden yargılamış, ya da yargılayanları sessizce de olsa onaylamışızdır...Bugünlerde okumuş olduğum bir kitap bana peşin yargının ne kadar haksız, ne kadar zehirli bir şey olduğunu tekrar hatırlattı.Stephen King, korku teması bazlı sürükleyici romanlarıyla okurken en çok zevk aldığım yazarlardan biridir. Yeşil Yol romanı özellikle yazarın standart tarzından biraz daha farklı olduğu için çok ilgimi çekmişti ve bu nedenle okumaya başlamıştım. Kitabın sonuna geldiğimde göz yaşlarıma hakim olamıyordum ve bitirdiğim gece uyuyana kadar John Coffey'nin idam edildiği kısmı aklımdan çıkaramadım.Peki neydi "Tanrının Lütfu"nu, bu mucizeyi harcayan ve nice insana iyilik veşifa getirebilecekken hayatına son veren?Kitap, peşin yargının ne kadar zararlı olabileceğini çok net bir şekilde gözler önüne seriyordu. İri cüssesi ve ırkı, kitapta geçen dünyanın şartları dolayısıyla da sosyal statüsü farklı bir insanın, üstelik böylesine temiz ve çocuksu bir kalbe sahip olan birinin suçsuz olmasına rağmen yargılanmaya ERHAN2bile layık görülmeyerek direkt idama mahkum edilmesinden daha net bir sonuç çıkaramıyorum: Peşin yargı zehirdir! Hayatımdaki insanların; ailemin, arkadaşlarımın hatta bazen kendimin aslında aslını bilmediğimiz kişi ve olaylara nasıl da kolay etiket yapıştırabildiğimizi anımsadım. Aynı şekilde bizlerin de çevremizdeki insanlar tarafından nasıl düşünülmeden, anlaşılmadan eleştirilebildiğimizi hatırladım. Küçükken kilolu bir çocuk olduğumdan dolayı arkadaşlarımın, annemin arkadaşlarının ve yabancıların bana ve cüsseme bakışlarından ne kadar etkilendiğimi, herkes yeni arkadaşlar edinmeye çalışırken sınıfımdaki insanların kültürlerine karşı önyargılı oldukları için Pakilere ve Araplara yaklaşmamalarını ve şahit olduğum daha nice kalp kırıcı, mantık dışı önyargılı yaklaşımı gözlerimin önüne getirdim. Önyargının bir kısır döngü oluşturduğunu ve hem yargılayıcının hem de yargılananın zarar gördüğünü düşünüyorum. İnsanları ve olayları sadece kişisel bir gözle algılamayı bırakıp objektif bir şekilde anlamaya çalışsak her şey ne kadar da farklı olurdu... Belki o zaman hayattaki farkı renklerin de tadına bakabilme, hayatın farklı ve daha güzel yüzlerine de şahit olma şansına erişirdik. Bir havuz dolusu ihtimal varken neden düşünmeden verdiğimiz kesin cevaplara saplanıp kalıyoruz ki?Bu kitabı okumak bana zaten hep dikkat ettiğim bir konuda çok daha dikkatli olmam gerektiğini düşündürdü. Her ne kadar hayatım boyunca insanları ERHAN3yargılamadan önce iki kere düşünüp önce onları tanımaya, anlamaya; sonrasında da gerekirse haksız ezilenin yanında durmaya ve yardım etmeye odaklansam da bazen bilinç altımın derinliklerinde bulunan, toplumumuzunetik algıları tarafından manipüle edilmiş kısma yenik düşerek insanlara peşin yargılar biçebiliyorum. Bu durumu "İstisnalar kaideyi bozmaz." kalıbının altına sakladım ve kendimle çoğu insandan daha açık görüşlü olduğum için hep gurur duydum. Ancak artık bu bakış açısının yanlış olduğunu görüyorum. Eğer iddialı olduğum bu davranışı istikrarlı bir şekilde sürdüremiyorsam o zaman bu konuda kimseden daha iyi değilim demektir. John Coffey örneğinde olduğu gibi, belki de yapacağım bir istisna yargılanan kişi için benim "Bakarken görebilme" konusundaki bütün başarılarımı silip süpürecek bir yıkıcılıkta olabilir.Bu düşüncelerim doğrultusunda siz de emin olabilirsiniz ki artık söz konusu davranışımı herkesten daha fazla sergileyebiliyor olmak beni tatmin etmeyecek. Önceden önyargıyla ilgili fikirlerimi bilinçsizce empoze etmiş olduğum ve davranışlarındaki -kendilerinin bile farkındalığı dışında gelişen- değişimlere bizzat şahit olduğum birkaç arkadaşım da bana kendimde yarattığım farkla çevremdekileri de etkileyebilmemin aslında zor olmadığını öğretti. Böylece bir fark yaratabilmek için sadece bir kişinin yeterli olabileceğine olan inancım daha da güçlenmiş oldu. Kitabın da etkisiyle kafamda netleşen son fikirlerim ışığında önyargılarımı kapılar ardına ERHAN4kilitleyebilmeyi bir erdem olarak değil de etik bir sorumluluk olarak göreceğim. Aynı şekilde benim de yargılanabileceğimi ve daha da önemlisi önyargımın insanlara gerçekten zarar verebileceğini hiç unutmayacağım.Yasemin ErhanKAYNAKÇA:King,Stephen.Yeşil Yol.ABD:Altın Kitaplar,1996.VAZGEÇTIK̇ LERIṀ IŻ VE VAZGEÇEMEDIK̇ LERIṀ IŻ Her birimiz hayallerimizle dik duruyor, yeni güne pesi̧nden kosa̧ bileceğimiz dileklerle gözlerimizi açıyor, günlük hayatın kosu̧ sţ urmasına sebepler buluyoruz. Sebeplerimiz değisȩ biliyor, hayallerimiz yıkılıyor ve yerine yenilerini arıyoruz. Ve belki de en önemlisi hayallerimize attığımız her adımda yanımızda yürüyecek bir yoldas;̧ yolumuzda tökezlediğimiz her adımda elimizden tutup destek alabileceğimiz birinin yokluğunu hissediyoruz bu yolculukta. Yolumuz yoldasļarla güzel; ulasţ ığımız her hayal veya her basa̧ rısızlığımız tutacağımız bir elle anlamlı belki de. Durum böyleyken sü̧ phesiz ki en büyük hayal kırıklıklarımız da yolda elimizi bırakanlar ve gidilen yolda geride bırakmak zorunda kaldıklarımız oluyor. Basa̧ rılı bir müzisyen olmak, ünlü bir oyuncu olmak, mutlu bir yuva kurmak, hayatının asķ ını bulmak ya da sadece huzurlu olmak; milyonlarca hayal ve milyonlarca yolculuk var. Yolumu ve yolculugŭ mu düsü̧ ndüğümde basa̧ rdıgı̆m sȩ yler, kösȩ yi dönemeden vazgeçtiğim rotalar ya da tek bir adım atmaya bile gücümün yetmediği zamanlarım oldu benim de her insan ve her hikaye gibi. Ama geriye dönüp baktığımda yol değil o yolda kazandıklarım ve kaybettiklerim zihnimde daha çok yer etmis.̧ Kaybettiklerimin acısı, yolun yarısında elimi bırakanlar, desteğe tam ihtiyacım oldugŭ nda yanıma kosa̧ nlar hedeflediğim yeni yollarda sırtıma yük ya da ilk adımım için cesaretim oluyor. Fark ediyorum ki yol nasıl olursa olsun, nereye giderse gitsin yanımda benimle adım atanlar; o yolda paylası̧lan sȩ yler benim yolculuğumu anlamlı kılan. Geçen sene sonbaharın son yapraklarını dökmeye hazır oldugŭ kasım sogŭ ğunda izledigĭm bir film olan La La Land bir kez daha gösterdi bana bu gerçeği; hayallerimize giden yollarda yanımızda olanlar, vazgeçtiğimiz ihtimaller, kazandığımız güzel anılar ve özlemler sıradan hayatlarımızı anlamlı kılan anıların tamamına sebep oluyor. Ve ne yazık ki asla cevabını veremediğim bir soru çıkıyor ortaya; ya hayallerimize giden o yolda, yol ve yoldası̧mız arasında bir tercih yapmak zorunda kalırsak hangisinden vazgeçmek doğru olan? Hangisini geride bırakmak daha çok yakar canımızı? Bazı hayaller vardır ki, ulasm̧ ak için fedakarlık etmemiz gereken çok fazla sȩ y olur. Bazı yollar ancak yalnız yüründügü̆ nde ileriye gidilebilir. Bazen yanımızda götürdügü̆ müz yoldas ̧fark etmesi güç, kabullenmesi çok acı olsa da bizi durduran tek sȩ y olur. O zaman vazgeçmek gerekir ya yoldan ya da yolculuktan. Geçmisi̧mi gözden geçirdigĭmde fark ettiğim belki de en acı sȩ y kaderimi defalarca kez zorladığımı görmem. Ayakkabılarım yırtılmıs,̧ yol yürünemeyecek hale gelmis,̧ elini tuttugŭ m kisi̧ sırtımdaki tek ağırlık olmus ̧ama ben adım atmaktan vazgeçmemisi̧m. Sonuçsa o yol beni basķ a hiçbir sokağa adım atamayacak hale getirmis,̧ ıssız bir kösȩ de tek bası̧ma yaralarımı sarmakla uğrası̧r olmusu̧ m. Ne yazık ki insan çoğu zaman anlayamıyor vazgeçmesi gereken zamanı ve vazgeçmesi gereken insanı. Öyle ki insanın izin vermesi gerekiyor kendine, anlaması gerekiyor bazı gerçekleri; yanındakinin de kendine ait bir yolu var ve birbirinize yük değil yoldas ̧olmak asıl ihtiyacınız olan sȩ y. Ne kadar acıtsa da bu gerçek insanın içini, yollar artık farklı yönlere gidiyorsa, yolunuzda ilerleyebilmeniz için vedalasm̧ anız gerekiyorsa vazgeçmekten korkmamak gerekir. Yanınızda görmek istediğiniz o insanla sürüne sürüne ilerlenecek bir yolun kenarında yara bere içinde karsı̧lıklı oturmaktansa belki de yıllar sonra karsı̧lasţ ığınızda basa̧ rdığınız o hayalin büyük adımlarla ilerlediğiniz yollarınızın gururuyla birbirinize gülümseyebilmek en güzeli. Hayat ellerimize bırakılmıs ̧en kıymetli ve ne yazık ki gidisi̧ belirsiz yegane sȩ ydir. Her günümüz anlamlı ve her gün sona ne kadar yaklasţ ığımızı bilemediğimiz bir sürecin basļangıcıdır. Hayaller değisi̧r; basa̧ rı, basa̧ rısızlık, ilerlediğimiz yollar, kalp kıran yoldasļar, yeni süprizler değisi̧min bir parçasıdır ve bizi yolda ileriye götüren de bu değisi̧mlerdir. Bugün bir yol kenarında hala yaralarımı sarıyorken görebiliyorum ki vazgeçmek en çok korktuğum sȩ y iken beni en çok yaralayan vazgeçmemek olmus.̧ Hırpalanmısı̧m, hırpalamısı̧m; o yolda topladığımız tüm o güzel çiçekler elimde solmus ̧kalmıs ̧si̧mdi. Artık biliyorum ki yeni bir yola adım attığımda, yanımda yürüyebilecek biri yine olduğunda hayalime attığım her adımda onun hayalini de göz önünde bulunduracağım. Rotasını bilmediği bir yolda yürümesini istemek, yerini yurdunu bilmediği topraklarda elimi tutmasını beklemektense artık yanımdaki insana izin vereceğim ki kendi sokaklarında kosa̧ bilsin. Çünkü hayat kaybolmak, yol kenarında iyilesm̧ eyi beklemek için çok kısa. Yollar ise uzun ve onları güzel yapan sȩ y sonuna ulası̧p ulasm̧ amak, sonunda yalnız olmak ya da olmamak değil; esas önemli olan bu yolculukta yol kenarında toplanan çiçekler, geri dönüp baktığında insanı tebessüm ettiren hikayelerdir. Merve Rana Aydın Gülnihal Muslu SİSTEMİN BOZUK PARÇALARI İnsan yalnız kalmaktan korktuğu için toplum ve toplumun getirdiği düzene sığınır. Düzen olan yerde de mutlaka aykırılar, uyumsuzlar vardır. Nereye giderlerse gitsinler karşılarına çıkan şey hiçbir zaman bir anlam ifade etmez uyumsuzlar için. Kendilerini herhangi bir yere ait hissedemezler. Düzen, kurallar, dogmalar ve modern toplumun getirdiği her şey aykırı biri için saçmalıktan ibarettir. İnsanın kendisi bile… Kendilerinden nefret ederler sadece insan oldukları için. Haksız da sayılmazlar. Peki, böyle bir insan kendinden bile nefret ederken yaşamaya nasıl devam eder? Farklı düşünmek, farklı giyinmek, farklı davranmak, tamamen farklı olmak… Hiçbir düzen “farklı” olanları kabul etmez. Sisteme aykırıdır farklı olmak. Doğal olarak toplum da kabul etmez aykırı insanları. Sistemin bozuk, onarılması gereken parçalarıdır onlar toplum için. Bu noktada “uyumlu” insanlar için her şey normaldir. Peki, her şey “uyumlu”lara göre olduğu zaman, aykırı olan ne hisseder? Boşluk, hiçlik, amaçsızlık, dışlanmışlık… Bu gözle görülmeyen dışlanmışlık topluma ve en nihayetinde bencil, çıkarcı ve sefih insanlığa karşı bir öfkeye dönüşür. E tabii, saf öfkeyle ömür geçirmek imkansız. Tek çözüm bir duvar örmek ve o duvarların içinde mümkün olduğunda yalnız kalmak. Ancak ne olursa olsun toplum içinde yaşadığımızı düşünürsek yalnızlık fiziki anlamda pek mümkün değildir. Bu yüzden insanın olduğu hiçbir yere ait hissedemez kendilerini uyumsuzlar. Ama insanlık hali, bir yer bulana kadar aramaya devam! Saki de bu yüzden her akşam başka bir apartman seçmiyor muydu? Aykırı olarak tanımlanan birinin gözleriyle baktığımızda ise toplumun, zamanın değerini bilmeyen, neler kaçırdığının farkında olmayan, adaletsiz sistemi yaşamayı “tercih” eden, kendi hayatını değil var olan düzenin öngördüğü hayatı yaşayan insanlar topluluğu olduğunu görürüz. Gerçekten böyle midir? Evde televizyon izlemek yerine dışarı çıkıp herhangi bir parktaki bankta bir iki saat sadece oturup insanları izleyin. Ben izledim. Göreceğiniz şey muhtemelen elindeki “siyah ekran”a bakmaktan yürüyemeyen biri, akşam nerede içeceklerini tartışan bir grup öğrenci ya da işleri yolunda gitmeyen ve sıkıntısı yüzünden anlaşılan takım elbiseli bir adam. İzlerken sizce de insan kendini biraz “aykırı” hissetmiyor mu? Önümden bin bir türlü insan geçerken kendimi Saki’nin yerine koydum. Takım elbiseli adamın içinde bulunduğu durumdan memnun olmadığını her gün kendini sorguladığını yere bakan, düşünceli gözlerinden yarı açık ağzından anlayabiliyordum. Ayakları onu gitmek istemediği bir yere götürüyordu. Gittiği yerde insanlığın gerçek yüzünü görüyor olmalıydı. Bundan rahatsız oluyordu. Aykırıydı. Bu kadar sıkıntı çektiği halde neden buna bir son vermiyordu? Onu durduran kendisinden başkası olamazdı. Yani çektiği sıkıntı için başkasını suçlayamazdı. Kendi tercihiydi hayatı. Mutlu olacağı, ait olduğu yeri kendisi bulmalıydı. İlla ki bir “yer” olmak zorunda değil aslında. Birinin yanı da olabilir bu. Saki, Okyanus’un yanında mutluydu. Aykırı olmak her zaman zordur. Ancak hiçbir zaman yanlış değildir. Saki de aslında sistemin bozuk bir parçası değildir. Hatta sanılanın aksine farklı insan belki de günümüz şartlarında “farkında” olan insandır. Ne yazık ki farkında olan insana ağır gelir hayat, tek başına kaldıramaz. Kendi gibiler lazımdır ona. Bulabilmek için de her ne kadar zor da olsa insanları dışarıda tutmak için ördüğü duvarları yıkması, onlar hakkındaki düşüncelerini bir kenara bırakıp güvenmesi gerekir. İnsan doğası gereği ne kadar aykırı olsa da dışlansa da yalnız kalamaz, kalmamalıdır. Ancak kendini ait hissettiği yeri ya da kişiyi bulduğunda hayatına devam edebilir. Saki’nin Okyanus’u bulması gibi… Derin Erkan 21602057 Anadiller Çorbası İngilizce bir atasözü, bize bir kitabı sadece kapağına göre değerlendirmememizi önerir. Ben ise bu kitabı ismi bana ilginç geldiği için almıştım. Harita Metot Defteri (Murathan Mungan) bana sıradan bir isimmiş gibi gelmemişti. Bir yandan da, biraz okuduktan sonra bu kitapta isminden daha ilginç bir iki bir şeyler buldum. Arka kapakta yazar demiş ki, “Umarım okunması, yaşanmasından daha güzel bir hayatın kitabı olmuştur.” Evet, onun kitapta anlattığı çocukluğu gerçekten de bayağı zor. Fakat bu kitapta belki de küçük bir kısım benim özellikle ilgimi çekmişti. Bir yazar bile çocukluğundan beri öğrendiği yabancı dillerle zorluk yaşadığından bahsediyorsa, demek ki insanın birden fazla dile hâkim olması zor bir şey. Demiş ki: “Söylemem gereken sıradan cümleleri hem Almanca, hem İngilizce olarak tek tek bildiğimi fark ettim. Onlar içimde bir yerlerde duruyor, ama o an zihnim kısa devre yapıyor, ben onlara ulaşamıyordum.” (Mungan 75). Öncelikle dillerle kendi imtihanımdan biraz bahsedeyim. Bir ders kapsamında dile hiçbir zaman fazla yönelmemiş olsam da, tanıdıklarım genellikle benim dillerle aramın iyi olduğunu savunur. Arada bir dilbilime de ilgi duyduğum oluyor, özellikle sözcüklerin kökenleri, v.b. Fakat böyle bir yatkınlığa rağmen bazen bir dili konuşurken zorluk çekiyorum. Yabancı dil demedim mesela, çünkü İngilizceyi de anaokuluna başladığımdan beri konuşuyorum ve o zamandan beri bütün derslerimi de İngilizce olarak gördüm. İngilizce de bence bu şartlar altında bir anadil olarak sayılmalı. Hatta belki bir noktada İngilizcem Türkçemden daha iyi olmuş bile olabilir. Bazen Türkçe deyimleri hatırlayamıyorum, İngilizce deyimleri kafamda çevirip öyle konuşuyorum (ailem bu konuda benle çok dalga geçmiştir). Yazı yazarken böyle sıkıntıları hiç yaşamam, ama konuşurken tam da verdiğim alıntıda Mungan’ın bahsettiği gibi bir noktada konuşurken beynim kısa devre yapıyor. Bir yandan da, arada bir devrik cümle kurmak ya da deyimleri kafada karıştırmak, bir dili kötü konuşmanın bir kanıtı değil. Türkçem de aslında gayet iyi, zorlandığımı söylemek bir abartı olabilir. Fakat bazı konuları bazı dillerde konuşmak mesela daha kolay olabilir. Birden fazla anadili olan herkes bana bu konuda katılır, bazı diller bazı konulara daha yatkındır. Örneğin, Türkçe bence daha zarif bir dilbilgisine ve daha sade kurallara sahip olduğu için edebiyata