müslümanlar namaz sonrası, dua öncesi yapılan veya sair zamanlarda yapılan tesbihat (zikir)esnasında sayı takibi amacıyla tespih kullanırlar. Bu amaçla üretilen tespihler " üç çevrim " diye adlandırılır. Bir çevrimli tespih otuz üç adet taneden ve bir imameden, üç çevrim tespih ise doksan dokuz adet tane ve bir imameden oluşur. Genellikle tek çevrim tespih stres atmak için, üç çevrim tespih namaz tespihatında kullanılır. Bunun dışında geniş kapsamlı ferdi olarak yapılan zikir esnasında kullanılan ve her bir çevrimi yüz adetten oluşan on çevrimlik tespihler de Oltu taşından üretilmektedir. Bu türde olanların maliyet yüksekliği sebebiyle üretimi az yapılmaktadır. Tespihlerin İmameleri de Oltu taşından yapılır. Tespih imamesinin uc kısmına ya bir püskül takılır veya püskül yerine madeni türden bir aksesuar takılır. Her tür tespihte tek imame kullanılır. Son yıllarda sektördeki gelişmeler kayda değer olup, üretilen tespihlerin gümüş hatta zaman zaman altın kakmalı versiyonları da ilgi çekmektedir. Erzurum'un muhtelif yerlerinde Oltu taşı tespih satan çok sayıda işyeri mevcuttur. Özellikle tarihi Rüstem Paşa Kervansarayı'ndaki işyerleri tamamen Oltu taşı ile ilgilidir. Taşın çıkarıldığı Oltu'da çok sayıda taş işleme atölyeleri ve ustalar bu alanda üretim yapmaktadırlar. Şehir dışına da ihracı yapılan tespihler özellikle İstanbul Kapalıçarşı'da satışa sunulmaktadır. Oltu taşı ve imal edilen eşyalar ülke genelinde tanınma özelliğine sahiptir. Oltu taşının: maden olarak çıkarılmasından, işlenmesi, tespih haline getirilmesi, ilâve aksesuarlar eklenmesi, piyasaya arz-ı gibi aşamaların her birinden geçimini sağlamaya çalışan insanların olması nedeniyle Erzurum ekonomisine de önemli bir katkısı vardır. Gürcistan üzerinden Türkiye'ye getirilen ve kısmen benzer özellik taşıyan taşlar, oltu taşı adı altında pazarlanmaktadır. Ancak bu taşlar oltu taşına nispeten daha kalitesiz ve çabuk kırılganlık özelliğine sahiptir. Renkleri, oltu taşının siyah ve kahverengimsi renklerinden farklıdır. Kalitesinin düşüklüğü sebebiyle piyasaya ucuz olarak sürülmekte ve bu durum hakiki oltu taşı üreticisi ve pazarlamacısının işini zorlaştırmaktadır. Tim Hetherington Tim Hetherington (5 Aralık 1970, Liverpool - 20 Nisan 2011, Misrata), Büyük Britanyalı-Amerikalı gazeteci, foto muhabiridir. Tim Hetherington, Eylül 2007'de Afganistan'da çektiği, sığınakta yorgun düşmüş Amerikan askerini gösteren fotoğrafıyla ödül almıştır. Hetherington’un, fotoğrafı "Vanity Fair" için yaptığı söyleşi için çekmiş ve bu fotoğrafa ödülü, "yorgunluğu hem bir insan hem de bir ulus olarak çok iyi ifade ettiği için" almıştır. Amerikan "Vanity Fair" dergisi ve 2007 "Dünya Basın Fotoğrafı Ödülü" sahibi İngiliz foto muhabiri Tim Hetherington 20 Nisan 2011 tarihinde görev yaptığı Libya'da vurularak yaşamını kaybetti. Marco Simoncelli Marco Simoncelli (20 Ocak 1987, Cattolica, İtalya - 23 Ekim 2011, Malezya), İtalyan motosiklet yarışçısı. Simoncelli, uzun süre 125cc'de yarıştıktan sonra 2008 yılında 250cc şampiyonu olmuş ve 2010 yılında "Gresini takımı" ile MotoGP 'de yarışmaya başlamıştır. Simoncelli, 23 Ekim 2011 tarihinde Malezya Grand Prix'inin ikinci turunda kaza geçirmiş ve hayatını kaybetmiştir. Sepang International Circuit pistinde düzenlenen yarış ise iptal edilmiştir. Logokrasi Logokrasi, kuralların yönetim biçimidir. Yunanca κράτος (Kratos) "devlet" ve λόγος (logo) "idare" kelimelerinin birleştirilmesinden türetilmiştir. Amerika Birleşik Devletleri kadın millî basketbol takımı Amerika Birleşik Devletleri Kadın Millî Basketbol Takımı, ABD'yi uluslararası alanda temsil eden kadın basketbol ekibi. Takım basketbolda son Olimpiyat şampiyonudur. Kadro WNBA ve kadınlar kolej basketbolu oyuncularından oluşmaktadır. Amerika Birleşik Devletleri takımı tarihinde altı Olimpiyat altın madalyası ile yedi Dünya Şampiyonası birinciliği kazandı. Ekip 1994-2006 yılları arasında tek bir maç bile kaybetmedi. 2006 Dünya Şampiyonası'nda, takımın ana kadrosundan Dawn Staley, Lisa Leslie ve Teresa Edwards'in yokluğunda, Rusya'ya yarı finalde kaybederek bronz madalyada kaldı. Bu birinciliklerin yanında, Amerika Birleşik Devletleri kadın takımı 1976 Olimpiyatları ile 1983 Dünya Şampiyonası'nda ikinci, 1992 Olimpiyatları ile 1994 ve 2006 Dünya Şampiyonaları'nda ise üçüncü olmayı başardı. KritarÅŸi Kritarşi yargıçların egemenliğidir. (Yunanca " krito "(Hakim) ve arkhe (hükûmet) kelimelerinden türetilmiştir. Devleti mahkemelerin ve dolayısıyla hakimlerin yönettiği bir yönetim biçimidir. Katy Perry şarkıları listesi Amerikalı şarkıcı Katy Perry, günümüze kadar üç stüdyo albümü ve çeşitli şarkıcılar ile işbirliği projeleri içinde bulundu. 15 yaşındayken, Red Hill Records şirketi ile bir anlaşma imzaladı ve Gospel tarzını kullanarak hazırladığı ilk stüdyo albümü "Katy Hudson"ı 2001 yılında yayınladı. Ancak plak şirketi, albüm yayınlandıktan kısa bir süre sonra kapatıldı. İki başarısız albüm anlaşmasından sonra 2007'de Capitol Records ve Virgin Records ile anlaşma imzaladı. Perry, Capitol ile anlaşma imzalamasının üzerine 2008'de ikinci stüdyo albümü "One of the Boys"u satışa sundu. Albümün çıkış şarkısı "I Kissed A Girl" ile ikinci single şarkısı "Hot n Cold"da Dr. Luke ve Max Martin ile çalıştı. "I Kissed a Girl", "Billboard" Hot 100 listesinde bir numaraya, "Hot n Cold" üç numaraya kadar yükseldi. Perry, albümdeki "Lost" ve "A Cup of Coffee" şarkılarının sözlerini Ted Bruner ile birlikte, "Ur So Gay" ve "Fingerprints" şarkılarının sözlerini Greg Wells ile birlikte yazdı. "Thinking of You", "One of the Boys" ve "Mannequin" şarkıları ise yalnızca Perry tarafından yazılan şarkılar olarak albümde yer aldı. Bunlardan "Thinking of You", albümün dördüncü single çalışması olarak yayınlandı. Temmuz 2009'da, 3OH!3'nin "Want" albümünde yer alan "Starstrukk" şarkısında, Şubat 2010'da Timbaland'ın "Shock Value II" albümünde yer alan "If We Ever Meet Again" şarkısında düet şarkıcısı olarak yer aldı. Ekim 2009de üçüncü stüdyo albümü "Teenage Dream"in kayıtlarına başladı. 24 Ağustos 2010'da albümü piyasaya sürdü. Albümdeki şarkıların çoğunun oluşturulmasında Dr. Luke ve Max Martin ile birlikte çalıştı. California Gurls", "Teenage Dream", "E.T.", "Last Friday Night (T.G.I.F.)" ve "The One That Got Away" şarkılarının yazımında çeşitli müzisyenler ile birlikte görev aldı. "Firework" şarkısının yazımında Ester Dean, Sandy Vee, Norveçli yapım ekibi Stargateten Mikkel S. Eriksen ve Tor Erik Hermansen ile birlikte çalıştı. "Peacock" şarkısının oluşturulması için bir kez daha Dean ve Stargate ile birlikte söz yazarlığı görevinde bulundu. "Circle the Drain" ve "Who Am I Living For?" şarkılarının söz yazımında ise Monte Neuble ve Christopher "Tricky" Stewart ile birlikte çalıştı. 23 Mart 2012de "Teenage Dream" albümünü "" adıyla yeniden düzenleyerek yayınladı. Yeniden düzenlenmiş albüme, "E.T." ile "Last Friday Night" şarkıların remix sürümlerinin yanı sıra "Part of Me", "Wide Awake" ve "Dressin' Up" adlarını taşıyan üç yeni şarkı ekledi. Bu şarkılardan "Part of Me"yi ve "Wide Awake"i single olarak yayınladı. Magnitogorsk Magnitogorsk, (Rusça: Магнитогорск) Rusya'nın batısında, Çelyabinsk Oblastı'nda bir kent. Ural Nehri'nin iki yakasına da yayılmıştır. Bu kente bulunan Geri-İleri Anıtı şehrin simgesi haline gelmiştir. Nosov Magnitogorsk Devlet Teknik Üniversitesi (önceki ismi Magnitogorsk Madencilik Enstitüsü) burada bulunmaktadır. Nederlandse Top 40 Nederlandse Top 40, Hollanda'da haftada bir yapılan müzik listesi. İlk kez 2 Ocak 1965 tarihinde, ""Veronica Top 40"" adıyla yapılmıştır. Hollanda'daki üç resmî müzik listesinden biridir. Bir dönem, denizden yayın yapan Radio Veronica'da yayınlanmıştır. Şu anda Radio 538 tarafından yayınlanmaktadır. Nicolas Poussin Nicolas Poussin, (d. 15 Haziran 1594 - ö. 19 Kasım 1665) Fransız klasisist ressam. Çalışmalarında ağırlıklı olarak duruluk, mantık ve düzen ön plana çıkarılır ve hatları, renge yeğler. Çalışmaları, 17. yüzyılın baskın Barok tarzına karşı bir alternatif olarak görülür. 20. yüzyıla kadar, Jacques-Louis David, Jean-Auguste-Dominique Ingres and Paul Cézanne gibi klasik odaklı sanatçılara ana ilham kaynağı olmuştur. Kardinal Richelieu emriyle Premier peintre du Roi olarak hizmet etmesi için Fransa'ya geri döndüğü kısa bir dönem dışında kariyerinin çoğunu Roma'da geçirmiştir. Nicolas Poussin'nin erken dönem biyografi yazarı, arkadaşı Giovanni Pietro Bellori'dir. Poussin'nin Les Andelys, Normandiya yakınlarında doğduğunu ve daha sonra kariyerine büyük ölçüde yardım edecek Latince'nin de dahil olduğu bir eğitim aldığını anlatır. Poussin'in ilk çizimleri, yerel bir ressam olan Quentin Varin'in dikkatini çekmiştir ve onu yanına çırak olarak almıştır, ancak Poussin, on sekiz yaşında geldiğinde kariyerinin ailesi tarafından onaylanmaması gibi nedenlerle Paris'e kaçmıştır. Orada, daha sonra Poussin'in ustaları olarak hatırlanacak Flaman ressam Ferdinand Elle ve Georges Lallemand'in atölyesine katılmıştır. Ancak o dönem Fransız sanatı bir geçiş dönemi içindedir; eski çıraklık sistemi bozulmaya yüz tutmuş ve akademik eğitim çıraklığın yerini almaya başlamıştır. Matematikçi Courtois ile tanıştıktan sonra Marcantonio Raimondi'nin gravür sanatı koleksiyonunu görmüş ve bunlardan etkilenmiştir. İki kere Roma'ya gitmeye çalışmıştır ancak başarısız olmuştur ve bu şekilde Lyon'da Marie de' Medici'nin kraliyet şairi Giambattista Marino'ya rastlamıştır. Marino; Poussin'yi, "Adone" isimli şiirini ve Ovid'in Metamorphoses eserinin planlanmış sürümünü resimlendirmesi amacıyla işe almıştır ve 1624'te Lyon ve Paris'teki komisyonca alıkonulan Poussin'ye kendisiyle Roma'da iştirak etmesine olanak sağlamıştır. Marino'yla arkadaşlığı ve şiirlerinin resimlendirilmesi, Poussin'nin ilk çalışmalarındaki belirgin erotizmin temelini attığı veya en azından kuvvetlendirdiği söylenir. 1624 yılında Roma'ya vardığında Poussin otuz yaşındaydı. Başlarda Simon Vouet'nin evinde kaldı. Marino aracılığıyla, Marcello Sacchetti ile tanıştı, bunun karşılığında onu önceki müşterilerinden biri olan Kardinal Francesco Barberini ile tanıştırdı. Barberini ailesinin, daha sonradan Poussin'nin yakın bir arkadaşı ve devamlı müşterisi olacak Kardinal'in sekreteri Cassiano dal Pozzo eşliğinde İspanya'ya doğru yola çıkmasıyla malî zorluklar baş gösterdi. Ancak, 1626'da İspanya'dan dönüşlerinde Barberini ailesi ve çevresindekilerin tekrar müşteri olmasıyla birlikte Poussin'nin durumu daha iyi bir hale geldi. Poussin, bu dönemdeki iki büyük komisyon olan Barberiniler ve Aziz Peter komisyonu sayesinde ilk şaheserleri (kısmen Meleager lahitinden ilham aldığı) "Germanicus'un Ölümü" (1628) ve "Aziz Erasmus'un Şehitliği" (1629) ortaya çıktı. Bu dönemde hastalandı ve hemşerisi Jacques Dughet'nin evine götürüldü. Orada Poussin'ye, Dughet'nin kızı Anna Maria baktı ve onunla tanıştı. Ardından 1630 yılında evlendiler. Kayınbiraderlerinin ikisi de sanatçıydı ve Gaspard Dughet sonradan Poussin soyadını aldı. 1620'lerin sonunda ve 1630'larda, resim sanatında kendi duruşu üzerinde deney yapma ve kendini ifade edebilme fırsatı oldu. Bu süreç içerisinde Casino Ludovisi'de Tiziano Vecellio'nun Bacchanalia'sı gibi antik eserlerden ve Domenichino ile Guido Reni'nin resimlerinden ilham aldı. Aynı dönemde, Roma Barok akımı ortaya çıkmaktadır. 1620'lerde Cortona'da, Sacchetti ailesi için ilk barok resim çalışmalarını üretmektedir. Bu sırada heykel konusunda kendi itibarını kuran Gian Lorenzo Bernini, St. Peter's kentinde yapılacak büyük tunçtan baldakeni tasarlamaktadır ve Francesco Borromini tarafından yapılan çalışmalarda ise mimari hayalgücünün kaliteli örnekleri ortaya çıkmaktadır. Poussin Roma'daki diğer sanatçılarla tanışmış ve klasistleştirici sanatsal eğilimleri olanlarla arkadaş olmaya çalışmıştır. Örneğin: 1626'da birlikte konakladığı Fransız heykeltıraş François Duquesnoy, Fransız sanatçı Jacques Stella, Claude Lorraine, Domenichino, Andrea Sacchi. Ayrıca Joachim von Sandrart etrafında gelişen, o dönemin popüler barok akımına karşı çıkan sanatçı ve müşterilerden oluşan gayriresmî bir akademiye katılmıştır. Bu dönemde papalık, Roma'daki en önde gelen sanat müşterisidir ve papalık tarafından sanat eserlerine talep yüksekti. Ancak Poussin'nin "Aziz Erasmus'un Şehitliği" eseri, papalık tarafından aldığı tek sipariştir ve papanın yeğeni Kardinal Barberini'nin yardımıyla almıştır. Papa bunun dışında Poussin'den büyük çaplı altar panosu veya dekorasyon resmi sipariş vermedi. Bu yüzden bundan sonraki kariyerine şahsa özel siparişlerle devam etmiştir. Kardinal Francesco Barberini dışında, ilk müşterileri arasında: "Flora'nın Zaferleri" (1630–1632, Louvre) eserini yaptırtan Kardinal Luigi Omodei, "Bacchanalia" eserleri sipariş eden Kardinal Richelieu, "Masumların Katliamı" (tarihi bilinmiyor, Şanti Şatosu) resmini yaptıran Vincenzo Giustiniani, "Yedi Ayin"'in (1630'ların sonu, Belvoir Castle) ilk dizisinin sahibi olan Cassiano dal Pozzo ve 1640'ta Sublet de Noyers'in çağrısıyla, beraber Fransa'ya döndüğü Paul Fréart de Chantelou. Fransa'ya geldiğinde XIII. Louis tarafından kendisine kraliyet ressamı unvanı verildi. Paris'te geçirdiği iki yıl boyunca kraliyet şapellerinde çeşitli resimleri (örneğin günümüzde Louvre'da bulunan, Versay Sarayı için yaptığı "Son Akşam Yemeği" resmi), Gobelins kanaviçe fabrikası için sekiz resim taslağı, Louvre için "Herkül'ün Görevleri" dizisini, Kardinal Richelieu için "Gerçeğin Zaferi" resmini ve daha birçok küçük çapta eser yaptı. 1642'de Fouquières, mimar Jacques Lemercier ve Simon Vouet'nin entrikaları canına tak eden Poussin Roma'ya geri döndü. Orada 1648 yılında, de Chantelou için "Yedi Ayin"'in ikinci dizisini de (Bridgewater Galerisi) tamamladı ve "Diyojen ile Peyzaj" (Louvre) resmini yaptı. Bu resim, suyu elleriyle içen bir adamı gördükten sonra son dünyevi eşyası olan kasesini bırakan filozof Diyojen'i gösterir. 1649'da mizahi şair Paul Scarron için "Aziz Paul'ün Görüsü" (Louvre) resmini ve 1651'de duc de Créquy için "Kutsal Aile" (Louvre) resmini yaptı. Yıldan yıla pek çoğu Félibien tarafından hazırlanan listeye dahil edilen büyük miktarda çalışmalar yapmaya devam etti. 1650'den sonra sağlığı bozulmaya başladı ve son eserlerinde kendini belli eden, ellerinde titremeler oluşmaya başladı. 19 Kasım 1665'te Roma'da öldü ve karısından daha uzun yaşayan Poussin'nin cenazesi, San Lorenzo in Lucina Kilisesi'nde gömüldü. François-René de Chateaubriand, 1820'de oluşturduğu anıtı Poussin'ye bağışladı. Poussin geriye bir çocuk bırakmadı, ancak daha sonradan bir ressam olup Poussin soyadını alan kayınbiraderi Gaspard Dughet'yi (Gasparo Duche) evlat edindi. Poussin yaşamı boyunca, zamanının Fransız sanatındaki dekoratifliğe doğru oluşan popüler eğilimden uzak durdu. Poussin'nin çalışmalarında Rönesans'ın sağkalım dürtüsü ile klasik antik dönem sanatına yapılan bilinçli göndermeler bir çift olarak, mükemmellik standartını oluşturmuştur. Poussin'nin hedefi, renge tercihen "tasarımın asaleti" ile elde edilen dışavurumun duruluğuydu. Belki de onun tasarımla ilgili endişesi, çalışmalarının gravür kopyalarında en iyi şekilde görülebilir. Çalışmalarını en başarılı şekilde yeniden oluşturan kişiler; Louis Audran, Claudine Stella, Picart ve Pesne'dir. Poussin'nin çalışmalarında en çok rastlanan temalar trajedi ve ölümdür. "Et in Arcadia ego", iki kere resmini yaptığı bir başlıktır ve ussal yaklaşımının bir örneğidir. Bu kompozisyonunda, idealleştirilmiş çobanlar, "Et in Arcadia ego" cümlesi yazılı bir mezarı incelemektedirler. Bu yazı genelde, kişileştirilmiş ölüm tarafından söylenen: "Arkadya'da bile ben varım" memento morisi olarak yorumlanır. Poussin, oluşturduğu figürlerin "oynadıkları role göre en damıtılmış ve en tipik tavrı ve duyguyu göstermesini" amaçlamıştır ve kesin olmayan duygulardan endişelenmiştir: Poussin peyzaj türünün gelişimi üzerinde önemli bir rol oynamıştır. İlk resimlerinde peyzaj, bir grup figür için endamlı bir arka plan oluştururken; daha sonraki çalışmaları, peyzajın kendisi yönünde gelişmiştir ancak figürler asla tamamen yok olmamıştır. Bu durumun örnekleri: "Patmos'da Aziz John ile Peyzaj" (1640), (Art Institute of Chicago) ve "Bir Roma Yolu ile Peyzaj" (1648), (Dulwich Resim Galerisi) eserlerine görülebilir. Poussin'nin resimleri arasında en kalitelileri Louvre, Paris'te bulunur. Diğer dikkate değer çalışmaları: Londra'daki Ulusal Galeri'de, İskoçya Ulusal Galerisi'nde, Dulwich Resim Galerisi'nde, Şanti Şatosu'nda, St. Petersburg'daki Ermitaj Müzesi'nde ve Madrid'deki Prado Müzesi'nde bulunur. Poussin üretken bir sanatçıydı. Pek çok çalışması bulunur: İlk başlarda Poussin'nin dehası, sadece küçük bir koleksiyoncu çevresi tarafından biliniyordu. Ölümünden 20 yıl sonra, çalışmalarının bilhassa büyük bir bölümü XIV. Louis tarafından bir araya getirilmiştir. Aynı zamanda, Fransız sanatına "klasik ciddiyet" temasını kattığı fikri geçerlilik kabul etmişti. İngiltere'de çalışan 18. yüzyıl Amerikan ressam Benjamin West, Québec'te General Wolfe'un ölümü temalı tablosunu Poussine odaklı yapmıştır. Sonuç olarak resimdeki her karakterin bakışında Wolfe'un ölümü üzerine meydana gelen ciddiyet vardır. Jacques-Louis David Fransız Devrimi sırasında "Poussinesque" olarak bilinen bir tarzı yeniden diriltti. Bunun nedeni kısmen, devrim liderlerinin, saltanatın manasızlığının ve baskısının yerini Cumhuriyetçi ciddiyetin ve yurttaşlık düşüncesinin almasını istemesidir. Bu durum en çok; David'in, kendi prensipleri için oğullarını feda eden Brutus'un onların cesetlerini aldığı tabloda ve Jean-Paul Marat'ın ölümü tablosunda bellidir. 19. yüzyıl boyunca Poussin'nin eserleri herkese açıktı, çünkü Fransız Devrimi sonucu Louvre Müzesi'nin tüm eserleri halka açılmıştı. Bu, kendi çalışma yöntemleri üzerinde kafa yoran, düşünceli ve özdönüşümsel sanatçılar, özellikle "faire du Poussin sur nature" ve post-empresyonizm üzerine uğraşan Cézanne için bir ilham kaynağı olmuştur. 20. yüzyıl sanat eleştirmenleri, Pablo Picasso ve Georges Braque'ın "analitik kübist" denemelerinin Poussin'nin örneklerinde bulunduğundan bahsetmiştir. 1963'te Picasso, Poussin'nin "Sabine Kadınlarının Tecavüzü" eserinden ilham alarak bir resim dizisi yapmıştır. Ayrıca Jean Hugo da çalışmalarında Poussin'den ilham almıştır. Poussin'nin etkilediği en ünlü 20. yüzyıl kişisi, 1979 yılında Sovyet istihbaratıyla yaptığı işbirliğinin açığa çıkarılması üzerine gözden düşen, "Kraliçe'nin Resimlerinin Muhafızı" unvanlı İngiliz Anthony Blunt'dır. Günümüzde Poussin'nin resimleri, Louvre'da ona adanan bir galeride bulunmaktadır. Norma Zimmer Norma Zimmer (13 Haziran 1923, Idaho - 10 Mayıs 2011, Orange County), Amerikalı şarkıcı ve oyuncu. 22 yıl boyunca Tv ekranlarında yayınlanan Lawrence Welk tarafından sunulan "The Lawrence Welk Show" 'da seslendirdiği "Champagne Lady" adlı parçayla hatırlanır. Bing Crosby ile birlikte rol aldığı 1950 yapımı müzikal Tv filmi "Mr Music" ve 1951 yılında çekilen Disney yapımı klasikleşmiş hikâyenin versiyonu olan "Alice Harikalar Diyarında" filminde canlandırdığı "Rose" karakterleriyle başarılı bir oyunculuk sergiledi. 10 Mayıs 2011 tarihinde 87 yaşında ölen sanatçı California 'da "Memory Garden Memorial Park" mezarlığında defnedildi. Mısır Silahlı Kuvvetleri Mısır Silahlı Kuvvetleri, Mısır'ı karadan, havadan ve denizden gelebilecek her türlü saldırıya karşı korumakla görevli olan askerî kuvvet. Mısır Kara Kuvvetleri, Mısır Hava Kuvvetleri, Mısır Deniz Kuvvetleri ve Mısır Hava Savunma Kuvvetleri'nden askeri birliklerden oluşmaktadır. Bu kuvvet İsrail ile birçok savaşa girmiştir. Ayrıca 2011 Mısır Devrimi'nde de önemli bir yeri olmuştur. 2012-13 Mısır protestoları'nda Cumhurbaşkanı Muhammed Mursi'ye muhtıra vererek 3 Temmuz 2013 tarihinde yönetime el koymuştur. Peter Higgs Peter Ware Higgs (d. 29 Mayıs 1929), Edinburg Üniversitesi’nden emekli İngiliz teorik fizikçi ve ayrı atomaltı parçacıklar üzerine yaptığı çalışmalarla Nobel ödülü kazanmıştır. 1960'lı yıllarda kırık simetrinin ve elektrozayıf teorisinin temel parçacıklarının kütlesinin kökenini, W ve Z bozonlarının ayrıntılarını ortaya koyabileceğini öne sürdü. Higgs mekaniği, başta Higgs olmak üzere birçok bilim insanı tarafından önerilmiştir. Yeni bir parçacık olan Higgs bozonunun varlığını öngörmektedir. Higgs bozonu, en büyük fizik başarılarından biri olmuştur. 4 Temmuz 2012 tarihinde CERN deneysel olarak Higgs bozonu gibi bir bozonun bulunduğunu yayınladı, fakat standart Higgs bozonu modelinin gerektirdiği özelliklere sahip olup olmadığını görmek için daha fazla çalışmaya ihtiyaçları olduğunu duyurdular. 14 Mart 2013 tarihinde, sıfır spine ve pozitif eşliğe sahip bir parçacık keşfedildi. Bu parçacık Higgs bozonunun iki ana kriterini sağlıyordu ve doğada keşfedilen ilk skaler parçacık oldu. Higgs mekaniği genel olarak parçacık fiziğinin standart modelinin önemli bir bileşeni olarak kabul edilir. Higgs mekanikleri olmasaydı belirli parçacıkların kütlesiz omasına neden olurdu. Higgs’in sahip olduğu ödüller; 1981 yılında Royal Society Hughes madalyası; 1984 yılında Institue of Physics Rutherford madalyası;1997 yılında tarafından Institue of Physics’te yaptığı teorik fiziğe yaptığı akılalmaz katkılarından ötürü Dirac madalyası; 1997 yılında European Physical Society tarafından yüksek enerjili parçacık fizik ödülü;2004 yılında Wolf fizik ödülü ;2009 Oskar Klein Memorial Lecture Royal Swedish Academy of Sciences; 2010 yılında American Physical Society J. J. Sakurai Prize for Theoretical Particle Physics; ve 2012 yılında the Royal Society of Edinburgh taradınfanözel Higgs madalyası. Fizikçi dostu Stephen Hawking Higgs bozonu keşfi ile ilgili çalışmaları için Higgs’e Nobel ödülünün verilmesi gerektiğini düşünüyordu. 2013 yılında Higgs Nobel ödülünü kazandı ve François Englert ile paylaştı. 2015 yılında Royal Society Dünya’nın en eski bilimsel ödülü olan Copley madalyası ile Higgs'i onurlandırdı. Higgs İngiltere,Newcastle upon Tyne’nin bir sokağı olan Elswick’te İskoç anne ve babanın oğlu olarak dünyaya geldi. Babası BBC’de ses mühendisi olarak çalışıyordu.Çocukluk dönemi astımı, babasının işi yüzünden ailenin taşınması ve İkinci Dünya Savaşı Higgs’in ilkokul derslerini kaçırmasına neden oldu bu yüzden evde eğitim gördü. Sonrasında babası Bedford’a taşındı, Higgs annesi ile birlikte Bristol’de kaldı, çocukluğunun büyük kısmı burada geçti. 1941-1946 yılları arası Bristol’de bulunan Cotham Grammar okuluna gitti. Okulun eski mezunlarından, kuantum mekaniğinin kurucularından Paul Dirac’tan etkilendi. 1946 yılında 17 yaşındaki Higgs City of London okuluna başladı, matematik üzerinde yoğunlaştı, sonrasında 1947 yılında King’s College London’a öğrenim görmeye başladı.1950 yılında birinci sınıf onur seviyesi ile mezun oldu.1952 yılında masterını tamamladı. Royal Commission for the Exhibition of 1851 tarafından 1851 Research Fellowship üyeliği ile ödüllendirildi. Doktorasını Charles Coulson ve Christopher Longuet-Higgins denetimi altında moleküler fizik üzerine yaptı. Doktorasını 1954 yılında “Moleküler titreşimler teorisi ile ilgili problemler” başlılkı tezi ile tamamladı. 1954-1956 yılları arasında University of Edinburg’ta kidemli araştırma görevini yerine getirdi. Imperial College London ve University College London üniversitelerinde çeşitli görevlerde bulundu, ayrıca geçici olarak matematik derslerine de girdi. 1960 yılında Tait Institute of Mathematical Physics’te öğretim üyesi olarak görev almak için Univesity of Edinburg’a geri döndü. Bu durum ona öğrenciyken otostopla gidip eğlendiği Western Higlands şehrine yerleşmesine olanak sağladı. 1970 yılında doçentliğe yükseltildi ve 1983 yılında Royal Society of Edinburgh üyesi oldu. Higgs, 1980 yılında Edinburg Üniversitesinde teorik fizik makamına atandı. 1983 yılında Fellow of Royal Society (FRS) topluluğuna katıldı, 1984 yılında Rutherford Medal ödülünü kazandı, ve 1991 yılında Institute of Physics üyesi oldu.1996 yılında Edinburg Üniversitesiden profesör olarak emekli oldu. 2008 yılında Swansea Üniversitesi, parçacık fiziğindeki çalışmaları adına onursal üyelik verdi. Higgs Edinburg’ta ilk olarak kütle ile ilgilenmeye başladı, teorik alandada sonradan kütle kazanmış bir parçacık üzerene fikirler geliştirmeye başladı.Sonrasında bu alan Higgs alanı olarak bilinicekti. Higgs bu alanın uzayda yayıldığını ve temas ettiği bütün temel atomaltı parçacıklara kütle kazandırdığını öne sürdü. Higgs mekanikleri, Higgs alanın kuarklara ve leptonlara kütle kazandırdığını öne sürer. Ancak bu alan atomaltı parçacıkların protonlar ve nötronlar olmak üzere küçük bir kısmını etki etmektedir. Bu duruma göre, gluonlar ve onlara bağlanan kuarklar beraber iken partikül kütlenin büyük bir kısmını oluşturuyordu. Higgs’in çalışmalarının fikir kaynağı Nobel ödüllü Japon fizik profesörü Yoichiro Nambu’nun “kendiliğinden simetri kırılması” adlı, yoğun maddelerdeki süperiletkenler üzerine olan çalışmasından geliyordu. Fakat bu teori kütlesiz parçacıkların olduğu öngörüyordu ki, bu yanlış bir tahmindi. Higgs teorisinin ana prensiplerini, iptal olan bir Higlands gezisinden sonra Edinburg’taki dairesinde geliştirdi. Teorinin gelişimi esnasında hiç “eureka anı” olmadığından bahsetmiştir. Higgs 1964 yılında Goldstone teorisindeki(kütlesiz Goldstone parçacıkları, bölgesel simetri kendiliğinden görecelik kuramı ile bozulursa meydana gelmez) bir boşluktan yararlanıp kısa bir rapor yazıp CERN’de düzenlenip dağıtılan bir dergi olan Physics Letters"’da" yayınladı. Higgs teorik modelini(Higgs mekaniği) tanımlayan ikinci bir rapor yazıp Physics Letters dergisine yolladı, fakat bu rapor fizik ile alakasız olduğu öne sürülüp geri çevrildi. Higgs raporuna fazladan bir paragraf daha ekleyip başka önde gelen bir dergi olan Physical Review Letters dergisine yolladı, 1964 yılında yayınlandı. Bu rapor yeni muazzam spinsiz bir bozonu(şu an Higgs bozonu olarak bilinmektedir) öngörmekteydi. Robert Brout ,Francois Englert Gerald Guralnik, C. R. Hagen ve Tom Kibble ismindeki diğer fizikçiler yaklaşık olarak aynı zamanlarda benzer sonuçlara ulaştılar. Üçüncü bir rapor daha yayınladı. Bu rapor Higgs,Brout ve Englert’ten alıntılar içeriyordu. Bu bozunun Higgs, Guralnik, Hagen, Kibble, Brout, ve Englert tarafından keşfedildiği yazılmış olan bu üç rapor "Physical Review Letters" ellinci yıl dönümde, bir dönüm noktası olarak tanımlandı. 1964 yılında yayınlanan PRL symmetry breaking raporu ile benzer yaklaşımları ve katkıları olmasına ragmen, kayda değer farklılıklarda bulunuyordu. Bu mekanik Philip Anderson tarafından 1962 yılında yayınlanmıştı, buna ragmen büyük öneme sahip olan görelilik modelini içermiyordu. 4 Temmuz 2012 yılında, CERN ATLAS ve CMS deneylerinde Higgs bozonu olabileceğini düşündükleri bir parçacık hakkında güçlü bulgulara rastladılar. 126 Gigaelektronvoltluk bir kütlesel bölge civarlarında bulunuyordu. Cenevre'de yaptığı konuşmada Higgs “Bu hayatımda geçekleşen en inanılmaz şey” diye yorumlamıştır. İşin garip tarafı bu konuşma Higgs’in raporunu geri çeviren "Physics Letters" editorü ile aynı yerde gerçekleşmiştir. 2011 yılında Edinburgh Ödülü’ne layık görüldü. O bu ödülü almış beşinci kişiydi. Ödül şehre olumlu katkı yapanlara, Edinburgh’u ulusal ve uluslararası tanıtmayı başarmış ve seçkin biri olarak kabul edilen kişilere, Edinburgh Belediye konseyi tarafından 2007 yılında verilmeye başlanmıştır. 24 Şubat 2012 tarihinde City Chambers’ta yapılan bir törende kendisine George Grubb tarafından işlemeli bir Loving cup hediye edildi. Etkinlikte daha önce Edinburgh Ödülü’nü alanların el izinin oyulduğu Caithness taşına, Higgs’in el izi oyuldu. Temmuz 2013 yılında profesör Higgs’e Bristol şehrinin fahri vatandaşlığı ile ödüllendirildi. Nisan 2014’te ise Newcastle şehrinin fahri vatandaşlığı hediye edildi. Ayrıca Newcastle Gateshead Initiative Local Heroes Walk of Fame’in bir parçası olan Newcastle rıhtım’ına adına pirinç plaket yerleştirdiler. 6 Temmuz 2012 yılında Edinburg Üniversitesi Profesör Higgs adını verdiği gelecekteki teorik fizik araştırmalarına yardımcı olarak yeni bir bilim merkezi açtığını duyurdu. Higgs teorik fizik merkezi evrenin nasıl çalıştığı hakkında çalışmalar yapmak dünya üzerindeki bilim adamlarını bir araya getirmeyi amaçlamaktadır. Merkez şu anda James Clerk Maxwell binasının içinde bulunup, School of Physics and Astronomy ve İGEM’e ev sahipliği yapmaktadır. Üniversite teorik fizik dalına kendisine makam vermiştir. 8 Ekim 2013 tarihinde Peter Higgs ve François Englert’in atomaltı parçacıkların kütlelerinin kaynağını açıklayacak teorik mekanikleri keşfi ve Atlas Ve CMS deneylerinde oluşacak parçacığı öngördükleri için nobel ödülüne layık görüldüler. Higgs medyanın ilgisinden uzak durduğunu itiraf etmiştir. Cep telefonu da taşımadığı için, Nobel fizik ödülünü kazandığını evinin yakınındaki eski komşusundan öğrenmiştir. 1999 yılında Higgs şövalyelik unvanını geri çevirdi, fakat 2012 yılında The Order of the Companion of Honour üyeliğini kabul etti. Guardian gazetesi ile yaptığı bir röportajda hediyeyi yalnızca Kraliçe’nin hediye olarak kabul ettiğini söyledi. Bunun yanı sıra bu İngiltere’deki honours system’in hükümetlerce politik güç olarak kullanıldığı ekledi. Yine aynı röportajda neden isminde bulunan CH’ ne anlama geldiği sorununa “Bu benim fahri İsviçre vatandaşı olduğum anlamına gelir.” cevabını vermiştir. 1 Temmuz 2014 tarihinde Kraliçe’den Holyrood House’a atanma emri aldı. Higgs'in 2008 yılında Ken Currie tarafından boyanan portresi. Üniversite tarafından yaptırılıp James Clerk Maxwell binasında bulunan the School of Physics and Astronomy and the School of Mathematics bölümünün kapısına asılmıştır. Higgs, Londra’dan Edinburg’a geçen süre zarfında nükleer silahsızlanma kampanyası (CND) aktivisti idi, fakat grup nükleer enerjiye de karşı çıkmaya başlayınca üyeliğini iptal ettirdi. Aynı şekilde Higgs, Greenpeace GDO’a karşı çıkana dek gruba üyeydi. 2004 yılında Wolf Prize in Physics kazandı, fakat ödülü almak için Kudüs’e gitmeyi reddetti. Bunun nedeni ise İsrail başkanı Moshe Katsav’ın Filistin’e karşı olan tutumuna karşı olmasıydı. Higgs aktif Edinburg Üniversitesinin Association of University Teachers kolunda fizik bölümü için kaliteli öğretim görevlileri yetiştirmek üzere yer aldı. Higgs bir ateisttir. Richard Dawkins Higgs’i ateist olmayan aşırı dincilerin görüşlerini sahip olan biri olarak tanımlamıştır. Higgs dine görüşe sahip olan Tanrı parçacığı isminin insanlara i rahatsızlık vereceğini düşündüğünden dolayı kullanılmasını hoş karşılamadığını söylemiştir. Higgs bozonunun bu lakabı Tanrı Parçacığı: eğer evrenin cevabıysa, Sorusu nedir? isimli kitabın yazarı Leon Lederman’a affedilmiştir. Fakat bu lakap önerisi Lederman’ın “Tanrı’nın belası parçacık” yerine yayıncı firma tarafında sunulmuştur. Higgs, 1963 yılında bir Nükleer silahsızlanma aktivisti olan Jody Williamson ile evlendi. İlk oğlu 1965 yılında Chapel Hill ziyaretinden birkaç ay sonra doğdu. Higgs ailesinin iki adet oğlu bulunmaktadır. Chris, bir bilgisayar mühendisi, John ise bir caz müzisyeni olmuştur. İki torunu ile birlikte bütün aile Edinburg’ta yaşamaktadır. Arjuna Arjuna, Hint mitolojisinde dünya üzerindeki en büyük savaşçı, epik Hindu destanı Mahabharata'nın beş kahramanından ve Dvapara çağının en önemli figürlerinden biridir. Kelime anlamı 'parlak', 'ışıltı', 'beyaz' veya 'gümüş' olan Arjuna korkusuz bir okçu idi ve çoğu zaman "Yenilemez" Vişnu şeklinde kendisinden söz edilirdi. Beş "Pandava" kardeşin üçüncüsü olan Arjuna, tanrıların kralı Indra ve Kuru kralı Pandu'nun karısı Kunti'nin çocuğuydu. Arjuna her iki elini de beceriyle kullanabilen usta bir okçu idi ve Yudhisthira'nın zaferiyle sonuçlanan Mahabharata savaşında bir "Maharathi" olarak önemli bir rol oynadı. Ustası Drona'dan savaş sanatları dersleri aldı. Arjuna muhteşem yay olarak bilinen "Gāndeeva"'yı kullandı. Karna ve Jayadratha gibi pek çok Kaurava generalini öldürdü. Arjuna aynı zamanda tanrı Vişnu'nun bir avatarı olan Krişna ile yakın arkadaştı. Arjuna'nın Subhadra, Draupadi, Chitrangada ve Ulupi adlarında dört karısı vardı. Destanda, Arjuna'nın bilge Nara'nın manevi elementi "amsha"'ya sahip olduğu söylenir. Nara, Naraya'nın sonsuz yolculuktaki refakatçisi ve bazen de Narayana'nın formlarından biri olarak kabul edilir. Arjuna'dan bazen Mahabharata'nın "dördüncü Krişna"sı olarak da söz edilir. Pandu, "Kindama"nın lanetinden dolayı çocuk sahibi olamıyordu. İlk karısı Kunti, bekaret döneminde, bilge Durvasa'dan bir lütuf kazandı ve bu lütuf ona seçeceği herhangi bir tanrıdan çocuğu olabileceği fırsatını sundu. Pandu ve Kunti bu ilahi lütufu kullanmaya karar verdiler. Kunti sırasıyla Dharma, Vayu ve Indra'ya yakardı ve sonrasında üç çocuğu oldu. Arjuna Kunti'nin Hinduizm'de tanrıların kralı olarak bilinen Indra'dan doğan üçüncü çocuğuydu. Arjuna büyük bir savaşçı olarak bilinir. Kariyerinin kökeni gençliğinde aldığı eğitime dayanır. Arjuna öğrenebileceği her şeyi ustası Dronacharya'dan öğrendi ve muhteşem savaşçı manasına gelen "Maharathi" unvanını kazandı. Konsantrasyon gücünü anlatan en meşhur hikâyelerden biri şöyledir: Öğretmeni Dronacharya Arjuna'nın okçuluk yeteneğini test etmek istedi. Bir ağacın dalına tahtadan bir kuş astı ve öğrencilerini çağırdı. Öğrencilerden ilkine kuşun bir gözüne nişan almasını ama oku henüz atmamasını söyledi. Sonra öğrenciye ne gördüğünü sordu. Öğrenci bahçeyi, ağacı ve çiçekleri gördüğünü söyledi. Drona ona kenara çekilmesini ve atış yapmamasını söyledi. Aynı soruyu diğer öğrencilere de tek tek sordu. Sıra Arjuna'ya geldiğinde, Arjuna hocasına kuşun gözünden başka hiçbir şey görmediğini söyledi. Bu cevaptan memnun olan hocası Arjuna'nın kuşu vurmasına izin verdi. Buradaki ders odaklanmanın gücü idi. Arjuna kardeşi Bhima'nın karanlıkta bile gündüz ışığındaymışçasına oburca yemek yediği fark etti. Eğer karanlıkta ok atma çalışmaları yaparsa çok daha iyi bir okçu olacağını fark etti. Edindiği bu yetenek sayesinde Kurukshetra savaşında Jayadratha'yı öldürdü. Arjuna'nın okçuluktaki yeteneği hayatında sıradışı bir rol oynadı. Bu sayede Panchala kralı Drupada'nın kızı Draupadi ile evlendi. Drupada kızını evlendirmek için bir yarışma düzenledi. Tahta bir balık yağla dolu bir havuzun epey üzerinde bir yere asıldı. Bu asılı duran balık aynı zamanda etrafında dönüyordu. Yarışmacılardan dönmekte olan balığı gözünden vurmaları istendi. Fakat balığa direkt nişan almak yasaktı. Balığın yağla dolu havuz üzerindeki yansımasına bakılıp nişan alınacaktı. Pek çok prens ve soylu adam Panchala prensesi için yarıştı. Her ne kadar o zamanlar Pandava'lar henüz saklanıyor olsalar da, Arjuna üst sınıf bir Brahmin gibi giyindi ve yarışmaya katıldı. Balığı yağın yansımasına bakarak gözünden vurabilen tek kişi Arjuna oldu. Beş Pandava kardeşin beşi de anneleri Kunti'ye haber vermeksizin bu yarışmaya katıldı. Eve yanlarında prenses Draupadi olmak üzere zaferle döndüler. Evin dışındayken annelerine şöyle seslendiler: "Anne, getirdiğimiz şeye asla inanamayacaksın! Tahmin et!" İşiyle meşgul halde olan Kunti cevap vermeyi reddetti. "Getirdiğiniz şey her ne ise, onu aranızda eşit bir şekilde paylaşın, herhangi bir münakaşa istemiyorum" dedi. Annelerinin bu sözünü ciddiye alan kardeşler prenses Draupadi'yi ortak eşleri yaptılar. Bu aynı zamanda kendi gücüyle kazandığı halde karısını kardeşleriyle paylaşan Arjuna'nın cömertliğini gösterdi. Draupadi diğer kardeşleriyle de evli olmasına rağmen en çok Arjuna'yı sevdi ve en çok ona ilgi gösterdi. Efsaneye göre Draupadi önceki yaşamında tanrı Şiva'dan farklı beş çekici erkek karakterine sahip bir tek koca istedi. Tanrı Şiva bunun mümkün olmayacağı konusunda kendisini uyardı, fakat Draupadi ısrar etti. Bunun neticesinde farklı bedenlerde vücut bulmuş beş Pandava kardeş dünyaya geldi. Başka bir versiyonda ise Draupadi önceki doğumunda erdemli bir koca sahibi olabilmek için çok şiddetli acılar çekti. Bu çektiği acılar üzerine tanrı Şiva kendisinden bir lütufta isteğinde bulunmasını söyledi. Bunu duyan Draupadi çok heyecanlandı ve heyecandan beş defa tekrarlayarak erdemli bir koca istedi. Bunun üzerine tanrı Şiva bir sonraki hayatında beş kocası olacağını söyledi. Kardeşler ortak eşleri Draupadi ile ilgili bir anlaşmaya vardılar. Herhangi biri Draupadi ile birlikteyken diğerleri onları rahatsız etmeyecekti. Bunu yapanın cezası bir yıl sürgüne gönderilme olacaktı. Pandavalar ferah bir ülke olan Indraprastha'yı yönetirken, bir Brahmin Arjuna'ya geldi ve yardımını istedi. Bir grup hırsız bu Brahmi'nin sürüsündeki hayvanları çalmıştı ve yalnızca Arjuna ona yardım edebilirdi. Arkuna ikilem içerisinde kaldı: silahları Draupadi ve Yudhishthira'nın birlikte olduğu odada idi ve onları rahatsız etmek cezalandırılmasına sebep olabilirdi. Arjuna bir anlık tereddüt etti. Ona göre yardıma muhtaç birine yardım etmek hele bir de Brahmi ise bir prensin göreviydi. Sürgüne gönderilme riski bu Brahmi'ye yardım etme isteğini etkilemedi. Birlikte olan çifti rahatsız etti, odadan silahlarını aldı ve hırsızların peşine düştü. Döndükten sonra rahatsız edilen karısı ve kardeşi dahil bütün bir ailesinin karşı çıkmasına rağmen sürgün cezasına çarptırılmak istedi. Arjuna sürgünde Manipur'a gitti. Orada Naga prensesi Ulupi onu bir çocuk sahibi olması konusunda etkiledi. Arjuna başta bunu kabul etmedi, fakat sonra Ulupi ona sürgünün Draupadi'ye bir saygı ifadesi olduğunu ve sonsuz olmayacağını söyledi. Draupadi'den uzak kaldığı sürece başka birisiyle birlikte olmasının yeminini bozmayacağını söyledi. Arjuna ikna oldu. 12 aylık sürgün dönemi boyunca farklı komşu krallıkları ziyaret etti ve buralarda evlilikler yaparak Pandava'ların gücünü arttırdı. Bazıları bu sürgünü Pandavaların Kauravas gibi güçlü rakiplerini yok etmek için düzenlenmiş bir plan olarak görür. Arjuna kırktan fazla ana evlilik yaptı. Seyahatleri sırasında da yüzlerce farklı evlilik yaptı. Bunların arasında destanda rol oynayan bazıları şunlardır: Draupadi: Arjuna'nın en bilinen eşi. Draupadi ile evlendikten sonra onu diğer erkek kardeşleriyle paylaştı. Bu esnada tanrı Krişna geldi ve daha önce kendisine verdiği sözü hatırlattı. Draupadi güçlü, iyi bir okçu, hikmet sahibi, çekici ve sabırlı bir koca istemişti. Krişna Draupadi'ye ona verilen hediyeyi reddetmemesi gerektiğini söyledi. Bhima gibi güçlü, Arjuna gibi iyi bir okçu, Yudhishthira gibi hikmet sahibi, Nakula gibi çekici ve Sahadeva gibi sabırlı bir koca kendisine verildiğini söyledi. Böylece Draupadi beş Pandava kardeşin birden karısı oldu. Panchali'nin kelime anlamı Panchala krallığından gelen hanımefendi demektir. Chitrāngadā: Arjuna sürgün yıllarında bütün bir Hindistan'ı dolaştı. Bu gezintileri onu doğu Himalayalar'daki doğal güzelliğie sahip mistik krallık antik Manipur'a getirdi. Burada Manipura kralının kızı Chitrāngadā ile karşılaştı ve evliliğine talip oldu. Babası anasoylu kültürlerinde çocukların vatanlarından ayrılamayacağını belirtip özür dileyerek bu teklifi reddetti. Arjuna ne Chitrāngadā'yı ne de ondan olacak çocukları Manipura'dan alıp götürmeyeceğine dair söz verdi ve evlendiler. Kısa süre sonra Babruvāhana isminde dedesinin krallığının varisi olacak bir erkek çocukları oldu. Arjuna'nın Kurukshetra savaşından sonra yaptığı seferlerden birinde bu erkek çocuğu tarafından öldürüldüğü ve sonra karısı Ulupi tarafından tekrar hayata döndürüldüğü söylenir. Ulupi: Arjuna Manipur'dayken Naga prensesi Ulupi kendisine aşık olur. Evliliklerinden bir erkek çocukları olur ve adını Iravan koyarlar. Iravan daha sonra Kurukshetra savaşında ölür. Ulupi Arjuna'yı kendisine koca yapmak için ölüler diyarındaki krallığına kaçırır, fakat sonra Chitrāngadā'nın yasını dindirmek için onu geri gönderir. Ulupi Babruvāhana'nın yetiştirilmesinde büyük bir rol oynadı ve onun üzerinde çok etkili oldu. Arjuna'yı savaş meydanında öldürdükten sonra tekrar hayata döndürmesi için annesine izin verdi. Subhadrā: Arjuna sürgününün son dönemini Dwarka yakınındaki bir orkidede geçirmeye karar verdi. Burası amcası Vasudeva'nın çocukları Balarama, Krişna ve Subhadrā'nın yaşadığı yer idi. Arjuna ve Subhadrā birbirlerine aşık oldular. Hem Arjuna'yı hem de Subhadrā'yı seven Krişna'dan da destek gördüler. Subhadrā'nın Arjuna'nın dördüncü karısı olması ailesinin onurunu itibarsızlaştıracağını bildiklerinden Krişna Subhadrā'yı Indraprastha'ya kaçırmasında Arjuna'ya yardım etti. Krişna'nın tavsiyesiyle Subhadrā at arabasını Dwarka'dan Indraprastha'ya sürdü. Krişna bunu Subhadrā'nın ailesini Subhadrā'nın kaçırılmadığına, kendi rızasıyla gittiğine inandırmak için kullandı. Arjuna ve Subhadra'nın Abhimanyu adında bir erkek çocukları oldu. Abhimanyu savaşta öldükten sonra eşi Uttarā'dan Parikshita adında Kuru klanının sağ kalan tek varisi bir erkek çocuğu oldu. Indraprastha'ya döndükten kısa bir süre sonra Arjuna Krişna ile birlikte Khandava ormanına seyahat etti. Orada ateş tanrısı Agni ile karşılaştılar. Agni başka bir kralın kendisine dua ederken saf yağ yedirmesinden dolayı sancı içerisindeydi. Arjuna ve Krişna'dan iyileşmek için tüm ormanı yakmak için yardımlarını istedi. Burada aynı zamanda tanrı Indra'nın arkadaşı iblis kral Takshaka'da yaşamaktaydı ve ne zaman Agni ormanı yakmaya çalışsa Indra yağmur yağdırarak bunun önüne geçiyordu. Arjuna Agni'ye çok güçlü bir yay ile Indra'nın yıldızlarına karşı mukavemet edebileceğini söyledi. Agni Varuna'ya yakardı ve Arjuna'ya muhteşem güçlü bir yay olan ve normal silahlarla yok edilemeyen Gāndeeva'yı verdi. Arjuna Agni'ye devam etmesini ve babasıyla savaşını sürdürmesini söyledi. Savaş birkaç gün ve gece sürdü. Derken gökyüzünden bir ses Arjuna ve Krişna'yı muzaffer ilan etti ve Indra'ya geri çekilmesini söyledi. Gandeeva'nın Brahma tarafından yaratıldığı da söylenir. Yanan ormanın içinde, Arjuna yetenekli bir mimar olan Maya'yı koruma altına aldı. Buna karşılık olarak Maya dünyada eşi benzeri olmayan bir kraliyet salonu inşa etti. Bu salon Duryodhana'nın kıskançlığının doruk noktasına ulaşmasına sebep olmuştur. Arjuna Indraprastha'ya döndükten sonra Mahābhārata'da sözü edilen birkaç önemli olay meydana geldi. Bunlar beş Pandava kardeş ve ortak eşleri Draupadi arasında geçen olaylardı. Arjuna'nın bu dönemdeki eğitimi yaklaşmakta olan savaş için çok büyük önem teşkil edecekti. Sürgünün beşinci yılında, Arjuna Şiva'ya yakarmak ve Şiva'nın diğer bütün silahları yok edebilecek güçte tanrısal silahı Pashupata'yı almak için diğerlerinden ayrılır ve gider. Arjuna'nın yakarışı Şiva'nın hoşuna gider ve onu test etmek ister. Arjuna'nın duasını bölmek için yaban domuzu görünümünde bir asura (kötülük tanrısı) yaratır. Yaban domuzuna kızan Arjuna onu kovalar ve okuyla vurur. Aynı anda bir avcı kılığına giren Şiva'nın yayından çıkan ok da domuza saplanır. Arjuna ve avcı domuzu kimin vurduğu konusunda tartışmaya başlar. Bunun üzerine dövüşmeye başlarlar. Avcı Arjuna'nın bütün silahlarına el koyar. Bu yenilgiden dolayı utanan Arjuna dua etmekte olduğu Şiva'ya döner ve ona çiçekler sunar. Derken çiçekler avcının vücuduna saplanmış birer oka dönüşür. Arjuna avcının Şiva olduğunun farkına varır ve önünde diz çöker. Şiva ona Pashupata bilgisini öğretir. Bu bölüm Sanskrit destan Kirātārjunīya'nın temelini oluşturur. Bu silahı aldıktan sonra Indra'nın cenneti Indraloka'ya gitti. Orada babası Indra ile vakit geçirdi ve Vedalardan eğitim aldı. Göklerdeki güçlü ve tanrıları tehdit eden iblis klanlar Nivatakavachas ve Kalakeya'ları yok etti. Klanların Brahma'dan aldıkları yenilmezlik güçleri var idi. Arjuna ölümlü biri olarak aldığı eğitimle onları yok etmeyi başardı. Indraloka'da iken, Arjuna'ya bulut ve su tanrıçası dansçı Urvashi'den evlilik teklifi gelir. Urvashi daha önce Pururavas adında bir kral ile evliydi ve bu evliliklerinden Ayush isminde bir çocukları olmuştu. Ayush Arjuna'nun uzak atalarındandı ve aynı zamanda Urvashi'nin çocuğuydu. Arjuna Urvashi'ye bu bağlantıyı hatırlatarak onun bu teklifini reddetti. Urvashi reddedilmekten hoşlanmadı ve Arjuna'nın kendisine hakaret ettiğini söyledi. Urvashi Arjuna'yı azarladı ve bir gök dansçısının dünyalı birisiyle herhangi bir ilişkisi olamayacağını söyledi. Arjuna tereddütlerini aşamadı ve "Senin karşında ben bir çocuğum" dedi. Bu cevaba üzülen Urvashi Arjuna'yı zayıflık ve güçsüzlükle lanetledi. Sonraları Indra'nın emriyle Urvashi bu lanetini değiştirdi. Yeni lanete göre Arjuna en az bir yıl bu lanetin cezasını çekmek zorunda idi ve kendisi bu yılın hangisi olduğunu seçebilecekti. Arjuna bu bir yılı sürgünde kimliğini kullanmak için kullandı. 12 yılı ormanda geçirdikten sonra Pandava kardeşler onüçüncü yılı tebdil-i kıyafetle halk arasında geçirdiler. Arjuna bu zaman dilimini lanetin cezasını çekmek üzere kullandı. Brihannala adını aldı ve yılın sonunda Arjuna Virāta krallığını işgal eden Kaurava ordusunu yenilgiye uğrattı. Bu başarısına karşı bir ödül olarak kral Virāta Arjuna'ya kızını evlenmek üzere teklif etti. Arjuna mahcup bir şekilde bunu kabul edemeyeceğini ve Uttarā'yı kızı gibi gördüğünü ve fakat onu genç oğlu Abhimanyu ile evlendirebileceğini söyledi. Krişna'nın kişisel ilgi ve yardımının yanı sıra Arjuna'ya ayrıca Hanuman da büyük Kurukshetra savaşı esnasında destek oldu. Arjuna savaş meydanına atları üzerinde Hanuman'ın bayrağıyla girdi. Hanuman ilk kez Rama'nın Sita'yı kurtarmak için inşa ettiği Rameshwaram'daki büyük köprünün olduğu yerde konuşan küçük bir maymun şeklinde göründü. Arjuna Rama'nın köprüyü inşa etmek yerine neden küçük bir maymundan yardım aldığını merak edince Hanuman Arjuna'yı o küçük maymuna karşı yarışmaya davet etti. Arjuna küçük maymunun Hanuman olduğunu bilmeden bu meydan okumayı kabul etti. Hanuman Arjuna'nın inşa ettiği bütün köprüleri yıktı ve daha sonra onun canını almaya karar verdi. Derken Vişnu belirdi ve Arjuna'yı abesle iştigal etmesinden, Hanuman'ı ise Arjuna'yı yeteneksiz hissettirdiğinden dolayı azarladı. Nedamet olarak Hanuman Arjuna'ya yaklaşan savaşta yardım edeceğine söz verdi. Pandava kardeşler sürgün sürelerinin bitmesiyle anlaşmayı bozan Kaurava'lardan krallıklarını geri almak üzere geri dönme yollarını aramaya başladılar ve savaş başladı. Krişna'nın büyük kardeşi Dwaraka'nın kralı Balarama, Kaurava ve Pandavalar arasındaki bu savaşta tarafsız kaldı. Çünkü her iki taraf da Yadavaların akrabasıydı. Krişna bu 18 günlük savaşta Arjuna'nın özel arabacısı oldu ve onu pek çok ölüm ve yaralanmadan korudu. "Arjuna'nın arabacısı" ifadesi "Yol gösteren" veya "Rehberlik eden" manasındadır. Arjuna'yı korumanın yanı sıra Krişna aynı zamanda ona savaş sırasında Bhagavad Gita denilen vahiyleri indirerek doğru yolu gösterdi. Her iki ordu savaş meydanında savaş düzenine girip karşı karşıya geldiği zaman, Arjuna kalbinde ağırlık hissetti. Karşıda savaşacağı insanlar kendi yakın akrabalarıydı ve bir zamanlar çocukken onlarla birlikte oyunlar oynamıştı. Bütün bunların deği değmeyeceğini kendi kendine sordu. Sırf bir krallığı almak için kendi yakınlarıyla savaşacak mıydı? Arjuna bocalama yaşadı ve Krişna'dan nasihat istedi. İşte bu esnada Tanrı Krişna Bhagavad Gita vahiylerini Arjuna'ya indirdi. Arjuna'nın doğruluk için savaşması, kişisel kayıpları, neticeleri, ödülleri bir kenara bırakması gerektiğini bildirdi. Ayrıca Arjuna'nın akrabalarını öldürmekten endişe etmemesi gerektiğini söyledi ve ekledi: "çünkü onlar benim elimde çoktan öldüler.." Mahabharata Arjuna'nın yaptığı pek çok seyahatten bahseder. Ustası Drona'dan askeri eğitimini aldıktan sonra Arjuna kuzey ve kuzay batıya doğru yola çıkar ve kendisinin dünyanın en büyük okçusu olduğunu ilan eder. Vipula ve Sumitra krallarını ve yabancı kral Yavana'yı bu seyahatinde yenilgiye uğratır. Arjuna Vanga ve Kalinga yakınlarındaki en doğudaki okyanusa aştı, sonra sahil boyunca güneye doğru ilerledi ve daha sonra Subhadra'ya aşık oldu Dwarka yakınlarındaki Prabhasa'ya vardı. Buradan Ganges nehrinin başlangıcına ulaştı. Nehrin başladığı yerde Nāga prensesi Ulupi ile karşılaştı. Manipura'da prenses Chitrangata ile karşılaştı. Ulupi'den Iravat adında bir çocuğu oldu ve Chitrangata'dan Vabhruvahana adında başka bir çocuğu oldu. Subhadra'dan olan çocuğu Abhimanyu Arjuna'nın en sevdiği çocuktu. Pandava kardeşlerin ormanda geçirdikleri sürgün süresince, Arjuna kardeşlerini bırakarak Şiva'ya yakarmak için Himalayalar'a seyahat etti. Burada Şiva'dan tanrısal silahlar aldı. Oradan Indra tarafından alınarak tanrıların Tibet'teki bölgesine götürüldü. Bu bölgede tanrılar Nivatakavacha adı verilen iblisler arasında cereyan eden pek çok savaşta yer aldı. Arjuna'nın iblislere karşı tanrılara savaşta yardım ettiğinden söz edilir. Destanda uzun bir paragrafta Arjuna'nın iblislerin muhteşem şehrine nasıl gittiği ve orayı yıktığı anlatılır. Kurukshetra savaşından sonra, Arjuna kral Yudhisthira'nın Ashwamedha adağına kurban toplamak için başka bir seyahate başladı. Arjuna'nın Babruvāhana hariç bütük çocukları büyük Mahabharata savaşında öldü. Babruvāhana Chitrāngadā'nın babasına verdiği sözden dolayı savaşa katılmamıştı. Doğru olduğuna inandığı şeyleri yapmakta kararlı olan Arjuna Pandavaların savaşında çok önemli bir rol oynadı. Kurukshetra savaşından önce, tanrı Krişna Arjuna için endişe duydu, çünkü Karna'nın elinde tanrı Indra'dan aldığı ve Arjuna da dahil kim olursa olsun yok edebilecek güçte olan tanrısal bir silah olan Shakti vardı. Arjuna'ya Tanrıça Durga'ya kendisini korumak için dua etmesini söyledi. Arjuna'nın kısa bir yakarışından sonra Tanrıça Durga belirdi ve savaşta güvende olacağını bildirdi. Krişna aynı zamanda eğer Bhishma Kaurava ordusunun başına geçerse Arjuna'ya karşı savaşmayacağını söyleyen Karna'nın bu hareketinin bir inayet olduğunu söyledi. Fakat Bhishma'nın düşüşünden sonra Karna Kurukshetra savaşında Arjuna'ya karşı savaştı. Bhishma'nın bu davranışının arkasında iki neden var; birincisi kardeşlerin savaşmasını istemiyordu, ikincisi ise Karna onun hocası Parsuram'a hakaret etmişti. Arjuna başka önemli bir muharebede vahşice öldürülen çocuğu Abhimanyu'nun intikamını almak için Kaurava askerlerinden oluşan büyük bir birliğin tamamını bir günde imha etti. Öldürülen çocuğunun intikamını almak için eğer Sindhu kralı Jayadratha'yı öldüremezse kendisini yakacağını söyleyen Arjuna ona ulaşabilmek için önündeki bütün orduları yok etti. Arjuna'nın kendi kendisine verdiği bu söz Kaurava kampına şafaktan önce ulaştı. Jayadratha çok korktu ve savaş meydanından kaçmak istedi fakat Duryodhana, Drona, Karna ve Sakuni tarafından kalıp savaşması yönünde ikna edildi. Drona Jayadratha'yı içinden geçilmesi imkânsız bir savaş düzeni olan Padmavyuh ile koruyacağına dair söz verdi. Drona Kritvarma ile birlikte kilometrelerce uzunluktaki heybetli bir zırh içerisinde meydanda yer aldı. Bu savaş düzenini gören Jayadratha rahatladı ve kimsenin bu askerleri yarıp kendisine ulaşamayacağını düşündüğü için neşeyle doldu. Arjuna savaşa muhteşem yayı Gandiva'ya ok sürerek başladı. Drona ile giriştiği düelloda vakit kaybettiğini söyleyen Krişna Drona'yı geçmesini söyledi. Arjuna kabul etti ve Krişna'ya atlıları alıp Drona'yı görmezden gelerek askerleri yarmasını söyledi. Krişna bunu yaparken, Drona Arjuna'dan kendisiyle savaşmaya devam etmesini istedi fakat Arjuna bu isteğini reddeti ve Drona'nın kendisinin hocası olduğunu söyledi. Drona Arjuna'yı durdurmaya çalıştı ama başarılı olamadı. Arjuna askeri düzeni yarmayı başardı. Drona kral Yudhisthira'yı yakalamak için onun bulunduğu yere geldi. Arjuna Kaurava ordularının ortasında durdurulamaz bir şekilde en güçlü savaşçıları yok etmeye devam ediyordu. Kullandığı tanrısal silahlarla piyadeler ve filli birliklere çok büyük zararlar verdi. Arjuna askeri birlikleri tek tek yararak ilerledi. Geçilemez ilk askeri sırayı da geçmeyi başardı ve savunmanın bütün bir kısmını yok etti. Kaurava'ların içine doğru çok aşırı ilerlemişti. Arjuna'nın koruyucuları onunla birlikte içeriye doğru bu kadar ilerleyemediler ve Kritavarma tarafından durduruldular. Bu esnada Bheema, Satyaki ve Drishtadyumna Drona'yı koyda tuttular ve Drona Yudhishthira'yı yakalayamadı. Arjuna Kaurava ordularının en içlerine girdiği zaman, Yudhishthira Satyaki ve Bheema'yı düşman ordularının ortasında yalnız bulunan Arjuna'ya yardım için gönderdi. Arjuna'nın aksine, Satyaki ve Bheema Drona'yı yenerek Kaurava'nın içlerine girdiler. Arjuna tarafından ordular çoktan yok edildiğinden herhangi bir mücadele içine girmeden kolayca ilerlediler. Satyaki'nin Arjuna'nın yardımına geldiğini gören Karna onunla savaşmak için atıldı ve Satyaki'yi yenerek geldiği yere geri gönderdi. Bundan sonra Bheema Kaurava ordusu içlerine daldı ve Karna onunla da savaştı. Bheema Karna'nın atlı askerlerini öldürmeyi başararak onu sayıca zayıflatmayı başardı. Sonunda Karna Bheema'yı yenmeyi başardı fakat onu öldürmedi. Karna Kunti'ye Arjuna hariç başka hiçbir Pandava'yı öldürmeyeceğine dair söz vermişti. Karna sözleriyle Bheema'ya hakaret etti. Bheema bunun üzerine çok sinirlendi fakat başka önemli görevlerin olduğunu düşünerek geri çekildi. Arjuna'nın Jayadratha'ya çok yaklaştığını gören Duryodhana Drona'ya onu durdurmasını söyledi. Fakat Drona kralı yakalama şansını kaçırmak istemediği için Duryodhana'ya kendisinin gidip Arjuna ile savaşmasını söyledi. Duryodhana Arjuna'yı durdurabilecek güçte olmadığını söyledi. Böylece Drona Duryodhana'ya kırılamaz bir zırh giydirdi ve Arjuna'ya karşı zafer kazanağına dair onu ikna etti. Böylece Duryodhana'nın kendisine güveni geldi ve Arjuna'ya doğru saldırıya geçti. Krişna bu esnada Arjuna biraz dinlensin ve kolayca ok atsın diye atlarının dizginini eline aldı. Biraz dinlendikten sonra tekrar savaşa başladılar. Duryodhana Arjuna ile karşı karşıya geldi ama Arjuna tarafından zırh giymesine rağmen kolayca yenilgiye uğratıldı. Ashwatthama, Duhshasana ve Kripa müdahale edip Duryodhana'yı Arjuna'nın elinden kurtardılar. Kauravalar ile birlikte Arjuna'ya karşı savaşan Karna Arjuna'nın kendisinin anne tarafından yarı kardeşi olduğunu bilmeden Arjuna tarafından öldürüldü. Karna Arjuna'nın hocası tarafından küçük düşürülmenin intikamını almak için Arjuna ile çok büyük bir rekabete girdi. Arjuna Karna tarafından hem aşağılanarak hem de çocuğu Abhimanyu'nun savaşta öldürülmesinden dolayı tahrike kapıldı. Her ikisi de bu kişisel rekabeti savaş meydanına getirdi. Karşı karşıya geldiklerinde çok güçlü silahlarla uzun uzadıya savaştılar. Her ikisinin de cesareti ve hüneri savaşı izleyen milyonlarca askeri büyüledi. Karna annesi Kunti'ye Arjuna hariç hiçbir Pandavalıyı öldürmeyeceğine söz vermişti ve Arjuna'yı yok etmek onun hayattaki en büyük gayesiydi. Indra Karna'nın yenilemez olduğunu ve altın zırh ve küpe giydiği sürece savaş meydanında ölümsüz olduğunun farkına vardı. Böylece Brahmin kılığına girerek Karna'ya gitti ve Karna'nın zırhını istedi. Karna doğuştan zırh ile dünyaya gelmişti. Babası güneş tanrısı Surya'dan bir hediyeydi o. Karna vücudundan zırhı sökerek onu Brahmin'e verdi. Indra Arjuna'nın kazanmasını çok istiyordu o yüzden böyle bir yola başvurdu. Karna'nı cömertliği karşısında Indra ona Indrastra Vasavi Shakti adında bir silah verdi. Silah Karna tarafından sadece bir kez kullanılabilirdi ve Karna Bheema'nın oğlu Ghatotkach'ı bu silahla öldürdü. Savaşta Karna Yudhishthira ve onun kuvvetlerini yenilgiye uğrattı ve onu savaş meydanını terk etmek zorunda bıraktı. Bunun üzerine Arjuna Indra'dan aldığı silahı kaybeden Karna'nın karşısına çıktı. İki kardeş arasında büyük bir savaş baş gösterdi. Çok büyük tanrısal silahlarla karşılıklı savaştılar. Bu noktada herhangi biri üstünlük gösteremedi. Arjuna'nın sıradan silahlarla yok edilemeyeceğini gören Karna Nagastra adındaki yılan oklarını kullanmaya başladı. Annesi Arjuna tarafından yıllar önce öldürülen yılan Aswasena Karna'nın bilgisi olmadan silahın içine girdi. Fakat Tanrı Krişna arkadaşı Arjuna'yı bundan korudu. Savaşın sonraki gününde Karna önceden maruz kaldığı lanetlerin acılarını çekmeye başladı. Parashurama'nın laneti ile Karna Brahmastra'yı uyandırmak için gereken duaları unuttu. Başka bir lanet sayesinde de savaş at arabasının tekerlekleri savaş meydanında kuma battı. Bütün bunlar Arjuna'nın lehineydi. Fakat Karna Arjuna ile savaşmaya devam etti. Arjuna Krişna'ya at arabasını durdurmasını söyledi böylece savaş eşit bir şekilde yerde gerçekleşmiş olacaktı. Bu durumda Karna Arjuna'nın oklarını durdurmada çok büyük zorluklar yaşamaya başladı. Arjuna Rudra adındaki tanrısal silahını aldı. Karna buna karşı Brahmastra'yı almak istedi ama başarılı olamadı. Karna at arabasından indi ve Arjuna'ya DHARMA aşkına durup beklemesini söyledi. Arjuna Rudra silahını geri koydu. Fakat Krişna Karna'nın Abhimanyu'yu öldürmelerine nasıl yardım ettiğini ve Karna'nın yaptığı bütün kötülükleri göz önünde bulundurarak ona merhamet göstermemesini istedi. Bunun üzerine Arjuna Anjalika silahını kullanarak Karna'nın kafasını kopardı ve onu öldürdü. Savaştan sonra, Pandavalar atalarının krallığı Hastinapura'yı ele geçirdi. Muhteşem zaferleri, kazandıkları büyük destek ve Kauravaları destekleyen bütün kralları yenilgiye uğratmaları kendilerini iyi hissetmelerine ve Asvamedha Yagna yani kendilerine Chakravarti ("İmparator") unvanı kazandıracak at kurban etme töreni için iyi bir zaman olduğu inancına götürdü. Bu kurban törenin göre birkaç ön ayinden sonra bir at serbest bırakılır. At hangi kral veya kralların toprağına giderse o krallar şu seçeneklere sahip olacak: atın sahibini kendi liderleri olarak kabul edebilirler ya da ona karşı koyabilirler. Arjuna atı ordusuyla birlikte takip etti. Başka kralların savaşarak ya da savaşmaksızın boyun eğmesini kabul etti. Pandava krallığının genişlemesi için bu çok önemliydi. Uttarapatha'ya düzenlediği sefer neticesinde Pragjyotisha, Uluka, Modapura, Vamadeva, Sudaman, Susankula, Northern Uluka, Puru, Utsava-Sanketa, Lohita, Trigarta, Darava, Abhisara, Kokonada, Ursa, Simhapura, Suhma, Sumala, Balhika, Darada ve Kamboja başta olmak üzere otuzdan fazla krallığı düşürdü. Dağlardaki hırsız kabileleri de kontrolü altına aldıktan sonra Arjuna Transoxiana bölgesine gitti ve Loha, Parama Kamboja, Kuzey Rishika, Limpurusha, Harataka, Gandharva ve Uttarakuru'ları fethetti. Arjuna çocukları ve torunları Kurukshetra'da kendisine karşı çarpışan Trigata'nın muhalefetiyle karşılaştı. Bu büyük arabalı savaşçı kabile Arjuna ile 3 gün savaştı. Suryavarman'ın genç kardeşi Ketuvarman ilk saldıran oldu ve Vibhatsu tarafından öldürüldü. Sonrasında Dhritivarman geldi ve savaşmaya başladı. Arjuna bu genç çocuktan çok etkilendi ve bir anda Dhritivarman Arjuna'nın elini yaraladı ve Arjuna'nın büyük silahı Gandiva yere düştü. Arjuna toparlandı ve Dhritivarman'ı yaraladı fakat Maharaja Yudhishthira'nın emri üzerinde onu öldürmedi. Savaşan diğer Tigarta'lar ise öldürüldü. Sonunda yenilgiyi kabul ettiler ve Hastinapura'ya gelmeye karar verdiler. Kral Bagdatta'nın oğlu Vajradatta, görkemli filinin üzerinde atı ele geçirmeye ve Arjuna'yı kızdırmaya geldi. Bhagdatta ve Pandu yakın arkadaş idiler ve Bhagdatta Arjuna tarafından göz kapakları kesilerek öldürülmüştü. Savaş 3 gün sürdü ve sonunda Vajradatta yere düştü. Yerde yaralı yatarken Arjuna ona Yudhishther olmayı kabullenmesini söyledi ve o da kabul etti. Sonraki savaş Saindhava'lılara karşı idi ve önce atı yanında ayakta duran Vibhatsu'ya saldırdılar. Jaidratha'nın Arjuna tarafından öldürülüşünü hatırlayarak, Arjuna'ya saldırmaya başladılar ve bir noktada Arjuna'yı yaraladılar ve o baygın bir şekilde yere düştü. Bilgeler ve Tanrılar endişelendiler ve ona merhamet ettiler. Bunun üzerine Arjuna doğruldu ve silahı Gandiva'yı alarak saldırıya geçti. Saindhava'lıları öldürdü ve onların pek çoğu savaş meydanından kaçmaya başladı. Arjuna onlara barış ve Kral Yudhishther'in hükümranlığını kabul etmelerini önerdi. Saindhava'lar bunu kabul etti. Bu noktada Arjuna'nın kız kardeşi, Jaydrath'ın dul karısı ve Dhritrashtra'ın kızı Dushala geldi ve torunlarının korunmasını talep etti. Arjuna ona güvence verdi ve ona geldiği yere geri dönmesini söyledi. At, kral Babruvāhana'nın bulunduğu Manipura'ya gitti. Kral babası Arjuna'nın geldiğini görünce onu karşılamaya gitti. Arjuna Babruvāhana'nın törene saygı göstermemesine ve savaş istememesine çok sinirlendi. Arjuna çocuğunu bir korkak olarak lanetledi ve savaşa hazırlanmasını istedi. Bu esnada annesi Chitrāngadā geldi ve babası Arjuna'ya karşı savaşmasını istedi. Kral kanunlarına göre krallığı koruması gerektiğini söyledi. Böylece baba ile oğlu arasında bir savaş başladı. Savaşın sonunda her ikisi de çok kötü yaralandı. Bunu duyan Babruvāhana'nın annesi ve Manipura'nın prensesi Chitrāngadā savaş meydanına geldi. Çok üzüldü, yaralı Arjuna'yı dizleri üzerine aldı ve kendisini kurban etmeye karar verdi. Vabhruvana bunun üzerine çok etkilendi ve kendisini babasını öldürmekle günahkar kılan bu dini protokollerden çok rahatsız oldu. Eğer babası ölürse kendisi de ölünceye kadar bir şey yemeyeceğine dair yemin etti. Bu noktada yılan prenses Ulupi Nagmani'yi aldı ve bunun gücüyle Arjuna'yı tekrar hayata döndürdü. Arjuna Ulupi'ye neden Vabhruvana'yı kışkırttığını sordu, o da Arjuna'nın büyük atası Bhishma'yı Shikhandi kullanarak öldürerek Arjuna'nın günah işlediğini ve şimdi de kendi çocuğu tarafından öldürüldüğünü söyledi. Böylece Arjuna günahından arınmış oldu. At daha sonra Meghasandhi adlı bir kralın yönettiği Magadha Rajgriha'ya gitti. Kshatriya töreleri gereği amcasına karşı meydan okudu. Savaş başladı ve savaşçılar karşılıklı savaştılar. Arjuna yeğeniyle büyük gurur duyuyordu ve kalbi gururla dolmuştu. Sonunda Arjuna Meghasandhi'yi yendi ve ona Kshatriya törelerini gözettiği için kalpsiz davranmaması gerektiğini söyledi. Arjuna onun yaşamasına izin vereceğini söyledi çünkü Yudhishtira ailesi büyük savaşa katılan hiç kimsenin öldürülmemesi emrini vermişti. Meghasandhi yenilgiyi kabullendi ve amcasına tapmaya başlayıp ondan merhamet diledi. At daha sonra Shishupala'nın oğlu kral Saurabha'nın yönettiği Chedi'ye geldi. Cesurca savaştıktan sonra Arjuna tarafından yenilgiye uğratıldı ve Yudhisther'e davet edildi. At derken Kasi, Anga, Kosala, Kirata ve Tanga krallıklarına gitti. Arjuna bütün bu krallıkların bağlılık yeminlerini kabul etti. At daha sonra Dakarna'ya yöneldi. Kral Chitrangada ve Arjuna savaştı. Arjuna onu yenmeyi başardı ve at ardından Nishada'ya gitti. Arjuna Nishada kralını da yenmeyi başardı. At güneye hareket etti. Burada Arjuna Mahishaksha, Kolwa kabileleri, Dravida ve Andhra'lılarla savaştı ve onları yendi. At daha sonra Saurashtra'ya gitti ve Arjuna sırasıyla Gokarn ve Prabhaska şehirlerine geldi. Sonra Vrishni'nin yönettiği Dwarvati'ye geldi. Yadava gençleri atı zorla alıkoymaya çalıştılar ama Kral Ugrasen ata dokunmamalarını emretti. Daha sonra Vrishin ve Andhaka'nı kralları Arjuna'nın önüne gelip sevgilerini gösterdiler ve merhamet istediler. At beş nehrin bulunduğu toprakları geçerek Gandhara'ya gitti. Shakuni'nin oğlu ve fillerden oluşan büyük ordusu savaş meydanına geldi. Arjuna sinirlendi ve hepsini doğradı. Kaçan Gandhara ordusunu Arjuna takip etti. Haberleri duyan Shakuni'nin dul karısı Arjuna'ya gelip merhamet istedi. Dhritrashtra'nın oğlu Vibhatsu onun ayağına dokunarak sakin olmasını istedi. Sonunda barış imzalandı ve Gandhara kralı at kurban ayinine davet edildi. Pandava kardeşler çok büyük başarıya ulaştıktan sonra dünyadan feragat etmeye karar verdiler. Krallığı Arjuna'nın torunu ve Abhimanyu'nun oğlu Parikshita'ya bıraktılar ve Himalayalar'a yerleştiler. Arjuna ile Karna arasında pek çok paralellikler vardır. Her ikisi de usta birer okçu idi, Draupadi için savaştılar, ve kardeşleriyle savaş meydanında karşı karşıya geldiler. En önemli bağlantı ise her ikisi de gerek kan bağı gerekse dostluktan dolayı Kaurava tarafına güçlü bağlılık duyuyorlardı. Arjuna Krişna'nın ona ilgisinden dolayı çok mükemmel bir öğrenci, konsantrasyon sahibi ve lütuflarla donatılmış bir insan örneğini temsil ediyordu. Richard Hagen Carl Richard Hagen (doğum 2 Şubat 1937) Rochester Üniversitesi'nde parçacık fiziği çalışmaları sürdüren profesör. Hagen, Standart Model ve Kendiliğinden simetri kırılması yaptığı katkılarıyla bilinir. Ayrıca Higgs mekanizması ve Higgs bozonunun keşfinde önemli rol oynamıştır. Nickelodeon (Romanya) Ne mutlu Türk'üm diyene Ne mutlu Türk'üm diyene, Mustafa Kemal Atatürk tarafından ilk kez 10. Yıl Nutkunda kullanılan sözdür. Daha sonra 1972 yılında Türkiye Cumhuriyeti Millî Eğitim Bakanlığı tarafından öğrenci andına eklenmiştir. Siyasi miting ve eylemlerde bir slogan olarak da kullanılmaktadır. Türkiye'deki ve KKTC'deki birçok dağ ve tepede de bu sözü görmek mümkündür. Zaman zaman bu sözün etnik ayrımcılığa yol açtığı iddiasıyla çeşitli eleştirilerde de bulunulmuştur. İzmir Atatürk Anıtı İzmir Atatürk Anıtı, İzmir Cumhuriyet Meydanı'na Millî Mücadele'yi temsil etmek üzere 1932'de dikilmiş anıttır. İzmir valiliği ve belediye tarafından İtalyan heykeltıraş Pietro Canonica'ya yaptırılmıştır. Anıt, koyu kırmızı renkli Afyonkarahisar mermerinden bir kaide üzerinde Mustafa Kemal Atatürk'ün "Ordular, İlk Hedefiniz Akdeniz’dir İleri!" emrini verdiği anı betimleyen atlı bronz heykelden oluşur. Kaidenin üç cephesinde Kurtuluş Savaşı ve zafer konulu bronz kabartma vardır. Anıt, valilik ve belediyenin 1929'daki ortak kararı ile yapılmıştır. Başlangıçta bir yarışma açılması düşünüldüyse de yarışma açmanın süreyi uzatacağı gözönüne alınarak anıt, İstanbul'daki Taksim Cumhuriyet Anıtı'nı da yapmış olan İtalyan heykeltıraş Pietro Canonica'ya sipariş edildi. İzmir Belediyesi ile sanatçı arasındaki ilişkileri, İzmir'e yerleşmiş İtalyan uyruklu bir tüccar olan Isperco yürüttü. Anıtın yapımından sorumlu bir komisyon oluşturuldu ve anıtın özelikleri saptandı. Komisyon, anıtın yüzünün Akdeniz'e dönük olmasına; etrafında Kurtuluş Savaşı'nı ve inkılabı canlandıran eserler bulunmasına karar verdi. Komisyon üyesi Tahsin Sermet Bey, Aralık 1929'da Canonica ile anlaşmak üzere Roma'ya gitti. Bu görüşmeden sonra Canonica, 1930 yılının Mart ayında heykelin maketi ile İzmir'e geldi. Heykel, Roma'da yapıldı. Kaidesi ise mimar Asım Kömürcü tarafından hazırlandı. Heykelin açılış töreni 27 Temmuz 1932'de gerçekleşti. Kaide üzerinde Mustafa Kemal Paşa at üzerinde mareşal üniformalı olarak sol eliyle atının dizginlerini tutarken sağ eliyle denizi gösterir vaziyette tasvir edilmiştir. Bu duruş, Atatürk'ün "Ordular ilk hedefiniz Akdenizdir . İleri!" emrini verdiği anı simgelemektedir. Kaidenin üç cephesinde Kurtuluş Savaşı ve zafer konulu bronz kabartma vardır. Ön yüzde, Kurtuluş Savaşı'na katılan kahraman kadın ve askerlerimiz betimlenmiştir. Ön düzlemde ayyıldızlı bayrağı taşıyan beli hançerli kahraman bir köylü kızı İzmir yolunda ilerlerken görülmektedir. Kaidenin sağ yan kısmında bulunan kabartma Kemalpaşa yolunda Belkahve mevkiinden ordunun İzmir'e yürüyüşünü gösterir. Dört askerin bir topu iple dağın tepesine çıkarmaya çalışmasının gösterildiği bu sahnede, ayrıca silah yüklü bir kağnı ve uzaktan İzmir Körfezi görülür. Mustafa Kemal Paşa ise Belkahve mevkiindeki asırlık çınar ağacı altındaki çeşmeden avuçlarıyla su içerken gösterilmiştir. Kaidenin sol yanındaki kabartmada, Türk ordusunun İzmir'e girişinin halkta uyandırdığı sevinç betimlenmiştir. Tüfeğini havaya kaldırmış bir Türk askeri ve cepheden dönen oğluna sarılmış bir ihtiyar, savaştan dönen babalarını kucaklamaya koşan çocuklar, asker oğlunu kavuşmanın sevinciyle kollarını havaya kaldırmış başı örtülü kadın gibi ayrıntılar işlenmiştir. Tom Kibble Thomas Walter Bannerman Kibble (1932 - 2 Haziran 2016), bilim insanı ve Imperial College London'da bulunan The Blackett Laboratory'de üst düzey araştırmacı. Araştırmalarında daha çok Kuantum alan kuramı, özellikle yüksek enerjili parçacık fiziği ve kozmoloji üzerine yoğunlaşmıştır. Higgs bozonu ve Higgs mekanizması üzerindeki çalışmalarıyla ün kazanmıştır. Öğrenci andı Öğrenci andı aşağıdaki anlamlara sahip olabilir: Mantis religiosa Mantis religiosa, Güney Avrupa kökenli olan ve en çok tanınan peygamberdevesi türüdür. 1899 yılında Kuzey Amerika'ya yayılmıştır. Genellikle 5–7.5 cm boyunda olup yeşil ya da açık kahverengidir. Yabancı tür olmasına rağmen Amerika Birleşik Devletleri'nde Connecticut'ın resmi eyalet böceğidir. Japon beyaz çamı Japon beyaz çamı (Bilimsel adı: Pinus parviflora, Japonca: ゴヨウマツ ya da 五葉松 "Goyōmatsu"), Japonca anlamı "beş dikenli çam" olan ve Japonya'da bulunan bir bitki türü. Japonya'da süs ağacı olarak yetiştirilir ve bonsai olarak da kullanılır. Bu ağaçlar, Japonya'nın ılıman bölgelerinde yaşar ve bu yerlerde yıllık yağış miktarı 1000–3000 mm olmalıdır. Toprak çeşidi olarak podzol toprağını sever. Yüksekliği 15 ila 25 metre arasında değişir ve oldukça geniştir. Yaprakları 5 ila 6 cm arasında değişir, beş demet halindedir ve iğne gibidir. Ellen Terry Dame Ellen Terry, GBE (27 Şubat 1847 – 21 Temmuz 1928) bir ingiliz sahne aktrisidir. Daha çok Shakespeare'in oyunlarındaki rolleriyle tanınır. Ellen Terry aktörlerle dolu bir ailenin içinde doğdu. Aktörlüğe çocukluğunda oynadığı Shakespeare oyunlarıyla başladı ve bu durum gençlik dönemine kadar devam etti. Gençliğinde Londra'da bazen de turnelerde oyunculuk yaptı. 16 yaşında kendisinden yaşlı bir ressam ve heykeltıraş olan George Frederick Watts ile evlendi ama daha bir yılı doldurmadan ayrıldılar. Ayrılığından kısa süre sonra Ellen tekrar oyunculuk yapmaya başladı ama bu sıralarda Edward William Godwin adlı bir mimarla bir ilişkiye başladı ve kariyerine tekrar -ama bu sefer altı yıl süren- bir ara verdi. 1874 yılında Ellen tekrar oyunculuk yapmaya başladı ve coşkulu bir şekilde tekrar Shakespeare ve diğer klasiklerde oynamaya başladı. 1878'de Ellen Henry Irving'in topluluğuna başrol kadın oyuncu olarak katıldı ve sonraki 20 yıl boyunca Ellen Büyük Britanya'da birçok Shakespeare ve diğer eserlerde baş rolü üstlendi. En ünlü iki rolü "The Merchant of Venice" 'deki Portia rolü ve "Much Ado About Nothing"'daki Beatrice rolüdür. Ellen ve Irving birlikte, ABD ve İngiltere'de birçok başarılı turneler yapmışlardır. 1903 yılında Terry Londra'da bulunan Imperial Theatre'in idaresini ele almıştır ve bu tiyatroda George Bernard Shaw'ın ve Henrik Ibsen'in oyunlarına odaklanmıştır. Bu riskin sonucu büyük bir finansal başarısızlıkla bitmiştir ama buna rağmen Terry turneye çıkmış ve oyunlar yazmıştır. Terry 1920'ye kadar birçok başarılı rolde oynadı ve 1922'ye kadar filmlerde gözükmeye devam etti. Terry'nin kariyeri neredeyse yetmiş yıl sürdü. Alice Ellen Terry tiyatroyla iç içe olan bir ailenin hayatta kalan üçüncü çocuğu olarak Coventry, İngiltere'de hayata gözlerini açtı. Babası Benjamin (1818–96) İrlanda kökenli, annesi Sarah ("née" Ballard, 1819–92) ise İskoçya kökenliydi. İkisi de Portsmouth bazlı bir toplulukla beraber turneye çıkan iki komedi aktörüydü. ve çiftin 11 çocuğu vardı. Bu çocuklardan en az beşi oyuncu oldu; Kate, Ellen, Marion, Florence ve Fred. Diğer çocuklardan ikisi, George ve Charles ise tiyatro yönetimi ile ilgili oldular. Ellen'ın kardeşi Kate evlenip emekli olduğu 1867 yılına kadar oldukça başarılı bir sahne oyuncusuydu. Marion ise uzun kariyeri boyunca yaklaşık 125 oyunda başrol olarak yer aldı. Terry ilk kez sekiz yaşındayken Charles Kean'in karşısında sahneye çıktı. Bu rol Shakespeare'in "The Winter's Tale" adlı eserindeki Mamillius karakteriydi ve bu oyun 1856' da Londra'da bulunan Princess's Theatre'da oynandı. Ellen Princess's Theatre'da, Charles Kean'nin 1859'daki emekliliğine kadar ""A Midsummer Night's Dream (1856)"" 'de Puck karakterini, ""King John"" 'da Prens Arthur'u ve ""Macbeth"" 'de Fleance karakterini canlandırdı. Ellen'ın çalıştığı tiyatro yazın kapalı oluyordu, bu sırada Terry'nin babası Royal Colosseum, Regent's Park, London, ve turnesinde çizim-odası eğlencelerini sunuyordu. 1859'da Terry "Nine Points of the Law" adlı komedide gözüktü. Bu komedi Olympic Theatre'da oynanıyordu ve Tom Taylor tarafından yazılmıştı. Bundan sonraki iki yıl için Terry ve kardeşi Kate birçok skeçte ve oyunda yer aldılar, turneye çıktılar. Bu süreçte onlara anne-babaları ve bir müzisyen eşlik etti. 1861 ve 1862 yılları arasında Terry Londra'da bulunan Royalty Theatre ile anlaştı. Royalty Theatre Madame Albina de Rhona tarafından yönetiliyordu ve Terry burada W. H. Kendal, Charles Wyndham gibi birçok tanınmış aktörle birlikte oyunculuk yaptı. 1862'de Terry kardeşi Kate'e katılarak Theatre Royal, Bristol'da bulunan J. H. Chute'nin topluluğuna katıldı. Terry burada burlesque'in de dahil olduğu çok geniş çeşitlilikteki oyunlarda yer aldı, Terry burada şarkı söylemek ve dans etmek zorunda olduğu rollerde oynadı. Bu rollere örnek olarak "Much Ado about Nothing", "Othello" ve "The Merchant of Venice" verilebilir. 1863'te Theatre Royal, Bath'de oynuyordu ve artık neredeyse 15 yaşına gelmişti. Bu yıl "A Midsummer Night's Dream" 'daki Titania rolünü canlandırdı ve bundan sonra Haymarket Theatre'da yer alan J. B. Buckstone'nin topluluğuna katılmak için Londra'ya döndü. Terry burada Sheridan gibi rollerde, modern komedilerde ve özellikle Shakespeare'in oyunlarında roller aldı. Frederic Remington Frederic Sackrider Remington (d. 4 Ekim 1861 – ö. 26 Aralık 1909) Amerikalı bir ressam, illüstratör, heykeltıraş ve özellikle eski batı Amerika'sı üzerine yoğunlaşmış bir yazardır. Yazılı eserlerinde 19. yüzyılın son çeyreğinin Amerika'sını anlatır ve kovboyların, yerlilerin, Amerikan askerlerinin anlatımlarına bolca yer verir. Tokat ili genel seçim sonuçları Tokat İli, 1920'den beri yapılan tüm genel seçimlerde temsil edilmektedir. Türkiye Büyük Millet Meclisi'ne (TBMM) 5 milletvekili gönderen Tokat İli'nde tek seçim bölgesi vardır. 1946-2011 arasında yapılan genel seçimlerde Tokat İli'ne ait milletvekilliği dağılımları; 12 Haziran 2011 Genel Seçimleri Tokat İli sonuçlar; Karlheinz Stockhausen Karlheinz Stockhausen (d. 22 Ağustos 1928, Mödrath, Almanya - ö. 5 Aralık 2007, Kurten, Almanya) Alman klasik müzik ve opera bestecisi. II. Dünya Savaşı'ndan sonrasında Alman klasik müzik bestecilerinin önemli isimleri arasında sayılır. Klasik müzikte elektronik alet ve seslerin kullanımı gibi yenilikler denedi. "Serializm" akımına dahil edilen Stockhausen, bu akıma kullandığı ses, melodi, araç ve çalgılar ile yeni açılımlar getirdi. En önemli bestelerinin başında "Licht (Işık)" başlıklı haftanın 7 günü için 7 değişik operadan oluşan bir opera dizisi ve "Klang (Ses)" başlıklı günün 24 saatine ithaf ettiği bestesi gelir. Stockhausen 22 Ağustos 1928'de Köln yakınlarındaki Mödrath kasabasında doğdu. Babası bir köy öğretmeniydi. Aklî dengesi yerinde olmayan annesi, 1933'te bir bakımevine yatırılmıştı ve büyük olasılıkla Naziler'in aklî dengesi yerinde olmayanların yaşamlarına son verme politikasına uygun olarak 1942'de orada hayatı sona ermişti. Stockhausen, II. Dünya Savaşı döneminde öğretmen olmak için eğitimine devam etti. Askere alınamayacak kadar gençti ama 1944'te askerî hastanede sedye taşıyıcısı olarak çalışmak için askerî göreve çağrıldı. Babası da silah altına alındı ve 1945'te Macaristan'da yaralanarak öldü. Yetim kalan Stockhausen, bir çiftlikte çalışmaya başladı. 1947'de klasik müzik eğitimine başladı. Köln Müzik Yüksekokulu'ndan (Hochschule für Musik Köln) mezun oldu ve Köln Üniversitesi'nde müzikoloji, felsefe ve Almanca alanlarında eğitime devam etti. Geçimini temin etmek amacıyla barlarda ve kulüplerde piyano çalıyordu. Bu dönemde bir sihirbazlık gösterisine piyano ile eşlik etmeye başladı. O zamanlar, Darmstadt şehrinde her yaz "Darmstädter Ferienkürse (Darmstadt Tatil Kursları)" adıyla verilen kurslarda Almanya'nın önemli müzisyenleri bir araya geliyordu. Stockhausen bu kursa 1951 yazında iştirak etti. Burada, aralarında Theodor Adorno'nun da bulunduğu ünlü isimlerle tanıştı. Fransız besteciler Olivier Messiaen ve Darius Milhaud ile çalışmış Belçikalı besteci Karel Goeyvaerts ile de bu dönemde tanıştı. Goeyvaerts'in etkisiyle Ocak 1952'de Paris'e gitti. Paris'te Olivier Messiaen'in derslerini takip etti. Orada "somut müzik" adı verilen türde besteler yapmaya başlayan Pierre Boulez ve Pierre Schaeffer ile çalıştı. Vurmalı çalgıların çıkardıkları değişik sesleri ele alan değişik deneysel kompozisyonlar hazırladı. Mart 1953'te Paris'ten ayrıldı ve Kuzey Almanya Radyosu'nda (Nordwestdeutscher Rundfunk) Herbert Eimert'in kurduğu "Elektronik Müzik Stüdyosu"nda çalışmaya başladı. 1955'te Batı Almanya Radyosu'na (Westdeutscher Rundfunk) geçti. 1962'de burada yönetici oldu. 1954 ile 1956 yılları arasında Bonn Üniversitesi'nde Werner Meyer-Eppler ile fonetik, akustik ve enformasyon teorisi üzerinde çalışmalar yaptı. 29 Aralık 1951'de Hamburg'da ilk evliliğini yaptı. Bu evliliğinden 4 çocuğu oldu. Evlilik sona erdikten sonra 2 Nisan 1967'de San Fransisco'da bir ressam ile ikinci evliğini yaptı. Bu evlilikten iki çocukları oldu. Bu çocuklardan dördü sonradan profesyonel müzisyen oldular. Stockhausen bazı eserleri özellikle onlar için hazırladı. 1961'de Köln'ün doğusunda bulunan Kurten köyünün yakında bir arazi satın alıp burada kendi isteklerine göre Erich Schneider-Wessling adlı bir mimar tarafından tasarlanan bir ev yaptırdı. Bu evde 1965'ten itibaren yaşamaya başladı.. Stockhausen 370 eser besteledi. Eserlerinde genellikle alışılmış kalıplardan ayrılmayı tercih etti. Etkilendiği isimler arasında Olivier Messiaen, Edgard Varèse ve Anton