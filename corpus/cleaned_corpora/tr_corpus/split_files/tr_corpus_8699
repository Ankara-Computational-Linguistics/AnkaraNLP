şekilde Nobel Edebiyat ödülü kazanan kimsenin bulunmadığı belirtilir. Federal Londra Üniversitesi bu listede bireysel kurucu kurul sayılmaktadır. Londra Üniversitesi (2007'de ayrı bir kamu araştırma üniversitesi olarak yeniden kurumlaştırılmış olan Londra Empereyal Koleji ile birlikte toplam 72 Nobel ödül sahibi mezunu vermiştir. Ödül kazananların eğitim kurumlarının bir listesi de Nobel Vakfı tarafından yapılmıştır. Söz konusu listede ödül sahiplerinin ödül aldığı esnada bağlı olduğu eğitim kurumları listelenmiştir Listedeki renklerin anlamÄ±: , , , , , . İstanbul Havalimanı İstanbul Havalimanı , Türkiye'nin İstanbul şehrinde hizmet veren uluslararası havalimanı. Şehrin Avrupa Yakası'nda, Karadeniz kıyısındaki Tayakadın ile Akpınar köyleri arasında yer alan havalimanı 29 Ekim 2018'de açılmıştır. Tüm etapları tamamlandığında 76,5 km alana, yıllık 200 milyon yolcu kapasiteye çıkarılabilen 2 terminali ile birbirinden bağımsız altı pisti olacak şekilde hizmet verebilecektir. İnşa aşamasında iken havalimanının proje ismi İstanbul Yeni Havalimanı olarak belirlenmesine karşın, tamamlandığında adı İstanbul Havalimanı olarak açıklanmıştır. Yeni havalimanı için yapılan ihaleyi 3 Mayıs 2013'te İGA yatırımcılarının oluşturduğu Cengiz, Mapa, Limak, Kolin, Kalyon Ortak Girişim Grubu (OGG) cumhuriyet tarihinin en yüksek teklifi olan 22,152 milyar euroluk bir teklif ile kazanmıştır. İhalenin ardından, projenin temeli 7 Haziran 2014 tarihinde atılmıştır. Havalimanı inşaatındaki çalışma koşullarının yetersizliği ve işçi ölümlerine dair haberler zaman zaman muhalif basın aracılığıyla kamuoyuna yansıtılmıştır. Ölümlerin kamuoyundan gizlendiği ve Şubat 2018 itibarıyla, 400 işçinin hayatını kaybettiği iddiaları Çalışma Bakanlığı'nı açıklama yapmak durumunda bırakmıştır. Bakanlık açıklamasında, ölen işçi sayısnın 27 olduğu belirtilmiştir. Eylül 2018'de havaalanı işçilerinin, şartların iyileştirilmesi talebiyle düzenlediği geniş katılımlı eyleme, jandarmalar tarafından Toma ve biber gazı ile müdahale edilmiştir. İnşaat-İş Sendikası, eylemin ardından 600'e yakın işçinin gözaltına alındığını öne sürmüştür. İstanbul Atatürk Havalimanı'nın yoğunluğu ve kapasite yetersizliğini öne süren Bakanlar Kurulu yeni bir havalimanının inşa edilmesine karar verdi. 13 Ağustos 2012 tarihinde ise bölge seçimi yapılarak projenin hayata geçirilmesi için ilk adım atıldı. Yeni Havalimanı’nın İhalesi 24 Ocak 2013 tarihinde açılıp 3 Mayıs 2013 günü sonlandırıldı. Yüzde yirmi özkaynak zorunluluğunun öngörüldüğü ihaleye TAV, Alarko, IC, Limak, Makyol ve Varyap Holding katılım gösterdi. Havalimanı işletme süresi şartlar dahilinde 25 yıl olarak sabitlendi. İhale hazırlığının global büyüklükteki bir proje için kısa vadede gerçekleştiği fikri uzmanlar tarafından dile getirildi. Sabancı Holding ise ihaleye katılmaktan vazgeçti. Türkiye tarihinin en büyük yatırımı olan Yeni Havalimanı İhalesi 3 Mayıs 2013 günü saat 10.00'da Ankara Esenboğa Havalimanı Sosyal Tesisleri'nde gerçekleştirildi. İlk turda en yüksek teklifi Fraport şirketi verdi. İhaleyi 22 milyar 152 milyon euro ile Cengiz, Mapa, Limak, Kolin, Kalyon Ortak Girişim Grubu (OGG) kazandı. 6 saat süren 96 turlu ihaleden devlete, KDV dahil 26 milyar 142 milyon euro gelir çıktı. 3 Mayıs 2013 tarihinde yapılan ihaleyi Cengiz, Mapa, Limak, Kolin, Kalyon Ortak Girişim Grubu (OGG)’nin kazanmasının ardından sözleşme DHMİ'nin 80. kuruluş yıldönümü olan 20 Mayıs 2013 tarihinde imzalandı. Proje ile ilgili açıklanan ÇED Raporu’na göre projenin çoğunluğunun mevcut ormanın üzerinde inşa edilecek olması nedeniyle bu bölgedeki ekolojik sisteme zarar verileceği endişesi gündeme getirildi. İnşaat bölgesindeki kurutulacak göl alanlarının sulak alan olma özelliklerini yitirecek olmaları da eleştirilen konuların başında geldi. 1 Mayıs 2015'te yer teslimi yapılan havalimanı inşaat süreci 3 etaptan oluşacak: İstanbul'un üçüncü havalimanı Karadeniz sahiline Durugöl'e (Terkos Gölü) yakın Arnavutköy-Göktürk-Çatalca kavşağında 7700 ha'lık Akpınar ve Yeniköy mahalleleri arasındaki alanda yapıldı. Alanın yüzde 80'i kamuya aitti. Diğer arsalar için kamulaştırma yapıldı. Atatürk Havalimanı ile İstanbul'un üçüncü havalimanının arası kuş uçuşu mesafeyle 35 km'dir. Eski kömür ocaklarının bulunduğu alan toprakla dolduruldu. Havalimanı inşaat aşamasında "İstanbul Yeni Havalimanı" olarak adlandırıldı. Tamamlandığında 150 milyon yolcu kapasiteli olacak olan havalimanı, dördüncü aşamanın sonunda toplam 6 piste sahip olacak. Pist başı saatlik kapasitesi 19 iniş ya da kalkıştır. Pistlerin uzunluğu 3.500 metredir. Apronun kapasitesi 500 uçaktır. Havalimanı dünyanın en büyük yolcu uçağı Airbus A380'e uygundur. Yolcu kapasitesi 90 milyon ila 150 milyon yolcu arasında olacaktır. Öngörülen 77 kilometre karelik alanı ile Dammam Kral Fahd Havalimanı ve üç ABD havalimanından sonra dünyanın beşinci büyük havalimanıdır. Yap-İşlet-Devret modeli ile yapılan havalimanının tüm bağlantıları ile beraber maliyeti yaklaşık 10,2 milyar eurodur. 1992 Azerbaycan YÃ¼ksek Deste 1992 Azerbaycan Yüksek Deste 26 kulüp mücadele etti ve Neftçi takımı şampiyon oldu. Tunus BeyliÄŸi Tunus Beyliği ya da Tunus Prensliği, Hüseyni Hanedanı'na mensuptur. Kurucusu Hüseyin bin Ali'dir. 17 Temmuz 1705'te Tunus bağımsızlığını kazandı ve Fransa Tunus'u işgal edene kadar Osmanlı Vasalı olarak kaldı. Hanedanın son hükümdarı VIII. Muhammed (1881 - 1962) tahtan indirilerek devrim oldu ve Cumhuriyet'e dönüştürüp kararda prens olarak değişmiştir. VIII. Muhammed 1957'de tekrar prens oldu ve ölümüne kadar prenslik yaptı. 1922'ya kadar Osmanlı hükümeti Tunus Beylerini, Tunus Beyi olarak saymıştır. Batı Slav dilleri Batı Slav dilleri, Hint-Avrupa dil ailesine bağlı Slav dillerinin üç alt grubundan biridir. Çekçe, Slovakça, Lehçe ve Sorbca, bu gruba ait en yaygın konuşulan dilleri oluşturmaktadır. Çüngüş Çüngüş, Diyarbakır ilinin bir ilçesidir. Diyarbakır'ın Kuzey Batısında yer alan Çüngüş'ün yüzölçümü 489 km² olup denizden yüksekliği ise 1049 metredir. İlçenin Doğusunda Çermik, Kuzeyinde Elazığ İli Sivrice ilçesi Batısında Malatya ili Pütürge ilçesi ile Fırat nehri ve Güneyinde Adıyaman iline bağlı Gerger ilçesi bulunmaktadır. Etrafı dağlarla çevrili olan Çüngüş ilçesinin Güneydoğu Toroslar üzerinde sırayla Abaza, Akdağlar ve Savucak dağları bulunmaktadır. Akarsuları Fırat Nehri, eski adı Nahrik çayı olan Çüngüş çayı ve Medye çayı'dır. Fırat nehri üzerinde bulunan Karakaya barajı İlçenin önemli yapılarındandır. Osmanlı İmparatorluğu döneminde yoğun olarak Ermenilerin yaşadığı Çüngüş ilçesi, günümüzde hâlen Ermenilere ait birtakım izleri barındırmaktadır. 1915 Ermeni tehciri ile birlikte ilçede Ermenilerden geriye kalanlar harabe halindeki iki kilise ve Ermenice köy adlarıdır. Ne var ki bugün bu köyler de günümüz Türkçesiyle anılmaktadır. İlçe siyasi bazı sebeplerden ötürü Elazığ'dan alınıp Diyarbakır'a bağlanmıştır. İpek yolu üzerinde bulunması hasebiyle bir dönem jeopolitik bir önem arz eden Çüngüş, hızlı bir gelişim göstermiş; ancak ipek yolunun değişmesi sonrasında hızla eski canlılığını yitirmiştir ve hâlen başta ekonomik olmak üzere muhtelif bazı sebeplerle dışarıya göç vermektedir. Çüngüş'ün, kelime anlamı itibarıyla "Çoban aldatan kuş (Çınkuş)" manasına geldiği düşünülmektedir. Ermeni kayıtlarında da Çüngüş'ten "Çınkuş" olarak bahsedilmektedir. Ayrıca Ermnenistan'a göç eden Çüngüşlü Ermeniler genelde Nubaraşen'de yaşamakta ve bu şehrin sokaklarından biri de "Çınkuş" olarak anılmaktadır. Belma Akçura Belma Akçura (1965, Kars), Türk araştırmacı gazeteci ve yazardır. 1982-1986 yılları arasında İstanbul Üniversitesi İktisat Fakültesi'nde okurken çeşitli dergilerde muhabir olarak çalışmaya başladı. Kanal E'de televizyon program editörü, "Radikal" gazetesinin haber servisinde redaktör ve "Star" gazetesinde köşe yazarı olarak çalıştı. "Milliyet" gazetesinde röportaj, dizi ve özel haberleri yayınlanmaktadır. Uğur Mumcu Araştırmacı Gazetecilik Vakfı'nın Gazetecilik Okulu'nda "Gazetecilikte Pratik Araştırma Yöntemleri" başlıklı seminer vermektedir. Derin devlet, Kürtler, Mehmet Ali Ağca, istihbarat ve emniyet teşkilatlarını konu alan kitapları yayınlanmıştır. Milliyet Gazetesi'nde ombudsman olarak görevine devam etmektedir. Uluslararası Haber Örgütü (ONO) üyesidir. Türkiye Gazeteciler Cemiyeti Meslek İlkelerini İzleme Komisyonu (Etik Kurulu)'na ikinci kez Koordinatör seçilmiştir. https://web.archive.org/web/20160930092833/http://www.xn--snrtanmayanavukatlar-ibdbe.net/avukatlar/belma-akcura/ Prof.Dr İoanna Kuçuradi başkanlığındaki İnsan Hakları Merkezi Danışma Kurulu üyeliğine seçilmiştir.https://www.maltepe.edu.tr/insanhaklari/tr/i%CC%87nsan-haklari-anabilim-dali-danisma-kurulu Sözleşme (oyun) Sözleşme, 1980 Oxford doğumlu ünlü İngiliz yazar Michael Friedrick Bartlett (Mike Bartlett) tarafından kaleme alınmıştır ve dünyada ilk kez 2008'de Londra Royal Court Theatre'da Lyndsey Turner'ın rejisiyle sahnelenmiştir. Büyük ilgi gören ve farklı tiyatro ekiplerince İngiltere, Avustralya, Norveç, İsveç, Yunanistan gibi ülkelerde defalarca sahnelenen oyun, Türkiye'de ilk kez 7 Şubat 2012'de GİMP Tiyatro Topluluğu tarafından Pınar Fidan'ın çevirisi ve Şehir Tiyatroları sanatçısı Aziz Sarvan'ın rejisiyle sahnelenmiştir. Oyun, sahneye taşınmadan önce 2007'de BBC Radio 4'te "Love Contract" (Aşk Sözleşmesi) adıyla radyo tiyatrosu olarak seslendirilmiştir. Oyunun orijinal ismi "Contractions" için Türkçe karşılıklar "kasılmalar, şirketlerin küçülmeye gitmesi, büzülme, küçülme" olarak yazılabilir. Ayrıca, içinde "contract" (sözleşme,anlaşma) sözcüğü geçmektedir. Yazarın özenle seçtiği görülen tek sözcüğün anlam zenginliğini Türkçe karşılığında yakalamak maalesef mümkün olmamıştır. Bu nedenle, oyunun içeriği ve oyunun radyo tiyatrosundaki ismi de göz önünde bulundurularak Türk seyircisinin karşısına "Sözleşme" çevirisi ile çıkarılmıştır. The Independent yazarı Paul Taylor'ın satırlarından yer aldığı gibi ""Bu oyun hızlı, korkunç ve acımasızca gösterilen on dört buluşma üzerinden büyük şirket çalışanlarının özel hayatına yapılan ve giderek artan saldırıları gözler önüne seriyor. Oyun, bulundukları mevkiyi kaybetmemek için maaşlarını ödeyenlere yaşamlarının en özel alanlarını kontrol etme izni veren insanların yaşadığı toplumun başına gelecekleri öngörüyor. Bu oyunda tanık olduğumuz şey kibarlıkla kaplı bir çeşit işkence."" Özgün müzik tasarımı Mustafa Özdemir'e, kostüm ve dekor tasarımı Nihal Burakgazi'ye, afiş tasarımı Emre Özerden'e ait olan ve Şubat 2012'de altı temsil ile GalataPerform'da seyirciyle buluşan oyun 13 Mart 2012'den itibaren İstiklal Caddesi üzerinde Beyoğlu Terminal Sahnesi'nde GİMP yapımı olarak sahnelenmeye devam etmektedir. Metin Göktepe Gazetecilik Ödülleri Metin Göktepe Gazetecilik Ödülleri, 8 Ocak 1996 tarihinde gözaltında iken polisler tarafından öldürülen "Evrensel" gazetesi muhabiri Metin Göktepe'nin anısına 1998 yılından itibaren doğum günü olan her yılın 10 Nisan günü verilen gazetecilik ve basın özgürlüğü ödülleridir. Göktepe 8 Ocak 1996 günü takip ettiği haber sırasında polislerce gözaltına alındıktan sonra polislerce dövülerek öldürüldü. Dönemin devlet yetkilileri Göktepe'nin ölümüyle ilgili birbiriyle çelişen yanlış açıklamalar yaptı. 28 Eylül 2000'de beş polise "kastı aşan insan öldürmek" ve "faili belli olmayacak şekilde insan öldürmek" suçlarından yedişer yıl altışar ay hapis cezası verildi, ancak polisler Raşşan Affı ile birlikte cezaevinden çıktı. Göktepe, gözaltında öldürülmüş gazeteciler içinde katilleri yargılanmış ilk gazetecidir. Ödül Göktepe'nin anısını yaşatmak, iletişim özgürlüğünü hayata geçirmek, bilgi özgürlüğünü korumak, temel hak ve özgürlüklerindeki ihlalleri kamuoyuna haber, yorum ve eleştiri ile duyurmak, genç gazetecileri teşvik etmek ve gazetecilik sorumluluk bilincinin yerleşmesi için çaba gösteren gazetecileri desteklemek amacıyla yazılı haber, görüntülü haber, fotoğraf, yerel gazetecilik gibi çeşitli dallarda tören eşliğinde verilir. Metin Göktepe Mart 1992'de "Haberde ve Yorumda Gerçek" dergisinde çalışmaya başladı. Yayın hayatı boyunca bu dergide muhabiri olarak çalışan Göktepe, 7 Haziran 1995'te kurulan "Evrensel" gazetesinin kadrosunda yer aldı. Göktepe, 8 Ocak 1996 günü Ümraniye Cezaevi'nde öldürülen tutukluların cenazesini izlemek üzere İstanbul Alibeyköy'e gitti, ancak, Sarı Basın Kartı olmadığı gerekçesiyle ilçeye sokulmadı. Göktepe haberi izlemekte ısrarcı davrandı ve yüzlerce insanla birlikte gözaltına alınarak Eyüpsultan'dadaki Eyüp Kapalı Spor Salonu'na götürüldü. Burada polislerin şiddetli cop darbeleriyle dövülerek öldürüldü. Dönemin devlet yetkilileri birbiriyle çelişen açıklamalar yaptı. Başbakan Tansu Çiller ve İstanbul Emniyet Müdürü Orhan Taşanlar Metin Göktepe'nin gözaltına alınmadığını; Eyüp Cumhuriyet Savcısı Erol Canözkan gözaltına alındığını ancak sonra çay bahçesinde otururken fenalaşarak sandalyeden düştüğünü; İçişleri Bakanı Teoman Ünüsan ise spor salonunun duvarından düşerek öldüğünü iddia etti. 8 Ocak 1996 akşam saat 20.00'de Eyüp Cumhuriyet Savcısı Erol Canözkan, olay ve ölüm tutanağı düzenleyerek Göktepe'nin cesedini Adli Tıp Kurumu'na gönderdi. Bir süre gözaltında tutulduktan sonra serbest bırakılanlar Göktepe'nin gözaltında polis tarafından öldürüldüğünü ve cesedinin gözaltında tutulan diğer kişilerin yanından alınarak götürüldüğünü söyledi. Göktepe'nin kardeşi İbrahim Göktepe, Canözkan'a ifade verdi ve Metin'in gözaltında polisler tarafından öldürüldüğünü belirterek, şikayetçi olduğunu söyledi. "Evrensel" gazetesi sahibi Vedat Korkmaz, polisler hakkında idari soruşturma açılması için İstanbul Valiliği'ne şikayet dilekçesi verdi. Emniyet müdürü Taşanlar gözaltına alınanlar arasında Göktepe'nin olmadığının kamera görüntülerinden de tespit edildiğini, listede isminin yer almadığını ileri sürdü. Ancak daha sonra yaptığı açıklamalarda Göktepe'nin gözaltına alındığını kabul etti. 28 Eylül 2000'de beş polise "kastı aşan insan öldürmek" ve "faili belli olmayacak şekilde insan öldürmek" suçlarından verilen yedişer yıl altışar ay hapis cezası verildi. Bir polis ise Yargıtay'ın kararı bozmasından sonra 20 ay hapis ve beş ay kamu hizmetlerden uzaklaştırma cezası aldı. Mahkum polislerin cezalarının tamamlamalarına 19 Aralık 2000'de yürürlüğe giren ve Raşşan Affı olarak bilinen Şartlı Tahliye ve Ceza Erteleme Yasası engel oldu. Göktepe, gözaltında öldürülmüş gazeteciler içinde katilleri yargılanmış ilk gazetecidir. Ödül "Metin Göktepe'nin anısını yaşatmak, iletişim hak ve özgürlüğünü yaşama geçirmek, anlatım ve bilgi özgürlüğünü korumak, temel hak ve özgürlüklerindeki ihlalleri kamuoyuna haber, yorum ve eleştiri ile duyurmak, haber peşinde koşan genç gazetecileri teşvik etmek, gazeteci görev ve sorumluluk bilincinin yerleşmesi için çaba gösteren genç gazetecileri desteklemek" amacıyla verilmektedir. Yarışmaya başvuru; yazılı haberler için basında yayımlanmış 1 asıl, 8 fotokopi olacak şekilde, görüntülü haberlerin ise 1 örnek DVD formatı ya da flash belleğe yüklenmiş olarak yarışma komitesine gönderilmesi suretiyle yapılır. İnternet medyasında yayımlanmış haberler de ödül kategorisinde değerlendirilmektedir. Fotoğraf dalında başvuru ise 1 asıl, 8 fotokopi olarak gönderilecek fotoğrafların en az 18x24 cm ebatlarında renkli ya da siyah beyaz olması şartıyla arka yüzlerinin sol alt köşesine bir etiketle ürünün adını, çekildiği yeri ile tarihini yazmaları yoluyla gerçekleşir. Ayrıca başvuruda bulunacak adayların ürünlerini kısa öz geçmişleri, iletişim bilgileri ve bir fotoğrafları ile birlikte Metin Göktepe Gazetecilik Ödülleri'nin Bahçelievler'deki Mehmet Akif Ersoy Caddesi'nde bulunan adresine göndermeleri şart koşulmuştur. Metin Göktepe Gazetecilik Ödülü yazılı haber, görüntülü haber, fotoğraf ve yerel gazetecilik olmak üzere çeşitli dallarda tören eşliğinde verilir. Ödülün kazananını belirleyen jüri her yıl değişir. Döneme göre özel ödüller ve jüri özel ödülleri de verilir. Ödülleri takdim eden kişiler arasında gazeteciler, yazarlar, siyasetçiler, sendikacılar ve aktivistlerin yanı sıra yazar Göktepe'nin annesi Fadime Göktepe de yer alır. François Jacob François Jacob (d. 17 Haziran 1920 – ö. 19 Nisan 2013), Fransız biyolog. 1965 yılında Jacques Monod ve André Lwoff ile birlikte Nobel Fizyoloji veya Tıp Ödülü kazanmıştır. 1961 yılında Jacob ve Monod, hücrelerde enzim düzeylerinin DNA dizilerinin transkripsiyonu ile kontrol edildiği fikrini keşfettiler. Onların deneyleri ve çalışmaları moleküler gelişimsel biyoloji ve özellikle trankskripsiyonel düzenlenme ile ilgili çalışmalara ivme kazandırdı. Uzun yıllar boyunca bakteri ve diğer hücrelerin dış koşullara cevap olarak kendi anahtar metabolik enzimlerin seviyesini düzenleyerek ve / veya bu enzimlerin aktivitesi değiştirerek tepki verdiği bilinmekteydi. Jacob ve Monod bu düzenlemelerin DNA aracılı olduğunu söyleyerek yeni bir yol açmış oldular. André Michel Lwoff André Michel Lwoff (d. 8 Mayıs 1902 - ö. 30 Eylül 1994), Fransız mikrobiyolog. 1965 yılında Jacques Monod ve François Jacob ile birlikte Nobel Fizyoloji veya Tıp Ödülü kazanmıştır. 19 yaşındayken Paris'teki Institute Pasteur'e katıldı. 1932 yılında Rockefeller Vakfı'nın bir hibe yardımı ile doktorasını tamamlamış ve kamçılıların gelişimi üzerinde araştırma yapacağı Heidelberg'deki Kaiser Wilhelm Institute for Medical Researche taşınmıştır. 1937 yılında başka bir Rockefeller Vakfı yardımı ile University of Cambridge dönemi başlamıştır. 1938'de Pasteur Enstitüsü'ne bölüm başkanı olarak atandı. Burada bakteriyofajlar ve polioviruslerle ilgili çalışmalar yapmıştır. Charles Brenton Huggins Charles Brenton Huggins (22 Eylül 1901-12 Ocak 1997), Kanada doğumlu Amerikalı hekim ve fizyolog. University of Chicago'da yaptığı, kanserler üzerine (özellikle prostat kanseri) çalışmalarıyla bilinir. Bu çalışmalarıyla 1966 yılında Nobel Fizyoloji veya Tıp Ödülü kazanmıştır. Hormonların bazı kanser türlerinin yayılmasını engellediğini keşfetmiştir. Bu keşfi kanserlerin bazı kimyasallarla kontrol edilebileceğini gösteren ilk buluştur. Huggins; Halifax, Nova Scotia, Kanada'da doğdu. 1920 yılında sanat lisansı derecesiyle Acadia University'den mezun oldu. Daha sonra Harvard University'de eğitimine devam etti ve tıp lisansı derecesini 1924 yılında buradan aldı. 1997 yılında Chicago, Illinois'de ölmüştür. Ragnar Granit Ragnar Arthur Granit (30 Ekim 1900 — 12 Mart 1991), Finlandiyalı/İsveçli fizyolog. 1967 yılında Nobel Fizyoloji veya Tıp Ödülü kazanmıştır. along with Haldan Keffer Hartline and George Wald "for their discoveries concerning the primary physiological and chemical visual processes in the eye". Granit 1927 yılında Finlandiya'daki Helsinki Üniversitesi Tıp Fakültesinden mezun oldu. 1940 yılında Finlandiya, Kış Savaşında Sovyet ordusunun hedefi olunca çalışmalarını daha huzurlu bir ortamda yapabilmek için komşu İsveç'e sığındı ve Stockholm'e yerleşti. Haldan Keffer Hartline Haldan Keffer Hartline (22 Aralık 1903-17 Mart 1983), Amerikalı fizyolog. 1967 yılında George Wald ve Ragnar Granit ile birlikte Nobel Fizyoloji veya Tıp Ödülü kazanmıştır. Görmenin fizyolojisi ile ilgili yaptığı çalışmalarıyla bilinir. Hartline, Johns Hopkins Üniversitesi'nde Ulusal Araştırma Konseyi Üyesi olarak retina elektrofizyolojisiyle ilgili çalışmalar yapmaya başladı. Tıp lisansı derecesini 1927 yılında kazandı. Pennsylvania Üniversitesi'nden Eldridge Johnson seyahat araştırma bursiyeri olarak Leipzig ve Münih Üniversitelerinde çalışmalar yaptı. 1940-1941 yıllarında New York Cornell Medical College'de Fizyoloji Doçenti olarak çalıştı. Fakat Pennsylvania Üniversitesi'ne geri döndü ve 1949 yılına kadar burada kaldı. Sonra 1949 yılında Johns Hopkins Üniversitesi'nde biyofizik profesörü ve bölüm başkanı oldu. George Wald George Wald (18 Kasım 1906 – 12 Nisan 1997), Yahudi kökenli Amerikalı bilim insanı. Retina pigmentleri üzerine yaptığı çalışmalarıyla bilinir. 1967 yılında Haldan Keffer Hartline ve Ragnar Granit ile birlikte Nobel Fizyoloji veya Tıp Ödülü kazanmıştır. Wald, New York'ta Yahudi göçmeni bir aile olan Isaac Wald ve Ernestine Rosenmann çiftinin oğlu olarak doğdu. O, 1922 yılında New York Brooklyn Teknik Lisesi'nden mezun olduğunda burasının ilk mezunlarının bir üyesiydi. Bilim lisansı derecesini 1927 yılında New York Üniversitesi'nden ve zooloji dalında doktorasını, Columbia Üniversitesi'nden 1932 yılında almıştır. Zaman Spor Ödülleri Zaman Gazetesi Spor Ödülleri, kısaca Zaman Spor Ödülleri 1990 yılından itibaren aralıksız devam eden geleneksel yılın spor ödülleri. Geleneksel olarak Yılın Sporcusu Anketi'ni düzenleyen Gazete, o yılın parlak zaferlere imza atan sporcuları okurlarının oylarıyla belirlemektedir. Gerard 't Hooft Gerardus't Hooft (d. 5 Temmuz 1946, Den Helder), hâlen Utrecht Üniversitesine bağlı Spinoza Enstitüsü ve Teorik Fizik Enstitüsünde profesörlük yapan Hollandalı teorik fizikçidir. 1999 yılında, tez danışmanı Martinus J.G. Veltman ile "elektrozayıf etkileşimlerin kuantum yapısını" keşifleri dolayısıyla Nobel Fizik Ödülünü kazanmışlardır. Gerard 't Hooft Hollanda'nın Den Helder şehrinde 1946 yılında gemi mühendisi “H. 'T Hooft” ve “MA van Kampen” çiftinin çocukları olarak dünyaya gelmiştir. Annesi daha on sekiz yaşındayken hayata veda eden babasını, 't Hooft, çok küçük yaşta kaybetmiştir. “Ita” adında bir kız kardeşi vardır. Sanat okuluna giden annesi, Fransızca dersleri aldıktan sonra özel Fransızca dersleri vermektedir. 1972 yılında evlendiği “Albertha A. Schik” ile iki kız çocuk sahibi olmuşlardır. Sekiz yaşındayken 'büyünce ne olacaksın?' sorusuna “her şeyi bilen adam olacağım” diyen, 't Hooft, bilim adamı olmaya o zamandan karar vermiştir. Nobel için yazdığı otobiyografisinde bilimin ailesinin temelinde, genlerinde olduğunu ifade eden fizikçinin büyük amcası Frits Zernike, 1953 yılında faz kontrast mikroskobunu keşfettiğinde kararına daha sıkı sarılır. Diğer amcası, “Nicolaas Godfried van Kampen” Utrecht Üniversitesi'nde Teorik Fizik dalında profesörlüğe atandığında annesi küçük 't Hooft için bilimsel bir kariyer yerine sanat okumasını tavsiye etmiştir. 16 yaşında, Hollanda Ulusal Matematik Olimpiyatı'nda ikinci olan 't Hooft, Lahey'deki ‘Dalton Lisesi’'ne gitmiştir. Ünlü bilim adamı, lisans ve lisans üstü eğitimini aldığı Utrecht Üniversitesi'nden 1972 yılında doktorasını almıştır. Utrecht Üniversitesinde 1974 yılında akademik kariyeri başlayan 't Hooft 1977'den günümüze “Spinoza Enstitüsü” ve “Teorik Fizik Enstitüsü”nde profesörlük yapmaktadır. Doktorasını aldıktan sonra Cenevre, CERNde araştırmalara katılmıştır. Burada Veltman ile birlikte Yang-Mills kuramının kuvvetli etkileşimlerde uygulanılabilecek şekilde renormalize edilebilir olduğunu (Kuvantum Kromodinamiği (QCD) )göstermişlerdir. Böylece, yerçekimi dışındaki üç temel etkileşim ve parçacıklar bugün Standart Model olarak isimlendirilen kuvantum alan kuramı ile açıklanır olmuştur. 1999 yılı Nobel Fizik Ödülünü Gerardus ’t Hooft ile Martinus J. G. Veltman kazanmıştır. İsveç Kraliyet Bilimler Akademisinin, “fizikte elektrozayıf etkileşmelerin kuantumlu yapısını açıklığa kavuşturmaları” nedeniyle verildiğini açıkladığı bu çalışma, aslında 1971 yılında Utrecht Üniversitesi’nde Veltman’ın yanında doktora yapmakta olan ‘t Hooft’un hazırladığı tez çalışmasıdır. O sıralar 24 yaşında bir öğrenci olan ‘t Hooft’un, bu zor problemi orijinal matematik yöntemler geliştirerek çözebilmesi dünyada ve Türkiye'de de yankılar uyandırmıştır. Fizik otorilerince yıllardır beklenen,‘t Hooft ve Veltman’ın kazandıkları bu ödülün, biraz gecikmiş olduğu belirtilmiştir. Kendiliğinden simetri bozulması yoluyla kütle kazanımı sağlayan elektrozayıf etkileşme modelleri, 1960’ların başından beri gündemdeydi. Bu modeller arasından birisi, 1967’de Amerikalı Steven Weinberg ve İngiltere’de bulunan Pakistan’lı Abdus Salam tarafından önerilen ve bugün standard model olarak bilinen bir tanesi, zamanla öne çıkmıştır. Öncesinde kuantumlu ayar alanteorileri olarak bu tür modellerin kesin hesaplamalara imkân verip vermedikleri bilinmemekteydi. Yani bir elekrozayıf bozunma için yarı-süre veya bir parçacık saçılması için tesir kesiti, kuantum elektrodinamiğinden bilinen yöntemlerle hesaplanırsa, bu hesaplardan belli sayılar bulunacağı, yani bir öngülerinin olup olmadığı henüz kuşkuluydu. Utrecht Üniversitesi’nde teorik fizik profesörü olan Martinus Veltman bu zor ve uzun bu hesapları yapabilmek için ilk bilgisayarla sembolik hesap program paketi olan “SCHOONSHIP”i geliştirmiştir. O dönemde onun yanında bu programı kullanan öğrencisi olan ‘t Hooft sonsuz çıkan Feynman integrallerinin boyutsal regülarizasyonunu yaparak, standart model türü kuantumlu ayar alan teorilerinin renormalizasyonunu göstermiştir.Dolayısıyla bu modellerin belirli ve kesin öngörülerinin hesaplanabileceğini kanıtlamış olmuştur. “İyi bir araştırmacı, elde ettiği sonuçları abartmak yerine mütevazı göstermeye dikkat eder.” diyen 't Hooft, bilimin başarılı olmasının nedenlerinden birinin özünde bir hata düzeltme mekanizması ile birlikte yapılanmış olmasını göstermektedir. Raoul Wallenberg Raoul Wallenberg (4 Ağustos 1912 – 17 Temmuz 1947) İsveçli bir mimar, iş adamı, diplomat ve yardımseverdi. İkinci Dünya Savaşı sonlarına doğru, Alman işgali altında bulunan Macaristan’da, Macar faşistleri ve Nazilerden, 100.000’i aşkın Yahudi’nin hayatını kurtarmasından dolayı oldukça saygı ve övgü duyulan biridir. Budapeşte’de, İsveç Özel Elçiliği görevini sürdürürken (Temmuz-Aralık 1944), Wallenberg, Yahudilere dokunulmazlık sağlayabilen pasaportlar verip, İsveç sınırları olarak sayılan, resmi olarak dokunulmaz binalarda binlerce Yahudinin hayatını kurtardı. 17 Ocak 1945’te Budapeşte’nin Kızıl Ordu tarafından işgali esnasında, Sovyet otoriteler tarafından, casus olduğu şüphesiyle göz altına alındı ve sonra ortadan kayboldu. Daha sonra edinilen bilgilere göre, 17 Temmuz 1947’de Moskova’daki KGB ana üssü ve KGS hapishanesinin bulunduğu Lubyanka binasında öldüğü iddia edildi. Wallenberg’ün KGB Sovyet Hükûmeti tarafından yakalanması, casus olduğu şüpheleri, ölümü ve Amerikan istihbaratıyla olan bağları tamamen sır olarak kaldı ve sürekli farklı spekülasyonlarla dile getirildi Macar Yahudilere karşı gösterdiği cesur iyiliklerinden dolayı, Wallenberg, öldüğü iddia edilen 1947’den beri birçok yardımseverlik ödülüne layık görüldü. 1981’de, Wallenberg tarafından hayatı kurtarılan insanlardan biri olan meclis üyesi Tom Lantos, Wallenberg’e fahri vatandaşlık verilmesi için kanun tasarladı. Wallenberg ayrıca, Kanada, Macaristan ve İsrail’de de fahri vatandaşlığa layık görüldü. Wallenberg, İsrail’de, Türk Diplomat Selahattin Ülkümen gibi Uluslararası Dürüstler arasına girdi ve dünyanın birçok yerinde sokaklar Wallenberg’ün adını aldı. 1981’de Wallenberg’ün insani ideallerini ölümsüzleştirmeyi amaçlayan, Birleşik Devletler Wallenberg Komitesi kuruldu. Bu Komite her yıl, bu amaç uğruna çabalayan kişilere Raoul Wallenberg ödülü vermektedir. Wallenberg 1912’de Stokholm yakınlarında bulunan Kappsta, Lidingö’de, büyükbabası Per Johan Wising ve anneannesi Sophie Wising’in 1882’de inşa ettikleri yazlıklarında dünyaya geldi. Diğer büyük babası Gustaf Wallenberg, Tokyo, İstanbul ve Sofya’da elçiydi. Ailesi 1911’de evlenen Wallenberg’ün babası Raoul Oscar Wallenberg (1888-1912), İsveçli bir deniz subayıydı ve Raoul Wallenberg doğmadan üç ay önce kanserden öldü. Annesi Maria Sofia Wising (1891-1979) idi. 1918’de annesi, Frederik von Dardel ile evlendi ve Guy von Dardel adında bir oğulları ve Nina Lagergren adlı bir kız çocukları oldu . 1931’de Wallenberg, Mimarlık okumak için Amerika’daki Michingan Üniversitesi’ne gitti. Üniversite’de İngilizce, Almanca ve Fransızca öğrendi . Amerika’yı tanımak için bütün tatillerde Amerika’yı dolaştı. İsveç’e döndüğünde, Amerika’da aldığı diplomayla, ülkesinde mimar olamayacağı haberini aldı. Büyük babası Güney Afrika’nın Cape Town şehrinde, İnşaat malzemeleri satan bir İsveç şirketinin ofisinde iş buldu (11). 1935-1936 arasında, Hayfa’da, bir Hollanda Banka’sının küçük birimlerinde çalıştı. 1936’da İsveç’e döndü ve Orta Avrupa Ticaret Şirketi’nde, ailesinin yardımıyla iş buldu . Şirketin sahibi Kalman Lauer adında bir Macar Yahudiydi. 1938 yılıyla birlikte, Miklos Horthy vekilharçlığı tarafından, Macaristan Krallığı’nda bir seri Yahudi karşıtı önlemler alındı. Bu önlemler, Naziler tarafından 1935’te yürürlüğe giren Nürnberg Irk Kanunlarını model almıştı. Alman emsalindeki gibi, bu kanunlar, Yahudileri iş sahibi olmaktan men eden, devlet için çalışan Yahudilerin sayısını oldukça azaltan ve Yahudilerle, yahudi olmayanlar arasındaki evlilikleri yasaklayan türde kanunlardı. Bu kanunlardan dolayı, Wallenberg’in iş arkadaşı Kalman Lauer, anavatanını ziyaret etmekte zorlanıyordu. Macaristan giderek Almanya’nın yörüngesine hızlıca girerek, 1940'ta İtilaf güçleri arasına ve 1941’de Almanya liderliğinde, Sovyet Birliği’nin işgaline katıldı. İhtiyaçtan dolayı, Wallenberg Lauer’in kişisel temsilcisi oldu ve Lauer’in yerine iş için ve Lauer’in ailesinden kimsenin kalıp kalmadığını öğrenmek için, Budapeşte’ye gitti. Zamanla Macarca öğrendi. Ve 1941’den itibaren, Budapeşte’yi düzenli olarak ziyaret etti . Bir yıl içinde, Wallenberg, Şirketin eş sahiplerinden biri ve uluslararası yöneticisi oldu. Bu kapasiteyle, Wallenberg, savaşın ilk yıllarında Almanya’ya ve İşgal altındaki Fransa’ya iş ziyaretlerinde bulundu. Bu iş ziyaretleriyle birlikte, Wallenberg, Nazilerin bürokratik ve idari metotlarını yakından gözleyebildi ve bu inceleme ona sonradan çok yarayacaktı . Bu arada, Macaristan’daki durum giderek kötüleşiyordu, çünkü savaşın gidişatı Almanya’nın ve müttefiklerinin aleyhine bir sonuca doğru ilerliyordu. Stanlingrad Savaşındaki felaket itilaf yenilgisinden sonra (ki bu savaşta Macarların kayıpları %84 oranında olmuştur) Miklos Horty Hükûmeti gizlice Birleşik Devletler ve Birleşik Krallık ile barış görüşmelerine başladı. Horty’nin bu ikili tutumunu öğrenen Hitler, 1944’te Macaristan’ın işgal edilmesi emrini verdi. Alman silahlı kuvvetleri Wehrmacht, Horty’nin yerini alarak, kontrolü ele geçirdi. Budapeşte’de Almanya yanlısı piyon bir hükûmet kuruldu, ama gerçek güç Alman askeri yöneticisi Edmund Veesenmayer’in elinde kaldı. Nazilerin kontrolüyle birlikte, Holokost’tan o ana kadar kurtulmuş olan Yahudilerin hayatları tehlikeye girdi. 1944 Nisanıyla birlikte Macar Yahudiler Polonya’daki toplama kamplarına gönderilmeye başlandı. Nazilerin nihai çözüm olarak adlandırdıkları fikrin bürokratik yaratıcı olan Adolf Eichmann’ın liderliğinde, günde 12.000 Macar Yahudisi, toplama kamplarına gönderildi . Macaristan’daki Yahudilerin başlarına gelenler, Holokost’un büyüklüğünün aksine çabucak yayıldı. 1944 baharında, George Mantello, Auschwitz-Bikenau toplama kampının nasıl işlediğini anlatan, şimdilerde Wetzler-Vrba Raporu olarak bilinen raporu halka yaydı. Rapor kamptan kaçan iki kişi tarafından hazırlanmıştı (16). Raporun yayınlanmasından sonra, Amerikan başkanı Franklin D. Roosevelt idaresi; yeni olarak kurulan Savaş Mültecileri Kurulu’na daha fazla ilgi gösterdi. Kurul, Hillel Kook başkanlığındaki aktivist Bergson Grubu, Hazine sekreteri Henry Morgenthau Jr ve Macaristan’daki insanlık krizine çare aramakta olan bir grup tarafından kuruldu. Başkan Roosevelt, ABD hazine departmanı görevlisi Iver C. Olsen’i Stokholm’e Savaş Mültecileri Kurulu’nu temsil etmesi amacıyla gönderdi. Olsen özellikle Macar Yahudilerine yardım etmek için görevlendirilmişti. Bu Olsen’in tek görevi değildi çünkü Olsen ayrıca Stratejik Hizmetler Ofisi’nde operasyon bölümünde görevlendirilmişti, bu ofis, savaş zamanında ABD’nin casusluk servisini gerçekleştiren kurumdu. Budapeşte’ye gidip, Macar Yahudilerini kurtarma projesini diplomatik görev adı altında yürütebilecek birini bulma çabaları arasında Olsen, İsveçli seçkin Yahudilerden bir komite kurdu . Bu uygun kişi Savaş Mültecileri Kurulu’nun kurtarma operasyonunu gerçekleştirecekti . Bu komitenin üyelerinden biri, Wallenberg ‘ün iş arkadaşı Kalman Lauer’di. Lauer, Wallenberg’ü bu görev için tavsiye etti ve 1944 Haziranında Olsen, Wallenberg ile tanıştı. Toplantıdan kısa bir süre sonra Olsen, Wallenberg’ü bu göreve liderlik etmesi için atadı . Wallenberg’ün seçimi ABD tarafından, ailesinin Almanlarla olan iş bağlantılarından dolayı hemen kabul edilmedi. Bu tür farklılıklar bir süre sonra çözüldü ve İsveç Dış İlişkiler Bakanlığı tarafından, Wallenberg’ün elçiliğe kabul edilmesini onayladı. Karşılığında Amerika’nın, Almanya ile olan serbest ticaret anlaşmalarından dolayı İsveç üzerine yaptığı baskıları azaltması istendi . Wallenberg, 1944’te Budapeşte’ye ulaştığında, Yahudi karşıtı girişimler birkaç aydır etkisini göstermişti. 1944 Mayıs ve Temmuz ayları arasında, Eichmann ve görev arkadaşları, 400.000 yahudiyi, Polonya’nın güneyinde bulunan Auschwitz-Birkenau toplama kamplarına trenle göndermişti . Wallenberg Budapeşte’ye vardığında, Macaristan’da sadece 230.000 Yahudi kalmıştı. Wallenberg, diğer diplomat arkadaşı Per Anger ile “koruyucu pasaport” (Alm: Schutz-Pass) lar hazırladı. Bu pasaportlar, taşıyıcılarına, vatandaş olma aşamasında olan İsveçli statüsü verdi. Taşıyıcılar İsveç vatandaşı olduğundan, Yahudi olsalar bile toplama kamplarına gönderilmediler. Yasal olmasalar bile, Alman ve Macar yetkililer, bu dokümanı kabul ettiler. Bazen rüşvet aldılar . İsveç elçiliği, Alman otoritelerle anlaşarak, koruyucu pasaport taşıyıcılarının, İsveç vatandaşı gibi muamele görmelerini ve yahudi olduklarını belirten sarı armaları giymemelerini sağladı. Savaş Mültecileri Kurulu’nun topladığı paralarla, Wallenberg 32 ev kiraladı ve onları İsveç’in ülke dışı dokunulmaz sınırları olduğunu deklare etti ve bu binalara diplomatik dokunulmazlık verdi. Binaların kapısına; “İsveç Kütüphanesi”, “İsveç Araştırma Enstitüsü” gibi isimler verdi ve binaların önüne büyük İsveç bayrakları koyarak, binaların dokunulmazlığını vurguladı. Bu binalarda neredeyse 10.000 yahudi yaşadı . Wallenberg, toplama kamplarına gönderilecek Yahudileri trenlerden, koruyucu pasaport vererek kurtarma girişimi gibi hayatını tehlikeye atma noktasına kadar geldiği girişimlerde bulundu.. Macar Yahudilerini kurtarma projesi en üst seviyeye ulaştığında, proje için yaklaşık 350 kişi çalışıyordu . Sahte pasaport düzenleyerek, casusluk yaparak, ve yahudilere barınak sağlayarak, birçok milletten insan, bu projeye destek verdi. Wallenberg, yakalanmamak ve öldürülmemek için her gece farklı bir evde uyumaya başladı . Sovyetler Birliği Budapeşte’yi işgal etmeden iki gün önce, Wallenberg; Eichmann ve diğer arkadaşlarıyla, 70.000 Yahudi’nin yaşadığı Budapeşte Gettosunu patlatma planlarından vazgeçmeleri için rüşvet vererek anlaştı.. 29 Ekim 1944’te 2. Ukrayna Cephesi, Mareşal Rodion Malinovsky liderliğinde Budapeşte’ye saldırdı ve Aralığın sonlarına doğru şehir Sovyet güçleri tarafından sarıldı. Çarpışmaların en ısındığı dönemde, 17 Ocak 1944 günü General Malinovsky, Wallenberg’ü Debrecen’deki karargaha çağırdı. Bunun nedeni, Wallenberg ve Savaş mültecileri kurulunun ABD casusu olma şüpheleriydi. Wallenberg’ün son kaydedilen sözleri; “Malinovsky’nin yanına gidiyorum. Misafir olarak mı? Mahkûm olarak mı bilmiyorum…” oldu 1993’te, gizli Sovyet Askeri arşivlerinden çıkan raporlara göre, Wallenberg’ün tutuklama emri Komiser Nikolai Bulganin tarafından verildi ve Wallenberg’ün kaybolduğu gün ise Malinovsky’nin karargahına gönderildi . 2003’te savaş dönemindeki yazışmalar kontrol edildiğinde, yazışmalar Wallenberg’ü, casus olabilir diye Sovyet güçlerine bildiren kişinin, Sovyet ajanı, Macar politikacı Vilmos Böhm olduğunu gösterdi . Wallenberg’e tutuklandığından sonra ne olduğu spekülasyonlara açık kaldı. Birçok tanık, Wallenberg tutukluyken onunla karşılaştıklarını iddia etti. Wallenberg trenle Debrecen’den Romanya üzerinden Moskova’ya gönderildi . 16 Ocak 1945 tarihinde Vladimir Dekanosov, İsveç hükümetine Wallenberg’ün, Sovyet otoritesinin koruması altında olduğunu iletti. 21 Ocak 1945’te Wallenberg, Lubyanka hapishanesine transfer edildi. 6 Şubat 1957’de Sovyet hükümetinin yayınladığı, 17 Temmuz 1947 tarihli bir dokümanda şu sözler yer alıyordu; “Wallenberg adlı bir mahkûmun dün gece bir kalp probleminden dolayı hücresinde öldüğünü rapor ediyorum. Bana verdiğiniz talimatlara uygun olarak, benim bakımımdadır ve otopsi yapabilmek için izninizi istiyorum… Bakanı kişisel olarak ben bilgilendirdim ve bana otopsi yapmadan yakılması emredildi.” " Doküman Smoltsov adlı bir kişi tarafından ve Lubyanka hapishanesi doktoru tarafından imzalanıp, Sovyet Güvenlik Bakanı Viktor Semyonovich Abakumov’a adres edilmişti . 1989’da Wallenberg’ün eşyaları ailesine gönderildi. 1991’de Rus hükûmeti tarafından, Wallenberg’ün kaderini incelemek için Alexander Nikoleviç Yakovlev görevlendirildi. Yakovlev’in araştırmaları sonucu, Wallenberg’ün 1947’de Lubyanka’da idam edildiği ortaya çıktı . Bu bilgilerden sonra bile Wallenberg’ün ölümü üzerindeki sis perdesi kalkmadı. Öldüğü rapor edilen tarihten sonra onu gördüğünü iddia eden mahkûmlar, konuşmalar esnasında, mahkûm İsveçli diplomat diye isminin geçmesi ve benzeri iddialar Wallenberg’ün belirtilen tarihte ölmüş olmayabileceğini ortaya koydu. Wallenberg iki defa Nobel ödülü için aday gösterildi. (1948-1949) Buenos Aires’te bir parkta Wallenberg Heykeli var. Heykel İngiltere’de bulunan Philip Jackson tarafından yapılan heykelin replikasıdır. Melbörn’deki Yahudi Müzesi Holokost ve Araştırma Merkezinde Wallenberg’ün onuruna küçük bir anıt bulunmaktadır. Sidney’de Wallenberg Bahçesi ve Heykeli vardır. Viyana’daki 22. cadde; Raoul Wallenberg olarak adlandırıldı. 1985’te Wallenberg, fahri vatandaş oldu. 17 Ocak (Wallenberg’ün kaybolduğu gün) Raoul Wallenberg günü olarak kabul edilir. Batı ve Doğu Berlin’de iki Sokağa Wallenberg adı verildi. 2003’te fahri vatandaşlık verildi ve birçok sokak Wallenberg’ün adını aldı. Ayrıca Wallenberg Anıt Parkı da açıldı. 1986’da Wallenberg’e fahri vatandaşlık verildi. Wallenberg Uluslararası Dürüstler arasına girdi. 5 sokak Wallenberg’ün adını aldı ve Tel Aviv’de bir heykel yapıldı. St. Petersburgâ€™da heykeli var. Kofi Anna’nın açılışına katıldığı bir büyük anıt yapıldı. Wallenberg’e fahri vatandaşlık verildi. 1981 ve birçok eyalette Wallenberg’ün anıtı mevcut. ABD Raoul Wallenberg Komitesi, her yıl, Raoul Wallenberg’ün yardımseverliği ve cesurluğuna uygun davranışlarda bulunan kişiler, topluluklar ve organizasyonlara Raoul Wallenberg ödülü vermekte. Michingan Üniversitesi, her yıl, üstün yardımseverlik nişanesi olarak Wallenberg madalyası vermekte. Illuminate Labs Illuminate Labs, 2002 yılında kurulan Göteborg merkezli İsveç yazılım şirketi. Daha çok video oyunu aydınlatmaları üzerine çalışan Illuminate Labs'ın, kendi geliştirdiği LiquidLight teknolojisine dayanan Beast ve Turtle isimli iki yazılımı bulunmaktadır. Şirket 21 Temmuz 2010 tarihinde Autodesk'e, kamuya açıklanmayan bir fiyat karşılığında satılmıştır. The MDNA Tour The MDNA Tour (daha önceki adıyla 2012 World Tour) Amerikalı şarkıcı Madonna'nın dokuzuncu turnesidir. Sanatçı on ikinci stüdyo albümü "MDNA"i tanıtmak için Avrasya ve Amerika'da toplam 88 konser vermiştir. Sanatçının, Birleşik Arap Emirlikleri, Ukrayna ve Kolombiya'daki ilk konserleri bu turne kapsamındadır. Turnenin 2013 yılının Ocak ayında yapılması beklenen Avustralya ayağı, daha sonra iptal edilmiştir. Madonna, turneyi "bir ruhun karanlıktan aydınlığa yolculuğu" olarak tanımlamıştır.Turne; ana temanın silahlar ve şiddet olduğu "Transgression", insanları bir araya getiren neşeli şarkıların icra edildiği "Prophecy", Madonna'nın bazı hit şarkılarının Fransız Kabaresi tarzında yorumlandığı, şehvet ve moda temalı "Masculine/Feminine" ve Madonna'nın "büyük bir parti ve kutlama" diye bahsettiği "Redemption" olmak üzere dört kısımdan oluşmaktadır. Turne genellikle iyi eleştiriler almıştır. Turne şiddet, ateşli silah kullanımı, insan hakları, çıplaklık ve politika gibi tepkilere açık kavramlara ev sahipliği yapmıştır.Ayrıca turne yüzünden Madonna'ya karşı pek çok dava açılmıştır. The MDNA Tour, gişe konusunda da oldukça başarılı olmuştur ve çoğu konser mekanında biletler satışa sunulduktan kısa bir süre sonra bitmiştir. Billboard tarafından 2012 yılın en başarılı turnesi olduğu açıklanmıştır.88 gösteriden 305.2 milyon dolar elde ederek tüm zamanların en başarılı onuncu turnesi olmuştur. Ayrıca Celine Dion'un Taking Chances turnesinden daha fazla kar ederek, yine bir Madonna turnesi olan Sticky & Sweet Tour'un ardındın en başarılı kadın sanatçı turnesi olmuştur. Konserin kaydı ilk kez "Madonna: The MDNA Tour" adıyla 22 Haziran 2013'te Amerika'da Epix kanalında yayınlandı. Bu kayıt, ağırlıklı olarak 19 ve 20 Kasım Miami American Airlines Arena gösterilerini içermekle beraber, diğer konserlerden de görüntüler kullanılmıştır. Haziran aynın başlarında, "MDNA World Tour" isimli bir video albümün DVD ve Blu-ray formatında 26 Ağustos 2013 tarihinde satışa çıkarılacağı duyuruldu. konserinde performans sergiledikten sonra MTV News şarkıcının önümüzdeki turnesinde "Glee" oyuncularıyla sahneye çıkacağını duyurdu. Bu jest dizinin 15. bölümünde Madonna'nın hit şarkılarına yer verilmesinin bir karşılığıdır. Bu bilgiyi daha sonra DrownedMadonna adlı hayran sitesinin Live Nation'ın önerdiği tur güzergahlarını yayımlaması takip etti. Bu listeye göre Madonna Yeni Zelanda, Avustralya, Çin, Güneydoğu Asya, Avrupa ve Kuzey Amerika'da stadyum konserleri verecekti. Günler sonra dünya genelindeki birçok haber portalı bu listeyi yayımladı. Bu nedenle Live Nation bu listenin gerçekliği ile ilgili açıklama yapmak zorunda kaldı. Madonna ilk filmi "W.E."yi tanıtırken Smirnoff ile dünya çapında bir dans yarışması düzenlemesi için anlaştı. "Smirnoff Nightlife Exchange Project" adı verilen yarışma katılımcılardan Madonna'nın önümüzdeki turnesinde dansçı olabilmeleri için kısa görüntülerini yollamalarını istedi. On bir finalist Kasım 2011'de Madonna ve hayranların önünde performans sergiledi. Aynı gün Madonna da yeni teklisi "Give Me All Your Luvin'"i söyledi. Yarışmanın birincisi Charles Riley oldu. Tanıtım süreci boyunca birçok dış medya kuruluşu turne lie ilgili haber yaptı. İsrailli haber sitesi Ynet Madonna'nın Mayıs 2012'de Tel Aviv'de konser vermek için görüşme yaptığını duyurdu. Ek olarak "Evening Standard" şarkıcının 2012 Yaz Olimpiyatları sırasında Hyde Park'ta konser vereceğini duyurdu. "Radikal gazetesi" şarkıcının Abu Dabi'de konser vermek için görüşme yaptığını duyurdu. Madonna'nın menajeri Guy Oseary Aralık 2011'de Twitter hesabından turneyi doğruladı. Turne Madonna'nın Super Bowl gösterisinden sonra resmi olarak 7 Şubat 2012'de duyuruldu. Turnenin 90 gösterilik, yani şarkıcının bugüne kadarki en büyük turnesi olması bekleniyor. Mart 2012'de şarkıcı sosyal medya hesaplarını albümünü ve turnesini tanıtmak için kullandı. Turnenin resmi adı Twitter'dan duyuruldu. Normal bilet fiyatları $45 ile $350 arasındayken bazı özel biletlerse kişi başı $600 civarındadır. Sanatçının canlı performans fiyatının yüksek olduğundan yakınanlara "Newsweek" aracılığıyla yanıt veren Madonna; "Penilerinizi biriktirmeye başlayın. İnsanlar çanta gibi çılgın şeylere $300 harcıyor. Bütün yıl çalışın, paranızı biriktirin ve gösterime gelin. Ben buna değerim.'"dedi. Madonna'nın turne kapsamında yirmi yıl sonra ilk defa 2013 yılının Ocak ayında Avustralya'da konser vereceği Live Nation Touring başkanı Arthur Fogel tarafından onaylanmıştı. Sidney, Melbourne, Brisbane & Perth'te stadyum konserleri planlanmıştı ve Temmuz 2012'de duyurulması bekleniyordu ama bilinmeyen bir sebepten dolayı turnenin Avustralya ayağı iptal edildi. Madonna, ardı ardına beş turneden beri ülkeye uğramaması sonucu Avustralya'daki hayranlarının tepkisine maruz kaldı. Madonna, ülkeyi yalnızca 1993'te Girlie Show Tour turnesi kapsamında ziyaret etti. 26 Ağustos 2012'de Madonna Youtube üzerinden bir ses kaydı yayınlayarak Avustralyalı hayranlarından özür dilemiş, Avustralya ayağının iptal sebebini ise çocuklarıyla ilgilenebilmek olarak açıklamıştır. Yakın zamanda Avustralya'ya gelmek için planlarının olduğunu da söylemiştir. İlk provalar Şubat 2012'de New York City'de başladı. Sahne provaları ise 1 Mayıs 2012 tarihinde Nassau Veterans Memorial Coliseum'da başladı. Turnenin üçgen şeklindeki sahnesi Madonna'nın kalabalığın içinden yürüyebileceği iki tane yol ve hayranların sahnenin tam ortasında yer alabileceği kapalı bir alan içerir. Ayrıca organizatörlerin Dünya'nın en büyüğü olarak nitelendirdikleri üç parçadan oluşan, devasa bir ekran da bulundurmaktadır. Turnenin, 29 Mayıs 2012'de Tel Aviv'de başlaması bekleniyordu ancak organizasyondaki bazı gecikmeler yüzünden 31 Mayıs 2012 tarihine ertelendi. Jimmy Fallon'ın moderatörlüğünü yaptığı bir Facebook sohbeti sırasında, Madonna turnenin ilk kısmının "oldukça şiddet içerdiğini" ve bir performans sırasında ipte yürüyeceğini açıkladı. Madonna, Jean Paul Gaultier ile turnenin kostümlerini tasarlaması için bir araya gelmiştir. Madonna, "[Gaultier] gösterimin bir kısmı için tüm dansçılarımın kostümleri dahil olmak üzere kostümleri sanki kutsuyor.Benimle çalıştığı için çok mutluyum çünkü o gerçek bir dahi." demiştir. Madonna ayrıca Givenchy tasarımcısı Ricardo Tisci ve Arianne Phillips ile de çalışmıştır. Biletlerin satışa çıkmasından sonra, birçok konserin biletleri tükendi. Tel Aviv'de, turnenin ilk gösterisi için Ramat Gan Stadyumu'ndaki konserin biletleri konserden aylar önce tükendi. Madonna'nın ilk Abu Dabi konserinin biletleri için hayranları, biletler satışa sunulmadan 24 saat önce Virgin Megastore'un önünde kuyruk oluşturmaya başladı. 22,000 bilet bir saatte biterek bir rekora imza atıldı.Bunun üzerine organizatörler ikinci bir tarih duyurdular.Bu ikinci tarihin biletleri ise bir hafta içinde tükendi. Türkiye'de İstanbul konseri için satışa sunulan 47.000 bilet dört gün içerisinde tükendi . Amerika Birleşik Devletleri'nde, New York'taki Yankee Stadium konseri için satışa sunulan 60,000 biletin tamamı 20 dakika içinde bitti. Kansas City gösterisinin biletleri 12 dakikada tükendi, bununla birlikte Houston gösterisinin biletleri bir saat içerisinde bitti. Kanada'da Bell Centre'daki 16,000 bilet 20 dakika içerisinde tükenirken, Abraham Ovası'ndaki konser için bir saatte 65,000 bilet satıldı. Ottawa'da Scotiabank Place'deki konserin biletleri 21 dakika için biterek, 2009'daki AC/DC konserinin rekorunu kırıp salonun 16 yıllık tarihinin en çabuk tükenen biletleri olmuştur. Madonna'nın Amsterdam konserinin biletlerinin tamamı 30 dakikada tükendi, bunun üzerine ikinci bir organizatörler ikinci bir tarih ekledi. Madonna'nın Medellin'de verecek olduğu ilk Kolombiya konseri için ön satışta 38,000 bilet satıldi. Biletler genel satışa sunulduğunda ise kalan 2,000 bilet üç saat içerisinde bitti. Bunun üzerine ikinci bir konser tarihi daha duyuruldu. Ayrıca Madonna, Brezilya'daki üç konser için iki günde 100,000'den fazla bilet sattı. Medyanın turnenin beklediği ilgiyi görmediği iddiaları üzerine, Live Nation Global Touring başkanı Arthur Fogel, 19 Nisan 2012 tarihinde turnenin tüm zamanların en çok gişe yapan 10 turnesinden birinin olacağını tahmin ettiklerini açıkladı. Ayrıca 1,4 milyon biletin satıldığını ve gişe toplamının 214 milyon $ olduğunu belirtti. 10 Mayıs 2012 itibarıyla Madonna'nın Kuzey Amerika'da toplam 653,000 bilet sattığı ve Amerika Birleşik Devletleri'ndeki 36 gösteri için ise 30,000 biletin hala satışta olduğu ifade edildi. Talk-show sunucusu Conan O'Brien ve programı "Conan"'ın Madonna'nın Tel Aviv performansının özel bir kaydını yapacağı bildirildi. Bu kayıt, sahne arkası röportajları ve dört performanstan oluşacak.O'Brien'a eşlik etmesi beklenen isimler ise Natalie Portman ve Sacha Baron Cohen. Bu kaydın ne zaman yayınlanacağına dair henüz bir bilgi yok. Yayınlanan kısım ise komedyen Billy Reichner'ın New York ve Tel Aviv'de rastgele insanlarla yaptığı röportajlardan oluşmaktadır. Açılış monologu ve "Girl Gone Wild" performansının bir kısmı gösterilmiştir. Madonna'nın 26 Temmuz 2012 tarihli Paris, L'Olympia gösterisi ise LoveLive'in YouTube kanalı tarafından tüm dünyada canlı yayınlandı. Bu gösterinin tekrarları da daha sonra gösterildi. Gösterisi iki tanesi yeni performanslar olmak üzere dokuz performanstan oluşmuştur. Kaynaklar: Orange County, Florida Orange County, ABD'nin Florida eyÃ¢letinde bulunan bir county. County'nin nüfusu 2010 sayımlarına göre 1,145,956 kişidir. County'nin yönetim merkezi Orlando'da bulunmaktadır. Olive Garden, LongHorn Steakhouse, ve Red Lobster gibi restaurantların da sahibi olan Darden Restaurants, Inc. şirketinin yönetim merkezi bu county'de bulunmaktadır. Orange County, Kaliforniya Antalya Kuşatması Antalya Kuşatması veya Attalia Antalya, 1207 yılında güney-batı Anadolu'da bir liman şehri Attalia (bugünkü Antalya, Türkiye), Selçuklu tarafından fethidir. Limanın ele geçirilmesi Türklere Akdeniz'e başka bir yol vermesine rağmen, Türklerin denizi ciddi bir şekilde denemesine daha 100 yıl vardır. New Britain Akdere (semt) Akdere Ankara'nın Mamak ilçesine bağlı bir semttir. Peyami Sefa, Kazım Orbay, Kutlu, Mutlu, General Zeki Doğan, Türközü ve Akdere mahallerini içine alan bir semttir. Semtte bulunan Çağrıbey Anadolu Lisesi semtin gelişmesinde önemli rol oynamıştır. Carrefoursa ve büyük dershaneler ile eğitimin de gelişmekte olduğu söylenebilir. Eskiden Ankara'nın geri kalmış bir semti iken günümüzde hızla Mamak'ın gelişen semtlerinden birisi haline gelmiştir. Kazım Orbay Mahallesi'nde Mamak Belediyesinin FMG konutları ve Kapalı Pazar yeri ve Spor salonu tesisleri ile gelişmektedir. Türközü mahallesindeki olimpik kapalı havuz semtteki gelişimin önemli faktörlerindendir. Ankara'nın merkezine çok yakın bu semtinden Otobüs-Minibüs ulaşımları ile 15 dk'da Kızılay'a, Kavaklıdere'ye, Ulus'a ulaşılabilir. Mehmet Ali Altun ve İmam Alim Sultan caddeleri semtin en önemli ve en büyük iki caddesidir. Semt bu caddeler çevresine kurulmuştur. 2000'li yıllardan sonra gecekondulaşmadan hızla apartmanlaşmaya geçilmiştir ve bugün tamamen imar sağlanmıştır. 2011 yılında Muhsin Yazıcıoğlu Parkı (eski perşembe pazarı yerine) açılmıştır. Akarçay Tepe Höyük Akarçay Tepe Höyük ya da Akarçay Höyük, Şanlıurfa il merkezinin batısında, Birecik ilçesinin 15 km. güneyinde bulunan bir höyüktür. Yaklaşık 350 x 150 metre büyüklüğündeki höyük 6 metre yüksekliktedir. Çanak çömlek yayılımına göre yerleşmenin 2,9 hektarlık bir alana yayıldığı belirtilmektedir. Guillermo Algaze başkanlığındaki yüzey araştırmaları sırasında saptanmış olan höyükte kazı çalışmaları 1999 yılında Şanlıurfa Müzesi başkanlığında, İstanbul Üniversitesi Prehistorya Anabilim Dalı, Barcelona Otonom Üniversitesi ve Tsukuba Üniversitesi öğretim üye ve öğrencilerinden oluşan karma bir ekip tarafından başlatılmıştır. Kazı çalışmalarına 2001 ve 2002 yılında da devam ettirilmiştir. Bu kazı dönemlerinde ODTÜ - TAÇDAM (Tarihsel Çevre Değerlerini Araştırma Merkezi), mali destek sağlamıştır. Kazılara 2003 ve 2004 yıllarında "idari ve mali sorunların aşılamaması nedeniyle" ara verilmiştir. Bu aradan sonra 2005 yılında, İstanbul Üniversitesi Rektörlüğü Bilimsel Araştırma Fon Sekreterliği ile Kültür ve Turizm Bakanlığı DÖSİMM’den sağlanan araştırma desteğiyle yeniden başlamıştır. Kazılar sırasında höyükte, kesintisiz olarak birbirini izleyen üç ana yerleşme evresi saptanmıştır. Bunlar eskiden yeniye doğru Çanak Çömleksiz Neolitik Dönem'in B Evresi (PPNB), Çanak Çömlekli Neolitik Dönem'e Geçiş Evresi ve Halaf-öncesi Çanak Çömlekli Neolitik Dönem olarak görülmektedir. Bu ana evreler höyük genelindeki sınıflandırmaya göre altı alt evreye ayrılmaktadır. Çanak Çömleksiz Neolitik tabakaların mimarisi geniş ve tek odalı yapılarla temsil edilmektedir. Kazılan odalardan biri 45 metrekaredir. Çanak Çömlekli Neolitik tabakaların mimarisi ise çok odalı, küçük yapılar olarak görülmektedir. Taş temeller üzerine çıkılan kerpiç duvarlar balçık ya da kerpiç toprağıyla sıvanmıştır. Birbirlerine uzun ve dar geçitlerle bağlanmışlardır. Çanak çömlek buluntularına göre bir tarihlendirme Halaf öncesini, günümüzden 8 bin yıl öncesini göstermektedir. Yontma taş endüstrisi hem çakmak taşı hem de obsidiyen kullanmıştır. İki farklı kalitede çakmak taşı üzerinde çalışıldığı görülmektedir. Bunlardan biri yakın civardan bulunabilen çakmaktaşlarıdır. Diğer grup ise yerleşmeden en az 25 km. mesafedeki kaynaklardan sağlanan, çukulata renkli, daha iyi kalitede olan malzemedir ve bunlardan genellikle ok uçları yapılmıştır. Obsidiyen kullanımının yeni evrelere doğru azaldığı gözlenmiştir. Bitki kalıntıları üzerinde yapılan incelemede Çanak Çömleksiz Neolitik Dönem'de tarıma alınmış tahıl türleri olarak Kaplıca buğdayı ("Triticum monococcum"), emmer buğdayı ("Triticum dicoccum") ekmeklik buğday (Triticum aestivum) ve iki sıralı arpa (Hordeum distichum) saptanmıştır. Diğer yandan mercimekgiller'den mercimek (Lens culinaris), bezelye Pisum sativum) ve acı baklanın (Vicia ervilia) tarıma alındığı anlaşılmaktadır. Hayvan kemikleri ise keçi, sığır ve domuzun evcil ve yabanıl türleri ile eşek (Equus asinus/ Equus hemionus), karaca (Gazella gazella. Sp./ Gazella subguturosa) ve yabani tavşan gibi (Leporolus sp.) yabanıl türlere aittir. Geç Çanak Çömleksiz Neolitik B yapı katı buluntuları üzerinde yapılan Karbon-14 tarihlendirmesi MÖ 8. binyılın ilk yarısını göstermektedir. Tüm evreler açısından GÖ tarihlendirme (günümüzden önce) şu şekildedir; Bu veriler ışığında höyükte yerleşmenin MÖ 8. binyılda Önasya terminolojisi ile Çanak Çömleksiz Neolitik Dönem'in B Evresi'nin (PPNB) Orta aşamasında (Orta PPNB) başladığı, MÖ 6. binyıla, Halaf Öncesi Dönem'e kadar devam ettiği ileri sürülmektedir. Bu bağlamda, Orta Fırat Bölgesi'nde Neolitik Devrim'i gerçekleştiren ilk köy yerleşimlerinden biridir. Akarçay Tepe Höyüğü'nün arkeoloji açısından bir önemli yanı da Çanak Çömleksiz Neolitik Dönem'den Çanak Çömlekli Neolitik Dönem'e geçiş evresinin kesintisiz olarak izlenebildiği ender yerleşimlerden biri olmasıdır. Yerleşmede Obeyd Kültürü Dönemi ve Geç Kalkolitik Çağ izlerine rastlanmış olmakla birlikte uzun süreli bir yerleşmeye işaret eden bulgular yoktur. Her iki kültür dönemine ilişkin izler, çukurlar, çukurlarda ve yüzey toprağında rastlanan çanak çömlek ile sürtme taş bulgulardır. Akarçay Tepe'nin Kalkolitik Dönemde yerleşme dışı alan olarak kullanıldığı düşünülmektedir. Debra! Debra!, Kanada yapımı televizyon dizisidir. Yapımcıları Andrew Nicholls ve Darrell Vickers'dir. Yapımcı şirketi ise Cookie Jar Group'dur. İlk gösterimini 4 Haziran 2011'de Kanada'nın Family kanalında yapmıştır. Son gösterimi ise 1 Ocak 2012'dir. Azerbaycan Tıp Üniversitesi Azerbaycan Tıp Üniversitesi (Azerbaycanca: Azərbaycan Tibb Universiteti), Azerbaycan'ın sağlık birimlerine doktor, eczacı, harp doktoru, fizyoterapist, aile hekimi ve diş hekimiyetiştiren iki devlet üniversitesinden biridir. 1930 yılında kurulmuştur. Rektörü Prof. Dr. Geray Geraybeyli'dir. Okul çoğunlukla üniversite sınavları ile Azerbaycanlı öğrenciler kabul etse de Türkiye, İran, Irak ve bazı Avrupa ülkelerinden de öğrenci kabul etmektedir. =HakkÄ±nda= Azerbaycan Tıp Üniversitesi 1919'ta Azerbaycan Halk Cumhuriyetinin kurduğu ve ülkenin ilk üniversitesi Bakü Devlet Üniversitesinin Tıp Fakültesi olarak kurulmuştur 1930 tarihinde Azerbaycan Sovyet Sosyalist Cumhuriyeti hükumeti tarafından Tıp Fakültesi BDÜ'nün bünyesinden çıkarılarak ayrı bir üniversite ilan edilmiştir. 1980'lerde üniversiteye Neriman Nerimanov'un ismi verilse de, 1990'larda bu karar fesh edilmiştir. ATÜ Azerbaycan'da tıp eğitimi veren 2 (Nahçivan Devlet Üniversitesi Tıp Fakültesi) universiteden biridir. =Kampüs= Azerbaycan'da kampüs sistemi olmasa bile üniversitenin 6 eğitim birimi vardır. Bunun beraberinde aşağıdakı eğitim araştırma birimleri de vardır: Üniversitenin 805 bin kitabı barındıran kütüphanesi de vardır. =Fakülteler= =Yabancı Öğrenci= Üniversitenin yalnız Tıp, Diş Hekimliği ve Eczacılık bölümlerine yabancı öğrenci alımı vardır. Hazırlık için yıllık 3000$ ve diğer sınıflar için yıllık 4000$ 'dur. Yurt imkânı bulunmaktadır ve aylık ücreti 1000 manattır. Azerbaycan Tıp Üniversitesi'ne Türkiye'den Tıp programlarına programın yerleştirme puan türünde başarı sırası 50 bininci sırada olan adaylar (Lise diploması minimum %65 puan veya TYT puanı minimum 180) kabul edilir. YÖK tarafından gönderilen Türk öğrenciler eğitim öğretimlerini bu programda sürdürerek tıp öğreniminin üç yılını Azerbaycan’da başarı ile tamamladıktan sonra, Atatürk Üniversitesi Tıp Fakültesi’nde 10, Necmettin Erbakan Üniversitesi Meram Tıp Fakültesi’nde 10, Trakya Üniversitesi Tıp Fakültesi’nde 10, Ankara Yıldırım Beyazıt Üniversitesi Tıp Fakültesi’nde 10 öğrenci eğitimlerinin kalan kısmını tamamlayacaklardır. = Adres = "Genclik kampüsü:" Semed Vurğun caddesi, Nesimi Rayon İcra Hakimiyyeti (Kaymakamlığı)karşısı. Bakü/Azerbaycan "Rektörlük:" Bakıhanov caddesi 23, Bakü Türk Büyükelçiliği Karşısı, 28 May, Bakü/Azerbaycan = Dış ilişkileri = Kafkasya Üniversiteler Birliği'nin, Türk Dünyası Üniversiteler Birliyi'nin, Karadeniz Üniversiteler Şebekesi'nin üzvüdür. USAID,Amerika-Avusturya Vakfl (AAF), Almanya Akademik Mübadele Hizmeti (DAAD), TİKA , Dünya Bankı, British Council ile işbirliği yapmaktadır. ATÜ Fulbright, Erasmus+,Mevlana programları ile işbirliği yapmaktadır. Mandinga Mandinga Rumen müzik grubu. 2005 yılına kadar Elena Gheorghe 2006 yılından sonra ise Elena Ionescu solistliği üstlenmiştir. Grup, Azerbaycan'ın başkenti Bakü'de düzenlenen 2012 Eurovision Şarkı Yarışması'nda Romanya'yı "Zaleilah" adlı İngilizce-İspanyolca şarkıyla yarı finalde temsil etmiş ve finalde yarışmaya hak kazanmıştı. Finalde ise toplam 71 puan alarak yarışmayı 13. sırada tamamladı. Zaleilah Zaleilah, Mandinga tarafından seslendirilen, Azerbaycan'ın başkenti Bakü'de düzenlenecek 2012 Eurovision Şarkı Yarışması'nda Romanya'yı temsil eden şarkı. Hülya Gülşen Irmak Hülya Gülşen Irmak, (d. 14 Eylül 1965, Ankara), tiyatro, sinema ve dizi oyuncusu. 1965 yılında Ankara'da dünyaya gelmiştir. Ortaokulun (dönemin ilk eğitiminin) ardından, giriş yaşı en az 16 olan Ankara Devlet Konservatuvarı'na, özel bir sınav uygulanarak 13 yaşında girmesinin ardından, bu okulun Hacettepe Üniversitesi'ne bağlanmasıyla, aynı süreçte hem konservatuvarı, hem de liseyi dışarıdan bitirerek mezun olmuştur. Çeşitli özel tiyatrolarda aldığı rollerin ardından 1984 yılında Devlet Tiyatroları'na giren Irmak, 28 yıl süreyle aralıksız bu kurumda sanatını icra etmiştir. 1993 yılında ise, Ferhunde Hanımlar adlı televizyon dizisiyle beyazcama adımını atan oyuncu, aralıklı olarak sinema ve TV dizilerinde rol almıştır. Sanatçı, oyunculuğun dışında seslendirme, eğitmenlik ve oyuncu koçluğu gibi çalışmalarda bulunmakta olup, Mart 2012 tarihi itibarıyla Keşanlı Ali Dizisinde rol almaktadır. Euphoria (Loreen şarkısı) "Euphoria", Loreen tarafından seslendirilen, Azerbaycan'ın başkenti Bakü'de düzenlenen 2012 Eurovision Şarkı Yarışması'nda İsveç'i temsil eden şarkı. 2012 Eurovision Şarkı Yarışması'nın 1.si olmuştur. Şarkı ve Peter Boström tarafından yazılmış ve bestelenmiştir. Şarkı single olarak 26 Şubat 2012 tarihinde yayınlandı. Yayınlanmasının hemen ardından İsveç'teki iTunes satışlarında bir numaraya yükselen şarkı, 9 Mart tarihinde ülkenin müzik listelerinde bir numaraya yükseldi ve altı hafta boyunca bu konumu korudu. 10 Mart 2012 tarihinde Melodifestivalen 2012'yi kazanarak Eurovision'a katılmaya hak kazandı ve 1. oldu. İsveç, finalde 372 puan toplayarak birinci olmuştur. Jeroen Verhoeven Mumya (film, 1959) Mumya (İngilizce The Mummy), Technicolor ile çekilmiş 1959 Hammer Film Productions yapımı İngiliz korku filmi. Başrollerinde Christopher Lee ve Peter Cushing yer almıştır. Her ne kadar filmin adı aynı isimli 1932 Universal Pictures yapımı mumya filmini akla getirse de, bu filmin konusu ve karakterleri genel olarak Universal tarafından daha sonra çekilen "Mumya'nın Eli" ve "Mumya'nın Mezarı" filmlerinden alınmıştır. Filmin düğüm anı ise "Mumya'nın Hayaleti" filminden direkt alıntıdır. 1932 tarihli özgün film ile tek bağlantı "Joseph Whemple" karakteridir. Film 1987'de Warner Bros. tarafından satın alınmıştır. Arkeologlar John Banning (Peter Cushing), babası Stephen (Felix Aylmer) ve amcası Joseph Whemple (Raymond Huntley) 1895'te Mısır'da tanrı Karnak'ın yüksek rahibesi olan Prenses Ananka'nın mezarını aramaktadır. John, bacağı kırıldığından babası ve amcasına mezarın açılması sırasında katılamaz. İki adam mezara girmeden önce, bir Mısırlı olan Mehemet Bey (George Pastell) onları uyarır ve mezara girerlerse ölümcül bir laneti üzerlerine çekeceklerini söyler. Stephen ve Joseph uyarıyı dikkate almaz ve mezara girerek Ananka'nın lahdini bulur. Joseph'in iyi haberleri John'a söylemek üzere mezarı terk etmesinin ardından Stephen mistik Hayat Tomarı'nı bulur ve yüksek sesle okumaya başlar. Görüntü dışındayken adamın çığlık attığı duyulur ve daha sonra katatonik durumda bulunur. Stephen Banning üç sene sonra, kalmakta olduğu İngiltere Engerfield'deki akıl hastanesinde kendine gelir ve oğlunun çağrılmasını ister. Oğluna mezarda Hayat Tomarı'nı okuduğunda, Karnak'ın yüksek rahibi Kharis'in (Christopher Lee) mumyasını istemeden hayata döndürmüş olduğunu anlatır. Kharis, yaşadıkları yasak aşk sebebiyle Ananka'yı hayata döndürmeye çalışırken yakalanmış ve prensesin mezarını koruması için canlı canlı gömülerek cezalandırılmıştır. Stephen kendisine inanmayan oğluna Kharis'in prensesin mezarını rahatsız eden herkesi öldürmeye çalışacağını söyler. Bu sırada, koyu bir Karnak müridi olduğu anlaşılan Mehemet Bey de Banningler'den intikam almak için Mehemet Akir sahte adı ile Engerfield'de gelir. Bir sandık içinde İngiltere'ye getirdiği Khartis'i taşımak için iki sarhoş hamalı tutar, ama hamallar taşıma sırasında Khartis'in tabutunu bir bataklığa düşürür. Hayat Tomarı'nı kullanarak Khartis'in bataklıktan yeniden yükselmesini sağlayan Mehemet Bey mumyayı Stephen Banning'i öldürmeye gönderir. Ertesi akşam ise Kharis Joseph Whemple'ı öldürür. Cinayete şahit olan John mumyayı yakın mesafeden tabanca ile vurur ancak mumyaya hiçbir şey olmaz. Cinayetleri soruşturması için görevlendirilen Dedektif Mulrooney şüpheci biridir ve John'un katil mumya hakkındaki hikâyesine inanmaz. Mulrooney soruşturmasını sürdürürken John, eşi Isobel'in Prenses Ananka'ya korkutucu biçimde benzediğini fark eder. Bu arada mumyayı yürürken gördüğünü iddia eden bir adamla konuşan Mulrooney John'un söylediklerinin doğru olabileceğini düşünmeye başlar. Mehemet Bey son kurbanı öldürmesi için mumyayı Banningler'in evine gönderir. Ancak kocasının yardımına gelen Isobel'i gören Kharis John'u serbest bırakarak çıkıp gider. Mumyanın görevi tamamladığını sanan Mehemet Bey Mısır'a dönüş hazırlıklarına başlar. Onun mumyayı yöneten kişi olmasından şüphelenen John adamın ziyaretine gider ve onu şaşırtır. John'un gitmesinin ardından Mehemet Bey ikinci bir cinayet denemesi için mumyayı yönlendirir. Mehemet Bey evi koruyan başka bir polisle uğraşırken mumya da Mulrooney'i saf dışı bırakır. John'u bulan Kharis adamı boğmaya başlar. John'un ateş edişini duyan Isobel kocasını bir kez daha mumyadan kurtarır. Mehemet mumyaya kadını öldürmesini emreder ancak mumya bunu reddeder. Mehemet kadını kendisi öldürmeye çalışınca mumya tarafından öldürülür. Kendinden geçmiş olan Isobel ile birlikte bataklığa giden mumyayı John, Mulrooney ve diğer polisler takip eder. John'un bağırışlarıyla kendine gelen Isobel Kharis'e kendisini yere bırakmasını emreder. Isobel'in kurtulmasının ardından polisler mumyaya ateş açar. Kharis çamura batarak ortadan kaybolurken Hayat Tomarı'nı da yanında götürür. Åžavuot Şavuot festivali ( İbranice: שבועות) Sivan ayının 6. günü kutlanan bir Yahudi bayramıdır. Genelde Mayıs ya da Haziran ayının ilk yarısına denk gelir. Şavuot, Tanrı’nın Sina dağı’nda toplanan İsrail milletine Tevrat’ı vermesinin yıl dönümünü anar. Tevrat’ta Şavuot ve Tanrı’nın Tevrat’ı göndermesi arasındaki ilişki açık olmamasına rağmen, Şavuot, üç hac festivalinden biridir (Şaloş Regalim.) Omer’in Sayılması’nın Sefirat ha Omersonuçlandığını gösterir. Şavuot’un tarihi direkt olarak Hamursuz Bayram’ıyla bağlantılıdır. Tevrat’ın verdiği talimata göre, yedi haftalık ‘Omer’in sayılması’ (Hamursuz Bayram’ının ikinci günü başlar) Şavuot ile sonuçlanır. Günleri ve haftaları saymak olan bu davranış, Tevrat’ın gönderilmesine duyulan şevki ve beklentiyi anlatır. Hamursuz Bayramı’nda Yahudiler, Firavun’un kölesi olmaktan kurtarıldı; Şavuot’ta ise bu millet, Tevrat’la birlikte, Tanrı’ya hizmet etmeye bağlanmış bir millet oldu. Şavuot, İsrailliler tarafından oldukça bilinen ve kutlanan bir festivalken, diaspora Yahudiler, bu festivali çok bilmezler . Yahudi kanunlarına göre, İsrail’de bir gün, diasporada iki gün olarak kutlanır. Reformist cemaatler (İsrail ve diaspora) bir gün olarak kutlar Tevrat’ta Şavuot; ‘Haftaların Festival”i (İbranice חג השבועות, Ḥag ha-Shavuot, Exodus 34:22, Tesniye 16:10.) ve ‘İlk Meyvelerin Günü’ (İbranice הבכורים, Yom ha-Bikkurim, ) olarak adlandırılır. Talmud, bu günde çalışmanın yasak olduğunu ve Hamursuz Bayramı’nın sona erdiğini anlatmak için, Şavuot’u; Atzeret (İbranice עצרת, uzak durmak) olarak görür ). Hamursuz’dan tam 50 gün sonra başladığı için, Helenistik Yahudiler, Şavuot’a Pentecost (πεντηκοστή – ellinci gün) adını verdi. Tanrı’nın Sina Dağı’nda Tevrat’ı (On Emri içeren) Yahudilere gönderdiği gün olmasının önemi yanı sıra, Şavuot aynı zamanda İsrail’de tahılların hasat zamanıyla da alakalıdır. Antik çağda, tahıl hasadı yedi hafta sürerdi ve bu dönem memnuniyet zamanıydı. (Jer. 5:24, Tesniye. 16:9-11, Isa. 9:2). Bu sezon, Hamursuz Bayramı boyunca arpaların hasadıyla başladı ve buğdayların Şavuot’ta hasat olmasıyla sona erdi. Bu nedenle, Sukot nasıl meyve hasadının sona eriş festivaliyse; Şavuot, tahıl hasadını bitiren festivaldir. İkinci Tapınak döneminde, Şavuot’un tarihi tartışmalıydı. Esseniler’le ilişkili olan Kümran toplumunun kütüphanesine Şavuot’tan bahseden çeşitli yazılar bulunuyordu ve bunların içinde bulunan Jübile Kitabı; bu “Haftaların Festivali”nin, Kislev 15’te olması gerektiğini söylüyordu . Şavuot ayrıca, bireylerin, ilk meyveleri Bikkurim Kudüs’teki Tapınağa getirdikleri gündü (Mişna Bikkurim 1:3). Bikkurim’ler, İsrail’in hakkında övüldüğü yedi türden geliyordu: Buğday, üzüm, nar, zeytin, incir ve hurma (Tensiye 8:8.) Büyük ölçüde tarımsal antik İsrail toplumunda, Yahudi çiftçiler, bu yedi türün ilk olgunlaşan meyvelerinin etrafına birer kamış bağlardı. Hasat zamanında, çiftçiler bu belirlenmiş meyveleri keser ve altın ya da gümüşten örülmüş sepetlerin içine yerleştirirdi. Sonra çiftçi bu sepetleri, boynuzları yaldızlanmış ve çiçekli çelenk takılmış öküzlere yüklerdi. Öküzler, sahipleri ve sahiplerinin arkadaşlarıyla, Kudüs’e doğru büyük bir geçitte yer alırdı ve bu geçit esnasında çiftçilere, müzik ve tören eşlik ederdi . Tapınakta, her çiftçi kendi Bikkurim’ini bir Kohen’e sunardı ve sonrasında Yahudilerin Mısır’daki sürgünlükleri, tutsaklıkları ve ezilmişliklerini anlatan hikayeler anlatılırdı. Ardından Tanrı’ya ilk meyveler ve tarih boyunca Yahudilere yaptığı rehberlikten dolayı şükranlar sunulurdu. Diğer bayramların aksine, Şavuot’ta, çalışmamak, festival kutlamaları, özel ibadetler ve kutlama yemekleri dışında belirlenmiş Mitsva’lar (Tevrat emirleri) yoktur. Ama birçok adetten dolayı bu bayram karakterize olmuştur. Şavuot adetleri; dini adetlerin, Yahudi dini törenlerinin korunması ve devamı için ne kadar önemli olduğunu vurgular. Aşkenazlar tarafından genellikle uygulanan bu adetler şunlardır: Akdamut (Aramice: אקדמות) Tanrı’nın, Tevrat’ın ve İsrail’in yüceliğini öven bir dini şiirdir. Şavuot’un ilk günü, Sinagogdaki sabah dualarından hemen önce okunur. Şiir, 1096 Haçlı Seferi’nde oğlu öldürülen, Haham Meir tarafından yazılmıştır. Haham Meir, Tevrat’ı ve Yahudi dinini, yerel rahiplerle girdiği bir tartışmada korumak zorunda kaldı ve başarılı bir şekilde Tanrı’nın gücüne olan güvenini, Yahudi halkına olan sevgisini ve Tevrat’ın mükemmelliğini nakletti. Sonra bu temaları içeren, 90 satırlık bu Aramice şiiri yazdı. Şiirin her satırı "ta" (תא) hecesiyle biter (İbrani alfabesinin ilk ve son harfleri) ve bu Tevrat’ın sonsuzluk kastetmek için yapılmıştır. Bu şiire eşlik eden melodi de ihtişamı ve zafer duygusunu hissettirir. Sefarad’lar Akdamut’u okumazlar, ama akşam ibadetinden önce, Azharot adlı bir şiiri okurlar. Bu şiir 613 Mitsvayı anlatır. İlk gün pozitif emirleri, ikinci gün ise negatif emirleri okurlar. Aşkenaz Yahudiler arasında , Cheesecake, peynirli puf böreği ve peynirli hamur köfteleri; Suriyeli Yahudiler arasında, Peynirli Samsa , peynirli mantı ve peynir dolgulu krepler ; Tunuslu ve Faslı Yahudiler arasında, yedi katlı kek (yedi cennet) geleneksel olarak Şavuot zamanında yapılmaktadır. Yemeni Yahudiler Şavuot’ta süt ürünleri tüketmezler. Değişik Yahudi bayramlarında, sinagoglarda insanlara okunan, 5 adet Megillot (:מגילות, "parşomen tomarı") vardır. Bunların içindeki, arpa ve buğday sezonundan sonraki hasatlardan bahseden Rut Kitabı (מגילת רות, Megillat Ruth) Şavuot bayramıyla ilgili olandır. Kitapta ayrıca, Ruth’un, Tevrat’ı kabul eden Yahudi milletinden biri olmak isteğini anlatır. Midraş’a göre, Sina dağı’nın tepesi, Tevrat’ın gelmesinden hemen önce yeni açan çiçeklerle bezendi. Yeşillik ayrıca bebek Musa’nın 3 aylıkken, sazlıklar arasında bulunmasında (Ex. 2:3) da tasvir ediliyor (Musa Adar ayının 7’sinde doğdu ve Sivan’ın 6’sında Nil Nehri’ne bırakıldı, yıllar sonra aynı günde Yahudi milletini, Tevrat’a ulaşmak üzere Sina Dağı’na getirdi.) Bu nedenlerden dolayı, birçok Yahudi aile, Şavuot’u onurlandırmak için, evlerini ve sinagogları, çiçekler, bitkiler ve yapraklı dallarla dekore ederler. Bazı sinagoglar dua platformlarını bir kubbe misali, çiçeklerle donatırlar ve düğünlerde kullanılan çardağı anımsatır. Şavuot’ta bütün gece uyumayıp Tevrat öğrenmek (Tikkun Leil Shavuot- İbranice: תקון ליל שבועות‎ olarak bilinir) Midraş’ta bulunan köklerine dayanır. Tevrat inmeden bir gece önce, ertesi gün gerçekleşecek büyük olay için iyi dinlenmek amacıyla erkenden uyudular ama uyuyakaldılar ve Musa onları, Tanrı dağın tepesinde beklediğinden uyandırmak zorunda kalır . Bu milletçe kabullenilmiş kusuru telafi etmek için, dindar Yahudiler, bütün gece uyumayıp Tevrat öğrenirler . Gece boyunca Tevrat öğrenme geleneği 1533 ‘lere kadar gider. Şulhan Aruh ( Kurulul Masa) yazarı, haham Shlomo Halevi Alkabetz (Osmanlı zamanında Selanik’te yaşarken) ve diğer arkadaşları, 3 gün önceden hazırlandıkları, Şavuot gecesinde bütün gece uyanık kalıp Tevrat çalışırlardı. Bu gecelerin birinde, bir melek göründü ve onlara Yahudilik kanunlarını öğretti Şavuot gecesinde herhangi bir konu çalışılabilir ama Talmud, Mişna ve Tevrat bu çalışma listesinin başındadır. Erkekler tek başlarına ya da bir chavruta (çalışma arkadaşı), ya da gece geç shiurim’lere ve çalışmalara katılabilir . Bazı toplumlarda, gece vakti öğreni kadınlar için de mümkündür. Kudüs’te binlerce insan, gece öğrenimleri bitirip, Ağlama Duvar’ına yürüyüp, güneşin doğuşundaki törene katılırlar Gece boyunca Tevrat öğrenme geleneğine bağlı kalarak, 16. yüzyılın önde gelen Kabalacı’larından Arizal (Isaac Luria), Şavuot akşamı için özel bir servis düzenlemiştir. The Tikkun Leil Shavuot( Şavuot Gecesi’nin telafisi), Mişna’daki 63 kitabın ve Tanah ‘ın 24 kitabının her birinin başındaki ve sonundaki pasajlardan oluşur. Bunu açılış ve sonuç dualarıyla, Zohar’dan pasajlar, Maimonides (Musi ibn Meymun) tarafından numaralandırılan 613 emir ve Sefer Yetzirah’ın(yaradılış kitabı) okumaları takip eder. Bütün okuma 13 parçaya bölünmüştür. Bu servis özel bir kitap olarak basılır ve Batı Avrupa’da bazı Alman ve Hasidik topluluklarında yaygın bir şekilde kullanılır. Pesah ve Hosha’ana Rabbah’ın yedinci gününden önce gece nöbetleri için bazı benzer kitaplar vardır. İspanyol ve Portekiz Yahudileri bu geleneğe uymazlar. Hasatla olan bağlantısından dolayı, Kibbutz ve Moshav’larda Şavuot, özel faaliyetlerle kutlanır. Bu tarımsal yerleşimciler, tarlalarında ürettikleri meyveleri göstermek için, törenler ve özel kutlamalar yaparlar Tarımsal makineler ve ekipmanlar da gösterime sunulur ve halk da bu kutlamalara davetlidir Tevrat Şavuot’un tam olarak hangi güne denk geldiğini belirtmediği için, Şavuot tarihi üzerine geleneksel ve gelenek olmayan Yahudi çevrelerinden görüşler ortaya çıktı. Tartışmalar, iki farklı bakış etrafında toplanıyor: Tevrat’ın verildiği günün ya da Omer’in 50. gününün Şavuot’un başlangıcı olması. Bilinen zaman çizelgesinde, Yahudiler Sina Dağı’nın eteklerine, ay hilalken vardılar ve On Emir onlara bir sonraki Şabat’ta verildi (Exodus 19:1.) Hilalin Pazar ya da Pazartesi günlerinden hangisinde olduğu bilinmiyor. Pratikte, İsrail’de Şavuot, Sivan ayının 6. gününde kutlanır. Diaspora ya sonraki gün de tatil olarak verilir. Tevrat’a göre, Omer’in sayılmasının birinci günü, arpa hasadının da ilk günüdür (Tensiye 16:9.) Şabat’ın ertesi günü başlamalı ve yedi Şabat sürmeli (Levililer 23:11.) Talmud bilginleri, bu Şabat’ı bir dinlenmek olarak algıladı ve bunun Hamursuz’un ilk gününe denk geldiğini belirttiler. Böylece, Omer’in sayılması Hamursuz Bayram’ının ikinci günü başlar ve 49 gün daha devam eder ve Şavuot’tan bir gün önce sona erer. JB Hutto Montgomery Airline JB Hutto Montgomery Airline 1958-1968 yılları arasında Airline gitar, Valco Manufacturing firması tarafından üretilmiş elektro ve akustik gitardır. The White Stripes , Red Hot Chili Peppers ve Nirvana gibi grupların kullandığı gitar özellikle Jack White ile bilinir bir alet olmuştur. Adını 60'ların blues müzik sanatçısı J.B. Hutto dan alan alet piyasadaki sınırlı sayıda mevcudiyetiyle günümüzde 1000-4000 USD civarında arz edilmektedir. J.B. Hutto modelin bilinen ilk kullanıcısıdır. Hatta “Slidwinder” ve “Stompin' at Mother Blues” albümlerinin kapaklarında bu modelle çekilmiş fotoğrafları vardır. David Bowie, The Cure, PJ Harvey JB Hutto Montgomery Airlin'i kullanan diğer tanınmış müzisyenlerdir. Filipa Sousa Filipa Sousa (d. 2 Mart1985) Portekizli şarkıcı. 10 Mart 2012'de Festival de Çancoa 2012'de birinci olarak Azerbaycan'ın başkenti Bakü'deki 2012 Eurovision Şarkı Yarışması'nda Portekiz'i "Vida minha" temsil etmeye hak kazanmıştır. Nije ljubav stvar "Nije ljubav stvar" ("Aşk bir nesne değildir") Azerbaycan'ın başkenti Bakü'de düzenlenen 2012 Eurovision Şarkı Yarışması'nda Sırbistan'ın temsilcisi Željko Joksimović tarafından seslendirilen şarkı. 10 Mart'ta şarkının tanıtımı yapılmıştır. 24 Mayıs'ta yapılan ikinci yarı finalde 159 puanla ikinci olarak finale yükselmiş, 26 Mayıs'taki finalde 214 puanla üçüncü sırada yarışmayı tamamlamıştır. Vida minha Vida minha (Türkçe: "Benim Hayatım"), Filipa Sousa tarafından seslendirilen, Azerbaycan'ın başkenti Bakü'de düzenlenecek 2012 Eurovision Şarkı Yarışması'nda Portekiz'i temsil eden şarkı. Adam Johnson (futbolcu) Adam Johnson (d. 14 Temmuz 1987, Sunderland), Premier League'te top oynamış eski futbolcudur. 15 yaşındaki reşit olmayan bir kız çocuğuyla cinsel ilişkiden suçlu bulunarak 6 yıl ceza aldıktan sonra Sunderland AFC ve İngiltere millî takımından ihraç edildi. Middlesbrough gençlik akademisinin bir ürünü, ilk maçına 17 yaşında Sporting CP ile oynanan UEFA Kupası maçında çıkmıştır. Ayrıca Leeds United ve Watford'da kiralık oynadıktan sonra, Middlesbrough formasıyla 119 maça çıktı. İngiltere millî takımında çeşitli düzeylerde oynadı.. Adam Johnson KurbanlÄ±k Katil Kurbanlık Katil, başrollerinde Yılmaz Güney ve Hayati Hamzaoğlu'nun oynadığı yönetmenliğini ise Ö. Lütfü Akad'ın yaptığı 1967 yapımı Türk filmidir. Abdulvahap Kara Abdulvahap Kara (Kazak Türkçesi: Әбдiуақап Қара) (d. 19 Kasım 1961– Tarihçi, Türkolog, yazar. Başta Kazakistan olmak üzere bütün Türk Dünyasının tarihi, dili, kültürü üzerine araştırmaları ile bütün Türk Dünyasında tanınmıştır. 1987 ve 1988 yıllarında Osmanlı Devlet arşivinde görev almıştır. 1988-1995 yılları boyunca Almanya'nın Münih şehrinde Azatlık (Hürriyet) radyosunda Kazak Türkçesi yayınında editörlük görevini yaptı. Almanya'nın Münih Şehrinde Azatlık radyosu Kazak Türkçesi yayınlarında 1988-1995 yıllarında editör olarak çalıştıktan sonra 1995 yılında Türkiye'ye dönüp akademik çalışmalarına başladı. "1986 Almatı Olaylarının İçyüzü ve Etkileri" adlı yüksek lisans tezini 1997 yılında bitirdi. Ardından "Mustafa Çokay ve Orta Asya Türk Cumhuriyetlerinin Bağımsızlığı Yolundaki Mücadelesi" adlı doktora tezi ile doktora öğrenimini 2002 yılında tamamladı. Eser "Türkistan Ateşi Mustafa Çokay'ın Hayatı ve Mücadelesi" adıyla yayınlanmıştır. 2006 yılında Doçent, Kasım 2012'de "Özal Döneminde Türkiye - Türk Cumhuriyetleri İlişkileri" adlı tezini bitirerek Profesör unvanını almıştır. Eser "Turgut Özal ve Türk Dünyası (Türkiye – Türk Cumhuriyetleri İlişkileri 1983-1993)" adıyla yayınlanmıştır. Hala Mimar Sinan Üniversite'sinde akademik çalışmalarına devam etmektedir. Ángel Bossio Ángel Bossio (5 Mayıs 1905 - 31 Ağustos 1978) 1928 Yaz Olimpiyat oyunlarında ve 1930 FIFA Dünya Kupası'ında mücadele eden Arjantinli futbol oyuncusu. Ä°dlib Muharebesi (2012) İdlib Muharebesi, 10 Mart'ta başlamış ve muhalifleri İdlib'den çıkarmayı hedeflemiş bir çatışmadır. Bu çatışmada muhalif gruplar birlikte muazzam bir direnişe geçmişlerdir. 14 Mart'ta ise şehir Suriye hükûmeti kontrolüne geçmiştir. 14 Şubat 2012'de Suriye Silahlı Kuvvetleri, muhaliflerin kontorlündeki İdlib'e harekât düzenledi. Muhalifler güçbirliği içinde rejim güçlerini şehirden atmayı başarmışlardır. İdlip'te güçlü bir direniş gösteren muhalifler karşısında, hükûmete bağlı kuvvetler 10 Mart'ta şehre daha ağır birimlerle hareket etmeye başladı. Larissa (Aiolis) Larissa, Larisa Frikonis veya daha eski kaynaklarda çoğu kez Larisa, İzmir'in Menemen ilçesi, Buruncuk köyü yakınında bir antik kenttir. Ege Bölgesi'nin en eski kentlerinden biridir. Bir Helen boyu olan Aiollerin doğu Ege kıyısındaki on iki kentinden biri sayılır. Pelasgların ve bazı Anadolu halklarının dilinde (Lidya dilinde "laqrisa") "duvar, kale, müstahkem mevki" anlamları içeren bir sözcük olup birden fazla yerin adıdır. Kentin kuruluşunun Cilalı Taş Devri'ne kadar uzandığı düşünülse de kentin özelliği MÖ 7. yüzyıl dönemine ait buluntular ve 12 Aiolis kentinden biri olmasıdır. Daha sonra İon birliği ile yakınlaşmıştır. Lidyalıların ve Perslerin Anadolu'yu ele geçirdiği dönemlerde (Ahameniş İmparatorluğu) hala ayakta olan kent, Peleponnes Savaşları sırasında yıkılmış, sonradan onarılsa da bu sefer Galatlar tarafından olmak üzere tekrar yağmalanmıştır. Larissa antik kentinde Osmanlı döneminde başlayan kazılar (1902) sonucunda MÖ 700 yıllarından kalma kent Akropolisinden günümüze yalnızca kent surları gelebilmiştir. Bulunan 3 saray kalıntısı ve MÖ 6. yüzyıla ait dinsel yapıların temelleri günümüzde açığa çıkarılmıştır. Kentten çıkarılan eserlerden toprak yapıtların bir bölümü Stockholm Müzesi'nde, arkaik dönem buluntuları İzmir Arkeoloji Müzesi'nde, bir kısım pişmiş toprak ve seramik buluntular ise İstanbul Arkeoloji Müzesi'nde sergilenmektedir. Bronz Çağı'nda (yaklaşık MÖ 3.-2. bin yılları) Anadolu halklarının ve kültürünün en önemlilerinden biri olan Luvi topluluklarının dilinden geldiği bilenen ve bir yer, konum belirten "-assa" son ekiyle biten birçok kent arasında Larissa da sayılmaktadır. Larissa'nın Luviler ya da benzer dil konuşan halklar tarafından kurulduğu düşünülüyor. Strabon'un aktardığına göre Larissa'nın ilk sakinleri yerel bir Ege halkı olduğu düşünülen Pelasgoslardır. Daha sonra bu bölgeye