2 gol attı. İlk golünü Panathiniakos'a 3-1 yenildikleri maçta kaydetti. Ardından Schalke 04 maçında ise 2. golünü kaydetti. Stoch, PAOK takımında geçen sezonun ardından Fenerbahçe ile sözleşmesini 2017-18 sezonu sonuna kadar uzattı. Ardından Birleşik Arap Emirlikleri takımlarından Al Ain'e 1 yıllığına kiralandı. Stoch A takımla ilk maçına 10 Şubat 2009'da Ukrayna karşısında 70. dakikada oyuna girerek çıktı. 2010 FIFA Dünya Kupası'nda da ülkesi adına forma giyen Stoch'un millî takım formasıyla 51 maçta 5 golü bulunmaktadır. FIFA, her sene yaptığı gibi yine 'Yılın Golü' unvanına 10 tane gol seçti.Bu seçeneklerden biri ise Stoch'un Gençlerbirliği'ne attığı goldü. Son üçe kalan goller 29 Kasım 2012 tarihinde açıklanmıştır. 29 Kasım tarihinde açıklanan listeye göre Stoch'un Gençlerbirliği'ne attığı gol yapılan oylamalar sonucu 2011-2012 senesinde atılmış en güzel ilk 3 arasına girmiştir.Diğer gollerin sahipleri ise Radamel Falcao ve Neymar'dır. 7 Ocak 2013'te düzenlenen ödül töreninde Miroslav Stoch FIFA Puskás Ödülü'ne layık görülmüştür. Chelsea Twente FenerbahÃ§e FIFA Ballon d'Or Mavi dağ kuşu Mavi dağ kuşu ("Sialia currucoides"), karatavukgiller (Turdidae) familyasından Kuzey Amerika'ya özgü mavi kuş türü. Idaho ve Nevada'nın eyalet kuşudur. 15–120 cm uzunluğunda orta boy kuştur. Karın altı açık renktedir. Gözleri siyahtır. Erkekleri parlak firuze-mavi renktedir. Dişilerin yalnızca kanat ve kuyruklarında donuk mavi renk vardır; taç, göğüs, boğaz ve sırtı gridir. Göçmendir. Kuzeydekiler kışın güneye göçerler. Bazıları da yükselti göçmenidir. Yani yüksek dağlardan daha alçak ovalara kışlamak için inerler. Ana besini böcekler ve meyvelerdir. Yerdeki ve uçan böcekleri avlarlar. Kışın çekirge yerler. Bahçelere konulan yemleme tahtasında canlı un kurdu, böğürtlensi meyve ve yer fıstığı ile cezbedilebilirler. Tek eşlidirler. Yuvalarını önceki yuvalara ya da insan tarafından imâl edilen kuş evlerine yaparlar. Yuvayı genelde dişi yapar. Beneksiz soluk mavi, bazen de beyaz olan yumurtaları 4-5 tanedir. Kuluçka süresi 14, yavrunun yuvadan uçuş süresi ise 21 gündür. Anne ve baba kuşlar yuvayı şiddetle korurlar. Kuzey Amerika'da Kanada, ABD ve Meksika'da yayılım gösterirler. Osmanlı İmparatorluğu'nun antlaşmaları listesi Dalibor Dalibor, Bedřich Smetana tarafından bestelenmiş üç perdelik bir operadır. Opera'nın liberettosu önce Almanca "Josef Wenzig" tarafından yazılmış ve sonra Çekçe çeviri "Ervin Špindler" tarafından hazırlanmıştır. Prömiyer sahnelenmesi 16 Mayıs 1868'de Prag'da "Novoměstském divadle (Yenisehir Tiyatrosu)" de yapılmıştır. Operanın ana konusu Bohemya ve Macaristan Kralı II. Vladislav'in hükümdarlık döneminde kralın koylu halkı ezici zulmü aleyhinde isyan eden köylülere destek sağlayan ve isyan bastırılınca 1498'de idam edilen "Dalibor z Kozojed" adli bir Çek şövalyenin öyküsüdür. Bu opera ilk temsilinde beğenilmemiş ve tiyatro kritikleri tarafından müziksel olarak çok fazla Alman etkisi, özellikle Richard Wagner etkisi, altında kalmakla itham edilmiştir.Clapham, John , "Smetana: A Century after". "The Musical Times", 125(1694), say.201, 203-205 (Nisan 1984) Zoe Zaoutzaina Zoe Zaoutzaina (ö. Mayıs 899), Bizans İmparatoru VI. Leon'nin ikinci karısı. Kocasının hükümdarlığında yüksek rütbeli bürokratlık yapmış Stylianos Zaoutzes'in kızıdır. Vakanüvis Günah Çıkartıcı Theofanis'in Vakainamelerinin (kronikler) VII. Konstantin döneminde yaşayan yazarlar tarafından devam ettirilmiş Oi meta Theofanin adlı Vakainameye göre, Zoe önce sarayın bilinmeyen bir üyesi Theodore Gouniatzizes ile evlenmiştir. Kocasının ölümünden sonra imparatorun metresi olmuştur. Symeon Metaphrastes'in Vakainamesinde, Leon'un hükümdarlığının üçüncü yılında Zoe Zaoutzaina'ya aşık olduğunu, yaklaşık 889 yılında buluşmaların yer değiştirdiğini söyler. Leon'un ilk evliliği Konstantin Martiniakos'un kızı Theofano ile I. Basileios tarafından ayarlandı ve VI. Leon'a zorlandı. Baba ile oğul arasındaki kötü ilişkiler bu evliliğin başarısızlıkla sonuçlanmasında rol oynamıştır. Leon'un hükümdarlığının yedinci yılında (yaklaşık 893), Theofano Konstantinopolis'in banliyösü Blakernai'de bir manastıra çekildi. Bu manastıra çekiliş, Zoe'nun saray ve saray hayatında yerini almasına neden olmuştur. Yaklaşık 893 ile 897 yılları arasında, onun özel durumu üzerine ihtilaf vardır. Symeon Metaphrastes'e göre, VI. Leon ile evliliği resmî olarak geçersizdir. Teofanes'e göre, orijinal evlilik hâlâ geçerliydi ve Zoe kraliyet metresi olarak kaldı. Her ikisine göre Zoe'nun babası Stylianos Zaoutzes'un sarayda en üst mevkiye çıkmış ve 896 yılında ölene kadar elinde tutacağı "basileopatōr" ("imparatorun babası") unvanını almıştı. Theofano, manastırında 10 Kasım 897 tarihinde ölmüştür. Teofanes'e göre, o tarihte Leon ve Zoe evlenmiştir. Hem Symeon ve Teofanes'e göre, Zoe tek başına öncülünün ölümünden sonra imparatoriçe olarak tac giymiştir. Zoe, 899 yılında ölmüştür. VII. Konstantin'in, "De Ceremoniis" adlı kitabına göre en az iki kız çocuğu doğurmuştur. Fakat VI: Leon'un hâlâ erkek evladı yoktu ve ardılı belirsizdi. Symeon, onun adına adanmış bir ibadethaneye gömüldüğünü kaydeder. Ancak De Ceremoniis, VI. Leon, Theofano ve üçüncü eşi Eudokia Baïana ile Havariyyun Kilisesi'ne gömüldüğünü belirtir. İki kaynakta doğru ise, kalıntılarının ilk yerinden kocasının gömüldüğü yere taşındığı kabul edilebilir. VII. Konstantin'in, "De Ceremoniis" adlı kitabına göre en az iki kız çocuğu doğurmuştur. Ancak eserin iki farklı kopyası iki çocuk için farklı isim verir: Nikolaos Mistikos'a yazılan bir mektuba göre, ikinci kızın, İtalya Kralı Kör Louis ile evlendirilmesi görüşmeleri yapılmışrtır. Görüşmelerin tamamlandığı ya da evliliğin olduğu konusu meçhuldür. SV Grödig Sportverein Grödig, Avusturya Birinci Ligi'nde mücadele eden Grödig takımı. Takım şu anda Avusturya futbolunun en yüksek ikinci ligi olan Avusturya Birinci Ligi'nde mücadele etmektedir. Retsu Unohana Retsu Unohana (Japonca (卯ノ花 烈, Unohana Retsu) Gotei 13'ün 4.Bölük'ün Kaptanıdır. Unohana en eski ve deneyimli Kaptanlarından biridir. Soul Society en iyi Şifacısıdır. Teğmeni Isane Kotetsudur. Unohana mavi gözlü ve siyah saçlı genç kadın görünümündedir. Standart Şinigami Kaptan Giysisi giymektedir.Saçları uzun ve her zaman önünde büyük bir örgü şeklinde durur. 100 yıl önce öne attığı o büyük örgü yoktu Genellikle Zampakutosunu Teğmeni Isane Kotetsu taşır. Unohana Nazik ve sıcak bir kişiliğe sahiptir. Astlarına ve düşmanlarına dahil herkese yumuşak,kibar sözlü ve sevecen bir kadındır. Unohana nadiren panikler ve sıkıntı belirtisi gösterir. verilen görev büyük bir anlam taşır. Onun nazik tavırları ve yumuşak kişiliğine rağmen hafife alınacak olmadığını sessizce bildirir.Onun nazik doğasına rağmen On birinci takımın birkaç üyesi ve bazı kaptanlar ondan korkar Yamamoto Genryusai Shigekuni, Jushiro Ukitake ve Shunsui Kyoraku gibi onun geçmişide çok bilinmese bile en azından 200 yıldır kaptanlık yaptığı bilinmektedir. Oldukça genç görünüme rağmen Gotei 13 arasında en eski kaptanlarından biridir. Hem Ukitake Hem de Shunsui onu kıdem ifade eden "Senpai" olarak başvurur. 110 yıl önce Teğmeni Yamada Seinosuke idi. Unohana Soul Society ile ilgili tüm sağlık konularında bilgi sahibidir. O geleneksel şifa teknikleri gibi bitkisel şifada son derece yetkin olduğu bilinmektedir. Aizenin cesetini incelerken cesetin gerçek olup olmadığı hakkında ikileme düşmesi onun bilgisini kanıtlamaktadır. Kido master En eski ve deneyimli kaptanlarından biri olarak Unohana kidoda gelişmiş bilgi ve ruhsal enerjiye sahiptir. Onun bilgi ve şifa hakimiyeti Soul Society içinde rakipsizdir. Gotei 13 içinde en eski kaptanlardan biri olarak Unohana Muazzam bir manevi güve sahiptir. Herhangi bir savaşta görülmemiş olmasına rağmen onun kişisel uzmanlık alanı kılıç dövüşü olduğu bilinmektedir. Unohana bir kaptan seviyesinde olacak şekilde ortalama bir kaptan seviyesi Shunpo ( Hızlı adım ) tekniği bilmektedir. Zanpakutosunun ismi Minazuki Mühürlü formunda Sıradan bir katanadan daha uzun ve oval bir şekli andırır.Unohana bir halat askısı ile onun omzunun üzerinde taşır veya teğmeni Isane taşır. Shikai Komutu bilinmemektedir. Minazuki dev bir yaratık olarak çıkar ve uçabilmektedir. Midesindeki asit sayesinde midesinde duran yaralı bir insanı iyileştirme yeteneği vardır. Samsunspor 2011-12 sezonu Samsunspor 2011-12 sezonu, kırmızı beyazlı ekibin Süper Lig'deki otuzuncu sezonu, kuruluşunun ise kırk altıncı yılıdır. 2010-11 sezonuna play-off parolasıyla başlayan Samsunspor ligi 2. sırada bitirmiş ve play-offlara kalmadan Süper Lig'e çıkmaya hak kazanmıştı. 26 Haziran 2011 tarihinde yapılan ilk idmanla sezonu açan takım sezon öncesi çalışmalarını Gerede, Doorwerth ve Samsun'da sürdürmüştür. Kamp dönemi boyunca on iki hazırlık karşılaşması oynayan Samsunspor 10 Eylül 2011 tarihindeki Gençlerbirliği maçıyla birlikte de sezonun ilk resmî karşılaşmasına çıkmıştır. Bu sezon boyunca Samsunspor'un bütün forma ve diğer sportif ihtiyaçlarını Erreà, maç öncesi ve seyahatlerde giyilecek takım elbiseleri ise Sarar tedarik etmiştir. Ligin ilk haftası sahaya reklamsız formalarla çıkan takım ikinci haftadan itibaren ise göğüs reklamı olarak Spor Toto reklamlarını taşımıştır. Aralık ayından itibaren ise sırtta Çalık Yedaş reklamı yer almaya başlamıştır. Sezon boyunca Süper Lig ve Türkiye Kupasında mücadele eden Samsunspor ligi 36 puan ile 16. sırada tamamlayarak küme düşmüş ve bir sezon aradan sonra 1. Lig'e dönmüştür. Ligi -11 averaj ile kapayan takım yaptığı otuzdört maçın ise ancak dokuzunda galip gelebilmiştir. Türkiye Kupası'na ise 3. turdan itibaren katılan takım bu turda Orduspor'u elemesine rağmen sonraki turda Fenerbahçe'ye 3-0 mağlup olarak kupa dışında kalmıştır. Sezon sonlandıktan sonra Spor Toto Kupası'na katılan Samsunspor bu kupada yer aldığı grubu ise sonuncu tamamlamıştır. Sezon boyunca takımı üç farklı teknik direktör çalıştırmıştır. 21 hafta takımı yöneten Vladimir Petković döneminde 3 galibiyet, 7 beraberlik ve 11 yenilgi alınmıştır. 24. haftada takımı devralan ve 11 maça takımın başında çıkan Mesut Bakkal döneminde ise 6 galibiyet, 1 beraberlik ve 4 yenilgi alınmıştır. Petković %18 galibiyet oranı tutturmuşken, Bakkal ise bu oranı %54'te tutmuştur. Ligde toplanan 36 puanın 16'sı Vladimir Petković, 19'u ise Mesut Bakkal döneminde alınmıştır. Kalan 1 puan ise takımın başında bir teknik direktörün bulunmadığı 22. hafta karşılaşmasında Manisaspor karşısında alınmıştır. Lig sonlandıktan sonra yapılan Spor Toto Kupası maçlarında ise takımın başına Tarkan Demirhan geçmiştir. Bu kupada yapılan altı maçta hiç galibiyet alamayan Demirhan'ın Samsunspor'u kupada yer aldığı a grubunu sonuncu bitirmiştir. Samsunspor, İddaa tarafından dağıtılan isim hakkı payından 2012 yılı için 2.749.303₺ ödeme almıştır. Bu pay bu sezonunun ikinci yarısı ve sonraki sezon olan 2012-13 sezonunun ilk yarısı için ödenmiştir. 2010-11 sezonu bittikten sonra olağanüstü kongre kararı alan kulübün 27 Mayıs 2011 tarihindeki ilk toplantısında çoğunluk sağlanamadığından dolayı kongre 4 Haziran 2011 tarihine ertelenmiştir. Bu süreçte eski başkan İsmail Erkut Tutu'nun aday olmaması ve başka aday çıkmamasından dolayı tek başkan adayı olarak öne çıkan Kazım Yılmaz ise Metro Holding'in sahibi Galip Öztürk tarafından desteklenmiştir. Başkan olduğunda geçmişte ekonomik sıkıntılar geçen Samsunspor'un bu konuda rahatlayacağını belirten Yılmaz, hedefinin beş yıl içinde Süper Lig şampiyonluğu olduğunu da belirtmiştir. Ayrıca başkanlık seçimi sonrasında yönetimin ilk adımlarından birinin de şirketleşme olacağı belirtilmiştir. Galip Öztürk'ün desteğiyle atılacak olan bu adımı Tarık Cengiz, ""Samsunspor, Adanaspor A.Ş. gibi değil Trabzonspor, Galatasaray, Beşiktaş ve Fenerbahçe gibi halka açılacak bir şirket haline gelecek. Samsunspor Futbol Yatırımları A.Ş.'yi kuracağız"" diyerek özetlemiştir. 4 Haziran 2011 tarihinde gerçekleşen kongre sonucundaysa oybirliği ile Kazım Yılmaz Samsunspor'un 22. başkanı seçilmiştir. 2010-11 sezonunda takımın başında bulunan Hüseyin Kalpar ile yolların ayrılmasından sonra yeni hoca arayışına giren kulüp 6 Haziran 2011 tarihinde teknik direktörlüğe Vladimir Petković'i getirerek bu arayışına son vermiştir. Kulüp tarafından açıklanana göre Petković ile iki yıllık sözleşme imzalanmıştır. 26 Haziran 2011 tarihinde yeni sezon hazırlık programı çerçevesinde toplanan takım 4 Temmuz - 11 Temmuz tarihleri arasında hazırlık çalışmalarının ilk etabı çerçevesinde Bolu'nun Gerede ilçesinde on günlük kamp çalışması yapmıştır. Bu kampın hemen sonrasında takım 12 Temmuz günü Brøndby ile hazırlık maçı yapmak için Danimarka'ya gitmiştir. 14 Temmuz'da Türkiye'ye dönen takım 17 Temmuz'daki TKİ Tavşanlı Linyitspor hazırlık maçının sonrasında üç günlük dinlenme iznine çıkmıştır. 20 Temmuz günü de hazırlık çalışmalarının ikinci etabı çerçevesinde Hollanda'nın Arnhem kentinin Doorwerth beldesinde kamp çalışmalarına devam eden takım 28 Temmuz'da Samsun'a dönmüştür. Kamp sonrası beş günlük izne çıkan futbolcular 3 Ağustos günü Samsun'a gelerek Nuri Asan Tesisleri'nde yeni sezon hazırlıklarına devam etmiştir. Sezon açılışı ise 4 Eylül günü düzenlenen törenin ardından Orduspor ile oynanan sezon açılış maçı ile yapılmıştır. Bu maçtan elde edilen bilet hasılatının ise Somali'ye bağışlanması planlanmış fakat gelire haciz memurları tarafından el konulmuştur. Takım kamp dönemlerinde sezon açılış maçı dahil olmak üzere toplam on iki hazırlık maçı oynamıştır. Bu maçların üçünü kaybetmiş, beşinde berabere kalmış, dördünü ise kazanmıştır. Yediği toplam on bir gole karşılık ise rakip kaleye on yedi gol bırakmıştır. Transfer döneminde ise sekizi yabancı olmak üzere yirmi üç futbolcu transfer edilmiş, on yedi futbolcu kulüp bünyesinden çıkarılmıştır. Sezonun ilk devresi devam ederken bazı yönetim kurulu, disiplin kurulu ve denetim kurulu üyeleri başkan Kazım Yılmaz ve genel koordinatör Adnan Sezgin'in yönetim anlayışlarını protesto etmek amacı ile istifa etmiştir. Dokuzu asil olmak üzere toplam yirmiüç üyenin istifasının açıklandığı basın toplantısı sırasında başkan ve genel koordinatörün kulübü anti-demokratik yöntemler ile yönettiği iddia edilmiştir. Transfer döneminde sakat futbolcuların alındığı, kulübün borçlandırıldığı, kurul üyelerinin görevlerini yapmalarının engellendiği ve sezon öncesinde başkanlık seçimi döneminde verilen sözlerin de tutulmadığı iddia edilmiştir. Kazım Yılmaz ve Adnan Sezgin ise bu iddialara cevap vermemiştir. İlk devrenin tamamlanmasına bir hafta kala teknik ekibin de raporu doğrultusunda Ahmet Şahin, Mustafa Sarp, Ergün Teber ve Dilaver Güçlü'nün sözleşmeleri feshedilerek futbolcular kulüp bünyesinden çıkarılmıştır. Ligin ilk devresi 21 Aralık 2011 günü sona ermiş, 4 Ocak 2012 günü ise ikinci devre başlamıştır. Takım, sıkışık maç takvimi nedeniyle on üç gün süren devre arası boyunca geçmiş sezonlarda olduğu gibi hazırlık maçları ve kamp yapmamıştır. 5 Ocak 2012 günü başlayıp 1 Şubat 2012 günü sonlanan transfer dönemi boyunca beş futbolcu transfer edilirken beş futbolcu da gönderilmiştir. Teknik direktör Vladimir Petković'in raporları doğrultusunda Bülent Kocabey, Ersin Veli, Savaş Yılmaz ile sözleşmeler feshedilmiş; Burak Çalık da kiralık gönderilmiştir. Bunlara karşılık ise Murat Ceylan, Serdar Özkan, Theofanis Gekas ve Uğur Boral kulübe kazandırılmıştır. Transferler gerçekleştikten sonra, 23 Ocak 2012 günü ise Vladimir Petković ve yardımcılarının görevlerine son verilmiştir. 30 Ocak 2012 günü de Mesut Bakkal yeni teknik direktör olarak görevlendirilmiştir. Ardından ise Mesut Bakkal'ın isteğiyle Dejan Kelhar transfer edilmiştir. Ayrıca Álvaro Domínguez ailevi sorunları nedeniyle kulüpten ayrılmıştır. Sezonun ilerleyen zamanlarında ise Aristide Bancé'ın sözleşmesi feshedilmiştir. 7 Şubat 2012 tarihinde saat 3:40 sularında Kardemir Karabükspor deplasmanından dönmekte olan kafileyi taşıyan 55 SS 191 plakalı otobüse tren çarpmıştır. Olay Bandırma Vapuru Müzesi önündeki hemzemin geçitten geçmekte olan otobüse trenin çarpması ile meydana gelmiştir. Trenin geçişi sırasında uyarı tabelasının devre dışı olması ve sinyalizasyonun yanlış yanması nedeniyle otobüs şoförü treni son anda fark etmiş ve ani bir hamle ile otobüsün trenin altında kalmasının önlemiştir. Tren otobüsün sol arka tarafına çarpmış, can kaybı yaşanmamıştır. Kazaya sebebiyet veren sinyalizasyon hatası konusunda Devlet Demiryolları ve Samsun Büyükşehir Belediyesi birbirlerini suçlamış, yapılan soruşturma neticesinde makinistin alkollü olduğu ortaya çıkmıştır. Sezonun son haftalarına doğru TRT Spor'daki Büyük Başkan adlı televizyon programına katılan başkan Kazım Yılmaz takım hakkında bazı açıklamalarda bulunmuştur. Kulüp yönetimine geldiklerinden beri 33.000.000 TL'na yakın para harcadıklarını belirten Yılmaz, kulübün tüm borçlarını temizlediklerini söylemiştir. Yılmaz, bazı deplasmanlarda kendilerine karşı takınılan tutum ve eylemlere karşı olan rahatsızlığını dile getirmiştir. Ayrıca sezon başında yapılan transferlerin takıma uyum sağlamadığını söyleyerek takımın ligin alt sıralarında yer almasının nedenini buna bağlamıştır. Samsunspor ligin son haftasına 39 puanlı 15. Antalyaspor'un bir sıra altında 16. olarak girmiştir. Kümede kalma mücadelesinde Antalyaspor ile yarışan takım son hafta Sivasspor ile evinde karşılaşmıştır. Buna karşın Antalyaspor ise Fenerbahçe deplasmanına gitmiştir. Samsunspor'un küme kalmasının tek yolu kendilerinin Sivasspor'u mağlup etmesi ve Antalyaspor'un yenilmesi olmasına karşın, Samsunspor rakibine yenilmiş ve küme düşmüştür. Bu sezon ile birlikte toplam yedinci kez Süper Lig'den düşen takım bu alanda rekor kırmıştır. Maç sonunda ise teknik direktör Mesut Bakkal istifa edeceğini açıklamış ve kulüp yönetimine haber vermeden şehri terk etmiştir. Bu olayın ardından ise kulüp Bakkal'ın sözleşmesini tek taraflı olarak feshederek yeni teknik direktör olarak Tarkan Demirhan'ı görevlendirmiştir. Maç öncesinde "Diriliş Finali" adında bir yürüyüş düzenlenmiş, yüzbinlerce taraftarlar İstiklal Caddesi'nden itibaren stadyuma meşalelerle yürüyerek şehirde bir ambiyans yaratmışlardır. Stadyumda da "Cesaret Armanda Saklı" adında bir koreografi yapılmış, 80. dakikada yenilen gole kadar takıma destek verilmiştir. Bu dakikadan yani takımın küme düşeceği kesinleştikten sonra ise tribünlerdeki koltuklar kırılarak sahaya atılmaya başlanmış, tribünlerde küçük çaplı yangınlar çıkmıştır. Çıkan olaylarda birçok taraftar yaralanmıştır. Liglerde normal sezonun sona ermesinin ardından, 10 Nisan 2012 günü Türkiye Futbol Federasyonu yaptığı bir açıklama ile Spor Toto Kupası'nın düzenleneceğini duyurmuştur. Yeni düzenlemeye göre 2011-12 sezonunu ilk sekiz içerisinde bitirerek Süper Final oynamaya hak kazanan takımlar katılamamaktadır. Ligin diğer takımları ise isteğe bağlı olarak katılabilmektedir. İki grupta çift devreli olarak oynanan kupada kendi isteğiyle yer alan Samsunspor ilk maçını ise 15 Nisan 2012 tarihinde Orduspor ile oynamıştır. Genç oyuncuları kazanma fırsatı olarak görülen kupa maçları boyunca altyapı takımlarında yer alan genç futbolcular oynatılmıştır. A grubunda yer alan Samsunspor yaptığı altı maçta dört mağlubiyet ve iki beraberlik alarak grup sonuncusu olmuştur. Bu sezon Erreà tarafından üretilen Samsunspor formaları Klasik Çubuklu, Şimşek ve Şehr-i Samsun adları altında üç farklı tasarım ile sunulmuştur. Bu formalardan Şehri- Samsun forması üç farklı renk seçeneğiyle üretilmiştir ve bu formalar ana formalardır. Erreà tasarım ekibi tarafından tasarlanan formalar, 14 Ağustos 2011 günü Nuri Asan Tesisleri'nde düzenlenen basın toplantısıyla tanıtılmıştır. Kulüp başkanı Kazım Yılmaz ise basın toplantısında konuyla ilgili olarak şunları söylemiştir: Bu formalardan Şehr-i Samsun formaları takımın giydiği ilk formalardır. Buna göre beyaz Şehr-i Samsun forması iç saha, kırmızı Şehr-i Samsun forması ise deplasman maçlarında giyilmiştir. Siyah Şehr-i Samsun ise üçüncü formadır. Şimşek, ikinci iç saha forması; Klasik Çubuklu ise ikinci deplasman forması olarak tasarlanmıştır. 12 Ağustos 2011 tarihinde sportif direktörlük görevinde bulunan İsa Turan'ın istifası üzerine 26 Ağustos 2011 günü genel koordinatör olarak Adnan Sezgin göreve başlamıştır. 4 Eylül 2011 günü yardımcı antrenörlük görevinde bulunan Tarkan Demirhan genel koordinatör yardımcılığına getirilmiştir. 8 Eylül 2011 tarihinde Kenan Yelek yardımcı antrenörlüğe getirilmiştir. 11 Kasım 2011 tarihinde yardımcı antrenör Serdar Dayat kulüp ile olan sözleşmesini karşılıklı feshederek görevinden ayrılmıştır. 16 Aralık 2011 tarihinde Burak Sadık Dilmen yardımcı antrenörlük görevine getirilmiştir. 23 Ocak 2012 günü teknik direktör Vladimir Petković, kondisyoner Paolo Rongoni ve istatistik sorumlusu Jesse Fioranelli'nin sözleşmeleri karşılıklı olarak feshedilmiştir. 27 Ocak 2012 tarihinde yeni teknik direktör olarak Mesut Bakkal ile anlaşılmış, üç gün sonra ise resmî sözleşme imzalanmıştır. Yardımcı antrenörlüğe ise Özcan Bizati ile İsmet Taşdemir getirilmiş, eski yardımcı antrenörler Kasım Çıkla ve Kenan Yelek ile yollar ayrılmıştır. Ayrıca Bakkal'ın isteğiyle Dirk Wüllbier ve Werner Schoupa kondisyoner olarak atanmışlardır. 30 Ocak 2012 tarihinde genel koordinatör Adnan Sezgin'in sözleşmesi feshedilmiştir. Bunun üzerine Tarkan Demirhan bu görevi üstlenmiştir. Aynı gün yardımcı antrenör Burak Sadık Dilmen ile de karşılıklı olarak sözleşme sonlandırılmıştır. 7 Nisan 2012 tarihinde ligin normal sezonunun bitimiyle birlikte teknik direktör Mesut Bakkal ve teknik ekibinin sözleşmeleri kulüp tarafından feshedilmiştir. 12 Nisan 2012 tarihindeyse Tarkan Demirhan bu göreve atanmıştır. Kasım Çıkla ve Kenan Yelek ise tekrar yardımcı antrenörlük görevlerine getirilmişlerdir. Eudokia Baïana Eudokia Baïana (ö. 12 Nisan 901) Bizans İmparatoru VI. Leon'un üçüncü karısı. Vakanüvis Günah Çıkartıcı Theofanis'in Vakainamelerinin (kronikler) VII. Konstantin döneminde yaşayan yazarlar tarafından devam ettirilmiş Oi meta Theofanin adlı Vakainamede, hakkında çok az detay kayıt edilmiştir. Theofanis'e göre, Eudokia Anadolu'nun kuzey batısında bulunana Opsikion Themasındandır. 900 yılının baharında, VI. Leon, Eudokia ile evlendi. Önceki iki karısı erken ölmüşlerdi. VII. Konstantin'in, "De Ceremoniis" adlı kitabına göre bu evliliklerden üç kız çocuğu olmuş ama oğlu olmamıştı. Bu evlilikle ardılını güvence altına almak istiyordu. Georgiy Ostrogorskiy, Bizans Kanunları ve Ortodoks Kilisesi uygulamalarına göre üçüncü evliliğin teknik olarak yasal olmadığını belirtir. Bu evlilik için, VI. Leon'un, Konstantinopolis Patriği II. Antony'den izin almış olması muhtemeldir. Bir yıl sonra Eudokia doğum sırasında öldü. Theofanis, çocuğun ölü doğduğunu ve isimsiz olduğunu kaydeder. Fakat "De Ceremoniis", Leon'un çocuklarını listelerken Basileios isminde bir oğuldan bahseder. Bu da çocuğun isim verilecek kadar yaşadığını gösterir. "De Ceremoniis", Havariyyun Kilisesi'ne gömüldüğünü belirtir. Şıra Şıra, Türk mutfağında kısmen fermante edilmiş üzüm veya elma suyundan yapılan alkolsüz bir içecektir. Tadı, içerdiği yüksek orandaki fruktozdan dolayı tatlıdır. Kırmızı toprak rengindedir. Genellikle İskender kebap ile birlikte servis edilir. Çağatay Ulusoy Çağatay Ulusoy (23 Eylül 1990, İstanbul), Türk model, dizi ve sinema oyuncusudur. 2010 yılında Best Model of Turkey birincisi oldu. İstanbul Üniversitesi Orman Fakültesi Sulama Sistemleri bölümünde eğitim görmüş ve aynı zamanda Ayla Algan'dan oyunculuk dersleri almaya başlamıştır. Ayrıca, haftada iki kez Akademi 35 Buçuk Sanat Evi'nde oyunculuk dersi almaktadır. İlk rolü 2011'de Show TV'de yayınlanan Adını Feriha Koydum dizisindeki Emir Sarrafoğlu karakteridir. Dizi 2 sezon sürmüştür. Diziye devam ederken 2011'de Anadolu Kartalları filminde de önemli bir rol oynamıştır. Filmde Üsteğmen Ahmet Onur karakterini canlandırmış ve bu rolüyle de büyük beğeni toplamıştır. Dizi devam ederken yine aynı kanalda yayın yapan Eve Düşen Yıldırım dizisine konuk oyunculuk yapmıştır. Yine Emir Sarrafoğlu karakterini canlandırmıştır. Başrol oyuncusu Hazal Kaya'nın Adını Feriha Koydum'dan ayrılması ve Feriha karakterinin ölmesiyle dizi 3.sezonda Adını Feriha Koydum:Emir'in Yolu adıyla sezona ekibe yeni dahil olan oyuncularla başlamıştır. Başrol Çağatay Ulusoy'un partnerlerinden biri Zeynep Çamcı olmuştur. Birkaç bölüm başarıyla devam eden dizi düşen reytingler ve gelen eleştiriler nedeniyle yine isim değiştirip sadece Emir'in Yolu adıyla yayın hayatına devam etmiştir. Bu defa dizinin Adını Feriha Koydum dizisi ile bir bağlantısı kalmamış ve konu tamamen değişmiştir. Çağatay Ulusoy'un Emir'in Yolu'ndaki partneri Eve Düşen Yıldırım dizisi ile tanınan Gizem Karaca olmuştur. Bu dizide birkaç bölüm yayınlandıktan sonra yayından kaldırılmıştır. İstanbul Narkotik Suçlarla Mücadele Şube Müdürlüğü tarafından 25 Ocak 2013 tarihinde yapılan operasyonda aralarında ünlü isimlerinde bulunduğu 35 kişi gözaltına alınmıştır. Bu ünlü isimlerden bazıları Çağatay Ulusoy, Gizem Karaca, Yusuf Akgün, Cemal Hünal, Cenk Eren, Selen Seyven ve Çağatay Ulusoy 'un menajeri Selin Borankay'dır. Cenk Eren ile Cemal Hünal aynı gün serbest bırakılmıştır. 26 Ocakta ise Selen Seyven serbest bırakılmıştır. 28 Ocak 2013 te adliyeye sevk edilen 35 kişiden Çağatay Ulusoy, Gizem Karaca, Yusuf Akgün ile beraber 15 kişi serbest bırakılmıştır. Ay Yapım'ın yaptığı, senaryosunu Ece Yörenç'in yazdığı ve 2013-2015 yılları arasında Star TV'de yayınlanmış olan Amerikan dizisi The O.C'nin yerli uyarlaması "Medcezir" dizisinde başrol oynadı. Dizide Çağatay Ulusoy'a Serenay Sarıkaya eşlik etmiştir. 2015 yılında Leyla Lydia Tuğutlu ile Delibal adlı filmde rol almıştır. 2016'da Colin's markasının reklam yüzü olan Ulusoy "Bize Uyar" adlı reklam filminde Victoria Secret mankenlerinden Taylor Marie Hill ile birlikte yer almıştır. Yapımcılığı Ay Yapım'ın yaptığı, Show TV'de 2016 - 2017 yılları arasında yayımlanan İçerde dizisinde Sarp Yılmaz karakterini canlandırdıktan sonra 2018-2020 yılları arasında da Netflix'te 4. sezon boyunca yayımlanan ilk Türk dizisi 'ın başrol karakteri olan Hakan Demir rolünü üstlendi. Toyokichi Ä°enaga Toyokichi İenaga (d. 1862 – ö. 1936), Japon bürokrat, seyyah. 19. yüzyıl sonunda Japonya'nın Tayvan valiliğinde görev yapmış bir memurdur. Tayvan, 1895 yılında Japonya yönetimi altına girmişti. Toyokochi İenaga, 1899 yılında, Tayvan valisi tarafından görevlendirilerek afyon üretiminin durumunu incelemek üzere Hindistan, İran ve Osmanlı İmparatorluğu'nun Anadolu topraklarını kapsayan 9,5 ay süreli bir seyahat yaptı. Seyahati 15 Mayıs 1899 - 1 Mart 1900 arasında gerçekleştirdi. İzlenimlerini ""Kokumin Shinbun""'a (Ulus Gazetesi) gönderdiği yedi mektup ile aktaran İenaga, bu mektupları ""Nishi-Ajia Ryoko-ki"" (Batı Asya Gezisi Hatıratı) başlığıyla bir kitap haline getirmiştir. Türkiye’de İstanbul ve İzmir’den sonra Manisa, Uşak, Afyon, Konya illerinde bulunan İenego, Aksaray, Nevşehir, Kayseri, Sivas, Malatya, yoluyla Diyarbakır’a ulaştı. 3 ay süreyle Türkiye’de kalmış olan seyyah, eldeki bilgiler ışığında, Anadolu’nun iç topraklarına ayak basan ilk Japon’dur Chelsea (anlam ayrımı) Chelsea ÅŸu anlamlara gelebilir: Kâmuran Şipal Kâmuran Şipal (1926, Adana - 18 Eylül 2019, İstanbul), Türk romancı, öykü yazarı ve çevirmen. İstanbul Üniversitesi Edebiyat Fakültesi Alman Dili Bölümü'nü bitirdi. Franz Kafka, Alfred Adler, Ingeborg Bachmann, Wolfgang Borchert, Heinrich Böll, Alfred Brauchle, Bertolt Brecht, Max Brod, Elias Canetti, Sigmund Freud, Gustav Hans Graber, Günter Grass, Carl Gustav Jung, Thomas Mann, Rainer Maria Rilke, Robert Musil, Bernhard Zeller, Hans Zulliger ve Hermann Hesse gibi yazarlardan Almancadan Türkçeye çeviriler yaptı. İstanbul'da yaşıyordu. Prensip olarak röportaj vermiyordu. Kamuran Şipal, 18 Eylül 2019 tarihinde İstanbul'da tedavi gördüğü hastanede yaşamını yitirdi. Aklîleşme Aklîleşme, İslâm düşüncesi'nde hicrî birinci yüzyılda ortaya çıkmış Mu'tezile adlı ekolün getirdiği yeni bir kelâmî-felsefî yaklaşımdır. Getirdiği yeni düşünceler, büyümekte olan İslâm Devleti'nin karşılaştığı yeni düşüncelerin getirdiği eleştirilere karşı koymayı amaçlarken İslâm inancını etkilemiş ve yeni Mu'tezile mezhebinin yayılmasına neden olmuştur. Bu düşünceleri yayarak tanınanların başında Ebu'l-Huzeyl el-Allâf bilinmektedir. Düşünceleri yeni mezhebi etkilemekten de öte Ehl-i Sünnet inanç mezheplerinden Eş'arilik'i de etkilemiştir. Ebu’l Huzeyl, tevhide ilişkin fikirlerini Ehl-i Kitap, Dehriyye, Maniheizm, Mecusilik, Mücessime, Müşebbihe ve Rafizîlik’ten karşıtlarıyla yaptığı tartışmalardan oluşmuştur. Görüşleri arasında Allah'ın sıfatlarının O'nur özü olduğu da yer alır. Tevhid prensibi çerçevesinde Allah-âlem ilişkisine, özellikle ilahî sıfatlar ve ilahî kudret, cisim, cüz`ün lâ yetecezzâ (atom), hareket, sükûn, ehl-i cennet ve ehl-i cehennemin hareketleri konularında özgün fikirleri vardır. Allah'ın makdûrâtının sonlu olduğu ve insanın Ahiret'te serbest hareket etme imkânından yoksun olacağını ileri sürmüş, bu konularda kendi mezhebinden de büyük tepki almıştır. Adl esasıyla ilgili olarak Allah’ın hakîm, alîm olduğu ve O’na şer ve zulm izafe edilemeyeceği hususları üzerinde durmuş, ayrıca şer-hayır, iman-küfür, taat-masiyet cinsinden yapılan fiillerin Dünya ve Ahiret sorumluluğunun insanlara ait olduğunu vurgulamış ve insanın sorumlu oluşunu akıl, hür irade ve kendisine verilen potansiyel güce (istitaa) bağlamıştır. Dundasit Dundasit, nadir bir kurşun alüminyum karbonat mineralidir. Mineral, adını Dundas, Tazmanya, Avustralya'dan almıştır. Adelaide Proprietary tarafından Mine'da keşfedilmiştir. Dundasit ilk 1893 yılında William Frederick Petterd tarafından tanımlanmıştır. Dundasit, kurşun cevheri yataklarının okside bölgesinde meydana gelen nadir bir sekonder mineraldir. Yaygın olarak krokoyite sığmaz. Tazmanya'nın yanı sıra Yeni Zelanda, Avustralya, Çin, Belçika, Almanya, Fransa, Yunanistan, İngiltere, İrlanda, İtalya, Avusturya, Çek Cumhuriyeti, Namibya, ve ABD'de de bulunmaktadır. STS-69 STS-69, "Endeavour" uzay mekiğinin göreviydi ve Wake Shield Facility (WSF)'nin ikinci uçuşudur. Görev, 7 Eylül 1995 tarihinde Kennedy Uzay Merkezi'nda başlatıldı. Sevdiğim Şarkılar Sevdiğim Şarkılar, Yaşar'ın Ocak 2003'te Topkapı Müzik etiketiyle çıkarttığı dördüncü albümüdür. Albüm yapımında Murat Tunalı, Mehmet Gündüz ve Tansel Doğanay ile çalışmıştır. Bu albümde; Salvatore Adamo, Patricia Carli, Udo Jürgens, Fecri Ebcioğlu, Joachim Fuchsberger, Carlos Almaran, Osvaldo Farres, Metin Ersoy gibi nostaljik yerli ve yabancı şarkıcılara ait bazı şarkıları Yaşar yorumlamıştır. Jamaika halk şarkısı olan Vakit Yok Gemi Kalkıyor (Jamaika ve ABD'de ise The Big Bamboo adıyla anılmaktadır) şarkısını Metin Ersoy'dan sonra ikinci yorumlayan Türk şarkıcı ise Yaşar olmuştur. Bu albümde yalnızca bir klip çekilmiştir. Paraben Paraben, ilaç ve kozmetik sektöründe kullanılan koruyucu bir kimyasal maddedir. Bu bileşikler ve tuzlar özellikle bakterisid ve fungusit özellikleri nedeniyle kullanılır. Şampuan, saç kremi, nemlendirici krem, tonik, deodorant, parfüm, tıraş jeli, bronzlaşma kremi, makyaj malzemeleri, güneş koruyucusu ve diş macununda bulunur. Koruyucu madde olarak etkisi, düşük maliyeti ve doğal seçeneklerden greyfurt tohum özünün etkisizliği parabenin uzun bir süredir yaygınca kullanılmasının nedenleridir. Meme kanserine yakalananların tümörlerinde doku başına 20 nanogram paraben tespit edilmiştir. Parabenler ayrıca östojeni taklit eden madde olarak bilinir. Parabenlerle kanser arasında nedensel ilişki kurulmamıştır. Parabenler, para-hidroksibenzoik asitin esterleri olup, adını burdan almıştır. Yaygın parabenler, metilparaben (E numarası E218), etil paraben (E214), propilparaben (E216),bütilparaben ve heptilparaben (E209) kapsamaktadır. Daha az yaygın olarak parabenler izobütilparaben, izopropilparaben, benzilparaben ve onun sodyum tuzu olarak bulunmaktadır.Parabenin genel yapısı sayfanın sağ üstünden belirtilmiş olup, R ile gösterilen kısım metil, etil, propil ve bütil gibi alkil gruplarını belirtmektedir. Bazı parabenler bitkisel kaynaklı olarak bulunabilmektedir. Örneğin, metilparaben, antimikrobiyal ajan olarak yabanmersininde bulunur. Bazı doğada bulundukları bilinen türlerin dışında tüm ticari kullanımlı parabenler sentetik olarak üretilir. Metanol, etanol, ya da n-propanol gibi uygun bir asitle para-hidroksibenzoik asitin esterleştirilmesiyle üretilir. para-Hidroksibenzoik asit, endüstriyel olarak Kolbe-Schmitt reaksiyonun bir çeşit modifiyeli hali olarak, potasyum fenoksit ve carbon dioksit kullanılarak üretilmiş halidir. UÄŸur Tanyeli Uğur Tanyeli (d. 1952, Ankara, Türkiye) mimar, eğitimci, mimarlık tarihçisi ve kuramcısı. İstanbul Devlet Güzel Sanatlar Akademisi’nde mimarlık eğitimi aldı. Doktorasını İstanbul Teknik Üniversitesi’nde veren mimar, iki üniversitede araştırma görevlisi olarak görev aldı. 1992 ile 1998 yılları arasında Anadolu Üniversitesi’nde çalıştı. 1998 yılında profesör unvanını alan Uğur Tanyeli, aynı yıldan 2011 yılına kadar Yıldız Teknik Üniversitesi’nde görev yaptı. 2012-2015 yılları arasında Mardin Artuklu Üniversitesi Mimarlık Fakültesi'nde, 2015-2018 yılları arasında (son 2 yılı dekan vekili olarak) İstanbul Bilgi Üniversitesi Mimarlık Fakültesi'nde, 2018 yılından itibaren İstanbul Şehir Üniversitesi Mimarlık ve Tasarım Fakültesi'nde dekan olarak görev almıştır. Ayrıca 1989 yılından beri Arredamento Mimarlık dergisinin yayın koordinatörlüğünü yürütmektedir. Ayrıca Erhan Berat Fındıklı'nın kendisiyle gerçekleştirdiği nehir söyleşi, "Toplumsal Hafıza, Mimarlık, Tarih Ve Kuram" ismiyle 2018 yılında Everest tarafından kitap olarak yayımlanmıştır. Tanyeli'nin mimarlık kuramı ve tarihyazımındaki konumunu inceleyen "Uğur Tanyeli'ye Armağan" kitabı, 2019 yılında Erhan Berat Fındıklı ve Işıl Uçman Altınışık editörlüğünde Binat İletişim ve Danışmanlık tarafından yayımlanmıştır. Stéphane Pichot Stéphane Pichot (d. 2 Eylül 1976, Ernée) Fransız eski futbolcudur. Başdüşman Başdüşman, kurguda kahramanın karşısındaki en büyük düşmana verilen addır. Kelime 16. yüzyıl ortalarından günümüze kadar gelmiş ve kitap, sinema, tiyatro gibi yapıtların kurgularında yaygın olarak kullanılmıştır. Baş-düşman kelimesi (İn:arch-enemy) 16. yüzyıl ortalarında Yunanca "çok önemli" anlamına gelen "arkhos" kelimesi ve "düşman" kelimelerinin birleşmesi ile türemiştir. William G. Morgan William G. Morgan (1870-1942), voleybol oyunun mucidi. Doğum yeri Lockport, Niagara County, New York, ABD'dir. Morgan 1892 yılında basketbol oyunun mucidi olan James Naismith ile tanıştı. Her iki mucit beden eğitimi alanında kariyer yapmıştı ve Naismith 1895 yılında basketbol oyununu icat etti. Bunu gören Morgan daha az gücün sarf edilmesini amaçlayan bir oyun bulmayı amaçladı ve böylece voleybol oyunun ilk temelleri atılmış oldu. İlk olarak "Mintonette" olarak adlandırılan oyun daha sonra voleybol olarak adlandırıldı. Morgan 1942 yılında öldü. ABD'de kendi adını taşıyan bir ilköğretim okulu bulunmaktadır. Modemler İçin Bağlantı Erişim Prosedürü Modemler İçin Bağlantı Erişim Prosedürü (Link Access Procedure for Modems - LAPM) modemler için V.42 hata düzeltme protokolünin bir parçasıdır. LAPM ITU-T'nin önerilerinden V.42 ile tanımlanmış bir hata kontrol protokolüdür. Pek çok veri bağlantı katmanı protokolü gibi, bir HDLC varyasyonudur. LAPM veri güvenliğini sağlayabilmek için, kendisinden önce gelen Microcom Networking Protocols gibi döngüsel artıklık denetimi (CRC) ve bozuk verinin tekrar yollanması (ARQ) tekniklerini kullanır. LAPM gibi hata kontrol protokolleri, her biri bir başlık ile başlayan ve bir çerçeve kontrol dizisi(bir döngüsel artıklık denetimi) ile biten, farklı uzunluklarda çerçeveler kullanırlar. Doğru şekilde alınan paketler onaylanırlar, onaylanmamış paketler otomatik olarak tekrar gönderilirler (ARQ). Her bir çerçevenin içerdiği bilgi miktarı arttıkça, başlık ve son bilgilerinin göreceli maliyetleride azalır. LAPM genellikle sadece yüzde 5 civarı bir çerçeve yükü yaratır. Bu birek asenkron seri iletişimin ihtiyaç duyduğu başlangıç ve bitiş bitlerinin oluşturduğu sabit %25 yüke göre gözle görülür bir iyileştirmedir, ancak bu büyüklükte çerçeveler kullanımınin iletişim gecikmesi şeklinde bir bedeli olduğu açıktır. LAPM, bir hata durumunda daha hızlı düzeltme için, sadece bozulmuş çerçevelerin tekrar yollanmasını sağlayan, isteğe bağlı bir seçimsel red (SREJ) özelliğine de sahiptir. ITU-T V.42 LAPM prosedürünün, devamı olduğu Microcom Networking Protocols'den (MNP) daha güçlü olduğu kabul edilir ve V.42bis içerisinde çok daha fazla veri çıkışı sağlayan daha karmaşık ve daha güçlü bir sıkıştırma seçeneği sağlar. V.42bis'e, sık tekrar eden karakter dizgelerinin yerine kod kelimelerinin kullanıldığı BTLZ (British Telecom Lempel Ziv) olarak adlandırılan bir dizge sıkıştırma algoritması eklenmiştir. Dizgelerin "sözlügü" iletim süresince dinamik olarak düzenlenir ve verideki değişikliklerin kaydını tutar; yeni dizgeler eklenir ve eskileri silinir. Veri her zaman sıkıştırılabilir olmayabildğinden (örneğin şifreli veya önceden sıkıştırılmış veriler) modem sıkıştırılmış ve sıkıştırılmamış dorumlarda çalışma yeteneğine sahiptir. Sıkıştırma performansı sürekli olarak gözlemlenir ve eğer sıkıştırma gerçekleşmemişse modem bilgileri sıkıştırılmamış şekilde yollar. Sıkıştırılmamış moddayken bile modem verinin karakteristiğini gözlemlemeye devam eder ve bir fayda sağlanabileceği anda tekrar sıkıştırılmış iletişime geçer. SÃ©bastien Piocelle Sébastien Piocelle (d. 10 Kasım 1978, Gouvieux), Fransız eski futbolcudur. Sardunya Denizi Sardunya Denizi (İtalyanca: "Mar di Sardegna", Sarduca: "Màre de Sardigna") Akdeniz, Balear Adaları ve Sardunya arasında kalan deniz. En derin noktası 3000 metre olan denizin 150 kilometre kuzeybatısında Minorka adaları vardır. Tarihî roman Tarihi roman veya tarihsel roman, tarihin değişik dönemindeki olaylar ile ilgili roman. Konularını tarihi olaylardan ya da tarihte yaşamış kahramanlarla, onları kuşatan gerçek veya hayali kişilerin hayat ve maceralarından alan roman türüdür. Sosyal roman çeşitlerinden biridir. Tarihi romanlarda kahramanlar gerçek veya düşsel olabilir. Ancak anlatılanlar tarih gerçeklerine çoğu kez uygundur. Bu roman türü aslında, Romantizmin bir ürünüdür. Tarihi romanın edebi özelliğe sahip olması demek o tarihi romanın konu olarak aldığı zamanın özelliklerin tam olarak açıklayabilmesi demektir. Dünya edebiyatında ilk büyük temsilcisi İngiliz yazar Walter Scott'tur. Darryl Hanah Darryl Hanah (doğum: 14 Temmuz 1972, Sacramento, California) Amerikalı pornografik film oyuncusu. 2005'ten beri yetişkin filmlerinde rol almaya başladı ve o zamandan bu yana 180'den fazla filmde oynamıştır. Temmuz 2008'den bu yana RudeTV'de "Dirty Divas" programını sunmaktadır. Rusçuklu Ali Fethi Efendi Ruscuklu Osman Beyzade Mehmet Ali Fethi Efendi, (d. 1809, Rusçuk – 1857, İstanbul) Osmanlı bilim adamı, öğretmen, kütüphaneci, mutasavvıf, çevirmen, şair. 19. yüzyılda yaşamış ve devrinin önemli ilim adamları arasında yer almış bir kişidir. Muallimlik, müderrislik, kadılık yapmış; Encümen-i Daniş üyeliğine seçilmiştir. Kütüphaneciliği ve jeoloji alanındaki çalışmaları ile tanınır. Çoğunluğu İslami konularda, bir kısmı jeoloji ve felsefe alanında olmak üzere çevirileri vardır. 1809’da Rusçuk’ta dünyaya geldi. Genç yaşta öğrenim için Edirne’ye gitti. 1824’te İstanbul’a giderek öğrenimine devam etti. 1830’da Rusçuk’a döndü. 1836’da tekrar İstanbul’a dönen Ali Fethi Efendi, müderrislik yaptı. Tasavvuf eğitimini Kuşadalı Şeyh İbrahim Efendi’nin yanında yaptı. Halvetiye tarikatının Şabaniye kolunun “İbrâhimiye” veya “Kuşadaviyye” denilen alt kolunun kurucusu olan Şeyh İbrahim Efendi’nin dört halifesinde biri oldu. 1840 yılında Mekteb-i Maarif-i Adliye muallimi olarak görev yapmaya başladı ve bu görevi 8 yıl sürdürdükten sonra istifa etti. 3 sene boyunca Fatih Camii’nde tefsir dersleri verdi. Devrinin önemli ilim adamları arasında kabul edilen Ali Fethi Efendi, 1851’de Meclis-i Maarif, ertesi yıl Encümen-i Daniş üyesi olarak görevlendirildi. Encümen-i Daniş üyesi seçilmesine şükran ifadesi olarak tercüme ettiği “"İlm-i Tabakâtü’l-Arz"” isimli eser Türkiye’de basılmış ilk jeoloji kitabı olma özelliğini taşır. Eserin tam adı “"Küre-i Arzın Evvel ve Ahirinden ve bi'l-cümle Mevâdd-ı Dâhiliye ve Hâriciyyesindne Bahs ü Beyan Eden İlm-i Tabakaâtü'l-Arz"”'dır. Fransız yer bilimci Elie De Beaumont’un bir eserinin çevirisidir. Jeoloji teriminin ilk kez kullanıldığı bu eser, yirmi beş sene jeoloji derslerinde kullanıldı Maarif Nezareti’ne bağlı vakıf kütüphanelerindeki kitapların incelenmesi, isimlerinin ve hangi bilim dalı ile ilgili olduklarının tespit edilmesi görevini tek başına üstlendi. Böylece Türkiye’de kütüphanelere dair yapılan katalog çalışmalarının ilkini gerçekleştirdi. 4,5 yıl çalışarak “"el-Âsârü'l-âliyye fî Hazâini'l-Kütübi'l-Osmaâniyye"” adlı eserini tamamladı. Bu çalışmada İstanbul’da bulunan 47 kütüphanedeki eserleri sistematik bir tasnife soktu. Hazırladığı fihristin ilk cildini tamamlayıp padişaha sunduğunda tekrar terfi ettirildi ve kısa bir süre sonra Halep mollası olarak atandı. “"Fethî"” ve “"Alî"” mahlaslarıyla şiirler yazmış olan Ruscçuklu, şiirdeki iddiasını manzum ve mensur bir eser olan “"Hilye-i Sultani"” ‘deki manzumelerinde ortaya koyar. 1840’tan itibaren 34 ayda yazdığı bu eseri padişah Sultan Abdülmecit’e sunmuştur. 1857’de İstanbul’da hayatını kaybetti. Mezarı, Eyüpsultan'daki Mihrişah Valide Sultan Türbesi haziresindedir. İşlem yönetimi İşlem yönetimi günümüz işletim sistemlerinin önemli bir parçasıdır. İşletim sisteminin işlemlere yer alması, aralarında haberleşmeyi sağlaması onun önemli görevlerindendir. İşletim sistemi kaynakları işlemlere göre ayırmalı, işlemleri veri aktarımı ve paylaşımına uygun hale getirmeli, her işlemin kaynağını diğer işlemlerden korumalı ve işlemler arası senkronizyonu sağlamalıdır. Bunları yapabilmek için işletim sistemi her işlem için o işlemin mevkisini ve sahipibi tanımlayan ve işletim sistemini her veriği üzerinde kontrol uyguladığı bir veri yapısı sağlamalıdır. Çoğu modern işletim sistemlerinde, aynı anda bir programın bellekte yüklü birden fazla aşaması olabilir; örnek verirsek birden fazla kullanıcı çalıştırıyor olabilir, her kullanıcı programın belleğe yüklü ayrı kopyalarına sahip olur. Bazı programlara, bellekte sadece bir kopyasına sahip olmak mümkün olabilmektedir, birkaç kullanıcının paylaşılmış erişimi olabilir, böylece her biri aynı program kodunu kullanabilir. Böyle bir programa "evresel" denebilir. Her aşamadaki işlemci sadece bir programdan gelen direktifi çalıştırıyor olabilir ancak birkaç işlem bir süre boyunca her işlemi işlemciye aralıklara atayarak geriye kalanlar geçici olarak pasif olursa sürdürülebilir. İşlemlerin sayısı bir süre boyunca sürdürelibir, aynı zamanda eş zamanlı olarak da yürütülebilir. Çok aşamalı programlama ya da çok aşamalı görevlendirme yapan işletim sistemi eşzamanlı olarak bir sürü işlemi sürdüren bir sistemdir. Çok aşamalı programlama, işlemcinin her işlemi bir süre için tahsis etmesi ve uygun anda ayırmasını gerektirir. Eğer işlemci bir işlemin sürdürülmesi sırasında ayırmışsa, tekrar başlatılması mümkün olduğunca kolay olacak şekilde yapılmalıdır. İşletim sisteminin bir programın sürdürülmesi için tahsis ya da ayırma sırasında işlemcinin kontrolünü yeniden almasın için iki mümkün yol vardır: Bir işlemin durması ve başka bir işlemin başlaması bağlam değişimi olarak adlandırılır. Çoğu modern işletim sisteminde işlemler birçok alt işlem oluşturabilir. Bu "iş parçacıkları" kavramına girer. Bir iş parcağı alt işlem olarak görüntülenir yani bir ayırma, bir işlemin kodunun içinde sürdürülen bağımsız dizidir. İş parçacıklarının önemi dağıtılmış ya da istemci-sunucu sistemlerin dizaynında ve bir yazılımın paralel hesaplama sisteminde çalışmasında önemi artar. Çoğu bilgisayar programıyla ilişkili işlemlerin arasında ortak özelliklerinin gözlenmesidir yani işlemci devirleriyle giriş/çıkış devirlerinin yer değiştirmesidir. İşlemci devirleri için gereken sürede; işlem yürütülür yani; işlemciyi meşgul eder. Giriş çıkış için gereken sürede işlem, işlemciyi kullanmaz. Bunun yerine ya giriş çıkışı gerçekleştirmek beklenecek ya da giriş çıkış yapılacaktır. Bunun bir örneği, diskteki bir veriyi okumak ya da yazmaktır. Çok aşamalı programlamanın gelişinden önce, bilgisayarlar tek kullanıcı sistemiyle işletilirdi. Bu tür sistemlerin kullanıcıları bilgisayarın bir kullanıcıya tahsis ettiğine ve işlemcinin kullanıcı veri girdiğinde ya da hata ayıklarken boşta olduğunun farkına çabuk vardılar. Bilgisayar mühendisleri makinenin tüm performansının farklı işlemlerin işlemciyi başka bir işlem giriş çıkış için beklerken kullanmasıyla artırılabileceğinin farkına vardılar. Bir birleşik programlama sisteminde; "N" kullanıcıları programları "t", "t", ..., "t", ardından toplam zaman "t" bireysel yürütme zamanlarıyla "N" işlemine servis etmek için(ardışık biçimde) bütün "N" kullanıcıları böyle olacaktı: Bununla birlikte, her işlem hem G/Ç hem işlemci devirlerini tüketeceğinden, her işlemin işlemciyi kullandığı zaman tüm işlem yürütme zamanlarının küçük bir bölümü olacaktı. Bu yüzden "i" işlemi için: olursa "t" "i" işleminin işlemciyi kullandığı zaman ve "t" ise işlem için toplam yürütme zamanı yani işlemci devirleri + giriş çıkış devirleri işlemin tamamlanmasından önce yapılacak. Aslında, genelde bütün işlemci zamanının toplamı, "N" işlemi tarafından kullanılan, zamanın küçük bir bölümünü nadiren aşan zamandan yürütmeye herhangi bir işlem; Bir işlem şu şekillerde çalışmaya başlayabilir: Bir aşağıdaki 3 durumdan birindedir. Gökçe Fırat Gökçe Fırat Çulhaoğlu (d. 8 Mart 1974, İstanbul), Türk gazeteci-yazar ve Ulusal Parti Genel Başkanı. "Türksolu" gazetesinin başyazarlığını da sürdürmektedir. Memur bir ailenin mensubu olan Gökçe Fırat, Marmara Üniversitesi, İktisadi ve İdari Bilimler Fakültesi İşletme bölümü mezunudur. Daha sonra Kalkınma Ekonomisi bölümünde yüksek lisans yapmış fakat tez aşamasını tamamlayamamıştır. 2000 yılında "İleri" dergisini yayımladı, 2002'de kurulan "Türksolu" gazetesini çıkarmaya başladı ve başyazarlığını üstlendi. Bugüne kadar yayımlanmış 22 kitabı bulunmaktadır. Gökçe Fırat Çulhaoğlu'nun siyasi yaşamı 1990'lı yıllarda İşçi Partisi içinde başladı. 1994 ve 2000 yılları arasında İşçi Partisi üyesi olan ve kendisini 'bilimsel sosyalist' olarak tanımlayan Çulhaoğlu, bu partide Öncü Gençlik İstanbul İl Başkanı ve İşçi Partisi Merkez Komite üyesi olarak sorumluluk üstlenmişti. Çulhaoğlu, 1990'ların sonunda İşçi Partisi'ni “sağa kayıyor” diye eleştirenler arasında yer alıyordu ve 18 Ocak 2000'de partiden istifa etti. İşçi Partisi, Gökçe Fırat Çulhaoğlu ve çevresindeki ekibin 2000 yılında partiden ihraç edildiğini söylemektedir. Çulhaoğlu ise Doğu Perinçek'in iftiraları karşısında kendi isteğiyle İşçi Partisi'nden istifa ettiğini açıklamıştır. 2000 yılının Ocak ayında İP ile ilişkisinin kesilmesinin ardından Atatürkçü Düşünce Kulüpleri Federasyonu (ADKF) adıyla faaliyet gösteren çevre, CHP'ye katıldı. Dönemin CHP Genel Başkanı Deniz Baykal törenle CHP'ye katılan grup adına Gökçe Fırat'a rozet taktı. Kemal Derviş'in 23 Ağustos 2002'de CHP'ye katılması üzerine bu durumu protesto ederek CHP'den istifa etti. 16 Mart 2010'da Ulusal Parti'nin kurucuları arasında yer aldı ve bu partinin Genel Başkanlığını üstlendi. Ulusal Parti 2011 Türkiye genel seçimlerine katılmadı; İstanbul 3. Bölge'den Cafer Özsoy, İzmir 1. Bölge'den Tuncer Sümer, Balıkesir'den Serap Yeşiltuna ve Mersin'den Hasan Pektekin'in bağımsız adaylıklarını destekledi. 2014 Türkiye yerel seçimlerinde her bölgede CHP ya da MHP'den güçlü olanına oy verilmesi çağrısında bulundu. 2014 Türkiye cumhurbaşkanlığı seçimiinde Ekmeleddin İhsanoğlu'nu destekledi. 7 Haziran 2015 Genel Seçimleri'nde barajı geçecek muhalefet partilerine oy verilmesi gerektiğini savundu, kendi bölgesinde ise bağımsız aday Osman Pamukoğlu'na oy vereceğini duyurdu. Yazıları ve attığı "tweet"ler yüzünden "Cumhurbaşkanına hakaret" suçlamasıyla hakkında davalar açıldı. Bu davalardan birinde 31 Mayıs 2015'te Cumhurbaşkanına hakaret ve tehdit suçlamasıyla tutuklandı. Tutuklanması çeşitli ulusal ve uluslararası basın-yayın kuruluşlarıyla kimi aydın ve siyasetçinin tepkisini çekti. 19 Haziran 2015'te 6 yıl 6 aya kadar hapis istemiyle hakkında iddianame hazırlandı ve tutuksuz yargılanmak üzere tahliye edildi. Türkiye tarafından terör örgütü olarak nitelendirilen Gülen Hareketi'ne bağlı olduğu gerekçesiyle soruşturma kapsamında gözaltına alındı. İstanbul Cumhuriyet Başsavcıvekili İsmail Uçar ile Terör ve Örgütlü Suçlar Bürosu Cumhuriyet Savcısı Murat Çağlak tarafından yürütülen soruşturma kapsamında gözaltına alındıktan sonra FETÖ'ye üye olduğu gerekçesiyle tutuklandı. Gökçe Fırat ile yapılan söyleşiler: Åžimdiki zaman Şimdiki zaman, Türkçe dilbilgisinde şu an yaşanan veya süreklilik arzeden bir olayı veya durumu anlatan zaman yapısı. -"yor" ya da -"mekte" eki ile bir haber kipi olan şimdiki zaman kipi oluşturulur. Türkçede şimdiki zamanlı bir tümce kurabilmek için eylem kökünün sonuna “-yor” eki getirilir. Geniş Türkçe coğrafyası içinde yalnızca Türkiye Türkçesinde bulunan bu ek, tarihî nedenlerden ötürü tek şekillidir (-yor): Bu ek Eski Türkçedeki "yörü-" eyleminden gelir. Örneğin "geliyorum" demek için Eski Türkçede "kel yörür men" denirdi. Burada "kel-", "gel-" anlamında "men" ise "ben" anlamındadır. Zaman için çok kullanılan bu yapı Türkçenin sondan eklemeli olması nedeniyle ekleşmiştir. Ancak her zaman "-yor" biçiminde kalır (ses uyumlarına uyacak şekilde değişiklik göstermez). "-yor" ekinin Türkçede üç temel kullanımı vardır. Birincil kullanımı bir süre önce başlamış ve "şu anda gerçekleşen" eylemler için kullanımıdır: Yükleme geniş zaman anlamı katar. Kesintilere uğramakla birlikte anlam olarak "sürekli" eylemler için kullanılır: Yükleme gelecek zaman anlamı katar. Bu kullanımda eylemin "şu an" gerçekleşip gerçekleşmediğine bakılmaz: NOT: Bu yapı genellikle gayrıresmî konuşmalarda kullanılır. “-yor” eki, ünsüzle biten fiillere eklendiğine ek ile eylem arasına, büyük ve küçük ünlü uyumuna uyacak şekilde dar ünlülerden bir yardımcı ses alır: Ünlü ile biten eylemlerde, yardımcı sese gerek kalmaz. Bu durumda geniş ünlü daralır. Bu ünlü daralması olumsuzluk eki -me için de geçerlidir: Türkçede -mekte -makta ekleri de tümceye şimdiki zaman anlamını kazandırır: Bu ek aynı zamanda fıkra ve hikâye anlatırken "geniş zaman" ve bazen de "geçmiş zaman" anlamında kullanılır: Bu ek, -yor ekinden farklı olarak, "gelecek zaman" anlamında kullanılmaz. NOT: Parantez içindeki -dir ve -dır eklerinin kullanımı zorunlu değildir. Şimdiki zaman kipinin olumsuz hâli şimdiki zaman eklerinden önce olumsuzluk eki -me'nin eklenmesi ile oluşturulur. -yor ekinden önce gelen -me/-ma ekleri -mi, -mü, -mı veya -mu'ya dönüşür. MeÅŸrepzade Mehmed Arif Efendi Meşrepzâde Mehmed Arif Efendi (d. 1791 – ö. 1858), Osmanlı ilim ve devlet adamı. Tanzimat döneminin ünlü şeyhülislamlarından birisidir. Tanzimat reformlarını benimsemiş bir devlet adamıdır. 1791’de dünyaya geldi. Babası, Müderris Şatırzade Emin Efendi’dir. Medrese öğreniminden sonra müderrislik ve kadılık yaptı. Fıkıh ilminde uzmandı. 1818'de Selanik kadisi, 1826’da Mekke kadisi ve fetva emini, 1846’da Anadolu kazaskeri, 1848 sonlarinda Meclis'i Vala mufettisi.' Haziran 1851’de Rumeli kadısı oldu. Devrin önemli bilim adamlarını bir araya getiren Encümen-i Daniş'e üye olarak görevlendirildi. 21 Mart 1854 - 16 Aralık 1858 tarihleri arasında şeyhülislamlık yaptı. Tanzimat reformlarını benimseyen Meşrebzâde’nin şeyhülislamlık döneminde kadılıktan naibliğe geçiş dönemi başlamış ve “"Muallimhanei Nüvvab"” adlı 3 yıllık bir okul kurulmuştur 16 Aralık 1858'de İstanbul'da vefat etmiştir ve mezarı sur dışında Mustafa Paşa Tekkesi yanındadır. Sicill-i Osmani onu şöyle değerlendirir: Fakih, âlim ve fazıldı. Macera romanı Macera romanı, macera, risk alma, heyecanlı olaylar ve fiziksel tehlike gibi öğeleri konu edinen romandır. Eleştirmen Don D'Ammassa, türü şu şekilde tanımlamıştır: ""Bir macera kahramanın günlük hayatının dışında meydana gelen ve genellikle tehlike ve hareketin eşlik ettiği bir olay serisidir. Macera romanları neredeyse her zaman hızlı hareket eder, hikâyenin hızı en az karakterler, arka plan ve yaratıcı bir çalışmada yer alan diğer öğeler kadar önemlidir."" Macera edebiyatın ilk günlerinden beridir yaygın bir tema olmuştur. Orta Çağ'ın kahramanlık hikâyelerinin ana unsuru bir maceraydı. Çeşitlilik türün günümüze ulaşmasını sağladı. 19. yüzyılda edebiyatta bir büyüme olunca macera popüler bir tür hâline geldi. Macera romanları genelde savaş romanları, polisiye romanlar, casus romanları ve deniz öyküleri gibi türlerle sık sık çakışır. Seyirci Seyirciler (), edebiyat, tiyatro, müzik veya herhangi bir ortamda yapılan gösteriye izleyici olarak katılan insan grubu. Seyirci, oldukça farklı gruplardan insanların oluşturduğu heterojen bir kalabalıktır. Konuya göre uygun niteliklere sahip kişiler arasından seçilen seyirciler profesyonel seyircilerdir. Adeta, belirlenen profesyonel seyirciler programa konuk olarak katılıyor. Belirlenen konu ile ilgili görüşlerini ifade ediyor. Günlük bir saatlik çalışma karşılığında da ücret alıyorlar. Adeta, grup şeklinde çalışmalara katılıyorlar. Dramatik yapı Dramatik yapı, film ya da oyun gibi bir dramatik işin yapısı. Birçok alim dramatik yapının analizini yapmıştır. Bu analizler ilk kez Aristoteles tarafından "Poetika" eserinde başlatılmıştır. Bu da MÖ 335 senesine denk gelir. Antik Yunanistan filozofu Aristoteles, "Poetika" adlı eserinde "Bütün; bir başlangıcı, ortası ve sonu olan bir şeydir" fikrini ortaya koydu. Romalı drama eleştirmeni Horatius "Ars Poetika" isimli eserinde 5 bölümlü yapıyı savunan kadar Aristoteles'in bu üçlü bakışına ikna olunmadı. Horatius eserinde şöyle diyordu; "Bir oyun, 5 bölümden ne uzun ne de kısa olmalıdır." 5 bölümlü kullanım terk edildikten sonra, Rönesans oyun yazarları bunu tekrar dirilttiler. 1863'te Henrik Ibsen gibi oyun yazarları 5 bölümlü yapıyı terk ederek 3 ve 4 bölümlü yapıyı denediler. Alman oyun ve roman yazarı Gustav Freytag ""Die Technik des Dramas"" isimli eserinde 5 bölümlü dramatik yapının kesin bir çalışmasını yaptı. Bu yapı, Freytag'ın Piramidi diye bilinmeye başlandı. Freytag'ın Piramidi'nde hikâye 5 parçadan oluşurdu. Bunlar; Serim, yükselen aksiyon, zirve, düşen aksiyon ve vahiy/felâket bölümleriydi. Freytag' göre, bir drama 5 parçaya ya da bölüme bölünürdü. Bazıları bunu dramatik kavis olarak adlandırır. Bu bölümler; Serim, yükselen aksiyon, zirve, düşen aksiyon ve sonuç bölümleridir. Freytag'ın bu 5 bölümlü dramatik yapı analizi tiyatro oyunlarına dayanarak yapılmıştı. Ama bu kısa hikâyelere ve romanlara da uyarlandı. Bu uyarlama bazen değişiklikler içeriyordu. Yine de piramidin kullanımı o kadar kolay değildir. Özellikle, Alfred Uhry'nin 25 bölüme bölünmüş "Driving Miss Daisy" oyunu gibi modern oyunlarda elle tutulur bölümler (perdeler) yoktur. Serim ya da sergileme bölümü hikâyenin tam anlamıyla anlaşılabilmesi için gerekli arka plan bilgisinin verildiği bölümdür. Bu bölümde izleyici olayların yaşandığı mekan ve zaman ile birlikte filmin kahramanları ve onların durumuyla tanışır. Bu bölümde filmsel olaylar ve kahramanlar arasındaki dramatik anlaşmazlık çok zayıftır. Buna rağmen izleyici filmin türünün (drama, komedi vb.) ne olduğunu tahmin edebilir. Sergileme bölümünün en karakteristik özelliği güçler arasındaki mücadelenin çok sayıda çözümleme çeşitini içermesidir. Bununla birlikte sergileme bölümünün bu çözümlerden birisini içermesi ise yapıya dair en büyük sorundur. Yükselen aksiyon ya da düğüm ve gelişme bölümü, senaryoda mevcut güçlerin arasındaki dengenin bozulması, iç ve dış çelişkilerin derinleşmesi ve şiddetlenmesi ile oluşur. Senaryo'nun serim bölümünde temelleri kurulan dramatik anlaşmazlık bu bölümde hızla gelişmeye başlar. Bu bölümde kimin kimin tarafını tuttuğu ve ne için mücadele ettiği ortaya dökülür. Dramatik anlaşmazlık tamamen ortaya serilir. Ve bölümün en önemli özelliklerinden biri de yazarın kahramanlarla ilgili tutumunu artık belli etmesidir. Böylece seyirci de kiminle özdeşleşeceğini saptar. Deniz Naki Deniz Naki (d. 9 Temmuz 1989; Düren), Kürt asıllı Alman futbolcudur. Tuncelili Kürt-Alevi bir anne-babanın oğlu olarak Almanya'da dünyaya gelen Naki, doğduğu şehrin takımlarından FC Düren 77'de futbol hayatına başladı. Bu dönemde Alman Federasyonu'nun düzenlediği futbol kurslarında eğitim gördü. 1996'dan 2003'e kadar ise FC Düren-Niederau takımının altyapısındaydı. 2003'te Bayer 04 Leverkusen'in altyapısına transfer oldu. 2007-08 sezonunda Leverkusen U-19 takımında forma giymeye başladı. Burada U-19 liginde 4 maçta 2 gol atıp, 2008 DFB Gençler Kupası'nın sahibi oldu. Naki, 3-0 kazandıkları final maçında bir de gol kaydetti. Böylece kısa sürede Bayer 04 Leverkusen takımına geçti. Almanya 4. ligi Oberliga Nordrhein'da yer alan takımda 25 maçta 5 gol kaydetti ve lig ikincisi oldular. Ayrıca kariyerinde ilk kez DFB-Pokal'da forma giydi ancak 2. Lig takımı SC Paderborn'a elendiler. 2008-09 sezonuna da Bayer Leverkusen II takımıyla başladı. İlk yarı 11 maçta 2 gol kaydetti. İkinci devre ise tecrübe kazanması için 2. Bundesliga ekibi Rot Weiss Ahlen'e kiralandı. İlk maçlarında oyuna sonradan dahil olup kendini belli edemese de son haftalardaki performansıyla dikkat çekti. 2. Bundesliga'daki ilk golünü FC St. Pauli'yi 1-0 yendikleri maçta atan futbolcu, son beş haftada dört gol atarak başarılı bir performans gösterdi. Kısa sürede FC St. Pauli'nin dikkatini çeken futbolcu, Haziran 2012'ye kadar sürecek bir sözleşmeye imza attı ve kısa sürede takımın vazgeçilmezlerinden oldu. St. Pauli formasını ilk kez 2 Ağustos 2009'da FC 1908 Villingen ile oynanan kupa maçında giydi. 65. dakikada oyuna giren futbolcu, uzatmalara giden maçta 2 gol kaydederek takımın bir üst tura çıkmasını sağladı. İlk lig maçında eski takımı Rot Weiss Ahlen'e karşı oynayan Naki, bir asist yaptı. İkinci lig maçında ise Alemannia Aachen'a ilk golünü kaydetti. 5 Kasım 2009'da Hansa Rostock deplasmanında oynanan maçta 84. dakikada takımını 2-0 öne geçiren Naki, kendisine karşı ırkçı tezahüratta bulunan Rostock taraftarlarına boğaz kesme hareketi yaptı. Bu maç sonrasında Naki, müsabakalardan 3 maç men edilirken, bazı yardım kuruluşlarına da bağış yapma cezası aldı. Sezon içinde 30 maça çıkan Naki, 7 gol 8 asist ile sezonu kapattı. St. Pauli, lig ikincisi olarak Bundesliga'ya çıkma hakkı kazandı. 21 Ağustos 2010'da SC Freiburg karşısında ilk Bundesliga maçına çıktı. Ancak Naki'nin Bundesliga serüveni pek parlak geçmedi. 20 maçta forma giyen Naki, sadece VfL Wolfsburg'a karşı bir gol atabildi. Kupadan erken elenen takım, Bundesliga'da da sonuncu olarak 2. Bundesliga'ya döndü. Sezon içinde bir kez de beşinci ligde oynayan ikinci takımla maça çıktı ancak sakatlandığı için oyuna devam edemedi. Sonraki sezonun başında da sakatlıklarla boğuşan futbolcu, Ekim ayında sahalara golle döndü. Sezonu dört gol, dört asist ile kapattı. 2012-13 sezonu transfer döneminin sonlarında 2. Bundesliga'da mücadele eden SC Paderborn 07'a transfer oldu. İlk golünü eski takımı FC St. Pauli'ye atan futbolcu, sonraki hafta da 1. FC Union Berlin ile oynanan maçta galibiyet golünü attı. Daha sonra zaman zaman ilk 11'de sahaya çıkan futbolcu, golle buluşamadı. 28 Nisan 2013'te VfR Aalen ile oynanan maçta 78. dkaikada oyundan çıkan futbolcu, 90. dakikada hakeme hareket ettiği nedeniyle yedek kulübesinde kırmızı kart gördü. İki maçta ceza alan Naki'nin Paderborn ile çıktığı son maç da bu maç oldu. 2013-14 sezonunun başında Süper Lig ekiplerinden Gençlerbirliği'nin teklifine evet diyen Naki, futbol kariyerinde ilk kez Almanya'nın dışına çıktı. 29 Eylül 2013 tarihinde Fenerbahçe ile oynanan lig maçında 76. dakika oyuna girerek kariyerinin ilk Süper Lig maçına çıktı. Ligde 16 maçta şans bulan futbolcu, sahaya sadece bir kez ilk 11'de çıkabildi ve golle buluşamadı. Gençlerbirliği ile tek golünü, Türkiye Kupası ikinci turu mücadelesinde Sarıyer'ya attı. Sonraki sezon ise beş maçta oynayan futbolcu, yine golle buluşamadı. Futbolcu, Kasım 2014'te Ankara'da dayaklı saldırıya uğradı. Bu saldırının sonucunda kulüple anlaşan futbolcu, sözleşmesini karşılıklı olarak feshetti. Gençlerbirliği'nden ayrıldıktan sonra, eski takımı FC St. Pauli adı anılsa da Alman kulübe Naki'nin kulübe döneceği iddialarını reddetti. Sezon sonuna kadar kulüpsüz devam eden futbolcu, 2015-16 sezonunda TFF 2. Lig'de mücadele eden Amed'in teklifine olumlu yanıt vererek Türkiye'de kalma kararı aldı. 6 Eylül 2015'te Bucaspor ile oynanan maçla uzun süre sonra futbola geri döndü. İlk golünü Türkiye Kupası'nda Elazığspor'a kaydetti. Uzatmalarda attığı bu golle Amed Sportif gruplara kalma başarısını gösterdi. Naki, bütün grup aşaması maçlarında oynayıp bir gol kaydetti. Son 16'ya kalan takım Bursaspor'u 2-1 yenerken, Naki gollerden birine imza attı. Bu maçtan sonra sosyal medyada yaptığı açıklamalar nedeniyle, "sportmenliğe aykırı açıklamaları" ile "ayrımcılık ve ideolojik propaganda yaptığı" gerekçeleriyle Şubat 2016'da, Türkiye Futbol Federasyonu'ndan 12 maçtan men cezası aldı. Bu nedenle takım tarihinin en önemli başarısı olan Türkiye Kupası çeyrek finalinde forma giyemedi. Ocak 2018'de, Deniz Naki, Türk Silahlı Kuvvetleri'nin Afrin'e yönelik Zeytin Dalı Harekâtı'na karşı Almanya'nın Köln kentinde 26 Ocak'ta gerçekleştirilen mitinge sosyal medyadan katılım çağrısı yapmış, Profesyonel Futbol Disiplin Kurulu (PFDK), Amedspor oyuncusu Deniz Naki'ye sosyal medya hesaplarında paylaştığı mesajlarından ötürü 3 yıl 6 ay müsabakalardan men ve ve 273 bin lira para cezasına çarptırılmıştır. Naki, Almanya'nın çeşitli seviyelerinde millî formayı giydi. 2008 Avrupa 19 Yaş Altı Futbol Şampiyonası'nda Almanya millî takımındaydı. 5 maçın 4'ünde forma giyen Naki, final maçında İtalya'ya karşı oynayıp bir asist yaptı. Almanya, rakibini 3-1 yenerek Avrupa şampiyonu oldu. Son olarak Almanya 21 yaş altı millî futbol takımı forması giymiştir. Miroslav Stević Miroslav Stević (d. 7 Ocak 1970; Ljubovija, Sırbistan), Sırp eski futbolcu ve teknik direktör. 1992'ye kadar eski Yugoslavya liginde mücadele veren Stević, bu ülkenin dağılmasının ardından İsviçre'nin Grasshoppers takımına transfer oldu. Aynı yıl Dynamo Dresden'e geçen Stević, 2002 yılına kadar kariyerini Almanya'da sürdürdü. 2001-02 sezonunda Borussia Dortmund takımıyla Bundesliga şampiyonluğu yaşadı, UEFA Kupası'nda final oynadı. 6 kez Yugoslavya millî takımında oynadı.. 1860 Münih takımında antrenörlüğünü yapan ve 2002 yılından beri Fenerbahçe'yi çalıştıran Werner Lorant'ın isteği üzerine 2002-03 sezonunun başında Fenerbahçe'ye transfer oldu. Fenerbahçe'de 24 maça çıkan Stević tek pas stili, düzgün ortaları ve etkili şutları ile göz doldurduysa da, ilerlemiş yaşıyla da bağlantılı olarak savunma yönüyle beklenenleri tam anlamıyla karşılayamadı. Bir yıllık sözleşmesinin bittiği 2002-03 sezonunun sonunda Fenerbahçe'den ayrıldı. Tekrar döndüğü Almanya'da 2006 yılında aktif sporculuk yaşantısını noktaladı ve teknik direktörlüğe başladı. 2009 sezonundan beri TSV 1860 München takımını çalıştırmaktadır. Bulanık Ovası Bulanık Ovası, Muş ili sınırları içerisinde yer alan bir ovadır. Bulanık ilçesininde üzerinde yerleşik olduğu, Türkiye'de kalan son 11 Telli turnanın yaşadığı ve "Muş Lalesi"nin yetiştiği ovadır. Ovanın yüzölçümü 525,2 kilometre karedir. Adem Gezici Adem Gezici Türk futbolcu (Alucra, 20 Ağustos 1983). Fenerbahçe'de yetişti ve 15 kez U-16, 5 kez U-17 ve 4 kez U-18 olmak üzere 24 kez ay-yıldızlı formayı giydi . 2000-01 sezonunda profesyonel oldu ve sarı-lacivertli takımın Siirt Jetpaspor'a karşı 7-3 galip geldiği Türkiye Kupası maçında bir kez Fenerbahçe A takımında oynadı ve takımının gollerinden birini kaydetti. Sezon sonunda Yıldırım Bosnaspor'a transfer olan Gezici, daha sonra Kartalspor, Darıca Gençlerbirliği, Üsküdar Anadolu SK, Gaziantep Büyükşehir Belediyespor, Pendikspor, Zeytinburnuspor, Mardinspor, Boluspor, Güngören Belediyespor, Samsunspor ve Turgutluspor'da oynadı . Molfetta Molfetta, güney İtalya'da Puglia Bölgesi'nde, Bari ili'ne bağlı ve Bari şehrinin merkezinin 25 km batı-kuzey-batısından bulunan bir kent ve bir komün. Şehrin çok iyi restore edilmiş bir tarihsel merkezi bulunmaktadır. Şehir de yaşayanların, Molfetta lehçesi denilebilecek, özel bir İtalyanca lehçesi vardır. Molfetta Adriyatik Denizi sahilinde olup demiryolu ile bağlanmış olduğu Bari şehrinin 25 km batı-kuzey-batısından bulunur. İlk kurulduğu zaman "Sant'Andrea" adlı bir ada üzerinde olmakla beraber günümüzde şehirsel bölge tam ortasında bulunan eski şehir ve limanın doğusuna ve batısına uzanan 3,5 km uzunluğunda bir sahil kenarındır. Molfetta komünü arazisi karada Mürgia'ya kadar ve güneyde Terlizzi kasaba ve komününe kadar uzanır. Şehir çok kalın bir tabaka halinde olan kireç taşından bir arazi üzerindedir ve "karst" tipi arazi niteliğini göstermektedir. Bu şehrin içinde bulunan "Pulo" adı verilen ve eski bir karst çukuru olan antik cilalı taş dönemi arkeolojik ev ve yapı kalıntıları alanından gayet iyi açıktır. Aynı zamanda şehirde yapılan yeni yapılar çok kere yeni erişmiş kireçtaşı dolayısıyla karst çukurları ile karşılaşmaktadır. Bu jeolojik niteliğin bir sonucu şehrin etrafında açık büyük akarsuların bulunmaması ve şehir civarında tarımın susuzluk problemi ile karşılaşmasıdır. Molfetta hemen deniz sahilinde olduğu için ve etrafından yüksek tepeler bulunmadığından çok mutedil ısılı ve çok az yağışlı bir iklime sahiptir. Fakat şehir yıl içinde zaman zaman şiddetli ama çok kısa süreli (güney-doğudan gelen) lodos; güney ve güney batıdan gelen "Ostro" ve güneybatıdan gelen "foehn" rüzgârlarını etkisi altında kalmaktadır. Bu soğuk rüzgârlar şehre şiddetli fakat kısa süreli yağışlar da getirirler. Ama diğer zamanlarda genellikle etkilendiği rüzgâr kuzey rüzgârıdır. Molfetta'nin belediye sınırları içinde nüfusu (30.9.2010 itibarıyla) 59.897 kişidir. 19. yy ve 20.yy da Molfetta'nin nüfusunun gelişmesi şu gösterimde görülebilir: Molfetta'da görülebilecek turistik yerler şunlardır: Molfetta komünü şu komünlerle sınır komşusudur:Bisceglie (BT), Giovinazzo, Terlizzi, Ruvo di Puglia, Bitonto Molfetta'nin şu kentlerle kardeş şehir bağlantıları bulunmaktadır: Bağbaşı, Tortum Bağbaşı, Erzurum ilinin Tortum ilçesine bağlı bir mahalledir. Erzurum ili büyükşehir belediyesi olmadan önce bir köydü. Eski adı Hahuli'dir. Ortaçağ Gürcü dinsel yapılar topluluğu olan Hahuli Manastırı bu köydedir. Bugün Bağbaşı adını taşıyan köyün bilinen en eski adı Hahuli’dir (Gürcüce: ხახული; “h’ah’uli”). 10. yüzyılda burada inşa edilmiş olan Gürcü manastırının da Hahuli adı taşıması, bu yer adının çok eskiden beri ver olduğunu göstermektedir. Bu ad Türkçeye Haho biçiminde girmiştir. Nitekim 17. yüzyılın sonlarında Osmanlı kayıtlarında köyün adı Haho (خاخو) olarak geçer. Hahuli adı, Gürcücedeki “-ul-i” sonekiyle “haho” (ხახო) kelimesinden türetilmiş olabilir. Ancak bu adın kökeni ve anlamı hakkında kesin bir bilgi yoktur. Köyün adı 1933 ve 1968 yıllarında yayımlanan "Köylerimiz" adlı kitaplarda Haho olarak kaydedilmiştir. Tarihsel Tao bölgesindeki yerleşim yerlerinden biri olan Hahuli’deki Gürcü manastırı, köyün en geç 10. yüzyıldan itibaren bir yerleşme olduğunu göstermektedir. Bu manastırın inşa edildiği dönemde Gürcü Krallığı sınırları içinde olan Hahuli, 11. yüzyılın sonlarında, Tao-Klarceti bölgesinin diğer yerleşim yerleri gibi Büyük Selçuklular tarafından istila edildi. 13. yüzyılın ikinci yarısından itibaren Cakeli sülalesinin yönettiği Samtshe Atabeyliği sınırları içinde yer aldı. Hahuli ve çevresi 16. yüzyılda ise Osmanlı Devleti’nin eline geçti. Aynı yüzyılda kurulan kurulan Çıldır Eyaleti içinde yer aldı. 16-17. yüzyıllarına ait Osmanlı tahrir defterine göre, Haho adıyla kaydedilmiş olan Hahuli, bu eyaletin Mamirvan sancağına bağlı bir köydü. Tarihi bilinmeyen bir Osmanlı tahrir defterinde Hahuli, Tortum livasına bağlı bir köy olarak geçer. Bu deftere göre Nısf-i Haho olarak kaydedimiş olan köyde 64 hane yaşıyordu ve köyün vergi tutarı 8.800 akçeydi. 1877-1878 Osmanlı-Rus Savaşı sırasında Tao-Klarceti bölgesini de işgal emiş olan Rusların yönetiminin bu bölgede sona ermesine yakın bir tarihte, 1917 yılında bölgeyi dolaşan Gürcü tarihçi Ekvtime Takaişvili’nin verdiği bilgiye göre Hahuli köyü, 7 kilometre boyunca uzanan, hayli dar Hahuli vadisinde, Hahuli Deresinin iki yanına yayılıyordu. Köyün evlerinin büyük kısmı taştan inşa edilmişti. Çatı ve zeminleri toprak olan evlerin camsız küçük pencereleri vardı. Köy yedi mahalleden oluşuyor ve mahalleler "Cafer Ağa", "Derderisi", "Radensi", "Osman Ağa", "Çirensi", "Yoğun" ve "Sert" adlarını taşıyordu. Bütün vadi erik, ayva, armut, elma, dut, ceviz, muşmula, incir gibi meyve ağaçlarıyla doluydu. Bazı yerlerde üzüm bağları da vardı. Evler dağınık halde bu meyve bahçeleri içinde yer alıyordu. Meyve ağaçlarının olmadığı yerlerde mısır ve buğday ekiliyordu. Köylülerin başlıca geçim kaynağı meyvecilikti. Meyvelerin bir kısmını yaş meyve olarak Erzurum’da satıyor, bir kısmını kurutup saklıyorlardı. Hahuli Deresinin yukarısında Tortum Çayına karışan Kishasu adlı derede kesme taştan inşa edilmiş tek kemerli bir köprü vardı. Bu köprünün başında, yolun kıyısında kaba kesme taştan yapılmış bir kilise bulunuyordu. Hahuli Manastırı ise bu vadinin orta kesiminde inşa edilmişti. Hahuli köyü Dahiliye Vekaleti’nin 1933’te yayımladığı "Köylerimiz" adlı kitaba Erzurum vilayetine bağlı Tortum kazasında bir köydü. İçişleri Bakanlığı'nın 1968 tarihli "Köylerimiz" adlı yayınında ise köy Erzurum vilayetine bağlı Tortum kazasının Şenyurt bucağına bağlıydı. Bu tarihte köyün eski adı Haho, yeni adı Bağbaşı olarak geçer. Köyün adı, "yabancı kökten geldiği ve iltibasa yol açtığı" gerekçesiyle 1933-1968 arasında değiştirilmiştir. Hahuli’de Hahuli Manastırı'na ait dinsel yapılar ve kale, köyün başlıca tarihsel yapılarıdır. Hahuli Manastırı bir ana kilise, 10 küçük kilise, surlar, başka yapılardan oluşmaktadır. "Matiane Kartlisa"’da yer alan bilgiye göre, Hahuli Manastırı’nı Tao hükümdarı III. Davit (Kurapalati) tarafından kurulmuştur. İoane Okropiri’nin "Matta İncili" çevirisine (11. yüzyıl) düşülen nota göre manastır, Meryem Ana'ta adanmıştır. Buradaki Meryem Ana ikonu, Kurucu Davit’in öncülüğünde Hahuli’den Gelati’ye götürülmüştür. Hahuli Manastırı'nın bütün yapıları 10. yüzyılda inşa edilmiştir. Manastırın ana kilisesi olan Hahuli Kilisesi, kubbeli bir yapıdır ve bugün büyük ölçüde ayaktadır. Duvar resimlerinin bazı kısımları günümüze ulaşmış olan kilise günümüzde cami olarak kullanılmaktadır. Ana kilisenin avlusunda, biri ana kilisenin güneyinde diğeri kuzeyinde bulunan tek nefli iki küçük kilise bugün de büyük ölçüde ayaktadır. Biri ana kilisenin güneyinde, diğeri güneydoğusunda bulunan tek nefli iki küçük kilise ise, tamamen yıkılmıştır. Manastırın surlarının dışında, güneydoğu tarafında, derenin sağ kıyısında bulunan tek nefli küçük kilise , büyük ölçüde ayaktayken, ana kilisenin batısında yer alan küçük kilisesi ise yıkılmıştır. Manastırın surlarının dışında, güneybatısında bir başka küçük kilise ile doğu tarafındaki tek nefli küçük kilise de büyük ölçüde ayaktadır. Manastırın surlarının dışında, güneydoğu tarafında küçük bir kilisenin daha olduğu bilinmektedir. Tek nefli bu yapıdan geriye bir şey kalmamıştır. Manastırın yakınında Hahuli Kalesi yer alır. Kale vadiden geçen yolu kontrol etmek ve manastırı korumak amacıyla inşa edilmiş olmalıdır. 105 × 40 m ebatlarındaki kaleden geriye sadece yıkıntıları kalmıştır. Tortum ilçesinin şirin beldelerinden olan Bağbaşı Beldesinin Doğusu ve Kuzey doğusu Pehlivanlı Beldesi, Batısı Aşağı Katıklı Köyü, Kuzey Batısı Yeşilyamaç Köyü, Güneyi Uncular Beldesi ile çevrili olup, yüzölçümü 75 km'dir. Belde 5 ayrı mahalleden oluş­muştur. 5900 nüfusa sahiptir. Belde sakinlerinin geçim kaynağı tarım ve hayvancılıktır. Beldede turunçgiller dı­şında her tür meyve ve sebze yetiştirilmektedir. Bağbaşı uzun bir vadi içerisinde dağınık kurulmuş bir yerleşim birimlerinden ibarettir. Merkezde rakım 1200 olup üst kısımlarda 1500e kadar çıkmaktadır. Beldenin iklimi kışları soğuk ve kar yağışlı, yazları sıcaktır. Belde tarihi eserler yönünden zengindir. Belde merkezinde yabancı ve yerli turistlerin devamlı ziyaret ettiği Khakhuli-Meryem Ana Kilisesi mevcut olup, bu kilise şu anda cami olarak kullanılmaktadır. Bağbaşı Beldesi, 5900 nüfuslu geniş bir alana dağılmıştır. Nüfusun çoğunluğu,tarımla uğraşmaktadır. Beldede arıcılıkla uğraşanların sayısı oldukça fazladır. halkın başlıca geçim kaynağı meyvecilik, tarım, hayvancılık, marangoz, alışveriş, balıkçılıktır. okuma yazma oranı oldukça yüksektir. Devlet işinde çalışanların yüzdesi oldukça yüksektir PehlivanlÄ±, Tortum Pehlivanlı, Erzurum' ili'nin Tortum ilçesine bağlı bir mahalledir. Şenyurt, Türkiye'nin Erzurum ilinin Tortum ilçesine bağlı mahalle. Kat Von D Katherine von Drachenberg veya tanınan adıyla Kat Von D (d. 8 Mart 1982; Montemorelos, Nuevo León), Amerikalı dövme sanatçısı, model ve televizyon programcısı. 2007 ile 2011 yılları arasında TLC kanalında, dört sezon boyunca yayınlanan "LA Ink" adlı programın sunuculuğunu üstlenmiştir. 8 Mart 1982'da, Meksika'nın Nuevo León eyaletindeki Montemorelos şehrinde doğdu. Ailesi Arjantinli olup; babası René Drachenberg Alman, annesi Sylvia Galeano ise İtalyan-İspanyol kökenlidir. Kat Von D'nin Karoline adında bir ablası ve Michael adında bir erkek kardeşi vardır. Ailesi ile beraber 4 yaşında Amerika Birleşik Devletleri'nin Kaliforniya eyaletindeki Colton şehrine taşındı. Altı yaşında klasik piyano eğitimi almaya başladı. İlk dövmesine 14 yaşında sahip oldu ve okulu bıraktı. 16 yaşında dövme sanatçısı oldu. 16 yaşında kimi dükkanlarda çalışarak dövme yapmayı öğrenen Katherine von Drachenberg, Darren Brass dövme yapmaktan bileğini incittiği zaman Miami'ye taşınıp "Miami Ink" adındaki programda dövme yapmasını istediler. İlk iki sezonda orada çalışan Kat, Ami James ile aralarında çıkan kavgalar sonrasında programdan ayrılarak Los Angeles'a dönmeyi düşündü. Programdaki kişilerinde ondan gitmesini istemesi üzerine Miami ve "Miami Ink"ten ayrılan Kat Los Angeles'a döndü. Los Angeles'a döndükten sonra High Voltage Tattoo adındaki Hollywood'da bulunan kendi dükkanını açtı ve "Miami Ink"e benzer formatta olan "LA Ink" adındaki programı yapmaya başladı. Şov sırasında 24 saat içinde tek başına 400 dövme yapma rekorunu kırdı. Fakat daha sonra eski kocası Oliver Pack, Robbie "Coon" Koch, Derek Kastning ve Hollis Cantrell tarafından tekrar kırılmıştır. 2009 yılında "High Voltage Tattoo" adındaki ilk kitabını çıkardı. Bu kitap onun küçüklüğünü, deneyimlerini ve yaptığı dövmeleri kapsıyordu. Kitap, "New York Times"ın en çok satanlar listesine girdi. Kat Von D kitap hakkında "Bu bir otobiyografik roman değildir; çünkü bunu yapmak için çok gencim. Bu sadece kariyerimin bir kısmını anlatan bir kitaptır." dedi. Bir yıl sonra ikinci kitabı olan "The Tattoo Chronicles"ı çıkardı. Bu kitap hayatındaki bir yıl boyunca başından geçen olayları ve dövmeler hakkında tuttuğu günlüğün birleşiminden oluşmaktaydı. 2008 yılında Sephora için makyaj malzemeleri çıkarttı ve koleksiyonunu 2020 yılına dek her yıl yeniledi. Aynı yıl, dövmecilerin ve müzisyenlerin katıldığı Musink adlı festivali organize etmeye başladı. 2010 yılında dövme dükkanı High Voltage Tattoo'nun yanıdaki yere Wonderland Gallery adında bir sanat galerisi açtı. Wonderland Gallery'nin web sitesinde arkadaşları ve sanatçılar tarafından tasarlanan ürünler satılmaktadır. Kat Von D, Haziran 2016'da kendi ismini taşıyan kozmetik markasının ürünlerinin tamamının vegan olarak yeniden formüle edileceğini duyurdu. 16 Ocak 2020'de ise bu markadaki tüm hisselerini Kendo firmasına sattığını açıkladı. Markanın, "KVD Vegan Kozmetik" olarak yeniden isimlendirileceği ve KVD harflerinin Kibarlık (Kindness) - Vegan Güzellik (Vegan Beauty) - Keşif (Discovery) sözcüklerini sembolize edeceği belirtildi. Kat Von D, dövme sanatçısı Oliver Peck ile evliydi; fakat çift 2007'de boşandı. İkinci evliliğini 21 Şubat 2018'de Prayers adlı müzik grubundan Rafael Reyes ile yaptı. Kat Von D, 8 Mayıs 2018 tarihinde Reyes ile ilk çocuğuna hamile olduğunu açıkladı. Hamileliği sırasında şahsi Instagram hesabı üzerinden yaptığı bir paylaşımında çocuğuna aşı yaptırmayacağını ve vegan besleyeceğini açıklaması üzerine yoğun tepki topladı. Von D ve Reyes'in oğulları Leafar Von Drachenberg Reyes, 29 Kasım 2018'de dünyaya geldi. Tolgay Arslan Tolgay Ali Arslan (d. 16 Ağustos 1990, Paderborn), orta saha