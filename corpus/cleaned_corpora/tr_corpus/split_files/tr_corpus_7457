road. Danny says that Logan can keep the money (though Hunter takes some of the money for his expenses and his family). They give Logan the remainder, telling him that he'll need it to start a new life away from the government after killing the Sheikh and acting against the wishes of the Feather Men and the British government. Danny says that it's over for him and that Logan must make up his own mind. They leave him there, saying they'll send a cab for him from the airport. Danny meets with Anne in France to start anew. Film'in çekimlerine Docklands Studios Melbourne'de Mayıs 2010'da başlandı. Temmuz 2010'da, Galler'deki Brecon Beacons'da Jason Statham'ın sahneleri çekildi. Bazı Londra sahneleri Cardiff'te çekildi—Temmuzda, De Niro ve Statham filmde Windsor Place'deki The Promised Land Bar'da görüldüler. Film eleştirmenlerden kötü yorumlar aldı. Rotten Tomatoes Killer Elite'in derecelendirmesini %24'te tuttu ve kullanıcılar filmin "Clive Owen ve Robert De Niro'yu da içeren alışılmış, tamamiyle basit bir Jason Statham filmi" olduğu konusunda hem fikir oldu. Roger Ebert, aksine, filme 4 üzerinden 3 yıldız verdi ve yonetmen için etkileyici bir başlangıç olduğunu; ancak aksiyonun, basit bir hissiyata dayanmayan, karakterler ve konu ile olusturulmuş olması gerektiğini anlaması gerektiğini belirtti. Hakan Çalışkan Bella Ciao (anlam ayrımı) Levern Spencer Levern Donaline Spencer (d. 23 Haziran 1984, Castries), Saint Lucialı yüksek atlamacı. Kader AjanlarÄ± Kader Ajanları (İng. The Adjustment Bureau), 2011 yapımı romantik, bilim-kurgu ABD filmi. Film, Philip K. Dick tarafından yazılan kısa bir hikâye olan "Adjustment Team"'i temel alır. George Nolfi tarafından yazılıp yönetilen filmin başrollerinde Matt Damon ve Emily Blunt oynuyor. Anthony Mackie, John Slattery, Michael Kelly ve Terence Stamp ise diğer oyunculardır. 2006'da Senato'ya seçilmek için hazırlanan David Norris (David), ümit verici, ama başarısız bir kampanya sürdürmektedir. Ayrılma konuşmasını otelin tuvaletinde kendi kendine tekrar ederken Elise Sellas adında orada saklanmış olup ortaya çıkan bir kadınla karşılaşır. Ondan ilham alan David, iyi karşılanan ve onu 2010 Senato seçimi favorisi yapacak olan samîmî bir konuşma yapar. Birkaç ay sonda David, yeni işine başlamaya hazırlanmaktadır. David'in evi yakınlarında bulunan bir parkta Harry Mitchell, Richardson adlı şefinden bir görev alır. Buna göre David'in kahveyi saat 7:05'te gömleği üzerine dökmesi gerekmektedir. Bundan kısa bir süre sonra çok yorgun olan Mitchell, David'i beklerken uyuklar ve David otobüse binerken onu kaçırır. Otobüste Elise'le tekrar karşılaşan David, ona telefon numarasını verir. İşine varan David, seçim kampanyası yönetmeni Charlie Traynor'un garip kıyafetli kişilerce yoklandığını görür. David'in kaçma teşebbüsleri başarısızlıkla sonuçlanır ve bir antrepoya götürülür. Richardson, orada ona onun ve adamlarının Ayarlama Bürosu'ndan gelen ajanlar olduğunu söyler. Onlar, insanların yaşam sürecini bir "plan" çerçevesinde gerçekleşmesini garanti ettiklerini anlatır. Bu plan, "oturum başkanı" denilen kişiye atfedilen karmaşık bir belgedir. David'e Büro hakkında tek kelime kaybetmesi hâlinde "sıfırlanacağını" kararıyla tehdit edilir ve artık Elise'le (Elis) buluşmayacaktır. Daha sonra geçen üç yılda David şehir merkezine Elise'i bulabilmek ümîdiyle biner. Nihayet onu görür ve tekrar buluşurlar. Büro onun ilişkiyi devam ettirmesini programlarına müdahale ederek durdurmaya çalışır ve çifti ayırmaya çalışır. David, şehirde aceleyle hareket ederek Büro'nun "seçim hakkını kontrol" imkânlarıyla mücadele ederek Elise'le buluşmak için acele eder. Bu takip sırasında Büro elemanları normal kapı aralarından ânîde birkaç blok ileriye hareket edebilmekteler. Büro, Richardson'un üstü olan Thompson'un David'i ayarlamakla görevlendir. Thompson, Norris'i bir antrepoya götürür. Burada David, kendi yolunu tayın etme hakkının kendisinde olduğunu iddia eder. Thompson ise insanlığa Roma İmparatorluğu'nun yükselme devrinin bitmesinden sonra özgür irâdenin verildiğini, fakat insanlığın Karanlık Çağlar'ı başına getirdiğini söyler. Büro kontrolü tekrar ele geçirerek Rönesans ve Aydınlanma'yı yarattığını, fakat 1910'da özgür irâdenin sonucunda Dünya savaşlarına sebep olmuştur. David, Elise'in dans okulundaki gösterisine Thompson'un antrepo kapısını açmasıyla yetişir, fakat Thompson peşindedir. David'e Elise'le kalarak hem kendisinin, hem de Elise'in geleceğini bozacağını söyler ve Elise'in ayak bileğini burkmasını sağlar. David de Elise'i hastanede onu kötü kaderden korumak için terk eder. On bir ay sonra David tekrar seçimlere hazırlanıyor ve Elise'in çok yakında olacak nikâhının ilanını bir gazetede görüyor. Harry, David'le yağmurda ve su yakınlarında gizlice görüşür. Bu, Büro'nun zayıf noktasıdır ve bu görüşmelerden bîhaberdir. Harry, Thompson'un David ve Elise ilişkisinin negatif sonuçlarını abarttığını açıklar ve ona kapıların nasıl kullanılacağını öğretir. Böylece Elise'in nikâhını engelleyecektir. Tam nikâh kıyılmazdan önce David Elise'i bulur. Elise'i bulduğu kadınlar tuvaletinde Büro'nun ajanlarından içeriye giren birini bir yumrukla yere devirmiş, onu sıfırlamak isteyen diğerlerinin içeri girmesini engellemek üzere kapıyı bir değnekle barikatlamıştır. Aklı iyice karışan ve önce David'i reddeden Elise'e Büro'nun varlığından bahseder ve onunla kapılardan nasıl geçildiğini onu da beraber alarak gösterir; tuvaletin kapısından bir stadyuma, oradaki bir kapıdan New York'un metrosunun bir çıkışına ve nihayet Özgürlük Heykeli'nin kaidesine giderler. Büro, onları bütün New York'ta aramaktadır. Burada David, Büro Başkan'ını bulmaya karar verir. Elise bir an onunla beraber gelmek konusunda tereddüt ederse de David'le beraber gelir. Sonuçta David ve Elise, kendilerini bir gökdelenin çatısında tuzağa düştüklerini görünce birbirlerine olan aşklarını göstererek David sıfırlanamadan birbirlerine sarılırlar. Birden Elise, Büro elemanlarının kaybolduğunu görünce hayretle ayrılırlar. Tam bu sırada Thompson ortaya çıkar, fakat Harry tarafından sözü kesilerek ona Başkan tarafından yeniden düzenlenmiş planı gösterir. Birbirlerine derin bağlılıklarını göstermelerini tavsiye ettikten sonra Harry, onlara hür olduklarını söyler. Film, David ve Elise'in sokaklarda beraberce yürüdüğüne göstererek ve Harry'nin Başkan'ın planının muhtemelen insanlığı kendi planlarını kendileri yazması şeklinde değiştirebileceği sözleriyle biter. Ceyda Karan Ceyda Karan (d. 22 Haziran 1970, İzmir), Türk gazeteci. Henüz küçük yaşta, ailesinin İstanbul'a taşınması dolayısıyla eğitim hayatını İstanbul'da geçirdi. Liseyi, Beşiktaş Atatürk Lisesi'nde tamamladıktan sonra İstanbul Üniversitesi Basın Yayın Yüksek Okulu Gazetecilik Bölümü'nü bitirdi. Gazeteci olmaya ilkokulun sonuna doğru karar verdiğini belirten Karan, kendine en uygun gördüğü gazetecilik sektöründe çalışmaya üniversitenin ikinci sınıfındayken başladı. Meslek hayatı, Cumhuriyet gazetesi istihbarat servisi'ndeki bir stajla başladı. Ajansçılıktan, dergiciliğe, çeşitli alanlarda çalıştı. Ceyda Karan, ilk profesyonel deneyimini Anadolu Ajansı İstanbul Bölge Müdürlüğü'nde yaşadı. Bu deneyiminin ardından Kanal D Haber Merkezi ve Dış Haberler Servisi'nde görev alan gazeteci, 28 Şubat döneminde 32. Gün Programı'nda Mehmet Ali Birand'ın yapımcılığı ve asistanlığını yaptı. 1998 yılında başladığı Radikal Gazetesi Dış Haberler servisi onun meslekte en uzun süre görevde bulunduğu yerdi. Radikal Gazatesi'nden 2010 yılında ayrıldı. Habertürk Televizyonu Dış Haberler Şefliği görevini yürüten Karan, Ocak 2013'te Habertürk'ten ayrıldı. 13 Haziran 2013'ten 1 Ağustos 2014'e kadar Taraf gazetesinde köşe yazarlığı yapmış olan Karan, yazılarına 2018 yılına kadar Cumhuriyet gazetesinde sürdürdü. Karan, Haziran 2020 tarihinden itibaren yazılarına BirGün gazetesinde devam etmektedir. Ayrıca Sputnik Türkiye'nin radyosunda düzenli olarak programlar yapmaktadir. Ocak 14, 2015 tarihli Cumhuriyet gazetesinde dört sayfalık Charlie Hebdo'nun Peygamber Muhammed ile ilgili çelişkili karikatürleri köşe yazarı Hikmet Çetinkaya ile yayınladılar. 1280 vatandaşın şikayetleri üzerine İstanbul mahkemesi tarafından iki yazara karşı yasal işlem başlatıldı. Ceyda Karan, Ortadoğu başta olmak üzere; Balkanlar, özellikle Bosna Hersek, ABD ve Rusya ile ilgilenmektedir. Karan, kendini evli ve dört kedi annesi olarak tanımlamaktadır. El-Âsârü'l-Bâkıye El-Âsâr'il-Bâkiye an'il-Kurûni'i-Hâli-ye ( ""), Birûni'nin 1000 yılında tamamladığı ilk büyük eseri. Biruni bu eserini 20'li yaşlarının sonlarında yazmıştır. Arapça kaleme aldığı kitabı Gürgan'da derleyip, Ziyarîler'in hükümdarı Kabûs bin Vuşmgîr'e ithaf etmiştir. Kitap Asyalı milletler hakkında bilgi verip, onların takvimlerini, hukuk ve dinlerini, matematiksel, astronomik ve tarihsel bilgilerini kronolojik anlatırken farklı kültürler ve medeniyetler arasında karşılaştırmalar da yapmaktadır. Gökhan Çetinsaya Gökhan Çetinsaya (d. 10 Mayıs 1964) 6 Kasım 2014 tarihinden itibaren Başbakan Başmüşavirliği görevini yürüten, eski Yükseköğretim Kurulu Başkanı, Türk siyaset bilimci ve akademisyen. 1964 yılında İstanbul'da doğan Çetinsaya, Beşiktaş Atatürk Anadolu Lisesi sonrası Ankara Üniversitesi Siyasal Bilgiler Fakültesi'nden 1985'te mezun oldu. Yüksek lisansını aynı fakültede 1988 yılında tamamladı. Daha sonra Manchester Üniversitesi "Orta Doğu Araştırmaları Bölümü"nden doktora unvanını aldı. 1995 ve 2001 yılları arasında Hacettepe Üniversitesi'nde önce yardımcı doçent sıfatıyla, daha sonra doçent sıfatıyla "Kamu Yönetimi Bölümü" 'nde görev yaptı. Ardından İstanbul Teknik Üniversitesi'ne geçerek "İnsan ve Toplum Bilimleri Bölümü"'nde ve Siyaset Çalışmaları Yüksek Lisans Programı'nda dersler verdi. 2005 yılında burada profesör oldu. Çetinsaya, 2008 yılında kurulan İstanbul Şehir Üniversitesi'nin rektörlük görevini üstlendi. 11 Aralık 2011'de Yusuf Ziya Özcan'ın görev süresinin sona ermesiyle Cumhurbaşkanı Abdullah Gül tarafından Yükseköğretim Kurulu üyeliği ve başkanlığına atandı. Ertesi gün görevi Özcan'dan devraldı. 6 Kasım 2014 tarihinde Başbakan Başmüşavirliğine atanmış ve Büyükelçi unvanı verilmiştir. Gökhan Çetinsaya evli ve 2 çocuk babasıdır. Banja Luka Muharebesi Banya Luka Muharebesi, (Banaluka Muharebesi) Hekimoğlu Ali Paşa komutasındaki Osmanlı ordusu ile Kutsal Roma Cermen İmparatorluğu ve ona bağlı Avusturya Arşidüklüğü arasından yapılmıştır. Bosna'ya girmek isteyen Avusturyalılar, Osmanlı Ordusu ile Banya Luka şehri yakınında karşı karşıya gelmiştir. Osmanlı Ordusunun o bölgedeki ordusu, çoğunlukla yörel Bosnalı kökenli askerlerden ve milislerden oluşmaktaydı. Büyük bir planlılık ve kahramanlıkla savaşan Osmanlı-Bosna askerleri, Avusturya ordusunu yenilgiye uğratıp Bosna'daki ilerlemelerini durdurmuşlardır. 1736 Osmanlı-Rus ve Avustruya Savaşı Rusların beklenmedik bir sırada Azak kalesine saldırısı ile başlamıştı. Osmanlı devleti bu saldırıyı beklememekte ve doğuda İran ile ugaşmakta idi. Ama 2 Mayıs 1736'da Rusya'ya karşı savaş ilan etmişti. Sadrazam Silahdar Seyyid Mehmed Paşa Fransa, İngiltere, Hollanda, Venedik ve Avusturya'ya mektuplar göndererek Rus saldırısını protesto ettiği gibi bu devletlerden arabulucuk yapmalarını istedi. Rusya ile Avusturya 1733'de bir ittifak yapmışlardı. Buna rağmen Avusturya İmparatoru VI. Karl Osmanlı-Rus Savaşı';'ni önlemek için zahiren ara buluculuk yapmayı kabul ettiğini ve Avusturya İstanbul elçisi Kont Telman'ı bu uzaştırmayı sağlamaya delege tayin ettiğini bildirir bir mektup gönderdi. Osmanlı ordusu seferberliğini tamamlamlayıp ve serdar olarak Sadrazam komutasında Babadağ ordugahına geçmişti. Kont Telman Osmanlı serdarinin daveti ile Babadağ'a gitti ve Osmanlılarla arabuluculuk görüşmelerine başladı. Bu görüşmeleri fiilen sadrazam kethudaşı Osman Halise Efendi yürütmekte idi ve bu kişi Avusturya'nın ve Kont Telman'ın iyiniyetine güvenmekte idi. Avusturya elçisinin ilkbahara 1737'ye kadar çeşitli nedenler gösteren gecikmelere yol açmasına rağmen Osman Halisa Efendi fikrini değiştirmemişti. Halbuki Avusturya ve Rusya arasında 9 Ocak 1737'de Avusturya'nın Rusya ile birlikte savaşa iştiraki hakkında bir anlaşma imzalanmış ve 1 Mayıs'ta Avusturya'nın fillen savaşa girmesi kararlaştırılmıştı. Bunlar Kont Telman'a bildirilmişti ama o Osmanlı heyetini ve sadrazamı bundan haberdar etmemişti. Fransa İstanbul elçisi Markiz Villeneuve Avusturya'nın Osmanlı devletini kandırdığını ve sonunda savaş ilan edeceğini bildirip birçok kere Osmanlıları ikaz etmişti. Fakat Avusturya Elçisi Kont Telman'ın kandırıcı diplomasine kapılamış olan fiili Osmanlı görüşmecesi Osman Halisa Efendi Fransa'nın bu ikazının Lehistan Veraset Savaşı'ndan dolayı Fransa'nın Avusturya'ya karşı olan garezine atfetmekte ve Fransa elçisi ikazlarına aldırmamakta idi. Kont Telman yeminler ederek, Rusya'nın ilerlemiyeceğini Osman Halisa Efendi'ye ve Sadrazam ve Serdar Silahdar Seyyid Mehmed Paşa'yı kendine inandırmıştı. Bu nedenle Osmanlı güçlerinin Tuna Nehri'nin öte tarafına geçerek ilerlemeleri önlenmiş oldu. Elçi Telman;'in uzun süren geciktirmelerinden sonra bir sulh akdi için Osmanlı, Avusturya ve Rus elçileri ve İstanbul'dan gelmiş olan Fransa, İngiltere ve Hollanda elçileri "Nyimirov" adlı bir mevkide 16 Ağustos 1737'de ilk toplantıya başladılar. Yapılan üçüncü celsede Rusların beş teklifi ortaya çıkartıldı: Bunlar: Bunlar şaşırtıcı olup sıcak münakaşalara neden olmakla kalmadı. Bundan sonra hemen Avusturya da arabuluculuk yaptığı için Osmanlılardan özel tavizler istedi: Rusların ve Avusturyalıların bu teklifleri o zamna kadar savaş aleyhtarı olan baş müzakereci Osman Halisa Efendi ve sonra da Sadrazam ve Serdar olan Silahdar Seyyid Mehmed Paşa tarafından da kabul edilemiyeceği anlaşıldı ve 11 Kasım 1737'de "Nyimirov" Sulh müzakerelerine son verildi. Osmanlı devleti gafil avlanmıştı ve sinir kalelerini takviye için asker göndermekten, Osman Halise Efendi'nin özel ısrarı ile, sakınılmıştı. Ruslar hemen yeni saldırıya geçtiler. Fransa Avusturya nezdinde tekrar arabulucuk görünümünü aldı. Ama Osmanlı sınırları savunmasız kalmıştı. Osman Halise Efendi hemen İstanbul'dan gelen bir emirle idam edildi. Sadrazam ve Serdar Silahdar Seyyid Mehmed Paşa aczi dolayısıyla azledildi ve yerine sadrazam ve serdar olarak Bender muhafızı Muhsinzade Abdullah Paşa tayin edildi. Osmanlı Bosna valisi olan eski sadrazam Hekimoğlu Ali Paşa daha Avusturya saldırıya geçmeden Avustrurya'nın Bosna sınırındaki hazırlıklarından casusları vasıtası ile haberdar olmuştu. Bunun için, durumu Sadrazam ve Serdar Silahdar Seyyid Mehmed Paşa'ya bildirmişti. Ama serdar ve kethudası Avusturya'nın iyiniyetine kendilerini inandırdıkları için Bosna'dan ve diğer sınır valilerinden gelen acil haberlere inanmamışlar ve durumun vahametini anlamamışlardı. Hatta "Avusturya ile sulh devam ettiği ve edeceği için hiçbir teyakuz gerekli olmadığı" hakkında karşı cevap yollamışlardı. Buna rağmen Bosna Valisi eyaletteki kadı, müftü, eşraf ve ilerigelenlerini topladı; emirlerinde devamlı askeri güçler bulundurmaları ve düşman ne taraftan gelirse gelsin oraya hemen askeri takviyeler yollamalarını tembih etti ve Bosna'da kendisinin de bir yörel ve yerel ordu ile bir Avusturya saldırısına karşı tedbir aldığını d bildirdi. Temmuz 1737 basında Avusturya 15 taburdan oluşan ordusu ile her tabur başka bir yerden Osmanlı topraklarına girdi. Dük Lotharigen ve Sechebderdorf 20 bin kişilik ordu ile Niş üzerine, Vallıs komutasında 10 binden fazla bir güçle Eflak üzerine; Mareşal Kavenkuller komutasında 30 bin kişilik ordu Vidin üzerine yürümek hedefi ile Osmanlı sınırında içeri girdiler. Bu saldıran Avusturya ordusunun önemli kısmı 150 bin kişilik bir güçle Prens Joseph of Saxe-Hildburghausen ve Ban unvanlı Hırvatistan Avusturya valisi Josip Esterhazy, komutasında Bosna eyaleti üzerine oldu. 150 bin kişilik bir Avusturya ordusu 9 Temmuz 1737'de Bosna eyaletine "İzvornik (Modern Zvornik)" üzerinden saldırıya geçti bu sınır palangasını baskına uğratıp ele geçirerek savunucularıni şehit edildiler. Bosna Valisi eyaletine emirler göndererek eli silah tutanları Avusturya'ya karşı gelmeye davet etti. Bosna eyalet ordusu ile karargâhını Hekimoğlu Ali Paşa Travnik sahrasında kurdu. Bu yörel ve yerel ordunun "otuz iki kazan kuvvetinde" olduğu bildirilmektedir. Avusturya ordusu eski Usturumca kalesine yönelip bu kaleyi kuşatmaya aldı. Kaleye çekilen ve orada bulunan güçler ve büyük bir halk kitlesi direnişe geçti. Genç kadınlar asker elbisesi giyip savaştılar; genç çocuklar top taneleri taşıdılar, ebeler ve yaşlı kadınlar savaşta yaralananlara hastabakıcılık ve cerrahlık yaptılar. Bu Avusturya kuşatması 15 gün sürdü. Hekimoğlu Ali Paşa 6 bin kişilik bir ordu ile bu muhasarayı kırmak için harelata geçti. Bu Osmanlı Bosna ordusu ile kuşatmacı Avusturya birlikleri arasında beş saat süren bir silahlı çatışma başladı. Sonunda Avusturayalılar çok sayıda ölü ve esir zayiat vererek kuşatmayı bırakıp kaçtılar. Osmanlı Bosna güçleri böylece Usturumca'yı kurtardılar. Kuzey Bosna'da ise Osmanlı casusları General Hildburghausen komutasındaki öncüsü 8 bin kişi olan büyük bir Avusturya gücünün Gradicka üzerinden Banya Luka üzerine yürümeye başladığı haberleri getirdiler. Bu Avusturya öncü gücü üçe ayrılmış bir şekilde "İnce Karakol", "Orta Karakol" ve "Büyük Karakol" olarak birbirlerini takip etmekteydiler. Banya Luka'da bulunan yörel Bosna Osmanlı ordusu bu üç kısma "İnce Karakol"'dan başlayarak arkası arkasına baskın saldırısı yaptılar. Bu Avusturya öncü gücü büyük sayıda ölü zayiatı verdi ve kaçabilenler arkadan öncüleri takip eden 100 bin kişilik asıl orduya katıldılar. Bu ana Avusturya ordusunun 20 bin kişilik bir gücü "Puzin" kalesini ve 20 bin kişilik diğer bir gücü ise "Çetin" kalelerini kuşatmaya aldı. Kalan büyük sayıda Avusturya birlikleri ise Banya Luka kalesini kuşatmaya koyuldu. Hekimoğlu Ali Paşa bu büyük Avusturya ordusunu elindeki Bosna vilayeti yörel ordusu ile karşılamak üzere karagahı olan Travik sahrasından ayrıldı ve Banya Luka üzerine yürüyüşe geçti. Hekimoğlu Ali Paşa'nın emrindeki yörel ordu saldırıcı Avusturya ordusunun yanında çok küçük kalmaktaydı. Buna rağmen Hekimoğlu Ali Paşa metanetini koruyup sadece iyi bildiği karargâh subaylarına mahrem bir gizli plan yaptırıp bu planı uygulamaya koyuldu. Önce bin kişilik bir birliği bir gerila birliği gibi Banya Luka etrafında bulunan dağlar üzerinde pusular tertip edip düşmanı yıldırmaya memur etti. Sonra da Banyaluka (Verhas) Çayı'nın vadisini takip eden doğru büyük yoldan Banya Luka'ya gidileceği şayialarını Avusturya casuslarının duyup düşman iletebilecekleri şekillede yaydırdı. Bu doğru yolun en dar olan bir kısmında Avusturya güçleri hendekler açıp tabyalar tahkim ederek yolu kapatmaya gayret ettiler. Fakat Hekimoğlu Ali Paşa önce doğru yoldan büyük ilerleyerek daha Avusturya tahkimatına gelmeden Banya Luka'ya 3 saatlik bir mesafede nehir kenarında bir mevkiye ordusunu getirdi. Burada gece başlamakta iken etraftan tedarik bulup yaptırdığı sallar orduyiu beklemekte idi. Bu mevkide Bosna ordusu gece başlamakta iken sallara bindirildi. Ordu bu sallarla geceleyin Banya Luka yakınlarına kadar nehirden geldiler. Böylece Avusturyalıların yol kesme tahkimatının kenarından geçtiler Ertesi gün başında karaya çıkan Osmanlı Bosna yörel ordusu şehri kuşatmakta olan Avusturya ordusunun mühim kısmı arkasında savaş düzenine girdi. Burada Hekimoğlu Ali Paşa. emrindeki yörel ordunun içinde dolaşarak askerlerine moral vermeye ve onları bu başarılarındn dolayı tescii etti. Hemen hücuma geçme kararı verilmieti ve Hakimoğlu Ali Paşa ordusunun göreceği bir kaide üzerine çıkıp kilisini düşmana karşı sağa sola salladı ve orduşana dalkılıç Avusturya ordusuna saldırmayı emrerti. Bu göğüs göğüse savaşma içeren Osmanlı taarruzu nöbette olan Avusturya birliklerine karşı gün batımına kadar devam etti. Avusturyalılar nehri karşı tarfina geçip çatışmanın şiddetinden korunmak istemekteydiler. Ama komutan Hildburghausen askerinin kaçmasını önlemek için nehir geçişlerini kapattırmıştı. Osmanlı Bosna birlikeleri Avusturyalıları nehre doğu sürdüler. Nehri yüzerek geçmeye çalışan birçok Avusturya ordusu askeri nehirde boğuldu ve Avusturyalılar epeyce zayiat verdiler. Hekimoğlu Ali Paşa ertesi sabah sallarla bir köprü yaptırarak nehir karşısına asker geçirip kaçan Avusturyalıları takip ettirdi. Avusturyalılar birçok ölüyü geride bıraktılar. Kacanlara Avusturya arazilerine sığındılar. Gayet çok sayıda Avusturyalı asker sağ veya yaralı olarak esir alındı. Bu muharebede Avusturya zayiatının 60 bin kadar olduğu (Uzunçarsılı s.278 tarafından) bildirilmektedir. Banya Luka kalesi önünde olan bu muharebeyi Avusturayalılar büyük zayiatla kaybettiler. Hekimoğlu Ali Paşa 12 top; 3 havan topu ve çok miktarda (tüfek, kılıç, varillerle barut gibi) harp levazimatını ganimet olarak ele geçirdi. Banya Luka Muharebesi'nde Avusturya ordusunun uğradığı hezimet haberi "Çetin" ve "Pujin" kalelerini kuşatan Avustruya güçlerince duyulduğu zaman bu birlikler kuşatmaları bırakıp geri çekilmeye hazırlık yapmaya başladialr. Bunu kaçışı gören kalelerdeki Bosna eyaleti yörel ve yerel savunma birlikleri huruç hareketleri yapıp kaçmaya hazırlanan Avusturya birliklerine hücum edip onlara büyük zayiat verdirdiler. Bu başarıyı kazanan Bosna yörel güçleri Sava Nehri üzerindeki Avusturya palangalarıni ele geçirip yağmladılar ve Belgrad hatta Varadin taraflarına akınlar yaptılar. Erdel ve Macaristan'da Avusturya aleyhinde ayaklanmalar başladı. Banya Luka Muharebesi'ni kazanan Osmanlı komutanı Hekimoğlu Ali Paşa ise bu muharebeyi ayrıntıları ile İstanbul'a bildirdi. Bu hizmetindee dolayı paşaya taltif olarak samur kürk, murassa kılıç, 5000 altın yollandı. Maiyetinde olup galibiyete katkı yapan kurmaylarına da hilat, altın ve gümüş çelenkler gönderildi. Bu taltifler Bosna'ya Hekimoğlu Ali Paşa'nın oğlu olan dergah-ı ali müteferrikası olan Mehmed Galip tarafından bizzat getirildii. Diğer taraftan Banya Luka Muharebesi ve hazimeti sırasında Avusturya ordusu komutanı olan ve o zamana kadar güzide bir komutan olarak görülen Prens Joseph Saxe-Hildburghausen gözden düştü. Kendisine maiyet komutanlığı verildi ve yerine Prens Lauthringen tayin edildi. Avusturya ordusu ve Avusturya halkı bir önceki yüzyılda Savoy Prensi Eugen'in Osmanlılara karşı büyük başarıları ile övünmekte iken Banya Luka Muharebesi ve hezimeti, Avusturya'nın aynı savaşta sonradan Hisarcık Muharebesi bozgunu ve Belgrad Kuşatması (1739) ile Belgrad'ı kaybetmesine bir öncü gösterge oldu. Avusturya'nın yenilmez olduğu ve Osmanlıların devamlı yenildiği efsanesi Orta Avrupa'da bir mit olduğunun anlaşılması Banya Luka Muharebesi ile açığa çıkmaya başladı. Buna rağmen Avusturyalılar hala kendilerini bir muharıp devlet olarak görmekten ayrılmadılar. Bu muharebede eş komutan olan Hırvatistan Banı olan Josip Esterhazy bu muharebenin Osmanlı yörel ordusu ve komutanı tarafından kazanıldığını ve Avusturyalıların komuta yoksunluğu ve askerlerinin başarısızlığı dolayısıyla yenildiklerini bir kenara atıp Avusturya ordusunun elinde ağır toplar olmaması ile açıklamaya çalışmıştı. Bu muharebeyi kazanan Osmanlı ordusunu yörel ve yerel Bosna eyaleti ordusu ve bu muzaffer ordunun bir Boşnak ordusu olması, 1990'li yıllardaki Yugoslavya'nın çözüldüğü yıllarda kurulan Bosna-Hersek Federasyonu tarafından büyük bir Bosnalı zaferi olarak tarihsel övünme meşalesi haline gelmiştir. Özi Kalesi Kuşatması (1737) 1737 Özi Kalesi Kuşatması, Mareşal Burkhard Christoph von Münnich yönetimindeki Rus Ordusu ile kaledeki Osmanlı garnizonu arasında Özi şehri yakınındaki kalede gerçekleşmiştir. İlk Rus saldırısı, Osmanlı askerleri tarafından ağır kayıplara karşın geri püskürtülebildi ancak Rus havan topu saldırıları kale içindeki evlerde yangına neden oldu. Kuşatmanın ikinci günü kale içindeki cephaneliğin havaya uçması yaklaşık 6.000 Osmanlı askerinin yaşamına mal oldu. Kuşatmanın sürmesi ve yaşanan bu olaylar karşısında garnizon kuşatma sonunda beyaz bayrak çekip teslim oldu. Bernd von Freytag Loringhoven Bernd Freiherr Freytag von Loringhoven (6 Şubat 1914, Arensburg/Kuressaare, Oesel/Saaremaa, Estonya - 27 Şubat 2007, Münih), II. Dünya Savaşı sırasında Alman ordusunda subaydı ve daha sonra Alman Federal Silahlı Kuvvetleri olan Bundeswehr'e atandı. Königsberg Üniversitesi'nde hukuk çalışmalarından bir yıl sonra, 1933 yılında Reichswehr'e katıldı. 1942 yılında Loringhoven'in tank taburu Stalingrad Savaşı'nda Sovyet karşı-saldırı sırasında kuşatıldı ancak Ocak 1943 yılında kendisi bu kuşatmadan kurtuldu. Kendisi bir tank komutanı oldu. Temmuz 1944-Nisan 1945 tarihler arasında General Heinz Guderian ve General Hans Krebs'in emir subayı olarak görev yaptı. Loringhoven'in kuzeni Wessel Freytag von Loringhoven, Adolf Hitler'e karşı 20 Temmuz suikast girişimi için patlayıcıyı şarj ve patlayıcılar sağlamıştır. Loringhoven en son olarak Adolf Hitler'e raporlar hazırlanması için sorumlu bir kurmay subay olarak atanmıştır. Savaştan sonra İngilizler tarafından savaş esiri olarak alınan Loringhoven iki buçuk yıl esaret geçirdi. Kendisi savaş suçları işlemekle suçlanmadı. 1948 yılının Ocak ayında serbest bırakıldıktan sonra ömrünün sonuna kadar Münih'te yaşadı. 93 yaşında öldü. Erkan Avseren Erkan Avseren (d. 1 Temmuz 1971, İstanbul), Türk eski millî futbolcu ve teknik direktördür. Profesyonel futbol hayatına Fenerbahçe'de başlayan Erkan, bu kulübün formasını hiç giyemeden 1990-91 sezonunun ara transfer döneminde 1. Lig ekibi Gönenspor'a kiralık olarak verildi. Böylelikle ilk profesyonel karşılaşmasına Gönenspor formasıyla Göztepe karşısında çıkmış oldu. Sezon sonunda ise sözleşmesi yenilenmeyen futbolcu 2. Lig ekibi Malatyaspor ile anlaştı. Burada 30 lig maçında forma giyen futbolcu, sezon sonunda Boluspor'a geçti fakat takımın grubunda 3. olarak Yükselme Grubu'na kalamaması üzerine ara transferde Yükselme Grubunda mücadele eden eski takımı Malatyaspor'a kiralandı. 1993-94 sezonunda Bolu'ya döndü ve yükselme grubunda da takımıyla mücadele etti. 1994-95 sezonunda Süper Lig ekibi Vanspor'a transfer oldu. İki sezon boyunca Vanspor'da 61 lig maçında oynadı. Buradaki başarılı performansı sonunda 1996'da yıl içinde oynanan millî maçlarda kadroya çağrıldı ve sezon sonunda Beşiktaş tarafından transfer edildi. İlk sezon sonunda ligi 2. bitiren Beşiktaş, Başbakanlık Kupası'na katılma hakkı kazandı ve kupa maçında Türkiye Kupası finalisti Trabzonspor'u uzatmalarda 4-3 yenerek kupayı kazandı. Böylece Erkan, Beşiktaş'taki ilk sezonunda kupa sevinci yaşamış oldu. Takıma ilk geldiği sezondan itibaren 3 sezon boyunca düzenli forma şansı bulan oyuncu toplam 81 lig maçında oynadı. 1999-2000 sezonu öncesi JetPa'nın desteğiyle iyi bir takım kurmaya çalışan Siirtspor'a transfer olan futbolcu burada takımıyla Süper Lig'e yükselme sevincini yaşadı. 2000-01 sezonunun ilk yarısında takımıyla Süper Lig'de mücadele ederken ara transfer döneminde 2. Lig takımı Diyarbakırspor'a kiralık verildi. Sezon sonunda ise 1. Lig'de mücadele eden takım Kayseri Erciyesspor'a satıldı. 2 sezon da burada oynayan futbolcu daha sonra futbolu bıraktı. Vanspor'da gösterdiği performansla dikkat çeken Erkan, Türkiye millî futbol takımı formasını ilk kez 4 Ekim 1995'te Finlandiya ile oynanan özel maçta giydi. Toplamda 5 kez millî takım formasını giyen Erkan tamamı özel maç olan bu karşılaşmalarda hiç gol atamadı. Erkan, Türkiye'de oynamış eski tanınmış futbolcuların yer aldığı "Devler Ligi" adlı TV programında ağırlıklı olarak Beşiktaşlı futbolcuların bulunduğu Sergen Yalçın'ın takımına dahil edildi. Daha sonra Altay kulübünde yardımcı antrenörlük görevine başlayan Erkan, 2010 başında görevinden ayrıldığını açıkladı. Şu an Beşiktaş A2 Takımının Teknik Direktörlüğünü yapmaktadır. Sarah Bolger Sarah Lee Bolger İrlandalı oyuncu. En çok bilinen rolü The Tudors dizisinde rol aldığı Mary Tudor'dur. Başka bilinen rolü ise Spiderwick Günceleri'nde oynadığı Mallory Grace karakteridir. Sarah Bolger Dublin, İrlanda'da doğmuştur. Monica ve Derek Bolger'in kızıdır. Anne ve Babası kasaptır. Onun küçük kardeşi Emma Bolger'de aktristir. Sarah Bolger İrlanda'da The Young People's Theatre School'da okumuştur. Sarah 2003-2009 yılları arasında Loreto lisesindede okumuştur. In America filminde kardeşi Emma Bolger ile birlikte rol almıştır. 2008-2010 yılları arasında ise The Tudors dizisinde Mary Tudor'u oynamıştır. Sarah daha sonra Alex Pettyfer ile birlikte Stormbreaker filminde oynadı. Daha sonra Spiderwick Günlükleri kitabının adapte edilmiş bir filminde oynadı. Sarah yakında ise Steven Spielberg'ün yapımcılığını yapacağı Locke & Key TV filminde rol alıcak and the movie "Starbright". DÃ¼nya Yahudi Kongresi Dünya Yahudi Kongresi (, kısaca WJC), Ağustos 1936'da uluslararası bir federasyon olarak Yahudi topluluklar ve organizasyonu olarak Cenevre, İsviçre'de kuruldu. Dünya Yahudi Kongresi'nin ana amacı, misyonu açıklamaya göre, "Yahudi halkının diplomatik kolu" olarak hareket etmektir. Dünya Yahudi Kongresi'ne üyeliği olan ev sahibi ülkenin sosyal, politik ya da ekonomik bir ideoloji ne olursa olsun, tüm temsili Yahudi gruplar veya topluluklar için açıktır. Dünya Yahudi Kongresi, Birleşmiş Milletler ve onun kurumları, komisyon ve alt organları birçok içinde özel bir kimlik ve tanıma sahiptir. Merkezi New York'ta olup, Kudüs, Paris, Moskova, Buenos Aires, Brüksel ve Cenevre'de organizasyonunun uluslararası ofisleri bulunur. Gazi Evrenos Bey Gazi Evrenos Bey veya Hacı Evrenos (d. 1288 - 17 Kasım 1417), Osmanlı Devleti'nin kuruluş döneminden bir kumandan. Bazı kaynaklara göre Slav kökenli olabileceği, babasının adının Branko Lazarat (Pranko İsa) olduğu belirtilmektedir. Boz Oklu Han, Evrenosoğulları'nın bilinen en eski atasıdır. Gazi Evrenos, Boz Oklu Han'ın Vırsk Han, Kasun Han, Yoregür Han, Pranko İsa Bey, Koç Demir Han, Ozar Han ve Gündüz Alp Han adlı 7 oğlundan Pranko İsa Bey'in tek oğludur. Günümüz Evrenosoğulları Gazi Evrenos'un soyundan gelmektedirler. 1302 ve 1361 yılları arasında Karesioğulları Beyliği'ne hizmet etmiş olan bu âile Orhan Gazi'nin Karesi Beyliği'ni ilhak etmesi üzerine Gazi Evrenos Bey'in Pranko İsa Bey önderliğinde Osmanlı Devleti'nin hizmetine girmişlerdir. İsa Bey'in ön adı Dimetoka 'nın altı km doğusunda Meriç nehri yakınındaki Sırcık veya Kırcık adıyla anılan ve şimdiki adı Prangi olan kasaba adından gelmektedir. Gazi Evrenos Bey ve oğulları, Osmanlı Devleti'nin Mihaloğulları, Pehlivanoğulları, Malkoçoğulları ve Turahanlıoğulları Körcümooğulları ile birlikte ilk akıncı ailelerindendirler. İsa Bey, şehzade Süleyman Gazi ile birlikte Rumeli fetihlerine katılmış ve bir akında Bulgaristan 'ın Radovişte şehri civarında şehit düşmüştür. Gazi Evrenos Bey 1288 yılında Balıkesir'de doğmuş 1417 yılında Vardar Yenicesi'nde (bugün Yunanistan'ın Giannitsa şehri) ölmüştür. Evrenos Bey'in asıl ismi Evren'dir. Bazı kaynaklara göre eski Rumcada "Bey" anlamına gelen "os" eki Evren Bey'e Orhan Gazi'nin oğlu Süleyman Paşa ile yaptıkları Rumeli seferleri sırasında yöre halkına adil davranışlarından ötürü Rum yerli halk tarafından verilmiştir. Aşıkpaşazade'de ismi Evrenuz olarak geçmekte, 'Evren' ve 'Uz' kelimelerinden birleştirilmiş olabileceğini düşündürmektedir. İsmini Bizans tarihçileri Avrenezis veya Verenezis, Batılı tarihçiler de Vrenez şeklinde yazarlar. Gazi Evrenos 129 yaşına dek yaşamış dört Osmanlı padişahına hizmet etmiştir: Orhan Gazi, I. Murad, I. Bayezid ve I. Mehmed. Orhan Gazi'nin oğlu Süleyman Gazi'nin vefatından sonra Sultan I. Murat'ın hükümdar olup Rumeli'ye gelmesine kadarki dönemde, karşı saldırılara maruz kalarak bir süre gerileyen Osmanlılar için hasıl olan tehlikeli durum Evrenos Bey ile Hacı İlbey'in ciddi faaliyetleriyle önlenmiştir. Osmanlı hükümdarı I. Murad Rumeli'ye geçtiğinde Evrenos Bey Keşan ve İpsala'yı zaptetmiş, sonra Edirne üzerine yürüyen Türk kuvvetlerinin sol koluna tayin edilip ileri fırlayarak, doğu Makedonya'daki Sırp kuvvetlerinin Osmanlı ordusuna yapmaları muhtemel saldırıları önlemekle görevlendirilmiştir. Evrenos Bey'i daha sonra Serez'de akıncı kumandanı olarak görüyoruz. İkinci defa zaptedilen Serez'i kendisine merkez yapan Evrenos Makedonya'ya yaptığı akınlarla mühim şehir ve kasabaları elde etmiştir. Evrenos Bey takriben 1385'te vezir Çandarlı Halil Hayreddin Paşa ile Makedonya harekatına katılmış ve ikinci defa Manastır elde edilmiş ve Hayreddin Paşa ile birlikte Arnavutluk'ta Elbasan taraflarına ve daha batıya kadar gitmiştir. Bundan sonra Evrenos Bey hacca gitmiş ve buradan dönüşte Birinci Kosova Muharebesi ne denk gelen günlere rastlamış ve bu muharebede kendisinin tecrübelerinden yararlanılmıştır. Kosova muharebesinden sonra Yıldırım'ın hükümdar olmasını müteakip Vodina ve Çitroz kasabalarını elde eden Evrenos Bey, 1390'dan itibaren beş, altı sene mütemadi olarak Arnavutluk'a akın yapmış 1396'da Niğbolu Savaşı nda ve Eflak seferinde bulunmuştur. Evrenos Bey Ankara Savaşı'ndan sonra şehzadeler arasındaki mücadelede Süleyman Çelebi'den sonra ihtiyarlığına binaen bu gailelere karışmak istememiş ise de Rumeli'de hükümdar olan Musa Çelebi 'nin kendisine baskı yapması üzerine el altından I. Mehmed tarafını tutmuş ve Rumeli'deki harekat tarzı hakkında I. Mehmed'e yol göstermiş ve onun planı üzere I. Mehmed'in Rumeli'ye geçerek Sırp hududuna gelmesi üzerine diğer uçbeyleriyle beraber kendisine iltihak etmiştir. Evrenos Bey hayli yaşlı olduğu halde Kasım 1417'de vefat ederek Vardar Yenicesi'ndeki türbesine defnedilmiştir. Evrenos Bey'in burada türbesinden başka cami, medrese ve imareti ile diğer bazı yerlerde hayırlı tesisleri vardır. Tarihler, Sultan I. Murad'ın oğlu I. Bayezid'i evlendirdiği zaman Evrenos Bey'in düğün hediyesi olarak elbiselik kumaşlardan başka yüz genç erkek ve yüz genç kız köle ve cariye takdim ettiğini; bu yüz köleden on kölenin elinde içi altın dolu altın tepsi ve on kız cariye elinde yine içleri altınla dolu on altın tepsi bulunduğunu, diğer sekseninin ellerinde de gümüş ibrik ve gümüş maşrapalar bulunduğunu anlatır. I. Murad Evrenos'un getirdiği saçıyı davetine icabet eden Mısır, Karaman, Hamidoğlu ve sair elçilere verdiği gibi, bütün elçilerin getirdikleri hediyeleri de Evrenos Bey'e vermiştir. Yine Evrenos'un getirdiği altınların bir kısmını elçilere, ve mütebakisini ulemaya ve fukaraya dağıtmıştır. Bu anekdot Osmanlı'nın daha ilk yüzyılında ulaştığı zenginlik derecesini ispatlaması bakımından önemlidir. Evrenos Bey'den sonra Osmanlı Devleti'nin hizmetinde Rumeli'de akıncı kumandanı olarak Evrenos'un oğulları İkiyürekli Ali Bey ve Evrenosoğlu İsa Bey'leri görüyoruz. Bunlardan Ali Bey babasının yanında yetişmiş ve ondan sonra Rumeli'nin meşhur akıncı kumandanlarından olmuştur. II. Murad zamanında 1430'da Selanik'in zaptında hizmeti görüldüğü gibi, Macaristan'a ve Arnavutluk'a yapmış olduğu müthiş akınlarıyla da dikkati çekmiştir. Ali Bey özellikle 1437'de yaptığı Macaristan akınından 70.000 esir ve hesapsız ganimet malıyla dönmüştür. Bundan sonra Belgrad 'ı ilk defa kuşatmış ise de Haçlı Seferinin çıkması üzerine kuşatmayı kaldırmaya mecbur olmuştur. İstanbul'un fethinde ve 1462'de Fatih Sultan Mehmet zamanında Eflak seferi nde bulunmuştur. Vefatı tarihi belli olmayıp kabri Vardar Yenicesi'ndedir. Dukas'ın ve ondan naklen Joseph von Hammer-Purgstall ve diğer bazı tarihçilerin, Fatih'in cülusunda boğdurttuğu kardeşinin Evrenosoğlu Ali Bey eliyle olduğunu ve ertesi gün de Ali Beyi idam ettirdiği hakkında kayıtları yanlış olup, zaten uçbey olan Ali Bey'in 1462 Eflak seferinde bulunduğuna göre bu şehzadeyi boğanın başka birisi olduğu açıktır. Evrenos Bey'in diğer oğlu İsa Bey de akıncı sancak beylerinden olup 1434 ve 1438 yıllarında Arnavutluk harekatında ve 1443'de Haçlılarla yapılan Morova muharebesinde bulunmuştur. Haçlı kumandanı János Hunyadi'nin taarruzu esnasında padişahın huzurunda yapılan görüşmede savunma savaşı yapılmasını tavsiye etmiş ve aksi düşünceler önerenlere karşı tavsiyesi kabul edilmiştir. Vefatı biraderi Ali Bey'den sonra olup Vardar Yenicesi'ndeki türbesine gömülmüştür. İsa Bey'in de burada cami ve imareti vardır. Daha sonra Ali Bey'in oğullarından Ahmet ve Evrenos Beyler ve Ahmed Bey'in oğulları Musa ve Süleyman Beyler sancak beyliği yaparak 16. yüzyıl başlarına kadar faal hizmet görmüşlerdir. Şemseddin künyeli Emir-i Kebir Evrenosoğlu Ahmed Bey'in 1498 tarihli vakfiyesinde Vardar Yenicesi'nde cami, medrese, imaret yaptırdığı görülmektedir. Vakfına oğlu Musa Bey'i mütevelli koymuştur. Vefatı 1502 tarihinden evveldir. Evrenosoğulları ailesi Rumeli'de evlad-ı fatihan teşkilatının başında olarak 19. yüzyıl ortalarına kadar gelmişlerdir. Gazi Evrenos'un oğlu İkiyürekli Ali Bey, torunu Gazi Ahmed Bey ve torununun oğlu Musa Bey Osmanlı İmparatorluğu'nun çöküşüne dek devlete çeşitli hizmetlerde bulunmuş Evrenosoğulları'nın en ünlülerindendirler. Evrenos ailesinin üyeleri, Gazi Ahmed Bey'in torunun oğlu Ahmed Bey'in Muhammed'in kızı Fatma'nın soyundan gelen bir aile üyesi ile evlenmesi sonucunda Şerif unvanı almışlardır. Denge aleti Denge aleti, artistik jimnastikte bayanlar arası karşılaşmalarda, sporcuların üzerinde hareketli ve durağan denge hareketlerini yaptığı jimnastik aleti. Denge aleti geleneksel olarak sadece kadınlar içindir. Genelde, genital bölgeleri için tehlike oluşturabileceği düşüncesiyle erkeklerin bu dalda yarışamayacağı düşünülür. Yerden 120–125 cm yükseklikte, eni 10 cm, uzunluğu 5 m olan tahtadan bir kiriştir. Eskiden denge kalasları geleneksel olarak cilalanmış tahtadan yapılırlardı. Hâlâ tahtadan yapılmakla birlikte, bugün yaylıdırlar ve dokunuşu yumuşatmak için süetle kaplanmışlardır. Kalasların altındaki sünger paspaslar güvenli inişler için mümkün olduğunca geniş tutulmalıdır. Jimnastikçiler denge aletindeki hareketlerine başlarken bir atlama ya da sıçramayla üstüne çıkarlar. Sonra yürüme, koşma, sıçrama, dönme, oturma ve yatma pozisyonlarını içeren hareketler yaparlar. Hareketler için verilen süre 80-105 saniye arasındadır. Yarışçılar zorunlu ve isteğe bağlı hareketlerin bir karışımı sergilemelidirler. Bunlar, kalastan tamamıyla ayrıldıkları akrobasi öğelerini, jimnastik öğelerini (dönüşler, atlayışlar, adımlar, koşular), denge öğelerini (tutuş, oturuş, duruş ve yatış pozisyonları) ve dans adımlarını kapsar. Hakemler zarafete, esnekliğe, ritme, dengeye, tempoya ve oto-kontrole bakarlar. Gerekli hareketlerin yapılmaması durumunda puan kaybedilir. Kalasın kenarına koyarak bacağa destek vermek veya üç kereden fazla durmak puan kaybettirir. Robert de SablÃ© Robert de Sablé, 1191'den 1193'e kadar Tapınak Şovalyelerinin Genel Kaptanı ve 1191-1192 arasında Kıbrıs lordu olmuştur. Robert de Sablénin hangi tarihte doğduğu hakkında geçerli bir kayıt bulunmamaktadır. Anjou'da saygın bir aile çocuğu olarak dünyaya gelmiştir. Kral'ın önemli hizmetlilerinden biriydi. 1160'larda babasından miras kalan beyliği Sarthe Nehri vadisinde bulunan ada kümelerinden oluşuyordu.Clemence Mayenne ile evlendi ve 23 Eylül 1193'de Filistin de hayatını kaybetti. 1173'de Sablé, Genç kudüs kralı Henry'ye karşı isyanında destekledi. Ayaklanma kaybedildi fakat Robert Anjou krallarına karşı saygınlığını kaybetmedi. Kısa bir görev süresi olmasına rağmen, Sablé'nin saltanatı başarılı bir kampanya ile doldurulmuştu. Tapınak Şovalyeleri'nin genel kaptanı seçilmeden önce, I. Richard'ın donanmasını İngiltere'den Akdeniz'e sürdü. I. Richard'ın kuvvetli stratejileri, tecrübeli askerleri ve Tapınak Şovalyeleri ile birçok zafere imza atmıştır. III. Haçlı Seferi sırasında Akka şehrini kuşatmaya almış ve Filistin sahillerinde de kalelerini ve birkaç şehirlerini geri almışlardır. Fakat sonradan yeniden kaybetmişlerdir. Ordunun en iyi saatleri 7 Eylül 1191 Arsuf Muharebesi sırasında olmuştur. Selahaddin Eyyubi'nin Müslüman ordusu Hristiyan ordusundan çok daha güçlü gözükmüştü. Bu yüzden Sablé, kendi ordusuyla da savaşa katılınca Selahaddin Eyyubi'nin ordusu geri çekilmek zorunda kaldı. 2007'de Ubisoft tarafından çıkan Assassin's Creed oyununda ana karakter Altaïr ibn La'Ahad adlı suikastçı, Robert de Sablé kutsal olan Cennetin Elmasını çalmaya çalışırken ona engel olmuştur. Pastoral (anlam ayrımı) Pastoral, 'köy veya çiftlik hayatına dair' anlamına gelen bir sözcüktür. Latince "pastor" (çoban) sözcüğünden gelir. Bu sözcük ile aşağıdakilerden biri kastedilmiş olabilir: Faysal Soysal Faysal Soysal (d. 24 Ekim 1979, Batman) Türkiye Cumhuriyeti vatandaşı Kürt yönetmen, şâir ve çevirmen. Lise eğitimini Ankara'da tamamlayan Soysal, 1998'de girdiği Cerrahpaşa Tıp Fakültesi'ndeki eğitimini yarıda bıraktı ve 2003 yılında eczacılık fakültesinden mezun oldu. Van 100. Yıl Üniversitesi'nde "yeni türk edebiyatı" alanında yüksek lisans yaptı. 2003-2007 yılları arasında İran'da kaldı ve 2007'de Tahran Güzel Sanatlar Üniversitesi sinema ve tiyatro fakültesinde yüksek lisansını tamamladı. 2008 yılında New York Film Akademisi’nde kurs ve atölye faaliyetlerine katıldı. 2005 yılında "Forbidden Dream" başlığıyla ilk kısa filmini çekti. 2007'de İran'da çektiği "Dreams of Lost Time", çok büyük ilgi gördü ve katıldığı birçok festivalden ödülle döndü. Bunların yanı sıra, Soysal'ın, çeşitli edebiyat ve sinema dergilerinde şiirleri, modern şiir ve İran sineması üzerine makaleleri yayınlandı. İran "yeni şiir" akımının önde gelen şâirlerinden Sohrab Sepehri'den yaptığı çevirileri, "Akdeniz'deki Çöl" adlı kitapta topladı. "Üç yol" başlıklı ilk sinema filmi, 2013 yılında gösterime girdi. https://web.archive.org/web/20180818024209/http://faysalsoysal.com/index.php/2017/06/08/biyografi/ Vedran Ä†orluka Vedran Ćorluka (d. 5 Şubat 1986) Hırvat futbolcudur. Savunma mevkiinde görev yapan oyuncu, Rus Premier Ligi takımlarından Lokomotiv Moskva'nın forması giymektedir. Aynı zamanda Hırvatistan millî takımının bir oyuncusudur. Güçlü bir fiziksel yapısı ve mükemmel bir oyun anlayışı ile donatılan Corluka, Hırvat millî takımında düzenli forma giymektedir. Corluka 'Charlie' ismiyle de anılmaktadır. Corluka kariyeri boyunca altı farklı kulüp takımında forma giymiştir. Ergün Acuner Ergün Acuner (18 Haziran 1941, İzmir - 29 Mart 2002, Maltepe), Türk eski millî futbolcu ve teknik direktör. Maltepe, İstanbul'de banliyö treninin çarpması sonucu hayatını kaybetmiştir. 1960 yılında İzmirspor'da futbola başlayan, sırasıyla Galatasaray ve Beşiktaş'ta forma giymiş ardından 1973-1975 arası iki sene Hatayspor'da top koşturmuş daha sonrası 1976'da antrenörlük (Gönenspor) yapmıştır. Eski futbolcu geçirdiği tren kazası sonrasında vefat etmiş ve Karacaahmet Mezarlığı'na defnedilmiştir. 14'ü A Millî olmak üzere 19 kez millî olmuş olan orta saha oyuncusu, 02 Mayıs 1965 yılında BJK İnönü Stadyumu'nda Romanya ile oynanan (Romanyanın 5-1 kazandığı) maç ile Türkiye U-21 millî olmuş, 30 Nisan 1969'da 19 Mayıs Stadyumu'nda Polonya ile oynanan özel maçta ilk kez Türkiye millî futbol takımı formasıyla golünü (penaltıdan) attı. Maçı Türkiye 3-1 kaybetti. Ergün golünü (64. dakikada ) atarak takımın tek sayısını kaydetmiştir. 28 Kasım 1967'de RCD Kupası'nda Pakistan'a karşı Türkiye'nin 7-4 kazandığı maçta sonradan oyuna girmiş, takımın (23. ve 80. dakikada üçüncü ve yedinci) iki golünü atarak galibiyette pay sahibi olmuştur. UÃ§ma Uçma; bir canlının veya hava aracının yeryüzüne temas etmeden, atmosferde ya da uzayda mesafe katetmesi. Uçan bir varlığın havadaki veya uzaydaki yolculuğuna uçuş denir. Uçucu canlılar genellikle kanat çırparak veya kanat titreşimleri ile uçarken; hava araçları herhangi bir güç kaynağı ile, uçucu yüzeylerde oluşan basınç farklarıyla, havanın ısıtılması ile veya havadan hafif gazlardan yararlanarak uçarlar. Herhangi bir güç kaynağına veya kanat çırpmaya ihtiyaç duymadan belirli bir süre uçmaya süzülme denir. Bazı canlılar ve hafif hava araçları termal kolonlardan, yokuş yukarı hava akımlarından ve dağ akımlarından yararlanarak süzülmenin yanı sıra süzülerek yükselme (soaring) kabiliyetine de sahiptirler ve bu şekilde uzun süre uçabilirler. Hayvanlarda uçuş, "gerçek (güçlü) uçuş" ve "süzülme" olarak ikiye ayrılır. Gerçek uçucu canlılar kuşlar, böcekler ve yarasalardır. Sıcakkanlı hayvanlarda uçmanın gerçekleşmesi için ön ayakların kanatlara dönüşmesi, kemiklerin hafiflemesi ve kaynaması, gövdenin kısalması, kalbin ve toraks kaslarının genişlemesi ile görmenin gelişmesi gibi evrimsel basamaklar gerçekleşmiştir. Böceklerde de benzer modifikasyonlar, farklı evrimsel güzergahları izleyerek gerçekleşmiştir. Uçmanın canlılara sağladığı evrimsel avantajlar oldukça fazladır. Bu nedenle uçucu kuşlar, böcekler ve yarasalar en başarılı türler arasında sayılırlar. Hayvanlarda süzülme, "yerçekimsel süzülme" ve "soaring" olarak ikiye ayrılır. Yerçekimsel süzülme, canlının belirli bir hedefe ilerleyerek ve vücudunun bir kısmını paraşüt gibi kullanarak düşüşünü yavaşlatmasıdır. Süzülen canlılar, ufkî hareket kontrolünü sağlamak için rüzgardan yararlanırlar. Süzülmeye katkı sağlayan adaptasyonlar arasında kanada benzer organlar (örneğin, bazı balıklarda finler), parmak arası zarlar (örneğin, Rhacophorus gibi bazı kurbağa ve kertenkeleler); şişebilen, kaburga destekli yelkovanlar (örneğin, Draco türü gibi bazı kertenkele ve yılanlar) ile ön ve arka bacakları birleştiren zarlar (örneğin bazı keseliler, colugo, sciurid ve anomalurid uçan sincaplar) sayılabilir. Soaring, vücutta herhangi bir güç kaynağı olmadan uzun süreli uçmadır. Soaring özellikle kondor ve albatros gibi iri kuşlar tarafından kullanılır. Kral kelebeği gibi bazı böcekler de soaring kabiliyetine sahiptir. Bu canlılar havada uzun süre kalabilmek için, yukarı doğru hareket eden termal hava kolonlarını kullanırlar. Tarihin en eski çağlarından beri uçabilmek insanoğlunun en büyük hayallerinden biri olmuştur. İnsanoğlu ilk olarak uçurtmayı insan ve malzeme nakli için kullanmaya çalıştı. Uçurtmanın ana vatanı kesin olarak bilinmemekle birlikte 3000 yıl önce Çin'de yaygın olarak kullanılmaktaydı. İlk kullanılabilir/işe yarar hava taşıtı ise, 1783'te icat edilen sıcak hava hidrojen balonu oldu. 19. yüzyılda Britanyalı bilim adamı George Cayley, yay tipi uçurtmalardan bir hava taşıtı üretti. 1853'te ise ilk insanlı planör uçuşu kayıtlara geçti. İtme ve taşıma kuvvetlerinin anlaşılması, insanoğlunun tarih öncesi çağlardan beri saplanıp kaldığı kanat çırpma düşüncesinden sıyrılmasını sağladı. 1890'larda Alman Otto Lilienthal, bugünkü yelken kanata benzer bir uçurtma ile ilk süzülen insan oldu. Başarısız birkaç denemeden sonra ilk başarılı zeplin 1852 yılında Fransız Henri Giffard tarafından üretildi. Birçok başarılı uçuşa rağmen zeplinler masraflı, yavaş ve hava şartlarından çok etkilenen bir taşıt olması nedeniyle 1930'larda terk edilmeye başlandı. 1937'deki Hindenburg faciası gibi önemli bazı kazalardan sonra ticari kullanımı 1940'larda tamamen durduruldu. 17 Aralık 1903'te Wilbur ve Orville Wright kardeşler, ilk motorlu ve kontrol edilebilir uçakla uçuşu gerçekleştirdiler. Latif Yalınlı Latif Yalınlı (1906, İstanbul - 6 Şubat 1965, İstanbul), Türk futbolcudur. Futbol kariyerine Süleymaniye'nde başlayan Latif, İstanbul Futbol Ligi'nde forma giymeye başladı. Latif, oynadığı ilk millî maçta iki gol atmasından sonra 1927'nin sonlarına doğru Galatasaray'a transfer oldu. 1928-1929 sezonundan itibaren Galatasaray forması giyen Latif, bazı maçlarda forma şansı bulamasa da, 4 sezon oynadığı kulübünde 25 lig maçında 21 gol kaydetti. 1932-1933 sezonunda, sadece 9 Aralık 1932'de 3-0 kaybedilen Beşiktaş maçında forma giyen Latif, bu maçtan sonra futbol kariyerine nokta koydu. Latif Yalınlı, 6 Şubat 1965 tarihinde evinde ölü olarak bulundu. Ölümünün aşırı miktarda sinir ilacı almasından dolayı gerçekleştiği tespit edildi. 17 Temmuz 1927'de Bulgaristan ile oynanan ve 3-3 berabere sonuçlanan özel maçta ilk kez millî takım formasını giydi. İlk millî olduğu bu maçta iki de gol kaydetti. Teknik direktör Béla Toth'un görevde bulunduğu 1927 ile 1928 yılları arasında oynadığı 3 millî maçta 3 gol kaydetti. Anastasia Blue Anastasia Blue (11 Haziran 1980; Anchorage, Alaska - 19 Temmuz 2008; Bremerton, Washington), "Elena Behm" sahne adını kullanan Amerikalı porno yıldızı. 1999'da porno sektörüne giriş yapan Blue, 100'den fazla porno filminde oynamıştır. 19 Temmuz 2008 günü yüksek dozda Tylenol alarak intihar etmiştir. Kemal Faruki Kemal Faruki (27 Ağustos 1906, İstanbul - 27 Ocak 1988, Kahire), Türk eski millî futbolcudur. Galatasaray'la ilk maçına İstanbul Futbol Ligi'nin 1924-25 sezonunda çıkan Kemal, 3 maçta forma giydi. 1925-26 sezonunda da 3 maça sonradan oyuna dahil olarak girdi. Takımının oynadığı 7 lig maçının sadece birinde forma giydiği 1926-27 sezonunda forvet mevkiisinde Rebii Erkal, Muslihittin Peykoğlu ve Mehmet Leblebi'nin arkasında yedek kulübesinde oturdu. 1928-29 sezonunda Billy Hunter'ın yönetimindeki takımda düzenli olarak forma şansı bulan Kemal, 8 de gol atarak ligi gol kralı olarak tamamladı ve takımının şampiyonluğuna katkı sağladı. 1929-30 sezonunda takımındaki kadronun yenilenmesi ve genişlemesi sebebiyle sadece 2 maçta forma giyip bir gol kaydetti. Galatasaray'ın şampiyon olduğu 1930-31 sezonunda ileri dörtlüyü oluşturan diğer üç takım arkadaşı Latif Yalınlı, Rebii Erkal ve Mehmet Leblebi ile birlikte attığı gollerle takımı sırlayan Kemal, 14 maçta kaydettiği 13 golle ikinci kez ligin "gol kralı" unvanını kazandı. 1931-32 sezonunda lig düzenlenmediği için takımıyla hazırlık maçlarına çıktı. 1932-33 sezonunda daha da genişleyen ve gençleşen kadroda kendisine neredeyse hiç yer bulamayan yaşı da ilerleyen Kemal, 1932-33 sezonunda da sadece 2 maçta oynayıp 1 gol kaydetti ve futbol kariyerine 32 yaşındayken nokta koydu. Kendisine umulmayan zıt hareketler yaptığı için "Zıt Kemal" lakabı takılmıştır. 17 Temmuz 1927'de Bulgaristan ile oynanan ve 3-3 berabere sonuçlanan özel maçta ilk kez millî takım formasını giydi. İlk millî olduğu bu maçta bir de gol kaydetti. Teknik direktör Béla Toth'un görevde bulunduğu 1927 ile 1928 yılları arasında oynadığı 3 millî maçta 2 gol kaydetti. ZekÃ¢ oyunu Zeka oyunu kavramıyla aşağıdakilerden biri kastedilmiş olabilir: AÄŸar Han Ağar Han - Türk, Altay ve Yakut mitolojilerinde Canlılar Tanrısı. Yeryüzündeki tüm sürecin işleyişinden, insanlardan ve diğer canlılardan sorumludur. "Ürüng Ar Toyon" ile aynı kişilik olduğu öne sürülür. Karsının adı Arıl Hatun'dur. Arıl Hanım, Türk ve Altay mitolojisinde Temizlik Tanrıçası. Ağar Han’ın karısıdır. Pek çok arı kovanı vardır ve arı aynı zamanda temizliği simgeler. Arı kovanlarına koruyucu ruhlar (İyeler) gönderir. Arı sözcüğü saf, temiz demektir. (Ağ/Ak) kökünden türemiştir. Ağmak, akmak, beyazlamak, ışımak, yükselmek, yukarı çıkmak veya aşağı inmek, yaratmak gibi anlamlar taşır. Ağma kuyruklıyıldız, göktaşı anlamına gelir. Kurt Ata Kurt Ata – Türk, Moğol ve Altay mitolojisinde Kurt Tanrı. Kort (Kord, Kurd, Gurt) Ata olarak da bilinir. Börü (Börö, Böri) Ata ve Moğolca Çına (Şono, Şına) Ecege sözcükleri de eş anlamlı olarak kullanılır. Kurtları koruyan ve aynı zamanda kurt kılığına girebilen tanrıdır. Hemen hemen tüm Türk boyları ortak bir inanış olarak kurttan türediklerine inanırlar. Kağoçı (Kao-Çı) Türkleri’nin söylencelerine göre ilk kağanlarının kızları babaları tarafından bir tepeye bırakılmış. Sonrasında küçük kızı bir kurt kılığında gelen Kurt Tanrı ile birleşmiş ve Kağoçı halkı onların çocuklarından meydana gelmiştir. Göktürk bayraklarının tepesinde daima bir kurt başı bulunurdu. Tarduş Türkleri’nin atası kurt başlı bir insandır. Kurt daima yol gösterici olarak kabul edilir ve peşinde farklı ülkelere gidilir. Onun uyarısıyla tehlikeler kıl payı atlatılır. Kutsal ruhların dokuz oğullarının hepsi de kurda benzer. Gök yeleli, gök kuyruklu tabirleri kullanılır. Başkurtlar kurttan türediklerine inanırlar ve isimleri de bu yüzden Baş-Kurt şeklindedir. Kurt Ata’ya Avrupa efsanelerinde örneğin Roma’nın kuruluşuyla ilgili olarak Romus ve Romulus Efsanesinde rastlamak mümkündür. Bu motifin Türkler’le bağlantılı bir kavim olduğu tahmin edilen Etrüskler aracılığıyla İtalya’ya ulaşmış olması muhtemeldir. Kurtlar Türklerce kutsal sayıldığı için toplumsal hayatın her aşamasında hatta çağdaş toplumda bile etkilerini gösterir. Örneğin Cumhuriyet döneminde üretilen ilk yerli lokomotife “Karakurt” adı verilmiştir. Ayrıca Cengiz Aytmatov’un, bozulan ve yok olan doğal dengeyi bir kurdun gözünden anlattığı Dişi Kurdun Rüyaları adlı eseri de Türklerde kurdun doğa, yurt ve yaşamı simgelemesi açısından değerlendirmek de yerinde olacaktır. Tarduşların ataları kurt başlı bir insandır. Şaman dualarında altı ağızlı kurttan sık sık bahsedilir. Oset efsanelerinde Kurdalagon adlı bir demirciden bahsedilir. Kurt: (Kur/Gur/Kür) kökünden türemiştir. Güç, kuvvet, dayanıklılık anlamlarına gelir. Kurtarmak fiili ile de bağlantılıdır. Kurt Ana Kurt Ana – Türk, Moğol ve Altay mitolojisinde Kurt Tanrıça. Kort (Kord, Kurd, Gurt) Ana olarak da bilinir. Börü (Börö, Böri) Ana ve Moğolca Çına (Şono, Şına) Ece sözcükleri de eşanlamlı olarak kullanılır. Kurtları korur. Çünkü Türkler kurttan türemiştir. Hemen hemen tüm Türk boyları ortak bir inanış olarak dişi kurttan türediklerine inanırlar. İlk defa Hun ve Vusun (Wu-Sun) ortak söylencesinde yer alan bir öyküye göre Hun hükümdarı tarafından öldürülen Vusun kağanının küçük oğlu çöle bırakılmış ve onu da dişi bir kurt emzirmiştir. Bunu gören Hun kağanı çocuğu yanına alarak yetiştirmiş krallığını ona geri vermiştir. Dişi kurttan türeme efsanesi Aşına (E-Çine) adlı dişi kurt efsanesinde en yetkin biçimine ulaşmıştır. Göktürklerin türeyiş efsanesine göre ataları olan kişi henüz bir çocukken düşmanları tarafından ailesi öldürüldükten sonra bir bataklığa atılır ve burada dişi bir kurt tarafından bulunup emzirilir. Daha sonra da onunla evlenir. Doğan on çocuk, Göktürklerin on boyunu oluşturur. Aşına ailesi bu çocuklardan birinin soyundan gelmektedir ve Göktürk Devletini de bu aile kurmuştur. Börü sözcüğü Uygurcada Peri şeklinde söylenmiştir. Romus ve Romulus (Remus ve Remulus)'u emziren Kurt Ana olarak görünür. İtalyan mitolojisine Etrüskler (Tuskiler) aracılığıyla geçmiş olan bir söylencedir. Türklerin mağarada kurt tarafından beslenen çocuk motifi ile birebir aynıdır. Romus ve Romulus iki (veya ikiz) kardeştirler ve Roma şehrini kurmuşlardır. Bir ırmağa bırakılırlar ve dişi bir kurt onları sudan çıkararak bir mağarada emzirir. Daha sonra çiftçi bir aile tarafından bulunarak evlat edinilirler. Roma şehrini kurmak için de kurt tarafından emzirildikleri yeri seçerler. Bu yerin etrafını çevirirken tartışmaya başlar ve kavga ederler bunun üzerine Romulus kardeşi Romus’u öldürür. Böylece kurduğu kent devletinin ilk hakanı kendisi olur. Kardeşleri besleyen kurt kara renkli olarak betimlenir. Etrüskler veya diğer adlarıyla Tirhene (Turhene)’ler eski çağlarda İtalya’ya Doğu’dan gelmiş olan bir halktır. Kendilerine Rasna (Rasana) derler. Kökenleri henüz tam olarak tespit edilememiştir fakat Türkler ile benzer kültürel yapıya sahip oldukları ileri sürülmektedir. O dönemki Avrupa klanlarına göre ileri bir uygarlık düzeyindedirler ve bu anlamda Roma ve Avrupa toplumlarının uygarlıklarının gelişmesine büyük katkıları olmuştur. Kurt: (Kur/Gur/Kür) kökünden türemiştir. Güç, kuvvet, dayanıklılık anlamlarına gelir. Kurtarmak fiili ile de bağlantılıdır. Dağ Han Dağ Han - Türk ve Altay mitolojisinde Dağ Kağanı. Tav (Tağ, Tak, Dak) Han olarak da söylenir. Oğuz Kağan’ın ilk eşinden olan oğullarından biridir. Türk Devleti’nin ululuğunu ve büyüklüğünü simgeler. Bazı dağlar Türklerce kutsal kabul edilir. Altay Dağı, Tanrı Dağı vs. Ayrıca mitolojik dağ motifleri mevcuttur. "Demir Dağ, Bakır Dağ, Buz Dağ, Kil Dağ, Or Dağ, Kuz Dağ, Kur Dağ, Ak Dağ" gibi… Ongunu Uçkuş’dur. Mitolojik dağların en önemli üç tanesi şu şekildedir. (Dağ/Tağ/Tav) kökünden türemiştir. Büyük bir yükselti oluşturan toprak ve/veya kaya kitlesi. Kelime kökünde yükseklik anlamı bulunur. Moğolcada Dah/Dağah saözcüğü dayanıklılık demektir. Eski Türkçe Daga, Moğolca ve Tunguzca Dağa sözcükleri yakınlaşmak anlamı taşır. DemirdaÄŸ Demirdağ – Türk ve Altay mitolojilerinde Dünya Dağı. Temirtav veya Tömürtav olarak da söylenir. Göğün 12. katına kadar yükselir. Bazen Demir Direk şeklinde görülür. Ulu Kayın ile ilişkilendirilebilir. Altındağ’ın orta katı olarak da düşünülebilir. Bir başka anlayışa göre de aslında yer altı, yeryüzü ve göğü kaplayan bir dağın aşağıda kalan kısmı bakır, ortası demir, üst kısmı altındır. Birbirinin uzantısı şeklinde olan mitolojik dağların en önemli üç tanesi şu şekildedir: Demirdağ bazen Demirdirek (Temirterek, Temirtirek, Timertereg) olarak da söylenir. Demirdirek bir dünya direğidir. Göğün 12. katına kadar yükselir. Ulukayın ile ilişkilendirilebilir. Terek sözcüğü ağaç anlamı da taşır. Çadırın orta direğine (Bagan/Bağana) benzetilir. Altındirek (Altınkazık veya Demirkazık) yani Kutup Yıldızı ile de bağlantılıdır. (Dem/Tem) kökünden türemiştir. Dayanıklılık anlamı vardır. Eski çağlardan beri kullanılan, insanlar için gökten indiğine inanılan metal. Deniz Han Deniz Han - Türk ve Altay mitolojisinde Deniz Kağanı. Tengiz (Dengiz, Teniz) Han olarak da söylenir. Moğollar ise Tengis Han şeklinde anarlar. Oğuz Kağan’ın ilk eşinden olan oğullarından biridir. Türk Devleti’nin denizlerdeki egemenliğini ve enginliğini simgeler. Ongunu Çakır kuşudur. Bu kuş maviye çalan rengi nedeniyle denizi çağrıştırır. Ayrıca destandaki gökten inen kurt mavi bir ışığın içindedir ve bu aynı zamanda göğün rengidir. Cengiz Han’ın adını bu söylenceden (veya bu anlayıştan) esinlenerek aldığı söylenir. Çünkü Cengiz gerçek ismi değildir, bir unvan olarak verilmiştir. Sonsuzluğu, kurduğu devletin genişliğini ve kendisinin büyüklüğünü simgeler. Türk mitolojisinde ezelde hiçbir şey yokken uçsuz bucaksız bir deniz vardır. Daluy/Taluy sözcükleri masallarda ve efsanelerde okyanus anlamında kullanılır. (Den/Teng) kökünden türemiştir. Kıtaların iç kesimlerinde bulunan ve okyanusların uzantısı olan su kitleleri. Yerkabuğunun çukur kısımlarını doldurur. Deniz sözcüğünün eski biçimi olan Tengiz ve Moğolcadaki Cengiz birbiriyle bağlantılı iki kavramdır. Cengiz, okyanus demektir. Mecazen enginlik ve bilgeliği de simgeler. GÃ¼n Han Gün Han - Türk ve Altay mitolojisinde Güneş Kağanı. Kün (Kön) Han olarak da bilinir. Oğuz Han’ın göksel olan ikinci eşinden doğan oğludur. Gün Han'dan türeyen boylar arasında en bilineni Kayı boyudur ve bu boy Osmanlı Devletini kurmuştur. Yeryüzünün yaşam kaynağı olan ışıkları sebebiyle Güneş’e duyulan hayranlığın mitolojik dışavurumudur. Gün Han’ın ongunu Laçın (Şahin) kuşudur. Maviye çalan bir rengi vardır. Diğer kuşları avlamakta kullanılır. Gün Han altın bir otağ (çadır) kurdurur. Sağ tarafına kırk kulaç yüksekliğinden bir direk diktirir. Üzerine de altın bir tavuk koydurur. Çünkü Türk mitolojisinde altın, Güneş’in mecazi bir sembolüdür. Hamile kadın rüyasında Güneş görürse kızı olur. Günbatımını izlemek pek iyi karşılanmaz. Kötücül varlıklar Güneşi boğmaya çalışır, batarken kızıla boyanmasının nedeni budur. "Gün ışığı görmeyesin" gibi beddualar halk inancında önemli bir yere sahiptir. (Gün) kökünden türemiştir. Gündüz. Ayrıca Güneş demektir. Moğolcada Gün, derin demektir. Yıldız Han (mitoloji) Yıldız Han - Türk ve Altay mitolojisinde Yıldız Kağanı. Uldız (Ulduz, Yulduz, Yolduz, Ildız) Han olarak da söylenir. Oğuz Han’ın göksel eşinden olan oğullarından birisidir. Yol gösterici, yön buldurucu nitelikleri bulunan ve parlaklıkları nedeniyle daima dikkat çekmiş olan yıldızların simgesel olarak kişiliğe büründürülmesidir. Ayrıca yıldızlar yaratılışın başlangıcını temsil eder. Ongunu Atmaca’dır. (İl/Yıl/Ul/Yul) kökünden türemiştir. Kendiliğinden ışık yayan gök cismi. Işık yaymak anlamı vardır. Yıldırım sözü de aynı kökten gelir. GÃ¶k Han Gök Han - Türk ve Altay mitolojisinde Gökyüzü Kağanı. Kök (Kük) Han olarak da bilinir. Oğuz Han’ın ilk eşinden doğan oğludur. Türk yurdunun sınırsızlığını ve enginliğini simgeler. Göğün enginliği ve sonsuzluğu büyük öneme sahiptir. Gök Han’ın ongunu Sungur kuşudur. Maviye çalan bir rengi vardır. Diğer kuşları avlamakta kullanılır. Gök ve Han Birleşerek Gökhan diye erkek ismi olmuştur. Ay Han Ay Han - Türk ve Altay mitolojisinde Ay Kağanı. Moğolca da Sara Han veya Hara Han olarak bilinir. Oğuz Han’ın ikinci eşinden olan oğludur. Ongunu kartaldır. Kartal hükümranlığı simgeler. Buryatçada Hara sözcüğü Ay demektir (Moğolca Sara), bazı kayıtlarda Oğuz Han’ın babasının adı Kara Han, iken bazı kaynaklarda Ay olarak gösterilmesi bu kelime benzeşimi nedeniyle olabilir. Hâlbuki gerçekte Ay Han, Oğuz Han’ın oğlunun adıdır. Ay pek çok kültürde dişil bir varlıktır, ancak Türklerde hem dişi hem de erkek Ay Tanrısı mevcuttur. Fakat özellikle vurgulanması gereken husus, Ay Han’ın bir Tanrı değil, kutsal bir kişi olarak kabul edildiğidir. Ay sözcüğü burada nitelik veya özellik değil bir sıfattır. Ay Ata ile karıştırılmamalıdır. (Ay/Ağ) kökünden türemiştir. Dünya’nın uydusu olan gök nesnesi. Parlaklığı, ışığı ve güzelliği sembolize eder. Sözcük kökünde de bilinç, ışık, parlaklık gibi anlamlar vardır. Alfie Allen Alfie Evan Allen, İngiliz oyuncu. Oynadığı bütün yapımlarda ise sadece Alfie Allen adını kullanmaktadır. Bunun yanı sıra son dönemde adıyla birlikte Owen soyadını da kullanmayı tercih etmektedir. Alfie Allen, Londra'nın iç bölgesindehi Hammersmith borough'sunda dünyaya geldi. Annesi Allison Owen Elizabeth, Sylvia ve Kanıt gibi filmlerin yapımcılığını üstlenmiştir, babası ise Fat Les adındaki pop müzik grubunda da yer alan oyuncu Keith Allen'dır . Büyük kız kardeşi ise ünlü şarkıcı ve söz yazarı Lily Allen'dır. Kardeşine ithafen yazdığı "Alfie" adlı parça, ilk albümü olan Alright, Still'in 11. yani son parçasıdır. Allen, Southsea, Portsmouth'daki "St John's College" 'e gitmiş; daha sonra da "Hampstead'deki Güzel Sanatlar Yüksek Okulu" 'ndan mezun olmuştur. 1988 yılındaki küçük rolünün dışında ilk önemli yapımda yer alması,Sally Phillips, Jon Ronson ve babası Keith Allen'ın da yer aldığı 1988 yapımı "You Are Here" ile olmuştur. Annesi Allison Owen'ın yapımcılığını üstlendiği 1998 yapımı Altın Küre ödülü sahibi Elizabeth'te kız kardeşi Lily Allen ile birlikte küçük rollerde birlikte oynadılar. Frankie Muniz'in başrolünde olduğu ve amcası Kevin Allen'ın yönettiği "Agent Cody Banks 2: Destination London" adlı yapımda, Ian McEwan'ın romanından uyarlanan Kefaret (Atonement) adlı filmde ve BBC'nin birçok yapımında rol almıştır. 31 Ocak 2008 tarihinde Equus adlı oyunun Chichester'daki gösteriminden itibaren Daniel Radcliffe'in rolünü devalmıştır. Alfie Allen, en önemli çıkışını ise George R. R. Martin'in Buz ve Ateşin Şarkısı (A Song of Ice and Fire) adlı roman serisinden uyarlanan HBO'da yayınlanan Game of Thrones dizisinde canlandırdığı Theon Greyjoy karakteri ile yapmıştır. TAV HavalimanlarÄ± Holding TAV Havalimanları, 1997 yılında İstanbul Atatürk Havalimanı Dış Hatlar Terminali ihalesini kazanan Bilkent Holding ve Akfen Holding ortaklığında kurulan holding. Günümüzde Fransız ortaklığında birçok ülkede havalimanı hizmetleri sunmaktadır. Şirkette T harfi olması sebebi Tepe İnşaat'ın Bilkent Holding kuruluşu olmasıdır. Şirketin İcra kurulu başkanı Mustafa Sani Şener'dir. TAV, İran'da Temmuz 2003 tarihinde 193 milyon değerindeki Tahran İmam Humeyni Uluslararası Havalimanı (IKA) ihalesini kazandı. Kasım ayında fiilen inşaata başlayan TAV, kısa sürede ilk terminali bitirmiş 11 yıl boyunca havalimanını işletmesi planlandı. 08 Mayıs'ta IKA hava trafiğine açıldı. Iran Devrim Muhafızları'nın, kara kuvvetleri piste tank yerleştirmesi ve hava gücü ile de uçakların inişini engellendi. TAV oluşan 15 milyon dolar zararını İran'dan uluslararası mahkemelerde uzun yıllar süren zor bir süreç sonrası tahsil etmiştir. TAV 2006 yılında yeniden yapılanarak havalimanı işletme ve yapım faaliyetlerini TAV Havalimanları Holding (TAV Havalimanları) ve TAV İnşaat olarak iki farklı şirkette yapılandırdı. Bu düzenlemenin ardından TAV Havalimanları Holding şirketi 23 Şubat 2007’de ""TAVHL"" koduyla Borsa İstanbul'da halka arz edildi. TAV Havalimanları Türkiye’de İstanbul Atatürk Havalimanı, Ankara Esenboğa Havalimanı ve İzmir Adnan Menderes Havalimanı İç ve Dış Hatlar Terminali, ve Gazipaşa Havalimanı’nı, yurt dışında ise Gürcistan’ın Tiflis ve Batum, Tunus’un Monastir ve Enfidha Hammamet ve Makedonya’nın Üsküp ile Ohri Uluslararası Havalimanlarınında arasında bulunduğu 14 havalimanını işletmektedir. Ayrıca 39 havalimanında daha hizmet şirketleriyle faaliyet göstermektedir. TAV Havalimanları duty-free, yiyecek-içecek hizmetleri, yer hizmetleri, bilgi işlem, güvenlik ve işletme hizmetleri gibi havalimanı operasyonunun diğer alanlarında da faaliyet göstermektedir. Bu çerçevede TAV Havalimanları Letonya’nın Riga Havalimanı’nda da işletme faaliyetinde bulunmaktadır. 2014 yılı sonu itibarı ile hizmet verilen havalimanlarındaki yolcu sayısı bir önceki yıla göre yüzde 14 artışla 95 milyona ulaştı. Cirosu yüzde 9 artarak 983 milyon Euro olarak gerçekleşmiştir. Şirket bünyesinde çalışan sayısı 14 bin 478’dir. 2020 itibarıyla TAV aşağıda sıralanan 15 havalimanını işletmektedir: KarakuÅŸ Han Karakuş Han, Türk ve Altay mitolojisinde Kuşlar Tanrısı. Karaguş veya Harahus olarak da anılır. Karağuş şeklinde de söylenir. Kuşlara hükmeder. Tanrı Ülgen’in oğludur. Karakuş Türklerde büyük ve yırtıcı kuşları tanımlamakta kullanılan ortak bir tabirdir. Ayrıca, kam'ın ayin sırasında yaptığı hareketlerin, bazı yörelerde rastlanan kartal oyunu ile temsil edildiği görülmektedir. Kartal oyunu Siirt'te, “Harahusta”, Urfa ve Adıyaman’da “Karakustana” şeklinde söylenir. Hınıs'ta ise “Yarkusta” oyunu denir. Bu oyunun Karakuş Han’a bir saygı içermesi de muhtemeldir. Türk şamanları karakuşlara yardımcı ruhlar gözüyle bakarlardı. A. Divayev'in kaleme aldığı şaman şarkılarında bakşının "karakuş"tan yardım istemesine rastlanır. Teleğüt şamanlarının davullarında "demir tırnaklı karakuş" resmi yer alırdı. Manas destanında karakuş, Er Töştük'ü yutar. Karakuşun yavruları annelerine dev bir yılanın ağzından kendilerini onun kurtardığını söyleyince karakuşun karnından sağ kurtulur. "Karakuş" anlam olarak "Simurg'la aynı içeriği taşır. İyi şamanların ruhu kızıl çam üzerindeki kızıl yumurtadan, kötü olanlar ise kara kayın üzerindeki kara yumurtadan çıkarlar. Bu kartal tüm ömrü boyunca o şamanı korur ve yardımcı olur. Bu kuş o kadar büyüktür ki, ay onun sol kanadını, güneş de sol kanadını ancak kapatır. Sibirya inançlarına göre Tanrı insanlara yardım etmesi için kartalı göndermiştir. Kartal şamana kendinden geçerek yaptığı yolculukta eşlik eder. Türklerde kartal ve ona benzeyen sungur, doğan, atmaca, laçın gibi kuşlara genel olarak karakuş adı verilir. Bu kuş türü aynı zamanda görünmez alemle olan bağlantıyı temsil eden bir ruh olarak da görülür. Şamanlar onun yardımına başvurur. Karakuş bazen yiğitleri bütün olarak yutar ve onlar da onun karnından tekrar sağ olarak çıkmanın bir yolunu bulurlar. Anadolu’da aşıklar ancak kendilerine bir kuş kılığına giren Cebrail veya Mikail’in rüyalarında görünmesiyle birlikte aşıklık vasfını kazanırlar. Kara (Hara) ve Kuş (Guş) sözcüklerinin bileşik halidir. Kartal anlamına gelir. Scottish League Cup Scottish League Cup, İskoçya ligi futbol sistemi'nin lig kupasıdır. Her sezon başta Scottish Premier League olmak üzere farklı liglerden toplam 42 takım mücadele etmektedir. Son şampiyon Celtic olurken, en çok şampiyonluk yaşayan; 27 şampiyonlukla Glasgow Rangers'tır. Sponsorları; Coca-Cola, Skol Lager, Bell's whisky ve Co-operative Insurance'dir. Scottish League Cup maçları BBC İskoçya tarafından yayınlanmaktadır. İskoçya Lig Kupası turnuvası düzenlenmeye başlamasından itibaren sponsor olanlar; Ä°lhan Sancaktar İlhan Sancaktar (d. 16 Eylül 1969, İstanbul), Türk eski millî futbolcudur. Futbola doğduğu şehir İstanbul'da Gaziosmanpaşa'da başlayan İlhan, 1989-90 ve 1990-91 sezonlarında bu takımın formasını giydikten sonra 1991-92 sezonu öncesi Süper Lig'de mücadele eden takım Aydınspor'a transfer oldu. Buradaki iki sezonunda 45 lig maçında forma giyerek 4 de gol attı. 1993-94 sezonu öncesi ise sonraki 8 sezon boyunca formasını giyeceği Kayserispor'a geldi. 1996 yılında Türkiye millî futbol takımı kadrosuna çağrılarak millî formayı giyen ilk Kayserispor oyuncusu unvanını kazandı. 1995-96 sezonu sonunda takım küme düşmesine rağmen takımdan ayrılmadı ve 1996-97 sezonunda ikinci olarak tekrar Süper Lig' yükselme sevinci yaşadı. Fakat takım bir sezon sonra tekrar küme düştü. Son olarak 2000-01 sezonu sonunda futbolu bıraktı. İlhan, Türkiye millî futbol takımı formasını ilk ve tek kez 9 Nisan 1996'da 1996 Avrupa Futbol Şampiyonası'na hazırlık için Azerbaycan ile oynanan özel maçta giydi. Yasin Ã‡elik Yasin Çelik (d. 8 Nisan 1975, Sakarya), Türk eski millî futbolcu ve teknik direktör. 22 Nisan 1998 yılında Lokomotiv Stadyumu'nda Rusya ile oynanan (Rusya'nın 1-0 kazandığı) hazırlık maçı ile ilk ve tek kez milli olmuştur. Yedek başladığı karşılaşmanın 80. dakikası oyuna dahil olmuştur. 2009 yılında futbolu bırakan Çelik, Kırkpınarspor A takımında iki yıl boyunca gönüllü olarak antrenör olarak görev almış daha sonra görevini Soner Büyükergun’a 21 Kasım 2011'de devretmiştir. Kolye Kolye, değerli madenler, değerli taşlar veya sıradan malzemelerden yapılmış, boyna takılan takı. Kolyeler en basit haliyle, bir zincir veya sicim üzerine geçirilmiş taşlardan veya kolye uçlarından meydana gelirler. Pek çok değerli taş veya sikkeden yapılmış geniş kolyelere gerdanlık denir. Değerli malzemelerden yapılmış kolyeler "mücevher" kategorisine girerler. Kolye kavramı Türkçeye, aynı anlama gelen Fransızca "collier" sözcüğünden geçmiştir. Kolye genellikle şıklık ve statü simgesi olarak kullanılmış bir aksesuar olmakla beraber doğal taş kolyeler ile şifa arayan kişiler de bulunmaktadır. Örneğin kehribar kolyeler ile çocukların diş çıkarırken yaşadıkları acılı süreci hafifletme çabası yaygınlaşmıştır. Kehribarın ağrı kesici etkisi olduğu inanışından kaynaklı bu durum sebebiyle bazı hastalarda kehribar kolye kullanımı yaygındır. Yine farklı doğal taşların iyi enerji verdiği, bazı taşların nazardan koruduğuna inanışı, taşlardan yapılma kolyelerin kullanımında sıklıkla başvurulan sebepler arasında yer alabilmektedir. Türkmeneli (Türkiye) "Irak Türkmenlerinin yaşadığı, Irak'taki Türkmeneli bölgesi için bakınız → Türkmeneli" Türkmeneli ("Turcomania" ya da "Turcomanie"), ifade olarak ""Türkmen yurdu"" anlamına gelen bir sözcüktür. Türkiye Türkmenlerinin yaşadığı ya da siyasi olarak egemen olduğu bölgeyi ifade eder. Türkiye Türkmenelinin, Ermenistan (bölge) ve Kurdistan gibi kesin sınırları yoktur. Bu üç bölge sınırlar konusunda birbiriyle çelişir. Türkmeneli bölgesi bazen Erzurum-Kars platosu gibi yalnız daha kuzey bölgeleri içerirken, bazen de Van Gölü havzasına kadar genişleyen bir bölgeyi tanımlamak için kullanılır. Bölgeyi Roma Ermenistanı ile eş tutan "Smollett", ise bölgenin sınırları kesin bir şekilde çizer. Fırat Nehri batı sınır olamak üzere, doğuya doğru 200 mil, kuzey-güney ekseninde de 300 millik bir alanı Türkmeneli (""Turcomania"") olarak tanımlar. Kordinatsal olarak da 38° 20'K-42°K ve 39°D-42°D şeklinde belirtir. Bölgenin en önemli kenti Erzurumdur Alexander Adam, gezgin("Wanderer") olarak adlandırılan, İskit ya da Tatar kökenli insanların o dönemki adıyla Ermenistan bölgesinde etkinlik kazanmaları sonucunda 844 yılından beri bölgenin ""Turcomania"" olarak adlandırıldığını belirtir. Marco Polo seyahatnamesinde, Doğu Anadolu içinde yer alan Türkmenelinden değil, Büyük Ermenistan (""Great Armenia"")'dan bahseder. Türkmeneli (""Turcomania"") ifadesini ise İç Anadolu için kullanılır. Bu bölgenin önemli şehirlerinide Konya, Sivas ve Kayseri olarak sıralar. Lasa sayÄ± Lasa sayılar, tersten yazımı da asal olan asal sayılar için kullanılan bir terimdir. Herhangi bir kullanım alanı olmadığı için evrensel bir terimle ifade edilmemiş ve asal kelimesinin tersten yazımıyla ifade edilmiştir. Mesela Almanca , Azerice , Danca , Fransızca , İngilizce . Palindromik sayılar bu gruba girmez, çünkü bu sayılar tersten okunduğunda aynı asal sayıyı verir. Örnek lasa sayılar: 13, 17, 31, 37, 71, 73, 79, 97, 107, 113, 149, 157... Palindromik olmayan tüm permütatif asal sayılar birer lasa sayıdır. Şimdilik bilinen en büyük lasa sayısı Ekim 2007 itibarıyla Jens Kruse Andersen tarafından bulunan formula_1 sayısıdır. Bilinen en küçük lasa sayı 13'tür. YakÄ±nsak evrim Yakınsak evrim, birbirleriyle yakın akraba olmayan tür ve soylar arasında görülen benzer biyolojik özelliklerin oluşumunu açıklayan ve bunları tanımlayan bir terim. Yakınsak evrimin eylem halinde gözlemlendiği klasik bir örneği, farklı canlı türlerinde birbirinden bağımsız bir şekilde gelişen kanat yapılarıdır. Son ortak ataları kanatsız bir canlı olduğu halde hem kuşlar hem de yarasalar evrimlerinin sonraki dönemlerinde birbirlerinden bağımsız şekilde kanatlar geliştirerek güçlü uçuş yeteneğine sahip olmuşlardır. Kanat şekillerinin oluşumunda etkili olan fiziksel kısıtlamalar nedeniyle bu canlılarda kanatlar benzer görünüme sahiptirler. Bunun yanında kanat yapılarındaki benzerliklerin bir bölümü türleşmeden önce sahip oldukları ortak ataya ve soy geçmişine dayanarak da açıklanabilir. Örneğin bu her iki türde de kanatlar, kemik yapısının kanıtladığı gibi ön ayaklardan evrilmiştir. Yakınsak evrimin sonucu olarak ortaya çıkan özellikler, ortak bir kökene sahip olan homolog yapıların aksine analog yapılar olarak adlandırılır. Yarasa ve pterosaurus kanatları birbirleriyle karşılaştırıldığında bunlar analog yapılara örnek olup atasal olarak ortak bir geçmişe sahip olan ama farklı işlevlere hizmet etmek için evrilen yarasa kanatı ile insanların veya diğer memelilerin ön kolları ise birbirleriyle homologtur. Bu anlamda farklı soylardan veya kökenlerden gelen türler arasında var olan benzerlik yakınsak evrimin bir sonucu olup homoplazi olarak da adlandırılır. Yakınsak evrimin tersi olan ıraksak evrimde ise birbirleriyle akraba olan türler farklı özellikler geliştirirler. Moleküler düzeyde bu özellikler, adaptif değişimlerle ilgisi olmadan rastlantısal mutasyonlara bağlı olarak ortaya çıkabilirler. Yakınsak evrim, evrimsel yaklaşım ve paralel evrime çok benzer olmakla birlikte anlam olarak bu olgulardan ayrılır. Evrimsel yaklaşım, örneğin soyu tükenmiş ihtiyozor ve günümüz köpekbalıklarının dorsal yüzgeçlerinde (sırt yüzgeci) olduğu gibi birbirinden bağımsız türlerin evrim yoluyla farklı zamanlarda ama benzer ekosistemlerde nasıl benzer özellikler geliştirebildiklerini açıklar. Paralel evrim ise bundan biraz farklı olarak birbirinden bağımsız iki türün "aynı zamanda" ve "aynı ekolojik ortamda" eşzamanlı olarak birlikte geçirdikleri bir paralel evrimi ve bunun sonucu kazandıkları benzer özellikleri tanımlar. Örneğin, nesli tükenmiş olan ve düzenli olarak otlayan tarih öncesi at türleri ile ona çok benzeyen ve yine nesli tükenmiş bir tür olan tapir benzeri Palaeotherium gibi. Aske Aske (Norveççe:Kül), Norveçli black metal sanatçısı Burzum'un ikinci albümüdür. Nisan ve Ağustos 1992'de kaydedilen EP, Mart 1993'te piyasaya sürüldü. Bu albümde, bas gitarda Emperor'dan Samoth yer almıştır. Albüm kapağındaki resim Fantoft kilisesinin 6 Haziran 1992'de kundaklanmasından sonraki resmidir. Varg Vikernes (Count Grishnackh) bu kilise kundaklamasında önemli bir şüpheliydi ve fotoğrafın da kendisi tarafından çekildiğine inanılıyordu. "Aske"nin ilk 1000 kopyası, üstünde albüm kapağı bulunan bir çakmakla beraber verildi. "Aske" daha sonra Burzum / Aske albümünde, sanatçının ilk albümündeki şarkılarıyla birlikte yeniden yayınlandı. Ãœniforma Üniforma; meslekî, kurumsal ya da sanatsal nedenlerle giyilen tek tip kıyafet. Bazen forma olarak kısaltılır ve özellikle sporcu ve öğrenci üniformalarını tanımlamakta kullanılır. Doktor, hemşire, sporcu, öğrenci, ponpon kız, asker, polis, itfaiyeci, izci üniforması gibi çok çeşitli forma ve üniformalar vardır. Aynı mesleğe sahip kimselerin üniformları genelde büyük oranda aynı olmasına rağmen, çeşitli renk ve aksesuar farklılıkları olabilir. Bu farklar; rütbe, kıdem, branş, bölüm, başarı gibi farklılıkları belirtirler. Üniforma sözcüğü Türkçeye İtalyanca "uniforma" sözcüğünden geçmiştir. Latince kökenli "üni-" öneki "tek" anlamına gelir. "Forma" sözcüğü ise "biçim" anlamına gelir. Ne TesadÃ¼f! Ne Tesadüf! veya orijinal adıyla So Random! Disney Channel orijinal dizisidir. Ekip olarak "Sonny'nin Yıldızı" dizisi ekibidir fakat bu seride