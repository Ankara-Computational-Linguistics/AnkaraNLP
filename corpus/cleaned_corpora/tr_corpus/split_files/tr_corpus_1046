çalışmalıyız. Öyle bir lider bulduk ki, geçmişimizin en büyük zenginlik, en yüksek verimlilik rekorlarını bile kıracak. Onu buraya getiren, insanlığa duyduğu sevgidir...size hizmet etmek, sizi korumak, sizi kollamak için burada. Yakarılarınızı duydu, ortak insanlık görevine çağrıyı kabul edip cevap verdi. Her insan, kardeşlerinin bakıcısıdır. Hiçbir insan kendi başına bir ada değildir. Şimdi de onun kendi sesini duyacaksınız...onun size vereceği mesajı dinleyeceksiniz....Bayanlar, Baylar, İnsanlığın kollektif ailesine John Galt'ı takdim ediyorum. Kamera Galt'a döndü. O bir an hareketsiz kaldı, sonra çok hızlı ve çok ustaca bir hareketle kıpırdadığında, sekreterinin eli o hıza ayak uyduramadı. Galt hafif yana eğilerek ayağa kalkarken bir an için o tabanca tüm dünyanın gözüne göründü...sonra o doğruldu, kameraya döndü, görünmez seyircilerin tümüne bakarak konuştu Yıkılın yolumun üstünden. Dr. Robert Stadler bunu arabasının radyosunda duydu. Onu izleyen sesin, yarı soluk, yarı çığlık, yarı kahkaha olan o sesin, radyodan mı, yoksa kendi ağzından mı fırladığını bilemedi...ama o sese son veren ‘çıt' sesini duydu. Radyo susmuştu. Wayne-Falkland Oteli'nden başka ses gelmedi. Elini uzatıp düğmeleri çevirmeye koyuldu. Ses yoktu. Ne bir açıklama, ne teknik arıza özürleri, ne de sessizlikleri saklayan müzikler. Tüm istasyonlar yayından çekilmişti. Ürperdi, direksiyona sarıldı, öne doğru eğildi. Yarışın sonuna yaklaşan jokey gibiydi. Ayağı gaz pedalına yüklendi. Önündeki otoyolda ışıklar sanki sıçramaktaydı. Işıklı şeridin dışında hiçbir şey yoktu. Yalnızca Iowa'nın bomboş kırları. O yayını neden dinlediğini bilmiyordu. Şimdi neden titrediğini de bilmiyordu. Sesli sesli güldü...ama sesi hain bir homurtu gibi çıktı. Bu ses ya radyoya yönelikti, ya da kenttekilere...belki de göktekilere. Üzerinde rakamlar yazılı otoyol levhalarını izliyordu. Haritaya bakmak zorunda değildi Dört günden beri o harita çoktan beynine kazılmıştı. Asitle çizilmiş çizgiler gibi. Onu benden asla alamazlar, diye düşündü. Durduramazlardı onu. İçinde izlenmekte olduğuna dair bir duygu vardı, oysa arkasında kilometreler boyunca hiç kimse yoktu...yalnızca arabanın kuyruğundaki İki kırmızı ışık, iki küçük tehlike sinyali gibi Iowa'nın karanlıklarında kaçıp durmaktaydı. Elleriyle ayaklarını yönlendiren etken artık dört gün geride kalmıştı. Pencerenin kenarında oturan adamın yüzüydü o etken. Odadan kaçarken gördüğü oydu. Onlara bağırıp çağırmış, kendisinin Galt'la başa çıkamayacağını söylemiş, aslında onların da başa çıkamayacağını anlatmış, bir an önce Galt'ı yok etmezlerse onun hepsini yok edeceğini söylemişti. Bay Thompson soğuk soğuk, Kurnazlığa kalkışma, Profesör, demişti. Ondan nefret ettiğini söyleyip epey gürültü ettin, ama iş eyleme gelince bize hiç yardımcı olmadın. Hangi yandansın, bilemiyorum. Bize uslu uslu teslim olmazsa, baskıya yönelmek zorunda kalabiliriz...zarara uğramasını istemediği rehineler falan alabiliriz...listede ilk isim sensin, Profesör. Ben mi. diye bağırmıştı o zaman. Korkuyla titrerken bir yandan da ağzından çaresizlik dolu acı bir çığlık yükselmişti. Ben mi. Ama dünyadaki herkesten çok beni suçluyor. Nereden bileceğim. demişti Bay Thompson. Duyduğuma göre, eskiden onun öğretmeniymişsin. Hem unutma, tek görmek istediği kişi de sendin. Zihni korkudan sıvılaşmıştı. Üstüne üstüne gelen iki duvar arasında sıkışıyormuş gibi hissetmişti kendisi. Galt teslim olmayı reddederse...hiç şansı kalmazdı. Ama eğer Galt bu adamlara katılmaya karar verirse...o zaman şansı daha bile az olurdu. İşte o anda, uzaklardan bir form belirmiş, zihninin ön saflarına doğru yüzüp yaklaşmıştı Iowa ovalarının ortasında mantar damlı bir binanın hayali. O andan başlayarak her imayı zihninde biraraya gelmeye, birleşmeye başlamıştı. Proje X, diye düşünmüştü. Kendi ait olduğu dünyaya ait izlenimler algılamasının nedeni, o binanın biçimi mi, yoksa kırsal bölgeye hakim bir derebeyi şatosuna benzemesi mi, ondan pek emin olamıyordu. Ben Robert Stadler'ın, demişti kendi kendine. Orası bana ait. Benim keşiflerimden doğdu. İcat edenin ben olduğumu söylediler...Gösteririm onlara. Bunu söylerken, pencerenin kenarında oturan adamı mı, diğerlerini mi, yoksa tüm insanları mı kastetmekte olduğunu da bilemiyordu. Düşünceleri sıvı içinde yüzen yongalar gibiydi. Birbiriyle bağlantıları yoktu Kontrolü ele geçirmek...Gösteririm onlara. Kontrolü almak, yönetmek...Dünyada yaşamanın başka yolu yok... Kafasındaki plânı tanımlayan kelimeler yalnızca bunlardı. Geri kalanının çok net olduğu kanısındaydı. Netleştirme gereği hissetmediğini avaz avaz haykırdığı vahşi bir duygu gibi netti. Proje X'in kontrolünü ele geçirecek, ülkenin bir bölümünü kendi özel feodal alanı gibi yönetecekti. Araçlar mı. Duyguları veriyordu cevabı Bir şekilde. Ya amaç. Zihni ısrarla, amacın Bay Thompson ve çetesine karşı duyduğu korku olduğunu söylüyordu. Kendini onların arasında artık güvende hissedemezdi. Bu plân, pratik bir gerekliliğin sonucuydu. Sıvılaşan beyninin derinliklerinde bir başka tür korku daha vardı...o korku, kopuk düşünce yongaları arasında boğulup gidiyordu. Dört gün dört gece boyunca rotasını yönlendiren tek pusula o yongalar olmuştu. Bu arada bomboş otoyollardan, çökmekte olan bir ülkenin kaosu içinden geçmiş, yasadışı yollardan benzin almanın türlü kurnazlıklarını keşfetmiş, arasıra adı duyulmadık motellerde, takma isimle, birkaç saatlik kaçamak uykular uyumuştu. Ben Robert Stadler'ım, diye düşünmüştü hep. Zihni bunu bir güçlülük formülü gibi tekrarlayıp duruyordu...yarı terk edilmiş kasabaların yararsız trafik ışıklarını geçerken, Mississippi üzerindeki Taggart Köprüsü'nde hız yaparken, Iowa'nın bomboş çorağında tek tük kalmış çiftlik harabelerinin önünden ilerlerken, kontrolü ele geçirmek, diye düşünüyordu...Gösteririm onlara. Varsın izlesinler...oysa zaten izleyen yoktu. Şu anda da yoktu. Yalnızca kendi arabasının stop ışıklarıyla zihninde bozulan amaç vardı. Sessiz radyoya bakıp sesli sesli güldü. Bu gülüşte, boşluğa doğru sallanan bir yumruğun niceliği vardı. Pratik olan benim asıl, diye düşündü. Başka seçeneğim yok...başka yol yok...gösteririm o küstah gangsterlere...benim Robert Stadler olduğumu unutuyorlar...Onlar çökecek, ama ben çökmeyeceğim. Ayakta kalan ben olacağım...kazanacağım. Göstereceğim onlara. Kelimeler, zihninin bataklığındaki katı parçacıklardı. Aralarındaki bağlantılar, yüzeyin altına, dibe batmıştı. Eğer o bağlantıları kurulabilse, ortaya şöyle bir cümle çıkacaktı Dünyada başka türlü yaşamanın imkânı olmadığını göstereceğim ona.... İlerde görünen seyrek ışıklar. Proje X alanındaki kışlalardı. Orası Uyum Kent diye biliniyordu. Yaklaşırken Proje X'de alışılmadık bir şeyler olduğunu fark etti. Dikenli teller kopmuştu. Dış kapıda nöbetçi yoktu. Karanlık alanda ve bir iki spot ışığının altında bir şeyler kıpırdıyor, anormal bir faaliyet sürüyordu. Zırhlı kamyonlar, koşuşan insanlar, haykırılan emirler, süngü parıltıları. Onu kimse durdurmadı. Barakalardan birinin köşesinde, yere devrilmiş bir askerin hareketsiz yatmakta olduğunu gördü. Sarhoş, diye düşündü, neden böyle düşünmeyi seçtiğini bilemedi, emin olamayışına da şaştı. Mantar bina karşı tepedeydi. Daracık pencerelerinde ışıklar görünüyor, kubbesinin altındaki o biçimsiz tüneller, ülkenin karanlığım hedef alıyordu. Arabadan indiğinde bir asker yolunu kesri. Silahlıydı ama şapkası yoktu. Üniforması biraz düzensiz gibiydi. Nereye gidiyorsun, ahpap. diye sordu. Dr. Stadler tiksintiyle, Bırak geçeyim, dedi. Burada ne işin var. Ben Dr. Robert Stadler'im. Ben de Joe Blow'um. İşin ne. Yenilerden misin, yoksa eskilerden mi. Bırak geçeyim, aptal. Ben Dr. Robert Stadler'ım. Askeri ikna eden o isim değildi, ama belki söyleniş biçimi ya da hitap şekli olabilirdi. ‘Yenilerden, diye söylendi, kapıyı açıp içerdeki birine seslendi Hey, Mac, gel de dedeyi buradan al, ne istiyormuş bak. Betonarme binanın loş koridorunda onu biri karşıladı. Subay olabilecek biriydi, ama ceketinin yakası açıktı, ağzından bir sigara küstahça sarkıyordu. Eli son hızla kalçasındaki silaha gederken, Kimsin sen. siye kükredi. Ben Dr. Robert Stadler'ım. İsim hiçbir etki yaratmadı. Buraya gelmene kim izin verdi. Benim izne ihtiyacım yok. Bunun etkisi oldu. Adam sigarayı ağzından çekti. Kim yolladı seni. diye sorarken güvenini biraz kaybetmişti. Dr. Stadler sabırsız bir sesle, Komutanınızla konuşmama izin verir misin lütfen. diye aksilendi. Komutan mı. Geç kaldın, ahpap. Öyleyse baş mühendisi görürüm. Baş ne. Ha, Willie mi. Willie iyidir...o bizden biri. Ama şu ara çıktı. İşi vardı. Koridorda başkaları da belirmişti Merakla dinliyorlardı. Subayın eli kalktı, birine yaklaşması için işaret verdi. Traşsız bir sivil çıkageldi. Üzerinde partal bir palto vardı, onu da omzuna atmıştı. Stadler'a, Ne istiyorsun. diye sordu. Biri bana söyler mi lütfen, bilimsel kadroda çalışan beyler nerede. Bu soruyu tatlı-sert bir emir tonuyla sormuştu. İki adam birbirlerine baktılar, burada böyle bir soruya hiç yer yokmuş gibi davrandılar. Sivil olanı kuşkuyla, Sen Washington'dan mı geldin. dedi. Hayır. O Washington çetesiyle işimin bittiğini rahatça söyleyebilirim. Ya.. Adam memnun olmuş gibiydi Halkın dostu musun öyleyse. Halkın sahip olduğu en değerli dost benim diyebilirim. Onlara bütün bunları veren benim. Elleriyle çevreyi gösterdi. Öyle mi. Adam etkilenmişti. Patron'la anlaşmaya girenlerden biri misin. Bundan böyle burada Patron benim. Adamlar tekrar bakıştılar, birkaç adım geri çekildiler. Subay olanı sordu. Adın Stadler mıydı. Robert Stadler. Ve eğer ne demek istediğimi anlamadınsa, yakında öğrenirsin. Lütfen beni izler misiniz. dedi subay. Güvensiz bir nezaketle konuşuyordu. Bundan sonra olanları Dr. Stadler pek de net kavrayamadı, çünkü aklı, gördüklerini kabul etmeyi reddediyordu. yarı loş, çok dağınık ofislerde dolanıp duran insanlar vardı. Hepsinin beli silahlıydı. Sinirli sesler ona mantıksız sorular soruyor, soranların sesleri küstahlıkla korku arasında değişen ifadeler yansıtıyordu. İçlerinden kendisine açıklama yapmak isteyen olmuş muydu, bundan bile tam emin olamıyordu. Dinleyemiyordu. Bunun doğru olmasına izin veremezdi. Feodal derebeyleri gibi bir sesle, Burada patron benim bundan böyle...emirleri ben veririm...devralmaya geldim...burası bana ait...Ben Dr. Robert Stadler...siz böyle bir yerde bu adı bilmiyorsanız, burada olmaya hakkınız yok, budala ahmaklar. gibi lâflar söyleyip duruyordu. Bilginiz bu kadarsa, kendinizi bile havaya uçurursunuz siz. Lisedeyken fizik dersine girmiş miydiniz bari. Benim gözüme, lisenin kapısından bile giremezmiş gibi görünüyorsunuz. Burada ne işiniz var. Kimsiniz siz. Anlaması çok uzun sürdü...zihni artık gerçeği bloke edemeyince kavradı durumu...Birileri onun plânını uygulamak için ondan önce harekete geçmiş, yarışı kazanmıştı. Birinin kafasında, yaşayabilme konusunda aynı düşünce belirmiş, o da aynı geleceği arayarak yola koyulmuş, buraya daha çabuk varmıştı. Kendilerine Halkın Dostları diyen bu insanların, Proje X'i bu gece ele geçirmiş olduklarını görüyordu. Birkaç saat önce. Kendi hükümranlıklarını kurma niyetiyle gelmişlerdi buraya. Acı dolu, inanmaz bir ifadeyle onların suratına güldü. Siz ne halt ettiğinizi bilmiyorsunuz, sefil serseriler. Yüksek presizyonlu bir bilimsel aracı siz...siz...kullanabileceğinizi mi sanıyorsunuz. Lideriniz kim sizin. liderinizi görmeyi talep ediyorum. Sesindeki o otorite, o tiksinti, karşısındakilerin paniğini de kapıyordu. O panik, hiçbir güvenlik ya da tehlike standardına sahip olmayan şiddet adamlarının paniğiydi. Böyle bir birleşim karşısında, adamlar etkilendiler. Bu adam her kimse, belki de en üst düzeyde yetkileri vardır, diye düşünmeye başladılar. Her yetki karşısında, boyun eğmeye de, isyan etmeye de, aynı derecede yatkındılar. Bir tedirgin komutandan diğerine götürüldükten sonra, nihayet onu demir merdivenlerden indirip, sesleri yankılandıran upuzun bir yeraltı koridoruna soktular, Patron la şahsen görüşmeye götürdüler. Patron yeraltındaki kontrol odasına sığınmıştı. Ses ışınını çıkaran hassas bilimsel makinenin karmaşık spiralleri, bir yığın patlak levyelerin, ayarların ve ölçüm cihazlarının monte edildiği duvarın önündeydi. Hepsine birden Xylophone deniyordu. Robert Stadler o cihazların önünde, Proje X'in yeni yöneticisini gördü. Bu yönetici Cuffy Meigs'di. Üstüne sıkı oturmuş, yarı askeri bir ceket ve deri pantolon giymişti. Boynunun etleri yakasının üstünden taşıyordu. Siyah bukleleri ter içindeydi. Xylophone'un önünde tedirgin bir tavırla, dengesiz adımlarla volta atıp duruyor, odaya bir dalıp bir çıkan adamlara emirler haykırıyordu. Çevremizdeki her yetkili makama kuryeler yollayın. Onlara Halkın Dostlarının kazandığını söyleyin. Artık Washington'dan emir almayacaklarını söyleyin. Halkın yeni başkenti Uyum Kent, bundan böyle de adı Meigsville olacak. Söyleyin onlara, her beşbin kişilik nüfus için beşyüzbin dolar istiyorum...paralar ya yarın sabah burada olur, ya da.... Cuffy Meigs'in çakmak çakmak gözlerinin Dr. Stadler üzerinde odaklanması için aradan bir süre geçmesi gerekmişti. Ne oluyor. Nedir bu. Ne var. diye terslendi. Ben Dr. Robert Stadler. Hı. Ha, evet. Evet. Siz uzaydan gelen büyük adamdınız, değil mi. Atomları eliyle yakalayan, öyle şeyler yapan adam. Ee, burada ne arıyorsunuz. Asıl bu soruyu benim size sormam gerekir. Hı. Bakın, Profesör, benim şaka kaldıracak hâlim yok Buraya kontrolü ele almaya geldim. Kontrol mü. Neyin kontrolü. Bu cihazların. Bu yerin. Operasyonun yarıçapının eriştiği alanın. Meigs ona bir an boş boş baktı, sonra alçak sesle, Buraya nasıl geldiniz. diye sordu. Arabayla. Yani...yanınızda kimi getirdiniz. Hiç kimseyi. Silah olarak neler getirdiniz. Hiç. Benim adım kâfi. Buraya yalnız mı geldin...adınla ve arabanla, öyle mi. Öyle. Cuffy Meigs patlayıp onun yüzüne karşı gülmeye başladı. Dr Stadler, Bu tür bir tesisi çalıştırabileceğinizi mi sanıyorsunuz. diye sordu. Kendi işine bak, Profesör, kendi işine bak. Seni vurdurmadan defol buradan. Bizim buralarda entellektüellere ihtiyacımız yok. Bunlar hakkında bilginiz ne kadar. Stadler eliyle Xylophone'u gösteriyordu. Kimin umrunda. Günümüzde teknisyenlerin düzinesi on kuruşa. Washington değil burası. Washington'daki o hayalperestlerle işim bitti benim artık. O radyo hayaletiyle pazarlık edip nutuklar atmakla hiçbir yete varamazlar. Aksiyon...aksiyon gerek. Doğrudan eylem. Defol, Doktor. Senin günün geride kaldı. öne arkaya sallanıyor, arasıra Xylophone'un levyelerinden birine sarılıyordu. Dr. Stadler, Meigs'in sarhoş olduğunu anlamıştı. Dokunma o levyelere, budala. Meigs elini istemeyerek çekiverdi, sonra panele doğru salladı. Canım neye isterse ona dokunurum. Sen bana onu yap, bunu yapma diye emredemezsin. O panelden uzak dur. Defol buradan. Benim burası. Anlıyor musun. Benim malım burası. Malıymış. Hıh. Meigs havlar gibi güldü. Ben icat ettim onu.Ben yarattım. Ben mümkün kıldım. Öyle mi. Eh, teşekkürler, Doktor. Çok teşekkürler, ama sana artık ihtiyacımız yok. Bizim kentli teknisyenlerimiz var. Bunu mümkün kılmak için neleri bilmek zorundaydım, farkında mısın sen. İçindeki tüplerin bir tekini bile sen düşünemezdin. Bir tek vidasını bile. Meigs omuz silkti. Belki de düşünemezdim. O zaman nasıl ona sahip olduğunu sanabilirsin. Ne gibi bir hakkın var üstünde. Meigs belindeki silahı okşadı. Bu, dedi. Dinle beni, sarhoş köpek. diye bağırdı Dr. Stadler. Sen neyle oynadığının farkında mısın. Benimle böyle konuşamazsın, koca budala. Kim oluyorsun da böyle konuşuyorsun benimle. Boynunu çıplak elimle bile koparabilirim. Sen benim kim olduğumu biliyor musun. Boyu yetmeyecek yerlere uzanan ödlek bir serserisin. Öyle miyim. Ben Patron'um. Patron benim ve senin gibi bunak bir korkuluğun beni durdurmasına da izin vermem. Defol buradan. Xylophone'un yanında, bir an birbirlerine baktılar. İkisi de korkuya kapılmış durumdaydı. Dr. Stadler'ın korkusunun itiraf edilmeyen kaynağı, karşısında duranın kendi nihai ürünü olduğunu bilinçlendirmekten kaçınmaktı. Bu adamın kendi manevi oğlu olduğunu anlamak istemiyordu. Cuffy Meigs'in korkusunun kökleri daha genişti. Onunki tüm varoluşu kucaklıyordu. Zaten tüm ömrünce kronik bir korku içinde yaşamıştı, ama şu anda...neden korktuğunu hatırlamamaya çabalıyordu. Şu zafer ânında, tâm kendini güvende hissetmesi gerekirken, o esrarengiz, kült yaratık...bir entellektüel...karşısına çıkmış, ondan korkmayı reddediyor, gücüne meydan okuyordu. Defol buradan. diye hırladı Cuffy Meigs. Adamlarımı çağırırım. Seni vurdururum. Dr. Stadler da, Sen defol, beyinsiz, ayyaş salak. diye hırladı. Hayatımı sana yedirir miyim sanıyorsun. Ben senin hatırın için mi sattım onca... Sözünü bitirmedi. O levyelere dokunmayı kes, Allah belânı versin. Bana emir vermeye kalkışma. Ne yapacağımı senin söylemene ihtiyacım yok. Klas zırvalarınla beni korkutamazsın. Canımın istediğini yaparım. Eğer istediğimi yapamayacaksam, ne diye savaş verdim ben. kıkırdayarak levyelerden birine uzandı. Odanın arkasında duran biri ileri fırlayarak, Hey, Cuffy, ağır ol. diye haykırdı. Cuffy Meigs, Geri çekilin. diye kükredi. Hepiniz geri çekilin. Korkuyormuşum, Öyle mi. Kimin patron olduğunu şimdi gösteririm size. Dr. Stadler onu durdurmak üzere atıldı...ama Meigs tek koluyla onu yana savurdu. Stadler'ın yere düşüşüne güldü, sonra öbür koluyla Xylophone'un levyesini çekiverdi. Sesin saldırısı...yırtılan metalin o gıcırtısı, çarpışan ve çelişen devrelerin basıncı, kendi kendini kemiren bir canavarın sesini andırıyor, yalnızca binanın içinde duyuluyordu. Dışarda hiçbir ses yoktu. Dışarda tek olan, yapının birdenbire ve sessizce, olduğu gibi havaya kalkması, çatlayıp birkaç iri parçaya ayrılması, gökyüzüne tıslayan birkaç mavi ışık savurması, sonra da bir enkaz yığını hâlinde yere doğru yağması oldu. Yüz mil yarıçaplı alan içinde, komşu eyaletlerin çeşitli kesimlerinde, telgraf direkleri kibrit çöpü gibi devrildi, çiftlik evleri yongalarına ayrıldı, kent binaları bir saniyelik bir darbeyle kıyılmış gibi yıkıldı, kurbanların eğri büğrü bedenleri hiçbir uyarı alamadan göçtü. Bu çemberin dışında, Mississippi'nin öte yanından yaklaşan trenin lokomotifiyle ilk altı vagonu, ikiye bölünüp batı kesimi çöken Taggart Köprüsü'yle birlikte nehre düştü. Bir zamanlar Proje X olan yerde, enkazın arasında canlı kalan hiçbir şey yoktu...yalnızca bir zamanlar büyük bir akü olan, şimdi avaz avaz bir acı içinde kıvranan et yığını, sonu gelmez gibi görünen birkaç dakika boyunca dayanabildi. *** Dagny tek ve ilk amacının, absolü amacının, bir telefon kulübesi bulmak olduğunu bilmekten ötürü çok garip, hiç ağırlığı olmayan bir özgürlük duygusu hissettiğini düşünüyordu. Sokaklardan gelip geçen insanların diğer amaçları onu hiç ilgilendirmiyordu. Bu durum, kendini kente yabancılaşmış hissetmesine de yol açmıyordu. İlk defa olarak, kendini bu kentin sahibi gibi hissediyor, bu kenti çok sevdiğini, daha önce hiç bu kadar sevmediğini, bu kadar kişisel, inançlı ve güvenli bir sahiplik duygusu hissetmediğini düşünüyordu. Gece sakin ve duruydu. Gökyüzüne baktı. Kendi duyguları neşeden çok ciddiyet içeriyordu, ama içinde geleceğe ilişkin bir sevinç de vardı. Bu yüzden de, hava ılıktan çok rüzgârsız olmakla birlikte, uzaklardaki bir ilkbaharın imasını taşıyordu. Yıkılın yolumun üstünden, diye geçirdi aklından. Bunu güceniklikle değil, hemen hemen eğlenerek, mesafeli ama cömertlikle, yanından geçen insanlara, kendi yolunu arasıra yavaşlatan trafiğe, geçmişte arasıra hissetmiş olabileceği tüm korkulara yönlendirdi. Onun ağzından bu sözü duyalı daha bir saat bile geçmemişti, ama onun sesi, sokakların havasında hâlâ çınlıyor gibiydi. Uzaklardaki gülüşlere karışan bir çınlama. Wayne Falkland'ın balo salonunda onun bu sözü sarf ettiğini duyduğunda sevinçle gülmüştü. Gülerken elini ağzına bastırdığı için, ifade yalnız gözlerindeydi...onun da gözlerindeydi...çünkü o anda dosdoğru Dagny'ye bakmış, Dagny de kendi gülüşünü onun duyduğundan emin olmuştu. Bir saniye boyunca bakışmışlardı orada. Soluğu tıkanan, avaz avaz bağıran kalabalığın başları üzerinden bakışmışlardı. Devrilen mikrofonların gürültüsü arasından, sesi bir anda kesilen tüm radyo istasyonlarının arasından bakışmışlardı. Kalabalığın bir kısmı kapılara koşarken, devrilen masaların gümbürtüleri, kırılan bardakların şangırtıları arasından bakışmışlardı. Ardından Dagny, Bay Thompson'ın bir yandan bağırıp bir yandan kolunu Galt'a doğru sallamakta olduğunu görmüştü. Onu hemen odasına geri götürün, ama canınız pahasına da olsa, gözaltında tutun orada. Kalabalık açılıp yol vermiş, üç adam Galt'ı salondan çıkarmıştı. Bay Thompson bir an için yıkılmış görünmüş, alnını koluna dayamış, ama sonra ayağa fırlamış, hempalarına kendisini izlemeleri için bir işaret verdikten sonra, özel bir yan kapıya doğrulup hemen oradan çıkmıştı. Konuklara kimse bir şey söylememiş, kimse bir talimat vermemişti Kimi kör gibi kaçmaya çalışıyor, kimi olduğu yere çakılmış, hareket etme cesaretini gösteremiyordu. Balo salonu kaptansız gemiye dönmüştü. Dagny kalabalığın arasından süzülen takımı izledi. Kimse onu durdurmaya çalışmadı. Onları küçük, özel bir çalışma salonunda, başbaşa vermiş durumda buldu Bay Thompson bir koltuğa yığılmış, iki eliyle başını tutmuştu. Wesley Mouch inliyor, Eugene Lawon öfke krizine tutulmuş arsız çocuklar gibi hıçkırıp duruyor, Jim ötekileri garip, beklenti dolu yoğun bakışlarla izliyordu. Dr. Ferris, Size söylemiştim. diye bağırmaktaydı. Söylemiştim, değil mi. Barışçı ikna yolunun sizi getireceği nokta buydu tabiî. Dagny kapının yanında durmayı seçmişti. Onun varlığını fark etmişlerdi ama ona aldırmıyor gibiydiler. Chick Morrison, İstifa ediyorum. diye bağırdı. İstifa ediyorum. İşim bitti benim. Ülkeye ne diyeceğimi bilemiyorum. Düşünemiyorum. O çabayı göstermem. Yararı yok. Elimden bir şey gelmedi. Beni suçlayamazsınız. Ben istifa ettim. Kollarını çaresizlik ifadesiyle havada sallıyor, sanki veda ediyordu. Sonra kalkıp odadan koşarak kaçtı. Tinky Holloway düşünceli bir sesle, Tennessee'de her şeyini stokladığı bir saklanma yeri var onun, dedi. Kendi de aynı önlemleri almış da, vakit geldi mi, gelmedi mi, diye düşünüyor gibi bir vardı. Mouch, Orayı da uzun süre elde tutamaz, dedi. Oraya varmayı başarabilirse tabiî.. Bir yanda baskın çeteleri, bir yanda ulaşım durumu... Ellerini iki yana açtı, sözünü yarım bıraktı. Dagny sessizliği dolduran gizli düşüncelerin ne olduğunu biliyordu. Bu adamlar kendilerine kaçış yeri olarak nereleri hazırlamış olurlarsa olsunlar, şu anda tuzağa düştüklerini hissetmekteydiler. Yüzlerinde korku olmadığını gözlemliyordu. Korkunun iması vardı, ama yüzeysel bir korkuya benziyordu. İfadeleri boş duygusuzluktan, rahatlamış hilekar suratlara kadar değişmekteydi. Oyunun sonunun böyle geleceğim zaten bilen, şimdi bununla kavgası olmayan insanların yüzü. Lawson hiçbir şeyin farkına varmamış gibiydi, varmayı reddediyordu, Jim'e gelince, onun yoğun ifadesi, gizli bir gülümsemeyi de içermekteydi. Dr. Ferris, Eee. Eee. dedi sabırsız bir sesle. İsteri dünyasında rahat edebilen bir adamın çıtır çıtır enerjisini sergilemekteydi. Şimdi ne yapacaksınız onunla. Tartışacak mısınız. Münazaralar mı yapacaksınız. Nutuklar mı atacaksınız. Kimse cevap vermedi. Mouch yavaşça, Bizi...kurtarmak...zorunda, dedi. Aklının son katresini boşaltmaya, gerçeğin karşısına geçip bir ültimatom vermeye çalışıyormuş gibiydi. Sistemi...devralıp...kurtarmak...zorunda. Ferris, Ona, o konuya ilişkin bir aşk mektubu yaz bari, dedi. Devralmasını...sağlamak...zorundayız...Onu yöneticiliğe zorlamak...zorundayız. Mouch uyurgezer gibi konuşuyordu. Ferris sesini birdenbire alçaltarak, Şimdi gördünüz mü Devlet Bilim Enstitüsü'nün ne kadar değerli bir kurum olduğunu. diye sordu onlara. Mouch cevap vermedi, ama Dagny onun ne demek istediğini hepsinin anlamış olduğunu görebildi. Ferris alçak sesle, Benim özel araştırma projeme, pratik değil diye itiraz etmiştiniz, dedi. Ben size ne demiştim. Mouch yine cevap vermedi. Eklemlerini çıtlatıp duruyordu. James Taggart beklenmedik bir güçlülük sergileyerek, Mızmızlığın zamanı değil, derken onun da sesi peşten çıkıyordu. Bu konuda çocuklar gibi sızlanmaya gerek yok. Mouch bön bön, Bana kalırsa...amaç her zaman araçları mazur gösterir, dedi. Ferris, Şimdi ilkeleri tartışmak için çok geç, diye tepki verdi. Artık, ancak doğrudan eylem işe yarar. Kimse cevap vermedi. Tartıştıkları konuyu, sözleri değil, sessizlikleri ifade ediyormuş gibi davranıyorlardı. İşe yaramaz, dedi Tinky Holloway. O adam pes etmez. Ferris, Size öyle geliyor, deyip kıkır kıkır güldü. Deneysel modelimizi çalışırken görmediniz. Geçen ay üç çözülmemiş cinayet davasında üç itiraf elde ettik. Bay Thompson, Eğer... diye başlayacak oldu, ama sesi çatladı, bir iniltiye dönüştü. ...ölecek olursa hepimiz mahvoluruz. Ferris, Kaygılanmayın, dedi. Ölmez. Ferris İkna Aracı, o ihtimale karşı çok dikkatli bir şekilde yapılmıştır ve güvenlidir. Bay Thompson cevap vermedi. Mouch, Bana sanki...başka çaremiz yokmuş gibi geliyor, diye fısıldadı. Sessizleştiler. Bay Thompson, hepsinin kendisine bakmakta olduğunu görmemeye çalışıyor gibiydi. Sonra birdenbire, Öf, ne isterseniz yapın. diye bağırdı. Ne isterseniz yapın. Dr. Ferris, Lawson'a döndü. Gene, dedi gergin bir sesle. Radyo kontrol ofisine koş. Tüm istasyonlara hazır olma emri versinler. Bay Galt'ı üç saate kadar radyoda konuşturacağımızı söyle. Lawson ayağa fırladı. Yüzünde birdenbire neşesiz bir gülümseme belirmişti. Koşarak odadan çıktı. Dagny artık biliyordu. Niyetlerinin ne olduğunu, bunu içlerinde var olan bir niteliğin mümkün kıldığını biliyordu. Yapacakları şeyin başarılı olacağına inandıkları yoktu. Galt'ın pes edeceğini hiç sanmıyorlardı. Kendilerini artık hiçbir şeyin kurtaramayacağını düşünüyorlardı...ama kurtarılmayı da istemiyorlardı. İsimsiz duygularının getirdiği panikle, ömürleri boyunca hep gerçekliğe karşı savaşmışlardı...şimdi de artık kendilerini evlerinde hissedecekleri noktaya varmışlardı. Neden böyle hissettiklerini bilmek zorunda değildiler. Ne hissettiklerini hiçbir zaman bilmemeyi seçmiş insanlardı onlar. Yalnızca bir aşinalık duygusu yaşıyorlardı, çünkü aradıkları şey buydu. Tüm duygularına, eylemlerine, arzularına, seçimlerine ve rüyalarına damgasını vurmuş olan şey buydu. Varoluşa karşı isyanın, isimlendirilmemiş Nirvanaya doğru tanımlanmamış seferin niteliği de, yöntemi de buydu. Yaşamak değildi istedikleri onun ölmesini istiyorlardı. Hissettiği dehşet kısacık bir batma gibiydi. Bir perspektif değişimi gibi. İnsan diye gördüğü objelerin insan olmadığını kavradı. İçinde net bir duygu vardı. Nihaî cevap karşısındaydı ve harekete geçmek gerekiyordu. Tehlikedeydi o. Vakit yoktu. Kendi bilincinde de bu insan-altı eylemlere yönelik duygulara ayıracak bir yer yoktu. Wesley Mouch fısıltıyla, Bunu hiç kimsenin öğrenmemesini sağlamalıyız... dedi. Ferris, Kimse duymaz, diye cevap verdi. Sesleri komplocuların tonuna inmişti. Orası Enstitü bahçesinde, apayrı, gizli bir ünite...Ses geçirmez, diğer binalarla arasında da güvenli bir uzaklık var...Kadrodan pek az sayıda insanın oraya girmişliği var... Mouch, Eğer uçakla... derken birdenbire sustu. Ferris'in yüzünde bir uyarı görmüş gibiydi. Sonra Ferris'in gözleri Dagny'ye döndü, Dagny de bunu gördü. Ferris onun oradaki varlığını yeni hatırlamıştı benziyordu. Dagny ona dosdoğru baktı, kendi bakışlarındaki kayıtsızlığı gösterdi. Aldırmıyormuş, hattâ anlamıyormuş gibiydi. Sonra onların aralarında konuşmak istediğini yeni anlamış gibi, omuzlarını hafifçe kaldırdı, dönüp odadan çıktı. Şu aşamada artık onların kendisi için kaygılanmanın çok ötesine geçmiş olduklarını biliyordu. Koridorlardan aynı acelesiz adımlarla geçti, otelin kapısından çıktı. Ama bir blok ötede, köşeyi döndüğünde, başı dimdik kalktı, etekleri bacaklarına yelken gibi sarıldı...çünkü koşmaya başlamıştı. Karanlığın içinde yıldırım gibi gidiyor, bir telefon kulübesi bulmaya çalışıyordu, İçinde yükselen yeni duyguyu fark etti. Tehlike ve kaygının gerilimindeki farklı bir şey Dünyada özgürlüğün asla sınırlanmaması gerektiği duygusu. Kaldırımda bir ışık gördü. İlerdeki barın camından geliyordu. yarı boş bar salonunu geçerken kimse ona dikkat etmedi. Oradaki tek tük müşteriler, bomboş televizyon ekranının mavi ışığı önünde hâlâ bekliyor, gergin fısıltılarla konuşuyorlardı. Telefon kabininin sıkışıklığı içinde, OR65693 numarayı çevirdi. Cevap veren, Francisco'nun sesiydi. Alo. Francisco. Merhaba, Dagny. Aramanı bekliyordum. Yayını dinledin mi. Evet. Şimdi onu pes etmeye zorlayacaklar. Sesini normal haber veriyormuş gibi çıkarmaya çalışıyordu. Ona işkence etmek niyetindeler. Ferris İkna Aracı diye bir makineleri var. Devlet Bilim Enstitüsünün bahçesinde, tek başına duran bir binada. Enstitü New Hampshire'da. Uçaktan söz ettiler. Üç saate kadar onu radyoda konuşturacaklarından söz ettiler. Anlıyorum. Sen paralı telefondan mı arıyorsun. Evet. Hâlâ gece elbisesi var üstünde, değil mi. Evet. Şimdi dikkatli dinle. Eve git, üstünü değiş, ihtiyacın olacak birkaç şeyi çantaya koy...sıcak bir şeyler seç. Daha sonra durup öyle şeyler aramaya vaktimiz olmaz. Kırk dakikaya kadar benimle Taggart Terminali ana girişinin doğusunda, iki blok ilerde, kuzeybatı köşesinde buluş. Tamam. Görüşürüz, Slug. Görüşürüz, Frisco. Beş dakika geçmeden kendi yatak odasındaydı, üzerindeki tuvaleti yolacak çıkarıyordu. Onu yere attı...artık hizmet etmeyeceği bir ordunun üniforması gibi. Lacivert bir takım kaptı, Galt'ın sözlerini hatırladı, içine beyaz, dik yakalı bir kazak giydi. Bir valiz ve bir askılı çanta hazırladı. Onu omzuna asabilecekti. Mücevherlerini, bu arada Rearden Metal bileziğini çantanın köşesine koydu. Bunlar onun dış dünyada kazandıklarıydı. Vadide kazandığı beş dolarlık altını da onların yanına koydu. Bir daha buraya belki de hiç dönmeyeceğini bildiği hâlde, daireden çıkıp kapıyı kilitlemek yine de zor olmadı. Ofisine geldiğinde, bir an için sarsılır gibi oldu. Dış ofis boştu. Koskoca Taggart binası olağanüstü sessizdi. Bir an durup kendi çalışma odasına, o odada geçen onca yıla baktı. Sonra gülümsedi...hayır, o kadar da zor değil, diye düşündü. Kasayı açtı, buraya gelişinin nedeni olan belgeleri aldı. Ofisinden almak isteyeceği başka bir şey yoktu... yalnızca Nathaniel Taggart'ın resmi ve Taggart Transcontinental haritası. İki çerçeveyi de kırdı, resimle haritayı katladı, bavula koydu. Tam bavulu kilitlerken telaşlı ayak sesleri duydu. Kapı uçarcasına açıldı, baş mühendis içeriye daldı. Tir tir titriyordu...yüzü çarpılmış, tanınmaz bir ifadeye bürünmüştü. Bayan Taggart. diye bağırdı. Ah, Tanrıya şükür, Bayan Taggart, iyi ki buradasınız. Sizi her yerde atıyorduk. Dagny cevap vermedi. Adama soru soran gözlerle baktı. Bayan Taggart, duydunuz mu. Neyi. O hâlde duymadınız. Ah, Tanrım, Bayan Taggart...inanamıyorum, hâlâ inanamıyorum, ama...Ah, Tanrım, ne yapacağız. Tag...Taggart Köprüsü gitti. Dagny ona bakıyordu. Kıpırdayamamıştı. Gitti. Patladı. Besbelli patlamış. Bir saniyede. Ne olduğunu kesin olarak bilen yok...ama görünüşe göre...Proje X'de bir terslik olmuş diyorlar ve...galiba ses dalgaları, Bayan Taggart. Yüz mil yarıçaplı alanda hiçbir noktayla iletişim yok. Mümkün değil, mümkün olamaz, ama sanki o halkanın içindeki her şey yok olmuş....Hiç cevap alamıyoruz. Kimse cevap alamıyor...gazeteler de, radyo istasyonları da, polis de. Hâlâ atıyoruz, ama halkanın çevresinden gelen bilgiler...Adam ürperdi. Kesin olan bir tek şey var Köprü gitti. Bayan Taggart. Ne yapacağımızı bilmiyoruz. Dagny masasına atıldı, telefonu kaptı. Eli yarı yolda durdu. Sonra yavaşça, ömründe gösterdiği en büyük çabayla, elini yavaşça indirdi, telefonu yerine bırakmaya çalıştı. Bu iş epey uzun zaman aldı. Kolu hiçbir bedenin savaşamayacağı bir atmosferik basınca karşı hareket ediyormuş gibiydi. Şu birkaç saniye içindeki, kör edici sessizlikte, Francisco'nun o gece...on iki yıl önceki o gece neler hissetmiş olduğunu anladı. Yirmialtı yaşındaki bir gencin, motoruna son kez bakarken neler hissettiğini anladı. Bayan Taggart. diye bağırdı baş mühendis. Ne yapacağımızı bilmiyoruz. Kulaklık bir çıt sesiyle yerine oturdu. Ben de, diye cevap verdi. Bir an sonra, artık bittiğini anladı. Kendi sesinin adama, olayı araştırıp kendisine daha sonra bilgi vermesini söyleyişini duydu. Sonra adamın adımlarının koridorda yankılanarak uzaklaşışını dinledi. Terminalin ana holünü son kez geçerken, Nathaniel Taggart'ın heykeline göz attı, vermiş olduğu bir sözü hatırladı. Şimdi artık yalnızca bir sembol, diye düşündü, ama yine de, Nathaniel Taggart'ın hak ettiği bir veda sayılırdı. Yazı yazacak bir aracı yoktu. Çantasını açıp rujunu çıkardı, bunu anlayabilecek adamın heykeline gülümsedi, kaidenin yan tarafına kocaman bir dolar işareti çizdi. Terminal girişinin iki blok doğusundaki köşeye ilk varan o olmuştu. Beklerken, yakında kenti saracak paniğin ilk işaretlerini görüyordu. Otomobiller çok fazla hızlı gidiyordu. Bazılarına ev eşyaları yüklenmişti. Çok sayıda polis aracı hareket halindeydi. Uzaklardan siren sesleri duyuluyordu. Köprünün patlaması haberi besbelli kente yayılmaya başlamıştı. Duyanlar, bu kent için artık kurtuluş olmadığını anlamış, kaçışa geçmişlerdi. Ama gidebilecekleri hiçbir yer yoktu...zaten bu, artık Dagny'nin sorunu da değildi. Uzaktan Francisco'nun yaklaşmakta olduğunu gördü. Yürüyüşündeki hızı tanıdı, sonra gözlerine indirdiği kepi fark etti. Yaklaşırken onun kendisini gördüğü saniyeyi de hissetti. Francisco kolunu salladı, yüzünde bir selam gülümsemesi belirdi. Kolunun havada dönüşündeki bir şey, o hareketi tipik d'Anconia hareketi hâline dönüştürmüştü. Çoktan beri beklediği bir konuğu, kendi yuvasının kapısında karşılayan birinin sevinci. O yaklaşırken Dagny dimdik duruyor, onun yüzüne bakıyor, arkasında dünyanın en büyük kentinin binalarını görüyordu. Karşısında tam istediği tanık vardı. Dengeli bir sesle konuştu Hayatım ve hayatıma olan sevgim adına yemin ederim ki...hiçbir zaman bir başkası için yaşamayacağım ve başkasından da benim için yaşamasını istemeyeceğim. Francisco onaylar gibi başını eğdi. Gülümsemesi artık bir saygı selamına dönüşmüştü. Sonra tek eliyle Dagny'nin bavulunu aldı, öbürüyle onun koluna girdi, Haydi, gel, dedi. Mucidi olan Dr. Ferris'in onuruna Proje F' diye bilinen bina, küçük, betonarme bir yapıydı. Devlet Bilim Enstitüsü'nün gururla dikildiği tepenin eteğindeydi. Enstitünün pencerelerinden küçük binanın ancak gri çatısı görünüyordu, o da ağaçların arkasında saklıydı. Çok küçük bir yerdi uzaktan bakınca neredeyse yollardaki kanal kapakları gibi bir şeydi. İki katlı bir üniteydi. Üstüste iki küpten küçük olanı, büyüğünün üzerine asimetrik olarak kondurulmuş gibiydi. İlk katta pencere yoktu. Kapısındaki sivri demir oklar göze çarpıyordu. İkinci katın bir tek penceresi vardı. Gün ışığına istemeyerek ödün veriliyormuş gibi. Tek gözlü bir surat gibi. Enstitüde çalışanlar, o binayla ilgili hiçbir merak hissetmez, oradan geçen yollardan uzak durmaya çalışırlardı. Kimse bir şey söylemiş değildi ama genel kanı, o binada ölümcül hastalıklara ilişkin deneyler yapıldığı yolundaydı. İki katta da, çok sayıda köpek ve farenin kobay olmak üzere kafeslere kapatıldığı laboratuarlar vardı. Ama binanın yüreği ve anlamı, bodrumdaki odaydı. Yerin altındaydı orası. Duvarlarına ve tavanına gözenekli bir tür ses geçirmez malzeme, acemice kaplanmıştı. Artık, kaplama çatlamaya başlamış, aradan mağara duvarı gibi kayalar görünmüştü. Burayı normalde dört kişilik bir tim koruyordu. Bu gece nöbetçilerin sayısı onaltıya çıkarılmıştı. Yedek adamlar şehirlerarası telefonla New York'tan çağrılmıştı. Gerek nöbetçiler, gerekse Proje F'in diğer çalışanları, bir tek kritere göre dikkatle seçilmiş insanlardı, o kriter de, itaat konusunda sınırsız bir kapasiteye sahip olmaktı. Onaltı nöbetçi, gece boyunca beklemek üzere, binanın dışına ve üst katlardaki boş laboratuarlara yerleştirilmişlerdi. Aşağıda gerçekleşen olayları merak ettikleri yoktu. Yeraltındaki odada. Dr. Ferris, Wesley Mouch ve James Taggart, duvar dibine sıralanmış koltuklarda oturmaktaydılar. Biçimsiz bir küçük dolaba benzeyen makine, karşıki köşede duruyordu. Üzerinde sırayla cam göstergeler,düğmeler vardı. Çevrilip ayarlanacak düğmelerin, amplifikatörlerdeki gibi sağ tarafı kırmızıyla işaretli ekranları göze çarpıyordu. Sıralanmış rakamlar, sıralanmış tahta tokmaklar, plastik düğmeler ve bir de levye vardı. O levye, bir yandaki bir şalterle diğer yandaki cam göstergeyi kontrol ediyordu. Makinenin görüntüsü onu çalıştıran görevlinin yüzündeki ifadeden daha yoğundu. Gömleği terli bir gençti adam. Kollarını dirseğine kadar sıvamıştı. Açık mavi gözleri, işine konsantre olmuş, bulutlu bakıyordu. Dudakları arasıra kıpırdıyor, sanki ezberlediği bir dersi tekrar ediyordu. Makineden kısa bir kablo, arkada duran aküye uzanmaktaydı. Daha başka kablolar da yerlerde kıvrılarak ilerliyor, taş zeminde ahtapot gibi yayılıyor, koni biçimindeki parlak ışığın altına konmuş şilteye ulaşıyordu. John Galt şiltenin üzerine bağlanmıştı. Çıplaktı. El ve ayak bileklerine, omuzlarına, kalçalarına elektrotlar takılmıştı. Stetoskopa benzer bir alet de göğsüne konmuş, ucu amplifikatöre bağlanmıştı. Dr. Ferris ilk defa ona doğrudan hitap ederek, İyice anlaman gerek, dedi. Senden ülke ekonomisi konusunda tüm yetkiyi almanı istiyoruz. Diktatör olmanı istiyoruz. Yönetmeni istiyoruz. Anladın mı. Emirler vermeni, verilecek doğru emirleri bulmanı istiyoruz. İstediğimizi elde etmek niyetindeyiz. Şu anda yapacağın konuşmalar, yürüteceğin mantıklar, tartışmalar ya da pasif itaatsizlik seni kurtaramaz. Bize ya fikir verirsin...ya da.... Sistemimizi kurtarmak için atacağın adımları bize tam olarak anlatmazsan seni buradan çıkarmayız. Ondan sonra da radyoda aynı şeyi tüm ülkeye anlatacaksın. Bileğini kaldırdı, kronometresini gösterdi. Sana otuz saniye veriyorum. Hemen konuşmaya başlayıp başlamayacağına karar ver. Cevabın olumsuz olursa, başlarız. Anladın mı. Galt dosdoğru onlara bakıyordu. Yüzü ifadesizdi. Gereğinden fazla şey anlıyormuş gibiydi. Cevap vermedi. Sessizliğin içinde kronometrenin saniyeleri sayışını duydular, ardından Mouch'un boğuk, düzensiz solukları duyuldu, iki eli koltuğunun kollarına sarıldı. Ferris makinenin başındaki teknisyene işaret verdi, adam şalteri çekti. Cam gösterge aydınlanırken peşpeşe iki ses çıkardı. Biri elektrik jeneratörlerine özgü pesten bir uğultu, diğeri saat tıklaması gibi düzenli bir tempoydu, ama acayip bir rezonansı vardı. Bu sesin amplifikatörden geldiğini, Galt'ın kalp atışlarını dinlemekte olduklarını sonradan anladılar. Ferris parmağını kaldırıp sinyal vererek, Üç numara, dedi. Teknisyen vanalardan birinin altındaki düğmeye bastı, Galt'ın vücudunda uzun bir ürperti dolaştı, sol kolu spazmlarla sarsılmaya başladı, bileğiyle omzuna verilen akımla titredi. Başı arkaya sarka, gözleri kapandı, dudakları gerildi. Hiç ses çıkarmadı. Teknisyen parmağını düğmeden çekince Galt'ın kolundaki titreme kesildi. Hiç hareket etmiyordu. Üç adam bir an için, yoklayan bakışlarla çevrelerine baktılar. Ferris'in gözleri boş boş bakarken, Mouch'unkiler korku yansıtıyordu. Taggart hayal kırıklığına uğramış gibiydi. Sessizliğin içinde o tempolu ses duyulmaya devam ediyordu. Ferris, İki numara, dedi. Bu sefer sarsılıp titreyen Galt'ın sağ bacağı oldu. Akım bileğine ve kalçasına verilmişti. Elleri şiltenin iki yanına sarıldı. Başı bir kere sarsıldı, bir yandan bir yana savruldu, sonra hareketsiz kaldı. Kalbin atışı belli belirsiz hızlanmıştı. Ferris, Bir numara, yavaştan başla, dedi. Galt'ın bedeni havaya fırlayıp şilteye düştü, uzun ürpertilerle sarsıldı, kayışlarla bağlanmış bileklere asıldı. Akım bir bileğinden diğerine gidip gelmekte, ciğerlerinden geçmekteydi. Teknisyen düğmeyi yavaş yavaş çeviriyor, akımın voltajını yükseltiyordu. Göstergenin ibresi tehlikeyi gösteren kırmızı alana doğru kaymaya başlamıştı. Galt'ın soluğu artık kesik kesik duyuluyordu. Akım kesildiğinde Ferris, Yetti mi. diye sordu. Galt cevap vermedi. Dudakları hafifçe kıpırdadı, hava alabilmek için aralandı. Stetoskopun vuruşları yarışa kalkmıştı. Ama solukları dengeli bir ritme dönüşüyordu. Gevşemek için kontrollü bir çaba serfetmekte olduğu belliydi. Taggart, Fazla yumuşak davranıyorsun ona. diye bağırdı. Gözleri şiltede yatan çıplak adamdaydı. Galt gözlerini açtı, bir an onlara baktı. Hiçbir şey anlaşılmıyordu. Ancak bakışlarının dengeli ve tam anlamıyla bilinçli olduğu belliydi. Sonra başını yine dayadı, hareketsiz yattı, onları unutmuş gibi davrandı. Çıplak vücudu bu mahzenle garip biçimde uyumsuzdu. Bunun, onlar da farkındaydı, ama hiçbiri bunun farkında olduğunu bilinçlendirmiyordu. Vücudunun uzun çizgileri, ayak bileklerinden yassı kalçalarına, belinin açısına, dik omuzlarına doğru yükselirken, eski Yunan heykellerini düşündürüyor, o heykellerdeki anlamı yansıtıyordu...ama daha uzun, daha hafif, daha aktif bir güce göre stilize edilmiş gibiydi. Daha aktif bir enerji ifade ediyordu. At arabası süren birinin vücudundan çok, uçak imal eden birinin vücuduydu. Eski Yunan heykelinin anlamı, insanın tanrı olarak heykeli, nasıl bu yüzyılın niteliğiyle çatışırsa, onun vücudu da, tarih öncesi faaliyetlerin yeri olan bu bodrumla öyle çelişiyordu. Bu çelişmeyi daha da güçlendiren etken, onun da elektrik tellerinin, paslanmaz çeliğin, presizyon cihazlarının, levyelerin, kontrol panellerinin dünyasına ait oluşuydu. Belki de seyredenlerin duygularının köküne gömülen ve direnişlere neden olan şey aslında buydu. Onlar bunu ancak bir nefret, odaklanmamış bir korku biçiminde hissedebiliyordu. Belki de jeneratörü ahtapota dönüştüren, bir vücudu buraya, onun kolları arasına atan şey, modern dünyada artık o tür heykellerin bulunmayışıydı. Ferris, Anladığıma göre sen bir tür elektrik uzmanısın diye güldü. Biz de öyleyiz...değil mi. Ona iki ses cevap verdi. Biri jeneratörün uğultusu, öbürü de Galt'a kalbinin gümbürtülü atışlarıydı. Ferris, Karma dizi. diye emir verirken tek parmağını havaya kaldırmışttı. Şoklar bu sefer düzensiz, önceden bilinmeyen aralıklarla geliyor, bu aralıklar bazen bir dakikadan fazla sürebiliyordu. Akımın belli iki elektrot arasında mı, yoksa hepsi arasında mı dolaştığı ancak Galt'a kol, bacak, beden veya tüm vücudundaki seyrimeler ve sarsılmalardan belli oluyordu. Göstergelerin ibreleri kırmızı alana yaklaşıyor, sonra yine uzaklaşıyordu. Makine, kurbanın vücudunu sakatlamaksızın en yüksek düzeyde acı verecek şekilde yapılmıştı. Aralardaki o kalp atışı sesleriyle doldurulmuş boşluklara dayanmak, izleyenlere zor gelmekteydi. Kalp atışları artık düzensiz bir tempodaydı ve hızlanmıştı. Aralıklar o atışların yavaşlamasını sağlayacak şekilde ayarlanmıştı, ama kurbanın dinlenmesine fırsat tanınmıyor, o her an yeni bir şoku beklemek zorunda kalıyordu. Galt gevşek biçimde uzanmış görünüyordu. Sanki acıyla mücadele etmeye kalkışmıyormuş gibiydi. Ona teslim oluyor, onu inkar etmiyor, dayanıyordu. Dudakları soluk almak için açılıyor, sonra birdenbire bir akım gelince, yine sımsıkı kapanıyordu. Vücudundaki sarsıntılı gerilime dilenmiyor, ama akım kesildiği anda o gerilimin hemen yok olmasını da sağlıyordu. Yalnızca yüzünün cildi gerilmişti, dudaklarının birleştiği çizgi arasıra bir yana kayıyordu. Şok göğsünden geçerken, başının sarsmalarıyla bakır rengi saçları uçuyor, rüzgarda geziyormuş gibi yüzüne geliyor, gözlerine düşüyordu. Seyredenler saçlarının renginin neden sürekli koyulaşmakta olduğuna pek akıl erdirememişlerdi, ama sonra bunun, terden olduğunu anladılar. Kurbanın kendi kalbinin sesini duyması, onu her an patlayacakmış gibi hissetmesi de özellikle plânlanmıştı. O kalp ne zaman bir vuruş atlasa, ne zaman temposu bozulsa, korkuyla titreyenler, bu odadaki seyirciler oluyordu. Kalp sanki sıçrıyor, kaburgalara çarpıyor, öfkelere kapılıyordu. İtiraz ediyordu kalp...ama adam...etmiyordu. Hareketsiz yatıyordu. Gözleri kapalı, elleri gevşek, kalbinin sağ kalma mücadelesini dinliyordu. İlk fire Wesley Mouch oldu. Öf, Tanrım, Floyd. diye bağırdı, Öldürme onu. Sakın öldürmeye kalkışma. O öldü mü, biz de öldük. Ölmez, dedi Ferris. Keşke ölsem diyecektir, ama ölmeyecektir. Makine buna izin vermez. Matematiksel olarak hesaplanmış. Güvenli. Of, yetmez mi artık. Şimdi sözümüzü dinleyecektir. Eminim dinleyecektir. Hayır. Yetmez. Benim istediğim, sözümüzü dinlemesi değil. İnanmasını istiyorum ben. Kabullenmesini istiyorum. Bizim için gönüllü olarak çalışmasını sağlamalıyız. Taggart, Devam et. diye haykırdı. Ne bekliyorsun. Akımı biraz arttıramaz mısın. Daha bağırmadı bile. Mouch şaşkınlık içinde, Neyin var senin. dedi. Akım Galt'ın vücudunu sarsarken Taggart'ın ona nasıl baktığını görmüştü. Çok yoğun bir ifade vardı Taggart'ın yüzünde...gözleri donuk ve ölüydü ama yüz kaslarında hemen hemen ayıp denecek bir zevkin karikatürü görülüyordu. Ferris ikide bir Galt'a, Yetti mi. diye bağırıyordu. Bizim istediğimizi istemeye hazır mısın. Hiç cevap gelmiyordu. Arada bir Galt başını kaldırıp onlara bakıyordu. Gözlerinin altında mor halkalar vardı, ama gözleri duru ve bilinçliydi. Seyirciler giderek artan panik duygusunun etkisiyle, olaya anlam verme yeteneklerini de, kullanacakları dilin kontrolünü de kaybediyorlardı. Üçünün sesleri birbirinden farksız çığlıklarla birbirine karışıp durmaktaydı Senin devralmanı istiyoruz....Senin yönetmeni istiyoruz....Sana emirler vermeni emrediyoruz....Diktatör olmanı talep ediyoruz....Sana bizi kurtarmanı emrediyoruz....Düşünmeni emrediyoruz.... Cevap gelmiyordu. Tek duyabildikleri, kendi hayatlarının da bağlı olduğu o kalbin atışıydı. Akım, Galt'ın göğsünden geçiyor, kalp atışları düzensiz biçimde, bir yarışıp bir tökezliyordu ki...birdenbire vücut gevşeyip hareketsiz kaldı vuruş sesleri de kesildi. Sessizlik şaşırtıcı bir darbe gibi oldu. Onlar daha bağırmaya vakit bulamadan, korkularına bir korku daha eklendi. Galt gözlerini açmış, başını kaldırmıştı. Derken motor sesinin de durmuş olduğunu fark ettiler. Kontrol panelindeki kırmızı ışık da yanmıyordu. Akım kesilmiş, jeneratör susmuştu. Teknisyen parmağını düğmeye bastırıp duruyor, sonuç alamıyordu. Şalteri tekrar tekrar kapatıp açtı. Makinenin yan tarafına bir tekme attı. Kırmızı ışık bir türlü yanmıyor, ses de geri gelmiyordu. Ee. dedi Ferris. Evet. Ne oluyor. Teknisyen çaresizlik içinde, Jeneratör arızalandı, dedi. Nesi var. Bilmiyorum. Eh, bul ve tamir et. Adam, elektrik teknisyeni değildi. Bu göreve seçilmesi, bilgisinden ötürü değil, her düğmeye itirazsız basma kapasitesinden ötürüydü. O görevi öğrenmek için gereken çaba onu öyle yoruyordu ki, başka bir şey daha öğrenecek hâli kalmıyordu. Makinenin arka kapağını açtı, karmaşık kablolara şaşkın şaşkın baktı. Görebildiği kadarıyla, bir bozukluk yok gibiydi. Lastik eldivenlerini giydi, eline bir pense aldı, rastgele birkaç vidayı sıkıştırdı, sonra kafasını kaşıdı. Bilemiyorum, dedi. Sesinde çaresiz bir uysallık vardı. Ben nereden bilebilirim. Üç adam birden ayağa kalkmışlardı. Makinenin tepesine üşüşmüş, içinde parçalara bakıyorlardı. Refleks hareketiydi bu. Ne yapmaları gerektiğini bilmediklerinin kendileri de farkındaydı. Ama onu onarmak zorundasın. diye bağırdı Ferris. Çalışması şart. Elektrik gerek bize. Taggart, Devam etmeliyiz. diye haykırırken titriyordu. Gülünç bu.Buna razı olamam. Yarıda kesilemez. Onu dünyada bırakmam. Parmağıyla şiltenin bulunduğu tarafı gösteriyordu. Ferris, teknisyene, Bir şeyler yap. dedi. Orada durma öyle. Bir şeyler yap. Tamir et şunu. Sana tamir etmeni emrediyorum. Adam gözlerini kırpıştırarak, Ama nesi var, bilmiyorum, dedi. O hâlde öğren. Nasıl öğreneyim. Sana tamir etmeni emrediyorum. Beni duyuyor musun. Çalıştır onu...yoksa seni kovarım, hapse atarım. Ama nesinin bozulduğunu bilmiyorum. Adam şaşkın durumda içini çekti. Ne yapmak gerektiğini bilmiyorum. Arkalarından bir ses, Arıza vibratörde, dedi. Yıldırım gibi döndüler. Galt soluk alma çabası içindeydi, ama mühendislere özgü o güvenli, işinin ehli sesle konuşuyordu. Onu çıkar, alüminyum kapağını aç. Orada iki telin birleştirilmiş olduğunu göreceksin. Onları ayır, küçük bir törpü al, kirlenmiş yerlerini temizle. Sonra kapağı kapa, makineye yerleştir...jeneratörün çalışır. Uzun süren katıksız bir sessizlik oldu. Teknisyen, Galt'a bakıyordu. Gözgözeydiler. Koyu yeşil gözlerdeki ışıltıyı o bile fark edebilmişti. O ışıltı, tiksinti ve alaycılık karışımıydı. Bir adım geri çekildi. Bilincinin tutarsız loşluğu içinde, kelimesiz, şekilsiz, yorumsuz bir yolla, o mahzende olanların anlamını o bile birdenbire kavramıştı. Galt'a baktı...üç adama baktı...makineye baktı. Ürperdi, penseyi elinden bıraktı, fırlayıp odadan kaçtı. Galt patlayıp gülmeye başladı. Üç adam makineden uzaklaşıyor, geriliyorlardı. Teknisyenin anladığı şeyi kendileri anlamama mücadelesi vermekteydiler. Taggart birdenbire, Hayır. diye haykırdı. Galt'a göz açıp ileri fırlamıştı. Hayır. Bunu onun yanına bırakmam. Diz üstü çöktü, vibratörün alüminyum silindirini deli gibi aramaya koyuldu. Ben kendim tamir ederim. Kendim çalıştırırım. Devam etmek zorundayız. Onu çökertmek zorundayız. Ferris tedirgin bir sesle, Yavaş ol, Jim, dedi, uzanıp onu ayağa kaldırdı. Mouch yalvaran bir sesle, En iyisi...bu gece bekleyelim mi. dedi. Gözü teknisyenin demin kaçtığı kapıdaydı. yarı imrenme, yarı korku vardı bakışlarında. Taggart, Hayır. diye bir çığlık attı. Jim, yeterince çekmedi mi.Unutma ki dikkatli olmalıyız. Hayır. Yeterince çekmedi. Daha bağırmadı bile. Mouch birdenbire, Jim. diye haykırdı. Taggart'ın yüzündeki bir şey onu fena halde korkutmuştu. Onu öldürmeyi göze alamayız. Bunu biliyorsun. Bana vız gelir. Onu çökertmek istiyorum. Bağırdığını duymak istiyorum. Ben onun... O anda birdenbire bağıran Taggart oldu. Uzun, âni, delici bir çığlıktı attığı, Apansız bir hayal görmüş gibiydi. Oysa gözleri boşluğa bakıyordu ve ifadesizdi. Yüzleşmekte olduğu görüntü aslında kendi içindeydi. Duygunun, kaçınmaların, numara yapmanın, eksik düşünmenin, sahte kelimelerin koruyucu duvarları...yollardan beri uğraşarak diktiği o duvarlar, bir an içinde çöküp gitmişti...Galt'ın ölmesini istediğini farkettiği anda...ardından kendi ölümünün de onu izleyeceğini bile bile, yine de bunu istediğini anladığı anda çökmüştü koruma duvarları. Birdenbire, ömrünün tüm eylemlerini hangi amaca yönlendirdiğini görmüştü. Mesele ruhunda, başkalarına olan sevgisinde, sosyal görevlerinde, öz saygısını korumak için ileri sürüp durduğu diğer bahanelerde değildi...mesele yaşayan her şeyi mahvetmek, bunu da yaşamayan şeyler uğruna yapmaktı. Her yaşayan değeri yok ederek gerçekliğe meydan okumak, bu yolla, gerçekliğe rağmen kendisinin var olabileceğini kendine kanıtlamak, katı, somut gerçeklere ihtiyacı olmadığını göstermekti. Daha bir dakika önce, Galt'a duyduğu nefretin, başka herkese olandan fazla olduğunu hissedebiliyordu. O nefreti, Galt'ın kötü olduğunun kanıtı sayabiliyordu. O kötülüğü daha fazla tanımlamaya ihtiyacı yoktu. Kendisi var olabilmek için Galt'ı yok etmek istiyordu. Ama şimdi, Galt'ı mahvetmeyi, kendi yokoluşu pahasına istediğini görmekteydi. Var olmayı, sağ kalmayı hiçbir zaman istememiş olduğunu, aslında Galt'ın büyüklüğüne işkence etmek, o büyüklüğü yok etmek istediğini görüyordu karşısında. Onu büyüklük olarak kabul eden...kendisiydi. Var olan tek standarda göre büyüklük...kabul etmek istense de, istenmese de. Gerçeğe hakimiyeti başka herkesinkinden fazla olan bir insanın büyüklüğü. O anda, James Taggart kendini bir ültimatomla karşı karşıya buldu...ya gerçekliği kabullenecek, ya da ölecekti. Duyguları ölümü seçmişti. Ölümü, Galt'ın böyle parıldadığı bir alana teslim olmaktansa, ölmeyi. Galt'ın şahsında tüm varoluşu yok etme peşinde olduğunu anlıyordu. Bu bilgi onun bilincine kelimelerle ulaşmış değildi. Onun tüm bilgileri duygulardan oluşurdu. Şimdi de karşısında bir duygu ve bir vizyon vardı. O vizyonu silecek gücü kendinde bulamıyordu. Görmek istemediği çıkmaz yolları saklayan sisi artık geri çağıramıyordu. Her çıkmazın ucunda, varoluşa duyduğu nefreti görüyordu. Cherryl Taggart'ın yüzünü görüyordu...o coşkun yaşama hevesiyle. Hep yok etmeye çalıştığı da o heves olmuştu. Kendi yüzünü bir katilin yüzü olarak görüyordu. Her insanın haklı olarak nefret etmesi gereken bir yüz. Değerleri sırf değer oldukları için yok eden, kendi kötülüğünü fark etmemek için öldüren biri. Karşısındaki vizyona bakarak, Hayır... diye inledi. Ondan kurtulmak için başını iki yana sallayıp duruyordu. Hayır...Hayır... Evet, dedi Galt. Galt'ın gözlerinin kendi gözlerine baktığını görüyordu. Sanki Galt da kendi gördüğü şeyleri görüyormuş gibi. Sana bunu radyoda söylemiştim, değil mi. dedi Galt. İşte James Taggart'ın en çok korktuğu son damga buydu. Bundan kurtuluş yoktu. Damga...ve objektifliğin kanıtı. Hayır... dedi yine çok zayıf bir sesle. Ama bu ses artık yaşayan bir bilincin sesi değildi. Bir an durup boşluğa öylece baktı, sonra bacakları büküldü, yere oturuverdi. Çevresindeki hareketlerden habersiz, hâlâ boş boş bakıyordu. Mouch, Jim.... diye seslendi. Cevap gelmedi. Mouch'la Ferris, Taggart'a ne olduğunu kendilerine sormadılar, merak da etmediler. Ona olan şeyi keşfetmeye çalışmamaları gerektiğini biliyorlardı, çünkü kendileri de aynı kaderi paylaşabilirlerdi. Bu gece kimin çökertildiğini anlamışlardı. Bunun artık James Taggart'ın sonu olduğunu görüyorlardı...vücudu sağ kalsa da, kalmasa da. Ferris titreyen bir sesle, Biz...Jim'i buradan çıkaralım, dedi. Ona bir doktor bulalım ya da...bir yete götürelim. Taggart'ı çekip ayağa kaldırdılar. O direnmedi. Uyuşmuş gibi uydu onlara. İttikleri zaman adımlarını atmaya başladı. Galt'ı indirmek istediği düzeye inen kendisi olmuştu. İki arkadaşı iki koluna girip onu odadan çıkardılar. Kendilerinin de Galt'ın gözlerinden kaçmak istediklerinin bilincine varmaktan böylelikle kurtulmuş oluyorlardı. Galt onları son derece dikkatli gözlerle seyretmekteydi. Ferris muhafızların başına, Geri döneceğiz, dedi. Burada kal ve hiç kimseyi içeri bırakma. Anladın mı. Hiç kimseyi. Taggart'ı ağaçların oraya park etmiş arabanın içine ittiler. Ferris oradaki ağaçlara, gökyüzünün karanlığına da, Geri döneceğiz. diye duyuruda bulundu. Şu an için bir tek şeyden emindiler, o da o mahzenden kurtulmak zorunda olduklarıydı. O mahzende, yaşayan jeneratörü ölü jeneratöre bağlı durumda bırakmışlardı. Adımlarının sesi amaçlı, dengeli, açıktı. Ağaçlar arasındaki patikada çın çın ötüyordu. Başını ay ışığına doğru çevirdi, adamın kendisini görmesini, tanımasını sağladı. İçeri giriyorum, dedi. Adam robot gibi bir sesle, Girmek yasak, diye cevap verdi. Dr. Ferris'in emri. Ben buraya Bay Thompson'un emriyle geldim. Hı....Ben...Ben onu bilmiyorum. Ben biliyorum. Yani Dr. Ferris bana söylemedi...Bayan. Ben söylüyorum. Ama ben Dr. Ferris'ten başka kimseden emir alamam. Bay Thompson'a karşı gelmek mi istiyorsun. Yo, hayır, bayan. Ama...eğer Dr. Ferris içeriye kimseyi sokma dediyse, kimseyi sokma demektir... Sonra güvensiz bir sesle, yakarırcasına ekledi. Öyle değil mi. Benim Dagny Taggart olduğumu, gazetede Bay Thompson'la ve ülkenin liderleriyle resimlerimi görmüş olduğunu hatırlamıyor musun. Evet, Bayan. O halde onların emrine itaatsizlik edip etmeyeceğine karar ver. Yo, hayır, Bayan' İtaatsizlik etmek istemem. O hâlde bırak, gireyim. Ama Dr. Ferris'in emrine de itaatsizlik edemem. O zaman seç. Ama seçemem, bayan. Ben kimim ki seçeyim. Mecbursun. Bakın, dedi adam çabucak. Cebinden bir anahtar çıkarmış, kapıya doğru dönmüştü. Şefe sorayım. O... Hayır, dedi Dagny. Sesindeki bir şey, adamın dönüp ona bakmasına yol açtı. Dagny elindeki silahı dosdoğru onun kalbine çevirmişti. Beni dikkatle dinle, dedi. Ya içeri girerim, ya da seni vururum. Elinden gelirse, sen daha önce beni vurmaya çalış. O seçeneğin hâlâ var...başka da seçeneğin yok. Şimdi karar ver. Adamın ağzı açıldı, anahtar elinden düştü. Çekil önümden, dedi Dagny. Adam başını telaşla iki yana salladı, sırtını kapıya dayadı. Ah, Tanrım, Bayan. Yutkundu, çaresizlik içinde inledi. Bay Thompson tarafından geldiğinizi bile bile sizi vuramam. Dr. Ferris'in talimatının tersine içeriye girmenize de izin veremem. Ne yapacağım. Küçük bir insanım ben. Yalnızca emirleri yerine getiriyorum. Bana kalsa.... Kendi hayatın, dedi Dagny. Şefe sormama izin verseniz, o bana söyler ve... Hiç kimseye soramazsın. Ama gerçekten Bay Thompson'ın emriyle geldiğinizden nasıl emin olabilirim. Olamazsın. Belki de onun emriyle gelmedim. Kendi kafama göre hareket ediyorum, sen de bana itaat ettiğin için hapse atılırsın. Belki gerçekten onun emriyle geldim, bu sefer itaatsizlik ettiğin için hapse atılırsın. Belki Dr. Ferris'le Bay Thompson bu konuda aynı fikirdedir. Belki de değildir, ya birine, ya da ötekine karşı çıkmak zorunda kalırsın. Senin karar vereceğin bunlar işte. Soracak kimse yok, kimseyi arayamazsın, kimse sana talimat veremez. Kendi kararını kendin vermek zorundasın. Ama ben karar veremem. Neden ben. Çünkü kapıyı tıkayan senin bedenin. Ama ben karar veremem. Karar vermek benim işim değil. Üçe kadar sayıyorum, dedi Dagny. Üçte ateş edeceğim. Durun. Durun. Evet ya da hayır demedim. Kapıya sımsıkı yaslanıyor, bağırıyordu. Sanki zihnin ve bedenin hareketsizliğiyle koruyordu kendini. Bir... dedi Dagny. Adamın gözlerinin korkuyla ona baktığım görüyordu. ...İki...Silahın yarattığı korku, karar verme korkusundan azdı. Bu belli oluyordu. ...Üç. Hayvana ateş etmekte bile kararsızlık gösterecek biri olan Dagny, sakın sakin tetiği çekti, sorumsuz ve bilinçsiz yaşamak isteyen adamı kalbinden vurdu. Tabancanın susturucusu vardı. Kimsenin dikkatini çekecek bir ses çıkmadı. Yalnızca ayaklarının dibine yığılan vücudun gümlemesi duyuldu. Dagny anahtarı yerden aldı, sonra kararlaştırıldığı gibi birkaç saniye bekledi. Yanına ilk gelen Francisco oldu. Binanın köşesini dönüp ortaya çıkmıştı. Onu Hank Rearden izledi.Ardından Ragnar Danneskjöld belirdi. Binanın çevresindeki ağaçların arasında nöbet tutan dört muhafız vardı. artık dördünün de hesabı görülmüştü. Biri ölmüş, üçü de bağlanıp ağzı tıkanarak yerlerinde bırakılmışlardı. Dagny tek kelime söylemeden anahtarı Francisco'ya verdi. Kapıyı o açıp içeriye yalnız girdi, kanadı arkasından tam kapamadı, birkaç santim aralık bıraktı. Öteki üçü o aralığın dışında bekliyorlardı. Holü tavana asılmış çıplak ampul aydınlatıyordu. İkinci kata çıkan merdivenlerin dibinde bir muhafız vardı. Francisco'nun kapıdan buranın sahibiymiş gibi girdiğini görünce, Kimsin sen. diye bağırdı. Bu gece buraya kimse gelmeyecekti. Ben geldim, dedi Francisco. Rusty neden içeriye bıraktı seni. Herhalde kendine göre sebepleri vardı. Bırakmamalıydı. Birisi o varsayımı değiştirdi Francisco'nun gözleri ortalığın hızla bir envanterini çıkarıyordu. Merdivenin dönemecinde ikinci bir nöbetçi daha vardı. Başını eğmiş, onlara bakıyor, dinliyordu. İşiniz ne. Bakır madenciliği. Hı. Yani...kimsiniz siz. Adım şimdi söylenemeyecek kadar uzun. Şefinize söylerim. Nerede o. Soruları ben sorarım. Ama bir adım gerilemişti. Kodaman rolü yapmaya kalkışma burada...yoksa hemen... İkinci nöbetçi, Francisco'nun halinden etkilenip, Hey, Pete, o sahiden kodaman. diye bağırdı. Birincisi bunu anlamazdan gelmeye çalışıyordu. Korkusunun artmasıyla sesi de yükselmeye başladı, Ne peşindesin. diye çıkışa Francisco'ya. Şefinize söylerim dedim. Nerede şef. Soruları ben sorarım. Cevap vermem. Ya, vermezsin, öyle mi. diye hırladı Pete. Kuşkulu durumlarda başvurabileceği bir tek çare vardı. Eli kalçasındaki silaha doğru gidiyordu. Francisco'nun eli, iki adamın da göremeyeceği kadar hızlıydı, tabancası da sessizdi. İlk gördükleri, Pete'in elindeki silahın uçması, parçalanan parmaklarından kanlar boşalması oldu, ardından boğuk bir acı çığlığı duyuldu, inleyerek yere devrildi. İkinci nöbetçi olup biteni kavrayana kadar, Francisco'nun namlusu ona dönmüştü. Vurmayın, bayım. diye bağırdı. Francisco tek eliyle namlunun nişanını koruyup ötekiyle kapı aralığına sinyal verirken, Ellerini kaldırıp aşağıya in, dedi. Nöbetçi inene kadar, Rearden onun silahını almaya hazırdı, Danneskjöld de elleriyle ayaklarını bağladı. Adamı en çok korkutan Dagny'yi görmek olmuştu. Anlayamıyordu. Üç adamın başlarında kasket, üstlerinde anorak vardı. Hareket ediş biçimleri olmasa, insan onları haydut sanabilirdi. Ama bu kadının varlığını açıklamaya imkân yoktu. Şimdi, dedi Francisco. Şefiniz nerede. Adam başıyla merdivenleri gösterdi. Yukarda. Binada kaç nöbetçi var. Dokuz. Neredeler. Biri bodrumda. Ötekilerin hepsi yukarda. Nerede. Büyük laboratuarda. Penceresi olan. Hepsi mi. Evet. Francisco koridorda gördüğü kapıları gösterdi Bu odalar ne. Onlar da laboratuvar. Gece olduğu için kilitlendi. Anahtar kimde. Onda. Başıyla Pete'i işaret etti. Rearden'la Danneskjöld anahtarı Pete'in cebinden aldılar, Francisco sorgulamasını sürdürürken odaları hızla ve sessizce denetlediler. Binada başkaları da var mı. Yok. Burada bir tutuklu yok mu. Onu bilemem. Bize asla söylemezler. Dr. Ferris burada mı. Hayır. On, onbeş dakika önce gitti. Şimdi, şu yukardaki laboratuvar...kapısı tam merdivenin üst sahanlığına mı açılıyor. Evet. Kaç kapı var orada. Üç. Bu ortadaki. Öteki odalar nedir. Bir yanda küçük bir laboratuvar, öbür yanda Dr. Ferris'in ofisi var. Aralarında birbirine açılan kapılar var mı. Evet. Francisco arkadaşlarına doğru dönerken, nöbetçi yalvaran bir sesle, Bayım, size bir soru sorabilir mıyım. dedi Sor. Kimsiniz siz. Cevap salon takdimleri havasında geldi Francisco Domingo Carlos Andres Sebastian d'Anconia Nöbetçiyi ağzı açık bakar durumda bırakıp döndü, arkadaşlarıyla fısıldaştı. Rearden tek başına, hızla ve sessizce yukarıya yöneldi. Laboratuarın duvarlarına kafesler içinde fareler ve kobaylar dizilmişti.Onları oraya dizen, ortadaki uzun laboratuar masasında poker oynamakta olan muhafızlardı. Altı tanesi oynuyor, ikisi karşıt köşelere dikilmiş, ellerinde silahlarıyla kapıyı kontrol ediyordu. Rearden'ı girdiği anda vurulmaktan kurtaran, yüzü olmuştu. O yüzü çok iyi tanıyorlardı...burada görmeyi ise, hiç ummuyorlardı. Sekiz suratın kendisine tanıyarak baktığını, gözlerine inanamadıklarını görüyordu. Kapıda durmuş, ellerini pantolonunun ceplerine sokmuştu. İş patronlarının rahat, kendine güvenen hâli vardı onda. Vakit kaybetmek istemeyen insanlara özgü net bir sesle, Kim amir burada. diye sordu. Oyun masasında oturan ince yapılı biri, Siz...aslında siz... diye kekeledi. Ben Hank Rearden'ım. Şef siz misiniz. Evet. Ama...siz nereden geldiniz. New York'tan. Burada ne yapıyorsunuz. Demek size haber verilmedi. Haber mi...ne hakkında. Amirlerinin onun yetkisine hakaret ettiğinden kuşkulandığı ve gücendiği çok belliydi. Adamakıllı zayıf, uzun boylu biriydi. Kesik kesik hareket ediyordu. Çökmüş bir yüzü, tedirgin, odaklanmayan gözleri vardı. O gözler madde bağımlılarını hatırlatıyordu. Benim buraya gelişim hakkında. Siz...sizin burada işiniz olamaz, diye sesini yükseltti adam. Korkuyla blöf arasına sıkışmıştı. Önemli bir üst düzey karar alırken kendisini adamış olmasından çok korkuyordu. Siz hain değil misiniz...terk edip... Bakıyorum gerilerde kalmışsın, arkadaş. Odadaki diğer yedi kişi, Rearden'a dehşet içinde, bâtıl inancı zorlayan bir kararsızlıkla bakıyorlardı. Silahı olan ikisi, o silahları hâlâ ona dönük tutmaktaydılar. Otomaton gibi duruyorlardı. Rearden ise onları hiç görmüyormuş gibi davranıyordu. Şef, Neymiş peki burada işiniz. diye sordu. Tutukluyu almaya geldim. Onu bana teslim edeceksiniz. Merkezden geliyorsanız, tutukluyla ilgili hiçbir şey bilmemem gerektiğinin farkında olmaksınız...ayrıca ona hiç kimse elini süremez. Benden başka. Şef ayağa fırladı, telefona koştu, kulaklığı kaptı. Daha kulağına götürürken hemen elinden bıraktı. Hareketindeki panik titreşimi, odadakilerin hepsini etkiledi. Telefonun kesik olduğunu duymuştu adam. Tellerin kesilmiş olduğu belliydi. Yüzünde bir suçlama ifadesiyle Rearden'a döndü, ama Rearden'ın küçümseyen tiksintisiyle karşılaştı. Böyle mi nöbet tutulur. Bunun olmasına nasıl izin verdiniz. Siz tutukluyu bana verseniz daha iyi olacak...başına bir şey gelmeden önce. Yoksa sizi ihmalden ve itaatsizlikten rapor ederim. Kimmiş tutuklu. Rearden gülümsedi. Arkadaş dedi. Kendi amirlerin sana söylemeyi uygun bulmuyorsa, ben hiç söylemem. Sizin buraya geleceğinizi söylemeyi de uygun bulmadılar. Şefin sesi, öfkenin çaresizliğini itiraf ediyor, güçsüzlüğünü kendi adamlarına ilan ediyordu. Doğru söylediğinizi nereden bileyim. Telefon kesikken bunu bana kim söyleyebilir. Ne yapacağımı nereden bileceğim. O sizin sorununuz, benim değil. Size inanmıyorum. Çığlığı kesinlik ifade edemeyecek kadar tizdi. Hükümet sizi göreve nasıl yollar...siz ortadan kaybolan hainlerden biriyken, John Galt'ın arkadaşlarından biriyken ve o da... Ama duymadın mı. Neyi. John Galt hükümetle anlaştı, hepimizi geri getirdi Ah, Tanrıya şükür. Bu çığlık nöbetçilerin en gencinden yükselmişti. Kapa çeneni. Senin siyasî fikirlerin olamaz, olmamalı. Şef, genç adamı tersledikten sonra Rearden'a döndü. Radyoda neden duyurulmadı. Hükümet politikalarının ne zaman ve ne yolla açıklanacağı konusunda, senin fikirlerine mi danışılacak. Uzun bir sessizlik süresi içinde, kafeslerdeki hayvanların tırmık seslerini dinlediler. Rearden, Sanırım size hatırlatmam gerek, dedi. Sizin göreviniz emirleri sorgulamak değil, onlara itaat etmek. Üstlerinizin politikalarım bilmek ya da anlamak zorunda değilsiniz. Yargılamak, seçmek ve kuşku duymak size düşmez. Ama sizin sözünüzü dinlemem gerekiyor mu, onu bilmiyorum. Reddedersen sonuçlarına katlanırsın. Şef masaya yaslanıp gözlerini odada dolaştırdı. Bakışları Rearden'ın yüzünden, köşelerdeki iki silahlı adamına kaydı. Adamlar namluyu belli belirsiz bir hareketle yeniden kontrol ettiler. Odada ürkek bir hışırtı duyuldu, hayvanlardan biri kafesinde ciyakladı. Rearden, Sanırım sana söylemem gerek, dedi. Sesi biraz sertleşmişti. Yalnız değilim. Arkadaşlarım dışarda bekliyor. Nerede. Odanın etrafında Kaç kişi. Öğrenirsin...şu ya da bu şekilde. Nöbetçiler arasından titrek bir ses, inilti gibi yükseldi. Bakın, Şef, biz bu adamlarla kapışmak istemeyiz...bunlar... Kes sesini. diye uludu şef. Hemen dikleşmiş, tabancasını konuşan nöbetçiye çevirmişti. İçinizden hiç kimse korkaklık edip bana lâf söylemeye kalkmasın. diye kükredi. Öyle yaptıklarını biliyor, bunu örtbas etmek için bağırıyordu, Paniğin eşiğindeydi. Bir şekilde adamlarının yüreğini bir etkenin zayıflattığını anlıyordu. Korkacak hiçbir şey yok. Kendi kendine bağırıyor, güvenli saydığı şiddet havasını yeniden sağlamaya çalışıyordu. Ne korkacak şey var, ne de korkacak kimse. Göstereceğim size. Olduğu yerde döndü, sarsılan kolunu uzattı, Rearden'a ateş etti. İçlerinden bazıları Rearden'ın sallandığını gördü. Sağ eli sol omzuna gitmişti. ötekilerse aynı anda şefin elindeki silahın yere düşüp çarptığını, ağzından kopan çığlıkla birlikte elinden kanlar boşaldığını gördüler. Ancak ondan sonra hep birlikte Francisco d'Anconia'yı fark ettiler. Soldaki kapıda duruyordu. Sessiz, silahı hâlâ şefe dönük bir vaziyette. Adamların hepsi ayağa fırlayıp silahlarını çekti, ama ateş etmeye cesaret edemediklerinden, o ilk ânın avantajını kaybettiler. Francisco, Yerinizde olsam, yapmazdım, dedi. Nöbetçilerden biri, Tanrım. diye soludu, hatırlayamadığı bir adı kafasında aramaya çalıştı. Bu...bu adam...dünyanın bütün bakırını havaya uçuran adam. Rearden, Evet, o, dedi. Adamlar Francisco'ya bakarak gerilerken, bu söz üzerine dönüp Rearden'ın hâlâ girdiği kapıda durmakta olduğunu gördüler. Elindeki silah onlara dönüktü, omzunda da kara bir leke yayılıp duruyordu. Şef kararsız adamlarına, Vurun, sersemler. diye haykırdı. Ne bekliyorsunuz. Vurup devirin onları. Tek koluyla masaya asılıyor, diğer kolundan kanlar boşalıyordu. Savaşmayan her adamı rapor edeceğim. idama mahkum ettireceğim bu yüzden. Atın silahlarınızı. dedi Rearden. Yedi muhafız bir an donmuş gibi durdular, iki emre de uymadılar. Genç olanı, Bırakın çıkayım buradan. diye bağırıp sağdaki kapıya atıldı. Kapıyı tutup açtı, bir anda geriye sıçradı Dagny Taggart, elinde silahıyla eşikte duruyordu. Muhafızlar yavaşça odanın ortasına çekilmeye başlamışlardı. Bir gerçek dışılık duygusuna kapılıyorlardı. Görmeyi hiç ummadıkları efsane insanlar karşılarındaydı. Hayaletlere ateş açmaları emredilmiş gibi davranıyorlardı. Atın silahlarınızı, dedi Rearden tekrar. Neden burada olduğunuzu bilmiyorsunuz. Biz biliyoruz. Tutuklunuzun kim olduğunu bilmiyorsunuz. Biz biliyoruz. Amirlerinizin neden onu korumanızı istediğini bilmiyorsunuz. Biz onu neden buradan çıkarmak istediğimizi biliyoruz. Siz savaşınızın amacını bilmiyorsunuz. Biz kendi savaşımızın amacını biliyoruz. Ölürseniz, ne uğrana öldüğünüzü bilmeyeceksiniz. Biz ölürsek, bileceğiz. Onu...onu dinlemeyin. diye hırladı şef. Vurun. Size emrediyorum, vurun. Muhafızlardan biri şefe baktı, ellerini kaldırarak Rearden'a doğru gerilemeye başladı. Şef, Allah belânı versin. diye haykırdı, sol eliyle bir tabanca kapıp kaçak askerine ateş etti. Adamın devrilmesiyle birlikte pencerenin camı patladı, camlar odaya fıskiye gibi yağdı, bir ağacın dalından odaya mancınıkla fırlatılmış gibi, uzun boylu, ince bir adam daldı, ayakları üzerine iniş yaptı erişebildiği ilk nöbetçiye ateş etti. Kör korkuya kapılmış biri, Sen de kimsin. diye bir çığlık attı. Ragnar Danneskjöld. Ona üç ses aynı anda cevap verdi...upuzun, giderek şişen bir panik iniltisi, dört tabancanın yere düşmesi bir de, nöbetçilerden birinin şefi alnının ortasından vurması. Garnizonun sağ kalan dört kişisi bilinçlerinin artıklarını toparlamayı başardıklarında, kendilerini yere yatırılmış, bağlanmış, ağızlarını da tıkanmış buldular. Beşincisi ayakta bırakılmış, elleri arkasına bağlanmıştı. Francisco ona, Tutuklu nerede. diye sordu. Bodrumda... herhalde. Anahtar kimde. Dr. Ferris'te. Bodruma inen merdiven nerede. Dr. Ferris'in odasındaki kapının ardında. Yolu göster. Yola koyulduklarında, Francisco, Rearden'a döndü. İyi misin, Hank. Tabiî Dinlenmek ister misin. Daha neler. Dr. Ferris'in odasındaki kapının eşiğinden, aşağıya inen dik taş merdivene baktılar, bir aşağıki sahanlıkta duran nöbetçiyi gördüler. Francisco, Ellerini havaya kaldır, buraya gel. diye emir verdi. Nöbetçi orada kararlı bir yabancının siluetini görüyor, tabancanın parıltısını algılıyordu...bu kadarı yeterdi. Hemen emre uydu. Rutubetli taş merdivenlerden kurtulduğuna memnun gibiydi. Onu da, kendilerine yol gösteren adamla birlikte bağlayıp ofiste bıraktılar. Artık, dört kurtarıcı, hızla aşağıya inip dipteki çelik kapının kilidini açmakta serbestti. Şimdiye kadar kontrollü bir disiplin içinde hareket etmişlerdi, ama artık gemleri boşalmış gibiydi. Danneskjöld'ün elinde, kilidi parçalayacak araçlar hazırdı. Bodruma ilk giren Francisco oldu, bir an için kolunu uzatıp Dagny'nin yolunu kesti...bu arada, gördüğü manzaranın dayanılır olup olmadığını anlamaya çalıştı...sonra onun koşup yanından geçmesine izin verdi. Yerdeki dolaşık kabloların ötesinde, Galt'ın başını kaldırdığını, onlara selamlar gibi bir tavırla bakmakta olduğunu görmüştü. Dagny şiltenin yanında dizlerinin üzerine çöktü. Galt ona baktığında, yüzünde vadide o ilk sabahki bakışları gördü. Gülme sesi gibi bir gülümseme. Acıyı hiçbir zaman görmemiş bir gülümseme. Sesi yumuşak ve alçaktı. Hiçbirini ciddiye almak zorunda değildik, değil mi. Dagny gözlerinden yaşlar boşalarak, ama gülümsemesiyle kesin emin olduğunu belirterek, Hiç değildik, dedi. Rearden'la Danneskjöld onu yatağa bağlayan bantları kesiyorlardı. Francisco elindeki brendi şişesini Galt'ın dudaklarına uzattı. Galt içti, sonra kolları serbest kalınca doğrulup dirseğine dayandı. Bana bir sigara verin, dedi. Francisco dolar işaretli paketini çıkardı. Sigarasını aleve doğru uzatırken Galt'ın eli biraz titriyordu, ama Francisco'nun eli çok daha fazla titriyordu. Galt alevin üzerinden Francisco'nun gözlerine bakarak ona gülümsedi, onun sormadığı sorulara cevap verdi. Evet, oldukça kötüydü, ama dayanılmaz değildi...kullandıkları voltaj türü de kalıcı hasara yol açmayan tür. Francisco, Günün birinde bulacağım onları, dedi. Her kimlerse... Sesi yamyassı, ölü, zor duyulan bir sesti. Geri kalanını o ses tonu ifade ediyordu. Bulursan, geriye öldürecek bir şey kalmadığını göreceksin. Galt çevresindeki yüzlere baktı, o gözlerdeki rahatlama ifadesini, yüz hatlarındaki öfkenin şiddetini gördü. Kendi yaşadığı işkenceyi şu anda onların da yaşamakta olduklarını biliyordu. Bitti artık, dedi. Kendinizinkini benimkinden beter hâle getirmeyin. Francisco başını başka tarafa çevirdi. Sana olduğu için... diye fısıldadı. Sana...senden başka kime olsa... Ama bana olmak zorundaydı. Tabiî eğer son eli oynamak istiyorlarsa. Denediler ve... elini sallayıp odayı işaret etti, burayı kuranların anlamını ifade eder gibi yaptı. Hepsini geçmişe gömdü. Hepsi o kadar dedi. Francisco başıyla evetledi. Hâlâ başka tarafa bakıyordu. Elinin bir an için Galt'ın bileğine sımsıkı sarılması, verdiği tek cevap oldu. Galt doğrulup oturdu. Yavaş yavaş kaslarının kontrolünü kazanmaya başlıyordu. Dagny uzanıp ona yardım etmeye çalışınca, başını kaldırıp onun yüzüne baktı, o yüzde gözyaşlarına karşı verilen mücadelenin işareti olan gülümsemeyi gördü. Galt'ın çıplak vücudundan başka hiçbir şeyin önemi olmadığını ve o bedenin yaşıyor olduğunu bilmekti mücadeleyi veren. O vücudun nelere dayandığını bilmekti. Galt gözlerini onunkilerden ayırmadan elini kaldırdı, parmak uçlarını onun beyaz kazağının yakasına değdirdi, bundan böyle önemli olmaya başlayacak şeyleri anladığını belli etti, ona da hatırlattı. Dagny'nin dudaklarındaki belli belirsiz titreme, yumuşayarak bir gülümsemeye dönüştü, o da ona anladığını ifade etmiş oldu. Danneskjöld, Galt'ın gömleğini, pantolonunu, diğer giysilerini buldu. Hepsi odanın köşesine atılmış, duruyordu. Yürüyebilecek misin acaba, John.' diye sordu. Tabii. Francisco'yla Rearden, Galt'ın giyinmesine yardım ederken, Danneskjöld sakin sakin, sistematik hareketlerle, görünüşe göre duygularını işe hiç karıştırmadan, işkence makinesini parçaladı. Galt ayakları üzerinde pek de sağlam duramıyordu, ama yine de ayaktaydı. Francisco'nun omzuna dayanmıştı. İlk birkaç adım zor geldi, sonra kapıya vardıklarında, yürüme hareketlerini düzene sokmayı başardı. Bir kolu Francisco'nun omzuna sarılmış, destek buluyor, diğeri Dagny'nin omuzlarını tutmuş, hem destek alıyor, hem de destek veriyordu. Tepeden aşağıya yürürken konuşmadılar. Ağaçların karanlığı çevrelerini sarıyor, onlara ek koruma sağlıyor, ayın pırıl pırıl ışığını da, arkada Devlet Bilim Enstitüsü'nün pencerelerinden dökülen daha parlak ışığı da engelliyordu. Francisco'nun uçağı, bir sonraki tepenin eteğinden başlayan çayırın kenarında, iri çalıların arasına saklanmıştı. Çevrelerinde uzanan kilometrelerce alanda hiçbir yerleşim yeri yoktu. Ölü yaban otlarının üzerine bir anda deli gibi boşalan uçak ışıklarını görecek, sorgulayacak kimse de yoktu. Pilot koltuğuna geçen Danneskjöld motoru çalıştırdı. Kapı kapanıp tekerler dönmeye başlayınca, Francisco ilk defa gülümsedi. Galt'a yatan koltuğa uzanması için yardım ederken, Sana emir vermek için elime ilk defa fırsat geçiyor, dedi. Sakin yat, dinlen, rahatına bak...Sen de öyle. Bunu Dagny'ye söylüyor, Galt'ın yanındaki koltuğu işaret ediyordu. Tekerler giderek daha hızlı dönüyor, hız kazanırken amaç kazanıyor, hafiflik kazanıyor, toprağın küçük tümsek ve çukurlarının oluşturduğu güçsüz engellere aldırmıyordu. Hareket sarsıntısız bir kayganlığa ulaştığında, ağaçların aşağıya doğru kayışını, pencereden görünmez oluşunu izlediler. Galt sessizce uzandı, dudaklarını Dagny'nin eline dayadı. Dış dünyadan, tek kazanmak istediği şeyi yanına alarak ayrılmaktaydı. Francisco bir ilk yardım çantası çıkarmış, Rearden'ın gömleğini çıkarıyor, yarasına bakım yapmaya hazırlanıyordu. Galt, Rearden'ın omzundan göğsüne doğru akan ince kan çizgisini gördü. 'Teşekkür ederim, Hank, dedi. Rearden gülümsedi. İlk görüşmemizde sana teşekkür ettiğim gün söylediğin şeyi, şimdi ben de sana söyleyeyim Eğer kendim için hareket ettiğimi anlıyorsan, minnete gerek olmadığını da biliyorsun demektir. Galt, Ben de senin verdiğin cevabı tekrar ederim, diye karşılık verdi. İşte sana onun için teşekkür ediyorum. Dagny onların birbirine bakışını izliyor, bu bakışların bir tokalaşma anlamına geldiğini görüyordu. Sesli olarak ifade edilmesi gerekmeyen, sağlam bir bağ vardı aralarında. Rearden onun baktığını fark etti...gözlerinin hafif kısılışı, bir onay sunuyormuş gibi oldu. Ona vadiden yolladığı mesajı yineliyormuş gibi. Birdenbire Danneskjöld'ün sesinin neşeyle konuşmaya başladığını duydular, uçağın telsizini açmış olduğunu anladılar. Evet, sapasağlam geliyoruz...hepimiz...Evet, o da sağlam. Yalnızca biraz sarsılmış, dinleniyor...Yo, kalıcı bir durum yok...Evet, hepimiz buradayız. Hank Rearden bir yara aldı, ama...dönüp arkaya baktı... şu anda bana sırıtıyor...Kayıp mı. Sanırım bir süre öfkelenip kontrolümüzü kaybettik. Birkaç dakika ancak sürdü, ama kendimize geliyoruz...Benimle yarışmaya kalkışmayın, Galt Kovuğu'na ilk ben iniş yapacağım...sonra da Kay'e restoranda yardım edeceğim, birlikte size kahvaltı hazırlayacağız. Dagny, Dışardan onu duyan olabilir mi. diye sordu. Hayır, dedi Francisco. Bu onların erişemeyeceği, erişmek için gerekli cihazlara sahip olmadıkları bir frekans. Galt, Kiminle konuşuyor. diye sordu. Francisco, Vadideki erkek nüfusunun hemen hemen yarısıyla, dedi. Ya da bu akşam kaçına uçak bulduysak onlarla. Şu anda hepsi arkamızda uçuyorlar. Hangisi evde oturup seni yağmacıların elinde bırakmaya razı olur sanıyordun. Gerekirse seni kurtarmak için Enstitüye ya da Wayne-Falkland'a silahlı saldırıya geçmeye bile hazırdık. Ama öyle