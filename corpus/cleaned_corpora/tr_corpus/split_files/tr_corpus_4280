yaptıklarından dolayı dükü ciddi bir şekilde azarladı. Fakat bunun dışında kendisini teselli etmeye çalıştı.. Midilli’nin fethi üzerine burada ele geçen ve evvelce Türk sahillerine saldırıda bulunup pek çok can ve mal kaybına yol açan üç yüz kadar korsan, Fatih Sultan Mehmet’in emriyle derhal idam edilmiştir. Midilli savunmasına katılmış olan bu korsanların idamı, Midilli Dukalığı ile tabiyet bakımından hiçbir alakaları ve hukuki durumları olmamasından ve o zamana kadar deniz haydutluğu yapıp pek çok cinayet işlemiş olmalarındandır. Zaten Fatih Sultan Mehmet vatan savunması ile ilgili olmadıkları halde kendisine karşı savaşa girişen düşmanı her zaman idam cezasına çarptırmıştır. Padişah adanın korunması için iki yüz yeniçeri ve üç yüz sipahi bırakmıştı. Midilli Adası üçe ayrıldı. Adanın zenginleri İstanbul’a gönderildi. Orta sınıf askere taksim edildi. Fakir sınıf ise evlerinde ve işlerinde bırakıldı. Trabzon’un son imparatorunun amcası olan Aleksis Komnenos’un dul karısı Midilli Adası’nda bulunuyordu. Dul kadının güzelliği meşhurdu. Fatih Sultan Mehmet bu kadını haremine aldı. İstanbul sarayından kaçmış devşirmelerden biri Niccolò Gattilusio’nun yanına gelmişti. Gattilusio tarafından bu çocuğa sığınma hakkı verilmesi Cenevizli valinin ölüm kararı oldu. Yeğeni Lucio Gattilusio ile üzerindeki af kararı kalktı. Zindana atıldılar ve ölüme mahkûm edildiler. Ancak İslamiyet’i seçmeleri sayesinde yaşamlarını kurtardılar. Bir süre eski şan ve onurlarıyla yaşadıktan sonra bir gün evlerinde boğulmuş bulundular. Böylece Ege Denizi’nde yer alan adaların en güzellerinden biri olan ve bahçeler, asmalar, bağlar, sevimli koylar ile şirin köylerle dolu Midilli, Osmanlı İmparatorluğu hakimiyetine geçmiş oldu. Lahnus Lahnus Finlandiya'nın güneyinde Espoo şehrinde bulunan bir mahalledir. Helsinki Metropolitan Alanının kuzeybatı kısmında yer alır, Nurmijärvi belediyesi sınırına ve Nurmijärvi'nin en büyük köyü olan Klaukkala'ya da yakın. Lahnus'un en ünlü yerleri su parkı Serena ve otel Korpilampi'dir. Lila Cockrell Lila May Banks Cockrell (19 Ocak 1922 - 29 Ağustos 2019), Amerikalı kadın siyasetçi ve belediye başkanı. San Antonio, Teksas'ın 1975'ten 1981'e kadar ve 1989’dan 1991’e kadar iki dönem Belediye başkanlığı'nı yürütmüştür. II. Dünya Savaşı'nda Amerikan Ordusu'nda aktif görev alan Cockrell savaştan sonra 1950'lerde, Amerika Birleşik Devletleri Kadın Seçmenler Birliği'nin Dallas ve San Antonio kentleri bölüm Başkanı olarak görev almıştır. Amerikalı kadın siyasetçi ve belediye başkanı Lila Cockrell 29 Ağustos 2019'da San Antonio, Teksas'ta 97 yaşında ölmüştür. Klaukkala Klaukkala (İsveççe "Klövskog"), Finlandiya'nın Uusimaa bölgesine bağlı Nurmijärvi belediyesinde bulunan bir köydür. Nurmijärvi'nin merkezinin 16 kilometre güneyinde yer almaktadır. Yüzölçümü 43 km² olan köyün nüfusu 2017 yılı itibari itibari ile 17,340'dir. Klaukkala, Nurmijärvi'nin en hızlı büyüyen bölgesidir. Nüfusu, 1960'larda, Nurmijärvi kilise köyünü aştığında yükselmeye başladı. 1970'lerde Klaukkala, o zamana kadar Nurmijärvi köylerinin en büyüğü olan Rajamäki'den daha da büyüdü. Aslında, bugünlerde Klaukkala'nın nüfusu Uusimaa'daki üç kasabadan bile daha büyük: Hanko (8,500), Karkkila (8,900) ve Loviisa (15,100). Klaukkala, esas olarak Helsinki'deki yerleşim yerinden önemli bir göçe sahiptir, çünkü Helsinki merkezinden arabayla yarım saat uzaklıkta bir kırsal köy olarak özellikle çocuklu aileleri cezbeder. Klaukkala'nın yanındaki komşu bir köy olan Lepsämä, eski Finlandiya başbakanı Matti Vanhanen'in yaşadığı yer. HIM'ın gitaristi Mikko Lindström, Klaukkala'da doğdu. Wendy Schaal Wendy Schaal (d. 2 Temmuz 1954), Amerikalı oyuncu ve dublaj sanatçısı. Animasyon yapım Seth MacFarlane prodüksiyonu "American Dad!" 'de yaptığı ana karakter "Francine Smith" seslendirmesiyle bilinir. Schaal 2 Temmuz 1954'te Chicago'da doğdu. Oyuncular Richard Schaal'ın öz kızı Valerie Harper'in üvey kızıdır. Langueux Langueux Fransa'nın Bretonya bölgesine bağlı Côtes-d'Armor ilinde bulunan bir komündür. Komünün nüfusu 2016 yılı itibarıyla 7,919'dur. Jukka Virtanen Jukka Jalmari Virtanen (25 Temmuz 1933 –1 Eylül 2019), Finlandiyalı sunucu, komedyen, oyuncu, yazar ve yönetmen. 1965 yılında yer aldığı "Lumilinna" adlı televizyon eğlence programı ile "Rose d'Or Ödülü" 'nü kazandı. Sinema filmleri; "Millipilleri", "Pähkähullu Suomi" ve "Noin 7 Veljestä" 'da rol aldı. Virtanen 1980 ve 1997 yılları arasında televizyon porogramı "Levyraati" ile ekranlara geldi. Jämsänkoski, Finlandiya'da 25 Temmuz 1933'te doğan Finlandiyalı oyuncu, komedyen, sunucu, yazar ve yönetmen Jukka Virtanen yakalandığı prostat kanserine yenik düşerek 1 Eylül 2019'da 86 yaşında vefat etmiştir. Betta Lemme Betta Lemme; İtalyan asıllı Kanadalı şarkıcıdır. Erencan Yardımcı Erencan Yardımcı (d. 4 Şubat 2002, Kocaeli, Türkiye) Türk forvet. Galatasaray'da forma giymektedir. Kariyerine Kocaelispor altyapısında başlayan futbolcu 2017 yılında Galatasaray altyapısına transfer oldu. Galatasaray U-16 ve U-17 takımlarında forma giyen Yardımcı 1 Temmuz 2019 tarihinde Galatasaray'la 3 yıllık resmi sözleşme imzaladı. 2019-20 sezonu öncesinde Avusturya'da yapılan kamp dahilinde A takıma katılan futbolcu ilk maçına RB Leipzig'le oynanan hazırlık maçında çıktı. 70. dakikada oyuna giren Yardımcı, Galatasaray'ın ikinci golünde Ryan Babel'e asist yaptı. Ağlı piton Ağlı piton (Python reticulatus) "Pitongiller" familyasından Güney Doğu Asya'ya özgü büyük bir yılan türüdür. Bu yılan türünde en büyüklerinin uzunluğu 22,8 feet (6,95 metre) ile 19,7 feet (9,8 metre) olabilmektedir. 9 metreyi aşan uzunluğuyla en uzun yılanlar arasında yer alan Ağlı Piton Yılanı ancak ağırlık olarak en ağır tür değildir. Genellikle yaklaşık 350 kilo ağırlığa ulaşabilirler. Dünya'nın en kalın ve en ağır yaşayan yılanı ise yeşil anakonda olarak bilinen anakonda türüdür. Tüm pitonlar gibi, zehirli olmayan Ağlı Piton Yılanı (avlarını sıkarak) etkisiz hale getirip boğarak öldürüp ya da sersemlettikten sonra çiğnemeden yutarlar. Normalde insanlar için genelde tehlike yaratmayan bu türe ait Endonezya'da 2017 ve 2018 yıllarında bir erkek ve bir bayanın ölümüyle sonuçlanan trajik sayılı ölümlü olaylar meydana gelmiştir. Ağlı Piton Yılanı Güney Doğu Asya Bölgesi'nde derisi ve bölge halkı tarafından bir besin kaynağı olarak görülmesi nedeniyle sıklıkla öldürülmesiyle tehlike altındaki hayvan türleri arasında yer alır. Qazaqstan (televizyon kanalı) Qazaqstan TV, 8 Mart 1958'de kurulan, Kazakistan'ın ilk ulusal yayın yapan televizyon kanalıdır. Sahibi Kazakistan Radyo ve Televizyon Kurumu'dur. Kanal ülke geneline yayın yapmakta ve her şehre özel bölgesel kanalları bulunmaktadır. Yayın akışı Kazakça bilgi, eğitim programları, filmler ve dizilerden oluşmaktadır. Kanal ilk kurulduğu zaman günde sadece beş saat yayın yapmaktaydı. 1987’ye kadar Kazakistan, tüm Sovyet Cumhuriyetleri arasında yayın sayısına göre dördüncü sırada, uzun metrajlı film ve belgeselde ikinci sırada yer aldı. 2011'in Eylül ayından itibaren kanal yalnızca Kazakça yayın yapmaya başladı. Öncesinde hem Kazakça hem de Rusça yayın yapıyordu. 2017'de Kanal adı Kazakhstan, Qazaqstan olarak değiştirilmiştir. Läyliäinen Läyliäinen, Finlandiya'nın Kanta-Häme bölgesine bağlı Loppi belediyesinde bulunan bir köydür. Loppi'nin merkezinin 12 kilometre güneyinde yer almaktadır. Yüzölçümü 3,12 km² olan köyün nüfusu 2017 yılı itibari itibari ile 872'dir. Fair-Haired Child "Fair-Haired Child", "Masters of Horror" dizisinin 1. sezonunun 9. bölümüdür. Bölümün yönetmenliğini William Malone yaptı, senaryosu ise Matt Greenberg tarafından yazıldı. Bölüm ilk olarak 6 Ocak 2006'da Kuzey Amerika'da yayımlandı. Tara bisikletiyle yol alırken bayıltılır ve kaçırılır. Tara uyanır ve kaçmaya çalışır ancak onu kaçıran adam onu bodruma atar. Tara bodrumda asılarak boğulmakta olan bir genç bulur ve onu kurtarır. Gencin adı Johnny'dir. Johhny konuşamaktadır ve toza yazılar yazarak Tara'yla iletişim kurar. Johnny'nin yardımıyla Tara, "Sarı Saçlı Çocuğa Dikkat Edin!" şeklindeki uyarı yazısını keşfeder. İkili, ilk kurbanlar olmadıklarını gösteren sırt çantaları ve kanlı bir küveti olan bir oda keşfeder. Johnny, kuvvetli bir rüzgâr her şeyi salladığında normal bir insandan "Sarı Saçlı Çocuk" adı verilen bir iblise dönüşür. Tara iblis tekrar Johnny'ye dönüşene kadar ondan gizlenmeyi başarır. Johnny tekrar eski hâline döner. 12 yıl önce Johnny, 15. doğum gününde boğularak ölmüştür. Oğullarının ölümüne üzülen Johnny'nin ebeveynleri bir iblisle anlaşma yapmıştır. Anlaşmaya göre Johnny'nin tekrar hayata dönebilmesi için Johnny'nin ebeveynleri 12'ye ulaşana kadar yılda bir çocuk kurban etmelerini içeren bir ritüel gerçekleştirmeleri gerekmektedir; 12. kurban Tara'dır. Tara, Johnny'nin tekrar insan olabilmesinden önceki son kişidir. Johnny, Tara'dan onu affetmesini ister. Johnny değişmeye başlarken Tara'yı kucaklar ve iblis Tara'yı parçalayarak son kurbanını yemiş olur. Kısa bir süre sonra, Johnny'nin ebeveynleri bodrum katına iner. Çift ritüelin son aşamasını gerçekleştirmiştir ve Johnny'yi boğularak ölümünden önceki sarışın çocuğa dönüştürmüştür. Üner Kırdar Üner Kırdar, (d. 1933, İzmir) emekli Türk diplomat. 1 Ocak 1933'te İzmir'de doğdu. Galatasaray Lisesi'ni bitirdi. Lisans eğitimini İstanbul Üniversitesi Hukuk Fakültesi'nde tamamladı. Yüksek Lisansını Londra Ekonomi Okulunda yaptı. Uluslararası Ekonomi ve Hukuk doktorasını Jesus College, Cambridge'de yaptı. Birleşmiş Milletler Cenevre Ofisi'nde 1966-1972 yılları arasında Türkiye daimi temsilci yardımcılığı görevi yaptı. Antti Rinne Antti Juhani Rinne (d. 3 Kasım 1962), Finlandiyalı siyasetçi. Rinne, Avrupa ülkesi Finlandiya'da 6 Haziran 2019 tarihinden, 10 Aralık 2019 tarihine kadar başbakanlık makamında bulunmuştur. Rinne, Haziran 2014 ile Mayıs 2019 arasında başbakan yardımcılığı görevinin yanı sıra Maliye Bakanlığı görevini de aynı süreçte üstlenmiştir. Bu süreçte hem Jyrki Katainen hem de Alexander Stubb hükûmetlerinde aynı görevlerle yer almıştır. 2019 yılında gerçekleştirilen genel seçimlerde partisi SDP ile oyların %17,7'sini elde ederek birinci parti olan Rinne, bu sonuçların ardından ülkesinin 66. başbakanı olmuştur. 6 Haziran 2019 tarihinde görevi önceli Juha Sipilä'den alarak görevine başlamıştır. 3 Aralık 2019 tarihinde başbakanlık görevinden istifa etmiş 10 Aralık 2019 tarihinde görevini Sanna Marin’e devretmiştir. 11 Aralık 2019 tarihinden itibaren Meclis başkanvekilidir. Laurentino Cortizo Laurentino "Nito" Cortizo Cohen (d. 30 Ocak 1953), Panamalı siyasetçi. Cortizo, Orta Amerika ülkesi Panama'da 1 Temmuz 2019 tarihinden bu yana devlet başkanlığı makamında bulunmaktadır. 2000 ile 2001 yıllarında Ulusal Meclis Başkanlığı görevini üstlenen Cortizo, 2004 ile 2006 yılları arasında da Martín Torrijos'un iktidarında Tarım ve Hayvancılık Gelişim Bakanlığı görevini yürütmüştür. 5 Mayıs 2019 tarihinde gerçekleştirilen seçimlerde oyların %33,27'sini elde eden Cortizo, ülkesinin yeni devlet başkanı olmuştur. 1 Temmuz 2019 tarihinde görevi önceli Juan Carlos Varela'dan alarak görevine başlamıştır. Valdoculuk Valdoculuk, ilk olarak 12. yüzyılda dindar laikat kesimin Lyonlu Petrus Valdo'nun düşünceleri etrafında toplanması üzerine Güney Fransa'da kurulmuş çileci bir akımdır. Katolik Kilisesi'ne karşı takındığı eleştirel yaklaşım nedeniyle zaman zaman proto-Protestan (önprotestan) olarak da adlandırılan Valdocular, Katolik Kilisesi'nce sapkın ilan edilmiş, engizisyona tabi tutulmuş ve dinden atılmıştır. Katolik Kilisesi'nin uyguladığı büyük baskılara rağmen hızla yayılan akımın düşünceleri, sonraki dönemde Reform hareketini de etkilemiştir. Bugün hala bilhassa İtalya, Güney Almanya (Ötisheim) ve Güney Amerika'nın bazı ülkelerinde olmak üzere yaklaşık 100.000 takipçisi bulunan Valdoculuğun kiliseleri oldukça sade olmakla birlikte, haç ve altar bulundurmazlar. David Vunagi David Vunagi (d. 1950), Solomonlu siyasetçi. Vunagi, Büyük Okyanus'ta Melanezya ada öbeği içerisinde yer alan Solomon Adaları'nda 7 Temmuz 2019 tarihinden bu yana genel vali görevinde bulunmaktadır. Bu görevi önceli Frank Kabui'den devralan Vunagi, 7 Temmuz 2019 tarihinde göreve başlamıştır. Gitanas NausÄ—da Gitanas Nausėda (d. 19 Mayıs 1964), Litvanyalı siyasetçi. Nausėda, Avrupa ülkesi Litvanya'da 12 Temmuz 2019 tarihinden bu yana devlet başkanlığı makamında bulunmaktadır. Bu görevi önceli Dalia Grybauskaitė'den devralan Nausėda, 12 Temmuz 2019 tarihinde yemin ederek görevine başlamıştır. Fritz-William Michel Fritz-William Michel (d. 1980), Haitili siyasetçi. Michel, Amerika kıtasına bağlı olan ve Karayip Denizi'nde yer alan Hispanyola adasının batı bölümünde kurulu bulunan Haiti'de 22 Temmuz 2019 - 2 Mart 2020 tarihleri arasında başbakanlık makamında bulunmaktadır. Önceli Jean-Michel Lapin'in Mart 2019'da devlet başkanı Jovenel Moïse tarafından başbakan olarak atanmasına rağmen bu süreçte mecliste gerçekleştirilen dört farklı oylamada da kabul görmemesi nedeniyle görevinden ayrılması ile bu göreve atanmıştır. 2 Mart 2020 tarihinde görevi ardılı Joseph Joute'ye devrederek makamdan ayrılmıştır. Kuortti Kuortti, Finlandiya'nın Güney Savonya bölgesine bağlı Pertunmaa belediyesinde bulunan bir köydür. Nurmijärvi'nin merkezinin 12 kilometre güneyinde yer almaktadır. Yüzölçümü 1.86 km² olan köyün nüfusu 2017 yılı itibari itibari ile 257'dir. Kuortti, Heinola'ya yakın 5 numaralı ana yol üzerinde yer almaktadır. İşgücü ile imha İşgücü ile imha, ya da emek yoluyla imha, (Almanca: "Vernichtung durch Arbeit"), Nazi Almanyası'ndaki zorunlu kamplarda esirleri çalıştırarak öldürme uygulamasıdır. Nazilerin Sovyet savaş esirlerine karşı işledikleri suçlar kapsamında çok sayıda esir bu yöntemle öldürüldü. Emek yoluyla imha ("Vernichtung durch Arbeit") terimi, genel olarak SS tarafından kullanılmamıştır, ancak ifade, 1942'nin sonlarında, Albert Bormann, Joseph Goebbels, Otto Georg Thierack ve Heinrich Himmler arasında gerçekleşen esirlerin toplama kamplarına nakledilmesi müzakerelerinde özellikle kullanılmıştır. Thierack ve Goebbels terimi özellikle kullandı. İfade, savaş sonrası Nürnberg denemeleri sırasında tekrar kullanıldı. 1980'lerde ve 1990'larda tarihçiler, terimin uygun kullanımını tartışmaya başladılar. Falk Pingel, ifadenin tüm Nazi esirlerine uygulanmaması gerektiğine inanırken, Hermann Kaienburg ve Miroslav Kárný, "emek yoluyla imha edilmenin SS'nin tutarlı bir amacı olduğunu ifade etti. Jens-Christian Wagner de Nazi mahkûmlarının hepsinin imha ile hedef alınmadığını savundu. Naziler ırkları, siyasi ilişkileri, sakatlıkları, dinleri ya da cinsel yönelimleri yüzünden birçok kişiye zulmetti. Almanya’daki çoğunluk nüfusunun marjinalleştirdiği gruplar; birçok çocuğa sahip olan aileleri, "serseri" ve "işe yaramaz" olarak yaftalanan kişileri, alkolikleri ve fahişeleri içeriyordu. Bu insanlar "Alman kanlı" olarak kabul edilirken, aynı zamanda gereksiz ("Ballastexistenzen") yanı sıra "sosyal uyumsuzlar" ("Asoziale") olarak da sınıflandırıldılar. Sivil ve polis makamları tarafından listelerde (eşcinseller gibi) kaydedildiler ve toplama kamplarında zorunlu rehabilitasyon ve nihayetinde hapis cezası içeren sayısız devlet kısıtlaması ve baskıcı eylemlere maruz kaldılar . Nazi rejimine komünistler, sosyal demokratlar, demokratlar ve vicdani retçiler gibi açıkça karşı çıkan herkes hapishane kamplarına gönderildi. Bu gruplar kendilerini Nazilerin dikkatinden kaçırabilmelerine karşın Adolf Hitler'in dünya görüşünde Yahudilere yer yoktu, ancak Almanya Yahudilerin Filistin’e ve 1933’ten 1941’e kadar Haavara Anlaşması ve Madagaskar Planı gibi düzenlemelerle göç etmelerini teşvik etti ve destekledi. 1942'deki savaş sırasında Nazi liderliği Wannsee Konferansı'nda “Yahudi sorununun son çözümü” olarak adlandırılan konuyu tartışmak için toplandı. Bu buluşmanın metni, tarihçilere, Yahudilerin gelecekteki yıkımının ayrıntılarını tasarladıkları gibi “nihai çözüm” ün bir bileşeni olarak emek yoluyla imha kullanımı da dahil olmak üzere, Nazi liderliği düşüncesine dair fikir vermektedir. Nazi kamplarında, “emek yoluyla imha”, temel olarak köle temelli bir işçi organizasyonu aracılığıyla gerçekleştirildi; bu nedenle, yabancı iş güçlerinin zorunlu çalışmasının aksine, Nürnberg Duruşmaları'nda “köle işi” ve "köle işçiler" terimleri kullanıldı. Çalışma koşulları çeşitli yollarla karakterize edildi: Hiçbir ücret verilmedi; işçiler sürekli gözetim altında tutuldu; fiziksel olarak zorlu işgücü dayatıldı (yol yapımı, çiftlik işleri, fabrika çalışmaları, özellikle silah sektöründe çalıştırılma); aşırı çalışma saatleri uygulandı genellikle günde 10 ila 12 saat); minimum beslenme sağlandı, hijyen eksikliği mevcuttu; kötü tıbbi bakım ve bunun sonucunda çeşitli hastalıklar ortaya çıktı; yetersiz kıyafet verildi (örneğin kışın bile yazlık giysilerle çalıştırıldılar). İşkence ve fiziksel istismar da kullanıldı. "Torstehen" (Kapı duruşu) yöntemi ile birlikte esirler kollarını kaldırır vaziyette çıplak durmaya zorlandı. Yıkıldıklarında veya bayıldıklarında, pozisyonu tekrar alana kadar dövüldüler. Ayrıca "Pfahlhängen" (Arkadan bağlama) denilen yöntemle esirlerin elleri arkadan bağlandı ve daha sonra elleriyle uzun bir kazıkla astılar. Bu işkence yolu esirlerin kollarının çıkmasıyla sonuçlandı, bedenleri kollarından ayrıldı ve basınç saatler içinde ölümcül noktalara geldi (Filistin Askısı). Larré, Morbihan Larré Fransa'nın Bretonya bölgesine bağlı Morbihan ilinde bulunan bir komündür. Komünün nüfusu 2016 yılı itibarıyla 1,049'dur. Cornillé Cornillé Fransa'nın Bretonya bölgesine bağlı Ille-et-Vilaine ilinde bulunan bir komündür. Komünün nüfusu 2016 yılı itibarıyla 980'dir. Muhammed Veled Gazvani Muhammed Veled Şeyh Muhammed Ahmed Veled Gazvani (Arapça: محمد ولد الشيخ محمد أحمد ولد الغزواني) (d. 31 Aralık 1956), Moritanyalı emekli general ve siyasetçi. Gazvani, Afrika ülkesi Moritanya'da 1 Ağustos 2019 tarihinden bu yana devlet başkanlığı makamında bulunmaktadır. 2008 ile 2018 yılları arasında Genelkurmay Başkanı olarak ordunun başında bulunan Gazvani, Ekim 2018 ile 15 Mart 2019 tarihleri arasında da Muhammed Veled Abdül Aziz iktidarında Savunma Bakanlığı görevinde bulunmuştur. 2019 yılında gerçekleştirilen devlet başkanlığı seçimlerinden başarılı bir şekilde ayrılan Gazvani, oyların %52,01'ini alarak ülkesinin yeni devlet başkanı olarak seçilmiştir. 1 Ağustos 2019 tarihinde görevi önceli Abdül Aziz'den devralarak makama gelmiştir. Korinth (antik kent) Korinth (Yunanca: Κόρινθος / Korinthos, Türkçe: Gördüs veya Gördös), Mora Yarımadası'nı Yunanistan anakarasına bağlayan Korint Kıstağı'nın üstünde yer alan bir şehir devleti idi. Korinth, Atina'nın 78 km güneybatısında bulunur, batısında Korint Körfezi, doğusunda da Saronik Körfezi vardır. İsmail Veled Bedde Veled Şeyh Sidya İsmail Veled Bedde Veled Şeyh Sidya (d. 17 Mart 1961), Moritanyalı siyasetçi. Sidya, Afrika ülkesi Moritanya'da 5 Ağustos 2019 tarihinden bu yana başbakanlık görevinde bulunmaktadır. Muhammed Veled Gazvani'nin devlet başkanı olarak seçilmesinin ardından, Gazvani 5 Ağustos 2019 tarihinde Sidya'yı yeni başbakan olarak atamıştır.Bu atamanın ardından önceli Muhammed Salim Veled Beşir'den görevi devralan Sidya, yemin ederek görevine başlamıştır. Cours Mirabeau Cours Mirabeau, Aix-en-Provence şehir merkezini oluşturan bir bulvardır. Şehrin en turistik uğrak noktalarından biri olan Cours Mirabeau, kuzeydeki tarihi şehir merkezi ile güneydeki Mazarin bölgesini birbirine bağlar. Tarihi bulvar adını siyasetçi ve yazar Gabriel-Honoré de Mirabeau'dan almaktadır. Mirabeau, 1789 yılında şehir halkı tarafından Tiers-État'ı États généraux içerisinde temsil etmek üzere seçilmişti. Bulvarın bulunduğu yerde önceden şehir surları ve idam merkezi bulunuyordu. 1651 yılında yapımına başlanan bulvarın, önceleri "Cours à carosses" adını taşıdığı bilinmektedir. İnşa edildiği ilk yıllarda sadece soylu ailelerin faytonlarının geçtiği yolda, dükkan açmak yahut yüklü hayvanları geçirmek yasaktı. Bu özelliğiyle bulvarın daha çok temsili bir rolü vardı. 1792'de ünlü Café "Les Deux Garçons"'un açılışıyla tam bir mesire yeri haline gelen bulvar, bugünkü adı olan Cours Mirabeau'yu 1876 yılında almıştır. Bulvarın güneyinde bugün banka, konditorei gibi kurumların hizmetinde bulunan eski soylu sarayları ve konaklar bulunmaktadır. Bu yapıların çoğu mimari süsler taşımaktadır. Bulvarın kuzeyinde ise restoranlar, kitapçılar ve butikler bulunur. Café "Les Deux Garçons" bulvarın doğu yakasında bulunur ve önemi açısından Venedik'teki Caffè Florian ya da Paris'deki Café de Flore ile kıyaslanabilir. Bu Café aralarında Émile Zola, Paul Cézanne, Jean Giraudoux, Blaise Cendrars ve Jean Cocteau gibi birçok ünlü yazar ve sanatçının buluşma noktasıydı. Abdullah Hamduk Abdullah Hamduk (Arapça:عبدالله حمدوك) (d. 1956), Sudanlı siyasetçi. Sudan'da 21 Ağustos 2019 tarihinden bu yana başbakanlık makamında bulunmaktadır. Muhammed Tahir Ayala'nın ardından bu göreve atanmış, 15 Ağustos 2019 tarihinde de yemin ederek görevine başlamıştır. Muhammed Tahir Ayala Muhammed Tahir Ayala (Arapça: محمد طاهر أيلا‎) (d. 1951), Sudanlı siyasetçi. Sudan'da 23 Şubat 2019 ile 11 Nisan 2019 tarihleri arasında başbakanlık makamında bulunmuştur. 11 Nisan 2019 tarihinde ülkede gerçekleştirilen askerî darbe ile diğer tüm hükûmet yetkilileri ile birlikte görevden uzaklaştırılmıştır. Sudan Egemenlik Konseyi Sudan Egemenlik Konseyi, Afrika ülkesi Sudan'da 21 Ağustos 2019 tarihinden bu yana devlet başkanlığı yetkilerini üzerinde toplayan yetkili organ. Nisan 2019 tarihinde gerçekleştirilen askerî darbe neticesinde 30 yıldır iktidarda bulunan Ömer el-Beşir'in görevden uzaklaştırılması ile yönetime el koyan orduda, bu görev ilk olarak Ahmed Avad bin Avf tarafından üstlenilmiştir. Ancak bir gün sonra görevinden istifa eden bin Avf, görevi Abdulfettah el-Burhan devretmiştir Ülkede yönetime el koyan askerî geçiş hükûmeti ile sivil muhalif koalisyonu arasında varılan mutabakat ile ortak geçiş yönetimi başlatacak anayasa bildirisi 4 Ağustos 2019 tarihinde imzalanmıştır. Bu anlaşmanın ardından sivil yönetime götürecek süreci başlatabilmesi adına askerî geçiş konseyi lav edilerek 21 Ağustos 2019 tarihinde "Egemenlik Konseyi" kurulmuştur. Bu sürece kadar askeri geçiş yönetiminde yetkileri kendisinde toplayan el-Burhan, oluşturulan yeni konseyin de başkanlığını üstlenmiş olup, konsey altı sivil ve beş askerî üye olmak üzere toplam on bir üyeden oluşmaktadır. Kazakistan Radyo ve Televizyon Kurumu Kazakistan Radyo ve Televizyon Kurumu, (Kazakça: «Қазақстан» РТРК» АҚ; "Qazaqstan" RTRK" AQ) Kazakistan'ın en büyük medya kuruluşlarından birisidir. Bünyesinde 3 televizyon ve 4 radyo kanalı bulundurmaktadır. Ayrıca 15 bölgesel televizyon kanalına sahiptir. Kazakistan’daki ilk radyo istasyonu, 1922’de oluşturulan Kazak radyosudur. İlk televizyon yayını ise 1958'de başlamıştır. 1958'de ise yayın yapan radyo ve televizyon kanallarının birleşmesiyle Kazakistan Radyo ve Televizyon Kurumu açıldı. Kurum Kazakistan hükûmeti'ne aittir. Ayrıca kurum bünyesinde yayın yapan kanalların %98,63'ü komşu ülkelerden de izlenebilir. (Rusya, Moğolistan, Çin, Kırgızistan ve Özbekistan) Kazakistan'ın ilk ulusal televizyon kanalıdır. 1958'de yayınlarına Kazakhstan ismiyle hem Kazakça hem de Rusça dilde yayınlarına başlamıştır. Fakat 1 Eylül 2011'da kanalın adı Qazaqstan olarak değişip yalnızca Kazakça yayın yapmaya başlamıştır. 2012'de ise HD yayına başlamıştır. Kazakistan'ın ilk çocuk kanalı olarak 27 Eylül 2010'da yayına başlamıştır. Kazakistan'ın ilk spor kanalı olarak 1 Temmuz 2013'te yayına başlamıştır. 29 Eylül 1921'de Sovyet hükûmeti Kazakistan'da devlet yayıncılığı kurmasına karar verdi. Ekim 1921'de de Kazakistan'ın o zamanki başkenti olan Orenburg'da yayın yapmaya başladı. Bugün, Qazaq Radiosy, ülkenin en büyük yayın ağıdır. Yayınlar Kazakça, Rusça, Almanca, Korece, Uygurca, Azerice, Türkçe ve Tatarca dillerinde mevcuttur. Radio Shalqar, yalnızca Kazakça yayın yapan Qazaq Radiosy'nun bir birimidir. Yayın süresi günde 18 saattir. Radyo Astana, bilgi ve müzikal yayınlar yapan bir radyo istasyonudur. İstasyon 19 Ocak 1999’da yayına başlamıştır. Radyo Klasik Kazakistan'da ilk klasik müzik radyo istasyonudur. Kurumun ve Kurmangazy Kazak Ulusal Konservatuvarı'nın ortak medya projesidir. Yayına 6 Haziran 2011'de başlamıştır. Lezgi Gazet Lezgi Gazet (Lezgice: "Лезги газет", Rusça: "Лезгинская газета"), 1928-1991 yılları arasında Sovyetler Birliği'nde, şimdiyse Rusya'da yayımlanan sosyo-politik gazete. Gazete ""Yeni Dünya"" (ЦIийи дуьнья) ismiyle Hacıbey Hacıbeyov tarafından 1928'de kurulmuştur. Hacıbeyov aynı yıl ilk Lezgi alfabesini de kurmuştur. ""Yeni Dünya"" kendi alfabesinin kullanıldığı ilk Lezgice gazetedir. Gazete birkaç kez isim değiştirdi. Gazete 1931'de yayını durdurdu, ancak 1943'te ""Sosyalizm Afişi"" (Социализмдин пайдах) adı altında geri döndü. 1951'de, Sovyetler Birliği, Rusça olmayan tüm gazetelerin içerikleri Sovyetler Birliği Komünist Partisi'nin resmî gazetesi olan Pravda'ya dayanmalıydı. Lezgi gazetesi ""Dağıstan Gerçeği"" (Дагъустандин гьакъикъат) olarak yeniden adlandırıldı ve içeriğinin neredeyse tamamı Rusça olan "Dağıstan Gerçeği" gazetesinde yayımlanmış çevirilerden oluşuyordu. 1994'ten beri Lezgi Gazetesi'nin editörü olan Ağarıza Seyidov, "Bu karar, anadillerde kültür, dil ve edebiyatın gelişmesini engellediği için yanlış düşünülmüş ve hatalıydı" dedi. 1957'de Komünist Partisi kararını geri aldı ve gazete ""Kommunist"" (Коммунист) adı altında kendi içeriğini yayınlanmasına devam etti. Gazete 1973'te haftada üç kez basılıyordu ve tirajı 20.000'di. 1978'de, gazete Sovyet hükümetinden Onur Rozeti Nişanı layık görüldü. Gazete, yıllarca, Aleksandr Puşkin gibi Rus şairlerinin eserlerini Lezgin diline çeviren Şahıs Muradov'un eserlerini yayınladı. Sovyetler Birliği’nin 1991’de dağılmasının ardından gazete adını ""Lezgi Gazet"" olarak değiştirdi. 1994'de tirajı yaklaşık 4.000 idi. Gazete raporlarında politika, ekonomi, toplum, kültür ve spora odaklanılıyor. Ayrıca düzenli olarak Lezgi kültürü ve tarihi ile ilgili röportajlar ve profiller sunuyor. ""Lezgi Gazet"" halen Dağıstan'da yaşayan Lezgilere hizmet sunan birkaç Lezgice yayınından biri. Gazetenin 2010'de 36 çalışanı ve yaklaşık 10.000 tirajı vardı. Atlant Atlant, adını mitolojik karakter Atlas'tan alan, sütun yerine kullanılmış kaslı erkek heykellerine verilen addır. Genellikle normalden daha büyük bir biçimde tasvir edilen atlantlar, Roma'da "Telamon" olarak adlandırılıyorlardı. Atlantların tasvirinde en belirgin özellik, figürlerin öne eğik bir biçimde tasvir edilerek yükün omuzlarda taşındığına yapılan vurgudur. Zira Yunan Mitolojisinde bir titan olan Atlas, Zeus'a başkaldırdığı için sürekli ayakta durmak ve evreni omuzlarında taşımakla cezalandırılmıştır. Atlantlar sadece Yunan ve Roma mimarisinde değil, Rönesans, Barok, Rokoko, Klasisizm ve Neoklasisizm'de de sıkça kullanılan bir mimari öge olmuşlardır. Aynı şekilde taşıyıcı bir unsur olarak kullanılmış kadın figürlerine karyatid adı verilmektedir. Gordon Bressack Gordon Joseph Bressack (28 Mayıs 1951 –30 Ağustos 2019), Amerikalı televizyon yapımcısı ve senarist. Kendisine Emmy Ödülü getiren animasyon yapımlar "Pinky and the Brain" ve "Animaniacs" 'ın senaristidir. Ayrıca Bressack 1980'li ve 1990'lı yıllarda ses getirmiş animasyon yapımlar; "Şirinler", "Bionic Six", "Ninja Kaplumbağalar", "Tiny Toon Adventures", "Ayı Yogi Define Peşinde!" ve "Darkwing Duck" vb. projelerde çalışmıştır. Lionel Aingimea Lionel Aingimea, Naurulu siyasetçi. Aingimea, Büyük Okyanus'ta Mikronezya ada öbeği içerisinde yer alan Nauru'da 27 Ağustos 2019 tarihinden bu yana devlet başkanlığı makamında bulunmaktadır. Aingimea görevi önceli Baron Waqa'dan devralarak makama gelmiştir. Anthony Blunt Anthony Frederick Blunt veya Sir Anthony Blunt (26 Eylül 1907 - 26 Mart 1983), 1956'dan 1979'a kadar sahibi, 1964'te savcılığa dokunulmazlık teklif edildikten sonra itiraf eden önde gelen bir Sovyet casusu ve İngiliz sanat tarihçisi. Blunt, Sovyetler Birliği için muhtemelen 1930'lardan itibaren veya en azından kesin olarak 1950'lerin başlarında çalışan bir grup casus tarafindan olu;turulan Cambridge Beşlisinin bir üyesiydi. Uzun yıllar gizli tutulan itirafı, Kasım 1979'da Başbakan Margaret Thatcher tarafından kamu önünde açıklanarak ifşa edildi. Hemen ardından şövalyelik nişanı elinden alındı. Blunt, Londra Üniversitesi'nde sanat tarihi profesörü, Courtauld Sanat Enstitüsü'nün yöneticisi ve Kraliçe'nin Resimlerinin "Surveyörü" idi. Fransız Barok ressamı Nicolas Poussin hakkındaki 1967 tarihli monografisi, sanat tarihinde hâlâ bir başucu kitabı olarak kabul edilmektedir. İlk defa 1953 yılında yayınlanan 1500-1700 Fransa'daki Sanat ve Mimari dersi ve referans çalışması Richard Beresford tarafından 1999'da konusunun en iyisi olduğu ifade edildi. Kısmen gözden geçirilmiş bir versiyonunda beşinci basımına ulaştı. Blunt, Bournemouth, bir vekilin üçüncü ve en küçük oğlu olan Dorset, Revd (Arthur) Stanley Vaughan Blunt (1870-1929) ve eşi, Madras Henry Ustası'nın kızı Hilda Violet'in (1880-1969) çocuğu olarak doğdu. sivil hizmet. Yazar Wilfrid Jasper Walter Blunt ve nümizmatist Christopher Evelyn Blunt'un kardeşi ve şair Wilfrid Scawen Blunt'un torunu idi. Ana Kraliçe Elizabeth Bowes-Lyon'un üçüncü dereceden kuzeniydi. Bazen, Blunt ve iki kardeşi Christopher ve Wilfrid, öğleden sonra çaylarını Kraliçe II. Elizabeth'in doğum yeri Mayfair, 17 Bruton Street, Londra'daki Bowes-Lyons'daki evinde içerlerdi. Her ikisi de John Parker Mosley'in (1722-1798) soyundan gelen, İngiliz Faşistler Birliği'nin lideri olan Sir Oswald Ernald Mosley'in (1896–1980) dördüncü dereceden kuzeniydi. Bir vekil olan Blunt'ın babası, İngiliz elçiliği şapeli ile Paris'e atandı ve ailesini Anthony'nin çocukluk döneminde birkaç yıl boyunca yaşadığı Fransız başkentine taşıdı. Genç Anthony, Fransızcasını akıcı hale getirdi ve yoğun olarak kendisine sunulan sanatsal kültürü tecrübe ederek yaşam boyu süren ve daha sonraki kariyeri için temel oluşturdu. Marlborough Koleji'nde eğitim gördü, burada kolejin gizli Amici Topluluğu'na katıldı, Louis MacNeice'nin (bitmemiş otobiyografisi The Strings False, Blunt'a sayısız referanslar içeriyor) çağdaşıydı. Shepard. Marlborough'daki Blunt'tan bir yıl önce, tarihçi John Edward Bowle tarafından “fikir dünyasıyla çok meşgul olan entelektüel bir kâşif” olarak hatırlandı. Bowle, Blunt'un “damarlarında çok fazla mürekkep olduğunu ve oldukça garip, soğukkanlı, akademik bir püritçilik dünyasına ait olduğunu” düşünüyordu. Oleksiy Honçaruk Oleksiy Valeriyoviç Honçaruk (Ukraynaca:Олексі́й Вале́рійович Гончару́к) (d. 7 Temmuz 1984), Ukraynalı hukukçu ve siyasetçi. Avrupa ülkesi Ukrayna'da 29 Ağustos 2019 - 4 Mart 2020 tarihleri arasında başbakanlık makamında bulundu. Devlet başkanı Volodımır Zelenskıy'in öneris ile 28 Mayıs 2019 tarihinde devlet başkanlığı ofisinin yöneticisi olarak atanan Honcharuk, bu görevi Ağustos 2019 tarihine kadar sürdürmüştür. 29 Ağustos 2019 tarihinde devlet başkanı Zelenskıy tarafından başbakanlık makamına önerilen Honcharuk, mecliste yapılan oylamada 424 oyun 290 tanesini elde ederek ülkenin yeni başbakanı olmuş ve görevi önceli Volodımır Hroysman'dan devralmıştır. Honcharuk tarih itibarıyla ülkesinin bu makama gelen en genç başbakanı olmuştur. Anthoine Hubert Anthoine Hubert (22 Eylül 1996 – 31 Ağustos 2019), Fransız otomobil yarışçısı. Sporcu Lyon'da 22 Eylül 1996'da doğdu. Spor kariyerine 2006'da henüz dokuz yaşındayken yardımcı pilot olarak başladı. 2018 yılında GP3 Serisi'nde şampiyon oldu. 2019 yılında vefatına kadar "BWT Arden Takımı" adına yarışlarda mücadele etti. Hubert 31 Ağustos 2019'da Stavelot, Belçika'da düzenlenen Spa-Francorchamps Formula 2 Kupası Yarışları esnasında aracına başka bir aracın çarpması sonucu meydana gelen kaza sonucu henüz 22 yaşındayken yaşama veda etmiştir. Metin HÃ¼seyin Metin Hüseyin (d. 1959; Hackney, Londra), Britanyalı film yönetmeni. 1950'li yıllarda Birleşik Krallık'a çalışmak için göç eden Kıbrıslı Türk ebeveynin beş çocuğundan en büyüğüdür. İki kez BAFTA'ya aday gösterilen Hüseyin'in ilk adaylığı 1990 yılındaki ilk film denemesi olan "Tight Trousers" ile En İyi Kısa Film dalında oldu. 1998 yılında ise "Common As Muck" dizisi ile En İyi Drama Dizisi dalında aday gösterildi. Pek çok ülkede gösterilmesinin yanı sıra 30 yılı aşkın süreden sonra ilk defa bir Amerikan ana akım medya kanalında yayınlanan Birleşik Krallık dizisi olma özelliği gösteren, BBC One yapımı "Merlin"in yönetmenleri arasındadır. Hüseyin'in iki çocuğu vardır. Kuzey Kıbrıs Türk Cumhuriyeti'nin eski cumhurbaşkanı Mehmet Ali Talat'ın eşi Oya Talat ile kuzendir. Halil Özyazıcı Halil Özyazıcı (d. 1923), Türk futbolcu ve teknik direktördür. Orta saha pozisyonunda görev aldığı futbolculuk kariyerini sonlandırmasının ardından teknik direktörlük yapmıştır. 1923 doğumlu olan Özyazıcı, lise eğitimini son sınıfta yarım bırakmıştır. 1944-1950 yılları arasında Fenerbahçe'da oynadı. 1950-51 sezonu başında transfer olduğu Adalet'te takım kaptanlığına kadar yükseldi. 1954 yılında kulüpte oyuncu-teknik direktör olarak görev yapmaya başlayan Özyazıcı, Ağustos 1956'da futbolculuk kariyerini sonlandırdı. 1954'te, aynı zamanda oyuncu olarak formasını giydiği Adalet'in teknik direktörlüğünü de yapmaya başladı. Bu dönemde, Mayıs 1955'te Türkiye millî takımı teknik direktörlüğüne getirilse de herhangi bir maça çıkmadan, Haziran ayında görevinden istifa etti. Özyazıcı, Ağustos 1955'te teknik direktörlük görevinden istifa etse de görevinin başına döndü ve görevine devam etti. Eylül 1956'da bir kez daha görevinden istifa ederken, Ekim ayında tekrar Adalet teknik direktörlüğüne getirildi. Şubat 1957'de geçirdiği apandisit ameliyatı nedeniyle takımı bir süre geçici olarak Erol Keskin çalıştırdı. Sezon sonunda ise görevine son verilerek takımdan ayrıldı ve Ağustos 1957'de Sarıyer teknik direktörlüğünü yapmaya başladı. 1958'de ise buradan ayrılarak Temmuz ayında Karagümrük teknik direktörü olarak iki yıllık sözleşme imzaladı; ancak Mayıs 1969'da görevinden istifa etti. Temmuz 1959-Temmuz 1960 tarihleri arasında bir kez daha Adalet'in teknik direktörlüğünü yaptı. Ağustos 1960'ta Karagümrük ile ikinci kez teknik direktör olarak anlaştı. Nisan 1961'de ise istifasını sunarak takımdan ayrıldı. Temmuz 1962'de Karşıyaka teknik direktörlüğüne getirildi ve Ekim ayına kadar görevini sürdürdü. Aralık 1962'de Çetinkaya teknik direktörü olarak Kıbrıs'a gitti. Yaklaşık 4,5 yıl burada kalan ve Kıbrıs Türk Futbol Federasyonu başkanlığı da yapan Özyazıcı, Ağustos 1967'de Türkiye'ye döndü. Aynı ay Trabzonspor teknik direktörlüğüne getirildi. 1968'de, 1967-68 sezonunun ikinci yarısına denk gelen kısımda görevinden ayrıldı. Temmuz 1968'de teknik direktör olarak Adanaspor ile anlaştı. Mart 1969'da buradan ayrılarak ikinci kez Çetinkaya'yı çalıştırmaya başladı. 1969 sezonunda Kıbrıs Kupası şampiyonluğu yaşayan Özyazıcı, Ekim 1969'da görevinden ayrıldı. 1969-70 sezonunda Çorumspor'da teknik direktörlük yaptı. Şubat 1971'de Ispartaspor teknik direktörlüğüne getirildi. Kabarcık Çocuklar Kabarcik Çocuklar, Amerika Birleşik Devletleri-Kanada yapımı çocuk dizisidir. 24 Ocak 2011'de Nickelodeon'da yayınlanmaya başlamıştır. Hans Rausing Hans Rausing, "KBE" (25 Mart 1926 –30 Ağustos 2019), İsveçli-İngiliz hayırsever iş adamı. Dünya'nın en büyük gıda ambalajlama firmalarından olan "Tetra Pak" kurucularından olup Genel Başkanlığı'nı yapmıştır. 1995 yılında şirketteki payını kardeşi Gad Rausing'e devretti. Forbes Dergisi'ne göre Dünya'nın En Zenginleri sıralamasında, Rausing, 2011'de tahmini 10 milyar Amerikan doları geliriyle 83. sırada yer aldı. 2013 yılında ise en zengin ikinci İsveç'li milyarder zengini oldu. İsveçli-İngiliz hayırsever, iş adamı Hans Rausing 30 Ağustos 2019'da yaşamını sürdürdüğü Londra, İngilterede 93 yaşında vefat etmiştir. Cuori Agitati Cuori Agitati (Türkçe karşılığı: "Heyecanlı Kalpler"), İtalyan pop müziği şarkıcısı Eros Ramazzotti'nin 1985'te yayımladığı ilk stüdyo albümüdür. In Certi Momenti In Certi Momenti (Türkçe karşılığı: "Belirli zamanlarda"), Eros Ramazzotti'nin 1987'de yayımladığı üçüncü stüdyo albümüdür. Albüm, BMG tarafından yayımlandı. Albümün İspanyolca versiyonu da vardır. Maria Dolors Renau Maria Dolors Renau i Manén (15 Kasım 1936; Barselona –29 Ağustos 2019; Barselona, İspanya), İspanyol kadın siyasetçi. Renau siyasi kariyerinde; 1986'dan 1987'ye kadar Avrupa Parlamentosu Kongresi Üyesi ve ayrıca 1999'dan 2003 yılına kadar Uluslararası Avrupa Sosyalist Kadınlar Konseyi Başkanı olarak görev yapmıştır. 15 Kasım 1936'da Barselona, İspanya'da doğan İspanyol kadın siyasetçi Maria Dolors Renau 29 Ağustos 2019'da doğum yeri Barselona, İspanya'da 82 yaşında vefat etmiştir. Kenneth Setton Kenneth Meyer Setton (17 Haziran 1914, New Bedford - 18 Şubat 1995, Princeton), Amerikalı tarihçi ve akademisyendir. Orta Çağ üzerine çalışmalarda bulunmuştur. 1936'da Boston Üniversitesi'ndeki lisans eğitimini tamamladı. Columbia Üniversitesi'nde 1938'de yüksek lisansını, 1941'de ise doktorasını yaptı. Boston Üniversitesi ile Kiel Üniversitesi'nden onur dereceleri aldı. Boston Üniversitesi ve Manitoba Üniversitesi'nde çalışmasının ardından 1950-1965 yılları arasında Pensilvanya Üniversitesi kadrosunda yer aldı. 1965-1968 yılları arasında, Wisconsin-Madison Üniversitesi'nin Beşeri Bilimler Araştırma Enstitüsü başkanlığını yürüttü. 1968'den sonra İleri Araştırma Enstitüsü bünyesinde çalıştı. Musica Ã¨ Musica è(Türkçe karşılığı:"Müziktir"),ünlü İtalyan pop şarkıcısı Eros Ramazzotti'nin 1988 yılında yayımladığı single albümüdür. Bu albümün ismini veren "Musica è" şarkısı,Eros Ramazzotti'yi tanınır şarkılarından birisi yapmış olup,bu şarkı 1997 yılında İtalyan klasik müzik sanatçısı Andrea Bocelliile düet yapılarak yeniden yorumlanmıştır. Yuhım Zvyahilskıy Yukhym Leonidovych Zvyahilsky (Ukraynaca:Юхим Леонідович Звягільський), (Rusça:Efim Zvyagilsky) (d. 20 Şubat 1933, Donetsk), Ukraynalı bir politikacı. Sekiz seçimlerde meclise seçilen Verkhovna Rada'nın tek üyesiydi. Zvyahilsky 2019 Ukrayna parlamento seçimlerine katılmamış, 1990'dan beri ilk defa parlamento seçimleri için aday olmamıştır. Parigné Parigné Fransa'nın Bretonya bölgesine bağlı Ille-et-Vilaine ilinde bulunan bir komündür. Komünün nüfusu 2016 yılı itibarıyla 1,371'dir. Vasıl Durdınets (Emekli Tümgeneral) Vasyl Vasylovych Durdynets (Ukraynaca:Василь Васильович Дурдинець), d. 27 Eylül 1937), Ukraynalı bir politikacı ve diplomat. Temmuz 1997’de kısa sürede Ukrayna Başbakan Vekilliği yaptı. Durdynets, Ulusal İçişleri Akademisi onursal profesörüdür. 1996'da Durdynets, Acil Durum Bakanlığının kurulmasında ve Çernobil Felaketinin sonuçlarından nüfus güvenliği ile ilgili konularda başlatıcı oldu. 22 Mart 1999'dan beri Olağanüstü Durum Bakanı olarak görev yaptı. LÃ©cousse Lécousse Fransa'nın Bretonya bölgesine bağlı Ille-et-Vilaine ilinde bulunan bir komündür. Komünün nüfusu 2016 yılı itibarıyla 3,317'dir. Petras Griškevičius Petras Griškevičius (d. 19 Temmuz 1924, Kriaunos, – 14 Kasım 1987, Vilnius, Litvanya SSC’sinde üst düzey bir komünist parti görevlisiydi. 1974'ten bu yana ölümüne kadar Litvanya Komünist Partisi'nin ilk sekreteriydi (Litvanya'nın fiili lideri). II. Dünya Savaşı'nın başında, Griškevičius Rus SFSR'ye katıldı. Savaş sırasında, Rokiškis bölgesinde 16. Tüfek Bölümü'nün (1942–1943) ve Sovyet partizörünün (1943–1944) bir üyesiydi. Komünist partiye 1945'te katıldıktan sonra, yavaş yavaş yükseldi. Litvanya Komünist Partisi Vilnius Kent Komitesine taşınmadan önce (1950-1955) basın sansüründe çalıştı. Orada sekreteryada (1955-1964) ve merkez komitede (1964-1971) çalıştı, 1971'de ilk sekreter oldu. Antanas Sniečkus'un 1974'teki ölümünden sonra, Griškevičius Litvanya Komünist Partisi'nin ilk sekreteri olarak göreve başladı. Ayrıca Litvanya SSR Yüksek Sovyeti'nin (1965'den beri), Sovyetler Birliği'nin Yüksek Sovyeti'nin (1974'ten beri) delegesi ve 1976'dan beri Sovyetler Birliği'nin Komünist Partisi Merkez Komitesi'nin üyesiydi. Griškevičius, Perestroyka'ya ve özellikle de glasnost'a karşı çıkan, Brezhnevite, muhafazakâr ve "vasat aparatçik" olarak tanımlandı. Litvanya tarihinin ve kültürel mirasın bastırılmasını destekledi ve yerini Sovyet propagandası aldı. PlayStation Classic PlayStation Classic, Orijinali 1994 PlayStation konsolunda piyasaya sürülen oyunları taklit eden Sony Interactive Entertainment'ın özel bir video oyun konsolu. Eylül 2018'de Tokyo Oyun Show'da ilan edildi ve orijinal yayınlanmasının 24. yıldönümü olan 3 Aralık 2018'de serbest bırakıldı. Konsol, rakip Nintendo'nun NES Classic Edition ve Super NES Classic Edition mini konsollarından önceki sürümleriyle karşılaştırıldı. PlayStation Classic, iki farklı PlayStation kontrol cihazı (analog çubuklar olmayan orijinal model), bir HDMI kablosu ve standart USB-A kablosuna bir USB Micro-A ile birlikte gelir. Konsol için bir AC adaptörü ayrı satılır. Konsol yaklaşık 170 gramdır (0.37 lb) ve yaklaşık 149 mm x 33 mm x 105 mm (5.9 inç x 1.3 inç x 4.1 inç) boyutundadır, orijinal PlayStation'dan yaklaşık% 80 daha küçük ve genişlikte% 45 daha küçüktür. Her iki kontrol cihazı için portlar, HDMI çıkışı ve USB üzerinden güç içerir. Kontrolörün kabloları yaklaşık 1,5 metre (4,9 ft) uzunluğundadır. PlayStation hafıza kartlarını kullanamaz. Dahili olarak konsol, @ 1.5 GHz'de saatlenmiş dört merkezi işlem çekirdeği ve Power VR GE8300 grafik işlem birimi bulunan bir yonga üzerinde bir MediaTek MT8167a Quad A35 sistemi kullanıyor. 16 GB eMMC flash belleği ve 1 GB DDR3 belleği içerir. Klasik oyunlarını oynamak için ücretsiz ve açık kaynaklı emülatör PCSX'in ReARMed şubesini kullanır. Arles Venüsü Arles Venüsü, 1651 yılında parçalanmış halde Arles Roma Tiyatrosu'nde bulunan 1.94 metrelik bir Venüs heykelidir. Bugün Louvre Müzesi'nde sergilenen heykel Himettos mermerinden yapılmıştır ve milattan önce 1. yüzyıla tarihlendirilmektedir. Arles Venüsü, muhtemelen Praksiteles'in erken dönem eserlerinden biri olan Thespiae Afroditi'nin bir kopyasıdır. Saçların işlenişi bakımından bir diğer Praksiteles heykeli olan Knidos Afroditi ile olan benzerlik dikkate değerdir. 1681'de XIV. Louis heykeli Versay Sarayı'nın bahçesini süslemek üzere Paris'e getirtmiştir. Fransız Devrimi sırasında kraliyet koleksiyonundan ele geçirilen heykel, kuruluşundan bu yana Louvre Müzesi'nde sergilenmektedir. Heykel'in bir kopyası ayrıca Arles belediye binasında sergilenmektedir. Kraliyet restoratörü François Girardon, heykelin daha net bir biçimde Venüs olarak tanınması için bazı eklemelerde bulunmuştur. Venüs'ün sağ elindeki elma ve sol elinde ayna bu eklemelerin eseridir. Marlar Marlar (Gürcüce: მარები marebi), Hekataios'un yazıtlarıyla bilinen bir antik Kolhis halkıdır. Halkı kısaca tanımlayan Hekataios, Marların, antik Kartveli halkları Makronlar ve Mosiniklerin arasında yaşadıklarını belirtmiştir. Karadenizin güneydoğusunda yaşamış olan bu halk, daha spesifik olarak diğer Antik Kartveli halklarının da yaşadığı Kuzeydoğu Anadolu Dağları ve Güney Kafkasya'da yaşamıştır. Herodot'a göre Marlar, Kolhislilerin (Eski Kartveli halklarının siyasi konsolidasyonu ve birleşmesiyle oluşmuş daha büyük bir topluluk) liderine bağlıydılar. Ahameniş İmparatorluğu'nun hızlı yükselişinden sonra, diğer Kartveli halkları (Muşkiler, Tibarenler, Makronlar ve Mosinikler) ile birlikte XIX. Satraplığa bağlandılar. Susan Dougan Susan Dilys Dougan, Saint Vincent ve Grenadinlerli siyasetçi. Dougan, Karayipler'de Küçük Antiller'in bir parçası konumunda olan ve coğrafi açıdan Orta Amerika'ya dahil edilen ada ülkesi Saint Vincent ve Grenadinler'de 1 Ağustos 2019 tarihinden bu yana genel vali olarak görev almaktadır. Önceli Frederick Ballantyne'nin 17 yıllık genel vali görevinin ardından bu makama seçilen Dougan, 1 Ağustos 2019 tarihi itibarıyla yemin ederek görevine başlamıştır. Dougan ülkede bu makama gelen ilk kadın vali olmuştur. OÅŸki Oşki (Gürcüce: ოშკი; "translit".: "oşk'i"), Erzurum ilinin Uzundere ilçesine bağlı Çamlıyamaç köyünün eski adıdır. Oşki, tarihsel Tao bölgesinin en eski yerleşim yerlerinden birdir. 10. yüzyılda burada kurulmuş olan Gürcü Ortodoks manastırıyla tanınır. Köy Öşk ve Öşkvank olarak da bilinir. Oşki’deki eski kale ve kiliselerin varlığı köyün 10. yüzyıldan önce de yerleşim yeri olduğunu göstermektedir. Gürcistan Krallığı yönetimindeyken Oşki’nin de bulunduğu bölge Kveli Kalesi Savaşı’ndan (1080) sonra Büyük Selçukluların eline geçti. Daha sonra bölge Gürcü atabegler (1268-1625) tarafından yönetildi. 16. yüzyılda bölgeyi Osmanlılar ele geçirdi ve Oşki de Tao-Klarceti bölgesinin diğer yerleri gibi Çıldır Eyaleti içinde kaldı. Oşki 17. yüzyılda Ardahan-ı Büzürg livasının Çıldır nahiyesine bağlı bir köydü. Uzun süre Osmanlı yönetimi altında kalan Oşki, 1877-1878 Osmanlı-Rus Savaşı’nda Rusların eline geçti. Oşki Deresi kenarında kurulu geniş bir köy olan Oşki, bu derenin iki yanına yayılıyordu. 1917 yılında bölgeyi gezen Gürcü tarihçi Ekvtime Takaişvili’nin verdiği bilgiye göre köy halkı Oşki’nin güney kısmını Öşk, kuzey kısmını ise Öşkvank olarak adlandırıyordu. I. Dünya Savaşı sonlarında bölgeden Rus ordusunun çekilmesinden sonra Oşki 1918-1921 arasında bağımsız olan Gürcistan sınırları içinde kaldı. 1921’de yeniden Türkiye’ye katıldı. Köyde 10. yüzyılda kurulmuş olan Oşki Manastırı bir ana kilise, 4 veya 5 küçük kilise, yemekhane, ilahiyat okulu gibi yapılardan oluşur. Tao-Klarceti manastırları arasında Oşki özel öneme sahip bir manastırdı. Oşki’nin kurucularının Tao’daki Gürcü Bagrationi hanedanından III. Adarnase Kurapalati’nin oğulları III. Davit (sonradan Kurapalati) ve prensler prensi Bagrat’ın olduğu ana kilisenin yazıtlarından anlaşılmaktadır. Ana kilise olan Oşki Kilisesi büyük ölçüde ayaktadır. Manastırın küçük kiliseleri biri hariç yıkılmıştır. Elyazması "Oşki İncili"’ne (978) düşülen nota göre manastır Vaftizci Yahya adına kurulmuştur. Manastırın yakınlarında, manastırın korunması işlevi de olan Oşki Kalesi yer alır. Günümüze yıkıntıları kalmış olan kale Uzundere ilçesine bağlı ve Çamlıyamaç köyüne komşu olan Gölbaşı köyü sınırları içindedir. Nicola Selva Nicola Selva (d. 4 Temmuz 1962) San Marino'lu bir politikacı ve emekli bir sprinter. Michele Muratori ile birlikte hizmet veren önder naipi'idi. 1 Nisan-Ekim 2019'da tarihleri aarası görev yaptı. 2006'dan 2011'e ve yine 2012'den itibaren Büyük ve Genel Konsey üyesi olarak görev yaptı. Selva, endüstriyel teknolojide Rimini'deki Leon Battista Alberti Enstitüsü'nden mezun oldu. 2016'da, Future Republic partisinin kurucularından biriydi. Ayrıca 1992 Yaz Olimpiyatları'nda erkekler için 4 x 100 metre bayrak yarışında yarıştı. Michele Muratori Michele Muratori (d. 13 Aralık 1983) San Marino'lu bir politikacı ve önder naib'lerinden biri olan Nicola Selva ile birlikte görev yapmıştır. 1 Nisan - 1 Ekim 2019'da tarihlerinde görevde bulunmuştur. Büyük ve Genel Kurul üyesi olarak görev yapıyor. Muratori, Bolonya Üniversitesi Siyasal ve Sosyal Bilimler bölümünden mezun oldu ve sosyalist Demokratik Sol siyasi partinin lideri. Mesleğine göre bir kamu çalışanıdır. Terri Nunn Terri Kathleen Nunn (d. 26 Haziran 1961), Amerikalı kadın şarkıcı ve oyuncu. Nunn, müzik kariyerine 1974'te henüz 13 yaşında başlamış ve 1980'li yıllarda yeni dalga/synthpop türünde müzik yapan Berlin (müzik grubu) bünyesinde seslendirdiği parçalarla adını duyurmuştur. Terri Nunn 1980'li yılların kült müzik gruplarından Berlin (müzik grubu) ile adını duyurmuş seslendirdiği; "Take My Breath Away" ve "No More Word" adlı parçalarla dikkat çekmiştir. "Take My Breath Away" parçası Nunn'ın yorumuyla başrollerini; Tom Cruise ve Kelly McGillis'in oynadığı 1980'li yılların ses getirmiş romantik türde filmi "Top Gun" 'ın ana müziği olmuştur. Amerikalı kadın şarkıcı ve müzisyen Terri Nunn daha sonraki dönemde büyük seyirci katılımlarının olduğu konserler vererek müzik çalışmalarına devam etmiştir. 2020 Eurovision Şarkı Yarışması'nda Estonya Estonya, 2020 Eurovision Şarkı Yarışması 'na katılacaktır. Eston yayıncı Eesti rahvusringhääling (ERR) tarafından Hollanda'nın kenti Rotterdam'da yapılacak 2020 yarışması'nda Estonya'yı temsil edecek katılımcı "Melodi Grand Prix 2020" yarışması'nın kazananı olacaktır. 2020 yarışması'ndan önce, Estonya Eurovision Şarkı Yarışması'na yirmi beş kez katılmış, ilk katılımını 1994 yılında gerçekleştirmiştir. Estonya günümüze dek bir kez kazanmıştır. Tek zaferini 2001 yılında "Everybody" adlı şarkısıyla Tanel Padar, Dave Benton ve 2XL ile almıştır. Yarı final sistemi getirilen 2004 yılından bu yana Estonya yedi kez finale çıkmayı başarmıştır. Ülkenin en kötü derecesi ise 2016 yılının yarı finallerinde aldığı sonunculuktur. 2019 yılında Estonya Victor Crone'un seslendirdiği "Storm" adlı şarkı ile katıldığı yarışmanın finalinde 20. olabilmiştir. Eston Ulusal Yayıncı Eesti Rahvusringhääling (ERR) Estonya'nın temsilcisini seçmek için görevlendirilen kuruluştur. Ülke ilk katıldığı 1994 yılından bu yana Eurovision Şarkı Yarışması için temsilcisini farklı isimlerdeki Ulusal finaller ile belirlemektedir. 2009 yılından beri düzenlenen Eesti Laul yarışması ile yeniden Estonya'nın 2020'deki temsilcisinin belirleneceği yarışma olacağı açıklanmıştır. "Eesti Laul 2020", Bu yıl 12.'si gerçekleşmesi planlanan ve Estonya'nın 2020 Eurovision Şarkı Yarışması'na temsilci göndermek için ERR kanalı tarafından oluşturulmuş bir Ulusal Finaldir. Yarışmanın finali 29 Şubat 2019 tarihinde yapılacak. Yarışmaya katılmak isteyen katılımcıların ve bestecilerin katılımlarını 6 Kasım 2019 tarihine kadar iletmeleri istenmiştir. "2020 Eurovision Şarkı Yarışması", Yarı finalleri 12 ile 14 Mayıs 2020 tarihlerinde, Final ise 16 Mayıs 2020 tarihinde Hollanda'nın kenti Rotterdam'da bulunan Rotterdam Ahoy'da yapılacak. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülke, iki yarı finalden birinde yarışmayıp direkt olarak finalde yarışacak fakat Yarı finalde oy kullanacaktır. Her yarı finalde ilk on'a giren ülkeler Finale çıkmaya hak kazanacaktır. Estonya'nın 12 veya 14 Mayıs 2020 tarihlerinde yapılacak iki yarı finalden birinde yarışmasına karar verilecek. Pasinler (halk) Pasinler (Gürcüce: ფაზიელები "Pazielebi"; Yunanca: Φασιανοί "Phasianoi"; Latince: Phasiani) Pontus'un doğusunda yaşamış Kolhis halklarından biriydi. Anadolu'dan Karadenizin kıyısına doğru yaptığı yürüyüşte (MÖ 401–400) bu halka karşılaşan Yunan komutan Ksenofon, Pasinlerin Fasis Nehrinin kıyısında yaşadığını belirtmiştir. Ksenofon'un bahsettiği Fasis Nehri, Greko-Romenlerin Gürcistan'daki Rioni Nehrini tanımlamak için kullandıkları Fasis değil, günümüzde Kuzeydoğu Türkiye'de bulunan Aras nehridir. Ksenofon'un onlarla karşılaştığı dönemde, Pasinler Çilligül Dağının kuzeyindeki uzun vadinin kontrolünü elinde tutuyordu. Pasinler, ön Gürcü halklardan olduğu tahmin edilen Chalybes ve Taoçlarla komşuydu. MÖ 400 yılında, Yunan doktor Hipokrat, klasik "On Airs, Waters, and Places" adlı eserinde Pasinleri şöyle anlatmıştır: "bölgedeki diğer erkeklerden farklı bir yapıları vardır; uzun boyları ve iri yarı yapılarından dolayı eklemleri ve damarları gözükmemektedir; sanki karamsarlıktan dolayı solgun gözüken derileri vardır. Bütün erkekler arasında en sert seslere sahipler, nefesleri puslu ve nemlidir; bedensel yorgunluklarından dolayı oldukça durgun bir yapıları var." Bu halktan, farklı bölgelerde farklı şekillerde bahsedilmektedir: Gürcüce "Basiani", Yunanca "Phasiane", Ermenice "Basean", ve Türkçe "Pasin". Buona (Cattiva) Sorte Buona (Cattiva) Sorte (Türkçe karşılığı:"İyi Kötü Şans"),ünlü İtalyan şarkıcı Tiziano Ferro'nun 2019 yazında İtalya'da yayımladığı single'ıdır. Bu şarkı ayrıca,2020'de yayımlanacak olan Accetto Miracoli albümüne de hazırlık evresidir. Ayrıca,bu single,Tiziano Ferro'nun kırklı yaşlara girdiğindeki ilk çıkarttığı single'ıdır. Bu şarkının video klibi de yayımlanmıştır. Gouarec Gouarec Fransa'nın Bretonya bölgesine bağlı Côtes-d'Armor ilinde bulunan bir komündür. Komünün nüfusu 2016 yılı itibarıyla 941'dir. Kaleburnu Kaleburnu, Kuzey Kıbrıs Türk Cumhuriyeti'nde Karpaz Yarımadası'nda bulunan bir köydür. Kaleburnu 333 nüfusa sahiptir. Köyün çevresi iki Tunç Çağı mekanına ev sahipliği yapmaktadır: Kraltepe'de saray kalıntıları kazılmış, konut sakinleri M.Ö. 1200 yıllarında Akdeniz'in doğu kıyıları ile ticari temaslarda bulunmuşlardır. Nitovikla’da, M.Ö. 1500’e tarihlenen, kalesi Anadolu’daki Hitit kalesi tarzında inşa edilmiş bir kale vardır. Ayrıca, Avtepe'de önemli bir mağara grubu vardır. Lululemon Athletica Lululemon Athletica Kanadalı bir atletik giyim perakendecisidir. Lululemon, kadınlar ve erkekler için kendi kendini tanımlayan yoga esinli bir spor giyim şirketidir. Şirket, performans gömlekleri, şortlar ve pantolonların yanı sıra yaşam tarzı kıyafetleri ve yoga aksesuarları da dahil olmak üzere çeşitli spor kıyafetleri üretiyor. Şirket aslen Kanada’da bulunuyordu, ancak ürünlerini hem mağazada hem de çevrimiçi olarak uluslararası alanda satmaya başladı. Anahtar yarışmacılar arasında Athleta, Zella, Adidas, Puma, Alo Yoga, Fabletics, Nike ve Under Armor bulunuyor. Şirket 1998 yılında Vancouver, Britanya Kolumbiyası'nda Chip Wilson tarafından kuruldu ve o yıl ilk yoga pantolonunu sattı. Wilson, 2005 yılında, eski Reebok yöneticisi Robert Meers de dahil olmak üzere şirketin ilk halka arzını denetlemeye yardımcı olmak için yatırımcıları getirdi. Lululemon, Temmuz 2007’de halka arzını başlattı ve 18.2 milyon hisse sattıktan sonra 327.6 milyon dolar topladı. Starbucks International’ın eski başkan yardımcısı olan Christine Day, Haziran 2008’de baş yönetici olarak görev yaptı. 2013 yılında, şirket Fortune'un En Hızlı Büyüyen Şirketler listesinde üst üste üçüncü kez görünmeye başlamıştır. Şubat 2014’te, Lululemon, Londra’daki Covent Garden’da bulunan en büyük mağazasını ilk Avrupa'daki mağazasını açmayı planladığını duyurdu. Şubat 2015'te, Wilson yönetim kurulundan istifa ettiğini ve kurulun eski genel müdürü Michael Casey'in yerini alacağını açıkladı. 5 Şubat 2018'de Laurent Potdevin, CEO olarak ve şirketin yönetim kurulundan istifa etti. Lululemon, Potdevin'in ayrılmasının nedenleri olarak belirtilmemiş suiistimal olaylarını gösterdi. Lululemon üstleri, pantolonları, şortları, kazakları, ceketleri ve iç çamaşırlarını, saç aksesuarlarını, çantalarını, yoga matlarını ve su şişelerini içeren atletik giysiler satıyor. Lululemon, 2005 yılında ortalamanın üzerinde bir miktarda naylon mikrofiber içeren orijinal kumaşı Luon'u tescil ettirdi. O zamandan beri şirket, sıkıştırma ve nem emici tasarımlar dahil olmak üzere birkaç farklı tipte kumaş üretti. 8 Ağustos 2017'de Lululemon, ayakkabı teklifini genişletti. APL (Athletic Propulsion Labs) ile ortaklaşa Lululemon, Kuzey Amerika'daki 23 Lululemon mağazasında kadın ve erkek ayakkabı stilleri sundu. Lululemon, karargahında Whitespace adlı bir araştırma ve geliştirme laboratuvarı kuruyor. Laboratuvar, bilim adamları ve fizyologları içeren yaklaşık 50 çalışandan oluşmaktadır. Johnson Health Tech Johnson Health Tech egzersiz ekipmanı üretimi ve satışı ile uğraşan çok uluslu bir şirkettir. Merkezi Taichung, Tayvan'dadır. JHT'nin ürünleri arasında koşu bandı, sabit bisikletler, eliptik eğitmenler, ağırlık antrenmanı makineleri vb. bulunur. Şirketin Şangay ve Tayvan'da üretim tesisleri ve Şangay, Tayvan ve Kuzey Amerika'da Ar-Ge merkezleri bulunuyor. İki Tayvan Mükemmellik Ödülü'nü kazandı. JHT, Snap ve Gold's Gym ile yapılan sözleşmelerle Hindistan pazarında var. 2010 yılının Haziran ayında, Talwalkars ile spor salonu ekipmanlarının tedarikine ilişkin üç yıllık bir sözleşme yaparak Hindistan'daki varlığını genişletti. Haziran 2010’dan önce JHT’nin Hindistan’daki yıllık satışı 2 milyon dolardı. 2009 itibarıyla, JHT'nin 23 milyon USD tutarındaki küresel gelirinin% 7,5'i Çin pazarından geliyor. Çatalcalı Ali Efendi Çatalcalı Ali Efendi (d. 1631, Çatalca – ö. 19 Nisan 1692, Edirne) Osmanlı Devleti'nin 56. ve 62. Şeyhülislamı. 1631 yılında Çatalca'da doğdu. Nakşibendi şeyhi Mehmet Efendi’nin oğludur. Şeyhülislam Minkarizade Yahya Efendi’nin öğrencisi oldu. İstanbul ve Mısır’da mahkeme kadı vekilliği yaptı. Medreselerde bir dönem öğretmenlik yaptıktan sonra ordu kadısı olarak Köprülüzade Fazıl Ahmet Paşa’nın yanında 1663’ye Uyvar, 1669’da ise Girit seferine katıldı. Bu 2 sefer arasında Selanik kadısı, 1671’de Rumeli kazaskeri, 1674’te şeyhülislam oldu. IV. Mehmet ava düşkünlüğü ve devlet işleri ile ilgilenmemesinden sorumlu tutuldu. Şeyhülislam olduğu 12 yıl boyunca 1683’te Viyana bozgunu, Macar topraklarının yitirilmesi ve Budin’in düşmesi olaylarını yaşadı. 1686’da azledilerek Rodos ve Bursa’ya sürüldü. II. Ahmet tarafından 1692’de ikinci defa şeyhülislamlığa getirildi ama 40 gün sonra öldü. Edirne’de Zehr-i Mar Mescidi haziresine gömüldü. Torunu Şerifzade Seyyid Mehmed Efendi de şeyhülislamlık yaptı. Fetava-y覺 Ali Efendi ad覺yla bilinen kitab覺 vard覺r. 2019-20 Bölgesel Amatör Lig 2019-20 Bölgesel Amatör Lig, Bölgesel Amatör Lig'in 10. sezonudur. Bu sezon 80 ilden 152 takım mücadele etmektedir. İlk maçlar, 21 Eylül 2019 tarihinde oynanacaktır. 11 takım kendi gruplarında şampiyon olduktan sonra yapacakları play-off mücadelesi sonucunda 9 takım 3. Lige yükselecektir.Son iki sırayı alan takımlar ise bulundukları ilin en üst amatör ligine düşecektir. 30 Haziran 2020 tarihinde ligin kalan maçlarının iptal edildiği açıklanmıştır. Yükselme, düşme ve lig sıralaması ile ilgili karar daha sonra açıklanacaktır. 8 Temmuz 2020 tarihinde TFF ligi olduğu şekilde tescil ederek Play Offların oynanmayacağını ve gruplarında lider olan 11 takımın 3. Lige yükseldiğini açıkladı. Hayrettin Belli Mahmut Hayrettin Belli (d. 1893, Diyarbakır – ö. 8 Haziran 1949, Ankara) Siyaset adamı Babası Telgraf Müdürü Mehmet Mihri Bey ve annesi Atife Hanım olan Hayrettin Belli 1893 yılında Diyarbakır’da dünyaya geldi. 1908 yılında girdiği İstanbul Hukuk Fakültesi’nden 1912 yılında mezun oldu. Silivri’ye yerleşerek Silivri Savcısı olarak göreve başladı. 1915 yılında Galiçya savaşına katıldı. I. Dünya Savaşı’nın yenilgi ile sona ermesiyle, 3 Temmuz 1918’de VI. Mehmet (Vahdettin) Osmanlı Devleti’nin son padişahı olarak tahta geçti. 30 Ekim 1918 tarihinde imzalanan Mondros Bırakışması’ndan sonra Padişah VI. Mehmet, 21 Aralık 1918’de Meclis-i Mebusan’ı dağıttı. Halkın bütün tepkisine ve Meclis-i Mebusan Anayasasının açık hükmüne rağmen uzun süre kapalı tuttu. Ancak 12 Ocak 1920’de yeniden toplantıya çağırdı. 16 Mart 1920’de İstanbul’un işgali üzerine genel meclis, işgal güçlerinin baskısıyla 11 Nisan 1920’de resmen kapatıldı (Mondros Bırakışmasının geçerliliği için Meclis-i Mebusan tarafından onaylanması gerekiyordu. Fakat imzalanan antlaşma, genel hükümleriyle tam bir işgal antlaşması niteliği taşıdığı için vekiller tarafından reddedilmiş ve bu durum işgal güçlerinin hiç hoşuna gitmemiştir.) Hayrettin Belli, 7. dönem Çatalca mebusu olarak Son Osmanlı Meclis-i Mebusan’a girdi. Burada Sivas Kongresi kararlarının görüşülmesi sırasında Mustafa Kemal Paşa'ya bağlı genç mebusların baskısıyla Kongre kararları onaylandı. 17 Şubat 1920'de oybirliği ile altı maddelik Misak-ı Millî kabul edildi. Bu maddelerin en önemlisi şüphesiz "Hatt-ı Mütareke dahil ve haricindeki Türklerle meskun toprakları bölünmez bir bütün olarak kabul eden " I. maddedir"." Anlaşma Devletleri Misak-ı Milli'nin kabul edilmesinden sonra, Sevr Anlaşması'nı Osmanlı hükümetine kabul ettirmek amacıyla 16 Mart 1920'de İstanbul’u resmen işgal etti. Meclis buna rağmen 18 Mart'ta son bir kez daha toplandı. Meclis Anlaşma Devletleri tarafından basılınca, padişah tarafından 11 Nisan'da dağıtıldı. Belli, I. Dünya Savaşı sonrasında Edirne'de işgalleri protesto etmek ve Trakya'nın savunmasını planlamak için Belediye Başkanı Şevket Dağdeviren, Edirne Milletvekili Faik Kaltakkıran, Avukat Şeref Aykut, Tüccar Kasım Yolageldili tarafından 1918 yılında kurulan Trakya-Paşaeli Müdafaa-i Hukuk Cemiyeti'nde görev aldı. Çatalca üyesi olarak, 31 Mart - 2 Nisan 1920’de düzenlenen Lüleburgaz Kongresi’nin 67 delegesinden biri oldu. 9-13 Mayıs 1920 tarihleri arasında Edirne Erkek Öğretmen Okulu'nda yapılan ve 220 üye ile toplanan Büyük (Edirne) kongresine de katıldı ve İcra Komitesi Üyesi seçildi. İstanbul’un işgalinden sonra Şakir Kesebir ve Süleyman Faik Bey’le birlikte Sadrazam Ferit Paşa’yı ziyaret etti. 25 Nisan 1922’de Batı Trakya Müdafaa-i Hukuk Cemiyeti’nin kurucuları arasına katıldı. Hayrettin Belli, 1923’e kadar İstanbul Kadıköy ve Trakya’da İngilizlerden saklandı. Bu dönemde Silivri’nin Çanta bölgesinde çete etkinlikleri ile Yunan birliklerine kayıplar verdirdi. Cumhuriyet’in ilanından sonra Edirne’ye yerleşti. Burada Edirne Barosu’nun kurucu başkanlığı ve serbest avukatlık yaptı. 1942 yılına kadar yaşadığı Edirne’den ayrılarak Ankara Atatürk Orman Çiftliği’nin Hukuk Müşavirliğine atandı ve 1949 yılına kadar bu görevini sürdürdü. Beyaz şeritli, Mustafa Kemal imzalı İstiklâl Madalyası sahibi olan Hayrettin Belli 1949 yılında yaşama veda etmiştir. Ankara Cebeci Mezarlığı'na gömülüdür. Müveddet Belli ile evli olan Hayrettin Belli’nin Mihri Belli, Remime Köymen ve Türkan Ebcioğlu isimli 3 çocuğu vardır. Türkiye Komünist Partisi Merkez Komite Üyesi olan siyasetçi Mihri Belli, Hayrettin Bey’in oğludur. Barış Kıralioğlu Barış Kıralioğlu (6 Ekim 1986), tiyatro ve sinema oyuncusu, yönetmen. İstanbul'da doğan Kıralioğlu, liseyi Galileo Galilei İtalyan Lisesi'nde, üniversiteyi Beykent Üniversitesi Oyunculuk Bölümü'nde okudu. 1997 yılında tiyatroya Michael Dickinson gözetiminde başladı. Oyun Atölyesi'nde Aslı İçözü'nden tiyatro eğitimi aldı. Gönül Ülkü - Gazanfer Özcan Tiyatrosu'nun açtığı eğitim sınavını kazandı ve aldığı eğitimden sonra oluşturulan alternatif kadro ile bir oyunda oynadı. Galileo Galilei İtalyan Lisesi'nde ve Yeditepe Üniversitesi Tiyatro Kulübü'nde tiyatro dersleri verdi, oyunlar sahneye koydu. 2006-2011 yılları arasında Tiyatro Açıkça'da çalıştı. 2011 yılında Tiyatro Barbone'yi kurdu. İçerde dizisinde Musa rolünü oynayan oyuncu, Naim Süleymanoğlu'nun hayatının anlatıldığı "Cep Herkülü: Naim Süleymanoğlu" filminde Turgut Özal karakterini canlandırmıştır. XCloud xCloud Microsoft'un Xbox bulut oyun akışı hizmetinin çalışma başlığıdır. Microsoft, hizmeti Electronic Entertainment Expo 2018’de sundu ve birkaç ay sonra Ekim 2018’de Project xCloud’u resmi olarak ilan etti. Mart 2019’da, Forza Horizon 4 yarış oyununu Xbox One denetleyicili bir Android akıllı telefon üzerinde oynayarak ilerlemelerini sürdürdüler. Xbox'un başkanı Phil Spencer, bu süre zarfında oyunları uzaktan bağlantıda test etmek için özel bir sunucu kullandı. Servis, Mayıs 2019'da laboratuvar ortamı dışında kullanılabileceği ev test aşamasına girdi. Yıl içinde yapılan testler ve E3 2019'da açıklanması planlanıyor. xCloud, Microsoft'un dünyadaki 140 ülkeyi destekleyen 54 Microsoft Azure bulut bilişim merkezi üzerinden çalışıyor. Servis, dokunmatik ekran kontrolleriyle veya Bluetooth üzerinden Xbox kontrol cihazlarıyla telefonlarla çalışmak üzere tasarlanmıştır. Microsoft, Xbox içerik kütüphanesinin hizmetini Google Stadia gibi rakiplerden daha çekici hale getireceğine inanıyor. Robinne Lee Robinne Lee (d. 16 Temmuz 1974), Amerikalı oyuncu ve yazar. Lee 16 Temmuz 1974'te Mount Vernon, New York'da doğdu. Columbia Hukuk Okulu'nu bitirdi. 1997 yapımı Toronto Film Festivali'nde gösterilen romantik-bağımsız sinema türünde film "Hav Plenty" ile oyunculuğa adım attı. Diğer yer aldığı yapımar arasında sinema filmleri; "National Security" (2003), "Deliver Us from Eva" (2003), "Hitch" (2005), "Seven Pounds" (2008), "Fifty Shades Darker" (2017), ve "Fifty Shades Freed" (2018) ile televizyon dizileri; "The Runaway", "Buffy the Vampire Slayer", ve "Numbers'' sayılabilir. Robinne Lee kaleme aldığı ilk romanı; “The Idea Of You”'yu 13 Haziran 2017'de "St. Martins Yayıncılık" 'tan çıkardı. Romanda geçen hikâyede; 40 yaşındaki bir anne ve Los Angeles'ta 12 yaşındaki kızı tarafından putlaştırılan oldukça genç İngiliz popstar olan prestijli sanat galerisi sahibi olan Solène Marchand'ı konu almaktadır. Lee'nin daha sonra sesli olarak okuduğu kitap, 3 Nisan 2018'de Tantor Media Inc. tarafından yeni basımıyla seslendirilmiş haliyle yayımlandı. OxesapuÅŸi Supara Oxesapuşi Supara (Türkçe: Hesap kitabı), 1933 yılında Abhazya'da yayımlanmış, İskender Chitaşi'nin tercüme ettiği, ilkokul çocukları için hazırlanmış ilk Lazca matematik ders kitabıdır. Kitap, Rus pedagog ve matematikçi Natalya S. Popova'nın sovyet okullarında okutulan matematik ders kitabından Lazcaya çevrilmiştir. İki ciltlik kitabın birkaç yıl boyunca Abhazya ve Sarpi'deki Laz çocuklarına okutulduğu bilinmektedir. Lazcanın Arhavi diyalektinde kaleme alınmış olan kitapta, Lazca matematik terminolojisi oluşturulmaya çalışılmış ve bu maksatla birçok yeni kelime türetilmiştir. İrfan Çağatay Aleksiva tarafından yayımına hazırlanan kitap, 2012 yılında ilk kez Türkiye'de yayımlanmıştır. Fransız Millî Olimpiyat ve Spor Komitesi Fransız Millî Olimpiyat ve Spor Komitesi (, kısaca CNOSF), Fransa'nın Ulusal Olimpiyat Komitesidir. Fransa'nın Olimpiyat Oyunları, Gençlik Olimpiyatları, Avrupa Gençlik Olimpik Oyunları, Dünya Oyunları ve Akdeniz Oyunları katılımlarından sorumludur. 1894'te kurulan Fransız Olimpiyat Komitesi ile 1908'de kurulan Ulusal Spor Komitesinin 22 Şubat 1974'te birleşmesiyle oluşmuştur. Merkezi Paris'te bulunan kurumun başkanlığını, 2009'dan beri Denis Masseglia yürütmektedir. Agnes Kittelsen Agnes Elisabet Hilden Kittelsen (d. 20 Mayıs 1980; Kristiansand), Tanınmış Norveçli oyuncu. 20 Mayıs 1980'de Kristiansand'da doğan Kittelsen oyunculuğa 2004'te "Skolen" adlı yapımla başladı. Yer aldığı 2009 yapımı ödüllü yapım "Happy, Happy" adlı film ile dikkat çekti. Andrea Bræin Hovig Andrea Bræin Hovig (d. 19 Temmuz 1973), Tanınmış Norveçli oyuncu ve şarkıcı. 1998'de Norveç Ulusal Sanat Akademisi'nden mezun oldu ve kadrolu oyuncu olarak "Det Norske Teatret" (Norveç Tiyatrosu) ve "Nationaltheatret" (Norveç Ulusal Tiyatrosu)'nda sahne almaktadır. Norveç Ulusal Tiyatrosu'nda sahnelenen William Shakespeare'den uyarlanan "Romeo ve Juliet" oyununda "Juliet" karakteri ve Henrik Ibsen'den uyarlanan "The Lady from the Sea" adlı oyunda "Hilde" karakterleriyle göz doldurdu. 2000 yılında Norveçli iş adamı Anders Jahre'nin anısına verilen "Genç Sanatçılar Kültür Özel Ödülü" 'nü kazandı. Hovig sinema filmleri ve televizyon yapımlarındada rol aldı. Yer aşdığı yapımlar arasında; "De 7 dødssyndene" (The 7 Deadly Sins, 2000) ve "Berlinerpoplene" (TV, 2007) vb. sayılabilir. Oyunculuk dışında müzikle ilgilenen Hovig, "Chicago" adlı bir müzikalde yer almış solo olarak "Standart" adlı müzik albümü çıkarmıştır. Norveçli kadın oyuncu Hovig müzisyen Andreas Utnem ile evli olup bu beraberliğinden bir çocuk sahibidir. Lanfains Lanfains Fransa'nın Bretonya bölgesine bağlı Côtes-d'Armor ilinde bulunan bir komündür. Komünün nüfusu 2016 yılı itibarıyla 1,102'dir. Gazi Umur Bey Heykeli Gazi Umur Bey heykeli İzmir ili Ödemiş ilçesinin Birgi beldesinde yer alan bir heykeldir. Heykel Aydınoğlu Mehmet Bey Camisi'nin yanında ve koordinatlarındadır. Birgi 14. Yüzyılda Aydınoğulları Beyliği'nin ilk başkenti ve önemli bir yerleşim yeriydi. Gazi Umur Bey Aydınoğulları Beyliğinin ikinci beyidir. Türk tarihinin Çaka Bey döneminden sonra gelen en ünlü denizcisidir. Heykel 17 Şubat 2008 tarihinde Heykeltıraş Eray Okkan tarafından beş aylık bir çalışma süresi sonunda yapılarak Umur Bey’in babası Mehmet Bey tarafından yaptırılmış olan caminin yanına yerleştirilmiştir. Umur Bey'in türbesi de caminin bahçesindedir.3 metre yüksekliğinde olan heykel 40000 Türk lirasına mal olmuştur. Heykel Birgi belediyesi ile Güney Deniz Saha Komutanlığının ortak projesi olup Kültür ve Turizm Bakanlığınca da desteklenmiştir. (Birgi Belediyesi daha sonra Büyükşehir belediyesi yasası uyarınca Ödemiş Belediyesinin parçası olmuştur.) Retiers Retiers Fransa'nın Bretonya bölgesine bağlı Ille-et-Vilaine ilinde bulunan bir komündür. Komünün nüfusu 2016 yılı itibarıyla 4,407'dir. Franois Franois Fransa'nın Bourgogne-Franche-Comté bölgesine bağlı Doubs ilinde bulunan bir komündür. Komünün nüfusu 2016 yılı itibarıyla 2,356'dır. Amanda Amanda, "sevilmeyi hak eden", "sevgiye layık" veya "herkes tarafından çok sevilmen" anlamına gelen Latince bir kadın adıdır. Amanda adına ilk olarak 1212'de İngiltere'nin Warwickshire bölgesinde düzenlenmiş bir doğum belgesinde rastlanmıştır. Popülerleşmesi ise beş yüzyıl sonra şairler ve oyun yazarları tarafından kullanılmasıyla gerçekleşti. Amanda adının kullanımı, Amerika Birleşik Devletleri'nde 1930'lardan 1960'lara kadar yavaş yavaş arttı ve bebeklere en çok koyulan 200 ismi arasında yer aldı. 1976'dan 1995'e kadar, Amanda Amerika Birleşik Devletleri'ndeki en popüler on kız bebek isminden biriydi. İsmin en popüler dönemi, ilk dörtte yer aldığı 1978-1992 aralığıydı. En yüksek noktası 1980'deki ikinciliğiydi. 2009'da Amanda ismi 166. sırada yer aldı. 2009'da Porto Riko'da kız çocuklarına verilen ilk on isim arasında yer aldı. İsmi, 2009'da İsveç'te en çok tercih edilen yirminci addı. Audincourt Audincourt Fransa'nın Bourgogne-Franche-Comté bölgesine bağlı Doubs ilinde bulunan bir komündür. Komünün nüfusu 2016 yılı itibarıyla 13,796'dır. ESO 597-G36 ESO 597-G36 (veya HCG 87a), Oğlak takımyıldızı bölgesinde yaklaşık olarak uzaklıkta bulunan merceksi gökadadır. HCG 87 grubunun en büyük üyesidir ve etkin bir çekirdeğe sahiptir. Grup içindeki gökadalar kütleçekim etkisiyle birbirlerine bağlıdır ve bu kütleçekim etkisinin, yıldız oluşum faaliyetlerini tetiklediği düşünülmektedir. Hubble Uzay Teleskobu tarafından elde edilen görüntü ESO 597-G36'nın toz şeritlerindeki karmaşık ayrıntıları ortaya çıkardı. Hem ESO 597-G36, hem de HCG 87b (MCG-03-53-003) gaz tüketen kara delikler taşıdığına inanılan etkin galaksi çekirdeğine sahiptir. Ingjerd Egeberg Ingjerd Egeberg (d. 19 Mayıs 1967), Norveçli oyuncu ve tiyatro yönetmeni. Eegeberg, 19 Mayıs 1967'de Moelv, Norveç'te doğdu ve 1994'te Norveç Ulusal Sanat Akademisi'nden mezun oldu. Hålogaland Tiyatrosu ve Rogaland Tiyatrosu'nda oyuncu kadrolu oyuncu olarak yer aldı. 2000-2004 yılları arasında Rogaland Tiyatrosu yönetmeni olarak görev yaptı. Remain in Light Remain in Light, Amerikan rock grubu Talking Heads'in dördüncü stüdyo albümü. Yapımcılığını Brian Eno'nun yaptığı albüm, 8 Ekim 1980'de Sire Records tarafından yayımlandı. Darian Townes Darian Townes (31 Temmuz 1984, Alexandria), kariyerini Samsunspor'da sürdürmekte olan Amerikalı basketbolcu. Liseyi Başpiskopos Carroll Hargrave Askerî Akademisinde, yükseköğrenimini ise Arkansas Üniversitesinde tamamlayan Townes, profesyonel kariyerine 2008 yılında Erie BayHawks'ta başlamıştır. Burada geçirdiği bir sezonun ardından Polonya takımı Turów Zgorzelec'e geçmiş ve burada sezonu blok lideri olarak tamamlamıştır. Kariyerinin ilerleyen yıllarında Hollanda, Macaristan, Kore, Japonya, Katar gibi ülkelerde de oynayan Townes 2019-20 sezonu başında ise Samsunspor'la sözleşme imzalamıştır. Italia Ricci Stephanie Italia Ricci (d. 29 Ekim 1986), Kanadalı oyuncu. Ricci'nin rol aldığı bazı yapımlar arasında sinema filmleri; "Don Jon" (2013), "Roma in Love" (2019) ile televizyon dizileri; "Chasing Life" (2014), "Supergirl" (2015), ve "Designated Survivor" (2016) vb. sayılabilir. Badevel Badevel Fransa'nın Bourgogne-Franche-Comté bölgesine bağlı Doubs ilinde bulunan bir komündür. Komünün nüfusu 2016 yılı itibarıyla 838'dir. Mosinikler Mosinikler (Gürcüce: მოსინიკები mosinik’ebi, Yunanca: Μοσσύνοικοι, "Mossynoikoi" "ahşap kulelerde yaşayanlar") Karadenizli Yunanlarının, Pontus'ta (Trabzon'un batısındaki kuzey Anadolu sahili) yaşayan halkı tanımlamak için kullandığı isimdi. MÖ 430'lu yıllardan sonra, Herodot, 3. Kitapta Mosiniklerden bahsetmiştir. Mosiniklerden, İranlı I. Darius tarafından kurulan 19. Satraplığı oluşturan Muşkiler, Tibarenler, Makronlar ve Marlar ile birlikte bahsedilmiştir. Ksenofon'un Anabasisine göre (5.4.26-34), Mosinikler "beyaz ve soluk tenliydi", "sırtları rengarenkti ve göğüslerinde çeşitli çiçek desenlerinin dövmeleri vardı". Mosinikler ortak bir başkent yönetimini kabul etmiştir. Ksenofon, Cunaxa Savaşı savaşından sonra, ilkbaharda (MÖ 400), birliklerinin Mosiniklerin yaşadığı bölgeden geçtiğini yazmıştır. Bu süre zarfında, Mosinikler Chalybes halkına da hükmetmiştir. Ksenofon Trabzon'dayken, civardaki Mosinikler, başkentteki Mosniklerin tarafına geçmiştir; sonrasında Ksenofon'un ordusu başkente saldırmış ve Mosiniklerin kralını yenmiştir. Mosiniklerden, kütüphaneci Apollonios'un (MÖ 3. yüzyılda, İskenderiye'de) epik şiiri Argonautika'da bahsedilmiştir. Mossyna antik kenti bu halkın ardından adlandırılmış olabilir. Avienus Postumius Rufius Festus Avienus, (yaklaşık MS 350, Volsinii (Bolsena)), aralarında Aratus'un "Phaenomena"'sı ve Dionysius Periegetes'in "Descriptio orbis terrae" gibi eserlerin bulunduğu bazı antik metinleri özensizce Latince'ye aktaran bir geç antik çağ yazarıdır. Avienus ayrıca Ora Maritima adlı Latince şiirin yazarıdır. Benzoil klorür Benzoil klorür, benzenkarbonilklorür olarak da bilinen C6H5COCl formüllü bir organoklorür bileşiğidir. Bir benzen halkasına bağlanan karbonil grubuna klor bağlanması ile oluşmuştur. Keskin kokusu, dumanlı ve renksiz bir sıvıdır. Suyla tepkimeye girdiğinde hidroklorik asit ve benzoik asiti oluşturur. Organoklorür Bir organoklorür bileşiği, klorlu hidrokarbon ya da klorokarbon, en az bir adet kovalent bağlanmış klor atomuna sahip organik bileşiktir. En basit örnekleri kloroalkanlardır (bir alkandaki en az bir hidrojenin yerinde klor bulunması). Organoklorürlerin grniş bir yapısal çeşitliliğe sahip olması onların farklı kimyasal özelliklere, isimlere ve kullanım alanlarına sahip olmasına sebep olmuştur. Bazı organoklorürlerin yararlı olmasına karşın bazıları zehirli ve çevreye zararlıdır. Kadın pisuvarı Kadın pisuvarı kadınların anatomisi için, kadın ve kızların kullanım kolaylığı için tasarlanmıştır. Farklı modeller, her zaman pisuar ile doğrudan temas etmeden, durma, yarı çömelme veya çömelme duruşlarında idrara çıkma sağlar. Oturma modelleri de vardır, ancak pisuarla doğrudan vücut teması vardır. Uniseks pisuarlar ayrıca çeşitli şirketler tarafından pazarlanmaktadır ve her iki cinsiyet tarafından da kullanılabilir. Kadın pisuarları ve uniseks pisuarları erkek pisuarlarına göre daha az yaygındır. Pisuarlar erkekler için tuvalet odasından daha fazla miktarda bulunur. Pissoir Pissoir pisuvarların kamusal alanda desteklenmesini ve taranmasını sağlayan bir yapıdır. Avrupa'da yaygın olarak kullanılan ve tuvalet yapımına ihtiyaç duymadan işeme yapma olanağı sağlayan bir Fransız icadıdır. Tabancaların mevcudiyeti binalara, kaldırımlara veya sokaklara yapılan idrar miktarını azaltabilir. Ä°nteraktif pisuar İnteraktif pisuar kullanıcıların video oyunları oynamasına veya idrar yaparken etkileşimli ekranları kontrol etmesine izin veren bir cihazdır. Bugüne kadar, idrar akışının gücünü ve konumunu ölçmek için bir basınç sensörüne sahip bir pisuvar ve animasyonlu grafikler elde etmek için pisuarın üzerine monte edilmiş bir LCD ekrandan oluşan çeşitli tasarımlar üretilmiştir. Rambo: Son Kan Rambo: Son Kan (İngilizce özgün adıyla " Rambo: Last Blood"), Adrian Grunberg’ın yönettiği, başrollerini Sylvester Stallone, Paz Vega, Sergio Peris-Mencheta, Adriana Barraza,Yvette Monreal, Genie Kim, Joaquín Cosío ve Oscar Jaenada'nın paylaştığı Rambo serisinin beşinci filmidir. Castelet hipojesi Castelet hipojesi ya da Fransızca bilinen adıyla Hypogée du Castelet, Güney Fransa'da Provence bölgesinin Bouches-du-Rhône departmanında Arles şehri yakınlarında bulunmuş bir hipojedir. Yaklaşık 20 metre uzunluğuna, 2 metre derinliğine ve yer yer 2 ila 3 metre genişliğine ulaşan hipoje suni bir tepe içerisine inşa edilmiştir. Yapımında büyük taş tabakalar kullanılan hipojede literatürde "Seelenloch" (ruh deliği) diye adlandırılan küçük bir açıklık bulunur. Castelet hipojesi ve bu hipojeye yakın bölgede keşfedilen diğer hipojelerin milattan önce 2500 ila 2500lü yıllara değin kullanılmış olduğu düşünülmektedir. Mgeltsihe Mgeltsihe (Gürcüce: მგელციხე; "translit".: “mgeltsih’e”), tarihsel Cavaheti bölgesinde yerleşim yeridir. Bugün Türkiye sınırları içinde, Ardahan iline bağlı Çıldır ilçesinde yer alır ve günümüzde Kurtkale olarak adlandırılmaktadır. Kurtkale adı köyün Gürcüce adının Türkçeye çevrilmesiyle ortaya çıkmıştır. Köydeki kilise ve kale kalıntıkarı Mgelstihe’nin eski bir yerleşme olduğunu göstermektedir. Mgeltsihe, Gürcistan Krallığı yönetimi altındayken, Kveli Kalesi Savaşı’nda (1080) Kral II. Giorgi’nin yenilmesi üzerine, Tao-Klarceti’nin diğer bölgeleri gibi Büyük Selçuklular tarafından istila edildi. Daha sonra Gürcü atabegler (1268-1625) tarafından yönetilen Mgeltsihe, 16. yüzyılın son çeyreğinde Osmanlılar eline geçti. Köydeki kale çok önemli bir konuma sahipti. Gürcistan’a güneyden gelen saldırılara karşı koyma görevi görüyordu. 13. yüzyıldan itibaren kale Gürcü atabeglerin elindeydi. İki gün süren kuşatmanın ardından Osmanlılar Mgeltsihe’yi 7 Ağustos 1578’de ele geçirdi. Osmanlıların ele geçirdiği eski Gürcü topraklarında Çıldır Eyaleti kuruldu ve Mgeltsihe köyü de bu eyaletin içinde kaldı. Mgeltsihe 17-18. yüzyıllarda Osmanlı kayıtlarında Kurd Kalesi olarak geçer. Mgeltsihe ya da Kurd Kalesi Çıldır livasına bağlı bir nahiye, köy de bu nahiyenin merkeziydi. "Ohora", "Zaki", "Gaçiani", "Petrisi", "Ratasani" ve "Kavtarnageti" adlı köyler bu nahiyeye bağlıydı. Mgeltsihe, uzun süre Osmanlı yönetimi altında kaldıktan sonra 1877-1878 Osmanlı-Rus Savaşı'nda Rusya'nın eline geçti. I. Dünya Savaşı sonlarına doğru Rus ordusunun bölgeden çekilmesinin ardından 1918-1921 arasında bağımsız olan Gürcistan sınırları içinde kalan Mgelstihe, 1921'de yeniden Türkiye'ye katıldı. Mgeltsihe’deki en önemli tarihsel yapı olan Mgeltsihe Kalesi’nin 9-10. yüzyıllarda inşa edildiği sanılır. 20. yüzyılın başında kaleyi gören Gürcü tarihçi ve arkeolog Ekvtime Takaişvili kalenin ayakta duran kısımlarını kayda geçirmişti. Köyün 1,2 kilometre güneyinde, Kura Nehri kıyısında, deniz seviyesinden 1380 metre yükseklikte kayalık bir tepede yer alan kaleden geriye yıkıntılar kalmıştır. Köy merkezinin 200 metre güneyinde tek nefsli kale kilisesi yer alır ve kilise büyük ölçüde sağlam olarak günümüze ulaşmıştır. Köyde ayrıca iki kilise vardır. Tek nefli bir yapı olan köy kilisesi büyük ölçüde ayaktadır ve duvar resimleri de parça parça günümüze ulaşmıştır. Kalenin yakınında, Kura Nehri’nin sağ kıyısında bir yamaçta ikinci bir köy kilisesi yer alır. Tek nefli bu kilise de büyük