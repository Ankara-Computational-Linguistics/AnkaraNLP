Sanırız ki kendimize düşlediğimiz dünyayı bu şekilde kurabilir, sevdiklerimizden uzakta olmaya dayanabiliriz. Ancak çoğu zaman gittiğimiz yer bize ait değildir, anılarımızla beslenmemiştir. Geçmiş tozlandıkça, solmuş renkleriyle daha sıcak görünür bize. İçinde bulunduğumuz andansa çoktan tüketmiş olduklarımızı yaşayabilmeyi ister, onlara sığınmayı deneriz. Bizi kabul etmediklerindeyse daha büyük bir hırsa kapılarak onları elde edebilmek için kendimizi tekrar etmeye kalkışırız. Ancak o kişiler değişmiştir, sen değişmişsindir, ve anları tekrarlamayı denediğinde avuç avuç toz kalır elinde, genzinde, ve zihninde. Bazen kaçmak isteriz. Ancak temiz sayfalar boştur, ve kimi zaman sen de o boşlukta asılı kalırsın. http://www.kizilbayrak.net/uploads/tx_news/turban.jpg 2 MASKEHerkesin bir maskesi vardır. Maskelerini kimi zaman etrafındaki insanlardan gizlenmek için, kimi zaman da kendilerini o maskelerden ibaret olduklarına inandırabilmek için takarlar. Bulundukları ortama ait olduğunu hissetmek ve çevresindekilere hissettirmek için, karşısındaki insanların duygularını hissedemese dahi en azından hissediyormuş gibi davranmak için çeşitli maskeler takarlar. Bu maskeler bazen neşeli, üzgün, yorgun gibi anlık gelişen duyguları taklit edebilmek üzere, bazen de agresif, kırılgan, dayanıklı gibi insanın karakteristik özelliklerini benimsemek üzere takılır. Hatta bazen bir insan maskesini o kadar uzun süre takar ki bir süre sonra o maskenin cidden kendisi olduğuna inanır, ya da inanmak ister. Fakat insan sadece kafasının içinde maske takmaz. İçinde kopan fırtınaları, zırhının ne kadar ince olduğunu, bir olay karşısında hiçbir duygu besleyememesini ancak zihninde tüm gerçekliğiyle bırakır. Bu yüzden insanı gerçekten sadece kendisi tanıyabilir. İnsan sadece kafasında yalnızdır. Etrafında isterse insan eksik olmasın, ister kendine bir dakika özel vakit ayıramasın; eğer kendini yalnız hissediyorsa kimlerin olduğu önemsizdir. Bunun sebebi takılan maskelerin artık ağır gelmesidir. Çünkü o kadar fazla maske takmıştır ki, kendi benliğinden uzaklaşıp sahteleşmeye başlamıştır. İnsan benliği bir sürü şekle bürünebilir, sadece kukla olmaya alerjisi vardır. İnsan çoğu düşüncesini saklayabilir, hatta duygularının aksini bile yansıtabilir ama üstünü ne kadar kapatmaya çalışırsa çalışsın saklayamayacağı tek bir duygu vardır; aşk. Romeo, ailelerinin düşman olduğunu bilmesine rağmen Juliet'e duyduğu aşkını saklayabilmiş midir? Peki Kleopatra ülkesini işgale gelen Roma'nın Aslanı Marcus Antonius'a? Aşk, insanın kimyasıyla oynamakla kalmaz. Kendisi bütünüyle ayrı bir kimyadır. Ne kadar bastırılmaya çalışılırsa çalışsın, en karanlık perdelerin ardından bile ışığıyla aydınlatır etrafını. Aşk dünyaya ait olmayan, dünyaya verilmiş en büyük hediyedir. Hissedilmemesine rağmen ısıtır, görülmemesine rağmen ışıl ışıl parlatır etrafını. Böyle mükemmel olduğu için ne üstü örtülebilir ne de taklit edilebilir. Aşk duygusunun ışığı insanın içini tümüyle aydınlatabildiği için üstüne hangi maske konulursa konulsun yine de saklanamaz. En kalın maskeler bile aşk ışığının altında saydam halini alır. Aşk, dünyaya bahşedilmiş bir baş yapıttır. Ne kadar denenirse denensin, taklit edilemez. Taklit edilse bile gerçeğinin yanından geçemez. Manuela Salvi'nin "Ayın İki Yüzü" adlı yapıtında aşk duygusunun yıkılamaz duvarları yıkmasını, aşılamaz engellerin aşılmasını farklı dünyalara ait iki genç insan üzerinden anlatılmıştır. Aralarındaki sınıf farkı, aileleri ve başlarına gelenlerin hiçbiri Bianca ve Manuel'in arasındaki kutsal bağı koparmaya yetmemiştir. Çünkü aşkları o kadar kuvvetlidir ki başlarına gelen en kötü olaylarda bile zarar görmemiş, her bir darbe aralarındaki bağlantıyı daha da dayanıklı kılmıştır. Aşk; statüye, paraya, sınıf farkına, yaşa bakmaz. Bazen en umulmadık anlarda, en umulmadık insanlara karşı gerçekleşir. Aşk oku nereye düşerse düşsün oku hareket ettirmek mümkün değildir. Aşklarının yollarında ilerleyenlerin önlerine istenildiği kadar engel çıksın, her defasında o engelleri aşacaklardır. Çünkü o engellerden atlarken yalnız değil, sevdiklerinin destekleri vardır. Aşk, hayatınızda belki bir defa görebileceğiniz beklenmedik anlarda gerçekleşen bir mucize gibidir. Aşk gemisi bulunduğunuz limana sadece bir kere uğrar. Bazen çok uzun süre limanda bekler ama göremezsiniz, bazen de geldiği gibi hiç beklemeden gider. Gemi bir defa denize açıldı mı geri dönmek bilmez. O yüzden gözden kaçırmamalı, verilen şans zamanında değerlendirilmelidir. Gemiyi zamanında fark edip gemiye tam zamanında bindiğinizde o gemi sevgi okyanuslarında yârinin ufkuna doğru yılmadan götürür. Her denizde dalga olur, bazen de fırtınalar kopar, gemi hasar da alır. Ama aşkın gerçek hissine kapılanlar o gemiden asla vazgeçmez. O gemi batarsa, içindeki bin kere batar. Çünkü gemi sıradan bir gemi değil, "o" gemidir. Adettendir, eğer gemi batarsa kaptanıyla beraber batar. Tıpkı Juliet'in mezarının yanında ölmeyi bekleyen Romeo gibi. Yiğitcan AKBAŞSamet Demir 21502139 EN ETKİLEYİCİ İLK: AŞK Hayata adım attığımız günlerden bu yana pek çok ilki yaşadık, yaşamaya da devam ediyoruz. Hayat sürprizlerle dolu ve ilkler hep heyecan oluyor. İlk maç, ilk gol, ilk kupa, ilk acı, ilk yıkım… Acısı da tatlısı da unutulmazdır onların çünkü ilktir. İz bırakır. Çoğu zaman da kalıcıdır bu izler. Alnımıza yapışmıştır artık. Onu silip atmaya gücümüz yetmez. İyisini de kötüsünü de… Hayatı bilinçli bir şekilde yaşamaya başladığımız ilk günleri, ilk gençlik zamanlarımızı bir düşünelim. Kendi ayaklarımızın üzerinde durmaya, kendi yolumuzu kendimiz çizmeye çalışırız. Kararlarımızı tek başımıza almak isteriz. Bu benim hayatım deriz ve kendi ipimizi kendimiz çekmek isteriz. Karşı çıkana dikleniriz. Hayatın ilk yılları bir bakıma efelik, isyankârlık yıllarıdır da… O yıllarda her şeyi tozpembe görürüz. Her şey güzeldir, herkes iyidir. Gelecek pırıl pırıldır, dünya tertemizdir. Bizi aydınlık bir yol beklemektedir. Her şey masa başında planladığımız gibi gidecek, okullar peş peşe bitecek, diplomalar alınacak ve önümüze serilen kırmızı halıda yürüyerek zirveye çevreye gülücükler dağıtarak çıkacağızdır. Biz iyiyiz, başarılıyız, çalışkanız ya, her şey öyledir sanırız. İlk başarısızlıkta, terslikte alnımızın ortasına yumruk yemiş bir boksör gibi seriliriz hayat ringine. Havadan uçuşan yıldızları baygın gözlerle izlerken ,“Bu kadar da sert yumruk mu olur?” deriz hiç yumruk yememiş acemi bir boksör edasıyla. İşte tam bu günlerde bizi sersemleten bir başka ilk yaşarız: ilk aşk. Dünyayı bambaşka iklime çeviriverir bu ilk aşk. Kendini adeta kazıtır kişisel tarihimize. Bütün ezberlerimiz bozulur, bütün düşüncelerimiz allak bullak olur, evdeki eşyalar değişir, yürüdüğümüzü, oturduğumuzu bilmez oluruz. Bir insan karşısında elimiz ayağımız dolaşmaya başlar, dil susar, göz titrer. Attila İlhan’ın bir şiirinde “Gözlerin gözlerime değince / Felaketim olurdu, ağlardım” dediği durumu yaşarız. Nasıl bir felakettir bu! Bizi çarpmıştır tam anlamıyla. Gözlerimizi taşkın bir su kaynağına dönüştürmüştür. Ağlarız. Ağlarız da ağladığımızı kimseye göstermeyiz. Derdimizi gizleriz çünkü bizi kimse de teselli edemez. Tek tesellimiz o gözlere gözünüzün yeniden değmesi, ondan gelecek felaketin yeniden yaşanmasıdır. Bu felaket tatlıdır çünkü ve adı aşktır. Aşkla tanışmışızdır artık. Anlatılmaz duyguları yaşamaya başlamışızdır. İlk aşkla birlikte hayatımızın önceki dilimleri bomboş geçmiş günler gibi gelir bize. Hayat aşkla yeni bir anlam kazanmıştır. Aşktan gerisi büyük şairimiz Fuzuli’nin dediği gibi “dedikodu”dan ibarettir. Artık âlemde ne varsa aşktır. Biz aşk olmuşuzdur, âşık olmuşuzdur. Kendimizde ölüp sevdiğimizde can bulma mevsimindeyizdir. Orada sonsuza kadar yaşamak isteriz. Joyce Carol Oates, İlk Aşk adlı romanında küçük bir kasabada yaşanan ilk aşk öyküsünü anlatmış tüm masumiyetiyle. Genç bir kızın dünyasında hayat bulan bir aşk öyküsü yazmış. Aşkı yaşayan sadece o mu? Elbette hayır. Romanı okudukça ben de yaşadım o ilk aşkın güzelliğini. Gözlerimdeki aşk kadar masum gözyaşları yanaklarımdan süzülüp kitabın üzerine doğru akarken, içim mutlulukla doluydu. Aşktım, âşıktım, aşkın güzelliği karşısında kalbimi incelten gözyaşları dökebiliyordum. Aşkın saflığını ve masumluğunu o iki damla gözyaşında görebiliyordum. İçimde duygu yağmuru yağıyordu. Aşk olmasa içimiz çölleşiriz. Aşk olmasa gözlerimiz kurur, yalçın kayalıklara döner. Korkutucu ve verimsiz... Ellerimiz de cadı ellerine benzer. İyi ki aşk var; gözümüzü, kalbimizi, ellerimizi güzelleştiriyor. Dünyaya kendi rengini ve güzelliğini yayabiliyor. Aşk masumdur, âşık masumdur. Aşk suçlusu görmedim hiç, duymadım da. İnsanlar nedense aşkı da âşıkları da hep masum görür, aşk ikliminde soluk alıp verenlere yardımcı olmaya çalışır. Siz hiç olmadıysanız hemen gidin aşk olun, âşık olun ki insanlar anlamlı hayatınız için “Aşk olsun, aşk gibi adamdı!” desinler. Kaynakça 1 İlhan, Attila. “Sevdanın ve Kavganın Yolcusu: Attila İlhan”. 2 Oates, Joyce Carol. İlk Aşk. İstanbul: Alakarga Yayınları, 2015. Baskı. NEDEN BU IRKÇILIK? Düşünün ki bir gün gözlerinizi açtığınızda artık son derece konforlu yatağınızda uyanmadığınızı veya kahvaltı için koşturan çocuklarınızın çevrenizde olmadığını, onun yerine 4-5 saatlik uykuyla tekrar ve tekrar işe köle olarak tarlalarda çalışacağınızı ve yanı başınızda yardıma gerçekten muhtaç diğer kölelerin olduğunu… Ne yapardınız? Eminim ki normal bir insan bu duruma çok fazla katlanamaz hem psikolojik olarak hem de fiziksel olarak. Ama yazar ve kitabın ana karakteri olan Solomon Northup köleliğe tam 12 yıl dayandığını ve sesini duyurmayı en sonunda başarabildiğini gördüm. Okuduğum 12 Yıllık Esaret kitabı bana yalnızca Solomon’un çektiklerini değil aynı zamanda insanların ırkçılıkla nasıl hayatlarını devam ettirdiğini gösterdi. Yıllardan beri süre gelen siyah beyaz sorununun çözülmesi çok yakın değil mi(!) İnsanların günümüzde bile siyahi insanlara korkarak yaklaşması, metroda yanlarına oturmaya çekinmesi ve hatta onları toplumda saygın bir yere koyamamasına anlam veremiyorum. Dünya’nın en büyük gücü olan Amerika başkanının siyahi olması zamanında siyahilerin toplumdaki sesini attırır gibi düşünülse de, haberlere ne zaman baksam silahsız, suçsuz siyahı insanların öldürülmesinin ve gün geçtikçe katlanarak artmasını çok adaletsiz ve anlamsız buluyorum. Daha geçen hafta suçu olmadığı ve silahsız olduğu halde Amerika’da öldürülen siyahi adamı seyretmedik mi? Irkçılığa maruz kalan insanların toplumdan nasıl acımasız bir şekilde dışlandığını insanların onlara köleden öte insan dışı bir varlık olarak davrandığını, onlarla aynı ortamda bulunmaması ve hatta aynı musluğu kullanmaktan dahi rahatsız olduğunu, sırf bu yüzden musluktan tutun okulların bile ayrılması insanların ne kadar acımasız ve ırkçı olduğunun bir kanıtı. Bir insanı birey olarak ele almak düşünce olarak ne kadar kolay gelirse gelsin, günümüzde siyahi insanların hayatta her zaman etnik kökenleri yüzünden 1-0 geriden başlaması gerekiyor gibi… Aslına bakarsak ayrımcılık veya ırkçılık sadece renk, dil veya dinle sınırlı kalmıyor. Bugün yolda yürürken insanların kıyafetinizden, bindiğiniz arabadan veya bakımınızdan sizi belli bir sınıfa koymasına da ayrımcılık diyebiliriz. Düşünün ki sokakta dilenen birisi parası yetse bile lüks bir restaurantta yemek yiyebilir mi? Cevap büyük olasılıkla hayır… Yani siyah-beyaz ayrımcılığı gözle görülse bile, yıllardan beri insanların çözmek için hevesli olduğu bir konu olsada, günlük hayatımızda yaşadığımız veya yaşattığımız ayrımcılıklarda bu konunun bir benzeri. 3 yıl önce yaptığım Paris seyahatinde sırf siyahi mahallesinde konaklıyoruz diye yani diğer bir deyişle güvensiz bölgede, başımıza bir iş gelmesin diye erken gittiğimizi hatırlıyorum. Hepimizin içinde yaratılan siyahiler tehlikeli, saldırgan veya potansiyel suçlu olarak gören kendimimiz aslında. Farzedin ki metrodasınız iki adet koltuk boş biri siyahi birinin yanı diğeri ise sizin gibi beyaz birisinin. Hangisinin yanına oturmayı tercih ederdiniz? Evet bencede aynı cevabı düşünüyoruz…Tabiki siyahi birinin yanına değil mi(!) Aynı ırkçılık sorunu yalnızca siyahiler için geçerli değil aslında…Çok uzağa gitmeden kendi okuluma bakıyorumda en fazla uluslararası öğrenciler Pakistanlı. İnsanların onlarla ne kadar çok iletişime geçmek istediğini veya en basitinden ödevlerde bile onlarla grup olmak için yanıp tutuştuklarını biliyor muydunuz(!) Siyahilere yapılan ırkçılığı yerden yere vururken ırkçılığın başka versiyonunu başkalarına yapmıyor muyuz? Son olarak yazımı sizden empati kurmanızı isteyerek bitirmek istiyorum, bir gün insanların sizin yanınıza oturmaktan çekindiği, kılık kıyafetinizden dolayı sizi yargıladığı, sizinle aynı sırayı paylaşmaktan bile rahatsızlık duyduğu biri olduğunuzu düşünün… Nasıl olurdu? Nasıl hissederdiniz? Lütfen düşünün,düşünelim…Ve artık ırkçılık yaptığımız kim varsa onlara daha farklı bir pencereden bakmaya çalışalım. Ne dersiniz? PEMBE BİSİKLETİ ÖZLEMEK Çocukluğuma dair anımsadığım en acı hatıram büyüdüğümün habercisi görevinde olan siyah bisikletimle alakalı. Pembe bisikletin yerini almaya çalışan o siyah bisiklet… Büyümeye başlamam gerektiğini sürekli hatırlatan ebeveynlerim, üzerime yükledikleri sorumluluklar ve olmak istemediğim bir ben… Ne zaman yalnız başıma kalsam, başım dertte olsa annemin büyümem gerektiğine dair söyledikleri çınlar kulaklarımda. İşte o zamanlar hiçbir sorumluluğumun olmadığı, istediğimi yaptığım ve kendimi olduğum gibi kabullendirdiğim çocukluğuma geri dönemeyişim, kısacası pembe bisikleti unutamayışım kendime getirir beni. Şimdi ise içimde bir yerlerde sır gibi sakladığım o çocuk hâlâ pembe bisiklete sahip olmak istiyor. Ben ise sürekli siyah bisiklete sahip olma vaktinin geldiğine dair uyarılara göz yummak zorunda kalıyorum. Hâlâ hatırımdadır bisikletçide o pembe bisikleti görüşüm. Minik bir bebeğin annesine sarılışı gibi sarılmıştım ona. Daha çok ders çalışacağıma, odamı sürekli derli toplu tutacağıma ve tabağımda yemek bırakmayacağıma dair sözler veriyordum aileme karşılığında o pembe bisikleti almaları için. Çocukluğumun yok oluşu gibiydi annemin siyah bisiklete yaklaşışı. Artık büyümüştüm ve hayatımın her alanına yansımalıydı rakam artışları. Pembe bisiklet yerine siyah bisikleti satın almanın zamanı gelmişti. Kısacası artık çocukluğuma ve yüreğimi sıcak tutan güzel anılara elveda demenin tam vaktiydi. Daha sonradan kendime şu soruyu sormaya başladım: Tam olarak hangi noktada geride bırakılabilirdi ki çocukluk onu tam da yüreğimizin ortasında taşırken? Büyümem gerektiğinin habercisi ve hayatımın yön vericisi olan bu olayı hatırlarım ne zaman bir oyuncak müzesi veya sergisi görsem. Kalbimin gizli köşelerine sakladığım pembe bisikleti çekip çıkarır her seferinde “5000 Yıllık Hikâye- Oyuncak Sergisi” (Türkiye'deki İlk Oyuncak Sergisi Açıldı) olarak adlandırılan sergideki eşyalar. Oyuncakların sergilenmek üzere rafa kaldırılışı gibi rafa kaldırılmıştı benim çocukluğumda pembe bisikletle beraber. Toplumun idealize ettiği herhangi biri olmak istemiyordum. Çocukluktan uzaklaşmak herkes gibi olmak demekti benim için. Çocukluğumda sahip olduğum yaratıcılığı, her düşündüğümde kalbimin hızla çarpmasına ve ellerimin terlemesine neden olan hayal gücümü yerle bir edecekti büyümek diye adlandırdığımız tekdüze hayat. Büyümek belki hayatın kendisi değildi ama biz hep bu tek kelimeye sığdırmaya çalıştık bütün ömrümüzü. Hayatı, yaş aldıkça sahip olduğumuz her andan ibaret görmek yerine, tek gecede artan yaşlarla anlamlandırdık. O bir gecede atladığımız görünmez eşik miydi bizi büyüten ve çocukluğumuzdan uzaklaştıran? Büyümek kelimesinin sadeleşmek ile özdeşleşmesi gerektiğini düşünmüşümdür hep. Eğer iyi bir yanı olmalıydıysa büyümenin o da bir şeylerden vazgeçebiliyor ve sadeleşebiliyor olmak olmalıydı. Bebekliğimizden itibaren değişmeyen o gülüşümüzün bize kattığı güzelliğin yerini almamalıydı yüzümüze sürdüğümüz boyalar. Sıkıldığımızda oynamayı bıraktığımız oyuncaklar gibi bırakmalıydık bizi üzen anıları. Aynı şekilde çocukken ailemize aldırmak için her gün peşinden koştuğumuz oyuncaklarımız gibi peşinde koşmalıydık büyüdüğümüzde sahip olduğumuz hayallerimizin. Toplumun kabul edeceği yaşam biçiminden uzak oluş bizi yaklaştırırdı çocukluğumuza. En güzel ev bizim olmasa da olurdu. Herkesin imrendiği arabaya sahip olmak için gecelere kadar çalışmayı yegâne görevim olarak görmemeliydim. Herkes tarafından kabul görecek biriyle evlenmek, dolabımı lüks ve pahalı çantalarla doldurmak değildi benim istediğim. Ben sadece pembe bisiklete kavuşmak istiyordum. Çocukken kurduğumuz hayallerimizdi bizi herkesten farklı kılan. Hayal gücümüz, isteklerimiz, meraklarımız… Büyüdükçe hepimiz birbirimize benzemeye başladık. Yaşımız arttıkça kurduğumuz hayallerin bir önemi olmamaya başladı çünkü asıl önemli olan şeylerin hepsi, kısacası bütün mutluluğumuz sayılara hapsolmuştu. Her okuyuşumda çocukluğumu daha çok özlediğimi fark etmeme sebep olan bir söz var. “Büyükler sayılara bayılırlar. Tutalım, onlara yeni edindiğiniz bir arkadaştan söz açtınız, asıl soracakları şeyleri sormazlar. Sesi nasılmış, hangi oyuncakları severmiş, kelebek biriktirir miymiş, sormazlar bile. Kaç yaşında, derler, Kaç kardeşi var? Kaç kilo? Babası kaç para kazanıyor? Bu tür bilgilerle onu tanıdıklarını sanırlar.” (Exupery, Küçük Prens). Hayatımın geri kalanını sayılara hapsolmuş bir şekilde devam ettirmek istemiyorum. Artık çikolatanın hangi ağaçta yetiştiğini merak etmek, haber spikerlerinin minik minik kabloların içinden geçerek evlerimize kadar nasıl geldiklerini yeniden düşünmek istiyorum. Başladığım yere geri dönmenin beni mutlu edeceğini biliyorum çünkü sahip olmak istediğim pembe bisiklet bir yerlerde beni bekliyor. Sueda ERSOY- 21902917 TURK 101-25 KAYNAKÇA Exupery, Antoine de Saint. Küçük Prens. İstanbul: Mavi Bulut, 2001 “5000 Yıllık Hikâye- Oyuncak Sergisi Açıldı.” 5000 Yıllık Hikâye- Oyuncak Sergisi. Sabah.2016.Web.2 Kasım 2019. Yağmur ÇANACIK DEĞĠġĠR MĠ HER ġEY? Umut etmek ne zor bir Ģey artık. Ġmkansızlıklarla dolu... Zamanında umut için fazla çaba göstermiĢ olmalıyız çünkü Ģu an buna zaman ayıracak bir zamanımız yok ne yazık ki. Across The Universe Ģarkısı umut etmeyi aĢılıyor bana bir Ģekilde. Umudun ne denli önemli olduğunu, birçok zaferin umut ile birlikte kazanıldığını anlatıyor bana kalırsa. Umut öyle bir duygu ki beraberinde birçok duyguyu yaĢatıyor: AĢk, mutluluk... Çiçek çocukların zamanında yazılan bu parça, benim için umudu temsil ediyor kısacası. ġarkı, insanlığı ortak paydada birleĢtiriyor çünkü. ġarkının popülaritasi beyaz perdeye de yansıdı tabii ki. Across the universe Ģarkısı aynı isme sahip bir müzikale kavuĢtu yıllar sonra. Beatles Ģarkılarıyla dolu olan müzikalin adı grubun en güzel parçası olan Across the Universe. “Ġhtiyacın olan Ģey aĢk” cümlesi filmin sloganı. Tamamen Ģarkıyı yansıtan bir cümle bana kalırsa. AĢkta da bir nebze umut yok mu? Ümitlenmiyor muyuz gerekli gereksiz? Kelimeler tüketiyoruz karĢımızdaki insanın bizi anladığından emin olmak için. AĢk; artık hayatın karanlık kısımlarında kalan, herkesin diline dolanan değersiz bir sözcük oldu ne yazık ki. Bir bakıma değeri azaldı diyebilirim. Bu Ģarkı bana aĢkın ne anlama geldiğini ve gücünün ne kadar büyük olduğunu anlatıyor aslında. Geleceğe bir nebze de olsa umutla bakmamı sağlıyor. AĢk, geniĢ bir kavram. Yani sadece iki insanın arasında yaĢananlardan ibaret değil. Dünyaya aĢkla bakmak diye bir Ģey de var. SavaĢın acı sonuçlarından sonra dünyaya verilen değerden bahsediyorum. SavaĢ gibi bir gerçeği gördükten sonra hiçbir Ģeyin dünyalarını değiĢtiremeyeceğini inanan bir nesil vardı zamanında. Çaresizliklerden bunalmıĢ gençlik, özgürlük için savaĢ veriyordu ve bunu aĢkla yapıyordu. Hep duymuĢumdur, aĢkla yapılan ne varsa hayatta mutlaka bir etki bırakmıĢtır, suya yazılan yazı gibi değildir. Ġnsanlığın da ortak noktası bu iĢte; aĢk ve aĢktan doğan umut. Birçok yönden hayatı yeniden ele alma hissine kapıldım. Hayatta gerçekten bizi umutlandıracak bir Ģey kaldı mı? Bunca ölüm, Ģiddet varken hayatımızın içinde... Ülke üçüncü sayfa haberleri olmuĢken... Daha sonra Ģu gerçeğin farkına vardım: Hayatta çoğu Ģeyi istediğimiz için yapmıyorduk, olması gerektiği gibi yapıyorduk. Bu, bize kısa vadede çok Ģey kazandırabilir belki ancak uzun vadede benliğimizi yitiriyorduk. Belki küçümseyeceğimiz, önemsiz bir Ģeyi bile içimizden gelerek, aĢk ile yapsak bunların hiçbiri olmayacaktı. Buna ben de dahilim aslında. Küçüklükten beri elalem baskısıyla yaĢadım ben de. BaĢkalarının benim hakkımda kötü bir yargıya varmasını istemiyordum. Ġstediğim Ģeyler bazen o kadar ütopik oluyordu ki anlatmaya çekiniyordum. YavaĢça bu düĢünceler köreldi. Olmayacağını biliyordum çünkü. Yaratıcılığımı kullanamaz olmuĢtum. Sonuçta baĢkalarına verilecek hesabım vardı (!). Ailemin arkamda olacağını biliyordum fakat onları da zor duruma düĢürmek istemiyordum bu toplumda. Kurallarla yaĢamaya alıĢtırıldım ben de. Kuralların yıkılmak için var olacağına inanamadım bir türlü. Dolayısıyla, umutlanabileceğim çok Ģey olmadı, aĢk ile yapamadım istediklerimi. Bu Ģarkı bir yerde bu Ģarkı bana kaybolan yıllarımı geri vermek için çabalıyor. Hayata yeniden sıkıca tutunmamı ve bırakmamamı söylüyor sanki. Hayatta hiçbir Ģey için geç olmayacağını, her zaman çıkar bir yol bulunabileceğini anlatıyor. Kısacası, yaĢama sevincimi elimden alınmasına izin vermemem gerektiğini vurguluyor. Hayata tutunmamızı sağlayan birçok etken var elbette ki. Umut bunların büyük bir kısmını kapsıyor. Umudunu yitirmiĢ bir insanın yaĢayan bir ölüden farkı yok bana göre. Umutla birlikte birçok duyguyu da öldürüyorsunuz çünkü. En önemlisi de yaĢama sevincinizi öldürüyorsunuz. Across The World bu duyguları biraz da olsa yeniden kazandıran, hayatımıza güzellikler aĢılayan nadir Ģarkılardan bana kalırsa. Günümüzde Demet Akalın dinleyen gençliğin bu Ģarkıdan haberi dahi olmaması biraz acı verici olsa da umut güzel Ģey. Belki değiĢir her Ģey. Kaynakça -Beatles, Across The Universe, (1969), Regal Starline. Elif Koturoğlu İNSANLIĞI ELLERİYLE YOK EDENLER "Hatıra defteri tutmak benim gibi biri için tuhaf bir duygu. Yalnızca daha önce hiç yazmadığımdan değil. İleride ben de dahil olmak üzere hiç kimse on üç yaşında bir kızın içinden geçenleri ilgilendirmeyecekmiş gibi geliyor.” * Nereden bilebilirdi o küçük elleriyle yazdığı yazının hâlen dünya çapında okunduğunu? Nasıl farkına varabilirdi Dünyanın en vahşi , en karanlık zamanlarında hayata gözlerini açtığını? Nereden bilecekti başına gelen şeylerin bizi hâlâ derinlemesine etkileyebileceğini? Kimden bahsettiğimi muhakkak anlamışsınızdır, Anne Frank. Hayatının en güzel zamanlarında arkadaşlarıyla beraber sokakta oyun oynaması gereken bu küçük masum kız, hayatının en kötü zamanlarını yaşadı savaştan kaçarak. Geçmiş, gelecek için bir yatırımdır; ders çıkarılması gereken yatırımlar. Öğrenilmesi gereken temel şeylerden biridir aslında beraber yaşamayı öğrenmek, barış içinde yaşamak. Dünya hepimize bahşedilmiş bir gezegen iken nedir bu çıkar çatışmaları? İnsanların, devletlerin ve ülkelerin gözü nasıl bu kadar dönmüş olabilir? Geçmişte yaşanan olaylardan ders almak ya da ders alabilmeyi öğrenmek belki de en güzel yoldur insanlığı edinebilmek için. Niye herkes doyumsuz ve acımasız? Kendi menfaatleri uğruna insan öldürmek bu gözü dönmüşlere nasıl bu kadar zevk verebilir? Dünyanın varoluşundan beri değişmeyen tek bir şey var: Doyumsuzluk. Tabii ki de doyumsuzluğun meydana getirdiği en çirkin eylemdir savaş. Savaşlar hep kötüdür, iyi savaş diye bir şey hiç var olmamıştır. İnsanlarla birlik ve beraberlik içinde yaşamayı sevenler benimle muhakkak aynı görüşte olacaktır. Masum insanların öldüğü yer, karanlık bir yerdir. Hele çocuklar, bekledikleri gibi bir dünyayla karşılaşmayıp mutsuzluğu iliklerine kadar hisseden o masum çocuklar… Anne Frank, 13 yaşında yaşadı bunların hepsini. “Kitty” adını verdiği, masum amaçlarla hediye edilen o günlüğe teker teker yazdı o karanlığın nasıl bir yer olduğunu. Hoşlandığı çocuğu, ailesiyle kavgasını ya da arkadaşlarıyla oynadığı oyunların yazılması gereken o deftere, iğrençlikler ve acımasızlıklar konu oldu. Günlük ya da basit bir işin içinde bile ufak bir çıkar çatışması olduğu zaman, insanlar hangisi benim menfaatime daha yakın diye düşünerek bir işi üstleniyor. Savaşlar da devletin ileri gelenlerine var olan şeyler yetmediği gibi daha da fazlasını istemekle ortaya çıkan bir fiildir zaten. Teknolojinin, bilimin, sanatın ve eğitimin bu kadar yaygın olduğu hatta bebeklerin bile ellerinden düşürmedikleri akıllı telefonların bu kadar benimsendiği bir dünyada insanların düşüncelerinin, önceliklerinin hala ilkel kalması Dünyanın geleceği açısından korkutan bir adım. İnsanlar kendilerini geliştirdikçe, Dünyamız için önemli ve etkili bir adım atabildiği zaman iyi ve sorumluluk sahibi birey olmuş demektir. Halbuki II. Dünya Savaşından tamı tamına 71 sene geçti. Ancak öğrenilmesi gereken şeyler tam oturmamakla beraber, doyumsuzluk hissiyatı arttı. Her geçen zamanda gittikçe azalması gereken bu durum zamanla büyüyüp içimizde kocaman bir alev topuna dönüştü. Suriye’den kaçmaya çalışan masum ve fakir aileler, hiçbir şeyden haberi olmayan travmanın en kötüsünü yaşayan bebekler, kendi isminin ne olduğunu dahi bilmeyen çocuklar… Dünyanın varlığından beri bitmek bilmeyen bu iğrenç menfaatlerin küreselleşmeyle azalması gerekirken daha da arttığını görüyoruz. Dünya eskisine göre daha kanlı ve daha kirli. Her yeni gün yeni bir umuttur derler, gözümüzü açtığımız her yeni güne umutla bakmalıyız, baktırmalıyız. Bilinçli insanların sayısı günbegün artmakla beraber, kana bulanan ellerin sayısı da yükselişte. Biz ve bizim gibi kıymet bilen, yaşamayı ve barışı seven, kardeş ve bir olmanın ne olduğunu bilen insanlar olarak yapmamız gereken tek bir şey var: Dünyanın her köşesine kardeş olmayı göstermek, imrendirmek. Hayat ve dünya ancak bu yolla daha güzel bir yer olabilir. Dünyanın ve nefes alabildiğimiz her bir günün değerini bilmek lazım. Çünkü Anne de başına gelebileceklerinden habersizdi, gelecekteki Anne Frank niye aramızdan biri olmasın? Kaynakça * Anne Frank’ın Hatıra Defteri sf.32 İrem BAĞDATLI 21400416 TURK 102 SECTION 25 Sare ÖZ ASSIGNMENT 3 FINAL EN BÜYÜK ZAAFIM Hepimiz yalanların üstüne kurulan bir dünyada yaşıyoruz. Yapılmaması gereken bir davranış olan yalan söylemenin çok normal karşılandığı ve kimsenin artık bunu yapmaktan çekinmediği bir yaşam sürüyoruz. Kulağa ne kadar yanlış geliyor değil mi! Ne yazık ki ben de kendimi bu yalan rüzgârının etkisine kaptırmış biriyim. Benim adım Joyce. Küçük bir İngiliz kasabasında yaşayan 13 yaşında bir kızım. Hayatı deli dolu yaşamayı seven sürekli konuşmaktan hoşlanan biriyim fakat benim de diğer insanlar gibi bazı zaaflarım var. Bunların en büyüğü yalan söylemeye karşı yatkınlığım olsa gerek. Yalan söylemek nedense hiç yanlış bir şeymiş gibi gelmiyordu bana. Tersine yalan söyledikçe daha rahatlamış hissediyordum. Ne yazık ki tüm bu düşüncelerim beni yanlış çıkardı ve sonumu yalan söylemek getirdi. Sanırsam yalan söylemem biraz hava atmak amacıyla başlamış olabilir. Arkadaşlarım arasında çok popüler biri değildim ve beni daha havalı bir insan olarak görmelerini arzu ediyordum. Bunun için her şeyi göze alabilirdim. Kendi kendime biraz düşününce kimsenin yaşamadığı olaylara tanık olup kimsenin görmediği şeyleri görmenin beni diğerlerinin gözünde yukarı taşıyacağı kanaatine vardım. Fakat hayatımda hiç bir ilginç olay yaşamamıştım. Kısacası anlatacağım hiçbir şey yoktu. Amcam o zamanlar yurtdışına çıkmıştı ve çok değişik yerler görmüştü. Ben de acaba tüm bunları kendim görmüş gibi anlatsam ne kaybedebilirim ki diye düşündüm ve anlatmaya karar verdim. Bunu söylediğim insanların yüz ifadelerine bakınca bu görevi başarıyla tamamladığımı düşündüm. Kendi çapımda bir zafere ulaşmıştım ve yalan söylemenin doğru bir davranış olduğu düşüncesine kapıldım. Yalan söylemek bir kez işe yarayınca beraberinde getirebileceği sorunları hiç aklıma bile getirmedim. Yalanlarımın gitgide derecesi de sayısı da arttı. Onlar arttıkça da daha çok insan yalan söylediğimin farkına vardı. Tabi ben bunu fark edemedim çünkü gözüm hiçbir şeyi görmüyordu fakat çevremdeki insanlar hatta kardeşlerim bile benden uzaklaşmaya başladı. İlk amacım havalı olup daha çok arkadaş edinmekti fakat bu amaç uğruna kazanacağım derken daha çok kaybetmiştim. Bu kayıplar arttıkça yalan söylemeyi bırakmam gerekiyordu fakat uyuşturucu gibi bağımlılık yaratmıştı bende ve bundan bir türlü kurtulamıyordum. İnsanlardan dışlandığım bu dönemde tek arkadaşım Miranda kalmıştı sanırım. Kendisi de doğayla iç içe yaşamayı seven, benim gibi deli dolu bir kızdı. Belki de bu yüzden birbirimizden hiç kopmamıştık. Kendisi bir gün bana büyük bir sırrını anlattı. Bu sırrın hayatımı bu kadar tepetaklak edebileceği hiç aklıma gelmezdi. Miranda bir cinayete tanıklık ettiğini ve neyse ki katillerin onu görmediğini söyledi. Bunu ilk duyduğumda şok olmuştum. Acaba neden daha önce kimseye söylemediğini merak ettim fakat nedense bunu sorma gereğini duymadım. Bu olaydan daha sonra cadılar bayramı geldi çattı. Hepimiz Rowena Drake’in partisine davetliydik fakat partiye Miranda gelememişti. Parti sırasında Miranda da olmadığı için kendimi biraz ilgiden yoksun hissettim. Böyle anlarda hep aklıma geldiği gibi şimdi de yalan söylemek geldi içimden. İlginç bir olay düşünüm ve aklıma ilk olarak Miranda’nın anlattığı sır geldi. Adı üstüne bu bir sırdı ve kimseye anlatmamam gerekiyordu. Büyük bir ikilemin içinde kapana kısıldığımı hissettim. Ne yapacağımı bilmiyordum fakat bağımlılığım ağır bastı ve hazır Miranda yokken bu olayı kendim yaşamış gibi yapıp tüm ilgiyi üzerime çekebileceğimi düşündüm. Bir anda çıkıverdi ağzımdan yalanlar. Belki katilin de bu odada olabileceği ya da bu olayın başıma dert açacağı gibi düşüncelerin hiçbiri aklımdan geçmemişti. Bir anlık zayıflığım yüzünden ağzımdan çıkanlara kimse inanmamıştı her zamanki gibi. Ne de olsa beni yalancı belirlemişlerdi kendi aralarında ve söylediğim hiçbir şeye inanmıyorlardı artık. Kimse inanmayınca da yalanımın başıma başka bir dert açacağını düşünmemiştim fakat bu gece benim son gecem olmuştu ve acı bir şekilde ölüme kurban gittim. Biri bana yalanlarımın sonumu getireceğini söylese hayatta inanmazdım. Yalanları her zaman kurtarıcım olarak görmüştüm ve inancımı o yönde tutmuştum. Bu inancım zamanla bir ihtiyaca, bir bağımlığa dönüştü ve bu bağımlılık gitgide kötüleşti. Kendi çapımda iyi bir amaç uğruna yaptığımı düşündüğüm bu davranış tersine tüm hayatımı tepetaklak etti. İlk olarak insanlardan dışlanmama sebep oldu ve en sonunda hayatıma son verdi. Sizler de yalan söylemenin şu anlık için kendinize yarar sağladığınızı düşünüyorsanız hemen bu düşünceden sıyrılmaya çalışın. Bu yalanlar başta sizi kurtarıyorsa bile ilerideki çığ gibi büyüyen sorunlarınızın baş mimarı olacaktır. Kaynakça: Christie, Agatha. Elmayı Yılan Isırdı. İstanbul: Altın Kitaplar Yayınevi, Mayıs 2010. Baskı Ege Soyer Beyaz Tüp Bu yazımda, Salon İKSV (İstanbul Sanat Kültür Vakfı)’de gittiğim Teksaslı Indie pop grubu, Khruangbin’in konseri hakkında yazacağım. Daha doğrusu, biraz müzik algımızdan, sesler ve onlara kazandırdığımız değerlerden ve genel olarak Khruangbin’den, bahsedip, onların müziğinin zihnimde yarattığı uzamsal hayalleri betimlemeye çalışacağım. İnsanlar genelde, müziği bir ses objesi olarak değil, bir kültür olarak algılar, ancak kültür olarak algıladıklarını fark etmezler çünkü belli sesler, belli şeyleri çağrıştırır. Sadece seslerin insan zihninde evrimsel karşılıklarının algılanışından bahsetmiyorum, bahsettiğim şey, seslerin bize zamanla öğrettikleri. Mesela bir bilimkurgu filminin ses efektlerini düşünün, hiçbiri gerçekte var olan sesler değildir. Filmlerde kullanılan bütün sesler, synthesizer ile yaratılıyor veya kaydedilmiş seslerin deneysel olarak yeniden düzenlemesi ile oluşturuluyor aslında. Bu sesler belli fiziksel gerçekliklerle tanımlandıktan sonra, o sesler tanımlanan kültürün parçası oluyor ve gerçek hayata geçebilecek bazı objelerin sesleri olarak tanımlanıyorlar. Bunun sonucunda kültürler, tam bir gerçeklik kazanıyor. Şöyle düşünün, Hiphop olmasaydı Amerikan sokaklarının o isyankâr sesi olmayacaktı, belki grafitti olacaktı ancak sokaklar sessiz kalacaklardı. Bu olayı inceleyerek bile sesin kültürün oluşmasında gerçek bir önem taşıdığını görebiliriz. Artık o bir tanım, bir etiket oluyor. Bugün insanlara, Türkiye’de Pop müzik dediğinizde, onların aklında belli kişiler ve bu insanların fikirleri beliriyor aslında. Bu çağrışımlar, diğer müzik türlerinde de geçerli. Yani, sesler aslında kültürlerimizin bir parçası. 1 Müziğin en iyi tarafı da, herkes tarafından farklı duyumlara yol açılabilecek bir aracı olması. Herkesin kendine ait özel anıları ve algısı sonucunda, duyumsanan ses, eğer buna bir meyiliniz var ise, size farklı farklı uzamsal dünyalar açıyor, bazen ise bazı şarkıların sözleri, melodilerle sizi eski anılarınıza götürüyor. Müziği dünyalar arası bir araç olarak kullanıyorum ve gerçekten de, yeni estetik uzamsal objelerin oluşabilmesinde çok yardımcı oluyor. Khruangbin örneğini seçmemin nedeni ise yine bu yüzden, beni kendi aklıma sürükleyebilmesi. R&B, Soul ve Psychedelic Rock müzik türlerini çok organik ve güzel bir şekilde harmanlamış bir grup. Hatta bazı şarkıları, Türk Anadolu Rock türünü andırıyor. Basslar partisyonlarında seçilmiş melodiler, akor geçişlerini çok net ve yalın bir biçimde tanımlıyor, davullardaki yalınlık ise şarkıyı daha vurgulayıcı yapıyor. Yalınlık basit gibi gözükse de, aslında çok derin bir konu bence müzik için. Bir kompozisyon yalınlaştıkça, derinlemesine bir tanımlayıcılık kazanıyor. Gerek armonik seçimleri, gerek atmosferi, Khruangbin’in oluşturduğu bu müzik tam bir dalış müziğiydi kendi dünyama. Konser yolunda metroda giderken bunu daha iyi hissettim. Hayalini kurduğumuz uzamsal gerçeklikler, sadece uzamsal hafızamızda yer edinebilse de, kelimeler ile görebildiğim şeyleri anlatmaya çalışacağım. Her ne kadar, bu görüler bir fikir olarak algılanmasa da, onlar da düşünsel bir süreç benim için, psikolojimizi tekrar şartlayabilen. İçi boş yuvarlakların oluşturduğu, izometrik bir desenle kaplı bir tüpün içindeyim. Sadece siyah ve beyazdan oluşuyor sahne, bu yuvarlak deliklerden ışıklar tüpün içine girerek girift bir sahne oluşturuyor. Bu tüp formu, bir küreye dönüşüyor ve yuvarlaklar çözülerek dikey akışkan çizgilere dönüşüyor. Kamera siyah çizgilerin içinden geçip, sola doğru dönüyor. Düz dikey çizgiler, çok incelmeden siyah ve beyaz şekilde yoğunlaşıyor ve sola doğru gidiyormuşuz hissini veriyor. Kamera ileri doğru ilerlerken sağa dönüyor, tekrar tüpün içinde buluyorum kendimi. Tüpte ileriye doğru atımlar oluyor, sanki bir ipi yukarı aşağı salladığınızda bağlanmış tarafa doğru oluşan bir atım gibi. İzometrik yuvarlaklar geri geldiği için, her atımda bir ışık karmaşası oluyor. Sonra hacim bir anda, iki boyutlu duvara çarpıp yapışmış siyah beyaz bir lekeye dönüşüyor ve yatay olarak uzuyor. Zikzak şeklinde 45 derece açıyla -soldan aşağıdan, sağ üste doğru yönelmiş şekilde- dip dibe duran siyah beyaz çizgiler titreşerek, atımlar halinde perspektif ufkundan bize doğru yaklaşıyor ve Mr.White şarkısı sona eriyor. 2 Kenan Korhan ODABAŞ SUÇ KİMDE? Tarih, insanoğlunun yaşamı boyunca hayatının her köşesinde sınıfların mücadelesinin olduğunu yazmaktadır. Bu mücadele, kimi dönemlerde karşımıza kral ve halk, sahip ve köle ya da ağa ve maraba mücadelesi olarak gelmektedir. Peki bu sınıf farkı neden vardır? İnsanların, doğuştan ya da sonradan, diğerlerinden daha üst bir sınıfta bulunma hakları var mıdır? Varsa da bu üstünlüğü kullanmak zorundalar mıdır? Ve en önemli soru, benim gibi daha üniversite birinci sınıfta okuyan ve küçük bir şehirde doğup büyümüş birisi bile geçmişe dönüp baktığında sınıf farklarının yanlışlığını görebiliyorsa, neden o tarihi yaşamış olanlar bu adaletsizliği görüp ona dur dememişler? Yaşadığımız düzen, bizi sürekli herhangi bir sınıfa mensupmuşuz gibi düşünmeye iter. Sanki bir alandaki başarımızı, potansiyelimiz veya fikirlerimiz değil, bulunduğumuz sınıf belirliyormuş gibi düşünürüz. Oysa her insan yeterli eğitimi aldığında ve belirli bir seviyede farkındalığa ulaştığında, başarılı olmaktan öte, dünyayı değiştirebilecek yenilikler getirebilir. Tıpkı Feyzo’nun, İstanbul’daki sosyal yapıyı görüp, köyüne döndüğünde köy halkına anlatıp yapmaya çalıştıkları gibi. Fikirler, insan aklında sınıf farkı gözetmeksizin oluşur; filizlenip, uygulamaya geçer. Bu işleyişe dünya üzerinde engel olabilecek hiçbir şey yoktur. Bir kralın oğlu da olsanız bu aynıdır; bir çobanın kızı da olsanız aynıdır. Fikir zihninize girdiğinde adeta bir zehir gibi yayılır ve geriye ne sınıf farkı bırakır ne de başka bir kısıtlama bırakır. Bir insan, daha zengin bir ailede doğduğu için bir başka insandan asla daha üstün olamaz; çünkü insanı üstün yapan asıl şey, hayatta almış olduğu kararlar ve yaptığı tercihler sonucu ulaştığı sonuçlardır. Doğduğumuz aileyi seçemeyeceğimize göre bu, toplumdaki statümüzü gösteremez. Feyzo’nun köyü örgütleyip Maho Ağa’ya kafa tutması, aslında Feyzo’yu dünya üzerindeki bütün ağalardan ve üst sınıf insanlardan daha üst sınıf birisi yapar. Hangisi daha büyük bir başarıdır, mal mülk içinde doğup hayat boyu bunlar üzerinden geçinmek mi? Yoksa sınıfsal olarak zulmeden birine başkaldırmak mı? Özünde her insan aynıdır. En basit örnek olarak her insan aşık olur; fakat kimisi aşık olduğuna ulaşabilmek konusunda özgürken, kimisi de bu konuda patronunun sözlerine bağımlıdır. Tıpkı Maho Ağa’nın başlık paralarını ödeme gücünü elinde tutması gibi. Ne yani, benim patronum sırf işverenim olduğu için benim aşkıma da karışabilecek, sevdiğim insana ulaşıp ulaşamayacağıma da karar verebilecek mi? Hiç sanmıyorum. Belki bir maraba olarak doğmuş olabilirim; fakat bu hiçbir zaman gerçek duygularımı bile bir başkasının kontrolüne bırakacağım anlamına gelmez. Bu düzeni, başta sadece eşitlik haklarımızı elimizden alıyor gibi görüyordum; ancak bu sadece buz dağının görünen yüzüymüş. Düzen, özgürlük haklarımızı da elimizden alıp, adeta bize zincirler vuruyor ve bu zincirleri belki de gerçek anlamda bizim yarımız kadar bile değeri olmayan bir patrona veriyor. Kibar Feyzo Filmi, neredeyse izlediğim her saniyesinde bu eşitsizlikler üzerine kurulu dünya düzeninin değişmesi gerektiğini beynime işledi. Düzenin kötü olduğunu, dünyanın büyük çoğunluğu aynı benim gibi içten içe kabul etmiş olsa da, bu düzeni değiştirmek o kadar da kolay değildir. Her ne kadar üst sınıftakilerin bizi zincirlemiş olduklarının farkında olsak da, aslında bizden bir farkları olmadıklarını bilsek de, sonuçta o üst sınıflar ekmeklerimizi ellerinde tutuyorlar. Yapacağımız her başkaldırı, başlarda evimize götüreceğimiz paradan kuruş kuruş eksiltse de, uzun vadede düşününce sonraki nesilleri kurtarabilme fırsatını doğurur. Her şeyden öte olarak şunu da sonunda anladım tabii; bu sınıf eşitsizliğinde ne ağa suçludur ne de maraba. Sonuçta sınıf mensuplarının hepsi birer insandır ve insan, doğası gereği eğer güçlüyse daha güçlü olmaya, ezilmiş ise daha da ezilmeye boyun eğebilmeye eğilimlidir. Eğer sınıf üyelerinin yerlerini değiştirecek olsaydık, yani marabayı ağanın üstü yapsaydık, eminim ki aynı eşitsizlik düzeninin sürmesini maraba da isterdi. Çünkü bu düzende kimse diğerinin hakkını düşünmeye yönelemez; sistem herkesi olduğundan daha fazlası olmaya iter. Bu yüzden tüm bu sınıfsal farklılıklar sorununu kişilere atfetmemek gerekir. Bir patronu devirmiş olabiliriz; fakat kimse bize sıradaki patronun öncekinden daha iyi ve halk yanlısı olacağının garantisini veremez. Ne de olsa gelen gideni aratırmış. Gelen ve gidenlerin olduğu değil, herkesin eşit şartlar altında doğup büyüdüğü bir dünya hayali, hiçbirimiz için sandığımız kadar zor değildir. Kenan Korhan ODABAŞ Kaynakça Kibar Feyzo, İhsan Yüce, 1978 Resimlerin Alındığı Kaynaklar http://www.sinematopya.com/2015/02/kibar-feyzo-uzerine-bir-analiz.html Dehanın Kaynağı Akıllıca hazırlanmış her türlü tasarım beni büyüler. Bu tasarım bir kitap, bir oyun hatta doğanın kendisi bile olabilir. Tasarımları derinlemesine inceleyip perde arkasında kalan sırlarını öğrendikçe tüylerim diken diken olur. Ama tasarımdan daha çok ilgimi çeken bir şey varsa o da tasarımcıdır. Ortaya konan bu olağanüstü ürünün nasıl bir düşünme sürecinden çıktığı benim için ayrı bir merak konusudur. Daha kesin olmak gerekirse düşüncelerin çıktığı yer beni cezbeder. Acaba bu fikirler saatlerce çalışmanın, uykusuz gecelerin ürünü müdür yoksa anne babamızdan bizlere kalan genlerimizdeki değerli (bazen de lanetli) mirasın meyveleri midir? “Bazen kimsenin hayal edemediği şeyleri, hayal edip yapabilen insanlar vardır”(Tydum, Enigma filminden). Hiç böyle bir insanla tanıştınız mı? Tanışmasanız bile duymuş olmalısınız. Tesla, Newton, Einstein, Leonardo da Vinci… Bu insanların ortak özelliklerinden biri de hepsinin birer dahi olarak anılmasıdır. Peki, bu insanları dahi yapan şey neydi? Dehalarının kaynağı; tecrübe ettikleri olaylar, tanıştıkları insanlar ya da sadece birer rastlantı mıydı? Bana kalırsa deha iki temel bileşenden oluşuyor: Zekâ ve azim. Ancak tek başına zekâ boş bir bardağa benziyor açıkçası. Çalışma ve azim ise bu bardağı dolduran temel öğeler. Ne yazık ki çalışmak sadece var olan potansiyeli ortaya çıkarabiliyor. Yani bardağı doldursanız da bardağın alabileceği toplam değişmiyor. İşte bu nedenle her ne kadar “dahi” diye bahsedilen insanlara hayran olsam da bu hayranlık, kıskançlık ve hayal kırıklığı duygularının altında kalıyor. Belki bana katılmayabilirsiniz ama eğer gerçekten dehanın kaynağı doğuştan sahip olduğumuz kabiliyetler ise başarı için sarf edilen alın terinin hiçbir anlamı yok demektir. Belki şimdi vereceğim örnek beni anlamanıza yardımcı olabilir. Arkanıza yaslanın ve genetik mühendisliğinin çok geliştiği bir gelecek düşünün. Ebeveynlerin diledikleri özellikleri çocuklarına verebildikleri, yani tam anlamıyla tasarım çocukların yetiştirildiği bir gelecek. Siz ise bu mükemmelleştirilmiş çocukların yanında yaşayan normal yollarla dünyaya gelmiş bir çocuksunuz. Adeta asla kuğuya dönüşemeyecek bir çirkin ördek yavrusu gibisiniz. Sizce böyle bir dünya ne kadar adil olurdu? Ya da sorumu değiştireyim, bu müthiş kabiliyetlerin rastgele dağıtılıyor olması dünyayı daha mı adil yapar? Benim cevabım, hayır. Ancak neyse ki örnek verdiğim ütopik dünyadaki kadar çaresiz değiliz. Çünkü her ne kadar biraz küçümsemiş olsam da azim, sonsuz derecede kuvvetli bir güç bana kalırsa. Einstein’ın söylediği gibi “Dehanın 10'da 1'i yetenek 10'da 9'u da çalışmaktır”(tr.wikiquote.org). Kendisinin verdiği oranlara tam olarak katılmasam da bence son derece doğru bir tespit. Belki de azmin bu kadar güçlü bir dayanak noktası olmasının nedeni umuttan beslenmesidir. Umut ise insanın hayallerine tutunmasını sağlayan tek daldır bazen. Ve insan hayatta kalmak için hedeflerine, umutlarına bağlanır. Enigma filmindeki dahi kahramanımız Alan Turing de saplantı haline getirdiği, mesajları şifrelemeye yarayan Enigma makinasının sırrını çözmeye bağlanmıştı sanki ve unutmayın ki bazen bir sırrı çözmek kanlı bir savaşı sonlandırabilir. Benim gözlemlediğim kadarıyla ister Alan kadar zeki ister zeki kelimesinin anlamını bilmiyor olun, başarı yolunda size yol gösterecek olan pusula, azim ve sıkı çalışma olacaktır. Biliyorum, sahip olmadıklarımız hakkında şikâyet etmek çok kolay. Zor olan ise bu zorluklara, hatta “başaramazsın, imkânsız” diyenlere inat kendi sınırlarını zorlamaktır. Hatta bazen öyle anlar gelir ki kendine “Acaba gerçekten imkânsız mı?” diye sorarsın. Zaten çoğu yenilgi de bu soruya evet yanıtı verdikten sonra gelir. Ve yalnızca hedefinde kararla ilerleyen küçük bir azınlık, imkânsız denileni imkânlı kılmanın verdiği gururu yaşayabilir. Kaynakça: Tyldum, Morten. Enigma. 2014. Black Bear Pictures. Film. “Albert Einstein”.https://tr.wikiquote.org/wiki/Albert_Einstein. y.y. t.y. Web. 05.12.2016. Yusuf Salcan Bir Suriyeli Çocuğun Gizli defteri Birkaç sene öncesine kadar hayatta olan fakat oğlunun kaybolmasına kalbi dayanamayan babaannem de yok artık. O olsaydı birkaç dua okur, gülümserdi yüzüme. Sımsıcak elleriyle ellerimi tutar ‘Hadi aslanım uyumazsan büyüyemezsin’ derdi naif ses tonuyla. Kırış kırış suratının her kısmını öpmek isterdim o böyle deyince. Onun yokluğu içimde büyük bir boşluk yarattı. O boşlukta her gece kaybolup gidiyorum. Gecenin karanlığı beni sanki bir kara delik gibi içine alıyor ve yutuyor. Çığlık atmak istiyorum ama sesim çıkmıyor. Babamı görüyorum sonra yolun en uç kısmında. Ona doğru koşuyorum ama ona bir türlü ulaşamıyorum. ‘Baba’ diye sesleniyorum ama duymuyor beni. Ona doğru ağlayarak koşarken buluyorum kendimi. Her gece olduğu gibi derin bir kabustan gözlerimde yaşlarla uyanıyorum. Zihnimdeki olumsuz düşünceleri kovmak için annemin yanına sokuluyorum gecenin karanlığında. Sıkı sıkı sarılıyor bana. Adım Rıfad. 12 yaşındayım. Şu anda okula öğretmenimi dikkatli ve istekli gözlerle dinlemem gerekirken evde yapayalnız bu satırları yazıyorum. Benim güzel okulum savaşta zarar gördü kullanılamaz hale geldi. Zarar gördü dediysem öyle hafif bir zarar değil bu. Bombaladılar okulumu. Bu topraklarda hala sevginin, şefkatin, merhametin olduğuna bizi inandıran öğretmenimi kaybettim ben. Hayallerinizin peşinden gidin derdi bize. Hayallerin değil gerçeklerin olduğu topraklardayım ben. Hayallerimi çizerdim birkaç sene öncesine kadar resim defterime. Kağıda resmederken hayallerimi kendimden geçerdim adeta. Önce kocaman bir güneş çizer sonra yanına bulutları eklerdim. Resmimin en güzel kısmını sona bırakırdım. El ele tutuşan insanları çizer resmimi tamamlardım. Hepsi koca bir hiçten ibaret bu dediklerimin. Hayallere yer yok bu topraklarda. Siz güne bomba sesleriyle uyanmak nedir bilir misiniz? Bu topraklar sessiz çığlıkların topraklarıdır. Suriye’ de çocuk olmak yorganın altından kafayı bile çıkaramamaktır korkudan. Korku , endişe , umutsuzluk hakimdir her tarafta. Anneme ‘ Babam nerde’ diye sorduğumda gözleri yaşarıyor. Cevapsız bırakıyor babamla ilgili bütün sorularımı. Öldü diyor babamın arkadaşları. İnanmıyorum onlara. Biliyorum bir gün dönecek benim aslan babam. Uykusuz gecelerimi babamın düşüncesiyle geçiriyorum saatlerce. Bir tarafta bomba sesleri, bir tarafta Kuran okuyan annem, bir tarafta babamın hayali. Dört duvarın arasında yapayalnızım. Titriyorum korkudan. Huzursuz düşünceler bütün bedenimi ele geçiriyor. Savaşın tahrip ettiği duygularımın esiri bir biçimde uyuyakalıyorum buz gibi soğuk yatağımda. Hayatın gerçekleriyle yüzleşmektir çocuk olmak Suriye’de bombaların zarar verdiği yıkık dökük sokaklarda top oynamaktır. Biz de isterdik saatlerce koşturup durabileceğimiz bir top sahamızın olmasını. Fakat savaş insanları değil hayalleri öldürüyor bu topraklarda. Hayallerimizin peşinden gidebileceğimiz bir barış tohumlarının ekildiği bir ortamda yaşamak isterdim. Bu isteklerim maalesef gerçekleşmeyecek istekler. Bu topraklar barışın değil savaşın hüküm sürdüğü topraklar. Güçsüz olan kendinden daha güçlü olan karşısında ezilmeye mahkum. Ezilmiş, sindirilmiş bir halkın çocuklarıyız bizler. Gün bizim için değin dünyanın diğer tarafındaki çocuklar için doğuyor. Mutluluk kelimesine çok uzağız. Hayatımızı zor bir şekilde idame ettirirken mutlu olmaya vaktimiz yok bizim. Biliyorum vefat eden öğretmenimin dediği gibi mutluluk da bir ana ait fakat Halep’de her an bomba seslerinin ve çığlıkların gözetimi altında. Yaşam biz çocuklar için alabildiğine sıcak bir çölde susuz kalmak gibi. Gündelik ihtiyaçlarımızı bile karşılayamazken mutlu olmayı nasıl düşünebiliriz. Sokağa çıkıyorum. Duvarlar mermi izleriyle kaplı. Adım atabileceğimiz düzgün bir alan bile yok. Biraz yürüyorum ve karşıdaki yıkık dökük şehri seyrediyorum tepeden. Şehir savaş çığlıkları eşliğinde yankılanıyor. Sonra annemi görüyorum. Arkamdan ‘ Gel oğlum buraya ne yapıyorsun orada ‘ diye hiddetle bağırıyor. Gözlerimi açtığımda soğuk, loş evimizdeyim. Annem bayıldığımı biraz dinlenmem gerektiğini söylüyor. Hıçkırıklar eşliğinden tekrar uykuya dalıyorum. Müziğin Dönemler Arası Köprüsü: Postmodern Jukebox Konu yabancı müzik olduğunda yeni neslin bir parçası olarak hayatımın büyük bir kısmında pop müziğin bana ve benim gibi birçok insana eşlik ettiği su götürmez bir gerçek. Özellikle 2000 yılında doğmuş biri olarak belki de bu türe en çok maruz kalan grubun içinde bulundum. Hiçbir zaman genel zevklerime hitap etmemesine rağmen elbette beni etkileyen şarkılar, sanatçılar oldu ve bunların bazılarının eşliğinde anılar biriktirdim. Ancak bu müzik döneminin “nostaljik” sayılabilmesi pek mümkün değil, hatta bunun üzerine uzun uzun düşünmeye bile gerek olmuyor. Tabii birçok yeniliğe öncü olan Postmodern Jukebox sahneye çıktığı anda işin şekli değişiyor, güncel pop müzik ile nostaljiden kolayca birlikte söz edilebiliyor. Yapı Kredi 75. Yıl konserleri, Ankara. Yazarın kendi çektiği fotoğraf. 28 Ekim 2019. Postmodern Jukebox, başta popüler müziğe karşı ön yargılı olan caz piyanisti Scott Bradlee tarafından modern pop, hip-hop gibi türlere ait şarkıların eski dönem blues ve caz uyarlamalarını yapma amacıyla kurulan bir grup. Müziği kolayca şekil alabilecek bir araç olarak kullanıyorlar ancak ellerindeki ana malzemeyi değiştirirken özünü kaybetmemesine de özen gösteriyorlar. Yaptıkları bir nevi dönemler arası köprü yaratmak ve içinde bulunduğumuz zamanın yankılarını bulunduran eserleri tekrar şekillendirip onların sanatsal değerine katkıda bulunmak olarak tanımlanabiliyor. Böylece bir taşla iki kuş vurmuş sayılabiliyorlar. Yapı Kredi 75. Yıl konserleri, Ankara. Yazarın kendi çektiği fotoğraf. 28 Ekim 2019. Özgün bir projenin yetenekli sanatçılarla buluşması ve ürettikleri içeriğin her açısıyla bana hitap etmesinden dolayı uzun zamandır takipçileri olduğum bu grubun turne için yaşadığım şehre geleceğini öğrendiğimde 28 Ekim’deki bu konsere bilet almamak benim için imkânsızdı. Konserin genel teması “1920’lere dönüş”tü, şarkıların düzenlemeleri o dönemin en çok dinlenen müzik tarzlarına göre yapılmıştı. Detaylar bununla da bitmiyordu; kıyafetler, makyajlar, saç stilleri de yirmili yılların geleneksel sahne görünüşlerini isabetli bir şekilde temsil ediyordu. Harika step dansları ve enstrümantal sololar da bunlara eşlik ediyordu. Her yere vurulan adım kusursuz bir şekilde müzikle uyumluydu. Bu deneyim adeta bir zaman makinesi gibiydi; konser boyunca küçük bir salonun dayanılmaz sıcaklığında insan selinin içinde ezilir gibi hissettiğimi hatırlamıyorum. Aksine, kendimi tamamen performansların büyüsüne kaptırmıştım ve müzik beni daha dünyada bile olmadığım zamanlara götürmüştü. Buna rağmen gerçek dünyamdan kopup gittiğim yer bana hiç yabancı gelmiyordu, uzak olduğu kadar yakındı çünkü dinleyerek büyüdüğüm şarkılar çalıyordu. Örneğin içlerinde artık bağlarımın kopmuş olduğu eski arkadaşlarımın doğum günlerinde çaldığını hatırladığım şarkılar vardı; bunların yanı sıra da belli dönemlerde nereye gidersem gideyim sürekli duyduklarım, alınan ilk telefonumda zil sesi yaptıklarım, sevdiğim insanların favorileri olanlar ve daha niceleri… Yapı Kredi 75. Yıl konserleri, Ankara. Yazarın kendi çektiği fotoğraf. 28 Ekim 2019. Gerek insanın bir saniye bile sıkılmasına fırsat vermeyen enerjileri, gerek yarattıkları büyülü atmosfer; hangisi ele alınırsa alınsın Postmodern Jukebox’ı canlı izlemenin herkesin hayatında en azından bir kere tatması gereken deneyimlerden biri olduğu söylenebilir. İnanılmaz yetenekli sanatçılardan oluşan ekipleri, özgün düzenlemeler ve kaliteli performanslarıyla çıtayı yükseltiyorlar. Hiçbir kayıt şirketine bağlı olmayıp kendi istedikleri yolda bağımsız giden, benliklerini korumak için birçok fırsattan feragat eden, eşi benzeri henüz bulunmayan bir gruba pek sık karşılaşılmıyor. Özellikle bunların hepsine birinci elden şahit olduğunuzda kendinizi yakın ve uzak geçmişin uyumlu bir birleşiminde buluyorsunuz. Kaynakça Nasuhbeyoğlu, S. (2019). Yapı Kredi 75. Yıl Konserleri: Postmodern Jukebox, Christina Gatti Sahnede [Fotoğraf]. Nasuhbeyoğlu, S. (2019). Yapı Kredi 75. Yıl Konserleri: Postmodern Jukebox, Dört Solist [Fotoğraf]. Nasuhbeyoğlu, S. (2019). Yapı Kredi 75. Yıl Konserleri: Postmodern Jukebox, Sahnedeki Kürsüler [Fotoğraf]. Yapı Kredi 75. Yıl Konserleri: Postmodern Jukebox. Postmodern Jukebox. Milyon Performance Hall. Ankara. 28 Ekim 2019. Sezen Ece Nasuhbeyoğlu KÜÇÜKKÖSELECİ1AhmetCanKÜÇÜKKÖSELECİ21301735Türkçe101-16Assignment4BaşakBernaCordanGELECEĞİMİZGEÇMİŞİMİZDİRPredestination’unyönetmenliğiniSpierigkardeşlerolarakbilinenMichaelvePeterSpierigyapmıştır.İkizkardeşolanyönetmenlerbufilmdeharikuladebirkurguvemuazzamtemposuilekarşımızaçıkıyorlar.BaşroldeiseünlüaktörEthanHawkievar.SarahSnook,NoahTaylorgibiünlüisimlerindefilmebambaşkarenklerkattığınıgörüyoruz.Banagörefilmlerdeinsanınaramasıgerekenderindenveiçtenmesajlardıramainsanlargeneldeklasikbirkahramansonrasındabiraşk,ayrılıklar,komplolarvekahramanıngünükurtarmasıylailgileniyorbuyüzdenbilim-kurgu’nunbuderinanlamlartaşıyantürleriçoknadirçekiliyor.Bufilmdegerçektenonadirfilmlerdenbiriçünküsahipolduklarıyla,anlattıklarıyla,hissettirdikleriyleizleyiciyidüşünmeyeveanlamlandırmayaitiyor.Filmdeçokboşluklubiryapıvar.Buradafilm,oboşluklarıdoldurmayıizleyicininkendineKÜÇÜKKÖSELECİ2bırakmış.Olaylarınakışındakikarmaşafilmidebirokadarkarmaşıkhalegetirsedahifilminanlatmayaçalıştığımecazıizleyiciyeyansıtmadadabirokadarbaşarılıolmuş.Biryandanyeterartıkderkenöteyandangerçektenmüthişdiyebildiğinizbirkonusuvar.Filmzamanvemekânınnekadarinceolduğunuaslındanerdengelipnereyegittiğimizideğildenereyegidipnerdengeldiğimizidüşündürüyor.Birnoktadansonrafilminbenidüşünmeyeittiğikaderevealınyazısınaodaklandımdahasonraiseherşeyiunuttumvekendimifilminakışınabıraktımçünküfilminhızınayetişmekimkansızdı.Filminiçindekayboldum.Filmbittiğindeyseherşeyianladım.Geleceğimizigeçmişimizmişekillendiriryoksageçmişimizigeleceğimizmidiyebirsorusorulsaherhaldecevabıbufilmolurdu.İnsanlarıngeçmişlerindendersçıkarmalarıgerektiğisöyleniramageleceğimizinnasılşekillendiğinibilmiyoruz.Bildiğimiztekgerçekyaptığımızseçimlerinbizleribambaşkanoktalaragötürdüğü.Bunoktalarıisetahminetmeolanağımızyok.Filmdehayatıntekyönlüakmadığınıgörüyoruz.Filmdegeçenzamaniçersindeolanolaylaryaşanmışvebitmişamabugidişattageriyedoğrugitmeyidenediğinizdeveherhangibirşeyideğiştirmeyekalktığınızdaaslındayinedeğiştiremeyebileceğinizi,herşeyinyineolmasıgerektiğigibiolabileceğinigörüyorsunuz.Bazenneyaparsanızyapınnekadaruğraşırsanızuğraşınbazışeylerideğiştiremezsiniz.Bufilmdeanlatılmakistenenbanagöreherşeyinnekadaruğraşılırsauğraşılsınyineensonundaaynınoktadabulunulacağını,kaderingerçekolduğunuveherneolursaolsunsonucunaynıkalacağıdır.KÜÇÜKKÖSELECİ3Herhareketinfarklısonuçlarıvardır.Dersçalışırsannotlarınyüksekolur,sporyaparsanveneyediğinedikkatedersensağlıklıolursun.Bunungibibirçokolayınfarklıfarklısonuçlarıvardır.Pekiyadoğmak,buinsanolmak,bunlarıhissetmek…Bunlarbenimseçimimdeğildiamabenbunlararağmendevamediyorum.Seçimşansımızolduğunudüşünüyoruz.Çoğuzamankararınbizdeolduğunudüşünüpgüçlühissediyoruzamaaslındahiçbirşeyikontroledemiyorz..Ölmekiçinyaşıyoruzveyayaşadığımıziçinölüyoruz...Hayatınbizlerinereyegötürdüğübilmesekdenerdengeldiğimizibiliyoruzamazamanıbizmikontrolediyoruzyoksazamanmıbizikontrolediyordiyedüşünmedendeedemiyorum.Sonuçtabilinmezliktençıkamıyorumçünküherhangibiranıtekraryaşasambaşkabirkararverebilirmiydimbilmiyorum.Oandaverdiğimkararbelli.Yaniaynıanısonuçlarınıbilmedenmilyonlarcakezyaşasamdayineaynıkararıverecektim.Hayatınkontrolününkendielimizdeolduğunusanıyoruzamakesinliklebilemeyiz.Beniminancımiseneyaparsakyapalım,hangiyoluseçersekseçelimbugünyineaynınoktadaduracağımızdırçünküoanıkaçkereyaşarsakyaşayalımhepaynıkararlarıvereceğiz.Geleceğimizişekillendirenbizdeğilizçünkübilmiyoruzgeçmişimizişekillendirenbizmiyiz?Kaynakça<http://en.wikipedia.org/wiki/Spierig_brothersve2014yılındaMichaelvePeterSpierigtarafındançekilenpredestinationfilmi>Damla Demirel KİMLİK ARAYIŞI Cinsiyet rolleri bir toplumdaki düzeni sağlamak açısından gerekli olabilir. Bir ülkedeki nüfusun büyük çoğunluğu da cinsiyetlerine uygun hissederler. Ancak toplumun azınlık kesimlerinden biri olan transseksüellerin göz ardı edilmemesi gerekmektedir. Tarihte bilinen ilk cinsiyet değiştirme ameliyatlarından birinin objesi olan Lili Elbe’nin hayatı bizlere önce bir kitap, daha sonra ise film formatında anlatıldı. Dünyaya Einar Wegener olarak gelen, hayatını bir erkek olarak geçiren ve hatta bir kadınla evlenen kişinin içinde taşıdığı aslında bir kadının ruhuydu. Onun için bu durumun önceden keşfedilmiş örnekleri yoktu. Yaşadığı 1920’li yıllarda durumundan açık açık söz edebilmesi söz konusu bile değildi. Danimarka da diğer pek çok Avrupa ülkesi gibi böyle bir kesimin toplumdaki varlığından henüz habersizdi. Danimarkalı Kız filminde benim izlediğim dışarıdan gelen tüm dayatmalara rağmen kendine karşı dürüst olmaya ve kendi kimliğine sahip çıkmaya çalışan bir kadının hikâyesiydi. Her insanın kâşif olduğundan bahsedebiliriz çünkü hepimiz, ömrümüz boyunca bir kimlik arayışındayızdır. Çocukluk yıllarının kişinin kendini tanıması açısından en kritik ve zorlu dönemleri kapsadığı söylenebilir ancak gençlik, hatta olgunluk evrelerinde kendimize dair her sorunun cevabını bulamayabiliriz. Değişim kaçınılmazken bize düşen, hayatın ritmine ayak uydurmak ve yeni koşullara uyum sağlamak için büründüğümüz kişiliklerin farkına varabilmektir. İnsanlar bilmedikleri bir unsura yönelik korku duyarlar. Bu sebeple bir adam topuklu ayakkabı giyerse ya da gereğinden fazla şık bir fular takarsa başka iki adam tarafından sokak ıssızlaşana kadar takip edilip daha sonra linç edilebilir. Nedendir bilinmez, başka insanların hayatlarını yaşama tarzları üzerine söz hakkımızın olduğunu düşünürüz. Kendimizi okumaya korkar fakat bu korkularımızı saklama amacıyla başkalarını yargılar, hatta kendi kalıplarımıza uygun olarak şekillendirmeye kalkarız. Oscar Wilde bugün dünyanın en saygı duyulan yazarlarından biri olarak anılmaktadır. Mezarı, sonradan Paris’in ünlü mezarlığı olan Pere Lachaise’e taşınmıştır. Yaşadığı dönemde ise fiili livata ve ahlaksızlıkla suçlanarak hapis yatmış ve hayatının kalanını gözden düşmüş ve sefil bir adam olarak geçirmiştir. Lili Elbe de Oscar Wilde da isteselerdi bir yalanı yaşamayı kabullenebilir ve toplum yapısına uyum sağlayabilirlerdi. Gerçek hislerini bastırarak her gün kendilerine ve karşılarına çıkan herkese yalan söyleyerek güvende olurlardı. Bugün isimlerini saygıyla anmamızın sebebi ise içinde bulundukları yıllar ve çevrelerindeki insanlar onları kabullenemezken, onların kendilerini kabullenecek özveriyi gösterebilmiş olmalarıdır. Lili Elbe ikinci ameliyatının ardından hayatını kaybetmiş olsa da sadece kendisi olabilmek ve hissettiği gibi bir hayat yaşayabilmek uğruna attığı cesur adımla kendisinden sonra dünyaya gelen sayısız insana ilham ve güç kaynağı olmuştur. Dünyaya bağırmıştır “Biz de varız!” diye. Günümüzde hâlâ gerici insanlar yüzünden zorluklar yaşayan bir kitleden bahsediyor olsak da bu kitlenin en azından birtakım yasal haklara kavuşabilmiş olduğunu söyleyebiliyoruz. Türkiye’de daha yakın zamanda transseksüel insanları ülke olarak kabul etmeye başladık. Bu konuda birçoklarının teşekkür etmesi gereken isimler Bülent Ersoy ve Turgut Özal olsa gerek. Askerî darbe sonrası yönetime gelmiş olan Kenan Evren tarafından kendisine verilen sahne yasağının ardından ülkeden ayrılan Ersoy, ancak dokuz yıl sonra, Turgut Özal’ın iktidara gelmesiyle ülkeye dönüp yayın yasağından kurtularak ülkesinde pembe bir kimlik kartı sahibi olabilmişti. Toplum öyle bir yapıya sahiptir ki farklı olanı sistemden ayrıştırır ve izole eder. Şanslıysak toplum normlarına karşı gelmemize sebep olacak bir özelliğe de sahip değilizdir. Şanssız olanlarımız için iki yol vardır: Susmak veya haykırmak. Susarak ait hissetmediğimiz bir yapının unsuru olmayı sürdürebiliriz. Mutsuz oluruz, içimize atarız, istediğimiz hayatı yaşayamamış ancak en azından toplum normlarını karşımıza almamış oluruz. Bir de devrimci olmayı seçenlerimiz vardır, onlar korksalar da savaşmaktan kaçmaz ve haykırırlar. Hakları ve bu dünyadaki yerleri için mücadele verirler. Böyle insanların birçoğunun kötü kaderlere mahkûm olduğu maalesef ki bilinen bir gerçek. Neyse ki geç de olsa, toplum yapısı onların seviyesine erişmeyi başarıyor. Aradan yıllar ve insan hayatları geçiyor tabii. Neticede bu savaşçılara geç de olsa haklarını teslim ediyoruz. Onları yüceltiyoruz ve isimlerini ölümsüzleştiriyoruz. Bu sayede başka savaşçılara güç veriyoruz. Toplumda bir yer edinebilmek de tıpkı kimlik arayışı gibi bir süreç. Tek sıkıntı insan ömrünün kısalığı. Genellikle zaferimizi görecek kadar hayatta kalamıyoruz. O ZAMAN… Beş parasız kalmak… Paris’te Londra’da veya Ankara’da… Dünyanın hangi şehrine giderseniz gidin George Orwell’inki gibi bir sefalet, hayatın en hazin hallerindendir. Beterin beteridir. Ancak çaresizlik dört bir yanınızı sarmış, sizi kucağına almıştır. Kaçacak yeriniz yoktur. Birden bambaşka bir adam olursunuz. Aynadaki yüz sanki size ait değilmiş de seyyar satıcıdan kiralık bir yüz almışsınızdır. Önceki halinizi unutursunuz. Sıkıcı, kirli, kötü, çileli, acımasız, bir dünyaya merhaba der, hatta o dünya ile can ciğer olursunuz. Siz de ona benzemeğe cimrilik gibi yeni huylar edinmeye, kırıntı silip süpürmeye başlarsınız. Ne yazık ki, bunlar daha başlangıçtır. Bazen iki bazen de üç gün tek lokma yemek yiyememek, açlıktan dolayı hiçbir şeyin ilginizi çekmemesi ve yataktan çıkamamak, beş parasızsın diye sizi aşağılayan rehinciye karşı gelememek, tahtakuruları arasında uyumak, bazen uyuyacak yer bulamamak, artık uykuyu bir sefahat olarak görmek, saçını kestirememek, on gün yirmi gün duş alamamak; ekmek parası için altmış saatlik açlığın üstüne oradan oraya koşturmak, kıyafetlerini gerçek değerlerinin yanına yaklaşamayacak fiyatlara rehin vermek, hırsızlık yapmayı düşünmek ama yakalanma korkusundan dolayı vazgeçmek, dolandırıcılık yapmaya çalışıp dolandırılmak, aşırı derecede uzun çalışma saatlerine ve iğrenç çalışma koşullarına rağmen işten çıkamamak… Aslında Orwell’in çektiği bu zorlukların hepsi biz sıradan insanların hayatlarına bir daha bakıp tatmin olması için bir fırsat niteliğinde. Hepimizin kanında şu meşhur hep daha fazlasını isteme hastalığı var. İnsan elbette daha fazlasını ister, bu doğamızda var ve aslında olması gereken de bir şeydir. Diğer türlü, kişi bazında şehir, ülke, dünya bazında da ileri gidemeyiz. Ancak, biz isteklerimiz arasında boğulurken hayatın tadını çıkarmaktan yoksun kalıyoruz. Gözümüzü yükseğe dikerken elimizde ne olduğuna bakmıyoruz. Ne olmadığına veriyoruz tüm dikkatimizi. İşte sorun burada başlıyor. Yetmiyor bize ne kadar güzel de olsa sıradan bir yaşam, sıradan ilişkiler, tekdüze geçen günler. Hayattan daha fazlasını alsak da, zihinlerimiz yine aynı kalıyor. Çünkü fazlanın da fazlası var ve sonsuza kadar sürüp gidiyor. Biz dur demezsek içimizdeki canavar bizi ele geçiriyor. Yine aynı bakış açısından bakmaya devam ediyoruz, yine aynı soruları soruyoruz kendimize. Neden daha fazla kazanmıyorum? Arabam niye son model değil? Neden daha güzel bir evim yok? Neden Ahmet, Mehmet gibi yaşayamıyorum? Bırakalım şimdi Ahmet’in nasıl yaşadığını. Biraz da evsizlerin, sokaktaki dilencinin, yemeye ekmek bulamayanların, George Orwell’in o kaybolmuş hayatlarına bakalım. Sıradan hayatlarımıza şükredelim. Keşke herkes bir parça tatsa o acınası hali, bir iki gün cebi boş karnı aç kalsa da ufak tefek sorunları büyütüp mutsuz olma özelliğimizi bir kez daha gözden geçirsek. Ararsak eğer mutlu olmak için sayısız neden bulabildiğimizi keşfetsek. Ne kadar güzel bir hayatım var diyebilsek. Zira karşıdan bakmakla pek bir etki yaratamıyor olsa gerek ki gözümüzün önünde yaşanan sefaletleri görüp ders çıkaramıyoruz kendimize. Sürekli bir memnuniyetsizlik hali var hepimizin suratlarında. Tek bir şey yolunda gitmese dünyamız kararıyor. Ağlanacak, şikayet edecek yer arıyoruz. Derdin en büyüğü hep bizde sanıyoruz, öyle düşünmesek bile öyleymiş gibi davranıyoruz. Oysa Mevlana ne güzel demiş; “Sanma ki dert sadece sende var, sendeki derdi nimet sayanlar da var.” Nelerimiz olmadığını saymayı bırakıp nelere sahip olduğumuza bakalım. Hayatımızdaki değerli insanlara, yaşanan tarifsiz anlara, başardığımız işlere… Bulunduğumuz konuma ihanet etmeyelim. Bir durup dışarıdan izleyelim kendimizi. O zaman anlarız aslında ne kadar özenilecek hayatlar yaşadığımızı. O zaman başlarız dünyaya daha renkli gözlere bakmaya. O zaman şu derdim var diye mızmızlanmayız belki. Mutluluğu en çok yaşayan olmasak da, en güzel yaşayan biz oluruz. Sercan Gür BİRİNCİ VİTES Çağla Naz Aydoğan Yeni evim, tavanı laciverte boyanmayacak kadar kiralık olsa da ben üzerine sarı yıldızlar çizebileceğim zamanı hayal ediyorum. Şimdilik zımparalanmamış, girintili çıkıntılı beyaz tavana bakıp onu boyarken çekeceğim kol ağrılarını düşlüyorum. Dövme yaptırmak gibi mesela. Bedenine çok sevdiğin bir figürü kazımak… Sadistçe farkındayım ama insanoğlu işte. Biliyorum, “Ne diyor bu Allah aşkına!” diye düşündüğünüz aslında hüzünlü ama hareketli pop şarkıları gibi konuşuyorum. Ama toparlayacağım. Çünkü ben bir şekilde toparlamak zorundayım. Bu hayatım boyunca böyleydi, toparlamalıyım. “Yapmalıyım” diye düşünerek büyüyenlerin kaderi budur zira bütün gereklilik kipleri omuzlarda gereksiz ağırlıklar yapar. Tüm ağırlığa rağmen yaşamaya devam ediyor olmak da insan olmanın bir laneti sanırım. Bu aralar devam etmekle büyük kavgam var. Ben yaş aldıkça anlam kazanmasını beklediğim hayat ben büyüdükçe daha karmaşık, içinden çıkılmaz bir hal alıyor. Benim zaten disleksim var sevgili okurlar. Ben bu işin içinden çıkamıyorum. Anlamaya çalıştığım her şey kısır bir döngüye girip içinden çıkılmaz bir hal alıyor. Karışmış kocaman bir yün yumağına benzeyen zihnim bir gün cesur biri tarafından eğrileceği günü bekliyor. “Yaşamında her şeyi yaşayabileceksin.” (Aruoba,86) diye yazmıştı sevdiğim bir yazar. Galiba haklıydı, ama her şey ne zaman bitecek onu bilemiyorum. Hayat her geçen gün beni şaşırtmaya devam ediyor. Her sabah bambaşka bir dünyaya uyanıyorum. Her gün başka bir şeyin farkına varıyorum. Mesela metronun gelmesine yakın hafif bir rüzgâr esiyor. Sonra, metrodakiler inmeden diğerleri binemiyor. -Binerse de kavga çıkıyor zaten.-. Sonra çiçekler topraksız da bir süre yaşayabiliyor. İnsanlar doğuyor, insanlar ölüyor; savaşlar çıkıyor. İnsan sürekli olarak yaşamaya çalışıyor. Yaşamak dediysem yanlış anlamayın. Rahat yaşamaktan, güzel yaşamaktan bahsetmiyorum. İnsan sadece hayatta kalmaya çalışıyor. Hayatla, yaşıyor olmakla ilgili en kötü şey belirsizlik galiba. “Şu an bu yazıyı yazıyorum ama beş dakika sonra bana ne olacak?” gibi korkunç bir soru her zaman aklımızda; sadece bu soruyu umursamamayı zamanla öğreniyoruz. Buradan sonra da hiç ölmeyecekmiş gibi yaşama safhası başlıyor zaten. Bunu daha sonra işleyeceğiz. Geçenlerde bir anda aklıma “Yahu biz neden yaşıyoruz?” sorusu geldi. Hani haberlerde görüyoruz ya alışveriş poşetlerini bırakıp metronun önüne atlayan insanlar gibi. Bazen bunu yapmaktan korkuyorum. Hani bir şeyi yapmaktan değil de yapmayı düşünmekten korkmak gibi bu. Hatta benzetmeyeyim tam olarak bu. Benimki üst geçitten geçerken yüksekten ve geçen arabalardan korkmak değil de bir an için atlamayı düşünmekten korkmak. Yapamamamın sebebi de alışmak; o da öğrenilmiş çaresizlik gibi. Biz galiba yaşamaya alışıyoruz sadece. Kendime hâlâ bu soruyu soruyorum. Size de sorayım sevgili okurlar biz neden yaşıyoruz? Ben bu soruya bir cevap bulamıyorum. Aklıma sadece “Ölmek için!” cevabı geliyor. Babam hep “Kızım bak, bu hayattan sağ çıkabilen yok.” der. O yüzden hayatı ciddiye alabilen insanlara gerçekten şaşırıyorum. Yaşamak öyle sanıldığı kadar ciddi bir müessese de değil zaten. Tek bilebildiğimiz şu an yaşıyor olduğumuz. Geleceğe dair her şeyi sadece umut ediyoruz. Sonra bir yerde kurallar başlıyor. Bu hayat bir yol diyoruz, bitişini de biliyoruz ya öyle benzetmek kolay geliyor. Yolda kırmızı ışıklar var. Işıklarda duruyoruz. Sağa dönmeyin tabelası çıkıyor, dönmüyoruz. Sonra, “Yol ver!” diyor başka bir tabela, el mahkûm yol veriyoruz. Bazen yokuş yukarı çıkıyoruz. Motoru güçsüz olanlar yokuş yukarı çıkarken yığılıyor –yazar burada kendinden bahsetti-. Bazıları da “Of be! Nasıl çıktı ama!” diye arkasından iç çektiğimiz güçlü motorlulardan oluyor, hani şu lüks olanlardan. Ben birinci viteste yoluma devam etmeyi seçiyorum. KAYNAKÇA İskender,Küçük. Mayıs Giremez. İstanbul: Sel Yayıncılık.2016. Baskı Aruoba,Oruç. De Ki İşte.İstanbul: Metis Yayıncılık.2013.Baskı 1 Nalan Akyürek 21200466 TURK 102-3 Teoriden Pratiğe Dönüşüm Bir kitapla tanışmak bir insanla tanışmaya benzer; bir tanışma hikâyen vardır, bir de tanıdıkça onun hakkında gelişen düşüncelerin. Dönüşüm ile benim tanışmamız iki yıldır geçemediğim “Teori ve Eleştiri” dersinde gerçekleşti. Okumamıştım, okumaya da niyetim yoktu, hem Marksizm ile bu kadar iç içe olan bir kitabı okumaya ne gerek vardı? Onun yerine Marks’ın kendi yazdığı makalelerini okuyup anlamıştım işte. Her şeyi teoride arıyordum. Geçen haftalarda bir tanıdığımın kitaplığını karıştırırken elime geçti Dönüşüm, “Ne kadar da ince bir kitap!” diye düşündüm. Dersle o kadar ilgisizmişim ki kitabın neye benzediğini dahi bilmiyormuşum meğer. Neyse, sonuçta onu tanımaya karar verdim ve bir solukta bitirdim. İste o zaman daha iyi anladım aslında her şeyin teoride olmadığını. Meğer bir teorinin gerçekliğini anlamak öyle kolay değilmiş, hatta Marks’ın yabancılaşma hakkında ne demeye çalıştığını hiç anlamamışım kitabın başkarakteri Gregor Samsa’yı tanımadan önce. Bu yüzden bu yazıda, Kafka’nın kısa romanı Dönüşüm’deki güvensizlik ve yabancılaşma konularını ele almak istiyorum. Gregor kendi yatağında kocaman bir böceğe dönüşmüş halde yatarken, ben onun duvarında asılı “kürk şapkalı ve kürk atkılı kadın resmi”1 gibi onu izlemeye dalmıştım. Franz Kafka’nın kapsamlı ve detaylı betimlemeleri kitabın dışına taşıyor, karşımda canlanarak beliriyordu adeta. Ben Gregor’u çok net bir şekilde hayal edebiliyordum; yavaş hareketlerini, 1 Kafka, Franz. Dönüşüm. İstanbul: Babil Yayınları, 2005. 8. Baskı. 2 karnındaki çizgileri ve sallanıp duran ince bacaklarını. Henüz onunla empati kurabilmiş değildim ki, Gregor dışarıda kendisine durmaksızın sorular yönelten aile halkına yanıt verdi, “ama kendi sesinden ürktü. Bu kendi sesiydi kuşkusuz, konuşan oydu. Fakat bu sese benliğin derinliklerinden gelen, bastırılması olanaksız, acı bir ıslık karışıyordu ve bu ıslık sözcüklerin netliklerini ancak ilk anda koruyabiliyor daha sonra inanılmayacak derecede bozuyordu."2 Bir anda Gregor’un kendi sesiyle dramatik karşılaşması beni sarstı. Ben onu odanın karşısından izlerken tanımaya başlamıştım bile, fakat o kendi sesinden ürkecek kadar yabancıydı kendine. O anda kendilerine, çevrelerine, ailelerine yabancılaşan işçiler hakkında Marks’ın yazdıkları bir bir aklımdan geçmeye başladı. Gregor Samsa tam da kapitalist sistemde Marks’ın bahsettiği o tanımlara uyuyordu: büyük bir fabrikanın kumaşlarını pazarlamaya çalışıyor, sabahları erken kalkıp akşama kadar işinin başından ayrılmıyor, çok çalışıyor fakat yeterli değeri göremiyor, başkalarıyla aynı hedefe doğru koşup hedefine bir adım dahi yaklaşamıyor, işi sayesinde hayatından kurtulmayı planlıyor fakat işinin onu iyice bu hayatın içine çektiğini fark edemiyordu. Sadece kendine değil, en yakınındaki aile fertlerine de yabancıydı Gregor, çünkü odasının kapısını açmaya çalıştıklarında "iyi ki oteldeki gibi kilitlemişim diye geçiriyordu içinden."3 Ailesinin oteldeki yabancılardan farkı yoktu, bu yüzden evdeki bütün kapıları kilitleyip uyuyordu. Güvensiz ve içten içe uzaktı onlara. Zaman geçtikçe Gregor da, ailesi de alışmaya başlamıştı bu duruma. Dönüşümden duydukları rahatsızlık azalmamıştı ancak şok atlatılmıştı. Duvara asılı poster olarak konumumu koruyor ve odada yapılması planlanan değişiklikleri onaylıyordum: Gregor’un kız kardeşi Grete, odadaki eşyaları azalmaları gerektiğini öne sürmüştü. Böylece Gregor daha rahat hareket edebilecek ve üzerine nesnelerin düşmesi riskinden kurtulmuş olacaktı. Neden olmasındı? Ailecek onu istemediklerini belli etmektense onun yararına bir şey yapmış olacaklardı. Zaten Gregor bütün bunlar onun suçuymuş gibi yeterince hakaret duymuştu 2 Kafka, Franz. Dönüşüm. İstanbul: Babil Yayınları, 2005. 10. Baskı. 3 Kafka, Franz. Dönüşüm. İstanbul: Babil Yayınları, 2005. 11. Baskı. 3 babasından. Fakat bir anda Gregor’un annesinin sözleriyle yeniden sarsıldım: “Odadan eşyaları çıkarırsak iyileşmesinden hiç ümitli olmadığımızı ve onu kendi haline terk ettiğimizi 4göstermiş olmaz mıyız?” . Gregor da sarsılmış olacak ki, "neredeyse insanlığını unutmak üzereydi ve annesinin sözleriyle kendine geldi."5. Kafka, kapitalizmin işçilere yaşattığı yabancılaşmayı, güvensizliği, hatta kendini tümüyle unutmayı bana öyle hissettirdi ki Max Brod onun vasiyetini dinlemeyip kitaplarını yakmak yerine yayınladığı için bir kez daha şükrettim ve bu roman sayesinde teorilerin edebi eserlerin içine bu kadar güçlü işlenebildiğini hayretler içinde seyrettim. Kaynakça Kafka, Franz. Dönüşüm. İstanbul: Babil Yayınları, 2005. Baskı. 4 Kafka, Franz. Dönüşüm. İstanbul: Babil Yayınları, 2005. 38. Baskı. 5 Kafka, Franz. Dönüşüm. İstanbul: Babil Yayınları, 2005. 38. Baskı. İlayda Yılmaz 21302640 Türkçe 101 RÜYALARIN GİZEMLİ BOYUTU Rüyalar... Bizi bu dünyadan alıp bambaşka bir aleme götüren olaylar silsilesi... Gözlerimizi kapatıp uykuya daldığımızda, sanki gerçek dünyadan kopuyor ve yeni bir boyuta geçiyor gibi hissederiz. Kimi zaman gün içinde yaşadığımız olaylar çıkar karşımıza rüyalarımızda; kimi zaman da geçmişte yaşadığımız, hatta yaşadığımızı bile unuttuğumuz bir olayın içinde buluruz kendimizi. Ama en ilginci de daha önceden deneyimlemediğimiz bir olayı yaşamaktır. Fikri bile aklımıza gelmeyecek şeyler, gece gözlermizi kapattığımızda rüyamızda zuhur eder. Peki, nedir bu rüyaların kaynağı? Neden böyle şeyler görürüz? Bütün bu soruların cevabı bilimsel olarak açıklanmış, bazı noktalarda bir görüş birliğine varılmıştır. Ancak rüyalar yine de bir gizem olma özelliğini tam anlamıyla kaybetmemiştir. Rüyalar, beynimizin içinde gösterilen bir film gibi düşünülebilir. Sanki gece uyuduğumuzda birisi bir düğmeye basar ve film başlar. Ama bu filme hazırlıklı gitmemişizdir. Mısırımız, kolamız hazır değildir. Salona gireriz ve aniden reklamlar biter. Biz de ilgi ve merakla izlemeye başlarız. Film başlar başlamasına, ama ters giden bir şeyler vardır. Uzaktan izliyorken her şeyi, bir anda ekranda kendi görüntümüz belirir. Biz ne olduğunu anlayamadan bir bakarız ki oyuncular arasında başka tanıdığımız insanlar da vardır. Her şey iyice allak bullak olmuştur. İşin kötüsü sinemadan çıkıp bu olaya bir son verme şansımız da yoktur. El mahkum, başlarız izlemeye. İzledikçe de hayrete düşeriz. Günlük hayatımızda yaşadığımız olaylar, herkesten sakladığımız sırlarımız, gün boyu kafamızı meşgul eden düşünceler... Bunların hepsi senaryoda yer almaktadır. Sanki birisi hakkımızda her şeyi biliyormuş da, bunları film haline getirmiş gibi hissederiz. Sonra bir anda, hiç ummadığımız bir yerde, pat! Film biter ve ışıklar açılır. Biz de gözlerimizi açarız. Bir bakarız ki evimizde, kendi yatağımızda yatıyoruz. Ortada ne sinema var ne de başka bir şey. İşte tüm bunlar bana açıklaması çok güç geliyor. Nasıl olur da tüm bunları yatağımızda uzanmış yatarken, çevremizde olanlardan bihaberken yaşayabiliriz? Bunlar beynimizin içinde mi gerçekleşiyor yoksa uyku durumunda ruhen başka bir boyuta mı geçiyoruz? Rüyanın tek başına fikri bile bu kadar kafa karıştırıcıyken, bir de içerikleri sebebiyle bazen fazlasıyla beynimizi meşgul edebiliyorlar. Hatta gördüğümüz bir rüyanın etkisinden uzun bir süre kurtulamadığımız bile oluyor. Hiç unutmam, bir gece rüyamda tanıdığım bir kişinin öldüğünü görmüştüm. Günlerce ya bu gerçekleşirse diye düşünmekten, korkuyla beklemekten kendimi alamadım. Gerçekten uzun bir süre sonra bunun etkisinden ancak kurtulabildim. Çoğu durumda da geçerli olduğu gibi, bu rüyanın etkisinden kurtulmam da zamanla oldu. Zaman ve rüyanın nasıl bir bağlantısı olabilir diyeceksiniz belki, ama bunlar aslında birbirlerinden ayrı düşünülemeyecek iki kavramdır. Bir önceki yazımda zaman kavramını ele almıştım. Bu kavramın soyutluğundan ve göreceli oluşundan bahsetmiştim. Rüyalar da aynen böyledir. Kavraması zor, soyut ve bizden bağımsız gerçekleşen bir olaydır. Bu bağlamda aynı zaman kavramını işlerken olduğu gibi, söz konusu rüyalar ve bilinçaltı olduğunda da Ahmet Hamdi Tanpınar’ dan bahsetmemek olmaz. Ahmet Hamdi Tanpınar’ ın eserlerinde zaman kadar rüya ve bilinçaltı da önemli bir yer teşkil eder. Bunu pek çok eserinde görebileceğimiz gibi, en net örneklerinden biri isminden de anlaşılacağı üzere “Rüyalar” adlı hikayesidir. Bu hikayede Cemil, her gün birbirinin devamı niteliğinde olan rüyalar arasında sıkışıp kalmıştır. Artık öylesine etkisi altına girmiştir ki rüyalarının, günlük yaşantısında bile bunlardan kurtulamaz. Arkadaşlarıyla, eşiyle otururken bile birden uykuya dalıp rüyaya çekildiği olur. Ya da yolda yürürken, birden tüm gerçeklik duygusunu kaybedip her gece gördüğü rüyasının atmosferi içine girer. Esas ilginç olan şey ise, bu rüyaların Cemil’ i korkuttuğu kadar büyülemesidir. Hem uyuduğu zaman rüyalarının devam edeceğinden korkar; hem de bir an önce uyuyup rüyasında gördüğü kadını tekrar görmek ister. Rüyaları nasıl işlemişse zihnine, o kadını düşünmeden edemez. Hatta karısına ihanet ettiğini bile düşünür. Bu yüzden karısıyla paylaşmaktan çekinir tüm bu rüya olaylarını. Böylece her gece aynı şeylerle pençeleşir durur kimseye söylemeksizin. Artık hastalıklı bir hale geldiğinde, rüyası da sona yaklaşır. Bir gün öğrenir ki, aslında rüyasında gördüğü şey yaşanmış bir olaymış. Burada insanın tüyleri ürperiyor. Rüyaların gerçekle olan ya da olabilecek bağlantısı bazı durumlarda güzel olabileceği gibi, hiç kuşkusuz bazen de felaket habercisi olacaktır. Sonuç olarak, rüyaların ilginç olduğu kadar, ürkütücü bir kavram olduğunu söylemek yanlış olmayacaktır. Kendinizi Cemil’ in yerine koyun mesela. Bütün hayatınızı etkisi altına alan, adeta sizi yönlendiren bir rüya belasına kapılmışsınız. Belki sizi rahatlatacak en büyük dayanak onun basit bir rüya olduğu gerçeği iken, bir gün öğreniyorsunuz ki, rüyanız aslında yaşanmış bir olaymış. Çok korkunç değil mi? İşte gerçek hayatta da hiçbir mantığı olmayan pek çok rüya görmemize, hatta bunları gördüğümüzü bile hatırlamamıza rağmen, bazen gerçekleştikleri olur. Tüm bunların bir açıklaması var mıdır, rüyaların gerçekleşmesi tesadüfi midir bilemem, ama şu bir gerçektir ki, rüyalar herkesin üzerinde büyük bir etkiye sahiptir ve ne kadar bilimsel dayanakları olursa olsun, bizim