katılan Thorkildsen cirit atmada altın madalya kazanmıştır. Bu büyük başarı sonrası dikkatleri üstüne çeken Thorkildsen, 2005'te Helsinki'deki Atletizm Şampiyonası'nda gümüş, 2006'daki Göteborg Atletizm Şampiyonası'nda altın, 2007'de Osaka'da gümüş, 2008'de Pekin Olimpiyatları'ndaysa olimpiyat rekoru kırarak ezeli rakibi Finlandiyalı Tero Pitkämäki'yi geçerek altın madalya almıştır. 2009 Dünya Atletizm Şampiyonası'nda 89,59 m atışı ile dünya şampiyonu olmuştur. Antonio Stradivari Antonio Stradivari (1644 – 18 Aralık 1737) İtalya doğumlu bir müzik aletleri yapımcısı olup, 18. yüzyılın Avrupa'da kendi konusunda en ünlü üreticisiydi. Yaşamı boyunca 512'si keman, diğerleri viyola, viyolonsel, arp, çello gibi toplam 1100 enstrüman üreten ustanın ölümünden sonra mesleği çocukları tarafından sürdürülmüşse de, Antonio'nun günümüze kadar korunabilen özgün enstrümanlarının yerini tutamamış, onlar kadar değer kazanamamışlardır. Halen tüm dünyada tahmini 700 tane Stradivarius enstrüman olduğu bilinmekte, bunlardan biri, İzmir Buca'da bulunmaktadır. Aşağılama Aşağılama veya küçümseme, bir insanın, bir durumu veya bir kimseyi, kendinden daha az sahip olduğu sanısı değerler için kendinden küçük görmektir. Bu kavram çoğu zaman kibir ile aynı anlamda kullanılmaktadır. Bir kimseyi aşağılayan insanlar için çoğu zaman "kibirli" sıfatı kullanılmaktadır. Her ne kadar aşağılama duygusu, belli bakımdan kendini üstün sanan insanlar tarafından yapılsa da, bu; her kendini üstün sanan kimsenin kibirli olacağı anlamına gelmemektedir. Bununla beraber, bir durumda üstün olmayan herhangi kimse dahi bu duyguyu yaşayabilir. Kısacası kibir, bir durumdaki üstünlüğe göre değil, kişinin kendini gördüğü duruma göre değişkenlik gösterir. 1989 Türkiye cumhurbaşkanlığı seçimi 1989 Türkiye cumhurbaşkanlığı seçimi, Türkiye'nin 7. Cumhurbaşkanı Kenan Evren'in yedi yıllık görev süresinin tamamlanması üzerine yapıldı. 31 Ekim 1989'da yapılan 3. tur oylamada başbakan Turgut Özal Türkiye Cumhuriyeti'nin 8. cumhurbaşkanı seçildi. TBMM'de grubu bulunan Sosyaldemokrat Halkçı Parti ve Doğru Yol Partisi, Özal'ın lideri olduğu Anavatan Partisi'nin Mart 1989'da yapılan yerel seçimlerde düşen oylarının Özal'ın cumhurbaşkanı seçilmesine engel oluşturduğunu belirterek oylamalara katılmadılar. Admiral Kuznetsov sınıfı uçak gemisi "Admiral Kuznetsov" sınıfı uçak gemisi, Sovyet Deniz Kuvvetleri'nde hizmet etmiş ve Rusya Federasyonu Deniz Kuvvetleri'nde aktif hizmette bulunan tek ve en gelişmiş uçak gemisi sınıfıdır. Planlanan gemilerden yalnızca ikisi inşa edilebilmiş olup bunlardan da yalnızca ilki, sınıfa adını veren "Amiral Kuznetsov" aktif hizmette bulunmaktadır: Manyetik anomali algılayıcı Manyetik anomali algılayıcı (İngilizce: "Magnetic anomaly detector") Dünya'nın manyetik alanındaki küçük değişiklikleri saptamaya yarayan bir cihazdır. Bu terim, genellikle deniz kuvvetleri tarafından sualtında seyreden denizaltıların tespit edilmesinde kullanılan manyetometre cihazı için kullanılabildiği gibi jeolojik araştırmalarda toprak altındaki minerallerin yer ve miktarını tespit etmeye yarayan ekipmanlar için de kullanılmaktadır. Manyetik anomali algılayıcının çalışma prensibi, büyük miktarlardaki ferromanyetik kütlelerin (örneğin sualtında seyreden çelik gövdeli bir denizaltı) gezegenimizin manyetik alanı'nda gözlemlenebilir değişiklikler yaratmasına dayanmaktadır. Manyetik anomali algılayıcılar ilk kez II. Dünya Savaşı sırasında hem ABD hem de Japonya tarafından denizaltıların tespit ve takibi için kullanılmıştır. Gemi ve uçaklardan genelde teller vasıtasıyla salınarak kullanılan ekipmana Japonlar "jikitanchiki" adını vermiştir. Savaş sonrasında ABD Deniz Kuvvetleri sonar geliştirme çalışmalarına paralel olarak manyetik anomali algılayıcılarını da geliştirmeye devam etmiştir. Algılayıcı, yüklü olduğu gemi, uçak veya helikopterin metal kütlesi ve titreşiminden etkilenmemesi için genelde bir tel vasıtasıyla söz konusu aracın arkasından salınarak kullanılır. Buna karşın etkili tespit ve takip için hedefin algılayıcıya ve yüzeye çok yakın bulunması gerekliliği yüzünden, alınan sinyaller daha çok radar ve sonar ile daha önceden de gözlemlenen hedeflerin ince yer tespitinde kullanılmaktadır. Manyetik anomali algılayıcılar ile ilgili yaygın bir kanı, bir hedefin tespit edilebilmesi için bütünüyle ferromanyetik maddelerden yapılmış olması ve Dünya'nın manyetik alanına dikey konumda bulunması gerektiğidir. Dikey konumdaki hedeflerin daha kolay algılandığı gerçek olsa da, modern algılayıcılar değişik konumlardaki hedefleri algılayabilmektedir. Yine bu kanı dikkate alınarak geliştirilen ve gövdesinin büyük çoğunluğu çelik yerine titanyumdan inşa edilen Rus Alfa sınıfı denizaltılar da manyetik anomali algılayıcılar tarafından tespit edilebilmektedirler. Titanyum gibi ferromanyetik olmayan maddelerin de tespit edilebilmesi, manyetik anomali algılayıcıların esasen Dünya'nın manyetik alanındaki değişiklikler yerine, söz konusu hedeflerin kendi oluşturdukları manyetik alanları tespit ettiğine yönelik bir görüş oluşturmuştur. Buna göre, özellikle Alfa sınıfı gibi büyük denizaltıların gövdelerinin alt ve üst kısımlarındaki sıcaklık farkı, bu kısımların etrafındaki deniz suyunun tuzluluk oranını değiştirmektedir. Farklı oranlarda meydana gelen bu değişim, gövdenin iki kısmı arasında bir potansiyel fark ve dolayısıyla da bir elektrik akımı oluşmasına yol açmaktadır. Silindirik şekilli gövdeyi saran bu akım, denizaltıya kendi küçük manyetik alanını kazandırmakta, ve bu da algılayıcılar tarafından tespit edilebilmektedir. Tupolev Tu-142 Tupolev TU-142 (NATO rapor adı Bear-F) (Rusça: Туполев Ту–142) Rus Tupolev Havacılık Tasarım Bürosu (OKB) tarafından tasarlanıp üretilmiş bir deniz keşif, istihbarat ve karakol uçağıdır. Uçak, Tupolev Tu-95 "Bear" stratejik bombardıman uçağı baz alınarak geliştirilmiştir. İlk uçuşunu 1953 yılında gerçekleştiren "Bear-F" çeşitli konfigürasyonlar ile Rus (eski adıyla Kızıl Donanma) ve Hint Donanması'nda aktif hizmette bulunmaktadır. Nina Simone Nina Simone, gerçek adı; Eunice Kathleen Waymon, (21 Şubat 1933; Tryon, Kuzey Karolina - 21 Nisan 2003; Carry-le-Rouet, Bouches-du-Rhône), Amerikalı şarkıcı, şarkı sözü yazarı, piyanist, insan hakları savunucusu. Caz, blues, soul, R&B, folk müzik türlerinde unutulmaz bir yer edinen Simone, müzikle yaşayan kalabalık bir ailede dünyaya geldi. İlk müzik bilgilerini annesinin desteğiyle edinen sanatçı, çocukluğunda kilise korosunda şarkı söylerken, yardımsever birinin ilgisiyle klasik piyano eğitimi aldı. Müziğe olan yeteneği, 10 yaşındayken keşfedilince 1950 yılında New York Juilliard Müzik Okulu'nda eğitim görmeye başladı. O günlerin yoğun ırkçı baskılarına ailesinin maddi sıkıntıları da eklenince Philadelphia'ya taşındılar. 1954 yılında bir barda şarkı söylemeye başladı. 1958 yılında ilk albümünü yaptı, aynı yıl adını İspanyolca 'kız' anlamına gelen niña kelimesinden türetilen "Nina" ve hayranı olduğu oyuncu Simone Signoret'ten esinlenerek, bilindiği sahne adını aldı. Siyahi hakları ve sivil haklar konularında bilinçli bir eylemci olarak bunu yaşamına yayan Simone, satış rakamları bir milyonu aşan albümlere imza attı. Başarı merdiveninin basamaklarını çok kısa sürede tırmanarak ünlendi. Klasikler arasında yer alan albümdeki "My Baby Just Cares For Me" adlı parçası 30 yıl sonra bile popülerliğini koruyarak "Chanel No:5" adlı parfümün reklam filminde kullanıldı. Bir şirketle anlşaşarak art arda başarılı albümler çıkaran Nina Simone, 1961 yılında menajeri Andrew Stroud'la evlendi. 1964 yılında Philips şirketiyle anlaşma yaparak ünlü " "Don't Let Me Be Misunderstood" " şarkısını üretti. 1966 yılında yine şirket değiştirerek RCA ile çalışmaya başladı. Liste başı olan şarkılarını bu süreçte yapan Simone, aynı zaman diliminde Martin Luther King'le yakınlaşarak siyasi çizgisini netleştirdi. Irkçılık ve savaş karşıtı dünya görüşü yüzünden ABD'ye tavır koyarak Avrupa'ya geçti. Liberya, İsviçre, Hollanda, Belçika, İngiltere gibi ülkeler dolaştıktan sonra Fransa'ya yerleşti. 1978'de Vietnam Savaşını protesto amacıyla vergi ödemekten kaçınınca, tutuklandı. ABD'deki dinleyici kitlesinden gelen aşırı talep üzerine 2001 yılında Carnegie Hall konseriyle yine Amerika'da göründü. Aretha Franklin, Dusty Springfield gibi sanatçıların yetişmesine önayak olan, The Beatles, Bob Dylan, Leonard Cohen gibi sanatçıların şarkılarını farklı yorumlarıyla renklendiren Nina Simone, Türkiye'de ölümünün beşinci yılında 15. Uluslararası İstanbul Caz Festivali'nde Sibel Köse tarafından yorumlandı. Şarkı sözü yazarlığı da yapan sanatçı, 'Four Woman' adlı eserinde siyahi kadınların çektiği işkenceyi anlattı. 'Mississippi Goddam' adlı şarkısı, Medgar Evers adlı ırkçılığa direniş kahramanının öldürülmesi, bir siyahi kilisesi bombalanarak dört küçük siyahi çocuğun ölmesi gibi olayları protesto etmek için yazılmıştı. Efsanevi caz vokalisti olarak tanımlanan sanatçı, protest kişiliği, yatıştırıcı sesi, 10 dakika uzunluğundaki "Sinnerman" şarkısıyla, aşkın karakteristiğini çizen şarkı sözleriyle akıllara kazındı. Çağdaş caz sanatçısı Lyambiko'nun "Saffronia" albümünü adına adadığı Simone, geçirdiği göğüs kanserinin ardından, yedi yıl sonra 70 yaşındayken uykusunda yaşamını yitirdi. VII. Ä°oannis VII. İoannis Paleologos (Yunanca: Ιωάννης Ζ' Παλαιολόγος "Iōannēs VII Palaiologos", 1370 - 22 Eylül 1408), VII. İoannis Paleologos İmparator IV. Andronikos ile Bulgar Çarı İvan Alexander ve Eflaklı Teodora'nin kızı olan Bulgar Keratsa'nın oğludur. 1376 yılında da babası IV. Andronikos bir taht darbesi ile büyükbabası V. İoannis'i tahtan indirip imparatorluğunu ilan ettikten sonra 18 Ekim 1377'de taç giyme töreninde küçük oğlu olan VII. İoannis Paleologos'u ortak imparator ilan etmiştir. VII. İoannis 1390'da bir darbe ile beş ay Bizans imparatoru olarak hüküm sürmüştür. Fakat uzun bir dönem ortak imparator olarak çoğunluğu Konstantinopolis dışında (önce Silivri'de sonra Selanik'te) yaşayarak hüküm sürmüştür. Ayrıca İmparator II. Manuil'in Avrupa'da bulunduğu dönemde (10 Aralık 1399 ile 9 Haziran 1403 arasında) Konstantinopolis'te taht naipliği yapmıştır. "VII. İoannis" 6 yaşında iken 1376da babası olan IV. Andronikos'un büyükbabası V. İoannis'i zorla tahttan indirip, V. İoannis'i diğer oğlu Manuil ile hapse atması sonunda imparator olarak taç giymesi sırasında ortak imparator ilan edilmiştir. Fakat Anemas Hapishanesine konulan V. İoannis ve oğlu (IV. Andronikos'un kardeşi) Manuil (belki Venediklilerin yardımıyla) kaçmayı başarıp Osmanlı hükümdarı I. Murad'a sığınmışlardır. Baba ve oğul Bizans tahtını ele geçirmek için I. Murad'la bir anlaşma ile fazladan haraç, istenirse askerî yardım ve Anadolu'da son kalan Bizans şehir olan Alaşehir (Filedelfiya) I. Murad'a vereceklerini vadederek bir Osmanlı kuvvetinin başında tekrar 1 Temmuz 1379'da İstanbul'a girip tahtı geri almışlardır. IV. Andronikos ve oğlu Cenevizli müttefiklerinin elinde olan Galata'ya kaçmışlar; bir iç savaş başlatmışlardır; Galata kuşatılmış ve müttefikleri Cenevizlilerle bu kuşatmadan dolayı zor günler geçirmişlerdir. İki yıl süren iç savaştan sonra Nisan 1381'e iki tarafın anlaşması ile savaş sona ermiştir. Bu anlaşmaya göre IV. Andronikos yine ortak imparator kalıp, kendisine yari-bağımsız idare etmesi için kuzey Marmara kıyılarında Silivri (Selimbria) merkezli Tekirdağ (Rhaedetum) ve Marmara Ereğlisi (Heraclea) bölgesi verilmiş ve varisinin hala ortak imparator unvanlı VII. İoannis olacağı kabul edilmiştir. 1385 yılında babası IV. Andronikos ölünce VII. İoannis ortak imparator unvanı koruyarak babasının yerini almıştır. 1380'li yıllarda Bizans gerçekte parçalara bölünmüş görülmektedir ve her parça bir ortak imparator idaresine verilmiştir: Konstantinopolis'te V. İoannis; Marmara'nin kuzeyinde Silivri merkezli önce oğlu IV. Andronikos ve sonra torunu VII. İoannis; ve Selanik'te oğlu II. Manuil. 1389'da Osmanlılar ve Sırplar arasında Kosova Meydan Savaşı ve galip gelmesine rağmen I. Murad'ın öldürülüp Yıldırım Bayezid'ın Osmanlı Sultanı olması sıralarında, VII. İoannis, Cenova'da olup yeni bir isyan için Ceneviz yardımı ve asker toplamaya çalışmaktaydı. Konstantinopolis'e geri döndüğünde Yıldırım Bayezid tarafından çağrılmıştır. 14 Nisan 1390'da VII. İoannis Paleologos Yıldırım Bayezid'ın verdiği askerlerle ve Ceneviz gemileri yardımı ile Konstantinopolis'a girmiş ve dedesi V. İoannis'i tahttan indirip 5 ay imparator olarak hüküm sürmüştür. İmparator V. İoannis Yedikule yakınında bulunan Altın Kapı kalesine sığınmış ve Midilli'de olan oğlu Manuil'den yardım istemiştir. Venedik, Rodos Şövalyeleri ve diğer Ege adalarından topladığı ufak bir filoyla Konstantinopolis'e gelen Manuil ve Altın Kapı kalesinden çıkış yapan V. İoannis ile birlikte tekrar Konstantinopolis'i ellerine geçirmişlerdir. Buna çok sinirlenen Yıldırım Bayezid üst hakimiyetinde olduğu Bizans'tan hem VII. İoannis hem de Manuil'den verilmesi gereken haracı ve askerî yardımı istemiştir. Birbirleriyle savaşmış iki kardeş böylece Bizans'ın Anadolu içinde bulunan en son şehri Alaşehir (Filedelfiya)'nin Yıldırım Bayezid'in eline geçmesi için sahsi destek sağlamak zorunda kalmışlardır (Alaşehir'in Fethi). Şubat 1391'de Konstantinopolis'te V. İoannis ölünce imparatorluk tahtına II. Manuil geçmiştir. Ama VII. İoannis'in statüsü yine ortak imparator kalmış ve Marmara Denizi'nin kuzeyinde Silivri merkezli yarı bağımsız bölgenin idarecisi olarak kalmıştır. Bu değişiklikler için üst egemen olan Yıldırım Bayezıt'in iznini almamışlar ve bu Yıldırım'ı kızdırmıştır. Yıldırım üst egemen hükümdar olduğu için Mayıs 1391'de birbirine rakip amca ve yeğeni Karadeniz kıyısında bir askerî sefere iştirak ettirilmiştir. Haziran 1393'te ise, bir Bulgar isyanını bastırmak için Yıldırım bütün haraç veren alt hükümdarları Serez'e çağırmıştır ve birbirinden habersiz gelenler, hükümdarların hepsinin birlikte öldürüleceklerinden çok korkmuşlardır. Bundan sonra Bizans'ın parçalarını idare eden hükümdarlar Yıldırım'ın çağrılarına gitmemişlerdir. Yıldırım bunun üzerine Konstantinopolis'i karadan kuşatmış; abluka altına almış; ancak denizden ulaşım devam edebilmiştir. Bu kuşatma, Niğbolu Savaşı (25 Eylül 1396 için bir aralıkla sekiz yıl kadar uzun sürmüştür. Kuşatma devam ederken, Fransız Kıralı VI. Şarl'in askerî yardım olarak gönderdiği Fransız askeri yardım birliğinin komutanı (Niğbolu'da esir düşüp fidye verip kurtulan) Mareşal Boucicault Bizans'in durumunu görünce İmparator II. Manuil'in batı Avrupa'ya giderek onlardan yardım istemesini önermiştir. Yine bu Fransız komutanı yardımı ile II. Manuil ve VII. İoannis barıştırılmış ve II. Manuil Avrupa'da iken (II. Manuil dönünce Selanik ve civarında hükümdarlık yapması vaadi verilerek) VIII. İoannis'in Konstantinopolis'te taht naibi olarak kalması sağlanmıştır. Böylece II. Manuil 10 Aralık 1399'ta Mareşal Boucicault ile birlikte Konstantinopolis'tan ayrılmıştır ve 9 Haziran 1403'te Konstantinopolis'e geri dönene kadar VII. İoannis ortak imparator ve taht naibi olarak hükümdarlık yapmıştır. Bu dönem içinde VII. İoannis, II. Manuil'e sadık kalmış ve sırf kendi menfaatlerini gözeterek iktidara tek başına gelmek üzere hareketlere girişmemiştir. Bu dönemin büyük bir kısımında, 1402 yazına kadar, Konstantinopolis yine Yıldırım'ın karadan abluka tipli kuşatması altında bulunmuştur. VII. İoannis zaman zaman Fransız birliği yeni komutanı De Chateaumordand ile çıkış hareketinde bulunup Konstantinopolis'te bulunan askerlerin ve halkın moralini yükseltmeye çalışmıştır. Fakat 1402 yazında bu kuşatma o kadar zorluk yaratmıştır ki Yıldırım'ın Timur'a karşı savaşında beklenen galibiyetinden sonra şehrin nasıl Osmanlılara teslim edileceği hakkında gizli bir anlaşmanın yapıldığını zamanının tarihçileri tarafından yazılmıştır. 1402 yazında Yıldırım, Timur'un Anadolu'ya giren ordularını karşılamak için Konstantinopolis kuşatmasını ve ablukasını kaldırmıştır. 28 Temmuz 1402 de yapılan Ankara Savaşı'ında Osmanlılar Timur'a yenik düşmüş; Sultan Yıldırım Bayezid esir düşüp esarette ölmüştür. Osmanlı şehzadeleri arasında, kalan Osmanlı topraklarının idaresi için askerî mücadele başlamış ve bu Fetret Devri 11 yıl devam etmiştir. Bu hala VII. İoannis tarafından idare edilen Konstantinopolis'te büyük bir ferahlık yaratmıştır. Bizans'ı devamlı tehdit eden Osmanlı devleti çökmüş görünmektedir ve halk sekiz yıl süren ablukadan ve bununa bağlı zorluklardan kurtulmuştu. Bizans için beklenildikten çok daha uygun bir sonuç Ağustos 1402de Osmanlı Rumeli toprakların idaresine almak için Rumeli'ye gelen Emir Süleyman Çelebi'nin tutumu ve hareketleri ortaya çıkmıştır. O yıl sonlarına doğru Emir Süleyman Çelebi tarafları ile Osmanlı toprakları ile ilgileri bulunan (Bizans, Sırbistan, Venedik, Genova ve Rodos ve Naksos Latin Düklüğü'nden oluşan) bir Hristiyan Ligi ile konuşmalar başlayıp 1403 başlarında bir anlaşma imzalanmıştır. Bu anlaşmayı (imparator II. Manuil Avrupa'da bulunduğu için) imzalayan VII. İoannis, Bizans için büyük bir diplomatik zafer kazanmıştır. Buna göre Emir Süleyman'in Osmanlı devletinin üst hakimiyeti (I. Murat ve Yıldırım zamanlarının tam tersi olarak) Bizans'a geçmiştir; Bizans'a Selanik ve doğusundaki (Athos manastırlarını da kapsayan) Ege kıyısındaki bölgeler, bazı Ege adaları, Boğaz'dan ta Nişabur'a (Mesembria) kadar Rumeli Karadeniz kıyıları verilmiştir ve Bizans, Venedik ve Ceneviz gemilerini Marmara ve boğazlarda serbestçe hareket etmeleri garantilenmiştir; buna karşılık "Hristiyan Ligi" tarafları Emir Süleyman'nin Rumeli toprakları üzerinde başkent Edirne'den hükümdarlığını kabul etmiştir. Osmanlıların bu şekilde yenik düşmesi haberi Avrupa'da bulunan II. Manuil'e (21 Kasım 1402de Paris'te) erişince hemen Avrupalılardan hiçbir yardım almadan geri dönmeye başlamış ve ancak 9 Haziran 1403 de Konstantinopolis'e varmıştır. II. Manuil kendisini ta Gelibolu'da karşılayan yeğeni VII. İoannis'e olan minnetarlığını bildirip ve Avrupa'ya gitmeden önce verdiği sözleri yerine getirmesi beklenmekteydi. Halbuki II. Manuil'in ilk icraatlerinin başında VII. İoannis'i Lemnos adasına sürmek olmuştur. Bu anlaşmazlığın ve II. Manuil tarafından yapılan büyük haksızlığın neden ortaya çıktığı hakkında bir tam kayıt bulunmamaktadır ve değişik savlar ortaya atılmıştır. Bundan hiç hoşlanmayan VII. İoannis Midilli adasında Latin Dükü olarak hüküm süren kayın-babası II. Francisco Gattilusio ile ufak bir deniz filosu kurup Eylül 1403 ortasında VII. İoannis'e vadedilmiş Selanik'e hücum edip zorla idaresini almaya çalışmıştır. Bu deniz istilasinin gerçekleşip gerçekleşmediği hakkında hiçbir kayıt bulunmamaktadır. Ancak Ekim ortasında II. Manuil ve VII. İoannis taraflarının bir anlaşmaya varıp VII. İoannis'in ortak imparator olarak "Selanik Basileus" unvanı ile Selanik'te hüküm sürmeye başladığı bilinmektedir. VII. İoannis hayatının sonuna kadar (yani 1403-1408 arasında) Selanik'te sağa sola karışmadan hüküm sürmüş ve günlerini din ve hayırseverlik işleri ile uğraşarak geçirmiştir. Eylul 1408'de en son günlerini büyük dedesi İoannis Kantakuzinos gibi Joasaph ismi altında bir manastırda bir keşiş olarak geçirdikten sonra ölmüştür. VII. İoannis Paleologos ile Irene Gattilusio evlenmiştir. Karısı Midilli adasında Latin Dükü olarak hüküm süren Ceneviz asıllı II. Francisco Gattilusio'nin kızıldır. Tarihçiler çok yakın zamanlarda, en aşağı bir oğulları olduğunu belgelerden ortaya çıkartmışlardır: VII. İoannis'in II. Manuel tarafından Avrupa'dan dönüşünden sonra uğradığı haksızlığa bu çocuğun II. Manuel'in Bizans'tan ayrı olduğu yıllarda doğmasına ve bir VIII. İoannis'e bir varis ve II. Manuel'le bir rakip olmasına yoranlar bulunmaktadır. Ancak V. Andronikos'un Selanik'te babasından önce öldüğü bilinmektedir. Anatta Budist felsefede anatta (Pāli) ya da anātman (Sanskritçe) "bensizlik" veya "ayrı bir benliğin yokluğu" olarak tanımlanan kavramdır. Geçicilik (anicca) ve ızdırap (dukkha) ile birlikte olgular dünyasının üç özelliğinden biridir. Kimi araştırmacılara göre, "bensizlik, insanlarda ve nesnelerde kısıtlayıcı ben kimliğinin yokluğu" anlamına gelmektedir. Buda'nın açıkça reddettiği yeniden doğumdan sonra varlığını sürdüren bir ruh ya da Ben'in varlığı anlamına gelen "atta" (Pāli) ya da "ātman" (Sanskrit) kavramının tam karşıtıdır. Ruh kelimesi, kişiye ait, çevresinden apayrı, bağımsız bir varlığı olan, hiç değişmeden kalan bir olguyu, varlığı çağrıştırır. Oysaki Budizme göre her şey derin bir şekilde birbirine bağımlıdır, bir şey, diğerleri olmadan var olamaz, bu da demektir ki hiçbir şeyin, geri kalan diğer şeylerden ayrı bir varlığı yoktur, Hiçbir şey geri kalan diğer şeylerden ayrı olmadığı gibi, sonsuza dek de var olmaz, her an bir değişime tabiidir. Bir şey, sadece geçici bir süre için bir "şey"dir, bir süre sonra başka bir "şey" olacaktır. Hiçbir şey sonsuza dek değişmeden kalmaz . Yani çevreden apayrı, sonsuza dek değişmeden kalacak bir varlık yoktur. Fakat kişi kendisini her şeyden ayrıymış gibi düşünür, kendisini çevresinden kopartarak dünyaya “ben ve geri kalan diğer şeyler” gözüyle bakar. Oysaki dalganın, denizin sadece bir parçacığı olması gibi kişi de o olmadığını varsaydığı şeylerin bir parçasıdır, bir sonucudur. Dalga denilen şey, denizdeki geçici bir şekle verilen isimdir. Yani dalga bir kavramdır, bir düşüncedir, dalga sadece kişinin zihninde vardır. "Ben" denilen şey de evrendeki geçici bir kavrama verilen isimdir, "Ben" bir kavramdır, bir düşüncedir, bu düşünce kişinin yalnızca kendi zihninde vardır. İşte bu düşünceyi gerçeklik varsaymak, Budizme göre kişinin kendisini anlamak yolunda düştüğü en büyük yanılgıdır. İnsan kendinden hareketle evreni ve Tanrı'yı da yorumlamaya kalktığında, kendisi hakkındaki varsayımları yanlış olunca evren ve Tanrı varsayımları da yanlış olur. Dolayısıyla Budizm, her şeyden önce kendini tanımaya vurgu yapar. Budizme göre insanın kendisinin gerçekte ne olduğunu bilmesi onu korkutabilir, insan sonsuza dek var olmak ister, çünkü var olmamayı kabullenmesi zor gelir. Oysaki tam da bu nedenle, yani insanın gerçekliği reddetmesi nedeniyle Budizm insanların acı ve sıkıntılar çekmekte olduğunu öğretir. Budizm, “Gerçekliği olduğu gibi kabullenebilmeyi öğrendiğimizde aslında yaşamın ne kadar mucizevi olduğunu hisseder ve huzur buluruz,” der. Önemli bir Budist metni Milinda Panha'nın birinci bölümünde Grek kralı, Budist usta Nagasena'ya seslenir: "Efendim, adınız nedir?" "Bana Nagasena derler fakat bu yalnızca bir isim, bir sözcük, içinde bir kimlik, bir benlik/ruh yok. Bir ad, bir lakap, yalın bir sözcükten başka bir şey değil" Bu cevap üzerine kral yanındaki Yunanlara şaşkınlığını ifade eder sonra tekrar usta Magasena'ya döner ve sorar "O zaman Nagasena, dünyada katil de yok iyilik yapan da yok kötülük yapan da yok çalan da yok öğretmen de yok usta da yok...Sen 'Nagasena' olduğunu söylüyorsun! "Nagasena bu saçlar mıdır?” “Hayır büyük kral”, “Duygu ve coşkular mıdır?” “Hayır büyük kral” Nagasena kraldan arabayı tanımlamasını ister. “Tekerlek, dingil, ok, sandık ve kollar bir arada olunca arabadan söz edilir. Araba yalnizca bir ad, adlandırmaktan, belirtmekten başka bir işe yaramayan boş bir sözcükten başka bir şey değil.” “Evet kralım. Benim de saçlarım, derim...(vücudun 32 bölümü, bunlara beyin de dahil, sayılır) ad ve bedenim, duygularım, algılarım, geçmiş eylemlerimle biçim almış karakter özelliklerim, ayırt edici bilincim (bu sayılanlar 5 Skandha'ya, "Five aggregates" de denir, dahildir) bir araya gelince Nagasena adi veriliyor. Ama kimlik, benlik/ruh söz konusu değil, nasil arabanın beş bölümü bir araya gelince 'araba' diyorlarsa, beş Skandha da bir araya gelince bir 'benlik'ten bir özneden söz ediliyor." Budizmde yeniden doğumu tanımlamak için "reenkarnasyon" ifadesi çoğunlukla kullanılmamaktadır; çünkü bu ifade sabit her şeyden apayrı bir varlığı olan ruhu çağrıştırır, “ruh göçü” (transmigration of soul) anlamına gelir bu nedenle eğer ifade kelimenin tam manasıyla alınacaksa, “Budizmde reenkarnasyon yoktur “denilebilir. "Reenkarnasyon" ifadesini Caynistler ve Hindular kullanır, Budizmde ise insanın kendinden tamamen ayrı bir varlığı olan, değişmeyen bir ruh inancı yoktur. Budistler "reenkarnasyon" yerine basitçe "Rebirth"(yeniden doğum) demeyi tercih ederler. Bir bilardo topu kendinin aynı olan başka bir bilardo topuna çarpar ve durur… Ancak ikinci top ilk toptan aktarılan enerjiyle harekete geçer ve devinim devam eder. Buna benzer şekilde öldükten sonra kammic (karmik) nitelikler yeniden doğan kişiye aktarılır. Bu yeniden doğan kişi eskisiyle ne tamamen aynıdır ne de farklıdır. Budistler zaman zaman "dalga" örneğini de verirler. İnsan "Dalga" deyince, zihinde çevresinden apayrı bir dalga fikri uyanır. Fakat bu tek dalganın kendi başına apayrı bir varlığı yoktur, sadece denizin yüzeyindeki geçici bir şekil değişimidir ve kısa bir süre sonra da denize geri dönecektir. Ne var ki bu dalga yok olup gittiğinde, (daha doğrusu; denize geri döndüğünde) arkasında bir etki, bir "itici kuvvet" bırakır, işte bu kuvvet ikinci bir dalganın oluşumuna neden olur. İlk dalgadan ikincisine geçmiş olan bir şey vardır. Denilebilir ki dalga denize döndüğünde geride kalan bir hareket enerjisi vardır ve bu enerji, dışarıdaki diğer hareket enerjileri ile (rüzgar gibi) birleşerek ikinci bir dalganın oluşumuna neden olur. Budizmde de benzer şekilde, insanların yaşamları boyunca peşinde koştukları arzuları istekleri, kişiyle elde edemediği şeyler arasında bir bağ yaratır. Bu, arzulanan şeyi elde etmek için kişiyi harekete iten bir bağdır, arzular insanlarda bir hareket enerjisi yaratır. Ölümle birlikte hareket biter, beden yok olur (“denize geri dönme” örneğine benzer şekilde) ama daha önce yaratılmış olan potansiyel hareket enerjisi, gerçek harekete donüşme imkânı bulamadan ortada kalmıştır. Enerji ortada öylece durmaz, var olan enerji yok da olmaz, ama dönüşür. İste bu ortada kalmış olan hareket enerjisi, hareketine devam edebileceği yeni doğmakta olan gibi ikinci bir bedene doğru, tıpkı bir mıknatısın demiri çekmesi gibi, çekilir,ve sonuçta bir önceki yaşamdaki arzu ve tutkular, eğilimler tarafından yaratılmış olan bu enerji yeni bir bedenin hareketlerini yönlendirmeye devam eder. (Yeni doğan kişinin içerisinde yaşadığı çevresi, yetiştirildiği aile gibi pek çok etmene de bağlı olarak…) Aslında kişi her saniye yeniden doğmaktadır, 5 dakika önce var olan kişi aslında 5 dakika sonra var olan kişiyle "aynı" değildir, başka mental nitelikler kazanmıştır. Her saniye kazanmaktadır ve aslında her an yeniden doğmaktadır. Budistlere göre gerçekliğin çeşitli boyutları/yüzleri vardır ve değişik kavramlar farklı konsantrasyon seviyelerinde farklı anlamlara gelir. Yeniden doğum konusunda biraz daha derine inilirse aslında ortada "Ben", "Sen", "O" yoktur. Budizme göre en başta “ben” düşüncesi yanlış bir düşüncedir, bir yanılsamadır. "Ben" hiçbir zaman doğmadı ki "ben" hiçbir zaman var olmadı ki ölsün veya öldükten sonra yeniden doğsun. Gerçekte yeniden doğacak bir "ben" yoktur. Yeniden doğan özde "Ben" değildir karmik birikimler, yeni bir vücutta meydana gelecek olan çeşitli eğilimler, karmik niteliklerdir. Dolayısıyla an itibarıyla kişinin sahip olduğu "benlik","ben" düşüncesi yerini başka "ben"lerle değiştirecek ama asla şu anki "ben" olmayacaktır aynı kişinin geçmişteki veya "bir önceki hayatındaki" "ben" olmaması gibi. Kişinin 6 yaşındaki "ben" bilinciyle 70 yaşındaki "ben" bilinci dahi farklıdır bu benlikler dahi aynı "ben" değildirler. Bu öğreti de Buda'nın "ruh yok" doktrini sonucudur. "Yeniden doğum” ile ilgili en ayrıntılı ve açık anlatım çok önemli bir budist Pali metni olan MÖ. 100 yılında yazıya geçirildiği sanılan Milinda Panha'da bulunur. PSP-3000 serisi Sony firması tarafından geliştirilen en gelişmiş PSP versiyonudur. En belirgin özelliği slim ve lite serisine oranla çok daha yüksek kalitede ve fazla pixel bulundurmasıdır. Cheb Mami Cheb Mami (gerçek adı: أحمد خليفاتي محمد, Ahmed Khelifati Mohamed, d. 1 Ocak 1966, Saida, Saida Vilayeti), Cezayirli rai sanatçısı. Akordiyon çalarak ve şarkı söyleyerek sokak müzisyenliği yaptı. 1980'den itibaren yerel düğün ve törenlerde müzik yapmaya başladı. Fransız ve İtalyan müzisyenlerle de sahneye çıkmıştır. "Desert Rose" adlı şarkıda Sting ile birlikte düet yapmıştır Gösteri sanatları Sunum sanatları, bireyselleşen sanat veya bütünselleştiren sanat olarak sanat falliyetlerini ikiye ayrımak olasıdır. Örneğin bir edebiyat eserini kişi kendisi tek başın okuyabilir ve kendi kişisel değerlerine göre değerlendirebilir. Sonuç olarak herkesin bir eserde beğeneceği yön kadar beğenemeyeceği yönlerinde var olduğu ortadadır. Bu açıdan bütünselleştiren sanat eş zamanlı olarak herangibi bir topluluğa veya topluma sunulan sanatlar olarak tanımlandırılır. Örnek vermek gerekirse Canlı performans gerektiren tüm sahne ve gösteri sanatları Canlı konserler canlı şiir dinletileri ve canlı performans isteyen tiyatro oyunları ve birer sunum sanatıdır. Ama sinema veya playback gibi bireysel olarak istenildiği zaman istenildiği gibi tüketilebilinir olan sanatlar türleri topluluk içerisinde bile kullanılsa bunlar sunum sanatına girmez Sunum sanatı canlı ve karşılıklı iletişime esas olan sahnede gösteri yapılan sanat türlerine verilen bir akademik bir tanımlamadır. Hidrometalurji Hidrometalurji temel olarak, sıvı kimyasalların kullanılmasıyla uygulanan ekstraktif metalurji yöntemlerden biridir. Temel amaç, kıymetli metalleri cevherden ayırmak, zenginleştirmek veya geri dönüştürmektir. Hidrometalurji üç başlık altında incelenebilir: Liç işlemi, çözücü özellik gösteren sıvı kimyasalları kullanarak kıymetli metalleri kazanma işlemidir. Zenginleştirilmek istenilen metal, kimyasallarla (genelde asit veya baz) çözündürülerek çözeltiye alınır. Seçilen kimyasaların türü ve konsantresi, çözündürülmek istenilen metalin özelliklerine göre değişim gösterebilir. Liç verimi pH değişimi, sıcaklık, oksidasyon potansiyeli gibi değişkenlerden etkilenebilir. Temel türleri: Yerinde liç, yığın liçi ve kolon liçidir. Liç sonucunda metal ile birlikte, cevherde varolan diğer metaller de çözeltiye alınmış olabilir. Bu aşamada, istenmeyen metallerin çözeltiden uzaklaştırılması amaçlanır. Safsızlaştırma için uygulanabilecek belli yöntemler vardır. Bunlardan bazıları: Solvent ekstraksiyonda esas amaç, istenilen metali, farklı faza geçirerek ayırmaktır. Solvent ekstraksiyonda bu amaçla kullanılan karışıma genelde "organik çözücü" adı verilir. Organik çözücü, yüklü çözelti üzerinde kullanıldığında, kıymetli metaller organiğe geçerler. Sonuçta yüklenmiş organik ve yüksüz çözelti elde edilmiş olur. Bu şekilde elde edilen yüksüz çözelti, proseste tekrar kullanılabilir. Bu aşamada elde edilen yüklü organik ise elektrokazanım ile metalden ayrılabilir. Doğal zeolit, reçine, aktif karbon gibi maddeler kullanılarak anyon-katyon değişimi sayesinde metaller kazanılabilir. Hidrometalurjide son adım metal kazanımıdır. Sıvı faza geçirildikten sonra safsızlaştırılan metal, bu adımda tekrar katı faza geçirilerek kazanılır. Bu adım sonrasında elde edilen metal, hammadde olarak kullanılabileceği gibi, daha ileri rafinasyon işlemlerinde de kullanılabilir. Bu amaçla kullanılabilecek yöntemlerden bazıları: Temel olarak, metal içeren çözelti içinden elektrik akımı geçirilmesi sonucu metalin indirgenmesi ve katot plakalar üzerinde birikmesi şeklinde uygulanır. Çözelti içerisine, daha aktif bir metal (Genelde Zn) talaşı karıştırılmasıyla uygulanır. Çözeltiye eklenen talaş içindeki metal çözeltiye geçerken, kıymetli metal indirgenerek katı faza geçer ve tabada çökerek birikmeye başlar. Gece Kuşları Gece Kuşları (İngilizce orijinal ismi: Nighthawks), Amerikalı ressam Edward Hopper'ın gece geç bir saatte Amerikan tarzı ufak bir restoranda oturan insanları betimlediği tablosu. Tablo, sadece Hopper'ın en ünlü çalışması değil aynı zamanda Amerikan sanatının en bilinen eserlerinden biridir. Şu anda Şikago Sanat Enstitüsü koleksiyonunun bir parçasıdır. Tablonun "Nighthawks" ismini İngilizce "Night Owl" (Gece baykuşu) teriminden aldığı düşünülür. Hopper, bu ismi geceleri çok geç saate kadar uyumayan insanları anlatmak için kullandı. Hopper'ın evinin bulunduğu Manhattan'ın yakınındaki Greenwich Village'da bulunan ufak bir restoran ressama esin kaynağı oldu. Sanatçı, resme Pearl Harbor Saldırısı'ndan hemen sonra başladı. Bu olay sonrası ülke üzerinde oluşan kasvet ve karanlık hava resme de yansıdı. Resimde, restoranın bulunduğu sokak tamamen boştur ve restoranda bulunan üç müşteri ne birbirine bakar ne de birbiriyle konuşur. Her biri kendi düşüncelerinde kaybolmuş gibidir. Bu üç müşteriden ikisi birliktedir. Diğeri ise resmin izleyicisine arkasını dönmüştür. Birlikte oturan çiftin burunlarının gagayı andırması da resmin ismine bir gönderme gibidir. Restoranın tek çalışanı, işiyle ilgileniyormuş gibi görünüp bir yandan da dışarıya bakmaktadır. Adamın yaşı ise resme bakarak tahmin edilemez. Restoranın köşesi kavislidir ve iki kenarını geniş kıvrımlı bir cam birleştirir. Müşterilerin kıyafetlerine bakıldığında havanın ılık olduğu düşünülür. Ortalıkta hiç palto yoktur ve kadının bluzu kısa kolludur. Sokağın karşısındaki binanın ikinci katında açık pencereler vardır. Restoranın ışığı sokağı da kaplamaktadır ve ışığın bir kısmı da dikkati pencerelere çeker. Hopper'ın çalışmalarında görülen modern kent yaşamının boşluğu teması bu resimde de fark edilir. Özellikle arkası dönük olarak oturan müşteri, diğer çifte göre daha yalnız görünür. Resme yakından bakıldığında, bar tezgâhının bir üçgen oluşturduğu ve bar alanından çıkışın mümkün olmadığı görülür. Bar alanındaki çalışan tuzağa düşmüş gibidir. Ayrıca restoranın görünürde bir kapısı yoktur. Bu da tuzağa düşme ya da hapsedilme fikrini destekleyen bir başka unsurdur. Her ne kadar Hopper, resimde böyle bir mesaj vermek istemediğini söylese de, büyük olasılıkla bilinçsiz olarak, kocaman bir şehrin yalnızlığını çizmek istediğini de itiraf etti. Resmin çizildiği dönemlerde floresan lambalar yeni kullanılmaya başlanmıştı. Bu da restoranın ışıklarının tüm sokağı kaplamasının sebebi olabilir. Ayrıca, sigara markası olan Phillies'in reklamı da restoranın tabelasındadır. Sonuç olarak, Hopper'ın istila edilmiş bir şehirdeki boşluğu çizdiği söylenebilir. Resimde insan yaşamına dair hiçbir hareketin olmaması ve restoranın dışının tamamen boş olması bu sonucun kanıtı gibidir. Pek çok ressam "Nighthawks"'u eserlerinde örnek aldı. Bunun ilk örneği George Segal'ın "The Diner"'ıdır (1964-1966). Roger Brown'un "Puerto Rican Wedding" isimli tablosundaki kafe de Hopper'ın eserindekinin bir benzeridir. Nighthawks'tan etkilenen diğer iki sanatçı ise Ralph Goings ile Richard Estes idi. 1970'lerde ise resme direkt göndermeler içeren resimler çizildi. Bu resimlerin en bilinenlerinden olan Gottfried Helwein'in "Boulevard of Broken Dreams"'in de restorandaki üç müşteri, Amerikan pop kültürünün üç ünlü siması ile yer değişti: Humphrey Bogart, Marilyn Monroe ve James Dean. Restoranın çalışanı ise Elvis Presley oldu. Hopper'ın okul arkadaşı Gail Levin'e göre Helnwein, Nighthawks'taki kasvetli hava ile 1950'lerin Amerikan sinemasının en sevilen ünlülerinin trajik kaderlerini ilişkilendirdi. Mark Kostabi'nin çizdiği "Greenwich Avenue" (1986) ve Red Grooms'un "Nighthawks Revisited"'ında (1980) da esere göndermeler vardır. Hopper hevesli bir film izleyicisiydi. Eleştirmenler, onun resimleri ile film sahneleri arasında pek çok benzerlik buldular. Oluşmasında Hopper'ın da etkisinin olduğu iddia edilebilecek olan kara filmlerle, Nighthawks ve bir diğer Hopper resmi olan Night Shadows (Gece Gölgeleri - 1921) arasında bir bağlantı vardır. Scarface (1932) ve Little Caesar gibi 1930'lara ait mafya filmlerinde de onun resimlerinden etkilenilmiştir. Alman film yönetmeni Wim Wenders'ın, 1997 yapımı filmi "The End of Violence"'da resmi canlandıran bir sahne vardı. Wenders, Hopper'ın resimlerinin yönetmenler için çekici olduğunu çünkü "kameranın nerede olduğunun her zaman söyleyebileceğini" açıkladı. Hard Candy (2005) isimli sinema filminde de Nighthawks'tan esinlenmeler görülebilir. Filmde, Hayley ve Jeff karakterlerinin buluştuğu restoranın ismi "Nighthawks"'tur ve daha sonra da Jeff, Hayley'e üzerinde orijinal resmin olduğu bir t-shirt alır. "Indiana Jones and the Kingdom of the Crystal Skull"'un restoran sahnesinde de tablodan esinlenildiği açıktır. Ayrıca, gerçeküstücü film yönetmeni Dario Argento da 1976 yapımı filmi "Deep Red"'de (Profondo Rosso) Nighthawks'u yeniden canlandırdı. Blade Runner'ın yönetmeni Ridley Scott ise filmi ve tablo arasındaki ilişkiyi "filme, resmin havasını ve görüntüsünü verebilmek için yapım ekibine sürekli resmin bir kopyasını gösteriyordum." diyerek açıkladı. Pek çok yazar, "Nighthawks"'taki müşterilerin yollarının nasıl restorana düştüğü ya da oradan çıktıktan sonra neler yaptıklarına dair hikâyeler yazdılar. Örneğin, Wolf Wondratschek "Nighthawks: After Edward Hopper's Painting" (Gece Kuşları: Edward Hopper'ın resminden sonra) isimli şiirinde yan yana oturan kadın ve adamı araları açık bir çift olarak hayal eder: "Sanıyorum kadın erkeğe bir mektup yazdı/ Söylediği şey artık ondan gelen mektupları iki kere okuyan/o erkek olmadığı idi" Joyce Carol Oates ise resimdeki her bir karakterin iç konuşmalarını şiiri "Edward Hopper's Nighthawks, 1942"'da (Edward Hopper'ın Gece Kuşları, 1942) yazdı. Der Spiegel dergisinin özel sayılarından birinde ise resimle ilgili beş farklı senaryo yer aldı. Bu senaryolardan biri yazar Christof Schlingensief'e aitti. Schlingensief, sahneyi bir testere katliamına dönüştürmüştü. Erik Jendresen de bu resimden esinlenerek kısa bir hikâye yazdı. Tom Waits'in 1975 yılında çıkan albümü "Nighthawks at the Diner", "Nighthawks"'tan esinlenilmiş sözler içerir. Albümün kapağında ise Waits'in bir restorandaki fotoğrafı vardır. Nighthawks popüler kültürde sözü edilen, göndermeler yapılan ve parodilere konu olan bir resim oldu. Farklı uyarlamaları sık sık posterlerde, t-shirtlerin üstünde, postakartlarında, reklamlarda ve çizgi romanlarda kullanıldı. Genellikle, Nighthawks taklitlerinde, restoran ve çevresi aynen çizilir. Restoran çalışanı ve müşteriler ise farklı karakterlerle değiştirilir. Bu karakterlere örnek olarak hayvanlar, Noel Baba, Snoopy ya da Tenten'in kahramanları verilebilir. Helnwein'ın "Boulevard of Broken Dreams"'i bu taklitlerin en ünlülerinden biridir. Birçok televizyon dizisi de karakterlerini, Nighthawks'taki karakterler kılığına soktu. That '70s Show, Dead Like Me ve The Simpsons resmin skecini yapan programlardan sadece bazılarıdır. Resim, Batman, Human Torch, Spider Jerusalem, X-Factor ve The Trick gibi çizgi romanlarda da canlandırıldı. Nighthawks'un bir başka uyarlaması da Michael Bedard tarafından yapıldı. 1989'da yaptığı "Window Shopping" isimli eserinde meşhur "oturan ördekler" serisini Nighthawks'a uyarladı. Resimdeki bütün karakterleri ördeklerle değiştiren Bedard, eserine ördekleri dışarıda bekleyen bir timsah eklemeyi de ihmal etmedi. Poverino Peppino ise Bedard'ın bu uyarlamasını "Boulevard of Broken Ducks" (1993) isimli bir başka çalışmaya konu etti. Peppino'nun eserinde timsah tezgâhın üzerinde uzanmış yatarken, dört ördek dışarıda yağmurun altında duruyordu. Popüler graffiti sanatçısı Banksy'nin de bir Nighthawks uyarlaması vardır. Banksy'nin eserinde üzerinde İngiltere bayrağı deseni olan bir boxer'dan başka bir şey olmayan, şişman bir adam restoranın dışında durmaktadır. Kızgın görünen adamın iki yanında plastik sandalyeler vardır ve restoranın camında çatlaklar oluşmuştur. Bu görüntüden, bir süre önce adamın sandalyelerle restorana saldırdığı çıkartılabilir. İçeridekiler sakin bir şekilde şişman adama bakmaktadırlar. Klasik Banksy eserlerine benzemeyen bu resim, yine de onu anımsatan bir muzipliğe sahiptir. Hastalık modifiye edici antiromatizmal ilaç Hastalık modifiye edici antiromatizmal ilaç (DMARD) birçok otoimmün hastalıkta hastalığın ilerlemesini yavaşlatmak için kullanılan ilaçlardır. Bu ilaçlar ilk olarak romatoid artrit tedavisi için üretilmişlerdir (isim buradan gelmektedir.) ama birçok başka hstalıkta da kullanılmaya başlamışlardır, bu hastalıklar arasında Crohn hastalığı, sistemik lupus eritematozus, idyopatik trombositopenik purpura (ITP), myasthenia gravis sayılabilir. Bu ilaçların bazıları kesin bir şekilde otoimmun hastalık olarak dile getirilemeyen ülseratif kolit hastalığının tedavisinde de kullanılmaya başlanmışlardır. (bakınız otoimmun hastalık listesi) Bazı DMARD'lar hafif etkili kemoterapötiklerdir ama kemoterapinin bir yan etkisini - immunosüpresyon - kullanırlar. Bu terim, ilacın hastalığın altında yatan ve oluşumunu tetikleyen süreçler üzerine etkili olduğu,bunları baskıladığı ya da geciktirdiği anlamına gelmektedir, tıpkı artmış eritrosit sedimantasyon hızı, azalmış hemoglobin düzeyi, artmış Romatoid Faktör düzeyi ya da daha güncel bir saptama olarak, artmış C reaktif protein düzeyi gibi. Aslında terim şu anda kemik ve kıkırdağa hasar veren süreçleri baskılayan ilaçlar için kullanılmaktadır. DMARD'lar ileride 'kimyasal olarak sentezlenen geleneksel ufak molekül ağırlıklı ialçalar' ya da 'genetik mühendisliği ile üretilmiş biyolojik ilaçlar' olarak iki alt gruba ayrılabilirler. DMARD'larla tedavi başarısız olduğu zaman, siklofosfamid ya da steroid tedavisi sıklıkla otoimmun hastalığı kontrol altına almak için kullanılır. Bazı ciddi otoimmun hastalıklar klinik denemelerde Kemik İliği Nakli ile tedavi edilmektedir, bu da genellikle siklofosfamid tedavisi başarısız olduğu zaman uygulanır. Tedarik zinciri yÃ¶netimi Tedarik Zinciri Yönetimi (İng: "Supply Chain Management, SCM") müşteriye, doğru ürünün, doğru zamanda, doğru yerde, doğru fiyata tüm tedarik zinciri için mümkün olan en düşük maliyetle ulaşmasını sağlayan malzeme, bilgi ve para akışının entegre yönetimidir. Bir başka deyişle zincir içinde yer alan temel iş süreçlerinin entegrasyonunu sağlayarak müşteri memnuniyetini artıracak stratejilerin ve iş modellerinin oluşturulmasıdır. Bir tedarik zinciri, ürünlerin, tedarikçiler, üreticiler, toptancılar, dağıtımcılar, perakendeciler ve nihai olarak da tüketiciler arasındaki hareketini sağlayan ilişkiler ve bağlantılar bütünüdür. Mal ve hizmetlerin tedarik aşamasından, üretimine ve nihai tüketiciye ulaşmasına kadar birbirini izleyen tüm halkaları kapsar. İş süreçleri açısından bakıldığında, tedarik zinciri; satış süreci, üretim, stok yönetimi, malzeme temini, dağıtım, tedarik, satış tahmini ve müşteri hizmetleri gibi pek çok alanı içine almaktadır. Tedarik zinciri yÃ¶netiminde, konuları ele alınır. Tedarik zinciri yönetimi müşteriyi memnun edecek bir şekilde daha iyi bir şekilde ürün ve hizmet üretip sunmak için genişleyen bir faktörler bileşenini planlama ve kontrol etme amacıyla ileri teknoloji, bilişim yönetimi ve yöneylem araştırması matematiği kullanır. İleri seviyede programlar, ilişkisel veritabanları ve buna benzer teknik araçları kullanır. Tedarik zincirini yönetiminde, zinciri oluşturan tüm fonksiyonlar bütünleşmiş olmalıdır. Ürünlerin, tedarikçiden son kullanıcıya ulaşmasında bir dizi fonksiyon belirli görevleri, altı temel hedef doğrultusunda yerine getirir: Mulan Mulan, Walt Disney Feature Animation tarafından üretilen ve Walt Disney Pictures tarafından dağıtılan 1998 yapımı Amerikan animasyon filmidir. Komedi, Dram, Macera ve Romantizm ögeleri içeren yapıtın Kuzey Amerika galası, 19 Haziran 1998 tarihinde yapılmıştır. Walt Disney Animasyon Klasiklerin'nin 36. filmidir. Tony Bancroft ve Barry Cook yönetmiş, baş karakterlerini Ming-Na, Eddie Murphy, BD Wong, Miguel Ferrer, Harvey Fierstein, Beth Fowler, George Takei, ve Pat Morita seslendirmiştir. Uluslararası eleştirmen ve izleyicilerden büyük oranda beğeni toplayan film, "Mulan'ın Balladı" adlı, kökeni 6. yüzyıla dayanan bir Çin efsanesinin günümüz animasyonuna uyarlamasıdır ve orijinal destanda olduğu gibi, ailesinin onurunu kurtarmak amacıyla, tanınmış bir savaş gazisi olan babasının yerine erkek kılığına girip, Hun ordularına karşı savaşan Hua Mulan adlı bir genç kızın hikâyesini anlatır. Hikâyenin devamı niteliğinde olan "Mulan II", 1 Şubat 2005 tarihinde gösterime girmiştir. Mulan, diğer genç kızlardan çok farklı bir kızdır. Çin'de o dönemde kadınlar kocalarının varlığı altında yaşamak zorundadırlar. Kişisel özgürlükleri pek yoktur. Eşlerinin özgürlüğü onların özgürlüğüdür. Mulan bu anlayışa karşıdır ve kendi özgürlüğüne çok düşkündür. Mulan, ailesinin ısrarıyla bir gün kendisine eş bulmak için kasaba çöpçatanın huzuruna çıkar ancak başarısız olunca ailesinin onurunu lekeler. Tam bu sırada Çin'de Hun baskınlarının haberleri yayınlanır. Kasabadaki diğer tüm erkekler gibi, Mulan'ın savaş gazisi babası da savaşa çağrılır, ancak çok yaşlı olduğu için Mulan bunu kabullenemez ve savaşa babasının yerine gitme kararı alır. Ailesinden gizlice evden kaçar ve kendisini ataerkil bir topluma kabul ettirebileceği tek yol olarak, erkek kılğında, orduya girer. Zorlu geçen bu dönemde Mulan, kendisine Ping adlı yeni bir kimlik oluşturarak, kendisini hızla geliştirir, kendisini diğer askerlere kabul ettirir ve savaş kabiliyeti, zekası ve cesaretiyle yıldızı giderek parlar. Ancak, gerçek kimliğinin ortaya çıkmasıyla yeniden zor duruma düşen ve dostları tarafından terkedilen Mulan, buna aldırış etmeden Çin'i koruma görevine devam eder ve sonunda hem Hunları yenilgiye uğratır, hem de Çin İmparatoru'nu ve Çin İmparatorluğu'nu kurtararak, ulusal kahraman olarak köyüne döner. Eve döndüğünde, kızı evden kaçtığından beri pişmanlık ve özlem duymuş babasınca kucaklanarak karşılanır ve kendisine, hiçbir kahramanlık yapmamış olsa dahi, ailesi için her zaman için bir gurur kaynağı olacağı hatırlatılır. O sırada, gerçek kimliği ortaya çıktığından beri Mulan'a ilgi duymuş ve büyük başarısının ardından Mulan'ın peşinden gelmiş olan Yüzbaşı Shang, bahçenin kapısında belirir ve Mulan'a olan ilgisini dile getirmek ister, ancak utangaçlığı nedeniyle ne söyleyeceğini bilemez. Bunu sezen Mulan, yüzbaşını, kendi yemeğe davet eder ve film, Mulan ve Shang'ın gelecekte evlenecekleri imasıyla sona erer. Kelly Chen, Coco Lee ve Xu Qing Mulan'ı Kantonca, Tayvan Madarini ve Anakara standard Çince versiyonlarında seslendirdiler, Jackie Chan ise Li shang'ı her üç Çin versiyonunda seslendirdi ve "I'll Make a Man Out of You" promosyon müzik videosunun çeşitli versiyonlarında yer aldı. Mandarin versiyonunda Mushu'nun seslendirmesini Tayvanlı komedyen Jacky Wu gerçekleştirmiştir. Mulan, Türkiye'de, filmdeki Hun karakterlerin tasvirinin, kökenleri Hunlara dayanan Türklere hakaret olarak görülmesi nedeniyle fazla ilgi görmemiş ve dönem hükümetince filmin gösterimden kaldırılması istenmiştir. Buna rağmen film daha sonra DVD ve VCD formatında yayınlanmış ve satışa çıkarılmıştır. Hukukun üstünlüğü Hukukun üstünlüğü, temel olarak hukukun bir topluluktaki veya ülkedeki yayılmışlığını ve yetkisinin yüksekliğini ifade eder. Özellikle de devlet ve hükûmet yetkisini elinde tutanlara karşı üstünlüğünün altı çizilir. Kavram, her ne kadar Platon tarafından yapılan savunma sırasında üstü kapalı olarak geçse de , ilk defa açıkça Aristo tarafından "hukuk yönetmelidir (hükmetmelidir)" şeklinde kullanılmıştır denilebilir. Hukukun üstünlüğü kavramı, tarihsel süreçte Avrupa'nın atlatmış olduğu monarşi, feodalizm ve Katolik Kilisesi'nin imtiyazlı durumlarına (dokunulmazlıklarına) karşı önem kazanmıştır. Hukukun üstünlüğü ayrıca, her vatandaşın hukukun muhatabı olabileceği anlamına da gelir. Yani kimse imtiyazlı olamaz. Bu fikir, özellikle yöneticilerin hukukun altında olduğu ve hiç kimse ve hiçbir kurumun, hukukun üstünde olmadığı (örneğin ruhban sınıfının veya kralların üstünlüğü gibi) anlamına gelmektedir. Her ne kadar hukukun üstünlüğü kavramı, politikacılar, yargıçlar ve akademisyenler tarafından yaygınca kullanılsa da, kavramın anlaşılmasının son derece güç olduğu da iddia edilmektedir. Hukukun üstünlüğü kavramsal olarak şekilci ("ince") ve asli ("kalın") olarak iki yaklaşımla ifade edilebilir. İlk kavramsal yaklaşıma, yani şekilci (şekli veya usule yönelik) yaklaşıma göre, hukuk kavramının içerisindeki adalet önemli olmakla birlikte, belirleyici olan kurallar ve kanunlardır. Bu yaklaşımda adaletten çok kurallar ve kanunlar ön planda tutulur. Buna karşılık asli (veya esasa yönelik) yaklaşımda, esas olan adalettir ve kurallar ve kanunların ötesine geçilerek, gerçek anlamda adaletin (hakkın) sağlanıp sağlanmadığı sorgulanır. Günümüzde kabul gören yaklaşım ise, gerçek anlamda hukuk (hak/adalet) üstünlüğüdür. Kuralcı ve şekilci anlayışa ise karşı çıkılmaktadır. Terim, Aristo'nun 'Politika' isimli eserine kadar dayandırılabilir. Bu eserde 'hukuk yönetmelidir' ifadesi geçmektedir. Hukukun üstünlüğü kavramı, antik yunandan başlayarak tarihsel süreçte, Avrupa'da yaşanan imtiyazlı sınıflara karşı gelişmiştir. Antik yunanda bulunan "en iyi yönetim biçimi, en iyi adamlar tarafından yönetilmektir" anlayışına karşı Platon tarafından yapılan savunmada ortaya çıktığı da söylenebilir. Platon'un, bu tanımda geçen "En iyi adamlar" topluluğunun, kanunlara uyacak kadar "iyi" olduklarını umar. Bu duygusunu şu sözlerle ifade eder : Hukuk ve diğer bir otorite karşı karşıya geldiğinde, devletin çökmesi çok da uzak değildir, ama hukuk, devletin efendisi ise, ve devlet de hukukun kölesi ise, ancak bu durumda bir ümit vardır ve insanlar, Tanrı'nın devlete yağdırdığı kutsamanın tadına varabilirler. Kavram, İslami kaynaklara, kelimesi kelimesine, 17. yüzyılda girmiştir ve hukukun halifeden bile üstün olduğu açıkça yazılmıştır. Ancak bazı İslam alimleri bu terimi Muhammed dönemindeki bazı hadislere kadar dayandırmaktadır. Örneğin, Veda Hutbesi'nde geçen "Size iki şeyi bırakıyorum, bunlara bağlı kaldığınız sürece asla sapmaz, zelil ve hakir olmazsınız; Allah'ın Kitabı Kur'an ile Sünnetim." ifadesinin, İslami hukukun temeli olarak kabul edilebilecek Kur'an ve Sünnet tarafından açıklanan İlahi kuralların üstünlüğünü ifade ettiği düşünülmektedir. Şu ifadeler hukukun üstünlüğü kavramının, İslam'ın ilk günlerinden beri var olduğuna dayanak olarak gösterilir: İlk olarak terimin ifadesi 1500 yılında Oxford sözlüğünde geçmektedir. Terim ayrıca 1610 yılında, bugünkü haliyle Kral I. James tarafından Lordlar Kamarası'nda kullanılmıştır. Bu ifade aşağıdaki şekildedir: Majestelerinin krallığının, asil atalarının, kral ve kraliçelerinin, yönetimiyle yaşadığı mutluluk ve özgürlüğün pek çok farklı sebebi arasında, kesin bir "hukukun üstünlüğü" tarafından yönetilmek ve yönlendirilmekten daha dikkate değer, sevgili ve kıymetli bir şey daha yoktur, bu yönetimde haklar hem baştakilere hem de üyelere aittir ve herhangi muğlak bir hükûmete değil. Günümüzde farklı uygulamaları olmakla birlikte, hukukun üstünlüğü bir ülkenin "iyi yönetildiğini" gösteren kriterlerden birisi olarak kabul edilmektedir ve üzerinde anlaşılmış temel prensipler bulunmaktadır. Örneğin, Dünya Bankası tarafından Uluslararası Yönetim Göstergeleri, hukukun üstünlüğünü şu şekilde tanımlar: "hukukun üstünlüğü, toplumun kurallarının bir uzantısıdır ve polis ve mahkemelerin güç kullanımı için toplumda yapılmış bir sözleşmedir. " Bu tanıma dayanarak yine Dünya Bankası tarafından hazırlanan bir haritada ülkelerin durumu gösterilmiştir. Bir devletin, hukukun üstünlüğünü benimsemesi halinde, yönetimine nomocracy ismi verilebilir. Antik Yunan'da kullanılan 'nomos' kelimesi hukuk ve 'kratos' kelimesi ise güç anlamına gelmektedir. Yani kelime, hukukun gücü veya güncel haliyle hukukun üstünlüğü anlamındadır. Amerika'daki Amerikan Başkanı, Yüksek Mahkeme (Supreme Court) ve bütün Amerikan Kongre üyeleri da dahil olmak üzere, bütün devlet memurları dahil olmak üzere, Amerika Anayasasını, benimsemeli ve her şeyin üzerinde tutmalıdır. Bunun için, ilgili kişiler yemin etmektedir ve bu yemin, hukukun, herkesten daha üstün olduğunu sembolize eder. Aynı zamanda, federal hükûmetin, anayasada maddeler halinde sıralanmış birey haklarına aykırı olmamak şartıyla kanun yazmada takdir yetkisi bulunur. Aksi durumda yargının, bu yasa metnine müdahale etme hakkı doğar Türkiye'deki mevcut durum, Amerika'daki uygulamalara çok benzemektedir. Bütün seçilmiş meclis üyeleri ve dolayısıyla bakanlar ve başbakan, 'hukukun üstünlüğü' için mecliste yemin ederler. Bu yemin, hukukun üstünlüğü ilkesini ve hukukun bütün bireylerden üstün olduğu kabulünü temsil eder. Aynı zamanda yasama organının yaptığı bütün yasal değişikliklerin, Anayasa Mahkemesi'nin onayından geçmesi zorunluluğu da yasama sürecinin Yargı tarafından denetlenmesi anlamına gelir ve Anayasa'ya aykırı bir hükmün yer almasını engeller. Anayasa Mahkemesinin görevleri yine Anayasa tarafından tanımlanmıştır (1982 anayasası, ilgili maddeler 69, 90, 148 ve 149) Lobamba Lobamba, Esvatini'nin idari başkenti ve asıl başkent Mbabane'den sonra ikinci büyük şehridir. Şehir, ülkenin batı yakasında, Ezulwine Vadisi'nde bulunmaktadır. Şehir, "Umhlanga" etkinlikleri ile ünlüdür. Riva (müzik grubu) Riva Hırvatistan'da 1980'lerin sonunda kurulmuş bir pop grubuydu. Grup ilk olarak Zagrebfest 1988'de ortaya çıktı.O yıl Lozan, İsviçre'de yapılan 1989 Eurovision Şarkı Yarışması'nı Rock Me adlı şarkılarıyla Yugoslavya adına 137 puan alarak kazanmışlardır. Aslında yarışma öncesi Rock Me en zayıf şarkılardan biri olarak görülüyordu.Hatta Terry Wogan,yarışmanın sonucu belli olduktan sonra bu şarkı hakkında "Ölüm pençesi" yorumunu yapmıştır. Grup, 1991 yılında yollarını ayırdı.Solist Emilija Kokiç şu an Hırvatistan'ın en ünlü solo sanatçılarından biridir. Mulan II Mulan II, 2005 yapımı Amerikan animasyon filmidir. "Mulan"'ın devam filmidir. Bu filmde ilk filme göre daha az dövüş sahneleri vardır. İlk filme göre daha romantiktir. Mulan ve General Shang'in ilişkisi üzerine kurulmuştur. Ayrıca filme yeni karakterler de eklenmiştir. Bu karakterler imparatorun üç kızıdır. Evlendirilmek üzere Mulan'ın gözetiminde İmparatorluğun barışı için Qui Gong krallığına gönderilmişlerdir. Ancak üçü de Mulan'ın ordudaki arkadaşlarına aşık olmuştur. Filmde gerçek aşk konu edilmiştir. Film sadece DVD ve VCD için hazırlanmıştır. Lusaka Lusaka, Afrika kıtasında bulunan Zambiya devletinin başkentidir. Şehirde 2010 resmî nüfus verilerine göre 1.742.979 kişi yaşamaktadır. Ülkenin Lusaka Bölgesi'nde yer alan başkent, aynı zamanda ülkenin en büyük şehri konumundadır. Lusaka, adını şehrin kurucusu "Lusaka"dan almıştır. Bölge, 1900'lerin başına kadar bir yerli köyü olarak belirse de, 1905'te sömürgeci İngiliz ordusunun Demiryolu inşasına başlamasıyla genişleyen bölge, bu tarihte itibaren bir şehir olarak anılmaya başlanmıştır. Bölge, zamanla ticaret yollarının üzerinde uğrak bir alanda yer alması nedeniyle, hızla gelişmiştir. 1953'te Güney ve Kuzey Rodezya'nın kurulmasıyla beraber, Zambiya başta olmak üzere şehrin içinde yer aldığı yöre, bu oluşuma destek vermemiş, böylece Lusaka, 1964'te kurulan bağımsız Zambiya'nın başkenti olmuştur. Bu süreden sonra devamlı olarak göze çarpan ve sürekli gelişen Lusaka, Afrika'daki en büyük şehirlerden biri haline gelmiştir. 2000 yılında 1 milyonu geçen nüfusuyla, Lusaka bugün Zambiya'nın en büyük şehri olarak belirmiştir. Lusaka, Zambiya'nın ulusal başkenti olarak, yasama ve yürütme'nin yapıldığı merkezi bir şehirdir. Kentte meclis yer almaktadır. Şehir merkezi, Kahire Caddesi'nin batısı başta olmak üzere birçok yüksek yapı içermektedir. Yeni Şehir Marketi ve Kamwala Marketi, merkezi ticari alanlardır. Şehrin doğu yakasında Meclis ve Bakanlıklar mevcuttur. Lusaka'daki mahalleler; Şehirde aşağıdaki mekanlar turistler başta olmak üzere insanların dikkatini çekmektedir. Adalimumab Adalimumab (ticârî adı HUMIRA), infliksimab ve etanercept'ten sonra FDA onayını almış olan üçüncü TNF inhibitörüdür. Tıpkı onlar gibi, adalimumab da TNFα'ya bağlanarak, onun kendi almaçlarına bağlanmasını önelemektedir; adalimumab insan monoklonal antikoru kullanılarak üretilmiştir, oysa infliksimab bir fare-insan chimeric antikorudur ve etanercept ise TNF almaç-IgG füzyon proteinidir. TNFα inaktivasyonunun otoimmun hastalıklardaki downregülasyonu inhibe ettiği kanıtlanmıştır . 2008 itibarıyla adalimumab FDA tarafından Romatoid Artrit, Psoriatik Artrit, Ankilozan spondilit, Crohn hastalığı,orta ve ileri derecede ciddi Sedef hastalığı ve Juvenil İdyopatik Artrit tedavisi için onaylanmıştır. Humira (müstahzar adı "Human Monoclonal Antibody in Rheumatoid Arthritis" yani "Romatoid Artritte İnsan Monoklonal Antikoru"nun kısaltmasıdır) 0,8ml şırınga ya da Otoenjektör olarak satılmaktadır, her ikisi de subkutan olarak enjekte edilirler., genellikle hasta evinde kendisi bu işlemi yapar. Oral yolla kullanımı uygun değildir, çünkü sindirim sisteminde parçalanmaktadır. Humira'nın üreticisi Abbott Laboratories adlı firmadır. Adalimumab, diğer TNF inhibitörü rakipleri, infliximab ve etanercept gibi, birçok farklı koşulda etkili terapötik özelliklere sahiptir. Adalimumab yetişkinlerde orta ya da ileri derecede ciddi Romatoid Artrit durumunda kullanıldığında hastalığın semtomlarını belirgin biçimde azaltmaktadır. Ayrıca 4 yaş ve üstü çocuklarda JIA(Juvenil Idyopatik Artrit) tedavisinde kullanımı da onaylanmıştır. RA'da tek başına ya da metotreksat ile birlikte kullanılabilir. Adalimumab tek başına ya da diğer ilaçlarla birlikte kullanıldığında Psoriatik Artrit semtomlarının azalmasını sağlamaktadır. Adalimumab yetişkinlerde Ankilozan spondilit tedavisinde etkili bir ilaçtır. Adalimumab Crohn hastalığı semtomlarının düzelmesini sağlamaktadır. . Diğer ilaçlarla hatta infliksimab ile tedaviye yanıt vermeyen orta ve ileri derecede ciddi Crohn hastalığı tedavisinde onaylanmıştır. Adalimumab, vücudunun birçok bölgesinde lezyonları olan, sistemik hap tedavisi ya da fototerapi alan orta ya da ileri derecede ciddî plak psoriasisi vakalarında endikedir. Adalimumab bir immünsüpresif sınıfı ilaçtır ve bu yüzden ciddi güvenilirlik tartışmaları vardır,potensiyel fatal ajan olabilir. İlaç onaylandıktan sonra yapılan çalışmalarda tüberkülozu da kapsayan birçok bakteriyel, viral, fungal enfeksiyonların,ciddi hematolojik bozuklukların, nadiren de lenfoma ve solid doku tümörlerinin riskini artırdığı, nadiren ciddi karaciğer hasarı yaptığı,yine ender de olsa kalp yetmezliğini ve demyelinizan hastalıkları tetiklediği gösterilmiştir. Bunun üzerine Amerikan Gıda ve İlaç Dairesi FDA, ilaca bir kara kutu uyarısı eklemiş ve onların adalimumab tedavisindeki hastaları sık sık ve ciddi bir biçimde gözlemlemeleri gerektiğini söylemiştir. FDA'nın koyduğu etiket: http://www.rxabbott.com/pdf/humira_medguide.pdf MÃ– 782 Danny Ecker Danny Ecker (d. 21 Temmuz 1977, Leverkusen), Alman sırıkla atlama sporcusudur. Sporcu ünlü atlet Heide Rosendahl'ın ve basketbol oyuncusu John Ecker'in oğludur. Sporcu, dünyada 6 metreyi aşabilen sayılı sırıkla atlamacıdan biridir. Ecker bu sayede, Almanya'nın, Tim Lobinger, Andrei Tivontchik ve Michael Stolleen'in ardından en iyi dördüncü sırıkla atlamacısıdır. Sporcu, Osaka'daki 2007 Dünya Atletizm Şampiyonası'nda bronz madalya almıştır. Ayrıca 2008 Pekin'de altıncı sırada yarışmayı tamamlamıştır. Far Cry 2 Far Cry 2, Ubisoft Montreal tarafından geliştirilmiş ve Ubisoft tarafından piyasaya sürülmüş birinci şahıs nişancı ve açık uçlu bir bilgisayar oyunudur. 21 Kasım 2008'de Kuzey Amerika'da ve 23 Kasım 2008'de Avrupa ve Avustralya'da satışa sunulmuştur. İlk oyunun yapımcısı olan Crytek, "Far Cry 2"'nin yapımında yer almamıştır. Ubisoft, Far Cry'ın devamı niteliğindeki "Far Cry 2"'yi piyasaya sürmüştür ve bu söz konusu devam oyunu ilk oyunla çok az benzerlikler taşımaktadır. Oyunda yeni bir oynanabilirlik sunan tamamen yeni karakterler ve özellikler bulunur. Bu özellikler oyuncuya çöller, ormanlar ve ovalar gibi uçsuz bucaksız Afika arazilerini keşfetme özgürlüğü sağlıyor. Oyun anarşi ve iç savaşın hüküm sürdüğü, kurgusu günümüze ait olan ve Etyopya olduğu iddia edilen kurgusal bir Doğu Afrika devletinde geçmektedir. Oyuncu kötülüğü ile nam salmış "Çakal" adında bir silah tacirinin yerini belirleyip süikast girişiminde bulunması için görevlendirilmiş bir askeri yönetiyor. Oyun açık uçlu tarzdadır, oyuncu ufak tefek bazı kriterler göze alınmadığı takdirde oyunu istediği biçimde oyunu bitirebilir ve birçok kararı almada özgürdür. Oyun baştan sona Afrika çöllerinde, ormanlarında, sulak alanlarında ve savanlarında geçmektedir. Ancak iklimlerin aşırı yakınlığı; misal yağmur ormanıyla çölün yan yana oluşu da dikkat çekmektedir. Oyunda bir yerden başka bir yere gitmek için araçlar, tekneler, kamyonlar ve dağlarda düşmandan kaçmak için yelken kanatlar bulunmaktadır. Oyun içinde oyuncuyu dıştan gösteren hiçbir video bulunmamaktadır ve oyuncu her zaman suskundur, hiçbir zaman konuşmaz. Sadece verilen görevleri yapar. Karakter, başlangıçta silah taciri olan ve gerçek adı bilinmeyen Çakal lakaplı kişiyi öldürmek için merkez "Pala"'ya gelir ama başına gelmeyen kalmaz. Sıtma hastalığına yakalanmıştır, bu yüzden asıl amacını hiçbir zaman yapamaz. Çakal, oyun içerisinde "son zamanlarda ülke sınırlarına yapılan silah akışından sorumlu silah taciri" olarak tabir edilmektedir. Jackal sattığı silahlar yüzünden hükümetin devrilmesine ve hakimiyeti komünist yapılanmaların ele geçirmesine yol açtığı söz edilmektedir. Devlet içinde "UFLL" ve "APR" adında birbirine tam anlamıyla düşman iki örgüt ortaya çıkmıştır. Çakal iki örgüte de silah satmıştır bu yüzden çatışmalar sürekli hale gelmiştir. Ülkenin yerlileri vatanında göç etmek zorunda kalmıştır. Oyun içinde gezinmek bazı noktaları mesken tutan gerilla askerleri yüzünden çok da kolay değildir. Bu askerler kontrol noktalarinda konumlanıp karakterin o yerden geçmesine izin vermemektedir. Ayrıca oyundaki tüm yollarda üzerinde ağır makineli tüfekler olan jipler devriye gezmektedir. Kısacası, ateşkes bölgesi haricinde oyunda güvenli hiçbir yer yoktur, oyuncu ateş altına alınır. Gamespot sitesinin izlenimlerine göre araç ve silah kullanımı gerçeğe oldukça yakın olmakla birlikte hem araç hem de silahlar zaman içinde hasar alıp yıpranabiliyor. Yanan çayırların gerçekten kül olduğu, el bombasıyla patlatılan bir ağacın hasar aldığı dinamik ortamda bu hasarlar doğanın kendisini yavaş yavaş yenilemesiyle düzeliyor. Tam bir gece/güzdüz döngüsünün olacağı oyunda geceleri uyumak için sakin mekân bulmak gerekecektir. Birçok birlik ve araç takdim edilmiştir; düşmanlar sadece insan askerleri içine almaktadır, fakat Far Cry'da bulunan "Trigen"ler gibi bilimkurgu yaratıkları bu oyunda yer almamıştır. Buna ilaveten, Far Cry Instincts'teki ve onun eklenti paketlerindeki oyuncu karakterinin mutantlaşması "Far Cry 2de yer almamıştır. Aynı zamanda bir gece-gündüz döngüsüne ve fırtına, rüzgâr gibi değişik hava durumlarına sahip dinamik hava sistemi bulunmaktadır. Oyundaki zaman kavramı yapay zekâyı olumlu yönde etkilemekte ayrıca düşmanların uyanıklık ve saldırganlık özellikleri bakımında değişkenlik göstermesini sağlamaktadır örneğin bir düşmanın geceleyin biraz farkındalığı artmakta fakat gizlenmekte olan oyuncuyu göremez durumda olur, ancak öğle saatleri sırasında düşmanlar gölgede otururlar ve uzun mesefaden bile oyuncunun varlığını tespit edebilirler. Oyuncunun aynı zamanda savaş tüfekleri, nişancı tüfekleri, roket atarlar ve hafif taramalı tüfekler dahilinde gerçek silahların geniş çaptaki cephaneliklerine erişme olanağına sahiptir. Oyun içinde bu silahlar üç çeşide ayrılmaktadır: Birincil Silahlar, çoğunlukla iki elle tutulabilen piyade tüfeği, nişancı tüfeği ve çifte gibi silahlardır; İkincil Silahlar ise, bir elle tutulabilen, tam otomatik veya yarı otomatik tabancalar, küçük bir bomba atar, ev yapımı patlayıcı maddeler; Özel Silahlar, çoğunlukla ağır silahlardan oluşmaktadır örneğin hafif taramalı tüfekler, roket atarlar ve zehirli oklar atan tüfekler. Bu üç silah türüne ek olarak da, her daim taşınabilen pala benzeri bıçaklar da vardır. Geniş bir oynanılabilirlik içeren oyunda tüm bu silahlar bir süre sonra eskiyor. Silahlar kullanıla kullanıla kirleniyor ve tutukluk yapmaya eğimli hale geliyor ve nihayetinde tamamen kullanılamaz oluyor. Oyuncu silah dükkânlarından silah satın alabilir, bir kere silah aldı mı sınırsız cephanelik temin edebilir ve beraberinde manual olarak silahların doğruluk ve güvenilirlik özelliklerini de geliştirebilir. Çoğu silahlar ticaret yaptığımız silah şirketinin rakibinin silah taşıyan konvoyunu yok ederek açılabilir. Oyunda öldürülen düşmanlardan ele geçirilen ve eskimiş tüm silahlar sıkışmaktadır. Eskiyen silahlar gerçek hayattaki gibi kirlenir ve bir süre sonra tamamiyle kullanılamaz hale gelir. Oyuncu silah dükkânlarından belli bir ücret karşılığında silah satın alabilir ve sınırsız cephane elde etme hakkına sahip olabilir. Ayrıca satın alınan silahların doğruluk ve güvenilirlik özellikleri geliştirilebilir. Oyunda silahların belli bir süre sonra kullanılamaz hale gelmesi ve devingen hava sistemi gibi özellikler bulunmaktadır. Hem de oyuncu bir noktaya ulaşmak için elinde kâğıt harita tutup taşınabilir (GPS) bir navigasyon sistemini kullanması gerekmektedir, fakat bunlar oyuncu çevrede gezindiğinde otomatik olarak güncellenmektedir. Oyuncu arabalar, nişancı kuleleri, cephane kamyonetleri ve binalar gibi nesneleri harita üzerinde izleyebilmek için etiketleyebilir. Oyuncu karakteri ölmek üzereyken, kendisine ilk yardım yapması için komut vermelidir; örneğin, oyuncu vurulduğunda kurşunları vicudundan çıkartmalı ve ateş altındaysa oradan uzaklaşmalıdır. Taşıtların hasarı gerçeğe yakın yapılmıştır, araç hasar aldığında oyuncu aracı onarmalıdır. Oyuncu aynı zamanda sıtmayla boğuşmaktadır. Sıtmanın etkisi görüldüğünde gerçek saate göre her 30 veya 40 dakikada bir oyuncu hap almalıdır. İlaç bittiğindeyse, ilaç almak için tek bir görev yapmalıdır. Oyuncu saygınlığı çoğaldıkça ve oyuncunun adı çıktıkça, tıbbi tedavi sağlamak daha da zorlaşıyor. Oyuncu sağlığını düşündükçe, daha sağlıklı olur ve iyileşmesi hızlanır. Karakter daha dayanıklı olduğu sürece; daha hızlı depar atabilir, su altında nefesini uzun süre tutabilir. Bunlar gerçekleşmesi için oyuncu düzenli olarak hap almalıdır. Buna rağmen oyuncu boş olduğunda veya yan görevleri yaptığında tedavi sağlamak zorunda değildir; sadece ana görevlerde hap kullanması gerekiyor. Dunia Motoru oyunda karmaşık düzene ve olaylar döngüsüne olanak sağlar; oyunda gece gündüz döngüsü bunun yanında ağaçların ve bitkilerin yenilenme özelliği bulunmaktadır. Çapışmalar sırasında oyuncuya avantaj veya dezavantaj sağlayan kıvılcım parçası, benzersiz bir ateş yayılma düzeneği sayesinde yayılarak büyük çalılıkların yanmasına yol açmaktadır. Ateşin tepkisi rüzgârın hızı, rüzgârın doğrultusu, yağmur ve bitkilerin türüne bağlıdır. Örneğin, bir ateş parçası kuru, otlak düzlüklerde ve çayırlıklardaki gibi gür ve nemli ormanlarda hızlıca yayılmaz. Oyunda çeşitli türlerde Afrika yabani hayvanlarla karşılaşmak mümkündür ve bunlar düşmanı başka tarafa çekmede bunun yanında da onları oyuncunun varlığından haberdar edebilir. Oyundaki tüm hayvanlar zebralar, gnular , ceylanlar, gibi vahşi otçulların yanı sıra keçi ve tavuk gibi evcil otçullar da bulunur. Ayrıca oyunun geçtiği bölgenin güney yakasında nadir de olsa buffalolara rastlanılır. Hayvan kaynaklı saldırı ise aşırı nadir görülür zira oyunda yırtıcı hayvan yoktur. Bazı eleştirmenlere göre suya dalarkenki odaklanma çok ileri götürülmüş ve oyuncuları çileden çıkartan bir sorun olarak görülmüş hatta berbat oyun tasarımı oyuncu karakterinin ölümüne neden olduğu söylenmiştir. Karakterimiz, Jackal adında bir silah tacirini öldürmek için yemin eder ve Afrika'ya gelir. Motele gitmek için havaalanında bir taksi çevirir ve Pala'ya doğru yola çıkarlar. Yolda giderken bir sürü olaya şahit olur, taksici olayları anlatır, karakterimiz için her zamanki gibi suskundur. 15 dakikalık bir yolculuğun ardından Pala'ya varırlar. Pala o bölgenin merkezi ve ateşkes bölgesidir. Ancak karakterimiz Sıtma hastalığına yakalanmıştır, acı gerçek burada ortaya çıkar. Motelin önünde baygınlık geçiren karakterimiz ayıldığında kendini bir motelin odasında uzanmış bir vaziyette bulur, az ilerisinde Jackal vardır. Jackal karakterimizin eşyalarını kurcalarken bir günlük bulur, günlükte karakterimiz geliş amacının Jackal öldürmek olduğu yazar, Jackal bu yazıyı görünce sinirlenir, karakterimiz berbat bir haldedir. Ayağa kalkamayacak kadar hasta ve bitkindir. Jackal karakterimizi korkutmak için kafasının üstüne bıçak saplar. Silah çeker ancak karakterimizi öldüremez, oradan uzaklaşır. Aniden patlama meydana gelir. Karakterimiz yatağından fırlar, bıçağı ve tabancayı alır. Dışarıda azılı iki grup çatışmaktadır, karakterimiz birkaç adam öldürür ve Pala'dan kaçmak üzere yola koyulduğunda sıtma nedeniyle fazla uzaklaşamadan yere düşer ve bayılır. Ayıldığında kendini bir hücre evinde bulur ve bir teğmen karşısındadır. Oyunu kaydedip ilk yardım çantasından ilaç aldıktan sonra teğmen size bir görev verecek, görev basit: Bir hücre evine gidip çevresindeki korumaları öldürmek ve hücre evini ele geçirmek. Korumalar genelde iki kişi oluyor, sessizce öldürün ve hücre evine girin, uyuyun, cephane alın. Uyandığınızda yine teğmen arayacak. Bir yeri gözetlemenizi ve oradakileri öldürmenizi isteyecek. Görevi yaptıktan sonra eğitim bölümü bitmekte ve asıl hikâye bölümü başlıyor. Merkez Pala'da "UFLL" ve "APR" örgütleri arasındaki çatışmalar sona ermiş ve ateşkes ilan edilmiştir. Bu arada oyuncu karakteri bir barda Reuben Oluwagemb adında bir gazeteciyle tanışır. Gazeteci süregelen çatışmalar hakkında bir kitap yazmaktadır. Bu kitapta Jackal'dan da söz edilmektedir. Gazeteci oyuncuya Jackal'la yapmış olduğu bir görüşmeye ait ses kaydını verir. Gazeteci oyuncunun sıtma hastası olduğunu anladığı an merkez Pala'daki kilisede görev yapan ve sivilleri bu baskıdan kurtarmaya çalışan rahibe yardım ederek ondan sıtma ilacı alabileceğini söyler. Oyuncu Jackal'ın izini sürerken bazı yan görevler de yapabilir. Oyuncu mültecilerin sıtmaya iyi gelen ilaçlar için ülke dışına göç etmesine rahipten aldığı damgalı seyahat belgelerini onlara ulaştırabilir, daha fazla silah ve mühimmat çeşidi için rakip firmaların nakliyat konvoylarına pusu kurabilir, bazı bölgelerde bulunan baz istasyonları üzerindeki telefonlara cevap vererek edinilen bilgilere göre hedeflere suikast düzenleyebilir. Oyuncu UFLL ve APR örgütlerine ayrı ayrı çalışması için zorlanmaktadır. Her bir taraf da bu büyük çaptaki savaşı feshetmek amacıyla oyuncuyu vazgeçilebilir bir casus olarak kullanmaktadır. Nice başarılı görevlerin ardından bir örgütün lideri diğer örgütün başında bulunan kişiye suikast girişiminde bulunması için oyuncuyla anlaşmaktadır. Suikast başarılı olur oysa oyuncu anlaşma yaptığı kişinin askerleri tarafından çoğu defa pusuya düşürülür ve ihanet edilir. Oyuncu paçayı kurtarır ancak bu kargaşanın içinde ya rahibi ve sivilleri korumaya ya da yoldaş askerlere yardım etmeye zorlanmaktadır. Oyuncu karakteri nihayetinde çarpışmalarda mahvolur, cesetlerle dolu bir kamyonun kasasında uyanır. Kamyondan yolun üzerine düşer ve çölde kum fırtınasında sığınacak bir yer aramaya koyulur ancak sıtmanın etkisiyle fazla geçmeden bayılır. Kum fırtınasının sona ermesiyle Jackal çıkagelir ve baygın haldeki oyuncuyu emniyetli bir yere götürür. Ancak lidersiz kalan diğer örgütün çekilmekte olan askerleri gelince Jackal kaçmak zorunda kalır. Bu örgütün bir teğmeni oyuncuyu bu durumdan kurtarması için oyuncuya ihanet eden örgüt liderine suikast düzenlemesini ister. Oyuncu bir alay mitinginde bulunan hedefe suikast düzenler ve güneydeki Bowa-Seko iline kaçar. Bowa-Seko'da oyuncu ve dostu bölgenin dengelerini değiştirmek amacıyla teğmenin emirlerini yerine getir ve Selao Limanı'nda çarpışmaları yeniden alevlemek amacıyla yanlış bayrak eylemini gerçekleştirir. Bunu takiben, iki örgüt yeni ilde savaş durumdalar, bunun yüzünden her iki taraftan da çeşitli görev talepleri geliyor. Nihayetinde, oyuncu iki örgütün lideri olan Oliver Tambossa veya Addi Mbantuwe tarafından örgütler arasında barış anlaşması yapılması için karşı örgüte elmas dolu evrak çantasını götürmekle görevlendiriliyor. Oyuncu mekâna vardığında, alanı mahvedilmiş ve örgüt liderinin ölmüş olarak buluyor. Jackal çıkagelir ve çarpışmaların devam etmesini istediğini ve savaş lordlarının barışı sadece insanların dikkatini çekmeden suç işlemek amacıyla istediğini izah eder. Ardından da Jackal elmasları ele geçirip oyuncu karakterini bayıltır. Oyuncu ayıldığında eski bir köle hapishanesinde mahkûm durumundadır ve şamar oğlanı gibi kullanıldığını, suikastlardan sorumlu tutulduğunu ve barış anlaşmasına engel olduğunun farkına varır. Hapishaneden kaçar ve Jackal'ı aramaya devam eder. Bu süreçte bir dizi görevler gerçekleştirir. Görevler ise söylenen sıraya göre UFLL ve APR örgütlerinin yeni savaş lordları olan Bay Greaves ve Hector Voorhes'e süikast düzenlemekten ibarettir. Buna rağmen oyuncu Greaves ve Voorhes ile görüşerek öldüreceği sözleşmeciyi kendi seçebilir. Bunun ardından gazeteci Reuben havaalanında ya öldürülecekleri ya da sınırdışı edilecekleri korkusuyla yardım için oyuncuya telefon açar. Oyuncu halk ordusuyla savaşarak gazetecileri kurtarır. Reuben'in de yardımıyla oyuncu sonunda Jackal'ın izini bulur ve onunla buluşur. Jackal sivilleri iç savaşın hüküm sürdüğü ülkeden kurtarmak istediğini söylerek niyetini belli eder. Nihayetinde Jackal'ı öldürmek zorunda olmasına rağmen ona yardım etmeye razı olur. Jackal'ın oyuncu için yaptığı plan kalan iki örgüt liderine süikast düzenlemek ve bir çanta dolusu elması sınır bekçilerine rüşvet olarak vermek. Oyuncu elmasları bulduğunda yoldaş askerler ve arkadaşlar ülkeden kaçmak için elmasları gasp etmek istiyorlar. Bu yüzden oyuncu onlarla savaşmak zorunda kalıyor. Her iki örgüt liderinin ölümü ve elmasların elinde olmasıyla, oyuncu "Karanlığın Kalbi" adında sınıra yakın bir yerde bulunan bir kulübede Jackal ile buluşur. Jackal sivilleri tahliyeye zorlayan orduyu durdurmak amacıyla vadiden sınıra giden yolu dinamitlemek istemektedir. Oysa patlayıcıların ateşleme fitili arızalıdır ve patlayıcılar aküyle kısa mesafeli tutulmalıdır yoksa fitil kendi kendini imha eder. Jackal oyuncuya bir seçim hakkı tanır; Jackal patlayıcıları ateşleyebilir, veya oyuncunun ülkeden ayrılması şartıyla kendisini vurabilir, başka bir yol ise sivillerin kaçışını emniyet altına alabilir. Oyun Reuben Oluwagembi'nin patmaya şahit olması ve artan mülteci kalabalığının sınırı geçme anının fotoğraflanmasıyla sona erer. Sınır bekçilerinin biri de elinde elmas çantasını tutarkenki görüntüsü de göze çarpıyor. APR ve UFLL liderleri düşmanlığı sona erdirmeye ve ülkede yeni bir hükümetin kurulması için uğraştı ancak ülkedeki şiddet bitmedi. Reuben'in hikâyesi uluslararası basın tarafından görmezden gelindi. O da bu duruma inat hikâyeyi internet üzerinde kişisel blogunda yayınladı. Ülke nüfusu büyük ölçüde azaldı ve sivil toplum kuruluşları düşük can kaybı oranını ülke istihbaratının titiz çalışmasına bağladı. Jackal'ın ortadan kaybolmasıyla ilgili olarak dünya basını onun çatışmalarda öldüğünü söylemesine rağmen cesedi asla bulunamamıştır. Tüm bunlara ek olarak da oyuncunun sonu kesin olarak bilinmemektedir. Söz gelimi oyuncu elmas çantasını almayı tercih etsin. Her ne kadar Reuben'in resminde ekranda görülen göç sırasında bir silah sesi duyulsa da oyuncunun Jackal'la olan anlaşmasına değer verip vermediği bilinmemektedir. Önceki Far Cry oyunlarındaki baş kahraman, Jack Carver, bu oyunda gösterilmiyor. Ubisoft oyuncularının bu oyun hakkında araştırmaları için yaptığı röportajlarda o karakteri yeterince unutulmaz ve cana yakın olarak bulmadıklarını söylenmiştir. Sonuç olarak da oyuncunun seçimine sunulmuş birbirinden yaş-ırk-boy-kilo gibi özellikler açısından farklı farklı 9 karakter ortaya çıkarılmıştır. Tüm oynanabilir karakterler değişik tiplerde birer asker olarak belirtiliyor. Oyuncu oynanabilir karakterler dışında arkadaşlarını ve oyun içinde görülen insanların gözünden oynamak için seçme hakkı yoktur. Bu arkadaşlar oyun içinde "Dost" olarak nitelendirilir ve dostlar oyundaki görevleri tamamlamada bize yardımcı olurlar; örnek olarak, bir uçak sürebilen bir dostumuza defolyant (bir tarım ilacı) konteyneri götürüp, biz bir tarlaya saldırırken o da düşman siperini yok edip bize yardımcı olabilir, dost oyuncuya yardıma gelebilir, oyuncu da ona geride kalan düşmanları temizlemede yardım edebilir. Benzer şekilde, oyuncu "Dostları" tarafından yardım için çağrılabilir veya oyuncu gerekli ilk yardımı sağlayamazsa dostunu çağırıp yardım isteyebilir. Far Cry 2 yapım çalışması ana şirket Ubisoft tarafından 19 Temmuz 2007'de Fransa'nın başkenti Paris'te başlanmıştır. Oyunun geliştirme çalışmalarını Ubisoft'un kolu olan Ubisoft Montreal ekibi başlatmıştır ve çıkış tarihi de 23 Ekim 2008 olarak belirlemiştir. Oyunun baş yapımcısı Louis-Pierre Pharand, tek kişilik oyun modunun yaklaşık "50 saat"lik bir oynanışın ardından bitirebileceğini söylemiştir. Oyun baş tasarımcısı "Clint Hocking"'e göre oyunda her yere göz atarak bitirmenin "100 saat"e varacağı da belirtilmiştir. Oyunun Alfa öncesi sürümüne ait bir videoda, oyun geliştiricilerinin yorumuyla beraber oyundan 13 dakikalık bir kesitte oyun görsellerinin tanıtımı Ağustos 2007'de gerçekleştirilmiştir. Sunumda silahlı çarpışmalar, taşıt sürme ve benzersiz ilk yardım sahneleriyle gerçekçi kâğıt haritalar gösterilmiştir. Sunumda ağaçlara ateş edildiğinde ağaçların nasıl devrildiği ve bir süre sonra da nasıl yenilendiği, hacimsel rüzgârlar sayesinde kıpraşan bitkiler ve devinimli olarak yayılan ateş gibi çeşitli çizgesel özellikler de gösterilmiştir. İnsan yapımı binaların büyük çaptaki yıkımını gösteren sahneler de göze çarpmıştır. Temmuz 2007'de Ubisoft oyun için incelemeler yapmak için Afrika'ya oyun geliştirici ekibi göndermiştir. Kenya etrafında gezmek ve çayırlıklarda kamp yapmak iki haftalarını almıştır. Oyun yapımcısı, Louis-Pierre Pharand gezi ardından oyun tasarımı "çok yanlış" yaptıklarının farkına varmış ve "oyuncunun kendisini gerçekten orada hissetmesi" için bir takım değişiklikler yaptıklarını söylemiştir. Tek tük Afrika'ya özgü yabani hayvanların oyunda bulunduğunu ancak hayvanların