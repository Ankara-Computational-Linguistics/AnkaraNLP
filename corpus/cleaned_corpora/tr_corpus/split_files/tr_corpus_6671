عثمان عماد الدين بن صلاح الدين " "el-Melik el-Aziz İmadeddin Ebu´l Feth Osman bin Selahaddin Eyyubi"; Haçlılar: "Melik el-Aziz" veya "Aziz Osman") (1171 – 29 Kasım 1198) Selahaddin Eyyubi'nin ikinci oğlu olup onun 4 Mart 1193'te ölümünden sonra Eyyubiler Mısır Sultanı oldu. 1198'de bir attan düşme kazası geçirerek öldü ve yerine oğlu Mansur bin Aziz geçti. Eyyubilerin Arap tarihçisi (ve Melik Efdal bin Selahaddin'in oğlu olan) Ebu'l-Fidâ Aziz Osman'ın Selahaddin'in ikinci oğlu olduğunu ve ağabeyi olan Efdal'dan iki yaş küçük olduğunu bildirir. 1186 civarında Selahaddin Eyyubi Mısır'daki devlet işlerinden kendini ayırarak yakın akrabalarının bulunduğu Şam ve Halep civarına çekilmişti. Burada iken kurduğu devletin kendinden sonra ne olacağı hakkında önemli kararlar aldı ve bunu kardeşi Adil'e de kabul ettirdi. Bu kararlara göre birinci oğlu Efdal Suriye ve Filistin'in idaresi için Suriye Şam Emiri, ikinci oğlu Aziz Osman Mısır Sultanı; üçüncü oğlu Zahir Gazi Halep Emiri olacaktı. Kardeşlerinden Turanşah Yemen Emiri ve Adil'e Elcezire ve Diyarbakır yöreleri olan Mayyafarikin Emiri olarak hükûmet edeceklerdi. Kardeşi Adil'e ayrıca Ürdün'de Kerek ve Şuvbak kaleleri verilecekti. Tarihçi Ebu Feda'ya göre 1189/87'de Selahaddin 14 yaşındaki oğlu Aziz Osman'ı Mısır valisi yapmış ve genç Aziz Osman bu görevi amcası Ebubekir Adil ile paylaşmıştır. Selahaddin 1193'te 2 Mart'ı 3 Mart'a bağlayan gece Şam'da öldü. Selahaddin'in verasetine göre ikinci oğlu olan Aziz Osman, Eyyubi Mısır Sultanı olarak "Melik" unvanı ile Mısır'da idareye başladı. Fakat özellikle, kardeşi Efdal'a miras edilmiş Şam Emirliği ile baştan problemler çıkmaya başladı. Efdal'a bağlı olduğu kabul edilen Elcezire ve Diyarbakır yöreleri emiri olan amcası Adil bu bağlantıyı kabul etmedi. Zaten bu iki yörenin Selahaddin Eyyubi tarafından idare edilmeye başlamasından önce hüküm süren sülalelerin mensupları da (yani Musul ve civarında Zengiler hanedanından olanlar ve Diyarbakır yöresinde Artuklular) Adil'e ya da Efdal'a bağlı olmayı kabul etmediler. Diğer taraftan bazı tarihçilerin gençliğine, tecrübesizliğine hatta dengesizliğine dayandırdıkları nedenler dolayısıyla, Efdal'ın iyi bir idareci olmadığı ortaya çıktı. Efdal Şam'da emir iken kendi idaresini pekleştirmek hedefi ile babası Selahaddin'e destek sağlayan emir, vezir gibi yüksek devlet memurlarını işlerinden uzaklaştırdı ve yerlerine kendi adamlarını koydu. Bunların başında "Ziyaeddin bin Esir" gelmekteydi ve bu vezirin genç Efdal'ı hükûmet işlerinden uzaklaştırıp sarayında içki ve eğlence hayatına girmesine neden olduğu iddia edilmektedir. Şam'daki işlerinden atılan idareciler Mısır'a gidip Melik Aziz Osman'a kardeşinin tutumundan şikayetçi oldular ve Aziz Osman'ın Şam'a gidip idareyi ele almasını teşvik ettiler. Mayıs 1194'te Melik Aziz Osman ordusuyla Suriye'ye girip Şam'ı kuşatmaya başladı. Efdal, şehir halkının kendine destek vermeyeceğini anlayınca, amcası olan Adil'den yardım istedi. Adil de, Efdal'ın koruyucusu rolüne girerek, Melik Aziz Osman ile Efdal arasında arabuluculuk yapıp iki kardeş arasında bir anlaşma yapılmasını sağladı ve Malik Aziz Osman tekrar Mısır'a çekildi. 1195'te Melik Aziz Osman yine ordusuyla Suriye'ye kardeşine Efdal'a hücum etmek için sefere koyuldu. Fakat kendini bir arabulucu olarak gören Adil yine iki kardeş arasına girdi. Mısır'dan gelen ordunun komutanları emirleri Malik Aziz Osman'ın emirlerini dinlememek için ordudan ayrılmalarına teşvik etti. Böylece ordusu çok zayıflayan Melik Aziz Osman yine Mısır'a çekildi. Bu sefer kardeşinin hücum edemeyeceğini ve hatta kendi idaresi altında olan alanları koruyamayacağını anlayan Efdal kendi Suriye ordusuyla Mısır'ı ele geçirmeyi planladı. Fakat Eftal'ın güç kazanmasını istemeyen amcası Adil Eftal'ı bu plandan caydırdı. Adil bundan sonra Mısır'a geçti ve yeğeni Melik Aziz Osman'in yol göstericisi rolünü aldı. Suriye'de Efdal uygunsuz idaresi ile Şam'daki halkı gittikçe kendinden bezdirmeye başlamıştı. Bunu fırsat bilen Malik Aziz Osman ve amcası Adil, Haziran 1196'da Suriye'ye sefer hazırlıklarına geçtiler ve Mısır ordusu ilerleyip 3 Temmuz 1196'da Şam'ı ele geçirdi. Efdal küçük bir emirlik olan "Şarkhad"'a sürüldü. Orada daha önce sefahatla zamanını geçirmiş olan 26 yaşındaki Efdal, iyice dindarlığa dönüp namaz niyazla günlerini geçirmeye başladı. Melik Aziz Osman tüm Eyyubilerin Sultanı olarak kabul edildi ve amcası Adil ise Şam Emiri olarak göreve geçti. Fakat Eyyubiler devletinin esas iktidar gücü Melik Aziz Osman'ın elinde değildi; iktidar amcası Adil'in eline geçmişti. Melik Aziz Osman Mısır'da hükümdarlığı sırasında Gize Piramitleri'ni yıkarak taşlarını kendi yaptırdığı binalarda kullanmaya başladı. Bazı tutucu Avrupalı yazarlar onu Piramidleri yıkıp onları ortadan kaldırmayı hedef almakla, ama Piramidlerin çok büyük olduğu için bunda başarı kazanamamakla, itham ederler.. Bu arada Mikerinos Piramidi'ne büyük zararlar verdi. Melik Aziz Osman Filistin'deki "Banias" ve "Subaybah" şehirlerinde büyük yapılar yaptığı bilinmektedir ve bunlar günümüze kadar gelmiştir. Kasım 1198'de Malik Aziz Osman Kahire yakınlarında Piramidler civarında bir sürek avı sırasında ciddi bir attan düşme kazası geçirdi ve 23 Kasım 1198'de öldü. Adil'in Mısır'a gelip sultanlığa el koymasını önlemek icin, yerine Mısır'in ilerigelen idarecileri tarafından oğlu olan Mansur bin Aziz Eyyubliler Mısır Sultanlığı tahtına geçirildi. Mezarı, sultan olmadan ölmüş olan ağabeyi "Muazzam bin Selahaddin Yusuf"'un türbesindedir. Far Away Far Away ÅŸu anlamlara gelebilir: Cowboy Casanova "Cowboy Casanova"' Amerikalı country şarkıcısı Carrie Underwood'un şarkısıdır. Şarkı Mike Elizondo, Brett James ve Underwood'unda yardımyla yazıldı. Şarkı 14 Eylül 2009 tarihinde Arista Nashville etiketiyle sanatçının üçüncü stüdyo albümü "Play On"nun bir teklisi (single'ı) olarak yayınlandı. "Cowboy Casanova" toplamda 1.628.000 kopya satarak, Underwood'un "Jesus, Take the Wheel" ve "Before He Cheats" teklilerinin ardından en çok satan üçüncü şarkısı oldu. Şarkı eleştirmenlerden genel olarak pozitif yönde eleştiriler aldı ve 2009 yılında country listelerinde en hızlı yükselen şarkılardan biri oldu. Şarkı Underwood'un Amerika Birleşik Devletleri müzik listelerinde bir numara olan sekiznci şarkıdır. "Cowboy Casanova" ABD'de bir milyonu aşan satış rakamı sebebiyle Recording Industry Association of America (RIAA) tarafından, 1 Ocak 2010'da platin plak ile sertifikalandı. Ayrıca şarkı Underwood'a 2000'lerde country listelerine en çok şarkı sokmayı başaran kadın şarkıcıdan biri yaptı. (diğer şarkıcı Reba McEntire) Iosif Rotariu Iosif Rotariu, (d. 27 Eylül 1962, Caraș-Severin) Rumen eski futbolcudur. Rotariu, Romanya Ligi Liga I'de ilk kez Politehnica Timişoara takımıyla profesyonel oldu. Steaua Bükreş'te oynarken 4 lig, 3 Romanya Kupası ve bir kez de Romanya Süper Kupası kazandı. Ayrıca bir kez de takımıyla beraber Şampiyon Kulüpler Kupası'nda final oynadı. 1990 yılında Galatasaray'a transfer olan Rotariu, burada geçirdiği 2 sezonda 28 maç oynayıp 4 gol attı ve birer kez Türkiye Kupası ve Cumhurbaşkanlığı Kupası kazandı. Galatasaray'dan sonra Türkiye'den ayrılmadı ve sonraki 2 sezonu Bakırköyspor'da geçirdi ve 1994 yılında Romanya'ya döndü. Bundan sonraki kariyeri, 1996 yılında Sırbistan ekibi Kikinda'da geçirdiği kısa dönem haricinde hep Romanya'da geçti ve 2002 yılında futbolu bıraktı. Rotariu, Romanya millî takımı formasını ilk kez 1988 yılında Hollanda karşısında giydi. Millî formayla tek golünü ise 1990 yılında Polonya karşısında attı. Rotariu, 2006 yılında futbolculuk kariyeri boyunca en çok oynadığı takım olan Politehnica Timişoara'nın ikinci takımın başına getirildi. 2006 ve 2007 yıllarında geçici olarak birinci takımı da çalıştıran Rotariu, 2009 yılındaysa yardımcı antrenör olarak takımda görev almaya başladı. Araba alarmÄ± Araba alarmı, otomobillere konulan ve aracın kendisini, parçalarını veya araç ininde bulunan eşyaların çalışması girişimlerinin, yaydığı yüksek sesle bildirilmesini sağlayan elektronik cihaz. Siren, klakson, daha önceden kaydedilen herhangi bir ses veya aracın kendi kornasıyla ses yaymasının yanında bazı alarmlar, aracın ışıklarının da yanıp-sönmesini sağlamaktadırlar. Alarmların hassasiyet ayarlarının yüksek seviyede tutulması, çoğu zaman yanlış alarmlara sebebiyet vermektedir. Bu nedenle arabalara yapılan ufak temaslar, hatta yanından geçen başka araçların veya gök gürültüsünün çıkardığı sesler dahi alarmların çalışmasını tetikleyebilmektedir. Hassasiyetinin yüksek olması sebebiyle yanlışlıkla çalan alarmlar, çoğu zaman önemsenmemektedir. New York Şehri Polis Teşkilatı'nın ortaya attığı iddiaya göre yanlış alarmların çokluğu sebebiyle insanlar bu alarmları önemsememekte, bu da hırsızlık sayısında artışa sebep olmaktadır. Yine yanlış alarmlar yüzünden birçok otomobil üreticisi ürettikleri araçlara alarm yerine, sessiz olarak işlev gören ve anahtar çıkarıldıktan sonra araçtaki bazı elektriksel devreleri keserek motorun elektronik olarak kilitlenmesini sağlayan immobilizer sistemi kurmaktadır. DÃ¼nya (gazete) Dünya gazetesi, yayımına siyasi günlük gazete olarak, 1 Mart 1952'de çıkmaya başladı. Kurucusu ve başyazarı Falih Rıfkı Atay'dı. Başlığı "Dünya-Ekonomi Politika"dır. Atay, Atatürkçüydü, CHP'liydi, DP muhalifi idi, 1971'de öldü ve gazeteyi Bedii Faik yönetmeye başladı. Altıokçuluktan sağa kaydı. Okur kaybeden gazeteyi İhsan Altınel'e sattı. 1976'da Beyhan Cenkçi yönetiminde yeni biçimiyle çıktı. 1979'da "Hürriyet"'e devredildi. 1981'de Nezih Demirkent tarafından satın alındı. Gazete, 2001 yılında Nezih Demirkent'in vefatından sonra kızı Didem Demirkent tarafından yönetildi. 2019 yılına dek Didem Demirkent'in Yönetim Kurulu Başkanı olduğu Dünya Şirketler Grubu çatısı altında yayımlanan "Dünya" gazetesi, 1 Eylül 2019 tarihinde yaklaşık 2 yıldır süregelen ekonomik sorunları aşamayarak, fiilen gazete yönetimini Hakan Güldağ'a devretti. Gazetelerin birbiri ardına baskıya son verdiği bir dönemde "Dünya"'nın yaklaşık 11 yıl Genel Yayın Yönetmenliği koltuğunda oturan Hakan Güldağ, çalışanların tazminatları karşılığında gazeteyi satın aldı. Bu satın alma ile birlikte gazetenin imtiyaz hakkı, Dünya Süper Veb Ofset A. Ş.'nden, Nasıl Bir Ekonomi Medya Haber Basın A. Ş.'ne geçti. Black and White America Black and White America, Amerikalı şarkıcı, söz yazarı, yapımcı, aranjör Lenny Kravitz'in 30 Ağustos 2011 tarihinde yayınlanan 9. stüdyo albümü. Özellikle Avrupa piyasasında daha başarılı olan albümdeki tüm parça sözleri Lenny Kravitz tarafından yazıldı. "Boongie Drop" adlı eserini Jay-Z ile beraber seslendiren Lenny Kravitz, ""Stand"" parçası ile katıldığı Late Show with David Letterman adlı programın yanı sıra, NBA reklam şarkısı olan ""Rock Star City Life"" adlı eserini ise Late Night with Jimmy Fallon adlı programda söyleyerek albümü tanıtmıştır. Carles Rexach Carles Rexach Cerdà (d. 13 Ocak 1947, Pedralbes), İspanyol eski millî ve eski Barcelona oyuncusu. Rexach, 1965 yılında Barcelona takımında profesyonel olduktan sonra Condal takımına transfer oldu. Bundan iki yıl sonra yani 1967 yılında Barcelona'ya geri döndü. Rexach, La Liga'da 1970-71 sezonunda attığı 17 golle José Eulogio Gárate ile birlikte gol kralı oldu. Barcelona'da başarılı sonuçlara imza atan Rexach, 1981 yılında 34 yaşında futbola veda etti. İspanya'nın çeşitli yaş kategorilerinde de birçok kez forma giyen Rexach, A takımın formasını ise 15 kez giydi ve 2 gol attı. Ayrıca 1978 FIFA Dünya Kupası'nda da mücadele etti. Rexach, futbolu bıraktıktan sonra 1982 yılında Katalonya'yı bir sene çalıştırdıktan sonra Barcelona B genç takımını çalıştırmaya devam etti. 1984-96 yılları arasında Barcelona'nın genç takımını çalıştırdı, yardımcı antrenörlük ve geçici teknik direktörlük yaptı. 1996 yılında Japonya'nın Yokohama Flügels takımını iki yıl çalıştırdıktan sonra 2001 yılında Barcelona'ya bu sefer "teknik direktör" olarak geldi. Aynı zamanda Lionel Messi'yi Barcelona takımına getiren teknik direktördür. 328||81||58||16||63||25||449||122 John Rocco John Rocco Amerikalı desinatör, en çok "Percy Jackson ve Olimposlular" serisi için tasarladığı kitap kapaklarıyla tanınır. Cevat Seyit Cevat Seyit (17 Temmuz 1906 - 23 Kasım 1945), Türk eski millî futbolcudur. Fenerbahçe'nin genç takımından yetişen ve orta sahada kanat oyuncusu olarak oynadığı futbolla dikkat çeken Seyit 1925-1939 arasında A takımda oynadı. Seyit, toplam 252 kez sırtına geçirdiği sarı-lacivertli formayla 6 gol kaydına muvaffak oldu. Fenerbahçe forması altında 1929-30, 1932-33, 1934-35, 1935-36 ve 1936-37 İstanbul Futbol Ligi, 1933 ve 1935 Türkiye Futbol Şampiyonası, 1937 Millî Küme ve 1930, 1934, 1938 ile 1939 İstanbul Şildi birincilikleri olmak üzere toplam 12 şampiyonluk yaşadı. Bulgaristan'a karşı 17 Temmuz 1927 tarihinde oynanan özel maçta ilk kez A millî olan Seyit 1932 yılına kadar 5 kez ay-yılızlı formayı giydi. (anılan dönemde A millî takım düzeyinde toplam 9 maç yapılmıştı) Hollanda'nın Amsterdam kentinde düzenlenen 1928 Yaz Olimpiyatları'na katılan millî takımda yer aldı. Süleyman'ın Özdeyişleri Süleyman'ın Özdeyişleri kitabı (), Tanah'taki Ketuvim'de bulunan bir kitaptır ve kısaca Özdeyişler veya Meseller olarak anılır. Orijinal İbranice'de kitabın adı "Süleyman'ın Meselleri" anlamına gelen "Mişle Şlomo"dur. Yunanca tercüme olan Septuagint (LXX)'te kitabın adı "paroimai paroimiae" ("Özdeyişler") ve Latince tercüme olan Vulgata'de "proverbia"dır. Özdeyişler'in yazarının kim olduğu uzun bir süredir tartışılan bir konudur. Süleyman'ın adı kitabın ilk cümlesi olan 'de geçer: "Davut oğlu İsrail Kralı Süleyman'ın özdeyişleri". Süleyman'ın yanı sıra Agur (30:1) ve Lemuel (31:1) isimli yazarların isimleri de kitapta geçmektedir. Bu isimler Yunan tercümesi Septuagint'te bulunmaz. Latin tercüme Vulgate'de ise orta çağ dinbilimcileri tarafından bu isimlerin Süleyman'ın sembolik isimleri olduğu iddia edilmiştir. Gerek Ahit'te gerek Ahit dışı kaynaklarda Süleyman bilgelik seviyesi yüksek biri olarak tasvir edilmektedir. 1. Krallar 4:32'de, 3000 özdeyişin ve 1000'den fazla ezginin Süleyman'dan geldiği söylenmektedir, ayrıca antik dünyanın dört bir yerinden Süleyman'ın bilgeliklerini dinlemek için insanların geldiği anlatılmaktadır. "Agur" ve "Lemuel" isimlerinin yanı sıra kitap içindeki unsurların birlik içinde olmaması kitabın birden fazla yazar tarafından yazıldığını ima etmektedir. Yazarlardan bazılarının "Hezekiya'nın Adamları" olduğu belirtilir (25:1), fakat bu kişilerin kendi bilgeliklerini yazmayıp Süleyman'ın bilgeliklerini kağıda döktüğü belirtilmektedir. Metnin içinde sekiz farklı noktada yazarla ilgili bilgi sunulmaktadır, bunlardan bazıları şöyledir: Kelimelerin kullanılışı açısından yapılan çalışmaya göre aralarında ortak özellikler bulunan kısımlar, Süleyman tarafından yazıldığı söylenen ilk üç bölümdür. Bundan sonra gelen ortak özelliği bulunan kısım, muhtemelen Süleyman'ı etkilemiş olan Bilge Adamlar kısmıdır. Bunu ise Agur, Lemuel ve kim olduğu bilinmeyen yazarın bölümleri takip eder. Aralarında James L. Crenshaw, Roland E. Murphy ve L. G. Perdue'nun da bulunduğu eleştirisel uzmanlar, Özdeyişlerin çoğunun Süleyman'dan çok sonraları bir araya getirildiğini savunmaktadır. Fakat, J. I. Packer, John Piper, John F. MacArthur ve Albert Mohler gibi tutucu Evanjelistler kitabı Süleyman ile bağdaştırırlar. Özdeyişlerin Mısır ve Asur doğası nedeniyle, uzmanlar arasında Amenemopet ve Ahikar'ın bilgelik metinlerinden esinlenildiği konusunda fikir birliği mevcuttur. Eyüp, Ezgiler Ezgisi ve Vaiz kitaplarıya birlikte Özdeyişler kitabı bilgelik edebiyatı olarak adlandırılır. Bazı mezmurlara da bilgelik mezmurları denir. Ahit'in bir parçası olmayıp da bilgelik edebiyatının bir parçası olarak görülen eserler Sirah ve Süleyman'ın Bilgelikleri kitaplarıdır. Özdeyişler boyunca bilgelik (veya bilge kişi), ahmaklık (veya ahmak kişi) ile kıyaslanır. Özdeyişlerdeki 'ahmak' terimi, ahlaki değerlerden yoksun ve hatalarını düzeltmek için çaba sarf etme gereği duymayanlar için kullanılmaktadır. Bilgeliğin, elde edilmesi için çaba sarf etmeye değer bir şey olduğu ve ilk adımın Yehova'yı kabul etmekle atıldığı anlatılır: "RAB korkusudur bilginin temeli" Buna ilaveten, Özdeyişlerdeki bilgelik genelde ebeveynden çocuğa aktarılmaktadır. Bu bilgelik edebiyatı, dünyevîden ulvîye insan deneyimlerini ve bu deneyimlerle ilahi güç arasındaki ilişkileri içerir. Ataerkil olan bu dinde kadınların bilgeliklerine de yer verilir, hatta bilgelik genç bir erkeği evine davet eden bir kadın olarak tasvir edilir. Bu bilge kadın birinci şahısla hitap eder. Kadın, kendini adil ve ilahi eş olmanın yanı sıra toplumdaki düzenin ve yaşamdaki başarıların kaynağı olarak gösterir. Özdeyişler kitabında sürekli olarak genç erkekler yabancı ve bilinmeyen kadınlarla cinsel ilişkiye girmemeleri için uyarılır. Özdeyişlerin aslen hangi ortamda yazıldığını bulmak zor olsa da bazı fikirler ortaya atılmıştır: Antik İsrail'de, çocukların yetiştirilmesi ve eğitilmesi açısından aile önemli bir rol üstlenmekteydi. Bazı dahili ipuçları, kitap ortamının aile olduğunu ileri sürer; "oğlum" kelimesi 20 kereden fazla kullanılmışken annenin rolü 10 kereden fazla anlatılmıştır. Süleyman'ın adı kitaba verildiği için ortamın kraliyet ortamı olduğunu düşünenler de mevcuttur. Eski Ahit boyunca bilgelik saray ile bağlantılıdır. Kullanışlı ve aksettirici bilgeliğin bir eğitim evinde aktarılmış olması mümkündür. Özdeyişler kitabında, yukarıda anlatılan ortamlarla ilgili kanıtlar bulunmaktadır. Coogan'a göre, yazarlar kitabı bazı monarşi delilleri bulunan ataerkil bir topluma yazmıştır. Genelde değerlerinde ahdî olan Özdeyişler kitabı, antik İsrail hukuk fikirlerini ve peygamberlerin sosyal adalet ile ilgili öğretilerini kapsamaktadır. Coogan'a göre olası ortamlar şöyledir: Annenin rolÃ¼ - , Monark eleştirileri - , Arbusto Energy Arbusto Energy (bazen Arbusto Oil olarak da anılır) 1977'de Midland, Teksas'ta, Dorothy Bush, Lewis Lehrman, William Henry Draper III, Bill Gammell, ve James R. Bath gibi isimlerin de bulunduğu bir grup yatırımcı tarafından eski ABD Başkanı George W. Bush adına kurulmuş bir petrol ve enerji şirketidir. Şirketin baş finans memuru, şu anda Teksas'tan Amerika Birleşik Devletleri Meclis Üyesi olan K. Michael Conaway'dir. Daha sonra, Bath'in Saudi Binladin Group'tan Salim bin Ladin'i temsilen 50.000 dolar yatırım yaptığı ortaya çıktı. Bu gerçek, 11 Eylül saldırılarından sonra tartışma yaratmaya başladı, çünkü Salim bin Ladin, saldırıları düzenlediği ve planladığı iddia edilen Usame bin Ladin'in farklı babadan kardeşiydi. Salim bin Ladin'in 1988'de Teksas'taki bir uçak kazasında ölmesi üzerine, Arbusto'daki hisseleri (diğer Binladin Group mallarıyla birlikte) Halid bin Mahfuz'a devredildi. George H. W. Bush Başkan Yardımcısı olduktan bir yıl sonra 1982'de, Arbusto "Bush Exploration" olarak tanınmaya başlandı. Şirketin tamamının bile 400.000 dolardan az değeri olduğu bir zamanda, Bush ailesinin bir dostu, Philip Uzielli, şirket hisselerinin %10'u karşılığında 1 milyon dolar yatırdı. Eylül 1984'te tekrar iflasın eşiğine gelen Bush Exploration, William DeWitt ve Mercer Reynolds'ın sahibi olduğu Spectrum 7 Energy Corp. ile birleşti. Bush, Spectrum 7'nin müdürü ve CEO'su oldu. 1985'te net 1,5 milyon dolar net zarar ettiğini açıklayan Spectrum 7, 1986'da 2,2 milyon dolara Harken Energy tarafından satın alındı. Bush, Harken yönetim kuruluna ve mali denetim komitesine katıldı. 1987'de Suudi yatırımcı Abdullah Taha Bakhsh Union Bank of Switzerland'ın Harken'daki hisselerinin çoğunu satın aldı ve %17 ile şirketin üçüncü en büyük yatırımcısı oldu. Onu kurulda Talat M. Othman temsil ediyordu. Diğer bir yatırımcı da daha sonra Uluslararası Kredi ve Ticaret Bankası skandalına karışan ve şu anda uluslararası polis ekiplerinin hedefi olan Ghaith R. Pharaon'dı. Ocak 1990'da şirket önceki canlanmalarıyla aynı durumdayken, Bahreyn sahili açıklarında ham petrol sondajı için bir anlaşma teklif edildi. Harken'ın daha önce ABD dışında ya da sahil açıklarında hiç sondaj tecrübesi olmadığı için bu hareket endüstri dahilindekileri çok şaşırtmıştı. Haziran 1990'da Bush Harken'daki hisselerinin yarısından fazlasını Los Angeles'taki Ralph D. Smith isimli bir borsacıya sattı. Satıştan bir hafta sonra Harken toplamda 23.2 milyon dolarlık bir kayıp olduğunu duyurdu ve Halka Açık Şirketler Denetleme Komisyonu'nun satışa yönelik yatırım yapmasını tetikledi. Laos'ta Ä°slam Çoğunluğunu Budistlerin oluşturduğu Laos'ta Müslümanlar çok küçük bir azınlıktır ve nüfusun %0.01'ini oluştururlar. İki caminin mevcut olduğu Vientiane, ülkede en fazla Müslüman oranına sahip yerdir. Müslümanlar genellikle kasaplarda çalışmaktadır. Kamboçya'daki Kızıl Kmerlerden kaçan bir Çam Müslümanı grubu da ülkede yaşamaktadır. Devlet Ã¼niversitesi Devlet üniversitesi, özel üniversitelerden farklı olarak kamuya ait olan üniversite. Bu nedenle bazı ülkelerde kamu üniversitesi olarak adlandırılırlar. Bazı ülkelerde millî üniversite kavramı da aynı anlamda kullanılır. Cambridge Üniversitesi, Kaliforniya Üniversitesi gibi sürekli dünyanın en iyi üniversiteleri arasında gösterilen devlet üniversiteleri vardır. Türkiye'de toplam 130 devlet üniversitesi bulunmakta olup; bunlar içinde on teknik üniversite, bir yüksek teknoloji enstitüsü ve iki güzel sanatlar üniversitesinin yanı sıra Millî Savunma Üniversitesi ve Polis Akademisi vardır. Potasyum fÃ¼lminat Potasyum fülminat fülminat iyonunun potasyum tuzudur. Kimyasal gösteriler ve eski tüfeklerin kapsüllerinde kullanılır. Genellikle, potasyum amalgam ile cıva fülminat arasındaki tepkimeyle elde edilir. Cıva ve karbon arasındaki zayıf kovalent bağın aksine potasyum ve karbon arasındaki iyonik bağ nedeniyle çok daha az duyarlıdır. Carnival of Carnage Carnival Of Carnage, Insane Clown Posse 'un ilk albümüdür. 1992 yılında yayınlanmıştır. 500.000 adet satmıştır. Ringmaster (albÃ¼m) Ringmaster, Insane Clown Posse'un 2. Jokers Card albümüdür. Ocak 1994 yılında çıkmıştır. Amerika'da Gold Albümler arasına girmiştir ve 500,000 adetten fazla satmıştır. Taktik Hava Komutanlığı Hava Taktik Komutanlığı (Tactical Air Command - TAC), 21 Mart 1946 tarihinde Hava Taktik Komutanlığı adı ile kuruldu ve faaliyete geçti. 1 Aralık 1948'de Hava Kıta Komutanlığı'na (Continental Air Command) bağlandı ve ana komutanlık özelliğini yitirdi. Ancak, 1 Aralık 1950 tarihinde tekrar ana komutanlık durumuna getirildi. 1 Haziran 1992'de Hava Taktik Komutanlığı'nın faaliyetlerine son verildi. Yerini aynı tarihte kurulan Hava Muharebe Komutanlığı'na (Air Combat Command - ACC) bıraktı. Doru vaşak Doru vaşak ("Lynx rufus") ya da kısa kuyruklu yaban kedisi kedigiller (Felidae) familyasından Kuzey Amerika'da yaygın olan bir vaşak türü. Kabul edilmiş on üç alttürüyle Kanada'nın güneyinden Meksika'nın kuzeyine kadar kalan bölgeye yayılmıştır. Yaşadığı çevreye uyum sağlamayı beceren bir avcı olan doru vaşak ormanlık alanlarda, yarı çöl bölgelerde, şehir ve orman kıyılarında olduğu kadar bataklık alanlarda da bulunur. İlk yayıldığı coğrafyada hâlen yaşamını sürdüren türün popülasyon seviyeleri de sağlıklıdır. Gri ile kahverengi arasında olan postu, bıyıklı suratı ve kara tüylü kulakları ile doru vaşak, orta büyüklükteki diğer "Lynx" türlerine benzer. Bazı bölgelerde birlikte bulunduğu Kanada vaşağından daha küçüktür ama ev kedisinin yaklaşık iki katıdır. Ön bacaklarında belirgin kara çizgiler bulunur. Ucu kara, kısa kuyrukları vardır. Her ne kadar doru vaşak tavşan avlamayı tercih etse de, böcek ve küçük kemirgenlerden geyiğe kadar her şeyi avlayabilir. Av seçimi yaşadıkları alana, mevsime ve avın çokluğuna bağlıdır. Kedilerin çoğunluğu gibi doru vaşak da yaşadığı bölgeyi belirler ve yalnız yaşar. Pençe izleri, idrar ve dışkı bölge sınırlarını belirlemede kullandığı yöntemlerdlr. Doru vaşak kıştan bahara geçerken çiftleşir ve iki aylık bir gebelik süresi vardır. Doru vaşak insanlar tarafından hem spor amacıyla hem de kürkleri için yoğun olarak avlanmasına rağmen, popülasyonları esnek olduğunu kanıtlamıştır. Yakalanması zor olan bu avcı Amerika Yerlilerinin mitolojisinde ve Avrupalı yerleşimcilerin folklorunda yer alır. Dört "Lynx" türünün kendi cinsi içinde mi yoksa "Felis" cinsinin bir alt cinsi içinde sınıflandırılması tartışmasının bir parçası olarak, doru vaşak türünün "Lynx rufus" ya da "Felis rufus" olarak adlandırılması konusunda tartışmalar olmuştur. "Lynx" cinsi artık kabul görmüştür ve doru vaşak modern taksonomik kaynaklarda "Lynx rufus" olarak sınıflandırılmıştır. Johnson "et al.", 7,15 milyon yıl önce "Lynx" cinsinin, "puma", Pars kedisi ("Prionailurus") ve ev kedisi ("Felis") ile aynı kladı paylaştıklarını bildirir, yaklaşık 3,24 milyon yıl önce ilk "Lynx" türü ayrılmaya başlamıştır. Doru vaşağın, Buzul Çağında oluşan Bering Köprüsünden 2,6 milyon yıl önce Kuzey Amerika'ya geçen bayağı vaşaktan evrimleştiği düşünülmektedir. Kuzey Amerika'nın güneylerine doğru ilerleyen ilk dalga kısa sürede buzullar nedeniyle kuzeyle bağlantılarını yitirmiştir. Bu popülasyon 20.000 yıl önce günümüzün doru vaşaklarına evrimleşmiştir. Asya'dan gelen ikinci bir popülasyon ise kuzeyde yerleşmiş ve günümüzün Kanada vaşağına evrimleşmiştir. Doru vaşak ile Kanada vaşağı arasında zaman zaman melezleşmenin olduğu görülmektedir. Günümüzde tanınan on üç doru vaşak alttürü bulunmaktadır. Pınar Öğünç Pınar Öğünç (d. 1975), Türk gazeteci. 1975 yılında İstanbul'da doğdu. İstanbul Üniversitesi Siyasal Bilgiler Fakültesi Uluslararası İlişkiler Bölümü'nü bitirdi. 1997 yılından bu yana çeşitli dergi ve gazetelerde muhabirlik ve editörlük yapmaktadır. 2008 yılında "Kim bu taş atan çocuklar" başlıklı röportajıyla Türkiye Gazeteciler Cemiyeti Gazetecilik Başarı Ödülü'ne değer görülmüştür. Sedat GÃ¼rel Sedat Gürel (d. 1925 - ö. 1987) Türk mimar ve öğretim görevlisi. Mimarlık alanından en önemli ödüllerden birisi kabul edilen Ağa Han Mimarlık Ödülü’nü 1989 yılında kazanmıştır. Mimar Sinan Üniversitesi’nde profesör de olan Sedat Gürel, Türkiye mimarlık tarihinin 1970’li yıllarında en kayda değer uygulamalardan birisi olarak kabul edilen ve Çanakkale ilinin Assos bölgesinde yer alan Sedat Gürel Evleri'ni tasarlanmıştır. Bu proje ile vefatından sonra Ağa Han Mimarlık Ödülü’ne layık görülmüştür. Ayrıca Sedat Gürel ve eşine adanmış Sedat Gürel - Güzin Gürel Sanat ve Bilim Vakfı 1991 yılında beri çeşitli sanat dallarında eğitim, burs ve yarışma etkinlikleri düzenlemektedir. Elfmania Elfmania, Terramarque tarafından geliştirilen ve Renegade Software tarafından 1994 yılında yayınlanan beat 'em up türündeki 2 boyutlu video oyunu. Amiga platformu için geliştirilmiştir. "CU Amiga" tarafından 100 üzerinden 93 puan verilen oyun, oyun konsollarındaki beat 'em up kalitesini Amiga'ya taşıması yönünden takdir kazandı. "Amiga Magazine" 10 üzerinden 10 puan verirken; "Amiga Format" dergisi 100 üzerinden 92 puan verdi. Bu iyi sayılabilecek puanlara karşın "Amiga Power" tarafından 100 üzerinden 61 puan verilen "Elfmania", İsveç dergisi "Datormagazin" tarafından ise 5 üzerinden 1 puana layık görüldü. Sedat GÃ¼rel Evleri Sedat Gürel Evleri Çanakkale ilinin Assos bölgesinde yer alan ve Sedat Gürel tarafından tasarlanmış bir yapıdır. Bu proje ile Sedat Gürel vefatından sonra Ağa Han Mimarlık Ödülü’ne layık görülmüştür. Bu yapı Türkiye mimarlık tarihinin 1970’li yıllardaki en başarılı örneklerinden birisi olarak kabul edilmektedir. Sedat Gürel tarafından tasarlanan ve Çanakkale’nın Assos kasabasında 1971 yılında inşa edilen Sedat Gürel Evleri mimarlığı peyzaj ve doğal çevreye saygılı olma amacını güden başarılı bir uygulama olarak nitelendirilmektedir. Amy Pond Amelia Jessica "Amy" Pond, Karen Gillan tarafından canlandırılan Birleşik Krallık yapımı kült bilimkurgu dizisi "Doctor Who"da hayali bir karakterdir. On birinci Doktor'un yol arkadaşı ve 2011 sezonu itibarıyla Doktor'un kayınvalidesidir. Amy Pond, Rory Williams ile evlenir ve Melody adında daha sonra River Song olduğu ortaya çıkacak olan kızları dünyaya gelir. İngiltere'nin Leadworth kasabasında yaşayan İskoç Amy Pond, Doktor ile küçük bir çocukken tanışmış, onu bir daha görebilmek için 12 yıl beklemiştir. O günden beri Doktor'un sadık bir yoldaşı olan Amy; cesur, kararlı ve sorunlarla yüzleşmekten korkmayan biri olmuştur. Zaman Lordu'nu en çok şaşırtan özelliği, olan biteni bazen ondan bile daha önce anlayabilmesidir. Doktor, Amy için Bekleyen Kız olarak bahseder. 7. sezonun "The Angels Take Manhattan" bölümünde Rory Williams'ı canlandıran Arthur Darvill ile birlikte diziden ayrılmışlardır. Dizide son olarak "The Time of the Doctor" bölümünde 11. Doktor rejenerasyon geçirmeden önce halüsinasyon görür ve Amy ona son kez veda eder. Irdeto Irdeto B.V., (halk arasında Irdeto olarak bilinir) merkezleri Hollanda, Hoofddorp ve Çin, Pekin'de bulunan bir yazılım güvenliği ve medya teknolojileri firmasıdır. Irdeto, Dijital TV, IPTV ve mobil ortamlardaki dijital içeriğin noktadan noktaya yazılım güvenliği, içerik yönetimi, müşteri hizmetleri, servis faturalandırma, koruma ve ücretlendirme alanlarında hizmet vermektedir. Birçok Ücretli televizyon servis sağlayıcısı Irdeto şifreleme sistemini kullanmaktadır. Al Jazeera Sports, Nova Greece, Bulsatcom bunlara örnek verilebilir. Türkiye'de hizmet veren Digiturk ve Tivibu platformları da Irdeto2 şifreleme sistemini kullanmaktadır. Bedir (ÅŸehir) Bedir veya tam adıyla Bedir Huneyn (Arapça: بدر حنین‎), Suudi Arabistan'ın Medine Bölgesi'nde şehir. Medine şehrine 170 km uzaklıkta bulunur. Şehir yakınlarında bulunan 'Bedir kuyuları' civarında () 624 yılında Müslümanlarla Mekke paganları arasında Bedir Muharebesi yapılmıştır. Ayten Berkalp Ayten Salih Berkalp (d. Gazimağusa, 16 Ekim 1933), Kıbrıs Türkü sporcu, doktor ve bürokrat. Kıbrıs'ta doğdu ve Limasol'da devam ettiği ilkokulun beşinci yılında voleybol ve atletizme başladı. Victoria Lisesi'nin ortaokul takımının kaptanlığını yaptıktan sonra 1949 yılında Çamlıca Kız Lisesi'ne kaydoldu . Bu okulun voleybol, basketbol ve atletizm takımlarında yer alan Salih, voleybol takımının 1949-50, 1950-51, 1951-52 ve 1952-53 sezonlarına üst üste İstanbul şampiyonu olmasında pay sahibi oldu. Liseyi bitirdikten sonra İstanbul Üniversitesi Tıp Fakültesi'nde yüksek öğrenimini sürüdüren Salih, 1954 yılında Fenerbahçe Spor Kulübü ile Çamlıca Kız Lisesi arasında kurulan işbirliği ile takım arkadaşlarıyla birlikte sarı-lacivertli kulübe geçti ve burada kadın voleybol, basketbol ve atletizm takımlarının kurulmasına önayak oldu. Sarı-lacivertli kadın voleybol takımının 1956-60 arasında 5 kez Türkiye, 4 kez İstanbul şampiyonu olmasında pay sahibi oldu . Yine Salih'in kaptanlığındaki kadın basketbol takımı 1955-1959 arasında 5 kez üst üste İstanbul, 1956-1958 arasında üç kez Türkiye şampiyonu, 1959 yılında da Türkiye ikincisi olmasına büyük katkı sağladı . 1956 sezonunda İstanbul Kızlar Basketbol Ligi'nde Fenerbahçe'nin Kadıköyspor'a karşı aldığı 55-8'lik galibiyette 25 sayı kaydederek kırdığı rekor uzun süre kırılamadı . Ayrıca, 1954'ten sonra İstanbul ve Türkiye şampiyonlukları kazanan kadın atletizm takımlarında da yer aldı. 1956 yılında Atatürk Koşusu'nda birinci oldu, ayrıca takım birinciliğini de Fenerbahçe'ye kazandırdı . Kürekte birincilikler kazandı . 1957 yılında fiilen ve temsili olarak kurulan Türkiye kadın millî voleybol takımına aday olarak seçildi . 2-7 Mayıs 1957 tarihlerinde düzenlenen İstanbul Uluslararası Voleybol Turnuvası'nda "İstanbul Karması" adı altındaki temsili millî takımda Bulgaristan ve Romanya'ya karşı takım kaptanı olarak forma giydi . Ancak bu dönemde, Salih'in resmi maçlarda oynayıp oynayamayacağı sorusu ortaya çıktı. Zira, Salih Kıbrıs doğumlu olduğu için adayın 1960 yılına kadar idaresi altında tutan İngiltere uyruğundaydı. Millî takımda oynaması için Türk tâbiyetine geçmesi gereken Salih'in Tıp Fakültesi'nden mezun olduğunda Kıbrıs'ta daha faydalı olacağı görüşü ağırlık kazandı ve Türk vatandaşı yapılmadı . 1960 yılında üniversiteden mezun olunca 16 Aralık 1960'ta bağımsız olan Kıbrıs Cumhuriyeti'ne gitti ve Türkiye'deki spor kariyeri sonlandı. 2008-09 sezonunda Türkiye Kadınlar Voleybol Ligi'ni şampiyon olarak tamamlayan Fenerbahçe (kadın voleybol takımı) ve teknik heyetine 1907 Fenerbahçe Derneği tarafından verilen şampiyonluk yemeğine onur konuğu olarak davet edildi . 1960 yılında Lefkoşa Genel hastanesi’nde göreve başlayan Salih, 2 yıl sonra Limasol'a, 1963 yılında yeniden Lefkoşa'ya tayin oldu. 15 Şubat 1963'te Kıbrıs Türk Hekimler Birliği'ne kaydolarak Birliğin ilk kadın doktoru oldu. 1963 olayları başladığında görevdeki tüm Türk personelle birlikte esir düştüyse de Kıbrıs Cumhuriyeti Cumhurbaşkanı Makarios’un aracılığıyla serbest bırakıldı. 1963-1974 yılları arasında Ada Türklerine yönelik şiddet olaylarında yaralanan Türklere yardım etmek amacıyla hizmet veren "gezici ekip"te görev aldı . 1967 yılında ihtisas eğitimi için İngiltere'ye giden Salih 1971 yılında yurda döndü. İstihbarat eğitimi alarak yemin etti ve Mücahit görevine devam etti . Ada'yı Yunanistan'a bağlamak isteyen milliyetçi Rumların gerçekleştirdiği 15 Temmuz 1974 Darbesi ve Türkiye'nin 1974 yılındaki Kıbrıs Barış Harekatı sırasında Limasol Türk Genel Hastanesi'nde başhekimlik görevini yürütmekte olan Salih, 1974 olaylarında Sancaktarlık yetkilerini devralarak, Güney’de rehin kalmış Türkler'in sözcülüğünü üstlendi ve sağ salim Kuzey’e geçmelerinin sağlanmasına yardımcı oldu. 1975’te Gazimağusa Türk Hastanesi Başhekimi, o yılın sonunda Sağlık Bakanlığı Müdür Muavini, 1978’de Sağlık Bakanlığı Müsteşar Vekili ve 1982’de Sağlık Bakanlığı Müsteşarı oldu. Sağlık Bakanlığı Müsteşarlığı görevini 1990'lı yılların ortalarına kadar sürdürdü . Emeklilik döneminde ise, Kamu Hizmetleri Komisyonu Üyeliği yaptı. 2016 yılında gazeteci-yazar Ahmet Tolgay tarafından Doktor Ayten’in Romanı yayınlandı. Rory Williams Rory Williams, Arthur Darvill tarafından canlandırılan Birleşik Krallık yapımı kült bilimkurgu dizisi "Doctor Who"da hayali bir karakterdir. 5. sezonda seyirciyle buluşan karakter, yine bu sezonun ortasında On birinci Doktor'a (Matt Smith) yol arkadaşlığı yapmaya başlamıştır. Amy Pond'un nişanlısıyken, Rory ilk başlarda Doktor'a güvenmemektedir; çünkü Amy'nin gizlice onu daha çok sevdiğini düşünür. Fakat daha sonraları böyle bir şeyin aslında hiç olmadığını öğrenir ve Amy ile evlenir. Amy, TARDIS'te zaman girdabındayken Melody Pond'a hamile kalır fakat bebek doğar doğmaz kaçırılır. 7. sezonun "The Angels Take Manhattan" bölümünde, kendi isminin yazılı olduğu mezara bakarken, zaman girdabından kurtulan bir Ağlayan Melek tarafından New York'taki başka bir zaman dilimine gönderilir. Ukrayna millî futsal takımı Ukrayna millî futsal takımı Ukrayna'yı uluslararası turnuvalarda temsil eden futsal millî takımıdır. 2008 FIFA Futsal Dünya Kupası Elemeleri'nde Ukrayna, 10. grupta İsrail, Moldova, Bulgaristan takımlarının üzerinde yer alarak Futsal Dünya Kupası'na katılmaya hak kazanmıştı. Ancak 2008 FIFA Futsal Dünya Kupası finallerinde birinci turda C Grubu'nu lider tamamlamış ve Brezilya, İtalya, İran millî takımlarının bulunduğu ikinci tur grubu olan E Grubu'nu 4. sırada tamamlayabilmiş dolayısı ile 2. turda turnuvaya veda etmişti. Bugüne dek 4 Dünya Kupasına katılan takım en önemli başarısını 1996 Futsal Dünya Şampiyonası'nda almış ve turnuvayı 4. tamamlamıştı. Hennady Lysenchuk - 1994 yılından bugüne kadar. Erkek millî futsal takımları listesi River Song River Song, İngiliz aktris Alex Kingston tarafından Britanya bilimkurgu dizisi "Doctor Who"da canlandırılan kurgusal bir karakterdir. River Song seyircilere o zamanki Doktor'un gelecekteki tecrübeli yoldaşı olarak tanıtıldı. Çünkü River Song'un kendisi de Doktor gibi zaman yolculuğu yapmaktadır. Doktor'la geçirdiği zamanlar belirli bir düzen içerisinde gerçekleşmez. Doktor onunla ilk kez 51.Yüzyıl Kütüphanesi'nde tanıştı. İlk karşılaşmaları (izleyicilerin bakış açısından) Doktor'un ilk, River'ın son karşılaşmasıdır. Daha sonraki bölümlerde River, Doktor'un on birinci enkarnasyonunu oynayan Matt Smith'e yol arkadaşlığı yapmaktadır. River Song, bir "Doctor Who" yazarı olan Steven Moffat tarafından 2008 yılında dördüncü sezon için yaratıldı. Karakter ilk defa tanıtıldığında akıllarda bir sürü soru işareti kaldı. Karakterin ilk bölümünden sonra yapımcı Davies onu hikâyedeki "en önemli karakterlerden biri" ve Doktor'un yaşamı için "hayati" diye tanımladı. 6. sezonda (2011) Moffat, karakter hakkındaki gizemleri ortaya çıkarmaya başladı. Melody Pond olarak doğan River, On birinci Doktor'un yol arkadaşları Amy Pond (Karen Gillan) ve Rory Williams'ın (Arthur Darvill) kızıydı. Annesi, TARDIS zaman girdabındayken gebe kaldığından dolayı Zaman Lordu olan Doktor gibi genetik özellikler ve yetenekler ile doğmuştu. Diziden ayrıldıktan iki yıl sonra, 2015 Noel özel bölümünde River'ın diziye tekrar döneceği açıklandı. 2011-12 TÃ¼rkiye Futsal Ligi Lig sonunda, Doğu ve Batı gruplarında ilk iki takım şampiyonu belirlemek için Final Four oynarlar. MÃ¼beccel Argun Mübeccel Argun (1909, İstanbul - 26 Nisan 1982, İstanbul), Türk sporcu ve spiker. 23. Tümen Kurmay Başkanı Hüsamettin Argun'un kızı olarak 1909 yılında İstanbul'da doğdu. Spora atletizmle başlayan Argun, Türkiye'de ilk kadın atlet oldu ve 1926 yılında düzenlenen İstanbul Ferdi Atletizm Şampiyonası'nda kadınlar için belirlenen 50 metre sürat yarışında Fenerbahçe formasıyla İstanbul birinciliğine ulaştı. Eğitim Enstitüsü'nü bitirdikten sonra İsveç'te jimnastik kurslarına katıldı. Türkiye'de aletli jimnastik yapan ilk kadın oldu. Çeşitli okullarda ve halk evlerinde jimnastik öğretmenliği yaptı. Argun, 1941 yılında modern bir spor salonu da açarak sporun gelişimine katkılarını sürdürdü. British Council'da çevirmenlik yaptı ve 1947 yılında Türkiye'de modern bale sanatının yerleşmesinde büyük pay sahibi olan Dame Ninette de Valois'nın bale okullarında tercümanlığını yaparak bu alanda da önemli hizmetlerde bulundu. 1947 yılında Londra'ya gitti ve BBC Londra Radyosu'nun Türkçe neşriyat servisinde görev yaptı. 25 yılı aşkın bir süre BBC Londra radyosunda spikerlik ve program yapımcılığı görevi icra etti. 26 Nisan 1982 tarihinde hayata gÃ¶zlerini yumdu. Rose Tyler Rose Marion Tyler, Billie Piper tarafından canlandırılan Birleşik Krallık yapımı kült bilimkurgu dizisi "Doctor Who"da hayali bir karakterdir. Rose Tyler, dizinin yapımcısı Russell T Davies tarafından yaratıldı. 2005'te "Doctor Who"nun yeniden gösterime girmesiyle birlikte kendi adını taşıyan dizi prömiyeri ile seyircilere tanıtıldı. Karakter, sırasıyla Christopher Eccleston ve David Tennant tarafından canlandırılan dokuzuncu ve Onuncu Doktor'a yol arkadaşlığı yaptı. Dizinin öykü kısmında Londra'da bir mağazada çalışan satış elemanı olarak tanıtıldı. Ayrıca annesi Jackie Tyler (Camille Coduri) ve erkek arkadaşı Mickey Smith (Noel Clarke) de yardımcı oyuncuları olarak seyirciyle buluştu. Klasik "Doctor Who" serilerinde Doktor ile yol arkadaşları arasında aşktan kaçınılmış olsa da Doktor'a güveni sürekli artan Rose, ona aşık olduğunun farkına varır. Çiftin 2. sezon finalinden sonra sonsuza kadar ayrı kalacakları düşünülse de dördüncü sezonun sonlarına doğru Rose geçici olarak dönmeyi başarır. Levent Peynirci Levent Peynirci, Türk yelkenci (İstanbul, 9 Eylül 1982). Spora Fenerbahçe'de Türkiye şampiyonluklarına ulaşmış babası Uğur Peynirci'nin teşvikiyle 1990 yılında sarı-lacivertli kulüpte başladı . Optimist sınıfında 1996 yılında İstanbul şampiyonu oldu. 29 Haziran-2 Temmuz 1996 tarihlerinde Çeşme'de düzenlenen Türkiye Şampiyonası'na aynı sınıfta altın madalya kazanarak ilk Türkiye şampiyonluğuna ulaştı, 1997 yılında bu başarısını tekrarladı . Milli takıma seçilen Peynirci, Almanya'da düzenlenen Açık Almanya Optimist Şampiyonası'nda 203 genç sporcu arasında birinci oldu . Çeşme'de düzenlenen 30. Balkan Yelken Şampiyonası'nda gümüş madalya kazandı. Daha sonra laser sınıfına geçti ve bu defa 17-20 Eylül 1998 tarihlerinde İstanbul'da düzenlenen Türkiye Şampiyonası'nda Laser 4.7 sınıfında birinciliğe ulaştı. Türkiye Şampiyonalarında 2000 yılında Europe sınıfında ikinci, 2001 yılında 470 sınıfında üçüncü; gençler kategorisinde ikinci, 2002 yılında hem dragon sınıfında tecrübeli yelkenciler Azat Baykal ve Bora Özbek'le birlikte şampiyon, hem de 470 sınıfında bir kez daha üçüncü; gençler kategorisinde ikinci oldu. 2004 yılında dragon sınıfında bu defa Levent Özgen ve Yavuz Dinar'la birlikte şampiyonluğa ulaştı . Milli takımda da başarıların sürüdren Peynirci, Mayıs 1999'da Hollanda'nın Muiden kentinde düzenlenen Euro Cup Laser 4.7 yarışlarında birinci oldu . 2000 yılında Çeşme'de düzenlenen Dünya Laser Şampiyonası'nda kazandığı birincilikle Türkiye'nin tarihinde ilk kez takım halinde Dünya Şampiyonu olmasında pay sahibi oldu . 25 Ağustos-3 Eylül 2001 tarihlerinde İstanbul'da düzenlenen Dünya 470 Şampiyonası'nda dokuzuncu olan sarı-lacivertli sporcu 2003 yılında Selanik'te düzenlenen Balkan Yelken Şampiyonası'nda Onur Akdağ ile birlikte 470 gençler kategorisinde gümüş madalya kazandı. Daha sonra yat sınıfına geçen Peynirci "Provezza 6" adlı tekneyle ekibiyle birçok birinciliğe imza attı . Match Race kategorisinde de dereceler aldı . İstanbul Sailing Academy'de yelken hocalığı yaptı . 2011 yılı itibarıyla İstanbul Yelken Kulübü sporcusudur. Roy Hodgson Roy Hodgson (d. 9 Ağustos 1947, Croydon), İngiliz teknik direktör ve eski futbolcudur. Şu anda İngiliz takımı Crystal Palace çalıştırmaktadır. Hodgson, sekiz ülkede on altı farklı takımın başında yer aldı. 1976’da başlayan teknik direktörlük kariyerinde birçok başarısı bulunan Hodgson, üst üste 5 yıl Malmö’yü İsveç şampiyonu yaptıktan sonra 1992 yılında İsviçre'nin başına geçmiş ve 1994 FIFA Dünya Kupası ile 1996 Avrupa Futbol Şampiyonası′na katılma başarısı göstermişti. İsveç’in Halmstads ve Danimarka temsilcisi Kopenhag’da da lig şampiyonluğu sevinci yaşayan, Inter’e UEFA Kupası’nı kazandıran tecrübeli teknik adam, 2006 yılında ise Finlandiya millî takım teknik direktörlüğüne getirilmişti. Finlandiya millî takımı, Euro 2008 elemelerinde 24 puan almasına rağmen tarihinde ilk defa Avrupa Şampiyonası’na katılma hakkını elde edememiş ve ardından Hodgson beklenmedik istifasıyla Finlandiya Futbol Federasyonu’nu şoka uğratmıştı. İngiliz teknik adam, Birleşik Arap Emirlikleri takımının yanı sıra Udinese ve Blackburn Rovers’ın teknik patronluğuna da yapmıştı. Geride kalan sezonda Fulham’ı tarihinde ilk kez Avrupa arenasında finale taşıyan Roy Hodgson İngiltere’de yılın en iyi teknik direktörü seçildi. Çok iddialı bir kadrosu olmamasına rağmen tarihi bir başarı elde eden Fulham, UEFA Avrupa Ligi’nde finale gelene kadar 18 maç yaparken, Juventus, Shakhtar Donetsk, Wolfsburg ve Hamburg gibi takımları geride bırakmıştı. 2007 Aralık’ta Londra temsilcisinin başına geçen 62 yaşındaki teknik adam, son 5 haftada 12 puan toplayarak sezonun son gününde takımını ligde bırakmayı başarmıştı. 2008-2009 sezonunda ise Premier League’i 7. sırada tamamlayarak kulüp tarihindeki en başarılı derecesini elde eden Fulham, bu sezon ise düşme korkusunu hiç yaşamadan puan tablosunda 12. sıradaki yerini almıştı. Daha sonra Liverpool'un başına getirilen Hodgson, Premier Lig'de 20 maçta toplanabilen 25 puanla ligde 12. sırada, düşme potasının da 4 puan üzerinde bulunan Liverpool takımının kötü gidişatındaki en büyük sorumlu olarak görüldü ve takımdan gönderildi. Bir sezonluk başarısız Liverpool macerasının ardından 2011 yılında Premier League ekiplerinden West Bromwich Albion takımının başına geçmiştir. Uruguay şarabı Uruguay 2008 yılı itibarıyla yıllık 109,001 tonluk şarap üretimiyle Güney Amerika'daki en büyük dördüncü şarap üreticisidir. Ülkede 8500 hektardan fazla şaraplık üzüm bağı vardır. Uruguay'da üretilen en popüler şaraplar Tannat üzümlerinden elde edilen kırmızı şaraplardır. Ülkeye şarap endüstrisi 1870 yılında Bask ve İtalyan kökenli aileler tarafından getirilmiştir. Tannat üzümü de ülkeye 1870 yılında bir Bask olan Don Pascual Harriague tarafından getirildi. Uruguay'daki üzüm bağlarının çoğu başkent Montevideo'nun kuzeyindeki tepelerde yer alır. Josh McEachran Joshua Mark "Josh" McEachran (d. 1 Mart 1993, Oxford, İngiltere) Premier League takımlarından Chelsea'de bir orta saha oyuncusu olarak oynayan İngiliz futbolcudur. Sol kanat orta saha oyuncusudur. McEachran İskoç asıllı olarak Oxford'da doğdu. Oxford Mail Boys Ligi'nde Garden City'de futbol oynamaya başladı. Chelsea FC oyuncu izleyicileri tarafından fark edildi. Daha sonra 8 yaşında akademi oyuncu olarak katıldı. McEachran yerine 15 Eylül 2010 tarihinde MSK Zilina'ya karşı Chelsea formasıyla ilk maçını yaptı. Demografi Demografi (Antik Yunanca δῆμος "démos", halk + γραφή "graphé"‚ yazı), diğer adıyla nüfus bilimidir. Dünya'da veya bir ülkede bulunan nüfusun yapısını, durumunu, dinamik özelliklerini inceleyen bilim dalıdır. Yunanca demos (halk) ve graphein (yazmak) kelimelerinden meydana gelmiştir. Doğumlar, ölümler göçler ve yaşlanma ile ilgili çalışmalar bu bilim dalı tarafından yapılır. Paris'te Gece Yarısı Paris’te Gece Yarısı (İngilizce: "Midnight in Paris"), 2011 yapımı romantik komedi-fantezi filmi. Owen Wilson, Rachel McAdams, Marion Cotillard, Kathy Bates, Adrien Brody, Carla Bruni ve Michael Sheen'in rol aldığı filmin yönetmenliğini Woody Allen üstlenmiştir. ABD'de 20 Mayıs 2011'de vizyona giren film, Türkiye'de 30 Eylül 2011'de sinemaseverlerle buluşmuştur. Dönemin Fransa cumhurbaşkanı Nicolas Sarkozy'nin sevgilisi için seti bastığı iddia edildi. Evlilik hazırlığı yapan nişanlı çift Inez ve yazar Gil, Inez'in babasının iş gereği Paris'e gelmesini fırsat bilip, küçük bir tatil için bu gözde Avrupa şehrine giderler. Aslında her şey eğlence ve aşk dolu bu Avrupa kentini gezmekten ibaretken, damat adayı Gil'in Paris caddelerinde gece yarısı gezerken yaşadığı gerçeküstü maceralar birçok şeyi etkileyecektir. 84. Akademi Ödülleri-En İyi Özgün Senaryo Akademi Ödülü Woody Allen Kadın Film Gazetecileri Birliği- En İyi Özgün Senaryo Ödülü Woody Allen Eleştirmenlerin Seçimi Film Ödülleri-En İyi Özgün Senaryo Ödülü Woody Allen Altın Küre Ödülleri-En İyi Senaryo Ödülü Woody Allen "Grammy Ödülleri-"Grammy görsel medya için hazırlanmış en iyi soundtrack derlemesi ödülü Çevrim İçi Film Eleştirmenleri Topluluğu-En İyi Özgün Senaryo Ödülü Woody Allen Washington DC Film Eleştirmenleri Birliği-En İyi Özgün Senaryo Ödülü Woody Allen Amerika Yazarlar Birliği Ödülü-En İyi Özgün Senaryo Ödülü Woody Allen Kosova taşıt plaka kodları Kosova taşıt plaka kodları, Kosova Cumhuriyeti İçişleri Bakanlığı tarafından verilen taşıt plaka kodlarıdır. Kosova’nın yeni taşıt plakaları, 6 Aralık 2010 tarihinde tanıtılmıştır. 1 Kasım 2011 tarihinden itibaren Kosova’nın kuzeyindeki eski Sırbistan taşıt plakaları, UNMIK plakalarıyla değiştirilmiştir. Kosova’nın yeni plaka tasarımı, 6 Aralık 2010 tarihinde tanıtılmıştır. Yeni plakaya RKS ibaresi eklenmiştir. Söz konusu RKS (Republic of Kosovo) harfleri Kosova Cumhuriyeti’nin uluslararası ülke kodudur. Plakanın sol başında, mavi şerit içinde RKS ibaresi vardır. Plakada mavi şeridin sağında iki hane olarak il plaka kodu, sonrasında Kosova arması, üç haneli sayı ve iki haneli harf sırası yer alır. Üç haneli sayı sırası 101’den, iki haneli harf sırası da AA’dan başlar. 1 Kasım 2011 tarihinden itibaren Kosova’nın kuzeyindeki eski Sırbistan taşıt plakaları,UNMIK plakalarıyla değiştirilecek ve bu plakalar Kosova-Sırbistan ulaşımında kullanılacaktır. UNMIK taşıt plakaları UNMIK tarafından 1999’dan 2010 yılına kadar verilmiştir. 1 Kasım 2011 tarihinden itibaren, Sırbistan’a araçla geçmek durumunda olan Kosova vatandaşları için kullanımda kalacaklardır. Kosova’nın kuzeyindeki eski Sırbistan taşıt plakaları da UNMIK plakalarıyla değiştirilecek ve bu plakalar Kosova-Sırbistan ulaşımında kullanılacaktır. Sırbistan’da yeni Kosova plakaları kullanılamayacaktır. Aralık 2010 itibarıyla bu plakaların verilmesi durdurulmuştur. Ancak, Priştine ile Belgrad arasındaki siyasi görüşmelerin ışığında, bu eski UNMIK plakalarının Kosova’nın kuzeyi için ve Sırbistan’a seyahat edecek Kosova vatandaşları için kullanımı sürecek gibi gözükmektedir. Kosova’nın bağımsızlığı öncesinde özerk bölge statüsünde bağlı olduğu, Yugoslavya Sosyalist Federal Cumhuriyeti ve dağılma sonrasında Yugoslavya Federal Cumhuriyeti döneminde Yugoslavya genelinde kullanılan plakalar bölgede de aynen kullanılmıştır. Yugoslavya dönemi taşıt plakalarının ilk kısmı ilgili il merkezinin kısaltmasını (PZ=Prizren, PR=Priştine gibi) belirtmiştir. Sonraki sayı kısımları da taşıt kayıt sırasında göre verilirdi. Selahattin Taşdöğen Selahattin Taşdöğen (d. 19 Temmuz 1951, Erzurum), Türk oyuncu. 1986 yılında Marmara Üniversitesi Güzel Sanatlar Fakültesi Resim Bölümü'nden mezun oldu. Kariyeri boyunca çeşitli tiyatro oyunları, dizi ve filmlerde rol aldı. Selahattin Taşdöğen aynı zamanda bir öğretmen. Dokuz yılı aşkın bir süre çeşitli okullarda resim-iş, sanat tarihi ve turizm öğretmenliği yapıyor. Sanatçının görev aldığı tiyatrolar; Bakırköy Komedi Tiyatrosu, İstanbul Tiyatrosu, Ercan Yazgan Tiyatrosu, Kenan Büke Tiyatrosu, İstanbul Belediyesi Şehir Tiyatroları, Levent Kırca-Oya Başar Tiyatrosu, Yasemin Yalçın Tiyatrosu. Kardeşleri Erkan Taşdöğen ve Naci Taşdöğen de kendisi gibi oyunculuk yapmaktadır. 2010 yazında, yine kendisi gibi oyuncu olan Nevin Yılmaz ile Üsküdar, İstanbul'da evlendi. Taşdöğen, bundan önce ikinci eşi ile iki kez olmak üzere üç defa evlenmişti. Ulusal Mimarlık Ödülleri Ulusal Mimarlık Ödülleri veya Ulusal Mimarlık Sergisi ve Ödülleri 1988 yılında beri Mimarlar Odası tarafından düzenlenen bir sergiler ve ödüller etkinliğidir. 1988 yılında beri her iki yılda bir düzenlene bu etkinliklerin amacı hem Türkiye’de mimarlık mesleğini hem mimarlığı kültürel olarak geliştirme hedefini gütmektedir. Her iki yılda bir gerçekleşen bu etkinliklerin en önde gelen amaçlarından birisi başarılı genç mimarların ortaya çıkmasına katkıda bulunmaktır. Ayrıca bu etkinlikler sayesinde hem yurt içi hem de yurt dışında Türkiye’de mimarlık uygulamalarının farklı platformlarda tanıtılması hedeflenmektedir. Bu etkinliklerin bir başka hedefi de mimari uygulamaların Türkiye’de kamusallığının arttırılmasıdır. Her iki yılda bir verilen bu ödüllerden en büyüğü Sinan Ödülü’dür. Sinan Ödülü kapsamında Türkiye’de mimarlık alanında uyguladıkları projeler ve mimarlığa yaptıkları katkı nedeniyle bir mimara veya ortak çalışanlara verilen bir ödüldür. Sinan Ödülü'nün yanı sıra, Yapı Dalı Başarı Ödülü, Yapı Dalı Koruma-Yaşatma Başarı Ödülü, Fikir Sunumu Dalı Başarı Ödülü, Proje Dalı Başarı Ödülü, Mimarlığa Katkı Başarı Ödülü verilmektedir. Ayrıca, 2006 yılından beri bir mimar için anma programı düzenlenmektedir. Sinan Ödülü Sinan Ödülü veya Mimar Sinan Büyük Ödülü veya Ulusal Mimarlık Ödülleri Büyük Ödülü Ulusal Mimarlık Sergisi ve Ödülleri kapsamında verilen en önemli mimarlık ödülüne verilen isimdir. Sinan Ödülü Türkiye’de mimarlık alanında uyguladıkları projeler ve mimarlığa yaptıkları katkı nedeniyle bir mimara veya ortak çalışanlara verilen bir ödüldür. Bu ödül Ulusal Mimarlık Sergisi ve Ödülleri kapsamında 1988 yılında beri Mimarlar Odası tarafından her iki senede bir verilmektedir. Uzay çatı Uzay çatı veya uzay kafes yapılarda geniş açıklıkları dikey taşıyıcı sistem olmadan ve esnek olarak geçilmesini sağlayan bir çatı taşıyıcı sistemidir. Uzay çatının en önemli amaçlarından ilki geniş açıklıkları kolonsuz geçmekdir; ayrıca bu açıklıkları hafif bir taşıycı sistem ile geçebilmesi kullanıldığı alanlarda kolaylık sağlamaktadır. Uzay çatı sistemi düğüm noktalarından biribirine bağlanan doğrusal çubuklardan oluşan bir düzenektir. Bu çubuklar ya basit çekmeye ya da basıca çalışırlar. Sovyet uzay köpekleri 1950'li ve 1960'lı yıllarda Sovyetler Birliği yörünge altı ve yörüngesel uzay uçuşlarında insanlı uçuşların mümkün olup olmayacağını belirlemek için pek çok köpek kullandı. Bu dönemde SSCB'nin uzaya fırlattığı araçların toplam kapasitesi en az 57 köpeğe yetecek kadardır; ama bazı köpekler birden fazla defa uzaya gönderildiği için aslında uçuş gerçekleştirenlerin sayısı daha azdır. Bilim insanları köpeklerin uzun süreli hareketsizliğe alışkın olduklarını düşünerek onları görevler için en uygun hayvanlar olarak belirledi. Eğitimlerinin bir parçası olarak köpekler 15-20 gün boyunca küçük kutularda tutuldu. Uzay uçuşlarının aşırı koşullarına daha fazla dayanabilecekleri düşünüldüğü için evlerde yaşamaya alışmış köpeklerden çok sokak köpekleri seçildi. Huyları ve dışkı toplamak üzere yapılan alet sadece dişilerde çalıştığı için uçuşlarda sadece dişi köpekler kullanıldı. Dezik ve Tsıgan 1951'de uzaya çıkan ilk köpeklerden ikisidir. Layka ise 1957'de yörüngeye çıkan ilk köpek oldu. Prefabrikasyon Prefabrikasyon, genelde inşaat, gemi inşaatı, otomotiv, madencilik ve makine sanayi gibi seri üretim gerektiren alanlarda sıklıkla kullanılan bir yöntem olup, daha önceden yapılmış bir planlamaya göre hazır elemanların sahada bir araya getirilmesi yöntemine verilen isimdir. Ragıp Buluç Ragıp Buluç (1940, Ankara) Türk mimar. Ankara’nın önemli simgelerinden Atakule’yi tasarlayan mimardır. 1940 yılında Ankara’da dünyaya gelen Ragıp Buluç 1964 yılında mimar olarak mezun olduğu Ortadoğu Teknik Üniversitesi’nde 1964 ile 1967 yılları arasında yüksek lisans eğitimi de aldı. 1972 yılına kadar Devlet Planlama Teşkilatı’nda çalıştı. 1972 yılından beri de serbest olarak mimarlık yapmaktadır. Ziya TanalÄ± Ziya Tanalı (d. 25 Temmuz 1943, Ankara - ö. 09 Aralık 2018) Türk mimar. 2008 yılında Sinan Ödülü’ne layık görülmüştür. 1943 yılında Ankara’da dünyaya gelen Ziya Tanalı 1965 yılında Ortadoğu Teknik Üniversitesi’nden mimar olarak mezun oldu. 1965 ile 1966 yılları arasında İsveç’in başkenti Stokholm’da, 1967 ile 1973 yılları arasında ise Ankara Üniversitesi İnşaat Dairesi’nde çalıştı. 1973 yılından beri mesleki kariyerini serbest mimar olarak devam ettirmektedir. Bu dönemden günümüze kadar birçok üniversitede dersler de vermiştir. En son olarak Çankaya Üniversitesi’nde ders vermektedir. Karabarut roket motoru Karabarut roket motoru bir model roketi, içerisindeki karabarutun çok hızlı bir biçimde yanması sayesinde fırlatır. Karabarut roket itici yakıtları odun kömürü, kükürt, potasyum nitrat ve bağlayıcı olarak kullanılan dekstrin den oluşur. Karabarutun yanma oranını değiştirmek için her bir bileşenin miktarında düzenlemeler yapılabilir. İlk olarak, 13. yüzyılın başlarında Çinliler tarafından basit olarak yapılan karabarut roket motorları, yıllar boyunca geliştirilerek çeşitli alanlarda kullanılmıştır. Silah olarak kullanıldığı gibi eğlence aracı olarak da kullanılmışlardır. Karabarut roket motorları patlama riskini ve verim kaybını azaltmak için sadece küçük boyutlarda üretilmektedir. Karabarut roket motorları 1/4 A ile E sınıfına kadar üretilmektedir. Daha büyük boyutlu model roket motorlarında, amonyum perklorat ya da amonyum nitrat içerikli kompozit yakıtlar kullanılmaktadır. Karabarut en eski kompozit itici yakıttır. Silahlarda kullanılmadan çok önce roketlerde kullanılmıştır.. Askeri silah olarak roketlerin ilk kullanımı 1232 yılında oldu. Çinliler’in ‘ateş okları’ adı verilen bu ilkel roketler sapan şeklindeki bir çeşit fırlatma rampasından ateşlendi. Karabarut dolu kapalı bir borunun bir ucunda yanma sonucunda ortaya çıkan sıcak gazların çıkması için bir delik vardı. Ayrıca bu roketlerde denge unsuru ve güdüm sistemi görevini gören uzun bir sopa bulunuyordu. Ancak, karabarutun çok düşük bir özgül itici kuvveti vardı. Kağıt üzerinde de olsa roket tasarımındaki gelişmeler ancak, sonraki birkaç yüzyıl sonra yapılmıştır. 1591 yılında Belçikalı Jean Beavie, önemli bir fikir olarak çok kademeli roketleri tanımlamış ve çizimlerini gerçekleştirmiştir. İki ya da daha fazla yakıt hücresinin üst üste yerleştirilmesi ve kadeneli olarak ateşlenmesi olan çok kademelendirme uygulaması roketin, yerçekiminden kurtulma sorununa pratik bir çözüm sağlıyordu. 1600 yıllarında, roketler Avrupa’nın çeşitli yerlerinde süvarilere karşı kullanılmaya başlandı. By 1688 yıllarına gelindiğinde, 54 kilogramı aşan ağırlıktaki roketler Almanya’da yapılmış ve başarıyla ateşlenmiştir. 7 kilogramlık savaş başlığı taşıyan bu Alman roketlerinde motor zarflarının yapımında ketenle güçlendirilmiş ince odun talaşı kullanılıyordu. Onsekizinci yüzyılın sonlarına doğru Londra’lı bir avukat olan Sir William Congreve, roketlerin geliştirilme zorluğuna kendini kaptırdı. William Congreve itici yakıtlar ve motor zarfı tasarımları ile birçok deneme yaptı. Roketlerin geliştirilmesinde karşılaşılan sorunlara sistematik bir şekilde yaklaşımı roketlerin menzil, güdüm (dengeleme) ve yangın kabiliyetlerini artırdı. Congreve'in yeni roketlerini kullanan İngiliz ordusu Napolyon Savaşları sırasında bu roketlerden epey faydalandı . 1939 yılında, Kaliforniya Teknoloji Enstitüsü’nde uçakların havalanmasına yardımcı olacak yüksek performanslı katı bir roket motoru geliştirmek isteyen araştırmacılar, ilk kompozit motoru üretmek için karabarutu adi yol asfaltı ile birleştirdiler. Bu çalışma gerçek kompozit motorun doğumu oluyor ve aynı zamanda esas roketçilik uygulamalarında karabarut kullanımının sona erdiğinin de işareti oluyordu. Karabarut model roket itici yakıtının yapılması eski usul barut yapımına çok benzemektedir. Temel farklılık formülasyonda bir bağlayıcının (genellikle dekstrin) oluşudur. Yaygın olarak kullanılan Estes model roket motorları karabarut itici yakıtı ile yapılır. Motorun iyi çalışması için karabarut itici yakıtı çok sıkı preslenmelidir. Karabarutla tasarlanan motorlar bu itici yakıtın yanma hızının hızlı olması nedeni ile çoğu kez dıştan yanmalıdır. Dekstrinsiz basit bir çeşidi (en yaygın kullanılan formülasyon) %75 potasyum nitrat, %10 kükürt ve %15 odun kömürü içermektedir. Dekstrin istenen miktarda (genellikle %0-5 arasında) eklenebilir. İlginç bir kıvılcım izi elde etmek için, odun kömürü (kaba taneli) ya da metal tozları ilave olarak (%5 - 10) eklenebilir. Ancak, bu ilaveler karışımın yanma hızını biraz değiştirebilir. Bir karabarut motorunun itici kuvveti (itme kuvveti –zaman eğrisi altında kalan alan) motorun sınıfını belirlemekte kullanılır. Motorlar, 0 - 40 Ns (Newton*saniye) arasında bir itici kuvvet aralığını kapsayan 1/4A dan E ye kadar sınıflar halinde ayrılır. Model roket motorlarının diğer türleri 320 Ns kadar olan ‘H’ sınıfına kadar ve bazı durumlarda daha da fazla olarak sınıflandırılabilir. Her sınıfın üst sınırı bir önceki sınıfın üst sınırının iki katıdır. Aşağıdaki motor performans örneklerinde Estes roket motorlarından elde edilmiş değerler kullanılmıştır. Mini karabarut roket motorları (13 mm çap) için, maksimum itme kuvveti 5 - 12 N, toplam itici kuvvet 0.5 - 2.2 Ns ve yanma süresi 0.25 - 1 saniye arasındadır. ‘Normal boyutlu’ Estes roket motorları (18 mm çap) için, üç sınıf vardır: A, B ve C. 18 mm çaptaki A sınıfı motorların maksimum itme kuvveti 9.5 - 9.75 N, toplam itici kuvveti 2.1 - 2.3 Ns ve yanma süresi 0.5 - 0.75 saniye arasındadır. 18 mm. çaptaki B sınıfı motorların maksimum itme kuvveti 12.15 - 12.75 N, toplam itici kuvveti 4.2 - 4.35 Ns ve yanma süresi 0.85 - 1 saniye arasındadır. 18mm çaptaki C sınıfı motorların maksimum itme kuvveti 14 – 14.15 N, toplam itici kuvveti 8.8 - 9 Ns ve yanma süresi 1.85 - 2 saniye arasındadır. Ayrıca, Estes’in büyük (24 mm çap) roket motorlarında 3 sınıf bulunur: C, D ve E. 24 mm çaptaki C sınıfı motorların maksimum itme kuvveti 21.6 - 21.75 N, toplam itici kuvveti 8.8 - 9 Ns ve yanma süresi 0.8 - 0.85 saniye arasındadır. 24 mm çaptaki D sınıfı motorların maksimum itme kuvveti 29.7 - 29.8 N, toplam itici kuvveti 16.7 - 16.85 Ns ve yanma süresi 1.6 - 1.7 saniye arasındadır. 24 mm çaptaki E sınıfı motorların maksimum itme kuvveti 19.4 - 19.5 N, toplam itici kuvveti 28.45 - 28.6 Ns ve yanma süresi 3 - 3.1 saniye arasındadır. Porsuk, Ulukışla Porsuk, Niğde'nin Ulukışla ilçesine bağlı bir köydür. Kutup-halkalı galaksi Kutup-halkalı gökada, gökada kutuplarının etrafında dönen, gaz ve yıldızların oluşturduğu halkasıyla bir gökada türüdür. Bu kutup halkalarının, iki gökadanın birbirleriyle etkileşime girdiklerinde ortaya çıkan kütleçekimsel etkiyle oluştuğu düşünülmektedir. Başka bir olasılık da çok yakından geçen bir gökadanın etkisiyle koparılmış olan maddeden oluştuğudur. Diğer bir olasılık ise, küçük bir gökadanın daha büyük bir gökadayla dönüş düzlemine dikey olarak çarpışması sonucu küçük gökadanın kutup-halkasına dönüşmüş olabileceğidir. En iyi bilinen kutup-halkalı gökadalar S0'lardır (merceksi gökadalar), fakat bu gökadalar fiziksel görünüş açısından birçok eliptik gökadanın da yer aldığı geniş bir kategorinin parçasıdır. İlk olarak tanımlanan dört S0 gökadaları; NGC 2685, NGC 4650A, A 0136 -0801, ve ESO 415 -G26 kutup-halkalı gökada olarak saptanmışlardır . Bu gökadalar üzerinde çok çalışılmış olsa da o zamandan beri daha pek çok kutup-halkalı gökada tespit edilmiştir. Merceksi gökadaların %5'inin yaşamlarının bir noktasında kutup-halkaları olabileceği düşünülmektedir. İlk kutup-halkalı eliptik gökadalar 1978 yılında tanımlanmıştır. Bu gökadalar; NGC 5128, NGC 5363, NGC 1947 ve Cygnus A'dır. Peter Odemwingie Peter Osaze Odemwingie (d. 15 Temmuz 1981, Taşkent), Nijeryalı eski millî futbolcudur. Odemwingie, 2000 yılında Bendel Insurance takımında profesyonelliğe adım attıktan sonra oradaki başarısıyla Belçika'nın La Louvière takımına gitti. Orada fazla gol atmayı başaramasa da 2005 yılında Fransız takım Lille'e transfer oldu. Orada yıldızı parlayan Odemwingie, 16 Temmuz 2007 tarihinde Rus takım Lokomotiv Moskova'ya 14 milyon € karşılığında transfer oldu ve dört yıllık sözleşme imzaladı. Moskova takımnda da 75 maç yapıp 21 gol attı ve güzel performansını burada da sürdürünce 20 Ağustos 2010 tarihinde İngiliz takım West Bromwich ile iki yıllık sözleşme imzaladı. Odemwingie, sözleşme imzaladıktan bir gün sonra yani 21 Ağustos 2010 tarihinde Sunderland maçında ilk kez West Bromwich formasını giydi ve o maçta da ilk golünü attı. Odemwingie, West Bromwich forması altında şu ana kadar 37 kez mücadele etti ve 16 gol attı. Odemwingie, Nijerya forması altındaki ilk maçına 4 Mayıs 2002 tarihinde 3-0 kazandıkları maçta Kenya karşısında çıktı. İlk gollerini yani millî takım altındaki ilk iki golünü Güney Afrika karşısında attı. Ayrıca 2004 Afrika Uluslar Kupası, 2006 Afrika Uluslar Kupası, 2008 Yaz Olimpiyatları, 2008 Afrika Uluslar Kupası, 2010 Afrika Uluslar Kupası ve 2010 FIFA Dünya Kupası turnuvalarında da mücadele etti. Odemwingie, şu ana kadar millî takım forması altında 53 maça çıktı ve 9 gol attı. 53 || 19 || colspan="2"|- || colspan="2"|- || colspan="2"|- || 53 || 19 Melih Abdülhayoğlu Melih Abdulhayoğlu "(d. 10 Mart 1968)", Amerikalı, Türk asıllı teknoloji uzmanı ve girişimci. Bir teknoloji uzmanı olarak birçok patente sahiptir. İnternet güvenliği hakkında makaleler yazmıştır. 1998 yılında, İngiltere'de SSL sertifikası gibi bilgisayar güvenlik ürünleri üreten bir kuruluş olan Comodo'yu kurmuştur. 2005 yılında Melih Abdülhayoğlu İnternet sektöründe öncü şirketleri bir araya getirerek bir endüstri konsorsiyumu olan ve uçtan uca kimlik doğrulama (end-to-end authentication) ve iş süreçleri güvenliği (security business processes) kurmak için oluşturulmuş CAB adlı forumu (şimdiki adı: "Sertifika Yetkilileri Tarayıcı Forumu (Certification Authority Browser Forum)") oluşturmaya gerek duymuştur. 2009 yılında Ortak Bilgisayar Güvenlik Standartları Forumunu düzenlemiş, meşru antivirüs motorlarının bir listesini çıkartmıştır. Melih Abdulhayoğlu, 10 Mart 1968 yılında Hatay'da dünyaya gelmiştir. İlk ve orta öğrenimini Hatay'da tamamlamıştır. Melih Abdulhayoğlu, kimliği doğrulanmış ve güvenli bir bilgisayar için gerekli bir platform oluşturarak, SSL sayısal sertifika ve İnternet güvenliği alanlarında uzmanlaşmış "Comodo Group, Inc." adlı şirketin kurucusudur ve şirketin yönetim kurulu başkanlığı ve baş güvenlik mimarlığını yapmaktadır. Comodo, sayısal kimlik doğrulama ve sayısal güvenlik etkileşimleri gibi hizmetler ve bunun ürün mimarisi altyapısının oluşturulması ve uygulanması alanlarında uzmanlaşmıştır. O, ABD'de ""Sertifika Yetkilileri Tarayıcı Forumunu"" başlatarak ağ güvenliği alanında ""Genişletilmiş Doğrulama Belgesi"" için yeni standartlar kurulmasına yardımcı olmuştur. Artık, Internet Explorer, Firefox ve Opera gibi tüm büyük ağ tarayıcıları bu yeni teknoloji ölçütünü desteklemektedirler. ""Government Technology (Govtech.com)"" tarafından kendisiyle yapılan bir röportajında bilgisayar ağları dünyasının, bilgisayar virüslerine ve suç girişimlerine karşı teknolojiye gereksinimi olduğunu belirtmiştir. Bradford Üniversitesi'nde önceleri Tekstil Mühendisliği bölümünün kullandığı ve daha sonra boşaltılan bir binayı kiralayarak şirketinin ilk yerleşkesi olarak kullanmıştır. Şirketin adını Komodo ejderinden esinlenerek oluşturmuştur. 1998 yılında İngiltere'de kurmuş olduğu şirketinin merkezini 2004 yılında ABD'de New Jersey eyaletine taşımıştır. Comodo'nun Türkiye'de de 2013 yılından itibaren faaliyet gösteren ARGE ofisleri bulunmaktadır. Melih Abdülhayoğlu, Forbes Türkiye'nin 2017'de hazırladığı “En Zengin 100 Türk” listesinde 700 milyon dolarlık servetiyle 50. sırada yer almaktadır. Hiรง Gelme Gideceksen Hiç Gelme Gideceksen, Gripin grubunun ikinci stüdyo albümü olan ve grupla aynı adı taşıyan Gripin albümünün yedinci şarkısıdır. Sensiz İstanbul'a Düşmanım Sensiz İstanbul'a Düşmanım, Gripin grubunun ikinci stüdyo albümü olan ve grupla aynı adı taşıyan Gripin albümünün üçüncü şarkısıdır. Bu şarkıda Emre Aydın ile grubun vokalisti Birol Namoğlu düet yapmışlardır. Afet ve Acil Durum Yönetimi Başkanlığı Afet ve Acil Durum Yönetimi Başkanlığı veya kısa adıyla AFAD; 29 Mayıs 2009 tarih ve 5902 sayılı kanunun 17 Haziran 2009'da Resmî Gazete'de yayımlanmasıyla; İçişleri Bakanlığı Sivil Savunma Genel Müdürlüğü (SSGM) ve Bayındırlık ve İskan Bakanlığı Afet İşleri Genel Müdürlüğü, Başbakanlık Afet ve Acil Durum Yönetimi Genel Müdürlüğü (TAY) yerine kurulan afet ve acil durum yönetimi kurumudur. Kurum Türkiye Cumhuriyeti İçişleri Bakanlığı'na bağlı olarak çalışmaktadır. Afet öncesi hazırlık ve zarar azaltma, afet esnasında yapılacak müdahale ve afet sonrasındaki iyileştirme çalışmalarının yönetim ve koordinasyonunu gerçekleştirmek, kurumun temel görev ve amacıdır. Her ilde valiye bağlı İl Afet ve Acil Durum Müdürlükleri bulunmakla beraber; bazı illerde bulunan Sivil Savunma Arama ve Kurtarma Birlik Müdürlükleri, bu kuruma bağlı olarak çalışmalarını sürdürmektedirler. Erotik asfiksi Erotik asfiksi, otoerotik asfiksi, seksüel mastürbatif asfiksi veya seksüel asfiksi, kişinin mastürbasyon esnasında daha fazla haz almak için kendisini oksijensiz bırakmasından ileri gelen boğulma. Cinsel olarak bu davranışa eğilim gösterilmesi durumu; asfiksifili veya hipoksifili olarak adlandırılmaktadır. Asfiksiye duyulan ilgi, Amerikan Psikiyatri Birliği tarafından parafili çeşidi olarak tanımlanmıştır. Bu durumun ilk kez Marquis de Sade tarafından ortaya konmuş nedeni, hipoksinin beyinde kısmi bir iskemi oluşturarak bazı seksüel aktiviteleri uyarmasıdır. Bu şekilde cinsel haz durumuna ulaşan kişinin boyun bölgesine doladığı bağ veya başına geçirdiği naylon torba gibi düzenekleri kimi zaman serbestleştirememesi veya hipoksi yaratması amacıyla kullanılan ilaçların dozları nedeniyle ölüm görülebilir. Hipoksi Hipoksi ÅŸu anlamlara gelebilir: Owen Coyle Owen Coyle (d. 14 Temmuz 1966, Paisley), İskoç teknik direktör ve eski futbolcudur. Kariyerine Dumbarton takımında başladı. Çok sayıda İskoç ve İngiliz takımında forma giydi. Bu takımlar arasında Bolton Wanderers, Dundee United en önemli takımlardır. İrlanda Cumhuriyeti'nin 21 yaş altı millî futbol takımında da forma giymiştir. İrlanda A millî takımında ise yalnızca 1 kez forma şansı bulmuştur. İsviçreliler İsviçreliler (Almanca: "die Schweizer", Fransızca: "les Suisses", İtalyanca: "gli Svizzeri", Romanşça: "ils Svizzers"), İsviçre'nin vatandaşları veya yerlilerine verilen addır. Günümüzdeki İsviçre devletini oluşturan İsviçre Federasyonu kimlik milliyetçiliği dönemi olan 1848'de kurulmuş olsa da ülke bir ulus devlet değildir. İsviçreliler genellikle tek bir etnik grup olarak kabul edilmezler, bunun yerine bir konfederasyon veya "Willensnation" ("iradeyle oluşan ulus") olarak adlandırılırlar. İsviçreliler etnik olarak dört gruba bölünürler. Bunlar Almanca konuşanlar, İtalyanca konuşanlar, Fransızca konuşanlar ve Romanşlardır. Bölgede yaşayanların kültürel tarihlerinde Alpler önemli bir yer tutar ve Alp Dağları İsviçre ulusal kimliğinin oluşmasında önemli bir faktördür. Popüler kültürde Frankenstein Mary Shelley, kendi duygularının derinliklerinden çekip çıkardığı bir duyarlılıkla, yorgun Gotik dehşete yepyeni bir soluk kazandırmış, bu sürükleyici ve ürpertici felsefi roman klasiğini yaratmıştır. Roman ilk kez 1910 yılında Thomas Edison tarafından sinemaya uyarlanmıştır ve Victor Frankenstein rolü Augustus Philips'e, Yaratık rolü Charles Ogle'a ve Elizabeth rolü Mary Fuller'a verilmiştir Frankenstein (film, 1910). Kaybolduğu düşünülen bu film 1970'lerde ilginç bir şekilde yeniden keşfedilir ve halen izlenebilecek durumdadır. İkinci uyarlamasıysa 1915'te yine ABD'de, yönetmen Joseph W. Smiley tarafından çekilen Life Without Soul (Ruhsuz Hayat)'dur.Film ruhsuz bir adam yaratan genç bir doktor hakkındadır ve filmin sonunda doktor'un Mary Shelley'in romanını okurken uyuya kaldığı ve filmin olaylarını rüyasında gördüğü açıklanır.Bu film kaybolmuştur ve kayıp filmler arasında değerlendirilmektedir. Daha sonra 1920'de İtalya'da yönetmen Eugenio Testa romanın başka bir uyarlamasını çekmiştir.Ama bu film de kaybolmuştur.Bu filmden geriye yalnızca birkaç yapım fotoğrafı ve poster kalmıştır.Filmin adı Frankenstein'ın Canavarı (Il mostro di Frankenstein)'dır. Filmin uzunluğunun 39 dakika olduğu tahmin edilmektedir. Luciano Albertini yapımcılığında Albertini Film tarafından çekilen filmde Baron Frankenstein'ı Luciano Albertini,Canavar'ı Umberto Guarracino canlandırmıştır.Kadroda yer alan diğer oyuncularsa Aldo Mezzanotte ve Linda Albertini'dir. 1930 yılında Universal Studios Peggy Webling'in Mary Shelley'in romanından yaptığı (Frankenstein: an Adventure in the Macabre) adlı 1927 tarihli sahne uyarlamasının haklarını satın alır. Kendisi de Dracula'nın sahne ve beyazperdeye uyarlanmasını sağlayan aktör/yapımcı Hamilton Deane'in yardımıyla sahnelenen oyun yine onun ve senarist/yönetmen John L. Balderstone'un sayesinde beyazperdeye taşınır. Senaryosu orijinal romana ve oyunun sahnelenmemiş bir versiyonuna dayanan hikâye, Garrett Fort, Francis Edward Faragoh, Robert Florey ve John L.Balderstone dörtlüsünün senaryosuyla sahne oyunundan bağımsızlaşır. Genel olarak Romanın birinci ve üçüncü ciltierinden etkiler taşıyan hikâye 19. yüzyılın sonlarına adapte edilmiştir. Hikâyedeki önemli değişikliklerden biri Victor Frankenstein ve Henry Clerval karakterlerinin ilk isimlerinin yer değiştirmesidir. Buna ek olarak Justine Moritz karakteri hikâyeden çıkarılıp onun soyadı da Henry Clerval'a verilmiştir. Böylece karakterlerin isimleri Henry Frankenstein ve Victor Moritz'e dönüşmüştür. Doktor'un babası romanda yargıçken filmde barona dönüşmüş ve Cenevre'den İsviçre Alplerindeki bir şatoya taşımıştır. Doktor'un okuduğu üniversite İngolstadt'tan Goldstadt'a taşınır. 1931 yılında vizyona giren Frankenstein filminin başrollerinde Colin Cleve (Henry Frankenstein), Mae Clarke (Elizabeth), John Boles (Victor Moritz) ve Boris Karloff (Yaratık) yer almış, yönetmenliğini James Whale üstlenmiştir. Yaratığın kitaptakinin tersine yavaş hareket etmesiyse 1920'lerde çekilen Alman film serisi Golem'den etkilenilmesi sonucudur.Drakula'da Van Helsing'i oynayan Edward Von Sloan Frankenstein'ın üniversite'deki öğretmeni Dr.Waldman'ı oynamıştır.Yine Drakula'da Renfield'ı canlandırmış olan Dwight Frye'ın canlandırdığı,Frankenstein'ın kambur cüce asistanı Fritz ise romanın tiyatro uyarlamalarına dayanmaktadır ve daha sonra popüler olacak olan kambur İgor karakterine esin kaynağı olmuştur. 1935 yılında ilk filmin başarısının üzerine yönetmen James Whale bu kez doğrudan orijinal romanın ikinci cildine dayanan bir devam filmi çekmeye karar verir. Bunu belirtmek için filmin başında hikâyeyi Mary Shelley'in anlatımıyla başlatır. 1935 yılında Frankenstein'ın Gelini vizyona girer. Başrollerini yine Boris Karloff ve Colin Cleve'in üstlendiği filmde bu kez Yaratık konuşmayı öğrenmiştir ve kitaba daha sadık durmaktadır. Filmin finalindeki olaylar Shelley'nin ancak bir ihtimal olarak dile getirdiği bir olayla biter. Dişi yaratık erkek versiyonundan nefret eder ve kendi türü tarafından reddedilen Yaratık çılgına dönüp intihar etmeyi dener. Ama 1939 yılında romanın üçüncü cildinden uyarlanan Frankenstein'ın Oğlu (film, 1939)'nda hayata döner ve yaratıcısının oğlu Baron Wolf Von Frankenstein Basil Rathbone'dan intikam almaya girişir. Bu kez yönetmenliği Rowland V. Lee üstlenmiştir. 1942-48 yılları arasında Yaratık Universal'in beş filminde daha görünmüştür. Ama bunlar Mary Shelley'in romanına dayanmamaktadır. Ayrıca bu filmlerde yaratığı Boris Karloff değil, Lon Channey Jr, Bela Lugosi ve Glenn Strange oynamıştır. Bunlar sırasıyla Frankenstein'ın Hayaleti (film, 1942), Frankenstein Kurt Adam'la tanışıyor (film, 1943), Frankenstein'ın Evi (film, 1944), Dracula'nın Evi (film, 1945) ve İki Açıkgöz Frankenstein'a Karşı (film, 1948) (Sonuncusu komedi filmidir.). 1950'lerde Hammer şirketi başrolünü Peter Cushing'in oynadığı başka bir Frankenstein serisi çeker. Cushing bu seride Baron Victor Frankenstein rolünü başarıyla sergiler. Bu şekilde Hammer şirketi Frankenstein adının Yaratığın değil, onu yaratan kişinin adı olduğunu vurgular. Altı filmlik seride her filmde Baron farklı bir yaratık yaratır, filmin sonundaysa bu yaratık ölür. Bu yaratıkları oynayan oyuncular sırasıyla Frankenstein'ın laneti (film, 1957)'nde Christopher Lee, Frankenstein'ın intikamı (film, 1958)'nda Michael Gym, Frankenstein'ın Şeytanı (film, 1964)'nda Kiwi Kingston, Frankenstein Kadını Yarattı (film, 1967)'da Susan Denberg, Frankenstein Yok Edilmeli (film, 1969)'de Freddie Jones ve Frankenstein ve Cehennemden Gelen Canavar (film, 1974)'da David Prowse'dur. 1970'teyse Hammer Serinin ilk filmi olan Frankenstein'ın laneti (film, 1957)'nin yeniden çevrimi olan Frankenstein'ın Dehşeti (film, 1970)'ni çeker ve bu kez Baron rolünü Ralph Bates'e teslim eder. Yaratık rolününyse yine David Prowse üstlenir. 1974 yılında yönetmen Mel Brooks, Universal'ın Frankenstein filmlerinin bir parodisi olarak Genç Frankenstein (film, 1974)'ı çeker. Gene Wilder, Dr.Victor Frankenstein'ın torunu Dr. Frederick Frankenstein rolünü, Peter Boyle'sa Yaratık rolünü üstlenir. 1994 yılında Tristar Pictures orijinal romanın özüne dönüp Mary Shelley'den Frankenstein'ı çeker ve yönetmenliği Kenneth Branagh'a emanet eder. Başrollerinde Robert De Niro Yaratığı, Kenneth Branagh Dr. Victor Frankenstein'ı, Tom Hulce Henry Clerval'ı, Helena Bonham Carter Elizabeth'i ve Aidan Quinn Kaptan Robert Walton rolünü üstlenmiştir. 2004 yılındaysa Hallmark Channel Mary Shelley'in romanını televizyon filmi olarak uyarlamış ve romanın gelmiş geçmiş en sadık uyarlamasını çeker Frankenstein (mini dizi, 2004). Yönetmenliğini Kevin Connor'un üstlendiği dizide Yaratığı Luke Goss, Victor Frankenstein'ı Alec Newman, Kaptan Robert Walton'ı Donald Sutherland ,William Hurt Dr.Waldman'ı ve Elizabeth'i Nicole Lewis oynamıştır. Aynı yıl senarist Dean Koontz Mary Shelley'nin eserine devam niteliğinde bir yeni dizi hazırlar. Daha sonra bu hikâyeyi üçleme halinde roman olarak yayınlar. Hikâyeye göre Tibet'e yerleşen ve Deucalion adını seçen Yaratık, 200 yıldır yaratıcısının izini sürmektedir. New Orleans'a yerleşip kendine Helios soyadını seçen Dr. Victor Frankenstein'sa büyük bir endüstri patronu olmuş ve insan ırkını yok edip,yerine kendi mükemmel ırkını geçirmeyi planlamaktadır. Günümüz New Orleans'ında geçen hikâyenin önermesine göre Mary Shelley Yaratığın efsanesini öğrenmiş ve onu roman haline getirmiştir. Yine aynı yıl çektiği Van Helsing'le Universal eski gotik korku filmlerini onurlandırmıştır. Yönetmenliğini Stephen Sommers'ın yaptığı filmde Yaratığı Shuler Hensley, Dr. Victor Frankenstein'ıysa Samuel West canlandırmıştır. 2008'deyse İngiliz yazar Peter Ackroyd orijinal hikâye'nin yeni bir yorumu olan "Victor Frankenstein'ın Vaka Defteri"ni yazmıştır. 2011 yılında Kanadalı yazar Kenneth Oppel orijinal hikâyenin öncülü niteliğindeki yeni bir seri olan "Frankenstein'ın çıraklık yılları"nı yazmaya başlamıştır. Böylece Karakterin çocukluğundaki