bu haldeyiz? Bizi sevgi kurtaracak sevgili okur, ancak ve ancak sevgi kurtarabilir bizi. Bizi bu maskeler ardında boğulduğumuz hayatlarımızdan bir çırpıda sevgi çekip çıkartabilir. Kendinizden kaçtığınız zamanlar oluyor biliyorum, o sevgisizlikle bazen benliğinizi bile korkutabiliyorsunuz. İnsan ki en acımasız varlık bu dünyada kendisini bu denli korkutabiliyor. Tek bir bakışımızla yıkıp geçiyoruz, tek bir sözümüzde yakıp yıkıyoruz. Kaybediyoruz teker teker. Hayatın sonuna kadar ne para ne pul hiçbir şey eşlik edemeyecek insana, bir tek sevgi eşlik edebilecek. Kalplerinizde o sevgiyi sarın sarmalayın sahip çıkın sevgili okur. Sahip olduğunuz tek şey o. Size insan olduğunuzu hatırlatacak tek şey o. Biz sevmeyi ne zaman unuttuk derken bile kurduğumuz o biz kelimesindeki sevgi kırıntılarını yüreğinizden toplayın, kimseler basmasın. Bir annenin çocuğuna bakışlarına şahit olun, bir adamın âşık olduğu kadına bakışlarına şahit olun, bir kedinin soğukta nefesinden çıkan buhar görüntüsüne şahit olun. Her şahit olduğunuz dakikada sevgi kırıntıları var, çekinmeyin toplayın. Bir insanlık ki yitirdi en anlamlı kelimesini sizler toplayın, birleştirin, farkına varın. Sevgiyi geri kazanacağımız günlere selam olsun sevgili okur, ceplerinizden sevgi kırıntısı eksik olmasın. Şeyda Üzmez Bir hapishanede kırk mahkûm Delilik durumunun en kötü kısmı onu kimsenin fark edememesidir. Fakat zekilik kısmını ise herkes fark edebilir. En can alıcı bölümü bu ikisinin arasında ki incecik farkı kimsenin fark edememesidir. Maalesef, insanoğlu her şeye az da olsa çare bulmuştur ama bu tür bir zihinsel hastalıkla baş edebilmek fazlasıyla zordur çünkü stresten uzak bir yaşam gereklidir. Ama bazı istisnalarda, tıpkı kitabın yazarı gibi sizi yazdığı metinlerle ve ilginç olay örgüsüyle, muazzam karakterleriyle ve olağanüstü mekânlarla başka bir Dünya’ya götürmesi de mümkündür. Değindiği en önemli nokta ise tüm karakterlerin de kendisi gibi yani şizofren hastalığından mustarip olmasıdır. Bu da okuyucuya, yazarı çok iyi anlayabilmek için bir fırsat tanımakta. Karakterlerin ise çok uçta kişilikte yani hayatlarının normalin çok üstünde olması da bir avantaj çünkü yazarın yaşadığı garip ya da değişik olayları veya hissettiklerini büyük bir empati yaparak anlayabiliyoruz. Mesela şizofreni olan insanların sevebilme yeteneğinin kaybolduğunu biliyorum fakat bu eserde sırf âşık olduğu kişiye geri dönebilmek için hasta olmaya çalışan bir karakter de var. Üstelik son zamanlarda sevmek eyleminin çok güzel bir duygu olduğunu bir kez daha anladım, bir şizofreni hastasıyla empati yaptığımda kendimi buruk ve eksik hissediyorum çünkü bir insanın sevme duygusunu kaybedebileceğini sanmıyordum. Yazarın kendisi her ne kadar uzun bir süre boyunca tedavi görmüş olsa da, yazdığı kitap çok ters bir şekilde mizah dolu. Galiba sebebi ise bu kitabı bir şizofrenin yazdığını bildiğinizden acıma, üzülme ya da kederlenme gibi ağır duyguları yaşatmasın diye yapılmış bir hareket. Ya da basitçe kendisi geçtiği zor yolları mizahtan geçilmeyen bir eserle anlatmayı daha uygun görmüştür. Fakat her ne kadar mizah dolu, şakalarla dolu bir eser olsa da mutlaka siz güldükten kısa bir müddet sonra da sizi ciddi bir şekilde düşünmeye de itiyor. Özellikle bu yazım tarzında yazarın çok güçlü olduğunu düşünüyorum, eğer ben olsaydım evde tıkılır kalır ve hiçbir iş yapamazdım. Fakat yazar hem hastalığını kabullenmiş, hem tedavisini zorluda olsa bitirmiş ve üstüne de bir kitap yazmış. Sıradan bir kitapta değil, içinde bulunduğu duruma uygun yazmış. Ben kendimi bildiğim için, bu tür işlerin altında kalkamayacağımı çok iyi biliyorum, o yüzden yazarı canı gönülden tebrik ediyorum bu kadar güçlü ve sabırlı olduğu için. Başka bir mühim kısmı ise, ülkemizdeki eğitim ve sağlık yetersizliğini konu almış olması ve size de bunu korkmadan, açıkça dile getirerek ortaya koymasıdır. Şahsen, her bilgilendirici satırda biraz utanma duygusu hissettim çünkü bu kadar güzel bir ülkenin daha da gelişememesini, ilerleyememesinin bir yazarın fark etmesi ve bunu eserinde dile getirme ihtiyacı hissetmesi çok acıklı. Buradaki amaç kesinlikle okuyucuyu bilgilendirmek ve bir şeyleri fark etmesini sağlamak olmuş. Bilinçli okuduğum için, ülkemin durumunu biraz daha iyi kavramış bulunuyorum. Umarım her okuyucu da aynı duyguyu paylaşmıştır benimle. Fakat eserde maalesef bazı mide bulandıran kısımlar da okuyucuyu tiksindirmeye yetiyor da artıyor bile. Ama bu tür bir hastalığa sahip olan bir insanın, tutup da bir kitap yazması saygı duyulası bir hareket zaten , o yüzden Şeyda Üzmez hoş görülmesi gereken kısımları da var. Üstelik sıradan bir kitapta değil gerçekleri yazmaktan korkmayan bir tarz ile ele alınmış olması açıkçası beni en çok etkileyen kısımlardan biri. Eleştirisi bol ve doğru yerlerde kullanılmış bir eserdi. Kitabı almadan önce bol bol ağlayacağımı düşünmüştüm fakat her satırda beni gerçekten etkilemiş bulunuyor. Aslında ağlamadığım yerler de yok hani, bazen konuyla alakalı değil de genel bir kavram, düşünce şeklim yüzünden ağlıyorum. Örneğin; ilk başta kendimi yargıladım, neden ben yazarın durumunda olan insanlardan daha dayanıklı değilim? Ya da neden ben tamamen sağlıklı olduğum halde büyük işler başaramadım tarzında özeleştiri yaptım. Elbette her kişilik farklı olduğundan sonunda kendi kişiliğimi, karakterimi de kabullenmekten başka bir şey yapamadım zaten. Uzun lafın kısası; psikolojik açıdan çok zor durumda olan insanların hayatlarını hep çok merak etmişimdir. Ama şimdi yazar sayesinde onların dünyasının bizim dünyamızdan daha fazla karışık ve yorucu olduğu hissettim. Ülkemizde eğitim açısından zihinsel veya fiziksel engelli insanlara iyi bir imkân sunulmaması gerçekten üzücü ve utandıran bir durum hem de hepimiz için. Herkesin bu kitabı okumasını tavsiye ederim ki hepimiz aynı şeyi düşünebilelim;; ya onun yerinde ben olsaydım? Şeyda Üzmez DENİZ DOST İNSANDAN KORK Bizi hayatta en çok korkutan şey nedir; ölüm, sevdiklerimizi kaybetmek, karanlık? Belki de en çok korkmamız gereken şey aslında insandır. Çünkü her birimiz bu türün bir üyesi olarak insanların ne kadar tehlikeli ve kötü olabileceklerinin farkındayız. Hem kişisel hem de toplumsal ilişkilerde bu kötülük bizi büyük olasılıkla başka hiçbir olayın incitemeyeceği kadar incitir. AMC kanalının dünyada en çok izlenen dizilerden biri olan yapımı The Walking Dead'in, yüzeysel olarak bakıldığında, ilk bakışta bir zombi dizisine benzemesine karşın aslında izleyiciyi bu kadar kendisine bağlamasının başlıca sebebi insan ilişkilerinin derinlikle incelenmesi ve yansıtılması. Hiçbir kontrolün olmadığı bir dünyada insanların gerçek kötülüklerinin ortaya çıkışı aynı William Golding'in Sineklerin Tanrısı romanında olduğu gibi. Burada da sadece hayatta kalmaları ve birbirlerine destek olmaları gereken de insan, birbirine insanın aklına gelmeyecek şeyleri yapan da. Günümüzde bizim içimizdeki, amacı üstün olmak olan, bu kötülük hem yakın çevremizi hem de daha tanımadığız ya da hiç tanımayacağımız insanların hayatını etkiliyor olabilir. Tabii ki burada bir genelleme yapmak yanlış olur ancak bir kısım için bunlar kesinlikle geçerli. [1] İnsanın içindeki kötülük günlük hayatımızdaki ikili ilişkilerde sürekli gözler önünde. Kıskançlıktan yapılan her dedikodu, hırs dolayısıyla engellenen her yardım, açgözlülük sebebiyle paylaşılmayan her şey aslında insanın içinde yatan bu büyük kötülüğün kırıntıları. Kendimizi her ne kadar haklı görsek de intikam için yapılan her davranış ve bunun gibi niceleri başkalarının bizden daha kötü durumda olmasını görünce duyduğumuz hazdan kaynaklı. Başkasından daha güçlü, daha yüksek mevkide, daha varlıklı olma fikri o kadar gözümüzü boyuyor ki yaptığımızın ne kadar yanlış olduğunun farkına varmıyoruz. Hani derler ya hayvandan ne farkımız kalıyor diye, aslında bizim bu yaptığımızı hiçbir hayvan yapmaz. Bizden başka hiçbir canlı karnı tokken başkasının yemeğine göz dikmez. Günlük hayatta bir toplumun parçası olduğumuz ve etik değerlere sahip olduğumuzdan dolayı belki de, içimizden gelen bu sesi, içgüdüyü ehlileştirebiliyoruz. Ancak The Walking Dead gibi yapımlarla bazı kısıtlamalar olmasa bu kırıntıların nasıl kartopu gibi büyüyeceğini görüyoruz ve yadırgamıyoruz, çünkü doğru. Aslında bu davranışların sebepsiz yere yapılanları bizim kötülüğümüzü daha da yüzeye çıkarıyor: tanınmayan bir kişiye genellemelerden dolayı duyulan nefret veya düşüncelerini dinlemeden bir kişiyi yabancılaştırmak gibi. Bunları bize yapılan bir şeye karşılık olarak değil de kendimizi ayrıcalıklı hissetmek için yapıyoruz. Bu hareketlerin aslında yaşamımıza nasıl birer potansiyel tehdit olduklarının da farkında mıyız? Olayın büyük kısmı aslında bu işin toplumsal boyutunda. Adalet ve yönetim sistemlerinin giderek daha da yozlaşması günümüzün büyük bir sorunu. İnsanların nasıl bu kadar suçluluk duygusu hissetmeden, vicdanları sızlamadan bu tür haksızlıklara ve ayrıcalıklara göz yumduğunu içinde böyle bir kötülük bulundurmayan bir kişinin anlaması mümkün değil. Ancak cevap yine aynı; çıkar. Belki de bu toplumsal boyuttaki kötülüğün en küçük örneklerinden biri. Özellikle de bir toplumun, ülkenin, ırkın, dinin çıkarı adına hayatını kaybeden ya da bir daha eski hayatına kavuşamayacak insanlar göz önünde bulundurulduğunda... Bir savaşta başkasının çıkarları uğruna hayatını kaybeden masumlar, toplama kamplarında inançları yüzünden hayatını vahşi yollarla kaybedenler hep savaş mağdurları. İnsanın nefretini ve kötülüğünü rahatça dışa vurup suçluluk hissetmeyi reddettiği savaşın mağdurları… Başkasının acısını kendine eğlence kabul edenlerin savaşlarının mağdurları… Ayrıca biz sadece çevremizdeki insanları değil bütün çevreyi; hayvanları, doğayı hatta gelecek nesilleri etkiliyoruz. İstemsizce de olsa ormana atılan bir cam şişeden çıkan yangında hayatını kaybeden her canlıdan, bu olayın etkileyeceği her doğal olay ve gelecek neslin yüzleşebileceği her sorundan sorumluyuz. Eğer hareketlerimizin sorumluluğunu almıyorsak da kişiliğimizin olması gerektiği gibi oturmadığı anlaşılır. Bizim başka ülkeleri yok etmek, onlara zarar vermek için attığımız bombaların çevreye verdiği tahribat, eğer nükleerse son verdiği yaşam içimizdeki bu kötülüğün mükemmel bir yansıması. Bunu yapanların vicdanı da oralar kadar cansız, çorak ve boş. Bunlar gibi yüzlerce, binlerce örnek verilebilir insanların kötülüğünün toplumsal etki ve yankılarına. Ancak sanıyorum ki bunlar yeterli olacaktır. En azından kendimizi biraz sorgulamamız, zaten farkında olduğumuz durumun düzelmesi ve elimizden geleni yapmamız için. Kısacası, The Walking Dead dizisinin ana fikrinde de olduğu gibi “Ölüyle savaş, canlıdan kork. ”. Bize anlatılmak istenen şey bu, bir canavarın bizim için insandan daha büyük bir tehdit teşkil etmediği. Bizim ölümden, karanlıktan ya da olmayan ancak varlığından şüphe duyulan doğaüstü varlıklardan korkmamız çok yersiz. Hele ki dünyanın en tehlikeli ve en çok kötülük potansiyeline sahip canlısından 7 milyarıyla aynı yeryüzünü paylaşırken. Kendimize en büyük zararı verebilecek canlı yine kendimiziz. Bu büyük kötülükler her ne kadar geçmişte yaşanmış olsa da gelecekte de hâlâ yaşanabileceği günlük hayatımızda karşılaştıklarımızla sürekli gözler önünde. [2] Bizim için en iyi seçenek ya da çözüm ise, bu olası olayları ahlaki değerler, bilinç ve vicdanımızla elimizden geldiğince kontrol altında tutmaya çalışıp iyi işlere odaklanmak olacaktır. Kaynakça: [1]:http://images.amcnetworks.com/amc.com/wp-content/uploads/2015/10/the-walking-dead-episode-601-daryl-reedus-post-1600x600.jpg [2]: http://www.cafepress.co.uk/mf/85720874/daryl-dixon-wing_sticker KAÇMAK Kaçmak. “Unutursam Fısılda” filmin aklımda çağrıştırdığı ilk kelime. Ama sorundan veya kızmış bir baba veya anneden kaçmak değil. Hayatını kendi eline almak için kaçmak, hayalleri için, bazı insanların çoktan belirlenmiş olduğunu söyledikleri kaderden kaçmak. İronik bir şekilde aynı zamanda cesaret örneği. Evet ironi çünkü kaçmak normalde korkaklığın, zayıflığın göstergesi değil miydi? Ama ‘ya sen ya hiç’ durumunda kaçmak, büyük bir yürek ister. Ne diyebilirim ki, Çağan Irmak önceki eserleri gibi bu eserini de harika bir şekilde yaratmış. Anne ve babasının sözünden çıkmayan çocuk, onların yükünü çeken ve onları bağrına basan abla, sevdiği adamı küçük kız kardeşine kaptıran kız, ‘acıların kadını’nı yaşıyan kadın, benim için bastırılmış kadındı, ailesinin öfkesinden ve çevresinin ağzından korkan kadındı. Bileğine bağlı görünmeyen zinciri koparamıyordu. Ve gene bana göre, her ne kadar acımasızca düşünsem de, sevdiği adamı hak etmiyordu. Tutkuyla, aşk ilk başta çabuk karıştırılırmış ama tutku zamanla bitermiş. Her zaman böyle söylendi bize. Küçük kardeş müziğe karşı olan tutkusu çok büyüktü, kocasına kara bir şekilde aşıktı. Müziğe olan tutkusu sayesinde kocasının yokluğundaki, aşkın acısından kurtulmuştu. Tutku aşkı nasıl bastırırdı? Ama asıl soru başkaydı, neden ben aşkı sadece insana indirgemiştim. Müziğe de aşık olunabilirdi, filmin karakteri olmuştu. Ayrıca ablasının büyüklük örneğini sadece iki yerde hissettim diyebilirim biri küçükken sokakta top oynayan küçük kız kardeşini kurtardığında, diğeri filmin güzel sonunda. Kardeşine olan öfkesi ve kini yüzünden o acımasız davranışları bitmek bilmiyordu sanki. Sevgiden eser yok sanıyordum, ama aslında altta bir yerlerde saklıymış. Bence Çağan Irmak sadece harika ve duygusal bir hikaye yapmadı aynı zamanda duyguların ve düşüncelerin birer buz dağı olduğunu gösterdi, onların görünmeyen taraflarını çıkardı. Duyguların nasıl maskeler taktıklarını, başka kimlik aldıklarını anlamlandırdı. Başka önemli konu ise, hayatta ‘nasıl’ sorusu ‘ne kadar’ sorusunun yerine geçmesiydi. Hayallerin gerçekleştiği bir hayatı yaşamak. Kimisi için şöhretin ve paranın önemli olduğu, onlara öncelik verilen veya sadece mutlu olmanın tek amaç olduğu hayatı yaşamak. Veya senin için edepli, uslu ve namuslu olduğunu söyleyen bir avuç insanla yaşamak. Hepsinin sonu aynı olsada, hiç birinin o sona giden yolu aynı değil. Kırbaç izlerini içten içe severek taşıyarak yaşamanın hayallerinin peşinden giderek yaşamanın arasındaki fark uçurumlarla tarif edilir. Hani derler ya “bırak gitsin, dönerse senindir” ama aslında sımsıkı sarılmak ve hiç bırakmamak, değerlerini hiçe sayıp ailene karşı gelmek, kötü ve hayırsız olmak o uçurum kadar fark için değer. Abla korkaktı, küçük kardeş cesur ama başka bir nokta daha var. Küçük kardeşin yanında sevdiği adam, büyük olma hayalleri vardı, her zaman ufak işler çevirirdi. Ama abla yalnızdı, büyük olmanın getiresiyle daha büyük sorumlulukları vardı. Kimilerine göre bu bahane veya engel değil. Ama o dönemde ve ortamda yaşamak, insanın tek endişesi milletin kendileri hakkında düşünceleri, onlar için kullandığı sıfatlardı. Bence zincirin kendisi oluşturan bunlar aynı zamanda toplumun ahlaki yapısına da değiniyordu. Değişen zaman aynı zamanda değişen değerlermiş. Eskiden gençlerin yozlaştığını düşünürdüm, her ne kadar bende bir genç olsamda, ama şimdi sadece baktığımız pencere ne kadar büyüyorsa, bizi bağlayan zincirlerin azaldığı, o kadar gelenekten uzaklaştığımızı ve o kadar evrensel bir kavrama yaklaştığımızı anladım. Değerlerimizi yitirmek elbette kötü hissettiriyor ama zincirlerin oluşturduğu görünmez hapishaneye karşı bu evrenselliği yeğlerim. Gözlerimiz Açıkken Görememek Hiç kısa süreliğine bile olsa durup etrafınızda olan bitene gözlerinizi ve kulaklarınızı tam olarak açmayı denediniz mi? Hiç size söylenen, gösterilenlerin arkasındakileri görmeye çalıştınız mı? Yoksa siz de çoğunluğun yaptığı gibi klasik bahanelerin ardına mı saklandınız bu zamana kadar? Her gün birbirinden farklı ve özel olaylarla karşılaşıyoruz ancak şaşırmalarımız bitmiş artık, sormuyoruz gökyüzüne bakıp buranın ötesinde ne var diye. Bir fanusun içinde gibiyiz aslında sadece çok büyük ölçekli olanından. Bir kitabın harfleri gibiyiz, tek görebildiğimiz şey iki yanımızda bulunan diğer harfler ve solgun kitap sayfaları. Bunun ötesindekiler bize tamamen yabancı, yazarımızı tanıyabilmek hatta tahmin edebilmekten bile çok uzağız. Truman Show artık biz ​ ​sorgulamayı ve düşünmeyi bırakmış zavallı insancıkları tekrar düşünmeye yönlendirebilecek, etrafındakilere biraz olsun farklı bir gözle bakmasını sağlayabilecek bir film. Truman evli hepimiz gibi sıradan bir insan, ancak onun için yaratılmış sahte dünyasından bihaber çevresindeki herkesin, karısının bile kendi rolünü oynadığı, hayatının 30 yılını bakarak ama görmeyerek geçirmiş bir adam. Aslında bizim hayatımız da Truman’ın hayatından benzerlikler içermez mi? Bize de Truman’a yaratılan sahte dünya gibi bir cennet yaratıldığını, gerçek hayattaki her türlü suçlardan, kötülüklerden ve tehlikeden arındırılmış bir ortamda konforlu ve güvenli bir yaşam sağlandığı, ancak bu sırada yaşamımızın her alanına kısıtlamalar getirilerek bizlerin özgürlükleri gasp edilmekte değil midir? Sözde iyi niyet vardır bunun arkasında, her şey biz küçük Truman’lar içindir. İşte bize vaat edilen bu muhteşem cennete ulaşma yolundan sapmamamız için aynı şekilde Truman’a da yapıldığı gibi küçüklüğümüzden itibaren bilinçaltımıza belli korkular, yasaklar, tabular işlenmiştir. Ne zaman gerçeğe ve kaderimize yelken açmaya karar verirsek Truman’ın başına geldiği gibi, çocukluğumuzdan beri bilinçaltımıza yerleştirilen bu korkularımızı depreştirip vazgeçmeye zorlayacak suni fırtınalar ile karşılaşacağımızı biliyoruz. Bu yüzden gemimizin batacağı korkusuyla yelkenlerimizi çekmeye bile yeltenmiyoruz. Truman’a parçası olduğu hayatın bir oyun, bir televizyon programından ibaret olduğu gerçeğini fısıldayan sevdiği kız hakkında Truman’ın inanmamasını sağlamak için verilen hükümler ise ürpertici: “inanma o bir şizofren”. Verilen bu hükümler kendi hayatlarınızdan bir şeyler ifade etmiyor mu sizlere? Ne zaman aramızdan biri çıkıp bu kalıplaşmış olguları reddetse aynı damgayı yiyip aynı şekilde susturulmamış mıdır? Ne yazık ki kimse bu konuda kendi düşüncesinden başka bir düşünceyi kabullenmek hatta duymak istemiyor çünkü aslında kendisi de için için korkmakta, ya haklıysa? Kimse sorgulamıyor, herkes bakıyor ancak hiçbirisi görmüyor, her şey sıradan, her şey kabullenilmiş şaşırtmıyor artık hiç bir şey bizi, ne deniyorsa onu kabulleniyor sanki en doğrusu oymuş gibi sahipleniyor. Fikrimce bizi sorgulamamaya iten en büyük etmen okuldur. Bu iddiama ne kadar asıl okullarda sorgulamak öğrenilir diyerek karşı çıkacak insan olsa da kesinlikle böyle değildir. Okullar koyunlar yetiştirir, sorgulamayan sadece öğretilen ve emredilen şeyi yapabilme kapasitesine sahip insanlar ortaya çıkartır. Okullar ülkelerin gerçek sahipleri tarafından kontrol edilir, peki bu sahipler neden yaptıkları şeyleri sorgulayan ve kendilerine karşı çıkan bireylerle karşılaşmak istesin? Aksine istedikleri şeyleri ne kadar kolay kabul ettirirlerse bu o kadar iyidir. Hepimiz lise yıllarımızda birçok şeyi merak edip sorular sormuşuzdur. Ancak kendimden örnek vermem gerekirse bunu neden öğreniyoruz veya bu neden böyle diye sorduğumda aldığım cevap hep bunu “böyle kabul ediyoruz” olmuştur. Bir kere sorarız, bir kere daha sorarız ancak bir süre sonra kabullenmeye başlar ve sorgulamaktan vazgeçeriz. İşte sorgulamamanın temelleri burada atılır. Bir süre sonra hayatımızda karşımıza çıkan şeylere de böyle davranırız. Onları böyle kabul ederiz. Sözlerimi noktalamam gerekirse filmdeki bir sahneyle bitirmek isterim. Truman’ın sahte dünyasının yönetmeni korkularını yenerek suni fırtınayla mücadele ederken Truman’a hüzünle bakar ve sorar: “ Truman, nereye gidiyorsun?”. Gerçeğe, tabiki gerçeğe, sürprizlere açık, özgür kaderinin efendisi olacağı gerçek dünyaya, sadece aktörlüğünü değil, yönetmenliğini de üstleneceği gerçek hayatına.. Korkunun Çocuk Hali İnsanoğlu ömründe adının önüne eklenecek birçok sıfat ile karşılaşır. Bunlardan bazıları gurur verici bazıları ise aşağılayıcı olabilir; ancak insanı o tanımladığımız kötülüklerinden uzak ve saf kılabilecek büyülü sıfat, iki dudağın arasında kaybolduktan sonra benliğimiz tamamen değişir ve bizi tanımlayacak her sıfat birbirinin bir benzerine dönüşür. Masumiyet… Doğduğumuz anda üzerimize yapışan ve hiç beklenmedik, hiç istemediğimiz bir anda kaybolup giden bir garip hal. Çocukluğumuzun en değerli parçası belki de. Ve tadıverdiğimiz o ilk korku dolu anlar ile süslü anılarımız, masumiyetimizi hala koruduğumuz güzel günler. İşte bu günlerin birer yansıması olan Stephen King uyarlaması It (2017), çocukluğumuza bizi geri götürüp, kaybettiğimiz masumiyeti hatırlatıyor. Teknolojinin hayatımızı henüz ele geçiremediği, çocukların evlerine ancak akşam vakti döndüğü o güzel ve eğlenceli 80’ler atmosferi eşliğinde, toplumdan dışlanmış ve de ailelerinden şiddet gören yedi farklı çocuğun hikayesi çıkıyor karşımıza. Henüz küçük yaşta kazanılan korku ve çaresizlik, maalesef ki bizlere yabancı gelmiyor. Film boyunca kendi acı deneyimlerimiz aklımıza gelirken, sarı ve turuncu renkler ile içimizi ısıtan ambiyansın gittikçe karanlık tonlara büründüğünü görüp kasvetleniyoruz. Ancak akabinde ortaya çıkan güleç yüzler, her şeye rağmen gülümsemeyi başarabileceğimizi fark ettiriyor bizlere. Çocukların o güçlü duruşu ve yetişkinlerin acımasız dünyalarına boyun eğmeyişleri, birlik olup güçlü kalmayı başarabilmeleri ile mutlu oluyoruz. Elbette ki olaylar hiç beklemediğimiz şekilde gelişiyor ve King’in o sonu belli olmayan, karanlık ve bir o kadar da korkutucu atmosferi içinde kaybediyoruz kendimizi. Hiç hatırlamak istemediğimiz karanlık anılar, fobiler ve de takıntılar karşımıza çıkarken, korkunun en saf halini alan komik bir palyaço metaforu eşliğinde filme hayran kalıyor ve de büyüleniyoruz. Ne var ki filmin güzelliği tek başına yeterli olmaktan çok uzak bir biçimde, bizi derin ve günlük yaşamın yoruculuğundan aklımıza gelemeyecek kadar uzak konuları düşündürmeye itiyor. En azılı korkularımızın kılığına giren palyaçonun, isminden fazlasıyla uzak bir biçimde, eğlence sembolü olarak temsil edilmeyip, korkutucu bir mit halini alması yeterince ilginçken, sahip olduğumuz korkuların çocukluğumuzda kazandığımız acı tecrübeler sayesinde oluştuğunu fark edip, korktuğumuzda hala çocukluğumuzdan kalan bir parça masumiyetin varlığını düşünüyoruz. Kaybettiğimizi sandığımız masumiyetin en savunmasız olduğumuz anda çıkıvermesi ne kadar hüzünlü olsa da, içinde bulunduğumuz keşmekeşin varlığından bir an olsun sıyrılmamızı ve de olabilecek en saf korkuyu hissetmemize sebep oluyor. Ve bir anlığına bile olsa, çocukluğumuza geri dönüyoruz. Süper egomuzun bize söz geçiremediği ve toplumun oluşturduğu tüm normların geçerliliğini kaybettiği o dehşet verici anların içine girmek belki de asıl istediğimiz. Eğlenceyi temin etmesine karşın korkunun her türlüsüne ev sahipliği yapan lunaparklar ya da garip bir biçimde tekrardan görmek istediğimiz kabuslar gibi belki de. İşte klasik bir korku filminin sahip olabileceği birçok klişeyi içinde barındırmasına karşın fazlasıyla içten ve de bu filmlerinin aksine hikaye teması oldukça kuvvetli olan It (2017), bizim o ara sıra tatmak istediğimiz masumiyeti ve beraberinde getirdiği korkuyu yeniden ve hiç yaşamamışçasına keşfetmemiz için harika bir seçim. Artık çocuk olmamanın verdiği dayanılmaz monotonluk ve omuzlarımıza yüklenen sorumluluk duygusundan üç saatlik de olsa kaçmak, çocuk gibi korkmak, çocuk gibi sevinmek ve en sonunda da tıpkı çocuklar gibi umarsızca ağlamak, bu yorgun bünyelere oldukça iyi geliyor. Kendi endişelerimiz ve nevrozlarımızın aksine garip dans hareketleri ile çığlık atarak üzerimize doğru koşan bir palyaço görmek, bizi gerçek dünyanın griliğinden koparıp, rengarenk ve bir o kadar da karanlık hayal dünyasına sürüklüyor. Tıpkı bir çocuğun aklı ve de sahip olduğu masum korkular gibi. Kaynakça; - It (2017), New Line Cinema Meryem Demirtuğ YAŞA(YAMA)MAK Başkalarının hayatlarına dokunabilen insanlara karşı hep hayranlık duymuşumdur. “Hayata dokunmak” tan kastım sadece bir insanın hayatında yer almak değil, onun hayatına yön vermek. Çünkü kelebek etkisi diye bir şey var ve buna göre küçük gibi görünse de aslında her eylemin, sözün, hatta bakışın diğer insanlar için önemi çok büyük olabiliyor. Bu yüzden de insanlar hayatlarının belli anlarında, yolların çatallaştığı o noktada sizden yardım isteyebiliyorlar. İşte ben o insanlara hiç yardımcı olamam, ne sağdan git diyebilirim ne de soldan. Çünkü o kişi belki de beni dinleyip hayatının en büyük hatasını yapacak ve benim de doğal olarak bunda payım olacak. İşte bu korkum yüzünden bir kelebeğin yaptığı etkiyi bile yapamam. İşin kötü tarafı ben kendi hayatım hakkında karar alırken bile hep bu şekilde çekimser davranırım, ne sağdan gidebilirim ne de soldan. Çoğu zaman başkalarının benim yerime karar vermesini izlerim, hani şarkıda diyor ya: “Rüzgarların önünde kuru bir yaprak gibi sürükleneceksin” işte benim hayatım da aynı böyle sürüklenmekle geçiyor. Bu pasifliğimin tek iyi tarafı işin sonunda mutsuz olursam dönüp “Senin yüzünden oldu!” diyebileceğim birileri olması ya da “Kader böyleymiş” diyerek teselli bulabilmem herhalde. Ama sorun şu ki bunlar benim yaşadığım mutsuzluğu hiçbir zaman eksiltmeyen, bu mutsuzluğa kalıcı çözüm olmayan, teselli kılığına girmiş, ruhumdaki sökükleri kapatmaktan aciz ​yamalardan başka bir şey değil. Bazen düşünüyorum da belki de bu çekimserliğimin altında yatan sebep geçmişteki kararlarımın sonuçlarının benim açımdan hiç de iyi olmamasıdır. Çünkü bana öyle geliyor ki ne zaman iki şey arasından birini seçsem hep yanlışı seçiyorum ya da ne zaman bir risk alsam hep hata yapıyorum. Hayat bu sonuçta, bazı noktalarda ya siyahı ya beyazı seçmem gerekiyor; grinin esamesi bile okunmuyor. Ama ben siyahın veya beyazın sonunda ne olacak bilmek istiyorum, bilemediğim için de biraz ondan biraz bundan olsun istiyorum, griyi seçmek istiyorum. Tabii ki olmuyor bu da. Yama sayısı da artıyor haliyle. Hatta bazen hiçbir şey yapmasam bile hata yapıyorum çünkü bir Sartre’ın da dediği gibi “Her seçiş bir vazgeçiştir.” yani ben de ya seçerek ya da vazgeçerek bir şekilde yanlışı buluyorum. İşte soru da burda can alıcı hale geliyor: Ben kendi seçimlerimi doğru dürüst yapamazken, kendi hayatıma dokunamazken, nasıl başkalarının kararlarını etkileyip onların hayatlarına dokunabilirim ki? “Neden bu kadar takıyorsun ki başka insanların hayatlarını etkilemek meselesini?” diyebilirsiniz ama bence insanın var oluşunun bir sebebi olmalı. Eğer bir insan suya sabuna dokunmadan yaşayagelmişse, hayatta hep yüzeysel ilişkiler kurmuşsa, çevresindeki hiçbir şeyi değiştirememiş ya da değiştirmeye çalışmamışsa, öldüğünde arkasında anlamlı bir iz bırakamamışsa; bu insan için yaşamış denebilir mi? İnsan ki kendi kaderini, başkalarının kaderini, millletlerin kaderini değiştirebilme kudretine sahip bir varlıkken o da değişimden korkup elini taşın altına sokmaktan çekinirse dünya nasıl bir dünya olur? Her insanın yaşadığı şekilde yaşamak, ​yaşamak ​mıdır? Erdem Bayazıt bir şiirinde “Yok gibi yaşamak bu kalkıp kurtulmak gibi kalabalıktan” (Bayazıt 58) diyor. Elimizde var olan yegane gerçeği, hayatımızı “yok gibi” yaşamayalım istiyorum. Belki çok önemli bir etkisi olmayacak ama ufacık da olsa bir şeyleri değiştirelim, en azından bunun yolunda çaba sarf edelim istiyorum. Şöyle bir silkinelim, ölü toprağını üzerimizden atalım, bir işin ucundan da olsa tutalım, başımızı kaşıyacak vaktimiz olmasın istiyorum. Artık aklımızdaki bahanelerden, gönlümüzdeki yılgınlıklardan, ruhumuzdaki yamalardan kurtulalım istiyorum. Artık kararlar alalım, kararlar verelim istiyorum. Hatta başkalarının kararlarında etkili olalım, onlara yol gösteren olalım istiyorum. Sizi bilemem ama ben başkalarının hayatlarına dokunmak istiyorum. Ben kendi hayatıma dokunmak istiyorum. Ben artık ​yaşamak​ istiyorum! Kaynakça Bayazıt, Erdem. ​Şiirler​. İstanbul: İz Yayıncılık, 1997. Baskı Müren, Zeki. ​Sen Kimseyi Sevemezsin​. Emre Grafson Müzik, 1991. Plak “Vikisöz”, ​wikiquote, ​y.y., 6 Ocak 2017. Web. 14 Şubat 2018, https://tr.m.wikiquote.org/wiki/Jean-Paul_Sartre Anadolu’nun Gölgesi Aslına bakarsak kitap okuma alışkanlığım küçüklüğümden beri olmadı. Fakat bu kitabı okuduktan sonra sanıyorum ki hayatımda yeni bir alışkanlık daha edineceğim. Hani bazen derler ya “Bu kitap insanı kitap okumaya başlatır cinsten.” Aynen de böyle bir kitaptı “Peri Gazozu”. Ülkemizin sorunlarından, Anadolu insaninin naifliğinden, yıkılmaz tabularımızdan bir kesit. Türkiye’nin Batı kısmında doğup büyümüş biri olarak ülkemde bizim dışımızda nasıl hayatların var olduğunu gördüm, hissettim. Biraz da pişmanlık duydum okurken. Çünkü benim hayatımda yaşadığım acılar o insanlarınkinin yanına bile yaklaşamıyordu. Ne olursa olsun şükretmeli bazen insan dedim kendi kendime kitabi okurken. Anadolu insanının masumiyeti ve bazı insanların dünyada olan bitenden bihaber oluşu beni gerçekten çok etkiledi. Bilinen bir gerçek var ki ülkemizde törelere , dogmatik bilgilere ve yıkılmaz tabulara göre yaşayan binlerce insan var. Eserde de yazar bunu şaşkınlıkla dökmüş kelimelere. Bir doktor olması doğal olarak onun bin bir turlu insanla muhattap olmasına imkan sağlamış. Bu yaşanmışlıkları okumak da bir nebze okuyucuyu kendini yazarın yerine koyma fırsatı sağlıyor ve tam olarak olmasa da yazar gibi hissettiriyordu. Yazar bazı öykülerinde 82 darbesi döneminin Türkiyesi’ni ortaya koymuş. Çektiği acılar, kaybettiği dostları onu olgunlaştırmıştır ve daha da güçlendirmiştir diye düşünüyor insan. Dönem hakkında çok fazla bilgim olmaması da benim için bir fırsattı aslında. Çünkü kitap birebir yaşanmış hikayeleri sunuyor ve dönem hakkında analiz yapmayı kolaylaştırıyordu. Yazar kitap boyunca isyan ediyor birilerine ve bunların sorumlularına. Hak veriyorum ben de söylediklerine ve anlatmaya çalıştığı mesajlara. Çünkü insanın kendini ifade edemeden bir güç tarafından yargılanması ve bunun kaba kuvvetle halledilmeye çalışılması üzücü ve küçük düşürücü bir durum gibi geliyordu bana kitabı okurken. Yazar kelimelerinde isyanı dile getirdikçe içimden benim duygularım da kabarıyor ve ne kadar şanslı olduğumu bir kere daha hatırlayıp bulunduğum duruma şükrediyordum. Yazarın karakterlerle arasında geçen hikayelerde etkilemişti beni. Birçok karakter vardı eserde. Ama babasıyla arasında geçenlere daha fazla yer ayırmıştı. Yazar her zaman büyük hayranlıkla bakmıştı babasına. İlkokul mezunu olmasına rağmen araştırmayı, okumayı bırakmayan bir adamdı o. Bu bölümleri okurken kendi babam aklıma gelmişti. Benim babam da çok etkileyici bir kariyeri olmamasına rağmen her zaman kendini geliştirmeye çalışan bir kişi. Bu yönden kitap beni daha da içine çekmişti ve kendimi onun yerine koymam daha da kolay olmuştu. Aslında hayatı kazanmanın ve hayattan mutlu olmanın her zaman üniversite diplomasından veya etkileyici bir kariyerden geçmediğini fark etmiştim. Bahsetmem gereken ve beni etkileyen bir diğer konu da kitabın nostaljik bir tarzının olması. Eski dönem Türkiyesi’ndeki Anadolu insanının naifliğini ve bazı değerlerimizi kitapta bulmak çok hoşuma gitmişti. Günümüz dünyası ile karşılaştırdığımızda kitaptaki çevreyle aradaki farklar uçurum gibi görünmüştü bana. Eski zamanı deneyimliyor olmak da kitabın beni içine çektiği bir diğer unsurdu. Yazarın annesinin oğlunu iyileştirmek için uyguladığı ‘koca karı’ yöntemleri beni hem gülümsetmiş hem de kitaptaki sıcaklığın farkına varmama yardımcı olmuştu. Yazar doktor olması doğal olarak onun farklı insan tipleriyle tanışmasına ve onlarla diyalog kurmasına sebebiyet vermişti. Zamanın zor koşullarından ötürü ve doktora olan ihtiyacın fazla olması onu derin bir iş yükünün altına sokuyordu. Kimi zaman muayenede görev alıyor kimi zaman da otopsilerle ilgileniyordu. Beni etkileyen kısım da otopsi raporunu yazma kısımlarıydı. Başlarda biraz ürkmüştüm çünkü yazar bunu basit bir şey gibi tanımlıyor çok üzerinde durmuyordu. Bu durum doktorların psikolojisini anlamamda yardımcı olmuştu. Duygusallığı bir kenara bırakıp işine yoğunlaşma fikri hiç bana göre değildi çünkü. Verilmek istenen mesaj bu değildi belli ki ama her insan kitaplarda kendine göre bir şeyler çıkartır ya, benimki de o hesaptı sanırım. Peri Gazozu okuyucunun içinde kendine göre birçok şey bulabileceği bir eser. Bir nefeste sular seller gibi okunan ve sürükleyici yapıt. Ayrıca yazar vermek istediği mesajları gayet net bir şekilde aktarıyor okuyucuya. Diliyorum ki bu ve bunun gibi eserler yıllar boyunca birçok okur tarafından okunur ve biz de verilmek istenen mesajlara kayıtsız kalmayıp elimizi taşın altına sokabiliriz.. Ege Pürtük Mert Erkul 21602106 Kafamızdaki Yasalar ve İnançlarımızın Etkileri Kafamdaki kısıtlamalar, sınırlar ve kendime koyduğum yasalar sadece beni mi ilgilendirir? İç dünyamda olup bitenlerin, inançlarımın toplumsal bir boyutu var mıdır? Soğuk bir kış gecesi Çocuk Yasası’nı okurken on yedi yaşındaki bir çocuğun hayatıyla ilgili cesur kararını okuduğumdan beri bunları sorgularken buluyorum kendimi. İnançlarımın şekillenmesinde toplumun etkilerinin farkında olmama rağmen bu toplum algısının kimler tarafından şekillendirildiğini hiç düşünmedim. Sonradan fark ettim ki, halkın bir parçası, geleceğe ışık tutan bir genç olarak toplum algısının inşa edilmesinde herkesle birlikte bir kaç tuğla da ben atıyormuşum meğer. Bütün bunları göz önünde bulundurduğumda sapkın düşüncelere sahip, etik değerleri oturmamış insanların da bu temelin atılmasındaki etkilerini düşünüp ürkmeye başladım. Üstümüzde bu denli etkili olan, davranışlarımızı ve kararlarımızı belirleyen normların yaratıcıları maalesef ben ve etrafımdakilerden çok gözü dönmüş fanatikler. Dini mücadele adı altında cinayetlerin işlendiği, evlerin yakıldığı bu dünyanın bir parçası olmama rağmen inançların barındırdığı tehlike ve potansiyele gözlerim yıllarca kapalıydı. Bu tür olayların kaynağı benim için tedavi edilmesi gereken bir hastalık, bir türlü sonu gelmeyen cehaletti. Ancak kaynağın sadece bireylerin hayat felsefesi olduğunu keşfetmem, benim için göreceliliğin olmadığı tek yerden şüphe duymama sebep oldu; kendi kafam. Fark ettim ki, saf gerçeklik olarak kabul ettiğim kurallarımı o kadar normal görüyordum ki, doğru ve yanlış kavramları kendi inançlarım söz konusu olunca anlamsızlaşıyordu. Kendi doğrularımın bir başkası için delilik olabileceği ihtimalini göz ardı ederek yaşadığımı düşününce Adam’la ortak bir noktamızı bulmayı başardım. Herkes gibi biz de inançlarımız doğrultusunda hareket edip, kafamızdaki kuralları takip ediyorduk. Bu, aslında hepimizin hem en güçlü hem de en zayıf noktasıydı, inanç denizimizin içinde o kadar derinlerdeydik ki ne dışarıdaki gerçekliği görebiliyorduk ne de boğulduğumuzu fark edebiliyorduk. Ülkemde kaos yaratan insanların hayat felsefelerini göz önünde bulundurduğumda derinlerdekilerin aynı zamanda toplumu en çok etkileyenler olduğu kanısına vardım. İçimizi yakan cinayet, tecavüz ve soygun haberlerinin hepsinin arkasındaki insanlar kendi inançları ve doğruları yüzünden kör olmuş kimseler değil miydi zaten? Bunları düşününce kendi doğrularımı yaşarken başkalarında derin izler bırakmaktan korkmaya başladım. Ailem, arkadaşlarım ve sevdiklerimi bilinçsizce kötü etkiliyor olma ihtimalim beni yeterince gererken bir yandan tanımadığım insanlara yapılan zulümlere sessiz kalarak katkım olduğunu düşünerek endişeye boğuldum. Bu bağlamda bence inançlarım sadece bana huzur kattığı ve insanlara somut faydalar sağlamama destek olduğu sürece güzel. Bu zorlu empati maceramda değişik duygular yaşarken içine dalıp çıktığım düşüncelerin ve soruların kafamda toparlanması zaman aldı ancak en sonunda kendime doğru dersleri çıkardım. İlk defa kendimi ve doğru bildiklerimi sorguladım ve benim de herkes gibi inançları için yaşayan bir birey olduğumun farkına vardım. Ayrıca öğrendim ki her ne kadar din ve inanç kavramlarının bireyin iç dünyasının bir parçası olduğuna kendimizi inandırmaya çalışsak ta bu kavramların sosyal boyutları göz ardı edilemez. Kendimize getirdiğimiz kısıtlamalar, koyduğumuz sınırlar ve kafalarımızdaki yasalar toplum düzeninin işleyişini şekillendirmekle kalmayıp, etik, yasal ve sosyal bir sürü sorunu ve sorumluluğu da beraberinde getiriyor. Bu açıdan düşününce içinde diğer insanlara veya kendime zarar vermenin bulunmadığı bir dini inanç ve kültürle yetişmediğim için çok şanslıyım. İnançlarımız, kişiliğimiz, toplumdaki yerimiz ve dünyaya bakış açımızın temeli. Bu durumun tehlikeleri yüzünden ne kadar derinde olursak olalım arada bir kafamızı sudan çıkarıp dışarıdaki gerçekleri görmeliyiz. Bu, hiçbir zaman yüzememek anlamına gelse bile. Kaynakça McEwan, Ian. Çocuk Yasası. YKY, 2014. Ömer Kağan Aygün 21102995 AHLAKSIZLIĞIN ESTETĠĞĠ Füruğ Ferruhzad’ın Ģiirlerini bir araya toplamıĢ bu kitabın adı; kitabın içinde de yer almıĢ olan “Ġnanalım Soğuk Mevsimin BaĢlangıcına” Ģiirinin bir dizesidir aslında. Füruğ Ferruhzad yalnızca Fars Ģiirinin değil, bir coğrafya belirtme gereği duymaksızın bütün günümüz Ģiir dünyasının önemli bir parçasıdır. Bir kadındır, ama onu bu kadar özel kılan sadece Ģiirin bir cinsiyeti varmıĢçasına genellikle erkekler tarafından icra edilen bir sanat olması değil, onun bir birey olarak; Füruğ olarak kendini inanılmaz bir akıcılık, pürüzsüz bir ifade ve doğallık içerisinde anlatmasıdır. Bir Ģeyleri anlatmak, gerçekleri insanların duymak isteyeceği bir “Ģey” haline getirmek zaten herhangi bir yerde zordur, ancak bunu ayrıca Ġran’da bir kadın olarak baĢarması takdir edilesi. Zaten bu kendini anlatma, aĢkı ve gerçekleri yazma serüvenini çok da “yarasız” atlatmıĢ diyemez kimse. Çünkü; “Büyük bir zevkle günah iĢledim, ateĢ gibi sıcak bir kucakta” dizeleri daha sonraları onu mahkeme kararı ile kendi çocuğundan ayırmaya kadar götürmüĢtür. Ġran Ģiirinde baĢkaldıran bir ses olarak Ģiirlerinde çokça zevk, günah, aĢk, kadın, beden, umut, umutsuzluk kavramlarını iĢlemiĢtir. Dili o kadar çıplaktır ki, doğal olan hiçbir olguyu “kibarlaĢtırmak” veya “yumuĢatmak” için özenli, “ahlaklı” kelimeler seçmeye çalıĢmamıĢtır. Ġnanalım Soğuk Mevsimin BaĢlangıcına Ģiirindeki Ģu dizeler bile dilin o bahsettiğimiz çıplaklığını göstermeye yeter sanırım; sahip olunan beden, dünyanın varoluĢundan bu yana yapadurduğumuz eylemler sanki ayıp ĢeylermiĢçesine maskelenmemiĢlerdir: “niçin bakmadım? annem o gece ağlamıĢtı sanırım benim acıya ulaĢtığımı ve dölün biçimlendiği gece benim akasya baĢaklarına gelin olduğum gece isfahan'ın mavi çini tınlamasıyla dolduğu gece ve benim yarı yanım olan kimse, benim dölümün içine dönmüĢtü ve ben onu aynada görüyordum ayna gibi duru ve aydınlıktı ve ansızın çağırdı beni ve ben akasya baĢaklarının gelini oldum. annem o gece ağlamıĢtı sanırım.” Füruğ Ferruhzad kadın veya erkek bedeninin, aĢkın, tutkunun, insana ve doğaya ait bu Ģeylerin “ayıp” olarak etiketlenmesinden rahatsızlık duymuĢ ve bu rahatsızlığını kendinden gelen bir estetiklik içerisinde ifade etmiĢ bir “romantik feminist”tir. Çoğu zaman bize aĢktan, tutkulardan da bahsetmiĢ de olsa, kimi zaman Ġran’daki ve hatta genel olarak dünyadaki sosyal gerçekleri de her zamanki sert diliyle eleĢtirdiği dizeleri vardır: “kuĢ sadece bir kuĢtu kuĢ, ne koku, ne güneĢ ah, dedi bahar gelmiĢ ve eĢimi bulmaya gideceğim ben kuĢ sofanın kenarından uçtu, bir haber gibi uçtu ve gitti kuĢ küçücüktü kuĢ düĢünmüyordu kuĢ gazete okumuyordu kuĢun borcu yoktu kuĢ insanları tanımıyordu kuĢ havada tehlike ıĢıklarının üstünde bihaberliğin irtifasında uçuyordu ve mavi anları çılgınca deniyordu kuĢ, ah, sadece bir kuĢtu” Füruğ Ferruhzad’ın “sadece” bir kuĢu, aslında sizce de bize olmak istediği kuĢu, özendiği kuĢu, hayranlık duyduğu kuĢu iĢaret etmiyor mu aslında? Çünkü “sadece” bir kuĢ, insanların ondan aldıklarını almaz, insanları yargılamaz, ayırmaz ve parçalamazdı. Çünkü “sadece” bir kuĢun, sözde ahlak değerleri için öbür kuĢları, “ötekileri” cezalandırmaya, aĢağılamaya çalıĢtığı görülmemiĢti. Füruğ Ferruhzad’ın Ģiirlerindeki sertlik, eleĢtirellik ve alaycılık belki ilk bakıĢta görülmeyebilir, belki okumak için dizelerin en içlerine dalmak gerekir, çünkü Ġran gibi bir yerde bile evlilik dıĢı iliĢki yaĢamaya cesaret ettirebilecek kadar romantik bir kadındır, ve bu onun dilini maskelemese bile daha önce onun Ģiirini görmemiĢ bir insanı yanıltabilir. Yukarıdaki dizelerdeki baĢlıca kelimelere baktığımızda çok sert bir kelime göremesek bile eleĢtirisindeki sertlik çılgınca bir seviyededir bence. ġiirlerinde, en tutkulusunda bile hep bir hüzün vardır, ancak bu hüzünde hiçbir zaman vazgeçmiĢliği hissetmeyiz. ĠĢte o hüzün gerçek bir hüzündür. O; hüznü tercih etmiĢ daimi bir melankolik değil, hüznü getiren her Ģeyi karĢısına almıĢ bir savaĢçıdır. ġiirleriyle, hayattaki genel duruĢu ile, baĢkaldırının en estetik halidir. Erken ölümüne sebep olan trafik kazasından sonra, artık yaĢamayan bedeni bile rahat bırakılmamıĢ, cenaze namazının kılınmasına izin verilmemiĢtir. Gerçek sanat, gözünü kadın bedeni üzerinden “ahlak” bekçiliği yapan birtakım insanları korkutmuĢ, korkutacaktır da. Bir gün Tahran’a gitme fırsatı elde edilirse mezarına gidilip birkaç dize okunulası Ģairdir. İSİMSİZ YOLCU Kendime öyle yollar seçerim, kimsenin ayak basmadığı. Attığım her adımda akşam soyunur giysilerinden ağır ağır. Bense her köşesi yalnızlık dolu o soğuk gecelerde daha sıkı sarınırım kocaman montların içine. Biraz daha üşürüm uzaklaştıkça her saniye insanlardan. Yalnız kalırım bir süre sonra. Ne saatlerdir acıyan gözlerle bana bakan Ay ne de her notasında beni başka diyarlara sürükleyen besteler vardır artık. Sadece saatlerdir ruhumu kemiren yalnızlık ve ben… Yalnızlığın pençesinden kurtulma fikri her aklıma geldiğinde bir taş atarım düşüncelerimin engin denizine. O taş kaybolurken denizin dipsiz derinliğinde, ben de karanlığa karışırım sonunu bilmediğim yolculuklarda. Yalnızlığın her dakika yiyip bitirdiği ruhumla, sıcacık evinden gecenin şehre veda ettiği saatlerde çıkan, çocuklarının mutluluğu için çalışan bir babanın yüzüne tokat gibi çarpan soğuğun amansız bir mücadele içinde olduğu yürüyüşlerimin birinde, ruhumu ısıtan bir çift gözle karşılaştım. Kahvenin her tonundan o gözlerde her kaybolduğumda biraz daha eridi yalnızlıktan kaskatı kesilmiş kalbimdeki buzlar. Tekrar canlandı içimdeki çocuksu duygular. Ona sarıldığım her dakika biraz daha besledim ruhumun sevgiye aç hücrelerini. Gece saatler süren yürüyüşlerimizde onunla geceye karışmayı seviyordum. Dudaklarımdan süzülen her damla kanın sebebi olan soğuğun yerini yanaklarımı kızartan tatlı sıcaklık almıştı artık. Senelerdir yalnızlıktan kurumuş ve yapraklarını dökmüş ruhum ilkbaharda çiçek açmıştı. İki dudağının arasından çıkan her kelimede biraz daha yeşeriyordu kalbimin sevgi dolu bahçeleri. Hayatıma güneş gibi doğmuştu bakmaktan kendimi alamadığım o gözlerin sahibi. Yıllar boyunca bilinmezliğe doğru attığım her adımın, soluduğum her havanın bir anlamı vardı artık. Ardından sevgiyle dolup taşan ruhum birer birer yaprak dökmeye başladı. Oysaki mevsim sonbahar bile değildi. Ona her sarıldığımda ısınmıyor aksine daha da üşüyordum. Başta hevesle attığım her adım, çıktığım her yokuş; ayaklarımı kanatmaya, canımı yakmaya başlamıştı artık. Her güzel yolculuğun sonu gibi bizimkinin de sonuna yaklaşıyorduk. Bense günden güne beni bitiren bu gerçeklikten kaçmak için türlü yollar arıyordum. Çünkü bizim hikâyemiz basmakalıp ifadelere sığamayacak kadar özelken onu aynı sonun kurbanı olmaya iten sebep neydi? Sarıldığımda içimi biraz daha ısıtan o beden, yalnız ve öncekinden daha soğuk yolculuklarımın sebebi olmuştu artık. Artık bulamıyordum onu, yalnızdım ben. Cevabını bulamadığım her soruda biraz daha çürüyordu ruhum. Ruhumun karanlık köşelerini beslemek için şiirlere verdim ben de kendimi. Bir gün o sonsuz raflarda gezerken Rilke’nin dizelerinde buldum kendimi. Bir zamanlar âşık olduğum kadını hatırlatıyordu bana, şairin kaleminden dökülen her kelime. “Görürüm seni, gözlerimi söndürsen de; Duyarım seni, kulaklarımı tıkasan da; Gelir dururum sana ben ayaksız hem de, Seni ağızsız çağırının istediğim anda. Al kopar kollarımı dilersen, sanki Elle kavrarım seni ben yüreğimle; Atar beynim, yüreğimi sustursan da; Beynini yangına vermek istesen bile, Taşırım seni damarlarımdaki kanda” (Rilke 45). Ben kafamdan atmaya çalıştıkça o bir çift gözü, kalbimin en derinine işliyordu okuduğum her kelime. Okyanusun tabanına gömmeye çalıştığım sevgimin altında her seferinde biraz daha eziliyordum. Sevginin o ölümcül hançeri daha derine iniyordu, ben sayfaları çevirdikçe. Canımı acıtsa da her dize gözlerimi alamıyordum kitaptan. Ruhumun kuruyan yaprakları her şiirde oradan oraya sürükleniyordu. Okudukça okuyor, gözlerimi bir an olsun kırpmıyordum, ona ait duyguları tekrar hissedebilmek için. Okurken anlayabiliyordum tıpkı benimki gibi yazarın ruhunun iyileşmeye bırakılmış açık yaralarla dolu olduğunu. Kendi yaralarını kapatmaya çalışan Rilke, benim yaralarımın merhemi olmuştu bir anda. Ben de sevgi bahçelerimi kurutan o dudakları unutmak için bıraktım Rilke’nin dizelerine kendimi. “Ruhumu nasıl tutsam da, seninkine değmese? Nasıl aşırsam üstünden öbür şeylere ben onu?” (Rilke 77) Rilke’nin kaleminden dökülen her kelimede ruhum bir zamanlar yolculuklarımı anlamlı kılan kişinin sevgisinin esareti altındaki kafesinden kurtuluyordu. Ben sayfaları çevirdikçe şairin yıllardır kanayan yaraları kapanmaya başlamıştı, ruhumsa o soğuk gece yolculuklarında ağır ağır yol almaya… Görkem AYTEN KAYNAKÇA Rilke, Rainer. Uzak Gece Rüzgârı: Seçilmiş Şiirler. Çev. Tanıl Bora. İstanbul: Ayrıntı Yayınları, 2018. Baskı. Berkay Aydın 21401465 HAYATIN GÖLGESİNDE KALANLAR İnsan bazen kendine neden büyümek istemişim diye sorup duruyor. Aslında akla mantıklı da gelmiyor değil. İstediğin gibi hareket ediyorsun, dilediğin gibi gezip o imrenerek baktığın araba sürme zevkini tadabiliyor ve akşam ev ödevi yapmak zorunda kalmayabiliyorsun. Peki gerçekten büyümek iyi bir şey mi? Hayatın en meşakkatli kısmı olarak gördüğümüz bu ev ödevleri, gerçekten düşündüğümüz kadar zor mu? Evet çocuk, büyüdün ve karanlık dünyaya hoş geldin. Savaşlar, cinayetler, politik krizler ve en önemlisi de bu kaos ortamında bile ailen ve sevdiklerin için ayakta kalmaya çalışman… Akla, mantığa ve aldığın eğitime zıt ne varsa sorgusuz sualsiz kabul etmen. Özenerek hayal ettiğin o ütopik dünya gelir bazen akla. Emredilenlerin aksine, amansız silah seslerinin ve yardım bekleyen çığlıkların var olmadığı, hayatın sütten çıkmış ak kaşık misali bir saflığa bürünmesi... Aslında şu kısacık dünyada belki isteyerek belki farkında olmadan ne kadar kalp kırıyor, hak yiyoruz. Hatta yeri geliyor koltuk ve güç sevdamız tabiri caizse bizi esir alıp bizi bize yani insanı insana kırdırmaktan geri durmuyor. Hayat çok garip öyle değil mi? Siyasi görüşleri uğruna iki kardeş gözünü kırpmadan birbirine zarar verebiliyor, iki aile kanlı bıçaklı hale gelebiliyor. Hatta yeri geliyor belki dünyanın en kahredici feryadı olarak kabul gören anne feryadı ortaya çıkıyor: Seni doğuracağıma taş doğursaydım. Peki bu anne feryatlarının sebebi ne? Yaşadığımız bu hayat gerçekten bunu bize planlı bir şekilde mi yapıyor, yoksa insanoğlu aklı selim olmayan kaos ortamlarına kendi mi zemin hazırlıyor. İnsanoğlunun ideoloji, fikir, yaşam tarzı diye adlandırdıkları davalarının çözümünü şiddetle arıyor olması ne ironik öyle değil mi? İnsan bu tür sorunlara çözüm ararken bazen göğsünün daraldığını ve şuursuzca isyan etmek istediğini hissedip durur. Kanımca her mantıklı insan bu insanın doğasına aykırı ahlaksız ve kötü diye adlandırabileceğimiz dönemlerin aksine erguvan zamanındaki açan güzel kokulu çiçekleri ve o güzel bahar döneminin ılıman havasını ciğerlerine çekmeyi bekler. (Resim 1) Velev ki hayal ettiğimiz günler hiç gelmeyecek olsun. İnsan bekliyor yine de. Bu beklentiler tarihin her kanlı döneminde adeta bir bebeğin dünyaya gözlerini açtığı zaman ağlaması için beklenmesi kadar olağan ve normal karşılanıyor çoğu zaman. Ama hayat o kadar basit ve masum değil. İnsan adeta çıkarları uğruna çocukluk arkadaşlarına ve en vahimi olan aile değerlerine dahi saldırabilecek cüreti gösterebiliyor. E buna kılıf bulmak kolay tabi. Yapmak zorunda kaldım demek her şeyin çözümü gibi gözükür. Aslında bazen çok ufak sayılabilecek şeylere takılıp üzülmüyor değiliz. Bir düşünsene bir askerin gözlerinin önünde silahının alınmasını, bir öğretmenin sabah öğretme mutluluğuyla kalkıp çok sevdiği okulunun teröristler tarafından yakıldığını ya da bir hukukçunun alanında işlerini yapamaz hale gelmesini düşündüğümüzde bizim takıldıklarımız da neymiş ki. Ben inanırım ki bu hayatta yanlışı ve doğru belirleyen yine kişinin kendisidir. Bir çizgin olacak bu hayatta. Ucuz vaatler için ne kendini ne de o değer verdiğin fikirleri değiştirmeyeceksin. Belki de bütün sorunların kökü burasıdır. İnsanların hayatta kalma uğruna çoğu haksızlığa ve adaletsizliğe boyun eğmelerinden kaynaklanmaktadır. Ne güzel demiş Mevlana: “Ya olduğun gibi görün ya da göründüğün gibi ol”. E bazen yapmak zorunda kaldığını hissettiğin zaman ne olacak? İç huzurunu dinleyeceksin. Ben adaletsizliğe ve haksızlığa boyun eğdiğim takdirde gerçekten mutlu ve huzurlu gözlerimi kapatabilecek miyim diye. Erguvan Zamanı’ndaki Mahir Avukat mükemmel bir örnek olabilir bu sorunun cevabına. Şerefiyle ve namusuyla çalıştığı onca sene evine kirli para sokmayan o adam gibi şu an tarih kitaplarına geçen birçok şerefli insan mevcut. Kalıcılık denen şey de aslında bu. İşin temel felsefesine gelecek olursak hangi dine, mezhebe, ideolojiye, ırka ait olursak olalım önce insan olmayı öğrenmemiz gerek. Ne zaman ki tüm baskılara, şiddete, adaletsizliğe rağmen bir insan başka bir insanın haklılığını her hal ve şartta savunabiliyorsa bilin ki iyilik bu dünyaya hâkim olmuş demektir. Aksi halde “Koyunun olmadığı yerde keçiye Abdurrahman Çelebi derler.” atasözü bu dünyadan hiç eksik kalmaz. Kaynakça Erol, Ahmet. “Erguvan Zamanı” 2. Basım Mart 2015, Doğan Kitap, İstanbul. Resim 1 - http://www.on5yirmi5.com , (17.10.2016) Aktan Gülbenk 21402384 Türkçe Ödev 5 Final Bir Ekonomik Tetikçinin İtirafları Üzerine Notlar Sovyetler Birliği’nin yıkılması ve Soğuk Savaş’ın bitmesiyle tek kutup olan Amerika etrafında toplanan bir dünya; Amerika’nın kurduğu bu imparatorluk içinde merhametsiz bir şekilde, insanlara acımadan, sadece çalıştıkları ülkenin çıkarlarını gözeten ekonomik tetikçiler. Veya kendi deyimleriyle “ET”ler. Eğer yazarın içinde biraz da olsa merhamet ve vicdan varsa bu kitabı neden yazdığına şaşırmamak gerekir. Amerika’nın, özellikle üçüncü dünya ülkesi olarak anılan ve insan hakları veya adaletin ne demek olduğundan habersiz ülkelere yaptığı sömürüler, uzunca bir süre bu sömürüye hizmet eden yazarın vicdanını sızlatmış olacak ki bu kitabı kaleme almak istemiş. Açıkçası bu şekilde, mutlak güç olan Amerika’nın politikalarına ve devlet sırrı olabilecek olaylarına değinerek bir kitap yazmanın da cesaret işi olduğu bir gerçek. Kim bilir, belki de John Perkins geçmişte işlediği suçların ve günahların acısını yapılan bu zulmü ve sömürüyü açığa çıkararak hafifletmek istemiştir. Az çok okuyan herkes, Amerika’nın dünyanın dümenini elinde bulundurduğunu söyleyebilir. Yine bu kimseler, güçsüz ve yardıma muhtaç ülkelerin sömürüldüğünü söyleyebilir. Bunlar herkesin dilinde dolaşan cümlelerdir. Ancak yazarın ortaya koyduğu bu gizli gerçekler, içini dolduramadığımız cümleleri tamamlamış ve bunları resmi temellere dayandırmıştır. Açıkçası ben bu kitabı okudukça kimi bölümlerde düşüncelerimin doğru olduğunu görüp doğru mantık yürütmenin etkisiyle gururlandım; kimi bölümlerde ise gerçek olmamasını dilediğim türlü caniliklerle karşı karşıya kaldım. Tamamen kan donduran gerçekler yüzüme vuruldukça kendimi kötü hissettim. Bazı insanlar bana dokunmayan yılan bin yaşasın mantığıyla, kendisine etki etmediği sürece devletlerarası ilişkilerde ne olursa olsun der. Ancak yaşanan bu olumsuz durumlar herkesi öyle ya da böyle etkiliyor. En basitinden örnek vermek gerekirse katledilen ormanları söyleyebiliriz. Birkaç kişinin elde edeceği gelir ve yaşayacağı mutluluk için milyonların hayatı tehlikeye atılıyor. Bu hepimizi etkileyen bir sorun. İnsanların bu tip sorumsuzlukları güçlülerin bu şekilde rahat hareket etmesini sağlıyor. Toplumda ortak bir bilinç oluşturmalı ve yanlış bulduğumuz veya toplumun genel çıkarlarına ters düşen şeyleri eleştirmeliyiz, eleştirmekten çekinmemeliyiz. Başımızda bulunan insanların aslında bizim sayemizde orda olduklarını unutmamalıyız. Onların gücünün kaynağının biz olduğunu toplumun geneline fark ettirmeliyiz. Ancak ne yazık ki bu gerçekleşecek gibi durmuyor ve insanların boyun eğişi günden güne artıyor. Kendimi yazarın yerine koyup onun yaşadıklarını benim yaşadığımı tasavvur etmeye çalıştım. Açıkçası bu kadar baskılı ve yalnız geçen bir çocukluğun beni motive etmekten çok dibe vuracağını düşünüyorum. Ayrıca yan yana yaşadığım, içlerine girdiğim insanlara ihanet edercesine çalışmalar yapmak, onların yaşamlarını mahvedebilecek kararları verecek birim olmak kaldırabileceğim bir şey değil. “Bu kişiler(ET), Dünya Bankası, Birleşik Devletler Uluslar arası Kalkınma ajansı(USAID) ve diğer yabancı “yardım” kuruluşlarından büyük şirketlerin kasalarına ve gezegenimizin doğal kaynaklarını kontrol eden birkaç varlıklı ailenin ceplerine para akıtırlar.”(Perkins, 5). Açıkçası bu şekilde ahlaki açıdan tamamen yanlış olduğunu düşündüğüm bir hizmeti vermek veya vermek zorunda olmak psikolojimi tamamen bozar ve beni bundan kurtulmak için çözüm yolları aramaya iterdi. Bu kitabı okuduktan sonra bana ilginç gelen ise, ben bu düşüncelerle boğuşurken birilerinin hala bu işi yapıyor olması. Belki birkaç yüz kilometre ötemde, belki de dünyanın diğer ucunda. Bu sefer hangi canice amaca hizmet ettiklerini bilemem ama yaptıkları şeyin “kelebek etkisi” ile benim açımdan da bir sonucu olabileceğini biliyorum. Muhteşem evlerinde yaşayıp her isteğinin bir şekilde gerçekleşmesine alışmış insanların emellerine hizmet eden bu tetikçilerin yaptığı işin bir şekilde beni de etkilemesi içimi ürpertiyor ve geleceğimden endişe etmeme neden oluyor. Kaynakça Perkins, John. Bir Ekonomik Tetikçinin İtirafları. April Yayıncılık, 2014. Cem Ölmez 03/03/201721502061 On Bin Yıllık İnançtan Nasıl Vazgeçilir? Evrim özellikle Türk toplumunun kafasını kurcalayan bir konudur. Çoğu kişinin bu kelimeyi duyduğunda aşağılayıcı bakışlar attığını görürüz. Aslında bu sadece Türk toplumuna veya o topluma, bu topluma özgü bir tavır değil, çoğu insanın sergilediği bir davranıştır. Bunun sebebini hepimiz biliyoruz: inançlar. Bu inanç bir dine özgü olmak zorunda değil tabii ki fakat Hıristiyanlık, Yahudilik ve Müslümanlık’ta (ve başka dinlerde, inançlarda) evrim teorisinde kanıtlanan olguların ve süreçlerin aksi iddia edildiği için insanlar genelde inançlarını savunmaya devam ederler. Bu yüzden de insanlar çelişki içine girer. Dünyada 3.8 milyar insanın (yaklaşık olarak dünya nüfusunun yarısının) Hıristiyan veya Müslüman olduğu güncel araştırmalarla ortaya konuldu.1 Bu da demek oluyor ki dünyanın en az yarısının inandığı dinler, evrimi teorisiyle çelişiyor. Peki bu durumda dünyada ve Türkiye’de çoğunluğun öğrenmeye ve kabul etmeye çekindiği bu gerçeği insalara nasıl öğretebiliriz? Öncelikle evet, evrim bir fikir, inanç, din, felsefe değil, bir gerçek. Bu iki yüz yıldan uzun süredir bilinen bir gerçek hem de. İki yüz yıldır da bilim insanları dinlerin aşıladığı inançları kırıp insanlara bu gerçeği öğretmeye çalışıyor. Maalesef pek de başarılı olamıyorlar çünkü bu inançlar insanların duygusal huzurlarından öte toplumların kültürlerini oluşturuyor. Kültür dediğimiz olgu, ortak düşüncelerden ve davranışlardan doğuyor, bu yüzden zihniyet (ya da günümüzde daha yaygın kullanılan haliyle “toplum baskısı”) demek oluyor. Bu zihniyet ise o dinde inanılan şeylerin mutlak doğru olduğunu savunuyor ve çelişen her şeyi fazla sorgulamadan, araştırıp incelemeden aşağılayıp yok sayıyor. Bu tek bir dine ya da topluma özel değil, tüm inançları kuvvetli kişilere ve toplumlara özgü bir davranış. İnsanın bir inancını yok edip o inançla çelişen bir bilgi öğretmek bir hayli zordur. Bir bilgi öğretilmek isteniyorsa bunu yapmanın en kolay yolu bence o inancın oluşmasını engellemektir ya da o inanç oluşmadan bu bilginin öğretilmesidir. Bu da insanda ergenlik dönemi bitmeden demek oluyor. Kişilik, davranışlar ve inançlar bir insanda kesinleşip değiştirilmesi zor hale gelmeden yani. Örneğin kişiliği tam oturmamış bir çocuk hırsızlığın yanlış bir şey olmadığını ve ihtiyacı olduğunda başkalarından çalabileceğini öğrendi ve bunu tüm ilkokul çağı boyunca ailesi, öğretmeni ve arkadaşları öğretti. Bu çocuk büyüdüğünde hırsızlık yapmaması işten bile değil, sizce de öyle değil 1 İşte 6,9 Milyarlık Dünyanın Din Nüfusu. Yeni Şafak. Date accessed 03/03/2017.%1 / %2Cem Ölmez 03/03/201721502061 mi? Aynı şekilde daha neye inandığını ve aslında bir şeylere inanmadan da yaşayabileceğini bilmeyen bir çocuk düşünelim. Aynı şekilde ilkokuldan beri okulda, evde ve medyada hangi davranışları, hangi düşünceleri görürse bunları ilerde sergileyeceğini tahmin edebilir ve gözlemleyebiliriz. Eğer bu düşünceler canlıların son birkaç bin veya milyon yılda ve aynı anda, ayrı ayrı yaratılıp hiçbir zaman değişmediğini savunuyorsa bu çocuk da bu düşüncelere sahip olacaktır ve onun çocuğu da, torunu da,… Bu döngüyü kırmanın, toplumun yanlış bildiği şeyleri yeni nesillere ve toplumlara doğru şekliyle aktarılmasının en kolay yolu erken yaşta verilecek eğitimdir. Bu eğitim ile eskinin yanlışları yeni nesillere aktarılmaktan kaçınılmalıdır. Bruce Hood da Evcilleşmiş Beyin adlı kitabında bu konuya değiniyor. Günümüz insanlarının tarih öncesi insanlarından tek farkının günümüz insanları olarak daha fazla bilgi birikimine sahip olmamız olduğunu savunuyor ve kanıtlıyor.2 Bu da demek oluyor ki aslında şu anki bilgilerimiz bizden önce ve bizimle yaşayan insanların deneyimleri ve bilgileri. Bizi eğitimli, akıllı kılan şey de bu. Bu bilgilerden ve teknolojilerden bazıları binlerce yıl öncesine dayanıyor ve takdir edersiniz ki her zaman doğru olmayabiliyor. Bazı inançlar iki bin, bazılarıysa on bin yıllık olabiliyor ve toplumlar hala bu inançları taşıyabiliyor. Fakat yeni ve kanıtlanmış bilgiler bu inançlarla çelişince yine de eski inançlarını, eski bilgilerini savunmaya devam ediyor insanoğlu. Bunun sebebi de dediğim gibi, eskinin deneyimi, bilgisi ve teknolojisine sahibiz ve genelde bunun üstüne koya koya ilerliyoruz. İnsanlar da eskinin bilgisi sayesinde bugünlere geldiğini içten içe bildiği için bu bilgiyi sorgulamaksızın savunmaya devam ediyor. Fakat asıl önemli olan bugüne nasıl geldiğimiz değil, yarına daha iyi bir şekilde nasıl ilerleyebileceğimiz! Bu yüzden de en güncel ve en doğru bilgiler olabildiğince erken bir zamanda, olabildiğince genç insanlara aktarılmalı. Bu bilgilerle çelişen ve yanlış olduğu kanıtlanmış eski bilgilerse toplumun her kesimine yanlış olduğu ve doğrusunun ne olduğu öğretilmeye çalışılmalı. Ancak bu şekilde daha hızlı gelişen bir toplum, daha bilgili bireyler, daha açık fikirli zihniyetler oluşturulabilir ve ancak bu şekilde yarınlara daha emin adımlarla ilerleyebiliriz!2 Hood, Bruce. Evcilleşmiş Beyin. N.p.: Yapı Kredi Yayınları, 2016. Print.%2 / %2AYNASINA HAYRANLAR EL KALDIRSIN Küçük bir rica ile başlayacağım yazıma zira yazımı okurken dinlemenizi istediğim bir parça var. Lütfen Youtube’un arama motoruna “Jervy Hou- A Breathtaking Piano Piece” yazın ve dinlemeye başlayın. Şimdi soruyorsunuz tabii “ Niye bu parçayı açtırdı bize, neden dinliyorum?”. Her insan farklı bir zevke sahip, her insanın tercihi bir diğerinden çok farklı, yaptıkları farklı, belki sevdikleri farklı. Fakat öte yandan her birimizin çok fazla ortak noktası, benzerliği var. Farklı türleri sevsek de mutlaka müziği seviyor olmamız, farklı sebeplerle ve farklı düzeylerde aynı duyguları hissediyor olmamız gibi. Her insanın içinde olduğuna inandığım bir diğer özellikse kendini olan hayranlığının, egosunun olması. Aslına bakarsanız bu bizim kabahatimiz sayılabilecek bir şey değil, bu bizim doğamızda olan bir şey, bastırabildiğimiz ama asla yok edemediğimiz bir şey. Özellikle ilk kez bir ortama girdiğinizde sessizce ama aynı zamanda dimdik durduğunuz olmuştur, bu bile kendinizi, aynı ortamı paylaştığınız fakat henüz tanışmadığınız insanlardan üstün hissettiğimizin bir işareti. Bu noktada şimdi sizden tabloları kadar kendini beğenmesiyle de ünlü olan İspanyol ressamın tablosuna bakmanızı rica ediyorum. Belki anladınız bile kimden bahsettiğimi. Hemen üste yüklediğim bu tablo, Salvador Dali’nin “Metamorphose de Narcisse” olarak adlandırdığı tablosu. Yorumlara göre tablodaki mitolojik karakter sudaki yansımasına âşık olmuş. Dali, toplumun büyük bir kesiminin aksine, kendine olan hayranlığını gizleyen bir kişi değildi. Eserlerinde de bunu tüm cesurluğuyla vurguladığı kolayca görülebiliyor. Ben de bundan destek alarak şu yorumu yapıyorum: Kim bilir belki de Dali burada mitolojik karakter olarak kendini resmetti. Başka eserlerinde olduğu gibi yine kendine olan beğenisini dile getirdi. Yediden yetmiş yediye her insanın hissettiği ya da hissettiğini düşündüğü aşk da evrenselleşen bir diğer duygu. Uğrunda üzüldüğümüz, kelimelerle ifade edilemeyecek kadar mutlu olduğumuz, kötü bir insana dönüşebilecek kadar hırs yaptığımız, farklı bir deyişle kör olduğumuz… Şimdi size izninizle bir eser daha göstermek istiyorum. Yukarı yüklediğim tablo Frida Kahlo’nun “Self-portrait with Chopped Hair” adlı eseridir. Eşiyle yaşadığı ilk ayrılığından dolayı bunalıma giren Frida resimde de olduğu gibi tüm saçlarını kesmiş ve bu duygusal hâlini de tuvale böyle aktarmış. Ne gariptir ki insan aklında bir yerlerde kendine olan beğenisinin varlığını sürdürebiliyorken, aşkı da en derinlerinde yaşayabiliyor. Egolarını bir kenara itip mantık çerçevesinde düşünemeyecek kadar bir insana tutulabiliyor, bir başkasına hayran olabiliyor ve hatta onun üstün olduğu noktaları kabul etmekte gönüllü olabiliyor. Belki sokakta, birilerin bakışlarına maruz kalabilecek herhangi bir yerde ağlamayacak kadar gururlu ve kendinden emin ama odasına çekilince hüngür hüngür ağlayacak kadar kendini, kendi gözleri önünde küçük düşürebiliyor. İçinde yaşadığı bu tezatlığı öyle benimsiyor ki, onun farkına bile varmıyor. Frida’nın aşkını Dali’nin egosuna bağlayıp bu kombinasyondan bir toplum çıkarttığımı ve asılsız şeylerden bahsettiğimi düşünmüyorsunuz umarım. Zira bu çok yanlış bir yorum olacaktır. Dali, hayatının aşkı Galo’yla tanıştığında ona, onu birçok tablosunda resmedecek kadar hayrandı. Kendi egosunu zincirleyemedi – ki zaten böyle bir derdi de yoktu- fakat kendi egosuyla da Galo’ya olan hayranlığını asla çatıştırmadı. Toplum dayatmasıyla “kendini beğenme” her ne kadar kötü olarak anlaşılsa da bir insanın kendine değer veriyor olması sanıldığı kadar kötü bir şey değil. Ego, kendiyle taban tabana ters düşen aşkla bile yan yana durabiliyorken, bir insanın kendi yaptıklarından, görünüşünden, duruşundan veya fikirlerinden gurur duyması kadar normal ve zararsız bir şey yok. İçinizdeki hiçbir duyguyu bastırmaya çalışmayın çünkü onlar sizi siz kılan naçizane şeyler. Unutmadan bir türlü sormaya fırsat bulamadığım soruyu sorayım. Sizden dinlemenizi istediğim parçayı beğendiniz mi? Ben bu yazıyı onu dinleyerek yazdım. Belki aynı duyguları hissederiz, düşüncelerim size daha iyi geçer diye düşündüm. Zira aynı şarkılardan- farklı zamanda da olsa- aynı duyguları hissedebiliriz. Aleyna İçli Kaynakça • https://onedio.com/haber/frida-kahlo-nun-birbirinden-guzel-eseleri-ve-hikayeleri-476859 • https://onedio.com/haber/en-iyi-50-resim-328995 • https://onedio.com/haber/hayati-boyunca-cinsel-iliskiye-girmeyen-salvador-dali-ve-karisi-gala-arasindaki-tuhaf-ask-iliskisi-759033 • https://www.youtube.com/watch?v=zRvhQ5Rf6-U (bahsettiğim parça da burada dursun☺) MASALLARA İNANMAK / İREM TEKİNEL 11 EKİM 2014,CUMA “anlatsam inanmazlar oğul, masal derler; Masala inanmazlar, masalı yalnızca dinlerler, sanki hakikati bilirmiş gibi, sanki hakikatin sırrına ermiş gibi, m a s a l a i n a n m a y a n g e r ç e ğ e i n a n ı r m ı ? ” Masalları hep çocuklar için zannederdim. Büyüklerimizin bize uyurken okudukları kitaplardan ibaretmiş benim için masal kavramı. Yanılmışım, masallar sadece çocuklar için değil, yetişkinler için de yazılırmış. Murathan Mungan yazmış, Lâl Masalları yazmış, Azer ile Yadigâr’ı, Muradhan ile Selvihan’ı, Ulak ile Sadrazam’ı yazmış… Murathan Mungan’a olan hayranlığım şiire olan ilgimden geliyordu. Herkes gibi ben de onu “Yalnız Bir Operası” ile tanıdım. Sonrasında diğer bütün şiirlerini okuma isteği ile dolmuştum ve birçoğunu okuma şansım oldu. Ne var ki Murathan Mungan’a olan hayranlığımı şiirleriyle kısıtlamışım. Her ne kadar kendimi bu konuda değiştirmeye çalışsam da öykü türüne karşı her zaman kendimi uzak hissetmişimdir. Kütüphanede “Lâl Masallar” karşıma çıktığında bu nedenle tereddüt ettim. Şimdi Lâl Masallar bitmiş bir halde masamın üzerinde ve ben o gün kütüphanede öyküye olan inadımı yenerek bu kitabı aldığım için çok mutluyum. Çünkü fark ettim ki her yazarın kendine has bir yazım tarzı var. İmza gibi de değerlendirebiliriz bunu, kişiye özel ve her yerde tanıyabileceğiniz. Lâl Masallar, herhangi bir öykü kitabının şiire en yakın hali sanki. Her satır Murathan Mungan diye bağırıyor. Şiirle öykü arasındaki o ince çizginin tam da üstünde. Ne tam anlamıyla bir öykü, ne de şiir kitabı. Lâl Masallar Murathan Mungan’ın imzası. Mungan “Lâl Masallar ”da, birbirinden güzel üç hikâye anlatıyor bizlere, üç ayrı masal kendi deyimiyle. Her masal gibi bunların da olay örgüleri, kahramanları ve olağan üstü detayları var. Ama Mungan, olay örgüsünü kitabın odağı haline getirmemiş, aksine olay örgüsü arka planda devam ederken biz her satırda daha ince ayrıntılarla kendimizi bu masalın içinde buluyoruz. Betimlemeler detaylı olduğu kadar da masalsı. Bu betimlemeler okuyucuyu sıkmıyor, aksine gözleriniz bir kelimeden diğerine atlıyor ve kendinizi tutamadan büyük bir hızla devam ediyorsunuz. Normalde de hızlı bir okuyucuyumdur ama Mungan’ın akıcı anlatımı Lâl Masalları bana 2-3 saatte bitirtti. Masallarının içeriğinin yanı sıra sözcük seçiminin, bu akıcılığı sağladığını düşünüyorum. Mungan, şair kimliğini de ortaya koyarak düz yazısını, özenle seçilmiş ve birbirleriyle uyumlu sözcüklerle süslemiş. Öyle ki bazı bölümleri tekrar tekrar okumaktan kendimi alamadım ve her okuduğumda bir daha büyülendim. “yağmur süzülür sonbaharla birlik, su tutmaz köşkün duvarları, yağmur değmez sanki--gene de bir ferahlık, bir arınmışlık duygusu taşır. Köşkün uzun, sivri kuleleri vardır. (Ay ardına saklanır.) Uzun kuleler dört bucağa dağılmıştır. (Ay bunların arasında köşe kapmaca oynar.) Yuvarlak, tılsımlı kubbeleri vardır.(yankı gizler, giz gizler) Kemerli pencerelerinde uzun kandiller(soluk, titrek) dolaşır.” (Mungan, Lâl Masallar, sf 56) Her kitap farklı bir şeyler fısıldar okuruna, her okur için farklı duygular uyandırır. Lâl Masallar’ı okurken aslında Mungan’ın masal olarak adlandırdığı hikâyelerin başkalarının hayatlarından belki de bizim hayatımızdan birer kesit olabileceğini düşündüm. Azer ile Yadigâr’ın hikâyesinde aşklarını tehlikeye atmamak için sazı, en büyük tutkusunu bir kenara atan Azer’in fedakârlığı, Yadigâr’ın babasının baskısı sonucu aşkları uğruna beraber ölüme gitmeleri sadece masalın birer parçası değil, aslında günümüzde başka koşullar altında, başka isimlerce yaşanan olaylar bir bakımdan. Mungan’ın anlatımıyla süslenmiş de olsa masallar aslında gerçeğin ta kendisi. Aynı durum Selvihan ile Muradhan, Ulak ile Sadrazam için de geçerli. Mungan’ın içten anlatımı, okuma sürecimde beni bu figürlere yakın hissettirdi. Yaşadıkları olaylara onlarla beraber şaşırmış, üzülmüş veya sevinmiş olduğumu fark ettim. Kendimi masalın içinde, masala inanırken buldum. Kitap hakkında konuşup da başlığını atlamak olmaz. Bu çok dikkatlice seçilmiş bir başlık. “Lâl”, TDK’nın açıklamasına göre iki anlamlı; konuşamaz duruma gelmiş kimse ve billurlaşmış, kırmızı, değerli bir taş. Mungan’ın bu konuda herhangi bir açıklaması yok. Zaten bence yazarlar kitaplarını yazdıktan sonra kitapla okuyucu arasına girmemeli, anlamını okuyucuya bırakmalı ve her insan o kitapta kendinden bir şey bulmalı. Bana göre Lâl sözcüğü iki anlamının olduğu bilinerek seçilmiş. Lâl Masallar, çünkü aslında her masalda bir figür karşımıza “lâl” olarak çıkıyor. Lâl Masallar, çünkü Mungan kitabında susmuş olan masalları, susmuş olan aşkları dile getiriyor. Lâl Masallar, çünkü bu kitaptaki her masal lâl gibi billur; akıcı ve duru bir o kadar da değerli. Sözcük Sayısı: 558 (alıntılar hariç) Güney Batımı Galiba albüm kapağındaki gün batımının kızılla turuncu arasında giden renk tonundan, palmiye ağaçlarının yarattığı egzotik havadan, grubun kendisinin güneyli olmasından ve yaptıkları müziği de ‘southern rock’ olarak nitelendirmelerinden olacak, bu albüm tam olarak bana doğduğum Akdeniz kasabasının sıcaklığını, güneşini, aşağısında akdeniz koylarının, üstünde muz bahçelerinin süslediği yollarını, çocukluk anılarımı, ailemi, yazdığım hikayeleri hatırlatıyor. Hatta Mehmet Günsür’ün ‘İçeriye Bakan Kim?’adlı kitabındaki müthiş güney hikayelerinin üstüne Cemil Kavukçu’nun ‘Uzak Noktalara Doğru’ kitabındaki yerel öyküleri okuduktan sonra bütün okuma ve yazma alışkanlıklarımın bir anda değişip en yakın kitapçıda bulabildiğim bütün Cemil Kavukçu kitaplarını satın aldığım günü de hatırlıyorum. Mehmet Günsür konusunda ise o kadar şanslı değildim maalesef, çünkü o arkasında sadece tek bir kitap bırakmayı tercih etmişti. O günden beri kimsenin adını duymadığı bir güney kasabasında büyümüş olmak geçmişim hakkındaki en büyük kıvanç kaynağım hâline geldi. Artık çarşıdaki ufak lokantamızda çalışırken kendimi bir Mehmet Günsür hikâyesinde buluyor, dükkanın arkasında her cuma toplanan pazarda köyden gelen akrabalarımızla konuşurken de bir Cemil Kavukçu hikâyesine geçiyordum. Bu albüm Mehmet Günsür aramızdan ayrıldıktan altı yıl sonra çıkmış. Eğer Mehmet Günsür bir şekilde bu albümü dinleyebilseydi çok hoşuna giderdi bence, hatta bir öykü de bu albüm hatrına yazıp bırakırdı arkasında. Tom Waits’ten sonra Kings of Leon açardı o koy koy gezen geminin miçosu. Bizim orada, Yeşilöz’de yaşayan Wolfgang’le tanışsa o da şaşırırdı o teknedeki Alman’a ne kadar benzediğine. Bazı şeyler var hayatta, bir kere gerçekleştikten sonra sadece geleceğini değil geçmişini de değiştiriyor insanın. Cemil Kavukçu, Mehmet Günsür ve Kings of Leon. Üçü de sırayla, tekrar tekrar geçmişimi izleme şansı verdi bana, bir filmi tekrar tekrar izlemek gibi. Her seferinde başka bir ayrıntı buldum, eskisine göre daha çok sevdim o güne kadar yaşadğım zamanı.. Jim Jarmusch filmlerine benzettim bir de. Belki genelinde büyük, şaşırtıcı, heyecanlı bir olay örgüsü yok ama her sahnenin atmosferi, karakterleri, konuşmaları, müzikleri o kadar içten, samimi ve gerçek ki belki de zaten büyük bir hikâyeye ihtiyacım yoktu. Kendi yaşadığım yerin sahilinde, babamın arkadaşı Mustafa abinin işlettiği kafenin önündeki şezlongda gün batımına karşı Cemil Kavukçu okuyup ‘Beach Side’ dinlerken, yandaki ufak plastik sehpada bira ve annemin evden katıp getirdiği fıstık dururken; veya Toros yamaçlarındaki yörük yaylalarında ailecek yürüyüş yaparken annemin, babamın Avusturya’dan getirdiği yürüyüş değneklerini takmasına yardım etmesini izlerken; sabahları Kemal Keş’le dükkanı açıp günün ilk siparişini adliyedeki Muzaffer abiye götürürken yolda aşık olduğum ilk insanı gördüğümde; dükkanda yorulunca biraz kaytarmak için arkadaki üç kardeşin işlettiği berberde bir yandan gazete okuyup bir yandan dünkü Fenerbahçe maçının kritiğini yaparken; yazın akşamüstü babam içerde karideslerle ve yeşil salatayla uğraşırken ben de yan dükkandaki baytara İgor’un Rusçayla karışık İngilizcesini çevirmeye çalışırken; ilkokul arkadaşlarımla sabah dolmuşa binip Alanya’ya sinema izlemeye giderken, akşam dükkandan dönerken anneanneme yemek bıraktıktan sonra her akşam arkadaşlarıyla yol üzerindeki pastanede oturan Bülent hocayla ayaküstü siyaset tartışırken… Bunların hepsinde zaten mutluymuşum ben, farkında değilmişim sadece bu üçlü hayatıma girene kadar. Yeşil ve kızılla dolup taşan bir geçmişim varmış ve ihtiyacım olan tek şey Mehmet Günsür’ün bana bu renkleri nasıl bir tabloya dönüştüreceğimi göstermesiymiş, Cemil Kavukçu’nun aslında en güzel hikâyelerin kendi tanık olduğumuz hikâyeler olduğunu anlatmasıymış, Gün batımına doğru giderken arabada çalan müziğin Kings of Leon olmasıymış. Bütün bunların yanında bu albümü özel yapan başka bir şey de kendi geçmişim gibi bir Jim Jarmusch filmine benzemesi. Bütün şarkıların aynı şehirde geçmesi, bütün şarkıların hem kendi içinde hem de albüm içinde bir bütün olması, hepsinin aynı duygunun farklı tonunu anlatması. Geçen kış arasında, o küçük ilçenin küçük havaalanından elimde valizimle çıkıp Ankara’nın soğuğundan ve grisinden kurtulmuş bir şekilde, güneyin sıcaklığını ve kızıllığını içime çekip eve doğru yürürken, karşıdaki Cebeli tepesinin arkasında güneşin kaybolmasını izlerken tekrar dinledim bütün albümü ‘The End’le başlayıp. Fark ettim ki belki de başka hiçbir şeye ihtiyacım yok. Sadece güneyin sıcaklığından uzaklaşmayıp bu albümü kaybetmezsem sonsuza dek o esnaf lokantasında çalışmayı bile kabul edebilirim. https://play.spotify.com/album/3GQy3QdRfl7RZUix1rhLtB Volkan Güler 21402333 TUR101-18 17.10.2014 KİTABIMI YAKMAYIN!/Fahrenheit 451 /Volkan Güler <http://www.marketing-professionnel.fr/tribune-libre/revolution-livres-ordinateurs-pc-mobiles-05-2011.html> Lise yıllarımı geçirdiğim İzmir’in Alsancak bölgesinde bulunan küçük, sıcak, samimi okulumun kütüphanesinde sürekli elinde kitaplarla gördüğüm Tatar asıllı felsefe öğretmenim Mehmet Kurt’un verdiği ütopya dönem ödevinde, doğanın bize lütfu olan ağaçlarımızı kesmeden, toprağın o saf ve temiz güzelliğinden yetişebilen kitap ağaçlarını hayal etmiştim. Nasıl Aydın’da yetişen incirle Mersin’dekinin tadı farklı oluyorsa bunun gibi farklı yerlerdeki ağaçlar farklı güzellikle ve zenginlikte kitaplar verecekti. Böylece kitaplarımız sonsuza dek bizimle olacaktı. İşte benim bu güzel ütopik düşüncemi baltalayabilecek bir distopyayı da sevdiğim Amerikalı yazar Rad Bradbury yazmış. İyi de etmiş. Belki birilerimiz bunu okuyunca elimizdeki zenginliğin ne denli büyük olup onu hiç kullanmamanın pişmanlığını yaşarız... Kitabı elime alıp ilk sayfalarını okuduğumda içim sızlamadı desem yalan olur. Bu durumun sonucu olarak, bu kitabı bırakıp başka bir kitap okumayı düşünsem de kendime hakim olup her çeşit düşünceye açık bir birey olduğuma kendimi inandırmam zaman almadı. Eserin gerçekten benim için en önemli yanı bütün gerçeği gözlerimin önüne seriyor olmasıydı. Bu eserin 1950’lerde yazıldığında insanlar tarafından genel anlamda büyük bir bilim kurgu eseri olarak görüldüğünü düşünüyorum çünkü o zamanlarda ne bu kadar teknoloji insan hayatına entegreydi, ne de insanların kitapların yerine bilgisayarın bu kadar çok hayatımızın içine girdiğini düşünebilirlerdi ama şimdi bakınca bu distopyanın maalesef yavaş yavaş gerçeğe dönüştüğünü önce