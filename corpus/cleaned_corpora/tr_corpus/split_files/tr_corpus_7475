panayırın da eklenmesiyle Samsun o dönemde özellikle Kuzey Anadolu'da at yarışı merkezi haline gelmiştir. 2013-14 A2 Ligi 2013-14 TÃ¼rkiye Futbol Federasyonu A2 Ligi, A2 Ligi'nin 5. sezonudur. Bir önceki sezonlarda direkt olarak kademe grupları ile başlanmasına karşın 2013-14 sezonunda 5 tanesi 8, 3 tanesi ise 7 takımdan oluşan gruplar ile başlangıç yapıldı. Bu maçlar 16 Eylül'de başladı. Kademe grupları maçları ise 23 Aralık 2013 tarihinde başladı. 3'ü 7 takım, 5'i 8 takımdan oluşan 8 grupta toplam 61 takım arasında çift devreli lig usulüne göre oynanacak kademe grubu müsabakaları sonucu 1. sırayı alan toplam 8 takım, Final Grubu'nu oluşturacak. Kademe grupları maçları sonunda,gruplarını ilk iki sırada bitiren toplam 8 takım Final Grubu'na kalırken, diğer takımlar ise klasman gruplarına kaldı. Tek grupta çift devreli lig usulüne göre oynanacak Final Grubu müsabakaları 20 Ocak 2014 Pazartesi günü başlayıp, 07 Nisan 2014 Pazartesi günü 14. hafta maçlarıyla tamamlanacak. Müsabakalara sıfır (0) puanla başlanacak olan Final Grubu sonunda ilk dört sırayı alan takımlar Play-off müsabakalarına katılmaya hak kazanacak. 3 grupta 2-7 ve 5 grupta 2-8 sırayı alan toplam 53 takım arasında, 8 grupta çift devreli lig usulüne göre oynanacak A2 Ligi Klasman Grubu maçları ise 20 Ocak 2014 Pazartesi günü başlayıp, 07 Nisan 2014 Pazartesi günü oynanacak müsabakalar ile sona erecek. Final aşaması kuraları 19 Nisan 2014 tarihinde çekildi. Müsabakalar 21-28 Nisan 2014 taihleri arasında Mersin Tevfik Sırrı Gür Stadyumunda oynanmıştır. Final maçı sonucunda Fenerbahçe A2 takımı 18. sezonu oynanan A2 liginde 4. şampiyonluğuna ulaşmıştır. Beytarla Ross BÃ¶lgesi Ross Bölgesi veya Ross Bağımlılığı, Antarktika 'da bulunan ve Yeni Zelanda tarafından hak iddia edilen (Güney Okyanusu'ndaki diğer kara parçaları ile birlikte) bir bölgedir. 160° doğu ile 150° batı meridyenleri ve 60° güney boylamı arasında kalan bölge olarak tanımlanır. Bölge ismini Ross Denizi'nin kaşifi Sir James Clark Ross'dan almıştır. Bölge Victoria Toprakları'nın bir parçası ve Ross Buz Sahanlığı'nın çoğunu içermektedir. Güney Denizi'nde bulunan buz kaplı Roosevelt Adası, Ross Adası, Balleny Adaları ve küçük Scott Adası da bölgenin bir parçasıdır. Beni Susturabilecek Tek Åžey Beni Susturabilecek Tek Şey, Emine Ülker Tarhan'ın 2014 yılında yayımlanan nehir söyleşi kitabıdır. Emrah Akkurt tarafından yayıma hazırlanmıştır. Hukukçu ve siyasetçi Emine Ülker Tarhan’a yöneltilen ve çocukluğundan özel hayatına, hâkimlikten kadın haklarına kadar pek çok konuyu içeren sorulara verdiği yanıtlardan oluşur. Kitap ismini, milletvekili Emine Ülker Tarhan’ın Haziran 2012’de TBMM’de meclis kürsüsü konuşmasına müdahale eden bir başka milletvekiline yanıt olarak söylediği “"Beni susturabilecek tek şey bilgidir hanımefendi, o da sizde yok"” ifadesinden alır. YÃ¼cel Uyar Yücel Uyar (d. 2 Nisan 1960, Alaçam), Türk eski futbolcu ve teknik direktör. Futbolculuk döneminde orta saha pozisyonunda görev almıştır. 1981-1985 yıllarını Orduspor'da geçirdi. 1982-83 sezonunda Türkiye 2. Futbol Ligi şampiyonluğu yaşayan kadroda yer aldı. 1985-86 sezonu öncesinde Ankaragücü'ne transfer oldu. 1988-89 sezonu sonuna kadar Ankaragücü formasıyla 98 lig maçına çıkarken, bu maçlarda 10 gol atmayı başardı. 1989-90 sezonu öncesinde Samsunspor ile sözleşme imzaladı. O sezon Samsunspor ligi 16. sırada tamamlayarak küme düşse de, ertesi sezon Türkiye 2. Futbol Ligi şampiyonluğu elde ederek tekrar Türkiye 1. Futbol Ligi'ne yükseldi. 1991-92 sezonunda tekrar küme düşen takım, 1992-93 sezonunda Türkiye 2. Futbol Ligi şampiyonu olarak bir kez daha Türkiye 1. Futbol Ligi'nde oynamaya hak kazandı. Samsunspor formasıyla 87 lig maçında görev alan ve 2 gol atan Uyar, 1992-93 sezonu sonunda futbolculuk kariyerini sonlandırdı. 1988 Yaz Olimpiyatları'ndaki futbol etkinliklerine katılabilmek için 6 Nisan 1988'de SSBC ile oynanan maçta Türkiye Olimpik millî takımı formasını giydi. 1994 Şubat'ında, Samsunspor altyapısında antrenör olarak çalışmaya başladı. 1995-96 sezonunda teknik direktörlüğünü yaptığı Kadıköyspor, mücadele ettiği 3. Lig 5. Grup'u beşinci sırada tamamladı. 1996'nın Aralık ayında Samsunspor'a döndü ve takımın altyapısında görev aldı. 1997-98 sezonu başında, 3. Lig 2. Grup'ta mücadele eden Çarşambaspor'u çalıştırmaya başladı; ancak Nisan 1998'de, sezon henüz bitmeden görevinden ayrıldı ve Samsunspor'a antrenör olarak döndü. Aynı dönemde, Saumsunspor teknik direktörü Jozef Jarabinský'nin görevinden ayrılması sebebiyle ligin son üç maçında, geçici olarak takımın başında bulundu. 1998-99 sezonu sonuna kadar antrenör, 2001 Nisan'ına kadar ise altyapı antrenörü olarak Samsunspor'daki kariyerini sürdürdü. Teknik direktör Bülent Ünder'in görevini bırakmasının ardından takımın teknik direktörlüğüne getirildi. Samsunspor, 2001-02 sezonunu Süper Lig sekizincisi olarak tamamladı. Ertesi sezona da Uyar yönetiminde girildi; ancak Uyar, 2002 Şubat'ında görevinden istifa ettiğini açıkladı. 2002-03 sezonu öncesinde göreve geldiği Orduspor teknik direktörlüğünden 2002 Kasım'ında ayrıldı. Ertesi yılın Kasım ayında Eyüpspor'un başına geçti. 2003-04 sezonu sonuna kadar yönettiği Eyüpspor, mücadele ettiği 2. Lig B Kategorisi B Grubu'nu on dördüncü sırada tamamladı. 2004-05 sezonu başında bir kez daha Samsunspor'a döndü ve sezon boyunca altyapı antrenörü olarak görev aldı. 2005 Haziran'ında takımın genel menajerliğine getirilse de, birkaç ay sonra bu görevden istifa etti. 2006-07 sezonu başında Ünyespor ile teknik direktörlük konusunda anlaştı. Sezon sona ermeden Uyar'ın Ünyespor ile olan sözleşmesi feshedildi. Ünyespor'dan ayrılmasının ardından Türkiye Futbol Federasyonunun futbol gelişim direktörlüğü biriminde eğitim müdürü olarak görev alan Uyar yöneticilik yapmaya başladı. Burada 12 yıl görev yaptıktan sonraysa 4 Ocak 2019'da görevinden ayrıldı ve Samsunspor'da teknik menajerliğe getirildi. Rus bale dansçıları listesi Bu liste, Rus İmparatorluğu, Sovyetler Birliği, ve Rusya'da yaşamış veya yaşamakta olan, Rus veya diğer etnik kökenli balet ve balerinlerin isimlerini içermektedir. Liste, yukarıda bahsedilen üç devlet sınırlarında doğmuş fakat daha sonra başka ülkelere göç dansçıların yanı sıra, başka ülkelerden, bu ülkelere göç eden, kariyerlerinin büyük kısmını buralarda devam ettiren dansçıları da kapsamaktadır. Balenin Rusya'da, asıl ortaya çıkış nedeni, saray ve saray çevresini eğlendirmekti. İlk bale topluluğu 1740'lı yıllarda Sankt-Peterburg'ta "İmparatorluk Bale Okulu'nda" kurulmuştur. 1909 yılında, Rus bale sanatının, belki de gelmiş geçmiş en önemli isimi olan Sergey Diaghilev tarafından, merkezi Paris'te olan, Ballets Russes ismiyle bir dans topluluğu kurulmuştur. Sergey Diaghilev ve ekibinin diğer ülkelerde yaptıkları gösteriler, bale sanatını ve bu sanatın gelişmesini derinden etkilemiş, sanatsal etkileri evrensel boyutta olmuştur. Diaghilev'in ekibinde yer almış, bir dönem onun himayesinde kalan George Balanchine, daha sonra ABD'de New York City Ballet isimli dans grubunu kurmuştur. 20. yüzyılın başlarında, çok sayıda Rus bale dansçısı büyük şöhrete kavuştu. Sovyet balesi, 20 yüzyılda da, 19. asıra özgü mükemmeliyetçiliğini korumaya devam etti ve Sovyet koreografi okulları, birbiri ardınca, uluslararası şöhrette pek çok dansçı yetiştirdi. Bugün de dünya çapında üne sahip, Moskova'daki Bolşoy Tiyatrosu ve Sankt-Peterburg'taki Mariinsky Balesi bu okullara örnek gösterilebilir. Wikipedia'daki, tüm Rus balet ve balerinlerin listesi için kategorisini inceleyebilirsiniz. Cumbadan Rumbaya Cumbadan Rumbaya Peyami Safa'nın Server Bedi takma ismi ile yayımladığı romanın adıdır. Roman 1960 yılında Turgut Demirağ tarafından yönetilerek beyaz perdeye aktarılmıştır. Filmde Çolpan İlhan ve Vahi Öz başrolleri paylaşmıştır. Ayrıca 2005 yılında dizi olarak televizyon çekimleri yapılmıştır. Cemile (Çolpan İlhan) annesi (Kadriye Tuna )ve dul ablası (Mürvet Sim) ile Karagümrük'te babadan kalma eski evlerinde yaşamaktadır. Tek düşüncesi bu evden ve bu semtten kurtulmak Nişantaşı'nda bir apartman katında oturup zengin bir koca bulmaktır. Bu düşüncesini gerçekleştirmek ve sigortalı evlerini yakmak için evlerinde kiracı olarak oturan üniversite öğrencisi Selim'den (Efkan Efekan) yardım ister. Belediye otobüsünde bir kavga sonucu tanıştığı Kayserili iş adamı Tahsin (Vahi Öz) Cemile'ye hayallerini gerçekleştirmeye talip olur. Tahsin Cemile'ye Taksim'de güzel bir kat tutar.annesi ve ablası ile oturmaya başlarlar. Cemile deli dolu dürüst bir kızdır. Tahsin eve misafir gibi gidip gelmeye gidip gelmeye başlar, yavaş yavaş başlangıçtaki niyeti değişir Cemile'yi ölen kızının yerine koymuştur. Ama onu işleri için kullanmaktansa çekinmez. Diğer taraftan Cemile Selim'a aşık olmuş ondan başka kimse ile evlenmek istememektedir. Ayrıca 2005 yılında TRT 1'de yayımlanmış, Yücel Çakmaklı'nın yönetmenliğini üstlendiği, Halit Refiğ'in senaryosunu yazdığı ve Melih Kibar'ın müziklerini bestelediği Peyami Safa'nın aynı adlı eserinden televizyona uyarlanmış dram dizisi. Aleksandar TunÃ§ev Aleksandar Tunchev (doÄŸum 10 Temmuz 1981), Bulgar futbolcudur. Prva Profesionalna Futbolna Liga ekiplerinden Lokomotiv Plovdiv'de forma giymektedir. Tesbihat Tesbihât, İslam dininde genellikle farz namazlardan sonra yapılan zikir ibadeti. Kuran-ı Kerim'den özel ayetler (Ayetel Kursi) ile Allah'ı yücelten ve ona şükür arz eden "Sübhanallah", "Elhamdülillah" ve "Allahu ekber" zikirlerinden ibarettir. Tesbihat'dan sonra dua edilir. Tesbihat el ya da tesbih ile yapılır. İkisinin de sünnet olduğuna inanılır. Mehmet Tuğrul Gücük Mehmet Tuğrul Gücük, (d. 1955, Ankara - ö. 2 Ağustos 2016, Türkiye), Türk diplomat. 1974 yılında Kadıköy Maarif Koleji'nden mezun oldu. 1978 yılında Boğaziçi Üniversitesi İktisadi ve İdari Bilimler Fakültesi'ni bitirdi ve aynı yıl Dışişleri Bakanlığı'na girdi. 1987-1989 yıllarında Cumhurbaşkanlığı Özel Kalem Müdür yardımcısı oldu. 2005-2010 yılları arasında Türkiye'nin Sofya Büyükelçiliği görevini yürüttü. 2011-2014 yıllarında Ekonomik İşlerden sorumlu Müsteşar yardımcısı oldu. 1 Ağustos 2014 tarihinden itibaren Türkiye'nin Bern Büyükelçisi olarak görev almış ve 2 Ağustos 2016 tarihinde kanserden vefat etmiştir. Evli ve 2 çocuk babasıdır. Haluk Maga Haluk Maga (d. 1966, İstanbul) Türk iş adamı, yatırımcı, Microsoft Türkiye Eski CEO'su 1984 yılında Kadıköy Anadolu Lisesi'nden mezun oldu. 1990 yılında Boğaziçi Üniversitesi Endüstri Mühendisliği bölümünü bitirdi. 2 yıl Unilever’de pazarlama bölümünde çalıştıktan sonra Microsoft Suudi Arabistan'a girdi. Microsoft'ta Türkiye operasyonunu geliştiren 5 kişilik grubun içinde yer aldı. 1998-2000 yılları arasında Microsoft Suudi Arabistan Genel Müdürlüğü görevini yürüttü. Ürün pazarlama ve korsan yazılımlara karşı gösterdiği başarılarla 2000 yılında Microsoft Türkiye'nin genel müdürlük koltuğuna oturdu. 2000-2004 yılları arasında Microsoft Türkiye'nin genel müdürlük görevini yürüttü. 4 yılda satışları 10 kat artırmak gibi bir rekora imza attı. Kapital Dergisi tarafından hazırlanan bir araştırmada yıldızı parlayan 30 genç yönetici arasında yer aldı. Türkiye Kurumsal Yönetim Derneği'nin yönetim kurulu üyeliğinde bulundu. 2005 yılında kurduğu "Yeni Enerji şirketi" ile enerji sektöründe yatırımlar yaptı. Yine kurucu ortaklarından olduğu Anatolia Invest'in 2006-2011 yılları arasında genel müdürlük görevini yürüttü. 2011-2013 yılları arasında Stearns Internationa'ın genel müdürlüğü görevini yürüttü. Emekli olarak yerleştiği Alaçatı'da restoran işletmektedir. HÃ¼nkar mahfili Hünkâr mahfili, padişahların Cuma ve Bayram namazlarını, ayrıca Kandil gecelerinde yatsı namazlarını bulundukları şehrin Selâtin Camilerinde kılmaları nedeniyle, Osmanlı mimarisinde "Hünkâr Mahfili" ya da "Mahfil-i Hümayun" olarak adlandırılan, Padişahların ibadeti için oluşturulmuş, özel mekânlardır. https://web.archive.org/web/20180202190831/http://ayasofyamuzesi.gov.tr/tr/i%C3%A7mh%C3%BCnk%C3%A2r-mahfili Üç Kadın (dizi, 2005) Üç Kadın 2005 yılında TRT 1'de yayımlanmış, Atıf Yılmaz, Oğuz Yalçın ve Çiğdem Sezgin'in yönetmenliğini üstlendiği, Makbule Kosif ile Nuran Devres'in senaryosunu yazdığı Dram dizisi. Dizi Atıf Yılmaz'ın son projesi olarak da bilinir. Eşini yıllar önce kaybeden Derya, oğlu Hakan ve kızı Naz ile birlikte yaşar. Bu zorlu dönemde ise ona hem sevgilisi, hem de patronu olan Ziya Bey yardımcı olur. Ziya Bey’in alkolik ve lükse düşkün eşi ve aynı şirkette çalışan oğulları bu ilişkiden hoşnut değillerdir. Bu arada Derya’nın oğlu da fakir bir genç kız olan Emel’i hamile bıraktığı için tehditler sonucu onunla evlenmek zorunda kalır. Spor akademisinde okuyan Naz ise, sosyeteden Sema’ya evinde spor yaptırmaktadır. Sema’nın evlatlığı Engin ile Naz arasında duygusal bir elektriklenme olur. Pertev Bey'in Üç Kızı Pertev Bey'in Üç Kızı 2006 yılında TRT 1'de yayımlanan, Tunç Başaran'ın yönetmenliğini üstlendiği, Zülküf Yücel'in senaryosunu yazdığı ve Özkan Turgay'ın müziklerini bestelediği, Münevver Ayaşlı'nın aynı adlı eserinden televizyona uyarlanmış dizi. 2014 Kış Olimpiyatları'nda alp disiplini - Kadınlar slalom 2014 Kış Olimpiyatları'nda alp disiplini – Kadınlar slalom Rosa Khutor Alpine Resort'da 21 Şubat tarihinde yapılmıştır. Müsabakalar sonucunda 18 yaşındaki Amerikalı Mikaela Shiffrin ilk kez olimpiyat şampiyonu olarak altın madalyanın sahibi olmuştur. 2006 Torino kombine'de ve 2010 Vancouver slalom'da gümüş, 2006 Torino slalom bronz madalya kazanan Avusturyalı kayakçı Marlies Schild gümüş madalyanın sahibi olurken, 2010 Vancouver'da onüçüncü olan Avusturyalı Kathrin Zettel bronz madalyayı kazanmıştır. Müsabaka 2 ayak şeklinde gerçekleştirilmiş ve yapılan zamanlar toplanarak sıralama oluşturulmuştur. Birinci ayak 16:45'te Final ayağı ise 20:15'te başlamıştır. Aslı Deniz Helvacıoğlu Aslı Deniz Helvacıoğlu, (d. 1972 İstanbul) Türk Ressam, Öğretim Üyesi 1991 yılında Kadıköy Anadolu Lisesi'nden mezun oldu. 1995 yılında Marmara Üniversitesi Uluslararası İlişkiler Bölümünü bitirdi ve aynı üniversitede Avrupa Topluluğu Enstitüsü'nde yüksek lisans ve AB Hukuku üzerine doktora yaptı. Boğaziçi Üniversitesi Uluslararası Ticaret Bölümü’nde öğretim üyeliği görevi yapmaktadır. Floransa Üniversitesi'nde sanat tarihi dersleri aldı. Kişisel ilk sergisi olan "Mucizevi Balıklar ve Kadınlar"'ı 2002 yılında açtı. Eserleri yerli ve yabancı birçok özel koleksiyonda bulunmaktadır. Lale Ãœlker Lale Ülker (d. 9 Mayıs 1959, Ankara), Türk diplomat. 1977 yılında Kadıköy Anadolu Lisesi'nden mezun oldu. 1982 yılında Ankara Üniversitesi Siyasal Bilgiler Fakültesi Uluslararası İlişkiler Bölümü'nü bitirdi. 2010-2012 yılları arasında Türkiye'nin Nur-Sultan Büyükelçiliği görevini yürüttü. 2012-2014 yıllarında Dışişleri Bakanlığı müşavirliği görevinde bulundu. 2014-2018 yıllarında da Yurt Dışı Tanıtım ve Kültürel İlişkiler Genel Müdürü oldu. 2015-2016 yıllarında UNESCO Dünya Miras Komitesi Başkanı olarak görev aldı. Ocak 2019 tarihi itibarıyla Türkiye'nin Lizbon Büyükelçisidir. 2012'de Kristal Martı Ödülü'ne değer görülmüştür. Siirt'te 1923 Türkiye genel seçimleri 28 Haziran 1923 Türkiye Genel Seçimleri Siirt İli sonuçları; Sinop'ta 1923 Türkiye genel seçimleri 28 Haziran 1923 Türkiye Genel Seçimleri Sinop ili sonuçları; Sivas'ta 1923 Türkiye genel seçimleri 28 Haziran 1923 Türkiye Genel Seçimleri Sivas ili sonuçları; Siverek'te 1923 Türkiye genel seçimleri 28 Haziran 1923 Türkiye Genel Seçimleri Siverek (bugün Şanlıurfa İli'nin ilçesi) sonuçları; Tekirdağ'da 1923 Türkiye genel seçimleri 28 Haziran 1923 Türkiye Genel Seçimleri Tekirdağ ilinin sonuçları; Tokat'ta 1923 Türkiye genel seçimleri 28 Haziran 1923 Türkiye Genel Seçimleri Tokat ili sonuçları; Trabzon'da 1923 Türkiye genel seçimleri 28 Haziran 1923 Türkiye Genel Seçimleri Trabzon ili sonuçları; 2014 Kış Olimpiyatları'nda alp disiplini - Kadınlar süper büyük slalom 2014 Kış Olimpiyatları'nda alp disiplini – Kadınlar süper büyük slalom Rosa Khutor Alpine Resort'da 15 Şubat tarihinde yapılmıştır. Müsabakalar sonucunda 24 yaşındaki Avusturyalı Anna Fenninger altın madalya kazanarak ilk Olimpiyat madalyasına ulaşmıştır.. Daha önce 2010 Vancouver'da slalom ve kombine'de altın madalya, bu Olimpiyatlarda kombinede yine altın madalya kazanan 3 altın madalya sahibi Alman Maria Höfl-Riesch gümüş madalyayı kazanırken, 2006 Torino slalomda ve bu yıl kombinede gümüş madalya sahibi 30 yaşındaki Avusturyalı kayakçı Nicole Hosp bronz madalyayı kazanmıştır. Müsabaka 11:00 da başlamıştır. Urfa'da 1923 Türkiye genel seçimleri 28 Haziran 1923 Türkiye Genel Seçimleri Urfa İli sonuçları; Van'da 1923 Türkiye genel seçimleri 28 Haziran 1923 Türkiye Genel Seçimleri Van İli sonuçları; Zonguldak'ta 1923 Türkiye genel seçimleri 28 Haziran 1923 Türkiye Genel Seçimleri Zonguldak İli sonuçları; Perperikon Perperikon,(Bulgarca : Перперикон , Yunanca : Περπερικον) Doğu Rodoplarda, Kırcaali şehrinin 15 km kuzeydoğusunda 470 m yükseklikte kayalık tepelerin üzerinde kurulu antik Trakya kenti. Arkeolojik araştırmalara göre, Perperikon’daki ilk yaşam izleri 6 000 yıl önceden, Bakır Taş Çağındandır. Daha sonra Geç Tunç Çağında ve Erken Demir Çağında şehir görkemli ibadet merkezine dönüşmüştür. 2000 yılının Ağustos ayında Perperikon etrafında arkeologlar Nikolay Ovçarov'un yönetmenliğinde eski kalenin altında bulunan tapınaklarla dolu bir Trakya kral sarayı bulunmuştur. Bu güne kadar o döneme ait bulunan tek Trakya kral sarayıdır. 2014 Kış Olimpiyatları'nda biatlon - Erkekler sprint 2014 Kış Olimpiyatları'nda biatlon – Erkekler sprint Laura Biathlon ve Kayak Kompleksi'nde 8 Şubat tarihinde yapılmıştır. Yarışmada pist uzunluğu 10 kilometre idi. Müsabakalar sonucunda daha önce düzenlenen Olimpiyatlarda 6 altın, 4 gümüş ve 1 bronz sahibi biatlonda inanılmaz istatistiklere sahip 40 yaşındaki Norveçli biatlet Ole Einar Bjørndalen altın madalyanın sahibi olmuştur. 2010 Vancouver'da otuzdördüncü sırada yer alan Avusturyalı Dominik Landertinger gümüş, Çek Jaroslav Soukup ise bronz madalyayı kazanmıştır. 2012 yılında Almanya'nın Ruhpolding şehrinde düzenlenen Dünya Biathlon Şampiyonası ve 2013 yılında Çek Cumhuriyeti'nin Nové Město na Moravě şehrindeki Dünya Biathlon Şampiyonalarında belirlenen kotalara göre sporcular katılım sağlamışlardır. İlk 20 sırayı alan ülkeler dörder sporcu ile katılabilirler, yirmi ile yirmisekizinci sıralar arasındaki ülkeler ise birer sporcu katılım hakkı sağlanmıştır. Yirmisekizinci sıradan aşağıda yer alan ülkeler ise kotasını kullanmayan ülkeler olması halinde yarışmaya iştirak etmişlerdir. Katılacak sporcuların belirlenmesinde ise 2012-13 ve 2013-14 Biathlon Dünya Kupası sezonundaki IBU Cup, Avrupa Açık Şampiyonası, Dünya şampiyonası veya Dünya Kupası yarışmalarından bireysel veya sprint kategorilerinden iki tanesinde ilk üçe giren sporculardan maksimum %20 daha fazla zaman yapmış olmaları. Veya Dünya Gençler Şampiyonasında ilk ikide yer almaları gerekmektedir. Müsabaka 18:30'da başlamıştır. Cem Alhan Cem Alhan (d. 1961, İstanbul), Türk cerrah. 1978 yılında Kadıköy Maarif Koleji'ni tamamladıktan sonra 1984 yılında İstanbul Üniversitesi Cerrahpaşa Tıp Fakültesi'nden Tıp Doktoru unvanını aldı. Uzmanlık eğitimini ise Siyami Ersek Eğitim ve Araştırma Hastanesi Göğüs Kalp ve Damar Cerrahisi servisinde tamamladı. Aynı hastaneden profesörlük unvanını aldı. Türkiye'de robotla ilk kalp kapakçığı değişim ameliyatını yapan, Dünya'da ise yine robotla aynı anda iki kalp kapakçığını birden değiştirme ameliyatını ilk yapan doktor olarak tanınmaktadır.. Aynı zamanda JAMA Internal Medicine'nda yayınlanan Stent ve By-pass üzerine yaptığı araştırması Amerikan Forbes'te yayınlanmış, bu araştırmayla By-pass'ın Stent'e üstünlüğünü ortaya koymuştur. Bu araştırma Tıp Dünyasında oldukça yankı bulmuştur. Kristal Martı ödülü bulunmaktadır. Halen Acıbadem Maslak Hastanesi'nde Tıp Doktorluğu ve Acıbadem Üniversitesi Tıp Fakültesi'nde akademisyenlik görevlerine devam etmektedir. Ahmet Topal Ahmet Topal (d. 21 Ocak 1993, Malatya), Türk futbolcudur. 1. Lig ekiplerinden TKİ Tavşanlı Linyitspor'da forma giymektedir. Millî futbolcu Mehmet Topal'ın kardeşidir. Ahmet Topal 21 Ocak 1993 tarihinde Malatya'da doğdu. Futbola 2006 yılında Malatya Belediyespor'da başlayan Ahmet, 2010 yılında ağabeyinin formasını giydiği Galatasaray takımının altyapısına transfer oldu. 2012 yılına kadar burada oynayan Ahmet, 2012 yılında Afyonkarahisarspor'a transfer oldu. 2012'de ise TKİ Tavşanlı Linyitspor ile sözleşme imzaladı. Bilal Erdoğan Necmettin Bilal Erdoğan (d. 23 Nisan 1981, İstanbul), Türk iş insanı. 12. Türkiye Cumhuriyeti Cumhurbaşkanı Recep Tayyip Erdoğan'ın dört çocuğundan birisidir. Babası Recep Tayyip Erdoğan ve annesi Emine Erdoğan'dır. Ahmet Burak, Sümeyye ve Esra adlı kardeşleri vardır. 1999 yılında 3.7/5 ortalamayla Kartal Anadolu İmam Hatip Lisesi'ni bitirmiştir. Daha sonra eğitimine Amerika Birleşik Devletleri'nde devam etmiş, 2003 yılında Boston kentindeki Harvard Üniversitesi'ne devam etmiştir. Bu üniversitede kamu yönetimi alanında yüksek lisans yapmıştır. Bedelli askerlik yasası kapsamında 21 gün askerlik hizmetini Burdur'da yapmıştır. Üniversite öğrenimi sırasında staj yaptığı Dünya Bankası'nda, mezuniyetinin ardından bir dönem çalışmıştır. Denizcilik sektöründe iş hayatına atılmış, satın aldığı gemi yüzünden yapılan eleştirilere babası cevap vermiştir. Süreç içinde sahip olduğu gemi sayısı artmıştır. Daha sonraki dönemde Ticaret Sicil Gazetesi’nin, 2 Nisan 2013 tarihli sayısında yayımlanan ilama göre “BMZ Group Denizcilik ve İnşaat Sanayi Anonim Şirketi” adlı şirketin eşit hissedarlarındandır. Mustafa Erdoğan ve Ziya İlgen ile birlikte kurulan şirketin ortakların isimlerinin baş harflerinden oluşan BMZ’nin kuruluş sermayesi 3 milyon TL olarak açıklanmıştır. Türkiye Gençlik ve Eğitime Hizmet Vakfının (TÜRGEV) mütevelli heyeti arasında yer almıştır. Ayrıca 17 Kasım 2013'te kurulan İnsan ve İrfan Vakfının kurucularındandır. 2014 yılında kurulan Türkiye Gençlik Vakfının yüksek istişare kurulu üyeleri arasındadır. Mütevelli heyetinde olduğu TÜRGEV Vakfına yapılan çeşitli tahsisatlarda yolsuzluk yapıldığı iddiaları bulunmaktadır. Ayrıca 17 Aralık soruşturması kapsamında gözaltına alınarak ifadesi alınacağı iddia edilmiş daha sonra 11 Şubat 2014'te ifade verdiği belirtilmiştir. Temmuz 2013'te gerçekleştirilen Darphane Grevi sırasında yapılan altın alım satımıyla haksız kazanç elde ettiği öne sürülmüştür. Kongre üyesi olduğu Fenerbahçe Spor Kulübü başkanlık seçimlerine müdahale ettiğine yönelik iddialar da bulunmaktadır. 2013 Taksim Gezi Parkı protestoları hakkında protestolar aleyhine görüş bildirmiştir. 2003 yılında Reyyan Uzuner ile İstanbul'da Lütfi Kırdar Kongre ve Sergi Sarayı'nda evlenmiştir. Nikâha çok sayıda tanınmış kişinin yanı sıra şahit olarak İtalya Başbakanı Silvio Berlusconi de katılmıştır. Ömer Tayyip ve Ali Tahir adlı iki oğlu, Fatıma Serra adında bir kızı vardır. I. Robert (Fransa) Fransa Kralı I. Robert (866 – 15 Haziran 923), 922'den 923'e kadar seçilmiş Batı Frank Kralı idi. Tahta seçilmeden önce Poitiers ve Paris Kontu, ve Neustria ve Orléans Markizi idi. Devrilen Karolenj kralı Saf Charles'ın yerine geçti. Robert'in ilk karısı Aelis idi. Ondan iki kızı olmuştur: Robert yaklaşık 890 yılında Vermandois Kontu I. Herbert'in kızı Béatrice ile evlenmiştir. Çiftin: Mattias Mete Mattias Mete (d. 30 Mayıs 1987, Stockholm), İsveç doğumlu Türk asıllı futbolcudur. İsveç Allsvenskan ekiplerinden Syrianska FC'de forma giymektedir. Mattias Mete Mayıs 1987'de dünyaya geldi. 2003 yılına kadar Syrianska'da altyapıda oynayan Mete, 2003 yılından itibaren A takıma alındı 2010 yılına kadar burada forma giydi. Burada oynadığı süreçte Syrianska IF Kerburan, Arameiska/Syrianska Botkyrka IF gibi takımlarda kiralık oynadı. Daha sonra ise Syrianska IF Kerburan'a transfer oldu. Buradan Västerås SK'a geçen Mete, 2012 yılında Åtvidabergs FF takımının yolunu tuttu. 2013 yılında ise Syrianska FC takımına kiralandı. 2014 devre arasında ise Şanlıurfaspor'a transfer oldu. III. Charles III. Charles ÅŸu anlamlara gelebilir: Norbert Eschmann Norbert Eschmann (19 Eylül 1933- 13 Mayıs 2009), İsviçreli eski millî futbolcudur. Orta saha mevkiinde görev yapmış oyuncu, İsviçre millî takımının kendi ülkelerinde düzenlenen 1954 Dünya Kupası ve Şili'de düzenlenen 1962 Dünya Kupası kadrolarında yer almıştır. Youssef YeÅŸilmen Youssef Yeşilmen (d. 20 Haziran 1988, Gladbeck), Almanya doğumlu Türk asıllı futbolcudur. Annesi Lübnanlı, babası Türk olan Yooussef, Schalke 04 kulübünün altyapısından yetişti. Burada Mesut Özil ile birlikte takımın otansiyelli oyuncularından olduğu iddia edildi. İlk olarak Wattenscheid'da profesyonel olan Youssef, 2009'a kadar 34 maça çıktı hiç gol atamadı. 2009 yılında ise Almanya 3. Lig ekiplerinden SSVg Velbert'te profesyonel olarak forma giyen Yossef 35 maça çıkıp 4 gol attı. 2010 yılında ise Turgutluspor seçmelerine girip seçildi. İlk sezonunda ilk yarıda 2 frikik golü atan, 2 penaltı kazandıran ve 4 asist yapan Youssef Süper Lig takımlarının da transfer lstesine girdi. 2013 yılı başında ise Sercan Yıldırım, Önder Turacı, Berkin Kamil Arslan ve Ömer Aysan Barış gibi oyuncuları kadrosuna katan Şanlıurfaspor'a transfer oldu. İlk sezonunda Youssef etkili performans gösterdi ve bir kez daha Süper Lig takımlarının gündemine geldi. Bunun üstüne kulüp yöneticisi “Youssef bizim en değerli futbolcularımızdan biri. Onu hiçbir takıma göndermek istemiyoruz. Kendiside Şanlıurfa'da ve Şanlıurfaspor'da olmaktan çok mutlu” diye konuştu. Youssef Yeşilmen, Ocak 2016 tarihinde Karşıyaka külübüne transfer oldu. Aynı yıl mayıs ayında bu kulüpten ayrıldı. Rise Up (Freaky Fortune şarkısı) "Rise Up" (), Yunan müzikal ikili Freaky Fortune ve İngiliz rapçı Riskykidd tarafından seslendirilen bir şarkıdır. Yunanistan'ın kamusal yayın kuruluşu NERIT'in bütçe yetersizliği gerekçesiyle görevlendirdiği MAD TV isimli özel müzik kanalı tarafından gerçekleştirilen ulusal final doğrultusunda, Danimarka'nın başkenti Kopenhag'da gerçekleştirilecek 2014 Eurovision Şarkı Yarışması'nda Yunanistan'i temsil etmek üzere seçilmiştir. Alexandru Ioniță Alexandru Ioniță (d. 5 Ağustos 1989, Bükreş), Rumen futbolcudur. Bakary Soro Bakary Soro (d. 5 Aralık 1985, Abidjan), Fildişi Sahili asıllı Burkina Fasolu futbolcudur. Defans pozisyonunda görev almaktadır. Freaky Fortune Freaky Fortune, Yunan düettir. Üyeleri, vokalist Nikolas Raptakis (Νικόλας Ραπτάκης, Atina, 30 Nisan 1990) ve müzik yapımcısı Teofilios Puzburis (Θεόφιλος Πουζμπούρης, Atina, 9 Şubat 1991), rapçı Riskykidd ile birlikte, 2014 Eurovision Şarkı Yarışması'nda Yunanistan'ı "Rise Up" isimli şarkı ile temsil etmiştir. RiskyKidd Riskykidd, İngiliz rapçıdır. 2014 Eurovision Şarkı Yarışması'nda Yunanistan'ı, Freaky Fortune isimli Yunan müzik grubuyla "Rise Up" isimli şarkı temsil etmiştir. Aziz Ogan Aziz Ogan (d. 1888, İstanbul – ö. 1956, İstanbul) Türk arkeolog, müzeci. Türkiye'nin ilk arkeologlarındandır. İzmir Arkeoloji Müzesi’ni kurmuş ve İstanbul Arkeoloji Müzeleri’nin müdürlüğünü yapmıştır. İlk Türk kadın arkeolog Jale İnan’ın babasıdır. 1888’de İstanbul’da dünyaya geldi. Babası, Edremit eşrafından merhum Hacı Ahmed Halil zade Ahmed'dir. 1910 yılında Sanayi-i Nefise Mektebi resim bölümünden mezun oldu. Babasının arkadaşı olan Osman Hamdi Bey’in teşviki ile arkeolojiye ilgi duyan Aziz Bey, mezuniyetinden sonra Eski Eserler Müzesi’nde çalışmaya başladı. Arkeoloji bilgisini sağlamak için İzmir, Manisa ve Aydın vilâyetlerinde yapılan kazılarda görevlendirildi. 1914’te "İzmir Asar-ı Attika müfettişliği"ne tayin oldu. Ancak seferberlik ilanı üzerine yedek subay olarak olarak askere alındı. Önce Çanakkale ve Kafkas cephelerinde bulundu; ardından Şam’da görevlendirildi. Türk ordusunda görevli bulunan ünlü Alman arkeolog Theodor Wiegand’ın yardımcılığını yaptı; Şam Müzesi’nin kurulması ve şehrin antik planının tespiti işlerinde çalıştı. Baalbek’teki "Jüpiter Mabedi"’nin ordu tarafından tamirinde ve İsviçreli bir heyet tarafından Emevi Camisi’nin etrafındaki ev ve dükkanların kaldırılıp yapının ortaya çıkarılması işlerinde çalıştı. Şam’da bulunduğu sürece ayrıca "Sanayi-I Nefise Mektebi müdürlüğü" yaptı. 8 Ağustos 1918’te terhis oldu ve İzmir'deki görevine döndü. İzmir'in işgali üzerine İstanbul'daki Arkeoloji Müzesi'nde hafriyat ve tasnif işleri ile görevlendirildi. İzmir'in kurtuluşu üzerine 1922'de ordudaki müfettişlik görevine yeniden başladı. İzmir Arkeoloji Müzesi’nin, müze içindeki resim galerisinin ve kütüphanenin kurulmasını sağladı. Bergama ve Efes'te buluntuların sergilenmesi için yerel müzelerin kurulmasına çalıştı. 1931’de İstanbul Arkeoloji Müzeleri Umum Müdürlüğü’ne atandı ve bu görevi emekli oluncaya kadar 23 yıl sürdürdü. Bu görevi sırasında müzede Mezopotamya, Mısır ve Part buluntularının sınıflandırılmasını; kimya laboratuvarı, fotoğraf ve heykel atölyelerinin kurulmasını; Ayasofya'nın müze haline getirilmesini sağladı. İstanbul Arkeoloji Müzesinin ahşap olan çatısının betona çatı ile değiştirilmesi müzeye yaptığı önemli katkılardandır. 1933’te Avrupa müzelerini incelemek üzere Avrupa’da bir seyahate çıktı. Avusturya, Almanya, Hollanda, İngiltere, Fransa ve İtalya'nın önemli müzelerini ziyaret etme ve İtalya ile Yunanistan’da çeşitli kazıları incelemek fırsatı buldu. 1934'te Türkiyeye gelen İsveç Veliahdı Prens Adolf Güstav'ın Bursa, İstanbul ve İzmir seyahatlerinde kendisine refakat etti. 1939’da New York'ta açılan Dünya Sergisi'nde Türkiye Cumhuriyeti pavyonlarındaki Asarı Atika ve Müze Sergisi heyeti başkanlığıyla New York'a gidip çeşitli Amerikan müzelerini inceledi. Türk Tarih Kurumu, Viyana, Berlin, Prag, ve Fin Asar-ı Atika Enstitüleri ile Almanya'nın Mainz İlimler Akademisi’ne üye idi. Bergama, Efes tarih ve rehberleri İzmir Müzesi'nin Türkçe ve Fransızca rehberlerini yayınlamış; Fethiye Camisi (Teotokos Pamakaristos Manastırı), İstanbul Surları, Çinili Köşk’e ait yayımlar yapmıştır. 1953 yılında emekli oldu. 1956 yılında hayatını yitirdi. 5 çocuk sahibi olan Aziz Ogan’ın, 1914 doğumlu kızı Jale, babasının mesleğine yönelmiş ve Türkiye’nin ilk kadın arkeoloğu olmuştur. Kerimüddin Mahmud-i Aksarayî Kerimüddin Mahmud-i Aksarayî () ya da gerçek adıyla Mahmud bin Muhammed, ne zaman ve nerede doğduğu ve öldüğü bilinmeyen Selçuklu memur ve yazar. Yazdığı "Müsâmeretü'l-Ahbâr" isimli eser günümüzde İbn Bîbî'nin "el-Evâmirü'l-Alâiyye fi'l-umûri'l-Alâiyye"sinin ardından Selçuklu tarihi hakkındaki en önemli kaynak olarak kabul edilmektedir. Aksarayî hakkındaki günümüz bilgileri ancak "Müsâmeretü'l-Ahbâr"dan yapılan çıkarımlardan ibarettir. İsmindeki Aksarayî nispetinden dolayı ve eserinde Aksaray'dan da bilgiler vermesi nedeniyle Aksaraylı olduğu tahmini yapılmaktadır. Ayrıca II. Gıyaseddin Keyhüsrev'in ölümünden sonra gerçekleşen olayları Selçuklu divanında bire bir gözlemleyerek verdiği bilgiler nedeniyle de o tarihte 20-25 yaşında olduğu hesaba katıldığında 13. yüzyılın ilk çeyreğinde doğduğu tahmin edilmektedir. Eserinde Arapça hadis ve ayetlerden örnek göstermesinden iyi bir Arapça bilgisine sahip olduğu, yine eserinde yazdığı kaside ve mesnevilerden de bir şair olduğu çıkarımı yapılmaktadır. Aksarayî'nin tahmini 1276 ile 1323 yılları arasında yani 47 yıl devlet hizmetinde kaldığı tahmin edilmektedir. Aksarayî "Müsâmeretü'l-Ahbâr"da kendi hayatına ve devlet görevlisi olduğuna ilişkin ilk bilgiyi 1276 yılında bizzat katıldığı Hatiroğlu İsyanı ile vermektedir. Aksarayî eserinde bu konu hakkında "Ben de o divanda bir kalem sahibi idim. Fakat onlara uymam zorunlu olduğundan ve diğer tamahkârlar gibi kimsenin malına el uzatmadığımdan tanrının da yardımıyla bu fesattan bir zarar görmeden, yağdan kıl çeker gibi kurtuldum." Bu isyan hareketine katılması nedeniyle Aksarayî'nin üst düzey bir devlet görevlisi olmadığı da anlaşılmaktadır. Bu olaydan sonra Şehzade Kongurtay'ın Aksaray'a gelip Kızıl Hamid ile Şengit'in çıkardığı karışıklıkları bastırdığı sırada kendisine ait bilgiler vermektedir. Aksarayî o dönem Moğollar tarafından ölen ve esir alınanların sayımında görevlendirilmiştir. Bu olaydan sonra ise Abaka Han'ın emriyle Mücireddin Emir Şah'ın hizmetine girmiştir. Bu göreve tam olarak hangi tarihte getirildiği bilinmese de Mücireddin Emir Şah'ın 1288'de İlhanlı Hanı Argun'un yanına giderken Aksarayî'yi de yanına aldığı bilinmektedir. Mücireddin Emir Şah'ın o yolculuktan sonra emirlik ve naiplik elde etmesi nedeniyle Aksarayî onu tebrik eden bir kaside yazmıştır. 1297 yılında dek Mücireddin Emir Şah'ın hizmetinde kalan 1289-1291 yıllarını Danişmend yöresinde geçirmiş, Mücireddin Emir Şah'ın azledilip Aladağ'da yargılanması sırasında yanında bulunmuştur. 1292'de ise Kastamonu'da isyan çıkaran II. Gıyaseddin Mesud'un kardeşi Kılıç Arslan'a karşı harekete geçen Mücireddin Emir Şah'ın yanında savaşa katılmıştır. 1297 yılında Gazan Han'a karşı Anadolu'da çıkan isyandan sonra Mücireddin Emir Şah ile birlikte tekrar İlhanlı hanını görmeye giden Aksarayî dönüş yolunda yaşadıkları korkutucu olaylardan da eserinde bahsetmiştir. Bu olaydan sonra ise azledilen Mücireddin Emir Şah'ın yanından bir süre için ayrılmıştır. Mücireddin Emir Şah'tan ayrı kaldığı dönemde Moğol emirleri Baytimur, Samagar ve Arab'ın Avcı Kaya'da otağ kurduklarını ve kendisinden hazineye ait malların listesini istediklerini aktaran Aksarayî aynı zamanda sert muamele gördüğünü de aktarmaktadır. O sırada çıkan kasırga ve arkasından gelen dolu ile defterlerin uçup yok olması ile bu tehlikeden kurtulduğunu yazan Aksarayî Mücireddin Emir Şah'ın yeniden devlette görev almasıyla onun yanına gitmiştir. Aksarayî, İç Anadolu'da meydana gelen bir karışıklığı yatıştıran Mücireddin Emir Şah'a yönelik yazılan "Sultanlar bir iş uğruna yüz kan dökerler!" mektubuna cevaben "Ey sultan! Sen yüz iş uğruna bir kan dök." diye cevap vermiştir. Ayrıca Mücireddin Emir Şah tarafından Sivas'tan Konya'ya kaçan III. Alâeddin Keykubad'ın bıraktığı hazineleri sayıp kaydetmesi için görevlendirilmiştir. Aksarayî bu olaydan sonra kısa bir zaman dışında uzun yıllar Mücireddin Emir Şah'ın yanından ayrılmamıştır. Mücireddin Emir Şah'ın 1301'de ölümünün ardından Gazan Han tarafından Selçuklu ülkesi vakıflar mütevelliliğine tayin edilmiştir. Bu olaydan sonra eserinde bir tarih belirtmeyen Aksarayî'nin ne kadar süre bu görevi yürüttüğü bilinmese de bir süre için evkaf mütevelliliği yaptığı da bilinmektedir. Aksarayî'nin evkaf mütevelliliği görevini de kaç yıl yürüttüğü bilinmemekte, bu görevi sırasında İrencin Noyan ile İlyas adındaki bir Türkmen gencinin çatışmasını aktarmaktadır. Ayrıca Niğdeli Kadı Ahmed'in ifadesine göre bir süre Aksaray kale muhafızı olduğu da bilinmektedir. 1332 ya da 1333 yılında öldüğü tahmin edilen Aksarayî'nin "Müsâmeretü'l-Ahbâr"ı yazdığı sırada da 75-100 yaşları civarında olduğu düşünülmektedir. Aksarayî, maddî olarak oldukça iyi durumda olmakla birlikte Gevale Kalesi de mülkiyetinde bulunmaktaydı. Charles Antenen Charles Antenen ya da takma adıyla Kiki Antenen, (d. 3 Kasım 1929 - ö. 20 Mayıs 2000) İsviçreli eski millî futbolcudur. Forvet mevkiinde görev yapmış oyuncu, İsviçre millî takımının Brezilya'da düzenlenen 1950 Dünya Kupası, kendi ülkelerinde düzenlenen 1954 Dünya Kupası ve Şili'de düzenlenen 1962 Dünya Kupası kadrolarında yer almıştır. Picardia ruwenzoricus Picardia ruwenzoricus, Pterophoridae familyasından bir kelebek. Kongo Demokratik Cumhuriyeti'nde yaşamaktadır. 1911 yılında Gielis tarafından tanımlanmıştır. Madde tarih Madde tarih, bir beyitin, bir mısranın veya bir deyimin bütün harflerini harflere sayı değeri veren ebced hesabına vurarak bir olayın tarihini bulmaya verilen ad. Özellikle Fars edebiyatında oldukça popüler olan madde tarih, Fars etkisi altındaki Türkmen edebiyatında da oldukça kullanılmıştır. Schoolboy Q Quincy Matthew Hanley (d. 26 Ekim 1986), sahne adıyla Schoolboy Q, Amerikalı hip hop sanatçısıdır. 2009'da Kaliforniya merkezli bağımsız plak şirketi Top Dawg Entertainment'e katıldı. 2011 yılı sonunda Interscope Records şirketi ile sözleşme yaptı. Hanley diğer Top Dawg sanatçıları Ab-Soul, Jay Rock ve Kendrick Lamar ile birlikte Black Hippy grubunun bir üyesidir. 2008'de "ScHoolboy Turned Hustla" adını taşıyan ilk mixtape'ini yayınladı. Onu 2009'da "Gangsta & Soul" adlı ikinci mixtape'i izledi. Hanley Ocak 2011'de ilk bağımsız albümü "Setbacks"i yayınladı. TDE aracılığıyla yalnızca dijital platformlarda satışa çıkan albüm, ilk haftasında bine yakın kez indirilerek Amerikan "Billboard" 200 listesinde 100 numara oldu. Bir yıl sonra "Habits & Contradictions" adlı ikinci bağımsız albümünü yine dijital platformlar üzerinden piyasaya sundu. Olumlu yorumlarla karşılanan albüm, 3 bin 900 adetlik ilk hafta satışıyla "Billboard" 200'de 111 numarada yer aldı. Interscope ile anlaşması sonrası, bu şirketten çıkaracağı "Oxymoron" adını taşıyan ilk albümü üzerinde çalışmaya başladı. "Yay Yay", "Collard Greens", "Man of the Year" ve "Break the Bank" adlı single'lar ile desteklenen albüm, 25 Şubat 2014'te raflarda yerini aldı. Albüm, yayınladığı hafta 139 bin adetlik satış rakamıyla "Billboard" 200'de zirveye yerleşti. Oceana (şarkıcı) Oceana Mahlmann (doğum 23 Ocak 1982 Hamburg, Almanya) Alman şarkıcı. Sütkesiği, Eğridere Sütkesiği (Bulgarca:Млечино: "Mlechino"), Bulgaristan'ın güneyinde Kırcaali ili, Eğridere belediyesine bağlı Rodoplarda yer alan bir köydür. Başkent Sofya ile arasında 194.184 km mesafe vardır. 5,423 km alanı kaplayan köyde 360 kişi yaşamaktadır. M체s창meret체'l-Ahb창r Müsâmeretü'l-Ahbâr () ya da Tezkire-i Aksarâyî, İlhanlı Hanı Ebu Said Bahadır'ın tahta oturmasıyla Anadolu valisi tayin edilen Emir Çoban'ın oğlu Timurtaş adına Kerimüddin Mahmud-i Aksarayî tarafından Farsça yazılan eser. 1323 yılında tamamlanan eser günümüzde İbn Bîbî'nin "el-Evâmirü'l-Alâiyye fi'l-umûri'l-Alâiyye"sinin ardından Selçuklu tarihi hakkındaki en önemli kaynak olarak kabul edilmektedir. Kitap Anadolu'nun İlhanlı hakimiyeti hakkındaki tarihi hakkında bilgiler vermektedir. Anadolu Selçuklu Devleti'nin gerileme dönemi hakkında "el-Evâmirü'l-Alâiyye fi'l-umûri'l-Alâiyye"nin bittiği 1282 yılından 1323 yılına kadar en önemli kaynak konumundadır. Aksarayî eserini yazarken İbn Abdürabbih'in "el-İkdü'l-Ferîd", Beydavi'nin "Nizâmü't-Tevârih" ve Ebu Bekir es-Sûlî'nin "Kitâbü'l-Evrâk" adlı eserleri ile bazı selçuknâmelerden faydalanmıştır. Ayrıca Müneccimbaşı Ahmed Dede "Câmiu'd-Düvel" eserini, Kadı Ahmed Negîdî ise "el-Veledü'ş-şefîk" isimli eserini yazarken Anadolu Selçukluları ile ilgili konularda "Müsâmeretü'l-Ahbâr"ı kaynak olarak kullanmışlardır. Eser günümüz Türkçesine ilk olarak Nuri Gençosman tarafından çevrilmiş, tam çevirisi ise Mürsel Öztürk tarafından yapılmıştır. Dört bölüm halinde yazılan eserin ilk bölümünde rumî, arabî, yezdicird ve celalî takvimlerden bahsedilmektedir. İkinci bölümde Muhammed'den başlayarak Dört Halife, Emevî halifeleri ve Abbasî halifeleri özetle anlatılmaktadır. Üçüncü bölümde Büyük Selçuklu Devleti'nin kuruluşu ve yıkılışına, Anadolu Selçuklu Devleti'nin kuruluşundan II. Gıyaseddin Keyhüsrev dönemine kadar olan zamana değinilmektedir. Dördüncü ve son bölümde ise Anadolu Selçuklu Devleti'nin son 75 yıllık tarihini anlatmakta olup kitabın da en hacimli kısmını oluşturmaktadır. Kitabın ilk üç bölümünde olayları yalın bir dille ve özetleyerek aktaran Aksarayî kitabın asıl önemli kısmını oluşturulan dördüncü bölümde bu üslubunu bırakarak süslü bir dile başvurmuştur. İran edebî tarihçiliğinin etkilerinin görüldüğü bu bölümde dili süslemek ve görüşlerinin haklılığını doğrulamak amacıyla sık sık ayet, hadis, ünlü sözler ve Farsça ile Arapça şiirler aktarmıştır. Ancak aktarılan bu şiir ve sözler zaman zaman anlatım bütünlüğünü bozacak raddede olmuştur. Eserdeki şiirlerin çoğunun şairinin ismini vermeyen Aksarayî eserinde şiirini aktardığı şairlerden yalnızca Hakanî, Mütenebbî, Emir Mu'izzî, Fidevsî-yi Tusî, Kabûs bin Vuşmgîr, Rıza Baba ve Senai-yi Gaznevî'nin ismini zikretmektedir. Ayrıca aktarılan şiirlerin bir kısmı da madde tarihlerden oluşmaktadır. Ayrıca eserde olayların arasına yerleştirilen tembihler ile okuyucuya ders vermek ve düşündürmek amaçlanmış, bu yönüyle de kitap siyasetnameye benzetilmiştir. Kilkis (zırhlı) Kilkis (Yunanca: Θ/Κ Κιλκίς) veya USS "Mississippi", 1904-08 yılları arasında Amerikan Donanması tarafından inşa edilen 13.000 tonluk "Mississippi sınıfı" zırhlı idi. Amerikan donanmasında "Mississippi" adıyla görev yapan gemi 1914 yılında kardeş gemisi "Idaho" ile beraber Yunanistan Deniz Kuvvetleri tarafından satın alındı; "Mississippi"nin ismi "Kilkis", "Idaho"nunki de "Lemnos" olarak değiştirildi. "Kilkis" ismi İkinci Balkan Savaşı'nda Yunan zaferiyle sonuçlanan Kılkış Muharebesi'nden gelmektedir. "Kilkis" dört adet 305 mm'lik ana bataryayla donatılmıştı, kardeş gemisi "Lemnos" ile "Kilkis" Yunan donanmasındaki en güçlü gemiler idi. Gemi I. Dünya Savaşı süresince sınırlı hizmette bulundu. Yunanistan'ın Alman yanlısı kralı I. Konstantin, İtilaf Devletleri'nin İtilaf yanlısı hükûmet lehine tahttan çekilmesi amacıyla Ekim 1916'daki baskılarına kadar ülkeyi tarafsız tutmayı tercih etti. Savaşın kalan kısmında "Kilkis" sadece liman koruma gemisi olarak görev yaptı. Savaştan hemen sonra başlayan 1919—1922 Türk Kurtuluş Savaşı'nda "Kilkis", Yunan kara çıkarmalarında ve 1922'deki deniz yoluyla geri çekilmede görev yaptı. 1930'ların başına kadar eğitim gemisi olarak kullanıldı. 1941'deki Alman işgalinde "Kilkis" ile kardeş gemisi "Lemnos", Salamis Adası açıklarında Ju 87 Stuka pike bombardıman uçakları tarafından batırıldı. 1950'lerde iki geminin enkazı kaldırıldı ve hurdaya çıkarıldı. 12 Mayıs 1904'te kızağa konuldu, 30 Eylül 1905'te denize indirildi ve 1 Ocak 1908 tarihinde USS "Mississippi" adıyla Amerikan Donanması'nda göreve başladı. Kardeş gemisiyle beraber 30 Haziran 1914'te toplam $12,535,276 karşılığında satılana kadar Amerikan donanmasında görev yaptı. Sonraki ay iki kardeş gemi Newport News, Virginia'da Yunan donanmasına transfer oldu. Geminin tam boyu 116 metre, genişliği 23 metre ve su çekimi de 7.52 metre idi. Deplasmanı 13.000 ile tam yükle maksimum 14.465 metrik ton arası tasarlanmıştı. İki şaftlı dikey üçlü genleşme tipi buhar motoru ve sekiz adet Babcock & Wilcox marka kazan gemiye 10.000 ihp (7.500 kW) güç sağlamaktaydı ve maksimum 17 knot (31 km/sa; 20 mil/sa) hız yapılabilmekteydi. Geminin kafes direkleri ise 1909'da eklendi. Geminin toplamda 744 subay ve erattan oluşan mürettebatı bulunuyordu. Gemi üstyapısının ön ve arka kısımlarındaki ikiz taretlerine dört adet 305 mm'lik L/45 ana bataryaları yerleştirilmişti. Sekiz adet 203 mm'lik L/45 top ise geminin ortasının her iki yanında ikişer tane olan ikiz taretlerine yerleştirilmişti. Geminin ikincil silahları ise gemi gövdesi boyunca uzanan kazamatlara ayrı ayrı yerleştirilmiş sekiz adet 178 mm'lik L/45 toplarla tamamlanmıştı. Torpido botlara karşı kısa menzilli savunma sistemi ise on iki adet 76 mm'lik L/50 top, altı adet 3 librelik top ve iki adet 2 librelik topla sağlanmaktaydı. Geminin silah donanımı iki adet 533 mm'lik su altı torpido tüpüyle tamamlanmıştı. "Kilkis" ve "Lemnos", Yunan donanmasındaki en güçlü gemilerdi. Carole Ann Ford Carole Ann Ford (d. 16 Haziran 1940) Büyük Britanya bilimkurgu dizisi "Doctor Who"da Susan Foreman ve "The Day of the Triffids" adlı 1962 yapımı filmde Bettina rolüyle tanınan İngiliz oyuncu. Ford uzun bir kariyere sahiptir ve farklı alanlarda kendini göstermiştir. Birçok tiyatro çalışması, drama ve müzikalde kendisini göstermiştir. "Sarah" (Fransız oyuncu Sarah Bernhardt'ın hayatı hakkında), "The Hiding Place", "The Great St Trinian's Train Robbery", "Mix Me a Person" ve "The Day of the Triffids" adlı filmlerde oynamıştır. "Doctor Who" dizisinin yanı sıra "Suspense" ("Man on a Bicycle" adlı bölümde), "Whatever Happened to the Likely Lads?" ("Affairs and Relations" adlı bölümde), "Public Eye", "Emergency Ward 10", "Attorney General", "Moonstrike", "Compact", "Probation Officer" ve "Dial M for Murder" adlı dizilerde de oynamıştır. Ford "Juke Box Jury" adlı bir yarışma sunmuş ve birçok seslendirmede yer almıştır. Adana'da 1927 Türkiye genel seçimleri 1927 Türkiye genel seçimleri Adana ili sonuçları; Sapadere Kanyonu Sapadere kanyonu, Antalya ilinin Alanya ilçesi, Sapadere köyünde yer alan Karstik oluşumlu kanyondur. Köyede adını veren Sapadere'nin oluşturduğu kanyonun uzunluğu 360 m, yüksekliği 400 m'dir. Kanyonun oluşumunda Kireçtaşı bloklarının kimyasal ayrışması etkilidir. Sapaderenin kanyondan çıktığı noktada, kanyonun tabanı coşkun akan dere tarafından kapatılmıştır. İç kısımlara geçmek için yan duvarlara demir çubuklarla doğaya uyumlu 350 m uzunluğunda tahta köprü inşa edilmiştir. Altta akan suyun üzerinden geçtikten sonra kanyonun sonunda Şelale yer alır. Şelalenin döküldüğü yerde suları epey soğuk olan dev kazanı (doğal havuz) oluşmuştur. Yaz mevsiminde bu doğal havuzun soğuk sularında yüzülmektedir. Yakın zamana kadar sadece çevre halkın bildiği kanyon, yerel yönetimlerin yaptığı tanıtım çalışmalarıyla turist çekmeye başlamıştır. Kanyon girişinde gelen misafirlerin temel ihtiyaçlarının karşılanabileceği yeme-içme mekanları vardır. Kanyonun uzaklığı Alanya'ya 44 km, Antalya'ya 179 km'dir. Antalya-Mersin yolu üzerinde Alanya'yı 24 km geçtikten sonra Demirtaş beldesine gelinir. Demirtaş beldesinden asfalt yol ile Sapadere köyüne gidilir. Razak Omotoyossi Razak Omotoyossi (d. 8 Ekim 1985, Lagos), Nijerya asıllı Beninli futbolcudur. Olympic Safi forması giymektedir. Türkiye'deki vergi mükellefiyeti Türkiye'deki vergi mükellefiyeti, Türk vergi sisteminde yer alan vergi mükellefiyeti kavramını inceler. Vergi mükellefiyeti, vergi mükellefi olma durumunu ifade eder. 213 Sayılı Vergi Usul Kanunu'nda, vergi mükellefi, "vergi kanunlarına göre kendisine vergi borcu düşen gerçek veya tüzel kişi," olarak tanımlanmıştır. Kişinin, vergi mükellefi olabilmesi için; iki şartın varlığından söz edilmesi gereklidir. Bunlardan ilki; vergiyi doğuran olayın, ilgilinin kendi kişiliğinde gerçekleşmesi, diğeri ise kişinin vergiyi kendi mal varlığından ödemek zorunda olmasıdır. Mükellefiyet, kişilerin başvurusu üzerine açılabileceği gibi, idarenin tespitiyle de tesis edilebilir. Türkiye'de, mükelleflere vergisel konularda hizmet sunan kamu kurumu, Hazine ve Maliye Bakanlığı'na bağlı Gelir İdaresi Başkanlığı'dır. Gelir İdaresi Başkanlığı'nca her mükellefe, vergi kimlik numarası verilir ve bağlı bulundukları vergi dairelerinde vergi kimlik numaraları itibarıyla dosya oluşturularak, mükellefiyet kayıtları tutulur. Günümüzde, teknolojinin ilerlemesine paralel olarak, mükellefler, pek çok işlemini İnternet Vergi Dairesi üzerinden de yapabilmektedir. 4760 Sayılı "Özel Tüketim Vergisi" kanununa ekli; Gelir Vergisi Kanunu, gelir vergisi mükelleflerini Türkiye içinde ve dışında elde ettikleri gelirlerin tamamı üzerinden vergilendirilecek, tam mükellefler, ile; sadece Türkiye'de elde ettikleri kazançlar üzerinden vergilendirilecek, dar mükellefler, olmak üzere ikiye ayırmıştır. Gelir Vergisi Kanunu'na göre; Türkiye'de yerleşmiş olanlar, Türkiye'de yerleşmiş sayılanlar ve resmi daire ve müesseselere veya merkezi Türkiye'de bulunan teşekkül ve teşebbüslere bağlı olup adı geçen daire, müessese, teşekkül ve teşebbüslerin işleri dolayısıyla yabancı memleketlerde oturan Türk vatandaşları elde ettikleri kazançların tamamı üzerinden vergilendirilirler. Kurumlar Vergisi Kanunu'na göre; Sermaye şirketleri. kooperatifler, iktisadî kamu kuruluşları, dernek veya vakıflara ait iktisadî işletmeler, iş ortaklıklarından kanunî veya iş merkezi Türkiye'de bulunanlar, gerek Türkiye içinde gerekse Türkiye dışında elde ettikleri kazançların tamamı üzerinden vergilendirilirler. Gelir Vergisi Kanunu'na göre; Türkiye'de yerleşmiş olmayan gerçek kişiler sadece Türkiye'de elde ettikleri kazanç ve iratlar üzerinden vergilendirilirler. Kurumlar Vergisi Kanunu'na göre; Sermaye şirketleri. kooperatifler, iktisadî kamu kuruluşları, dernek veya vakıflara ait iktisadî işletmeler, iş ortaklıklarından kanunî ve iş merkezlerinin her ikisi de Türkiye'de bulunmayanlar, sadece Türkiye'de elde ettikleri kazançları üzerinden vergilendirilirler. Khalifa Jabbie Khalifa Jabbie (d. 20 Ocak 1993, Freetown), Sierra Leoneli futbolcudur. Moldova liginde FC Sheriff takımında forma giymektedir. Mustafa Tiryaki Mustafa Tiryaki (d. 2 Mart 1987, Hackney), İngiliz-Türk futbolcudur. Forvet pozisyonunda görev almakta olup, 3. Lig takımlarından Manisa BB'da forma giymektedir. Batuhan Artarslan Hasan Batuhan Artarslan (25 Mayıs 1994, Trabzon), Türk futbolcudur. BB Erzurumspor'da forma giymektedir. Duffin-Schaeffer sanısı Duffin–Schaeffer sanısı Metrik sayı teorisi içinde önemli bir sanı R. J. Duffin ve A. C. Schaeffer tarafından 1941 yılı içinde önerildi . Bu durum eğer formula_1 pozitif değerler üzerinde alınan gerçek-değerli alınan bir fonksiyon ise hemen hemen tüm formula_2 (Lebesgue ölçümü sırasıyla), eşitsizlik eş-asal tam sayılar içinde birçok sonsuz çözümler formula_4 ile formula_5 ancak ve ancak toplam Burada formula_7 Euler totient fonksiyonudur. Tam sanı çözümsüz kalır. Ancak, bu varsayımın bir yüksek boyutlu analogu çözüldü. Borel–Cantelli lemmasından aşağıdaki serilerin ıraksamasına rasyonel yaklaşıklığın varlığının anlamıdır. Ters anlamı sanının püf noktasıdır. Bugüne kadar kurulan Duffin-Schaeffer varsayımının birçok kısmi sonuçları olmuştur. Paul Erdős 1970 te kurulan bu varsayımı tutar,eğer burada bir sabit formula_8 var ve böylece her formula_9 tam sayısı için ya da bizim formula_10 veya formula_11var. Bu formula_12 durumuna 1978 içinde Jeffrey Vaaler tarafından güçlendirildi. Daha yakın zamanda,bu sanıya doğru olan her doğru burada bazı formula_13 idi ve böylece formula_14 serisi var. Bu Haynes tarafından yapıldı, Pollington, ve Velani. ,Duffin–Schaeffer sanısının bir Hausdorff boyutu analogu orijinal Duffin–Schaeffer sanısına eşdeğer olduğunu 2006'da, Beresnevich ve Velani kanıtladı, bu bir zayıf önseldir. Bu sonuç "Matematiğin Yıllığı" içinde yayınladı. El-Evâmirü'l-Alâiyye fi'l-umûri'l-Alâiyye el-Evâmirü'l-Alâiyye fi'l-umûri'l-Alâiyye () ya da Selçuknâme, İbn Bîbî tarafından Farsça olarak yazılan eser. 1277 ve 1282 yılları arasında yazılan eser Anadolu Selçuklu Devleti döneminin birincil kaynağı olarak kabul edilmektedir. Alâeddin Atâ Melik Cüveynî ile kardeşi Şemseddin Muhammed Cüveynî'nin hizmetinde olan ve aynı zamanda da yakın dostu İbn Bîbî, Alâeddin Atâ Melik Cüveynî’nin kendisinden Anadolu'nun fethinden başlayan bir Anadolu Selçuklu Devleti tarihi yazmasını isteğini aktarmaktadır. İbn Bîbî eserin mukaddimesinde Cüveynî'nin Irak, Horasan, Fars ve Kirman bölgelerindeki hayırlı işlerinden bahsetmiş, ardından ise Cüveynî'nin tarih kitapları yazmaya başladığını ve eserinin sonuna tam teşkilatıyla bir Anadolu Selçuklu Devleti tarihi eklemek istediğini zikretmiştir. Cüveynî'nin bu işi kendisinden istediğini, selçuknâmeyi de bu istek üzerine kaleme aldığını aktarmıştır. Eserin ismini ise Sultan Alâeddin Keykubad'ın "makamât ve azemât"ını tam olarak içerdiğinden dolayı "el-Evâmirü'l-Alâiyye fi'l-umûri'l-Alâiyye" şeklinde adlandırdığını söylemektedir. Eserin isminde yer alan Alâiyye kelimelerinin ilki İlhanlı devlet adamı ve tarihçi Alâeddin Atâ Melik Cüveynî'ye, ikincisi ise Anadolu Selçuklu Sultanı I . Alâeddin Keykubad'a nispetle kullanılmıştır. Eserin ilk Türkçe baskısı Adnan Sadık Erzi tarafından hazırlanıp Türk Tarih Kurumu tarafından 1956 yılında yayımlanan tıpkıbasım versiyonudur. İkinci baskısı ise 1990 yılında Mürsel Öztürk tarafından çevrilip Kültür Bakanlığı tarafından yayımlanan kitaptır. Bu ilk iki kitap da eserin orijinal adıyla yayınlanmıştır. Son ve 2007 yılında Mükrimin Halil Yinanç tarafından çevrilerek Kitabevi Yayınları tarafından basılan versiyon ise "Selçuknâme" adıyla yayımlanmıştır. Selçuknâme Selçuknâme (), özellikle Selçuklulardan bahseden eserlere verilen genel ad. 11. yüzyıldan itibaren başlayan selçuknâme yazıcılığından günümüze ulaşan en eski eser Zahîrüddîn-i Nîsâbûrî'nin Irak Selçuklu Sultanı II. Tuğrul adına yazdığı eserdir. İbn Bîbî'nin "el-Evâmirü'l-Alâiyye fi'l-umûri'l-Alâiyye"si ile Kerimüddin Mahmud-i Aksarayî‎'nin "Müsâmeretü'l-Ahbâr‎"ı da bu tarzın önemli örneklerindendir. İmâdüddin el-İsfahânî'nin "Nusretü'l-Fetre", Bündârî'nin "Zübdetü'n-Nusra", Muhammed bin İbrahim'in "Târîh-i Selçûkıyân-ı Kirmân", İbnü'r Râvendî'nin "Râhatü's-Sudûr", Muhammed bin Muhammed el-Hüseynî el-Yezdî'nin Farsça yazılan "el-Uraza fi'l-Hikâyeti's-Selcûkıyye", Ebü'l-Hasan Sadreddin Ali'ye nispet edilen "Ahbârü'd-Devleti's-Selcûkıyye", Ahmed bin Mahmud'a nispet edilen "Selçuknâme" eserleri ve Fransa Millî Kütüphanesinde bulunan anonim eser ile yine aynı kütüphanede yer alan "Müntehab-ı Tevârîh-i Selâcika" isimli künyesiz eser de günümüze ulaşan selçuknâmelerdir. Bunlara ek olarak Yazıcıoğlu Ali'nin "Tevârih-i Âl-i Selçuk" eserinin üçüncü kısmı da bir selçuknâmedir. Ayrıca Niğdeli Kadı Ahmed, "el-Veledü'ş-şefîk" isimli eserini bir selçuknâme olduğu iddiası ile yazmışsa da bu eser selçuknâme olarak kabul edilmemektedir. Final Fantasy (video oyunu) , Final Fantasy adlı fantazi rol yapma oyunu serisinin ilk oyunu. Hironobu Sakaguchi tarafından yaratılmış, ilk yayınını 1987'de Square (şimdi Square Enix) tarafından Japonya'da yapmıştır. Team Fortress Classic Team Fortress Classic, 1999 yılında Valve Corporation tarafından geliştirilmiş, çok oyunculu, takım tabanlı bir birinci şahıs nişancı oyunudur. 1996'da geliştirilen "Quake" modu "Team Fortress"ın GoldSrc motoruna geçirilmiş sürümüdür. Orijinal "Team Fortress"tan grafikleri ve birkaç oynanış değişiklikleri dışında farkı yoktur. Oyunda kırmızı ve mavi olarak iki takım vardır. Oyuncular bir oyuna başlarken dokuz farklı sınıftan birini seçerler ve her sınıfın birbirine karşı üstünlüğü ve zayıflığı vardır. Her sınıf eşsiz yeteneklere ve silahlara sahiptir. Ayrıca ek olarak Civilian sınıfı sadece Escort modunda oynanabilir, Escort modunda bir takım Civilian'ı korurken diğer takım ise öldürmeye çalışır. Oyuncu, oyuna başlarken kırmızı ve mavi takımdan birini seçmelidir. Ayrıca bazı haritalarda yeşil ve sarı takımlar da mevcuttur. Oyunun amacı oyun modlarına göre değişir. Elaiza Elaiza, "Is It Right" isimli şarkıyla Almanya'nın "Unser Song für Dänemark" isimli ulusal finalinin galibi olarak Danimarka'nın başkenti Kopenhag'da gerçekleştirilecek 2014 Eurovision Şarkı Yarışması'nda Almanya'yı temsil etmeye hak kazanan üç kadın üyeden oluşan Alman müzik grubudur. Is It Right "Is It Right" (Türkçe: Bu doğru mu), Alman müzik grubu Elaiza tarafından seslendirilen bir şarkıdır. Almanya'nın ulusal yayın kuruluşlarından birisi olan NDR tarafından gerçekleştirilen "Unser Song für Dänemark" isimli ulusal final doğrultusunda, Danimarka'nın başkenti Kopenhag'da gerçekleştirilecek 2014 Eurovision Şarkı Yarışması'nda Almanya'yı temsil etmek üzere seçilmiştir. Hasan GÃ¶lÃ¼ Muharebesi Hasan Gölü Muharebesi veya Changkufen Olayı (, , "Chōkohō Jiken") Sovyetler Birliği ile Japon İmparatorluğu arasında 29 Temmuz - 11 Ağustos 1938 tarihinde meydana gelen sınır çatışmaları. Emir BekriÄ‡ Emir Bekrić (d. 14 Mart 1991), Sırp engelli atleti. Bekrić 2012 Londra Oyunları'nda ülkesini temsil etti. Sırp sporcu Londra'daki 49.62'lik performansıyla ilk olimpiyatında dördüncü olmayı başardı. Bekrić, Mersin'de düzenlenen 2013 Akdeniz Oyunları'nda 48.83'lik derecesiyle altın madalya kazandı. Sporcu bu dereceyle Oyunlar rekorunu da kırmayı başarmıştı. Aynı yıl katıldığı dünya şampiyonasında ise 48.05'le Sırbistan rekoru kırmasına rağmen bronz madalyada kaldı. 74. Akademi Ödülleri'nde Yabancı Dilde En İyi Film Ödülü başvuruları Akademi Ödülleri'nde Yabancı Dilde En İyi Film Ödülü başvuruları, Sinema Sanatları ve Bilimleri Akademisi tarafından 1956 yılında başlatılan ve her sene yapılan, Yabancı Dilde En İyi Film Akademi Ödülü'nü kazanacak filmi belirlemek amacıyla düzenlenen bir adaylık sürecidir. Ödül öncelikli olarak, İngilizce olmayan, Amerika Birleşik Devletleri dışında üretilen uzun metrajlı sinema filmleri için her yıl Akademi tarafından elden verilir. Yabancı Dilde En İyi Film Ödülü Komitesi, adaylık sürecinde bütün filmleri inceler. 24 Mart 2002 tarihinde yapılan 74. Akademi Ödülleri'nde, Yabancı Dilde En İyi Film Ödülü'nü kazanmak için 78 ülke film gönderdi. Ermenistan ve Tanzanya'da dahil olmak üzere, elli bir ülke, Akademi'ye ilk kez bir film sundular. 65. Akademi Ödülleri adaylığında diskalifiye edilen Uruguay, ilk kez akademiye bir film sundu. Akademi, 12 Şubat 2002 tarihinde, ödül töreninde yarışacak beş filmlik aday listesini yayınladı. Yabancı Dilde En İyi Film Ödülü'nü, Danis Tanović'in yönettiği Bosna-Hersek yapımı Tarafsız Bölge isimli film kazandı. Maybe (Valentina Monetta şarkısı) "Maybe" (), San Marinolu şarkıcı Valentina Monetta tarafından seslendirilen İngilizce bir şarkıdır. San Marino'nun kamusal yayın kuruluşu SMTV tarafından Danimarka'nın başkenti Kopenhag'da gerçekleştirilecek 2014 Eurovision Şarkı Yarışması'nda San Marino'yu temsil etmek üzere seçilmiştir. 6 Mayıstaki yarı finalde kırk puanla onuncu olarak büyük finalde yarışma hakkını kazanan San Marino, 10 Mayıstaki büyük finalde 14 puanla 24. olmuştur. Jacqueline Hill Jacqueline Hill (d. 17 Aralık 1929, ö. 18 Şubat 1993), Büyük Britanya bilimkurgu dizisi "Doctor Who"da Doktor'un torunu Susan Foreman'ın tarih öğretmeni Barbara Wright rolüyle bilinen İngiliz oyuncu. İki yıl byunca 1965 yılında ayrılana kadar William Russell (Yol arkadaşı Ian Chesterton rolüyle) beraber oynamıştır. Hill 1980 yılında yine "Doctor Who" dizisinde "Meglos" adlı bölümde Tigellan rahibe Lexa rolünde oynamıştır. Nana Visitor Nana Visitor (26 Temmuz 1957, New York), Amerikalı oyuncu. William Russell (oyuncu) William Russell Enoch (d. 19 Kasım 1924), bilinen adıyla William Russell, İngiliz oyuncu. Sunderland'de doğmuştur. En çok bilinen rolü "Doctor Who" adlı Büyük Britanya bilimkurgu dizisindeki Ian Chesterton rolüdür. 1963 yılında "Doctor Who" adlı Büyük Britanya bilimkurgu dizisinde Doktor'un yol arkadaşı ve fizik öğretmeni Ian Chesterton rolünde ilk iki sezon boyunca oynamıştır. Russell 1950 ve sonrasında filmlerde oynamaya başlamıştır. En çok bilinen filmleri "They Who Dare" (1954), "One Good Turn" (1955), "The Man Who Never Was" (1956) ve "The Great Escape" (1963) olmuştur. Daha sonra "Superman" (1978) filminde küçük bir rol almıştır. "Death Watch" (1979) adlı filmde ise Harvey Keitel ve Harry Dean Stanton ile oynamıştır. Russell birçok oyunda ve dizide yer almıştır. "Disraeli", "Testament of Youth" ve "Coronation Street" adlı dizilerde oynamıştır. "The Black Adder" adlı bir dizide bir bölümde rol almıştır. 2005 yılında ise "Cenazeden Sonra" romanından uyarlanmış "Agatha Christie's Poirot" adlı TV dizisinde oynamıştır. 2014 Kış Olimpiyatları'nda biatlon - Erkekler takip 2014 Kış Olimpiyatları'nda biatlon – Erkekler takip Laura Biathlon ve Kayak Kompleksi'nde 10 Şubat tarihinde yapılmıştır. Yarışmada pist uzunluğu 12.5 kilometre idi. Müsabakalar sonucunda daha önce 2010 Vancouver toplu çıkışta altın madalya sahibi 25 yaşındaki Fransız biatlet Martin Fourcade altın madalyanın sahibi olmuştur. Çek Ondřej Moravec gümüş, Fransız Jean-Guillaume Béatrix ise bronz madalyayı kazanmıştır. 2012 yılında Almanya'nın Ruhpolding şehrinde düzenlenen Dünya Biathlon Şampiyonası ve 2013 yılında Çek Cumhuriyeti'nin Nové Město na Moravě şehrindeki Dünya Biathlon Şampiyonalarında belirlenen kotalara göre sporcular katılım sağlamışlardır. İlk 20 sırayı alan ülkeler dörder sporcu ile katılabilirler, yirmi ile yirmisekizinci sıralar arasındaki ülkeler ise birer sporcu katılım hakkı sağlanmıştır. Yirmisekizinci sıradan aşağıda yer alan ülkeler ise kotasını kullanmayan ülkeler olması halinde yarışmaya iştirak etmişlerdir. Katılacak sporcuların belirlenmesinde ise 2012-13 ve 2013-14 Biathlon Dünya Kupası sezonundaki IBU Cup, Avrupa Açık Şampiyonası, Dünya şampiyonası veya Dünya Kupası yarışmalarından bireysel veya sprint kategorilerinden iki tanesinde ilk üçe giren sporculardan maksimum %20 daha fazla zaman yapmış olmaları. Veya Dünya Gençler Şampiyonasında ilk ikide yer almaları gerekmektedir. Müsabaka 18:30'da başlamıştır. Ã‡amyayla 2014 Kış Olimpiyatları'nda biatlon - Erkekler toplu çıkış 2014 Kış Olimpiyatları'nda biatlon – Erkekler toplu çıkış Laura Biathlon ve Kayak Kompleksi'nde 16 Şubat olarak planlanmıştır. Fakat 16 ve 17 Şubattaki yoğun sis dolayısıyla yarış 18 Şubat tarihinde yapılmıştır. Yarışmada pist uzunluğu 15 kilometre idi. Müsabakalar sonucunda daha önce 2010 Vancouver toplu çıkışta on üçüncü sırada yer alan 28 yaşındaki Norveçli biatlet Emil Hegle Svendsen foto finiş ile altın madalyanın sahibi olmuştur. Geçen Olimpiyatlarda karışık startın gümüş madalya sahibi, ayrıca bu yıl bireysel ve takip altın madalya sahibi Fransız Martin Fourcade yarışı ikinci tamamlayarak gümüş madalyanın sahibi olmuş ve bu Olimiyatta üçüncü toplamda dördüncü madalyasına ulaşmıştır. Çek Ondřej Moravec ise takip yarışındaki gümüş madalya'dan sonra bronz madalyayı kazanarak madalya sayısını ikiye yükseltmiştir. 2012 yılında Almanya'nın Ruhpolding şehrinde düzenlenen Dünya Biathlon Şampiyonası ve 2013 yılında Çek Cumhuriyeti'nin Nové Město na Moravě şehrindeki Dünya Biathlon Şampiyonalarında belirlenen kotalara göre sporcular katılım sağlamışlardır. İlk 20 sırayı alan ülkeler dörder sporcu ile katılabilirler, yirmi ile yirmisekizinci sıralar arasındaki ülkeler ise birer sporcu katılım hakkı sağlanmıştır. Yirmisekizinci sıradan aşağıda yer alan ülkeler ise kotasını kullanmayan ülkeler olması halinde yarışmaya iştirak etmişlerdir. Katılacak sporcuların belirlenmesinde ise 2012-13 ve 2013-14 Biathlon Dünya Kupası sezonundaki IBU Cup, Avrupa Açık Şampiyonası, Dünya şampiyonası veya Dünya Kupası yarışmalarından bireysel veya sprint kategorilerinden iki tanesinde ilk üçe giren sporculardan maksimum %20 daha fazla zaman yapmış olmaları. Veya Dünya Gençler Şampiyonasında ilk ikide yer almaları gerekmektedir. Müsabaka 14:30'da başlamıştır. Magnezyum sÃ¼lfat Magnezyum sülfat kimyasal formülü MgSO olan, magnezyum, kükürt ve oksijen ihtiva eden bir inorganik tuz (kimyasal bileşik). Genellikle heptahidrat (MgSO·7HO) formunda sülfat minerali olan Epsomit ya da diğer adıyla "Epsom tuzu" (İngiliz tuzu) halinde bulunur. Epsom adını İngiltere'deki bir yerleşim yerinden almıştır. Monohidrat formu olan kieseritin (MgSO · HO) 1970'lerin ortalarında genel küresel yıllık kullanımı 2.3 milyon ton civarındadır ve bunun büyük çoğunluğu tarımda kullanılmıştır. Anhidröz magnezyum sülfat, bir kurutma maddesi olarak kullanılır. Susuz form higroskopik (kolaylıkla havadan su absorbe edebilen) olduğundan doğru bir şekilde tartılması zordur. Bu nedenle örneğin tıbbi preparatlar hazırlanırken çoğu zaman hidratlı formlar tercih edilir. İngiliz tuzu geleneksel banyo tuzlarının bir bileşeni olarak kullanılmıştır. Aynı zamanda bir güzellik ürünü olarak da kullanılabilir. Bahçıvanlar tarafından bitkileri geliştirmek için ve sporcular tarafından boğaz kaslarını rahatlatmak için kullanılır. Bu kullanımlarının yanı sıra medikal alanda da yoğun olarak kullanılmaktadır. Tekkeköy Atatürk Evi Tekkeköy Atatürk Evi, Samsun'un Tekkeköy ilçesinde bulunan bir müze. 26 Haziran 2006 tarihinde açılan müze Atatürk'ün Selanik'te doğduğu evin birebir kopyası olarak inşa edilmiş ve dekorasyonu da bu doğrultuda yapılmıştır. Sodyum silikat Sodyum silikat, genel formülü Na(SiO)O ile gösterilen kimyasal bileşiklerin ortak adıdır. Bu serinin en iyi bilinen üyesi formülü NaSiO olan sodyum metasilikat'tır. Ayrıca su camı veya sıvı cam olarak da bilinen bu malzemeler, sulu çözelti içinde veya bir katı içinde kullanılabilir. Saf bileşimler renksiz ya da beyaz renktedir ancak ticari örnekleri demir-ihtiva eden yabancı maddelerin varlığı nedeniyle, genellikle yeşilimsi veya mavidir. Bu bileşikler çimentolarda, pasif yangın korumada, tekstilde, kereste işlemede, refrakter malzemelerde, otomobillerde ve diğer çeşitli alanlarda kullanılır. Sodyum karbonat ve silikon dioksit'in eriyip tepkimeye girmesiyle Sodyum silikat ve karbon dioksit oluÅŸur; Sümeyye Erdoğan Sümeyye Erdoğan Bayraktar (d. 22 Ağustos 1985, İstanbul), Türk bürokrat ve iş insanı. Recep Tayyip Erdoğan'ın dört çocuğundan birisidir. 2013 yılında başbakan olan babasının başdanışmanlarından idi. Babası Recep Tayyip Erdoğan ve annesi Emine Erdoğan'dır. Ahmet Burak, Necmettin Bilal ve Esra adlı kardeşleri vardır. Araklı, Trabzon'daki Araklı İmam Hatip Lisesi'ni bitirdi. OdaTV'de 2008'de yayımlanan haberde, 2002'de girdiği Öğrenci Seçme Sınavı'nda 134,5 puan aldığı belirtilen Sümeyye Erdoğan'ın, "120 olan dört yıllık üniversite tercih barajı düşünüldüğünde Türkiye'de dört yıllık bir üniversiteye girmesinin mümkün olmadığından dolayı başarısız olduğu, üstelik ortaöğretim başarı puanının da 42,6 olduğu" öne sürülerek Türkiye'deki bir üniversitede eğitim almadığı yazılmaktaydı. Erdoğan ise Haziran 2014'te, "28 Şubat yasakları nedeniyle yurt dışında, üniversite başvurumu yapıp kabulümü alırken, geri kalan tek aşama lise diploması iken, lise son sınıfta okul kapısında, eğitim ve inancım arasında bir tercih yapmakla yüz yüze bırakıldım" ifadelerini kullandı. Haziran 2020'deki demecinde ise "Amerika'da okuyacağım okulun denkliğinin burada kabul edilmesi için burada da ÖSS'ye girmiş ve barajı aşmış olmam gerekiyordu" ifadeleri yer aldı. Erdoğan, Ramsey'in sahibi Remzi Gür'ün verdiği bursla Indiana Üniversitesi'nin Kamu ve Çevre İşleri Okulunda politika araştırmaları programını tamamladı. Türkiye'ye erken dönebilmek için yazın da dersler alarak 4 senelik lisans programını 3 senede tamamladı ve 2005 yılında Indiana Üniversitesi'nden mezun oldu. 2008 yılında, ekonomi alanında aldığı yüksek lisans eğitimini Londra Ekonomi Okulu'nda tamamladı. 2010'da, 90 bin TL sermayeyle Sultangazi, İstanbul merkezli gıda şirketi Doruk Izgara'ya ortak oldu. Şirketin ortakları arasında kardeşi Bilal Erdoğan da bulunmaktaydı. 2010 yılında Adalet ve Kalkınma Partisi'nde dış ilişkileri ve dünya basınına yansımalarını takipten sorumlu danışman olarak görev yapmaya başladı. Bu dönemde basında ve kamuoyunda çıkan 52 milyar maaş aldığı iddiaları, parti yöneticileri tarafından reddedildi. Bu kapsamda çok sayıda yurtdışı seyahatlere dâhil oldu. 2013 Taksim Gezi Parkı protestoları sırasında hükûmetle çeşitli sanatçılar arasındaki görüşmelere dâhil oldu. Toplantılara dâhil olması sorgulanmış ve TBMM gündemine taşınmıştır. Amerika Birleşik Devletleri'ndeki eğitimini sürdürürken çekilen fotoğraflarını yayınlayan internet sitesinin kapatıldığı iddia edildi. Hugehost firma yetkilisi, isim vermeden Ankara'dan aldıkları bir telefon sonrasında konudan rahatsız olduklarını ve hizmet veremeyeceklerini bildirdi. Ankara Devlet Tiyatrosu tarafından sahnelenen "Genç Osman" adlı oyunu izleyen Erdoğan, oyun gereği yapılan hareketlerin kendisine hakaret amacı taşıdığını söyleyerek salonu terk etti. Yapılan tahkikat sonucunda oyuncuların herhangi bir olumsuz davranışı olmadığı ve her zamanki oyun metninin oynandığı sonucuna varıldı. 17 Aralık yolsuzluk ve rüşvet soruşturmasını takip eden dönemde sosyal medyada gündem belirlemek için Twitter'daki "AKP trollerinin lehte tweetler atması yönünde talimat verilen" ve Sümeyye Bayraktar'a ait olduğu ileri sürülen ses kayıtları yayımlandı. Yine bu dönemdeki ses kayıtlarından yola çıkılarak, kardeşi Bilal Erdoğan ile birlikte babalarından aldıkları talimatla evlerindeki paraları farklı yerlere aktardığı ve Urla'da arkeolojik sit alanına yapılan villalarla ilgili olarak Mustafa Latif Topbaş ile görüşerek iş takibi yaptığı ileri sürüldü. Bahsedilen soruşturmayı yapan hakim ve savcılar ile Emniyet mensuplarının FETÖ üyesi oldukları gerekçesiyle İstanbul 14. Ağır Ceza Mahkemesince 18 Mart 2019'da, 17 Aralık kumpas davasına ilişkin sanıklara ceza verilmiş ve verilen cezalar İstanbul Bölge Adliye Mahkemesi 3. Ceza Dairesi tarafından onanmıştır. Sümeyye Bayraktar’ın bir şirketle anlaşarak geçmişte özel hayatıyla ilgili olarak internette çıkan haberleri sildirdiği öne sürüldü. Odatv, "Sümeyye Erdoğan’a online itibar konusunda hizmet vermekteyiz" şeklinde açıklama yapan bir firmanın kendilerine ulaşarak iki yıl önce çıkan bir haberin kaldırılmasını istediğini haber yaptı. Mart 2016'da nişanlandığı Selçuk Bayraktar ile 14 Mayıs 2016'da evlendi. 13 Ağustos 2017'de, çiftin kızı Canan Aybüke dünyaya geldi. Limandere, Karasu Limandere, Sakarya ili Karasu ilÃ§esinin bir beldesidir. İlçe merkezine 22 km, Sakarya il merkezine 33 km uzaklığındadır. Organosilikon Organosilikon bileşikleri, karbon-silisyum bağı ihtiva eden organik bileşiklerdir. Organosilikon kimyası bu bileşiklerin özelliklerini ve reaktivitelerini keşfeden bilim dalıdır. Organosilikon bileşikleri sıradan organik bileşiklere benzer şekilde renksiz, yanıcı, hidrofobik ve stabillerdir. İlk organosilisyum bileşiği olan tetraetilsilane, 1863 yılında Charles Friedel ve James Crafts tarafından dietilçinko ile tetraklorosilan reaksiyonu gerçekleştirilerek keşfedilmiştir. Bir Karbosilikon olmasına rağmen silisyum karbid bir inorganik bileşiktir. Papa Eftim Papa Eftim (doğumu Pavlos Karahisaridis, Soyadı Kanunundan sonra Zeki Erenerol) () (d. 1884, Akdağmadeni, Yozgat - ö. 14 Mart 1968, İstanbul), Türk papaz ve Türk Ortodoks Patrikhanesi’nin kurucusu. 1884 yılında, Yozgat’ın Akdağmadeni kazasının İstanbulluoğlu Mahallesi’nde doğdu. Babasının adı Karahisarlı Baraş’tır. İlk ve orta öğrenimini Akdağmadeni’nde yaptı. Zekâsı ve çalışkanlığı sayesinde hocası Şevki Efendi’nin dikkatini çekti. Arkadaşlarının Kur'an ezberlemelerine imrenerek İncil’i ezberledi. 21 yaşında iken Ruhbanlık mesleğine girdi. 1908′de Ankara’ya gelerek babasının mesleği olan, manifaturacılığa başladı. 1912’de diyakos, 1915’te seçimle papaz olarak 'Eftim' adını aldı ve Akdağmadeni’ne döndü. 1918’de Keskin Metropolit Vekili iken Fener Rum Patrikhanesi’ne karşı Müstakil Türk Ortodoks Patrikhanesi'ni kurdu ve ölümüne kadar başında kaldı. Papa Eftim, Mart 1968’de, 84 yaşında iken vefat etti. Mütarekede Fener Patrikhanesi’nin dünya milletlerine hitaben yaymladığı bir bildiride "Canavar, zalim Kemalistlerin zulmünden, biz Hristiyanları kurtarmaya geliniz! Ankara’daki zehirli yuvalarını yıkmak için acele ediniz" deniliyordu. Bunun üzerine, Papa Eftim, kendisine bağlı cemaati toplayarak Fener Patrikhanesi’ni protesto etmiş ve milli mücadeleye katılma kararı almıştır. Bu karar, hemen Ankara Hükümeti’ne bildirilmiştir. 72 kilisenin patrik vekili olan Eftim’in bu davranışı, İstanbul Hükümeti tarafından zararlı görüldüğünden derhal tutuklanması emredilmiş, fakat bu emir, Keskin Kaymakamı Avni Bey tarafından yerine getirilmemiştir. Türk Bağımsızlık Mücadelesi'ni destekleyen Pavlos Karahisarithis tarafından 1921 yılında Kayseri'de kurulmuştur. Yozgat’ta kapı komşusu olan Çerkez Ethem sayesinde Mustafa Kemal ile tanıştı. 23 Nisan 1920’de Ankara’da Türkiye Büyük Millet Meclisi’nin açılış duasını okuyan din adamları arasında Papa Eftim de vardı. Kurtuluş Savaşı’nda “Umum Anadolu Türk Ortodoksları Cemaatleri” olarak yer aldılar. Fener Rum Patrikhanesi'nin I. Dünya Savaşı sonucu Yunanistan tarafını tutmasına karşılık Türk Ortodoks Patrikhanesi kurulmuş ve Papa Eftim'in cemaatini bu kilise çatısı altında toplanması kararlaştırılmıştır. Papa Eftim, Fener Rum Patrikhanesi'nin karşı çalışmalarına karşılık olarak şunları söylemiştir: ""Ben Türk dostu Eftim değil, Türkoğlu Türk Eftim'im. Ben, her zaman, her yerde Türk olduğumu beyan ettim. Bir yabancı, Türk dostu olabilir. Fakat benim gibi, halis bir Türk vatandaşının, yabancı bir Türk dostu gibi gösterilmesi, O'nun milliyetinden şüphe edilmesine delalet eder ki, bundan incinmemek, üzülmemek imkânsızdır. Bana Türk demeyip, Türk dostu diyenleri hiçbir surette affedemem.”" 1924 yılında Karahisaridis ayinleri yönetmeye başlamış ve adını daha sonra Zeki Erenerol olarak değiştirmiştir. Cemaat mübadeleye tabi tutulmuş, fakat Karahisaridis ile aile fertleri Türk hükûmeti tarafından nüfus mübadelelerinden muaf tutulmuştur. Savaş bittikten sonra Galata’daki Panagia Kilisesi’ne çekilerek dinî görevle meşgul olan Papa Eftim, 1968 yılında gözlerini hayata yumduktan sonra yerine oğlu Dr. Turgut Erenerol (Papa II. Eftim) geçti. İTA Okulları İTA Okulları, İstanbul'da özel okul statüsünde yer alan ve içinde anasınıfı, ilk ve ortaokul barındıran bir okuldur. İtalyan Lisesi mezunlarının ve İtalyan Büyükelçiliği'nin desteğiyle açılan İTA Okulları, Türkiye'de yaşayan İtalya vatandaşlarının yanı sıra İtalyanca eğitim almak isteyen Türk ve yabancı öğrencilere de açık bir okul olarak kurgulandı. Klasik İtalyan eğitim sisteminin belirgin özellikleri olan güçlü kültür ve sanat öğretimi, ITA Okulları bünyesinde açılan eğitim kurumunun ayırt edici niteliğidir. Toplamda 27 derslik, bilgisayar laboratuvarı, kapalı spor salonu, kütüphane ve çeşitli kulüp etkinliklerine sahip olan İTA Okulları'nda; interaktif donanımlı sınıflar, özgün sanat eserlerinin bulunduğu müze ve 6 metre uzunluğunda deniz canlılarının barınacağı büyüklükte bir akvaryum bulunmakta. İTA Okulları'nın akademik programının temelini, ünite planlama ve programlama yaklaşımı olan "Tasarım Yolu ile Anlama" (Understanding by Design-UbD) oluşturmaktadır. Bu program öğretim ve ölçme-değerlendirme tasarımı hakkında bir düşünme biçimini temsil eder ve hem araştırma hem de sınıfta uygulama yoluyla sınanmış pek çok fikri ve süreci bir araya getirir. Tasarım Yoluyla Öğrenme'yi geleneksel eğitim uygulamalarından ayıran en önemli özellik, geriye dönük planlama sürecinin kullanılmasını vurgulamasıdır. Planlama sürecine etkinlikler, materyaller, ders içeriği ile başlamak yerine, bireyin sürecin sonunda ne bilmesi, anlaması ve yapabilmesi gerektiği üzerine odaklanır. Bu düşünce tüm eğitim-öğretim programı ve ölçme değerlendirme planlamasının odak noktasını oluşturur. Perugia Yabancılar Üniversitesi'nin 12 Mayıs 2015 tarihinde İTA Okulları'nı Türkiye'deki CELI İtalyanca akreditasyon merkezi olarak kabul etmesiyle birlikte, sekizinci sınıfta CELI sınavını başarıyla tamamlayan öğrenciler, İtalya'da ve dünyanın çeşitli ülkelerinde bulunan ve CELI sistemini kabul eden İtalyan okullarına yatay geçiş olanağı kazanmaktadır. İTA Okulları'nda 2019-2020 eğitim öğretim yılı itibarıyla aşağıdaki kulüpler mevcuttur: İTA Okulları'nın bünyesinde bulunan müzede; kuratörlerin yönetiminde hazırlanan tematik sergilerin yanı sıra resim, heykel, özgün baskı yapıtları sergilenmektedir. Sharknado Sharknado, başlıca rollerini Jaason Simmons, Tara Reid, John Heard, Ian Zierring, Cassie Scerbo gibi güçlü oyuncuların yer aldığı 11 Temmuz 2013'te vizyona giren ABD yapımı korku-gerilim türünde filmdir. Köpek balığı gerilim filminde Fin Shepard ve arkadaşları Santa Monica sahilini kopek balığı çeken fırtınalardan kurtarmak için mücadele ederler. Çekimleri video kaydı şeklinde çekilen filmde gerçekçilik bu şekilde seyirciye aktarılmak isteniyor. Çizgi romanlardan veya hikâyelerden sinemaya aktarılan filmler tarzında gerçekten yaşanmış bir olaydan aktarılmış bir televizyon filmi. Santa Monica sahillerinde meydana gelen yaklaşık olarak 250 km hıza sahip tornadolar doğanın dengesinin ne kadar bozulduğunun bir işaretidir. Fırtına denizdeki her canlıyı sahile çekmektedir. Özellikle dev köpek balıklarının sahillere gelmesi ve gökyüzünde oradan oraya uçması oldukça tehlikeli anlar yaşanmasına yol açar. Serinin beğenilmesiyle "Sharknado 2" ve "Sharknado 3" filmleri çekilmiştir. Bandırma Vapuru ve Millî Mücadele Parkı Açık Hava Müzesi Bandırma Vapuru ve Millî Mücadele Parkı Açık Hava Müzesi, Samsun'un Canik ilçesinde bulunan ve 18 Mayıs 2003 tarihinde Bandırma Vapuru Müzesi adıyla açılan müze. Müze projesi, 13 Kasım 1999 tarihinde Samsun Valiliği'nin orijinal Bandırma Vapuru'nun boyutlarına sadık kalınarak tekrar inşa edilmesi kararıyla başlamıştır. 2000 yılında Doğupark'ta başlayan inşa aşaması Taşkınlar Tersanecilik tarafından üstlenmiştir. Vapurun yapımı 1960 yılında gün ışığına çıkan ve günümüzde İstanbul Deniz Müzesinde muhafaza edilen orijinal vapurun projesi kaynak alınarak 15 Nisan 2001'de tamamlanmıştır. 18 Mayıs 2003 tarihinde Recep Tayyip Erdoğan tarafından resmî açılışı yapılan müzenin iç çalışmaları Abdi Güzel, alan çalışması ise 2000 ve 2001 yıllarında Samsun Büyükşehir Belediyesi tarafından yapılmıştır. Ayrıca yine Samsun Büyükşehir Belediyesi tarafından 2002 yılında Kurtuluş Savaşı'nı ve genelgeleri betimleyen on kabartmadan oluşan Millî Mücadele Panoraması ile Türkiye'nin yedi bölgesini temsil eden yedi figürlü Millî Kurtuluş Anıtı da müze alanına eklenmiştir. 2005-2008 yıllarında müzede ve çevresinde yenileme çalışmaları yapılmıştır. Bu çalışmalar ile müzenin çevresindeki 35.000 m'lik bir alanda çeşitli eklemeler ve peyzaj düzenlemesi yapılarak Bandırma Vapuru ve Millî Mücadele Parkı Açık Hava Müzesi adı verilmiştir. Millî Mücadele Parkı adı verilen açık hava müzesine eklenen İzmir'in Kurtuluşu'nu betimleyen üç yüz parçadan oluşan ve 70m'lik alana yayılan oluşan seramik kabartma duvarı Türkiye'nin en uzun kabartmalarıdır. Samsun ve ilçelerinden Kurtuluş Savaşı'na katılıp şehit düşen 1200 kişinin isimlerinin yer aldığı Şehitler Yazıtı da yine yenilemeler sırasında eklenmiştir. Ayrıca tüm vapurdaki ahşap işçiliği, filikalar ve halatlar, raspa ve boyalar yenilenmiş, güvertede bulunan ahşaplar hava muhalefetine dayanıklı olacak şekilde elden geçirilmiş, yeni 13 balmumu heykel yerleştirilmiş, çeşitli kamara düzenlemeleri yapılmıştır. Müze tefriş ve yatak odası, sergi salonu, kaptan köşkü, kaptan kamarası ve mutfak olmak üzere altı bölümden oluşmaktadır. Tefriş salonunda aralarında Mustafa Kemal de olmak üzere beş balmumu heykel ile 1870'li yıllarda imal edilen gemici saati, telefon, yangın tüpü, ölçüm saati gibi eşyalar yer almaktadır. Mustafa Kemal'in yatak odası olarak dizayn edilen odada yine Mustafa Kemal'e ait orijinal bir radyo yer almaktadır. Sergi salonuna vapurun her tarafından giriş ve çıkış yapmak mümkün olup yenileme çalışması öncesi ambar olarak kullanılmaktaydı. Salonda vapurun orijinal çizimleri ve tarihçesi, Mustafa Kemal'e ait koleksiyon fotoğrafları, Mustafa Kemal'e ait orijinal beylik silahı, yine Mustafa Kemal'in el yazısıyla yazdığı kongre kararnamelerinden