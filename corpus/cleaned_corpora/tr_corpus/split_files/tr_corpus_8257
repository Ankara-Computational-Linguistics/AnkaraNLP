ancak şampiyon olabildi.İnter 2006'dan 2010'a kadar üst üste 5 kere şampiyon oldu.Milan ise 2004 ve 2011'de şampiyon olmayı başardı.Şu anda iki kulübün de 18 tane şampiyonluğu bulunmaktadır. İki takım da San Siro'yu kullanmaktadır. Karşılaşma günleri Milano'da hayat durmaktadır. Taraftarların hazırladığı koreografiler ise nefesleri kesmektedir. Torino kentinin takımları arasındaki mücadelelerdir. 13 Ocak 1907'de başlayan rekabette Juventus 91,Torino ise 74 kere kazanmıştır. Günümüzde Juventus,Torino'ya büyük üstünlük kurmuştur. Fakat bu asla her zaman böyle olmamıştır. Torino, o zamanlarda büyüklüğünü yüceltmek için söylenen adıyla "Il Grande Torino" sadece İtalyan değil Dünya futbolunda fırtına gibi esti.Valentino Mazzolalı kadrosuyla 1940lı yıllarda 5 kere şampiyon oldu.İtalyan futbol tarihinin o güne kadarki en başarılı takımıydı.Fakat bir uçak kazasında bir efsane yok olacaktı. 11 Mayıs 1947'de İtalyan millî takımı, Macaristan ile oynanan karşılaşmadan dönüyordu.İçinde 10 Torinolu futbolcunun bulunduğu uçak düştü.Valentino Mazzolanın da bulunduğu Torino'nun efsane oyuncuları hayatını kaybetti.Il Grande Torino(Büyük Torino) bir daha asla kendini toparlayamadı.1949-50 şampiyonu olan Juventus ipleri eline aldı.Böylece Torino üstünlüğü Juventus'a geçmiş oldu.Bu tarihten sonra Torino sadece bir kere, 1975-76 sezonunda şampiyon olabildi. Toplamda 7 İtalya lig şampiyonluğuna karşılık,Juventus'un 27 şampiyonluğu vardır. Bir şampiyonluğu da 2006'da şike yaptığı gerekçesiyle iptal edilmiştir. Juventus'un İtalya çapında taraftar kitlesi vardır. Torino'yu ise sadece Torino şehrindeki kesim destekler. Torino'nun daha az ve elit bir taraftar grubu vardır. Roma derbisi,İtalyanca da "Derby della Capitale", İtalya'nın en büyük iki derbisinden biri olarak gösterilir.İki takım ilk defa 8 Aralık 1929'da karşı karşıya gelmişlerdir.Roma 1-0 kazanmıştır. Aralarındaki maçlarda Roma 65 kere,Lazio ise 45 kere gülmüştür. Roma, başkentteki işçi ve göçmenlerin, sol görüşlü futbol tutkunlarının temsilcisidir.Öbür tarafta ise sırtını uzun süre eski İtalyan faşist lider Benito Musolini'ye dayamış ırkçı tavırlarıyla ünlenmiş Lazio yer alır. Büyük savaştan sonra birçok takım Nazi Almanyası askerlerinin özel birliği SS'i anımsattığı için SS(Società Sportiva) harflerini kaldırırken Lazio bununla gurur duymaya devam etmiştir. Son yıllara kadar kadrosunda hiç zenci futbolcu da barındırmamıştır. SS Lazio 9 Ocak 1900 yılında İtalyan ordusunda görevli bir kişi olan Bigarelli tarafından kurulmuştur. Lazio ilk olarak bir atletizm kulübü olarak kuruldu.Olimpiyatların yapıldığı ilk yer Yunanistan olduğu için kulübün rengi Mavi-Beyaz olarak belirlendi.Amblemlerine ise gücü temsil eden kartal yerleştirildi.Roma'da bir bölge olan Lazio ismi takıma verildi.Lazio Roma şehrinin ilk takımı olmuştu ki taraftarları da Romalıları kızdırırken hep bu tabiri kullanırlar:İlk önce biz vardık! Lazio ilk olarak 1902 yılında futbolla tanıştı.Böylelikle artık Roma şehrinde de futbol oynayan bir takım bulunuyordu.Roma ise Lazio'dan 27 sene sonra yani 1927'de Alba, Fortitudo, ProRoma, Roma FBC takımlarının birleşimiyle kuruldu.Renkleri Turuncu-Gül kurusu gibi ilginç bir renk olan Roma'nın ambleminde ise mitolojiye göre Romus ve Romulus'un kardeşlerini emziren Dişi Kurt bulunur. Laziolu taraftarlar takımlarının daha eski bir tarihte kurulmasından dolayı önünmüşlerdir, fakat bunun tersi olarak Roma taraftarlarıda kurulduklarından 15 yıl sonra şampiyonluğu tatmışlardır. Ancak Lazio ise tam 74 yıl sonra yani 1974'te ilk şampiyonluğunu yaşamıştır.İşte bu Roma taraftarları için övünç kaynağı,Lazio taraftarları için ise tam bir handikaptır. İtalya'nın en ateşli, risk derecesi yüksek derbisi olarak bilinir.İki takım taraftarları arasında yaşanan olaylar çoğu zaman futbolun önüne geçmiştir. Bir Lazio taraftarı olan Vincenzo Paparelli, 28 Ekim 1979 yılında bir Roma derbisinde rakip taraftarlar tarafından ateşlenen bir işaret fişeğinin kendisine isabet etmesiyle hayatanı kaybetmiştir. Paparelli, İtalya'daki ikinci "futbolda şiddet" kurbanıdır ve Lazio taraftarı her yıl kendisi için anma töreni düzenler. 21 Mart 2004 yılındaki derbinin öncesinde de büyük olaylar çıkmış ve Roma taraftarı küçük bir çocuk, maç öncesi çıkan olayları bastırmaya polisin açtığı ateş sonunda hayatını kaybetmişti.Bunun üzerine Roma'nın taraftar temsilcileri sahaya girip kaptan Totti'yi biraz da tehditkar söylemlerle maçın oynanmaması için uyarmış ve maç da ileri bir tarihe ertelenmiÅŸti. İki takımın müzesinde ise Roma 3 İtalya Ligi Şampiyonluğu, 7 Coppa Italia, 1 Avrupa Fuar Şehirleri Kupası bulundurur. Lazio ise 2 İtalya Ligi Şampiyonluğu, 4 İtalya Kupası, 1 UEFA Kupa Galipleri Kupası, 1 UEFA Süper Kupası kazanmıştır. Napoli ve Roma kentinin devleri arasındaki bu mücadelelere İtalyanlar "Derby del Sole" demektedirler. İki takımın maçları güvenlik sebebi ile gündüz oynanmakta olup İtalya'nın en büyük derbileri arasında yer almaktadır Kıbrıs Harekâtı ile yarısı Türk askerlerince alınan Lefkoşa(Türkçesi : Lefkoşa ) bölgesinin iki takımı arasındaki derbilerdir.Rumlarca Nicosia Derbisi ya da Kıbrıs Derbisi olarak adlandırılır.Kıbrıs Cumhuriyeti futbolla adı fazla duyulmamış olsa da bu iki takım taraftarları arasındaki rekabet çoğunlukla futbolun da önüne geçmektedir. Kıbrıs'ın Rum tarafındaki Lefkoşa takımlarının mücadelesi siyasete uzanır.Rum milliyetçilerinin takımı ve halen Türk karşıtı tavırlarıyla tanınan Apoel'e karşı Omonia her zaman Türk yanlısı bir tavır sergilemiştir. Bazı karşılaşmalarda Türk bayrağı açarlar ve böyle karşılaşmaların tansiyonunu yükseltirler. Birçok karşılaşmalarında olaylar çıkar ve yaralanmalar olur. Apoel 28 kere,Omonia ise 40 kere galip gelmiştir.İki takımın bu kadar ezeli rakip olmalarına karşın aynı stadı kullanması da dikkat çekici bir başka husustur. 1974'ten sonra Leymosun (Limasol)'dan ayrılıp Girne'ye yerleşen iki takımın güneyde başlayıp kuzeyde sürmekte olan ve Kuzey Kıbrıs'ın en köklü derbilerinden biri kabul edilen karşılaşmadır. Bu derbi; Kuzey Kıbrıs'ta taraftarlarının daha çok memur kesiminden olması nedeniyle DTB futbol takımına Kravatlılar, Limasol'da yük gemilerine eşya taşıyan ve mauna diye isimlendirilen kayıklarda işçi olarak çalışan futbolseverler tarafından kurulduğu için TOL'a da Maunacılar dendiği için bu derbi de Kravatlılar - Maunacılar derbisi olarak da bilinir. "Leymosun derbisi"ni, Kıbrıs'ın tek gerçek derbisi olarak görenler de vardır. Bu derbi gibi; iki farklı şehirde, dört farklı bayrak altında, üç ayrı cumhuriyette yaşanan ve devam eden bir başka derbi yoktur. DTB - TOL derbisi; İngiliz sömürge döneminde doğdu; Kıbrıs Cumhuriyeti döneminde sürdü; otonom yönetim, federe devlet ve "KKTC"de aynı coşkuyla yaşanıyor. Kıbrıs spor basınının derbi maçları ile ilgili olarak Limasol'a has bir meyve olan cümbezi kimin yiyeceğine dair attığı başlıklar da önemli bir derbi klasiği haline gelmişti. 1974'ten sonra Kıbrıs Cumhuriyeti sınırları içinde kalan Baf'tan ayrılıp Güzelyurt'a yerleşen Baf Ülkü Yurdu'nun yine aynı bölgede başarılı oyunlar çıkaran Binatlı Yılmaz Spor Kulübü'nün özellikle bir dönem epey ses getirmiş derbisidir. Zamanla BÜY'ün alt liglere düşmesiyle eski önemini kaybetse de Kuzey Kıbrıs'ın batısındaki en önemli derbi olarak bilinmektedir. Portekiz'in başkenti Lizbon'un iki köklü takımı arasındaki rekabettir."Derby de Lisboa", "Derby Eterno", "Derby da Segunda Circular" veya "Derby da Capital" şeklinde adlandırılır. Aralarındaki rekabet 1 Aralık 1907'de başlamış ve Sporting'in 2-1 üstünlüğü ile tamamlanmıştır. Toplamda 285 kere karşılaşmışlar ve Benfica 123 kere galip gelirken, Sporting 104 kere kazanmıştır. Gollerde ise Benfica'nın 490-447 üstünlüğü bulunmaktadır. 1946'da Benfica rakibini 7-2, 1950'de ise Sporting 8-1 ile hezimete uğratmayı başarmıştır. İki kulübün stadları bir cadde ile ayrılmaktadır. Bu yakınlık da aralarındaki rekabete ayrı bir hava katmıştır. Ayrıca Portekiz'in eski sömürgelerinde de bu iki takımın maçları halen büyük heyecana sahne olmaktadır.İki kulüp de tarihinde pek çok başarıya imza atmıştır ve bu bir asırı aşkın süredir çekişme halinde devam etmektedir. Sporting'in 18 lig şampiyonluğuna karşılık, Benfica'nın 32 şampiyonluğu bulunmaktadır.Taça de Portugal'nı ise Benfica 24,Sporting 15 kez kazanmıştır. Sporting'in bir adet Şampiyon Kulüpler Kupasına karşılık, Benfica Avrupa'da Şampiyon Kulüpler Kupası'nı 2 kere kazanmıştır. Portekiz'in en başarılı ve en popüler iki kulübünün karşılaşmalarıdır.Porto ve Lizbon şehirleri tarih boyunca Portekiz ülkesini hep ayakta tutan şehirler olmuştur. Bu rekabet futbola da yansımıştır."O Clássico" diye adlandırılır.Benfica'nın 32 şampiyonluğuna karşılık, Porto 25 şampiyonluğa sahiptir.Özellikle son yıllarda bu farkı kapatmaya başlayan taraf olan Porto, kupadaki şampiyonluklarda ise 27-20 ile yine geride olan taraftır. Fakat son yıllarda Porto Portekiz futbolunda ilk defa Benfica'yı net bir şekilde geride bırakmıştır.İki takımın da ikişer UEFA Şampiyonlar Ligi şampiyonluğu bulunmaktadır. Porto'nun ayrıca 2 UEFA Kupası ve 1 de UEFA Süper Kupası bulunmaktadır. Portekiz'de üçüncü önemli derbi olarak kabul görür. Portekiz futbolunun üç lokomotifinden ikisi arasındaki karşılaşmalarda Sporting 77-76 üstün olan taraftır. 20.yüzyılda Sporting ülke genelinde daha ön planda olan taraftı.21.yüzyıldan itibaren Porto kazandığı başarılarla rakibini geride bırakmıştır. Sporting'in Avrupa'da 1964'te kazandığı UEFA Kupa Galipleri Kupası müzesindeki tek Avrupa kupasıdır. Buna karşılık Porto'nun toplamda 7 Avrupa Kupası vardır. Fakat Sporting ile hemen her maçı ülkede büyük heyecana sahne olmaya devam etmektedir. Bükreş kentinin iki takımı arasındaki mücadelelerdir.Steaua takımı ordunun desteğini alan bir takım olarak ön plana çıkmıştır.Dinamo taraftarları da buna karşı muhalif bir tutum sergilemiş ve bir ara da komünizme yakınlıklarıyla dikkat çekmişlerdir. 1988'de oynanan derbi maçı ise akıllara kazınan en dikkat çekici karşılaşma olarak bilinir. Derbi 1-1 sona erer. Ne var ki Romanya'nın cumhurbaşkanı Çavuşesku skoru 2-1 Steaua lehine tayin etti.Bu Dinamo taraftarları tarafından büyük kızgınlığa sebebiyet verdi. Aralarında oynanan maçlarda Dinamo 54 kere kazanırken, Steaua 49 kere kazanabilmiştir. Steaua'nun 23, Dinamo'nun 18 lig şampiyonluğu bulunmaktadır. Steaua ayrıca bir kez de UEFA Şampiyonlar Ligi'ni kazanarak büyük sükse yapmıştır. Bükreş derbisinin çekişmeli geçmesinin ana etkeni Steaua taraftarlarının Rapid București taraftarlarına karşı ırkçı bir tutum sergilemesidir. Steaua taraftarları,Rapid taraftarlarını çingene olarak adlandırırlar. Steaua 56 kere kazanırken, Rapid 28 kere kazanmıştır. Steaua genel başarılarda da rakibine önemli bir üstünlük sağlamıştır.Rapid'in Steaua ve Dinamo'ya göre daha mütevazı sayıda bir taraftarı olsa da aralarındaki Bükreş derbilerinde stad tamamen dolmaktadır. Rusya'nın başkentinin ve Rus futbolunun en köklü iki kulübünün aralarındaki karşılaşmalardır. Sadece futbol değil, her alanda karşılaşmaları rekabet içinde geçer.Moskova şehri Lokomotiv ve Dinamo ile birlikte dört takım ile Rus Birinci Liginde temsil edilmektedir. Ayrıca köklü kulüplerden Torpedo Moskva ile FK Moskva da yakın zamanda Moskova'yı en üst ligde temsil etmişlerdir. Fakat bu kadar Moskova takımı arasından sıyrılan en önemli iki kulüp CSKA ile Spartak takımlarıdır. CSKA Moskova, 1911 senesinde Rus Ordusuna mensup kişilerce kuruldu.Ordu takımı olarak bilinir ve günümüzde bile ordu ile ciddi ilişkileri vardır. Spartak Moskova ise 1922 senesinde daha çok halk sendikası ve işçiler tarafından desteklenerek kuruldu.Kulüplerin aralarında ciddi bir ordu-halk veya patron-işçi çatışması olmadı.Aralarındaki rekabeti esas büyüten başarılarıydı. 1930larda Sovyet Ligi oynanmaya başladığında Spartak ile Dinamo takımları Moskova futbolunun önde gelen iki kulübüne bürünmüşlerdi.2.Dünya Savaşı sonrası Sovyetler Birliği süper güç konumuna gelmeye başladı.Ordu CSKA takımına büyük yatırım yaptı ve CSKA 1946'dan 1951'e kadar sadece bir sene şampiyonluğu kaybetti.Fakat sonraki yıllarda Spartak yine üstünlüğü sağladı ve 1950,60,70 ve 80lerde dokuz şampiyonluk daha kazandı.CSKA ise sadece 1970 ve 1991'de şampiyonluk görerek Dinamo ve Spartak'ın gerisinde kaldı.Sovyetler dağılana kadar Spartak 12, CSKA ise 7 şampiyonluk kazandı.FK Dinamo Kyiv ve Dinamo Moskova'nın 54 sene ile hep yer aldığı Sovyet Birinci Liginde Spartak 53 sene, CSKA ise 48 sene mücadele etti. Spartak, 1992'de Sovyetler dağıldıktan sonra Rusya Liginde, ezici bir üstünlük sağladı.Rus Ordusu toparlanma sürecindeyken CSKA çok zor zamanlar geçirdi.90larda Spartak 7 şampiyonluk kazanırken, CSKA şampiyonluk göremedi.2000 ve 2001'de Spartak iki şampiyonluk daha elde etti.Sonraki yıllarda ise kulüp bazında iyi bir yapılanmaya giden CSKA 2003,2005 ve 2006'da üç kez şampiyonluk yaşadı ve ek olarak 2005 yılında UEFA Kupası ve UEFA Süper Kupası'nı kazandı.Bununla beraber Sovyetler dağıldıktan sonra Avrupa Kupası kazanan ilk ve tek Rus takımı olarak tarihe geçti. Son yıllarda Moskova futboluna Kazan ve Sankt-Peterburg şehirleri darbe vurmuş ve 2006'dan sonra hiçbir Moskova ekibi şampiyonluk görememiştir. 1990lardan itibaren Dinamo'nun eski gücünü yitirmesi sonrası Moskova'da bu iki kulüp ön plana çıkmıştır. CSKA eskisi gibi ordu mensuplarının desteklediği değil, halkın desteklediği bir kimliği büründükten sonra taraftar sayısında da Spartak ile neredeyse eşdeğer olmuştur. Böylece Moskova'da en çok ilgi gösterilen derbi maçını bu iki kulüp oynamaktadırlar. Sankt-Peterburg şehri Rus Çarlığı'nın son yıllarında ve Rus İmparatorluğu döneminde ülkenin başkentiydi.Bu durum 1917 senesindeki devrime kadar böyle devam etti.Sonrasında Moskova başkent ilan edildi.Yatırımlar Moskova'ya yönelince şehirlerarası bir rekabet ortamı oluştu.Bu durum futbola da yansıdı.Moskova takımları Sovyet döneminde Rus futbolunu önde götürdü.1984 senesinde Zenit bir kere şampiyonluk yaşadı.Spartak Moscow ise 12 şampiyonluğa sahipti.Rusya'nın ikinci büyük şehri olan St.Petersburg'un futbolda bu kadar geri kalması yadırganır oldu. Sovyet dağılıp Moskova eski otoritesini yitirdikten sonra, diğer Rus şehirleri gibi St.Petersburg da toparlanma dönemine girdi.Şehrin Leningrad ismi St.Petersburg olarak eski ismine döndürüldüğü gibi takımında adı Zenit Leningrad'dan, FK Zenit olarak değiştirildi.Kulüp kalkınma sürecine girdi.1989'da düştükleri 2. Ligden 1. Lig'e 1992 senesinde geri alındılar. (Sovyetler dağıldı ve ligdeki takım sayısı azalınca Zenit lige geri alındı).İlk sene 16. olarak bir kez daha 2. Lige düştüler. 1995'te kulüp yeniden 1. Lige yükseldi.O yıllarda Spartak Rossiyskaya Premyer-Liga domine ediyordu.Zenit her sene daha da toparlanmaya başladı.1990ların sonlarında ligi zorlar hale geldi.2001 yılında ligi üçüncü bitirmeyi başardı.2003 yılında ise ligi ikinci bitirdi.2007 yılında şampiyon olmayı başardı.Böylece Alania'nın 1995 senesindeki şampiyonluğundan sonraki ilk Moskova dışı şampiyon oldu.2010 senesinde bir kere daha şampiyon olmayı başarınca Zenit ile Moskova takımları arasındaki rekabet kızıştı. Sovyetler döneminde Zenit'in pek başarılı olamamasından dolayı hafif olan rekabet günümüzde eski ve yeni başkent rekabeti olarak çok daha çekişmeli olarak sürmektedir. Zenit'in hemen her Moskova takımıyla maçı çekişmeli ve zaman zaman olaylı olsa da özellikle Spartak ile arasında çok daha çekişmeli maçlar olmaktadır. Sırbistan'ın başkenti Belgrad'ın iki kulübünün arasındaki karşılaşmalardır. Sırplar aralarındaki ölesiye rekabetten dolayı "Ölümsüz Derbi" olarak adlandırır. Avrupa'nın en ateşli ve gerilim dozu yüksek derbilerinden bir tanesi olarak kabul görür.Crvena Zvezda (Türkçe 'Kızılyıldız' adının Sırpça yazılışıdır. Uluslararası karşılaşmalarda da bu isim ile adlandırılır. Türkiye'de genelde Kızılyıldız olarak bilinir) ile Partizan takımları arasında oynanan bu karşılaşmaların öyküsü siyasete uzanır ve bu da ortaya ilginç bir öykü olarak çıkar. II. Dünya Savaşı sırasında Nazi Almanyası işgali altında kalan Sırbistan'da faşist güçlere karşı örgütlenen gençler tarafından 4 Mart 1945'te Kızılyıldız kurulur. Kızılyıldız halk takımı olarak taraftar toplar. 4 Ekim 1945'te ise Mihver Devletleri'ne karşı savaşan Yugoslav Halk Ordusu'nun mensupları tarafından Partizan Belgrad kurulur. Kızılyıldız halkın, Partizan ise adından da anlaşılabileceği gibi ordunun takımı olarak ön plana çıkar. Savaş sonrası güçlenen Sosyalist rejim Yugoslavya'yı da etkisi altına alır. Bu rejim sırasında iki kulüpte milliyetçi Sırp kimliklerini ön plana çıkarmışlardır. Sırp-Hırvat çekişmesi ile Hajduk Split ve Dinamo Zagreb ile birlikte Yugoslavya'nın dört büyük kulübü olarak anılmışlardır. 1992'de Yugoslavya'dan Hırvatistan kopunca aralarındaki rekabet daha da kızıştı.Sırplar ve Boşnaklar arasındaki savaş sırasında iki kulüp de milliyetçilikten, ırkçılığa kayma eğilimi gösterdi.Partizan taraftarları Radovan Karadzic posteri açacak kadar ileri gitti.Günümüzde de bu durum 1990lı yıllardaki kadar olmasa da kendini göstermektedir. Aralarında oynanan maçlarda Kızılyıldız 99 kere, Partizan ise 71 kere kazanmış, 43 maç ise berabere bitmiştir. Yugoslavya 1992'de dağılma sürecine girene kadar Kızılyıldız Yugoslav futbolunda ön plana çıkan ekip oldu.Yugoslavya Ligini Partizan 11, Kızılyıldız 19 kere kazanmıştır. 1992'den sonraki Yugoslavya Federal Cumhuriyeti zamanında ise Partizan 8, Kızılyıldız 5 kere şampiyon oldu.Karadağ, Sırbistan'dan ayrıldıktan sonra ise Superliga'yı Partizan 4, Kızılyıldız ise 1 kere kazanmştır. Son yıllarda Partizan rakibinin bir adım daha önünde gibi görünse de toplam da Kızılyıldız'ın daha başarılı olduğu görünmektedir. Avrupa'da Kızılyıldız'ın birer tane Şampiyon Kulüpler Kupası ve Kıtalararası Kupası vardır. Partizan ise Şampiyon Kulüpler Kupası'nda 1966 senesinde bir kere final oynamayı başarmıştır. Sırbistan'da %50lik kesimin Kızılyıldız, %32lik kesimin ise Partizan'ı desteklediği bir araştırmada belirtilmiştir. Ayrıca eski Yugoslavya ülkeleri olan Karadağ ve Bosna-Hersek'te de pek çok Kızılyıldız ve Partizan taraftarı olduğu bilinmektedir. Günümüzdeki maçlarında pek çok şiddet olayı yaşanmaktadır. Ne var ki söz konusu Sırp milliyetçiliği ise iki kulüp taraftarı da özellikle Hırvat,Bosnalı,Karadağlı ve Kosovalılara karşı ırkçı tutumlar sergilemekte ve dünyanın tepkisini çekmektedirler. Slovakya'nın en büyük derbisidir. Geçmişte Avrupa'da UEFA Kupa Galipleri Kupasını müzesine götüren Slovan Bratislava ile Şampiyon Kulüpler Kupasında yarı final oynatan Spartak Trnava mazilerini arasalarda aralarındaki maçlar hala büyük çekişmeye sahne olmaktadır.Çekoslovak Liginde 8 şampiyonluğu,Slovak Liginde ise 6 şampiyonluğu bulunan Slovan Bratislava Slovakya'nın en başarılı takımıdır. Spartak Trnava ise onu izler. Günümüzde iki takım da Avrupa'da adından fazla söz edememektedirler. Slovan,2008-2009 ve 2010-2011'de Slovakya Ligini kazanarak yeniden toparlanma dönemine girdi.Spartak Trnava'nın ise henüz Slovakya lig şampiyonluğu yoktur. Slovan 59 kere,Trnava ise 41 kere derbide gülen taraf olmuştur. Adanasporlular, Demirspor'u kurum takımı olması nedeniyle Ankara takımı olmakla suçlarlar. Onlara göre gerçek Adana halkının takımı Adanaspordur. Adana turuncudur. Demirsporlular ise buna karşılık gerçek halkın takımının Demirspor olduğunu ve Adanasporun zenginlerin takımı olduğunu iddia ederler ve demirsporların klasik rengi mavi ve laciverti tercih ederler. 1938 yılında Devlet Demiryolları işçileri tarafından temelleri atılan ve 1940'ta kurulan Demirspor, uzun süre Adana futbolunu sırtlayan takım oluyordu.1960-61 sezonunda Üç Büyük il dışında 1. Lig'de oynayan ilk takım olan Demirspor, ertesi sene küme düşer. 1954 yılında kurulan Adanaspor ise Adana Demirspor'un şehrin rantını üstüne aldığını ve şike yaptığını vurgulayan Adanalılar tarafından kurulur ve ilk senede kendilerine rakip olur. Demirspor her ne kadar işçi takımı olarak kurulmuşsa da 1970lere kadar Adana halkının çoğunluğu Demirspor'u destekler. Demirspor Adana halkının takımı olur. 1971 senesinde ise 1. Lig'e çıkmayı başaran Adanaspor ipleri eline alır.İki sene sonra ise Demirspor yanına gelince rekabet kızışır. Adana'nın üst kesimi daha çok Adanaspor'u tercih eder, işçi sınıfı ve alt kesim ise Demirspor'u destekler. 1976-77 senesinde ilk defa Avrupa'da mücadele eden Adanaspor bundan ayrıca iki kere daha Avrupa'da oynayarak büyük bir taraftar kitlesi oluşturur ve ilk defa taraftar açısından Demirspor'a bu kadar büyük rakip olur. 1984'e kadar aralıksız 1. Lig'de oynayan iki takım aynı sene küme düşerler. Bu süreç içerisinde Avrupa'da oynamasının etkisiyle Adanaspor daha çok öne çıksa da Demirspor da ligi bir kere altıncı bitirir ve istikrarlı dereceler elde eder. 1987'de yeniden 1. Lige çıkan ve 3 sene üst üste oynayan Demirspor'a karşılık,Adanaspor da 1988 ve 1991 yılları arasında üç kere en üst ligde rakip olur. 90larda Demirspor üç sene daha 1. Ligde oynayarak Adanaspor'u geride bırakır. Adanaspor 1990ların başında şirketleşmeye başlar. 21.yüzyılın başında Uzan tarafından satın alınınca maddi olarak da üstünlüğü ele geçirir. 1998-2001 ve 2002-2004 yılları arasında 1. Lig'de oynar ve Demirspor bu yıllarda 2. Lig'de oynamak zorunda kalır. Uzan Grubu iflas edince Adanaspor da iflas eder. 2005-2006'da ve 2006-2007'de 3. Lig'e kadar düşen Adanaspor,Ceyhanspor'u satın alarak yeniden yükselişe geçer. 2007-2008'de Adana Demirspor ile aynı gruba düşen ve nefes nefese şampiyonluk için yarışan Adanaspor buradan da 1. Lig'e yeniden dönmeyi başarır. Ayrıca aynı sene Yükselme Grubu maçlarında tribünler yarı yarıya bölünerek özlenen bir tablo gerçeleşmiştir. Adana Demirspor ise o yıl play-off finalinde elenerek Adanaspor'un gerisinde kalır. Son yıllarda Demirspor birçok kez 1. Lig'in kapısından dönerek rakibine lig olarak da ortak olmayı başaramamıştır. Adanaspor ise birkaç yıldır Süper Lig için çabalamaktadır ve 2009-2010 senesinde çok yaklaşmışsa da Bucaspor'a averaj ile geçilmiştir. Aralarında oynanan 53 resmi maçta Adanaspor'un 20, Adana Demirspor'un ise 13 galibiyeti bulunmaktadır. 20 maç berabere sonuçlanmıştır. Mersin,Osmanlı'nın son yıllarında başlamak üzere, deniz ticaretinin gelişmesiyle beraber Adana'ya her zaman rakip olmuştur. Aralarındaki bu rekabetin futbola sıçraması da kaçınılmaz olduğundan, "Çukurova Derbisi" diye adlandırılan bu maçlar; Akdeniz'in liman şehirlerinin bir nevi aralarındaki rekabetidir. Mersin İdman Yurdu ilk yıllarda bu bölgede futbol oynamak isteyen takımların dileğini yerine getirebilecek tek ciddi takımdı.1940'ta Demirspor kendisine rakip olsa da çok ön plana çıkamadı.1967'de Başbakanlık Kupası'nı alarak Çukurova'nın en hakim takımı haline gelmişti.Bu yıllarda Adanaspor ise gelişme sürecini tamamlamak üzereydi.1967'den 1974'e kadar yedi sene aralıksız 1. Lig'de oynayan İdman Yurdu,1971'de Adanaspor ve 1973'te Demirspor'un da gelmesiyle kendine ciddi rakipler buldu.1975'te yeniden üst lige çıkan ve üst üste 11 sene burada oynayan Mersin İdman Yurdu ayrıca 1982-83 senesinde Türkiye Kupası'nda final oynadı ve ertesi sene UEFA Kupa Galipleri Kupası'nda mücadele etmeyi başardı.Bu yıllarda üç kere Avrupa'da oynayan Adanaspor,Mersin İdman Yurdu'nun en büyük rakibi oldu.1981'de son kez küme düşen Mersin temsilcisi, yeniden 1. Lig'e çıkmak için 2011'e kadar beklemek zorunda kaldı.Adanaspor ise bu zaman diliminde rakibine karşılık daha ön planda olan taraftı. 2009-2010 sezonunda Adanaspor Süper Lig'e çok yaklaştı.Rakibini deplasmanda 2-1 mağlup ederek düşme hattına yaklaştırdı.Mersin taraftarı ise buna karşılık ilişkilerinin yakın seviyede olduğu Bucaspor lehine her maçta tezahürat yaparak Adanaspor'a karşı psikolojik baskı da kurmasıyla dikkat çekerek derbiye renk kattı. Adanaspor'un üst lige çıkamamasında payı olan Mersin taraftarı ile Mersin İdman Yurdu ise 2011-2012'de yeniden en üst ligde oynama hakkı elde ederek bir adım da olsa rakibinin yeniden önüne geçmeyi başardı. Ancak bu ligde geçirilen iki sezonun ardından Mersin İdman Yurdu 2012 - 2013 sezonunda tekrar küme düştü . Aralarındaki maçlar özellikle son yıllarda Türkiye'de Göztepe-Karşıyaka maçlarından sonra en şiddetli karşılaşmalar olarak da dikkat çekti. "Çukurova Derbisi" diye nitelendirilen Adana ile Mersin şehirlerinin takımlarının karşılıklı rekabetlerinin en büyüğü olarak kabul edilir. Bunda iki takımın büyük taraftar kitlesine sahip olmuş olması önemli etkendir. Ayrıca Türk futbolunun kilometre taşı olan bu iki takım Çukurova futbolunu da ön planda tutmuştur. 1925'te kurulan Mersin İdman Yurdu ilk yıllarda bölgenin tek hakim takımıydı.1940'ta demiryolu işçileri Adana Demirspor'u kurmaya karar verince ve birkaç sene sonra 1. Lig'de oynayan ilk Çukurova takımı olunca aralarıdaki rekabet kızıştı.1968'de 1. Lig'e çıkan Mersin ekibi burada uzun yıllar oynadı.1. Lig'de uzun seneler birbirine rakip olan bu iki takım arasında Çukurova'nın en büyük takımı olma yarışı, rekabeti iyice kızıştırdı.1980,1990 ve 2000lerde Adana şehri, futbolda Mersin'in önüne geçti.Uzun yıllar bu böyle devam etse de aralarındaki maçlarda her zaman seyirci sayısı yüksek oldu. Son yıllarda ise Mersin İdman Yurdu daha ön planda olan takım oldu.2010-2011 sezonunda şampiyon olan Mersin İdman Yurdu, Adana Demirspor'un bir adım önüne geçmiş gibi görünse de; Çukurova'nın bu düşman kardeşleri arasındaki rekabet bölgede eski sıcaklığıyla sürmektedir. Tarsus, antik çağlardan beri Mersin ile ilişkisi olan bir yerleşim yeri olmuştur. Kent limanından gelen mallar buradan Anadolu ve Orta Doğu'ya ithal edilirdi.Bu günümüzde dahi hemen hemen böyledir. Bu iki kentin futbolda ise yardımlaşmasından ziyade rekabeti ön plana çıkmıştır. Bu rekabet Mersin İdman Yurdu'nun da kurulmasından öncedir. 1923'te kurulan Tarsus İdman Yurdu o sene,Mersinli gençlerden futbol maçı yapmak için teklif alır.Halep'ten getirdikler bir topları vardır. Ancak formaları yoktur. Tarsuslu bir hanıma forma diktirmek isterler. Ne var ki sadece sarı ve lacivert renk vardır. Bu renklerde sahaya çıkar ve Mersinli gençlerle karşılaşırlar. Bu renkler zamanla sevilir ve benimsenir.İki sene sonra Mersin İdman Yurdu kurulacaktır. Mersin İdman Yurdu uzun süre Mersin'in adını duyuran tek takım oldu.Şehir takımı olması ve bundan dolayı büyük destek görmesi ile 1. Lig'de günümüzde de oynamış ve oynayan tek Mersin takımıdır. Tarsus ise 1984'te şampiyonluğu son anda Kayserispor'a kaptırınca 1. Lig'e çıkmayı kıl payı kaçırdı.Son yıllarda şampiyonlukları zorlayan bir takım olmasına rağmen amacına ulaşamadı.Mersin ise 2010-2011'de Süper Lig'e çıkarak 3. Lig'e düşen rakibiyle aradaki farkı iyice açtı.Durum günümüzde böyle olsa da rekabeti çok eskiye dayanan Mersin'in iki temsilcisi arasındaki her karşılaşma büyük yankı uyandırmaya devam etmektedir. Elazığ ve Diyarbakır şehirleri 20.yüzyılın başlarından beri, hep yan yana anılmış yakın ilişkiler kurulmuş şehirler olarak bilinmişlerdir. Futbolda ise bölgeyi sahiplenme yarışı bunu rekabete dönüştürmüştür. 1977 senesinde ilk defa 1. Lig'e yükselen Diyarbakırspor, burada üç sene oynayarak Doğu'nun ilk ciddi temsilcisi konumuna gelmiştir. Bundan sonra 21.yüzyıla kadar da Elazığspor'u geride bırakmıştır. Zaman zaman 2. Lig'de karşılaşmaları aralarındaki rekabeti büyütmüştür. 2001'de Süper Lig'e yükselen Diyarbakırspor'un ardından bir sene sonra Elazığspor ilk defa Süper Lig'e yükselince rekabet iyice kızıştı.2002-2003 senesinde son hafta maçında şaibeli Diyarbakırspor-Elazığspor maçı ise büyük tartışmalara neden oldu.Elazığspor maçı kazanarak ligde kaldı,Altay ise küme düştü. Elazığspor her şeye rağmen bir sonraki sene yeniden 2. Lig'in yolunu tuttu.Diyarbakırspor ise 2006 senesine kadar Süper Lig'de kalmayı başardı.2008'den 2011'e kadar 2. Lig'de oynayan Elazığspor yeniden toparlanarak 2011-2012 senesinde yeniden 1. Lig'de oynamaya hak kazandı.Diyarbakırspor ise ekonomik sorunlardan dolayı 2010-2011 senesinde 2. Lig'e düştü. Elazığ, her ne kadar yaşam biçimi ve toplum bakımından Diyarbakır'a çok benzese de özellikle son yıllarda daha çok Diyarbakır'a karşı milliyetçi kimliğiyle ön plana çıkmıştır. Son yıllarda aralarındaki maçlarda 'PKK Dışarı','Şehitler Ölmez,Vatan Bölünmez' sloganları atmaları, Millî Marş'ta Diyarbakırlıların ayağa kalkmadıklarını iddia etmeleri ve Diyarbakırsporluların da buna karşılık zafer işareti yapmaları konuyu siyasi boyutlara çekmekte ve karşılaşmalarda istenmeyen olaylara neden açmaktadır. Aralarındaki 47 karşılaşmada Diyarbakırspor'un 22, Elazığspor'un ise 11 galibiyeti bulunmaktadır. 14 karşılaşma ise berabere bitmiştir. Doğu ve Güneydoğu'daki en büyük rekabet olarak bilinir.Rekabet Elazığ ve Malatya şehirlerinin arasındaki çekişmeye dayanır. Elazığlılar, Malatyanın kayırılması ve buna karşılık Elazığ'a hiç yatırım yapılmamış olmasını neden gösterirler. Günümüzde bile hemen her alanda çekişme içinde olan bu iki şehir, takımlarının da arasında futbol rekabeti çıkmasına neden olmuşlardır. Birçok karşılaşmada rakip takım tarafına geçtikleri ve ezeli rakipleri aleyhine tezahürat yaptıkları bilinir. Ayrıca birbirlerine yakınlıklarıyla bilinen Malatyaspor ile Diyarbakırspor, Elazığspor'a karşılık aynı cephede saf alırlar. Elazığspor ile yapılan karşılaşmalarda birbirlerine destek verdikleri pek çok kez görülmüştür. İlk defa 1969'da 3. Lig'de karşı karşıya geldiler.İlk mücadeleleri 0-0 sonuçlandı.Malatyadaki maçta ise Malatyaspor 4-1 kazandı.Bu skor Elazığlıları huzursuz etmiştir. Elazığspor'a ciddi yatırımlar yapılmaya başlanır ve takım 1975'te 2. Lig'e yükselir.Malatyaspor ise dört sene sonrasında 1977'de 3. Lig'e düşer. Elazığspor'un üstünlüğü fazla sürmez.Malatyaspor 1980'de yeniden 2. Lig'e yükselir. Dört sene sonra ise tarihinde ilk defa 1. Lig'e yükselince şehirde büyük bir sahiplenme duygusu oluşur. 1990'a kadar en üst ligde oynamayı başaran Malatyaspor ile 20.yüzyılda hiç en üst lig göremeyen Elazığspor 1990larda 1. Ligi pek çok defa zorlasalarda çıkmayı başaramazlar. 2001'de Malatyaspor, Diyarbakırspor ile birlikte aynı sene Süper Lig'e çıkınca; altlarında kalan Elazığspor'a artık en üst lige çıkmak farz olmuştur.Şehir halkı takım üstünde büyük bir baskı oluşturur. Ertesi sene Elazığspor bu baskının da etkisiyle tarihinde ilk defa Süper Lig'e çıkmayı başarır. 2002-2004 yılları Doğu Futbolunun altın yılları olarak bilinir.Üç Doğu temsilcisi en üst ligdedirler.Malatyaspor ligi beşinci bitirerek UEFA Kupası'na katılmayı başarır. Elazığ bir kez daha rakibinin gerisinde kalır. Ertesi sene Malatyaspor UEFA Kupası'nda Basel'e ilk turda elense de Avrupa'da oynayan ilk Doğu takımı olarak Türkiye'de sempatik bir yer edinir. Elazığspor ise ertesi sene yeniden 2. Lig'in yolunu tutar.Malatyaspor ise 2006'da son defa Süper Lig'de mücadele eder. 2006-2007'de Elazığspor Play-Off'u son anda kaçırır,Malatyaspor ise Play-Offta elenir ve böylece iki takım son kez yaklaştıkları Süper Lig'e çıkamazlar. Bu tarihten sonra iki kulüpte de ekonomik kriz yaşanır. Elazığspor ertesi sene 2. Lig' düşer.Malatya taraftarları bu duruma karşılık lokma döktürerek Elazığlılarla bir nevi alay ederler. Fakat aynı şey Malatyaspor'un başına ertesi sene gelir ve bu sefer de Elazığlılar lokma döktürürler. 2009-2010 senesinde iki kulüpte çok zor bir sezon geçirir.İflasın eşiğindeki iki kulüpten Malatyaspor küme düşer. Elazığspor ise son haftalarda aldığı kritik sonuçlar sayesinde zorlukla ligde kalır. Ertesi sene Elazığspor yeniden toparlandı ve ilk senesinde 1. Lig'e geri dönmeyi başardı.Bir sonraki sene ise Süper Lig'e çıkmayı başaran Elazığspor günümüzde halen Süper Lig'deki yerini korumaktayken toparlanamayarak iflas eden Malatyaspor ise 3. Lig'de Amatör Lig'e düştü. Malatyalılar günümüzde Malatyaspor'un zamanında pilot takımı olarak bilinen Yeni Malatyaspor'a umut bağlamış durumdadırlar.Malatya Belediyespor'u isim değişikleriyle Yeni Malatyaspor'a dönüştürdüler ve yatırımlarını bu kulüp üzerine şekillendirmeye başladılar. Bir zamanların efsane takımları Malatyaspor'un ise profesyonel liglere dönüp yeniden Elazığspor'a rakip olup olamayacağı ise merak konusudur. Ayrıca Yeni Malatyaspor aynı sene 1. Lig'e çıkmayı Play-Offlarda kaçırmıştır. Elazığspor ile Malatyaspor arasında oynanan 48 maçın 21 tanesini Elazığspor, 15 tanesini ise Malatyaspor kazanmış; 12 karşılaşma berabere sonuçlanmıştır. İzmir'in iki kulübü arasındaki maçlardır.Altay uzun süre 1. Lig'de,Bucaspor da uzun süre 2. Liglerde oynadığından aralarında sadece 6 resmi karşılaşma oynanmıştır. Altay 3,Bucaspor 1 kere kazanırken 2 maç da berabere sonuçlanmıştır. En unutulmaz ve en kalabalık maç 11 Nisan 2010'da oynanan son maçtır. Bucaspor ile Altay 1-1 berabere kalmış ve Bucaspor Süper Lig'e averajla çıkmıştır. Altay ise Play-Offlara kalmış sonrasında üst lige çıkmayı başaramamıştır. Aralarında sadece 6 resmi karşılaşma oynanmasına rağmen Bucaspor ile Altay arasında rekabet kent genelinde sürmektedir. "Ana Madde:" Altay-GÃ¶ztepe derbisi 1923-24 ve 1924-25 sezonlarında İzmir lig şampiyonu olan Altay, o yıllarda İzmir'in en kuvvetli temsilcisiydi.Fakat başarı aynı zamanda çekişmeleri ve anlaşmazlıkları da getirecekti.1923'te Ankara seyahati sırasında bir grup ayrılarak Altınordu'yu kurdu.Fakat sorunlar bitmemişti.1925'te bu kez Aydın'a giden kafilede, tren yolculuğu sırasında tartışma çıktı.Alsancaklılar ile arası açık olan Güzelyalılılar tartışma sonrası bağları tamamen kopardı.Böylece Güzelyalı kulübü Göztepe kurulmuş oldu.1941 senesine kadar Göztepe etkili olamadı.Altay ise 7 şampiyonluk kazandı.Göztepe tek şampiyonluğunu Doğanspor adı altında alabildi.Fakat Göztepe 1941-1944 arasında üst üste 3 kere İzmir şampiyonu olunca rakibine üstünlük kurmaya başladı.Ulusal Futbol Ligi kurulana kadar ise Altay 6 şampiyonluk daha kazandı.Göztepe ise 2 şampiyonluk alarak Altay'ın biraz daha gölgesinde kaldı. Göztepe,Avrupa kupalarında başarılı olunca Altınordu,İzmirspor ve Karşıyakayı gölgede bıraktı.1960lı yıllarda en büyük rakibi Altaydı.Altay da istikrarlı dereceler elde ediyor ve Türkiye'yi Avrupa kupalarında temsil ediyordu.İki takım da bu dönemde ikişer Türkiye Kupası şampiyonluğu elde etti.Bunlardan 1967 Türkiye Kupası Finali'nde iki takım karşı karşıya geldi ve maç 2-2 sona erdi.O zamanın kuralları gereği para atışı yapıldı ve Altay kupayı müzesine götürdü.Göztepe'yi bu yıllarda bir adım öne çıkaran ise sürekli ilk turlarda kupaya veda eden Altay'ın aksine, Fuar Şehirleri Kupası'nda yarı final ve UEFA Kupa Galipleri Kupası'nda çeyrek final oynamasıydı. 1980li ve 1990lı yıllarda Altay, 1. Lig'de birkaç sene haricinde sürekli yer aldı.Göztepe ise 1982'de düştü ve ancak 1999'da çıkabildi.Bu senelerde Altay ciddi taraftar potansiyeli topladı.Karşıyaka ve Göztepeyle beraber en çok taraftara sahip üç takımdan biri oldu.Göztepe ise 1999'da 1. Lig'e çıkarak itibarını yeniden kazandı.Fakat 2000li yıllardaki kriz ve Amatör Lig'e kadar düşmesi Göztepe'ye büyük bir darbe vurdu.Altay ise bu senelerde büyük şanssızlıklar yaşayarak birkaç kez Süper Lig'in kapısından dönmek zorunda kaldı. Altay ile Göztepe arasında 54 lig maçında Altay 23, Göztepe ise 11 galibiyete sahiptir. 20 maç ise beraberlikle sona ermiştir. Göztepe, Altay’a karşı son galibiyetini 1979-80 sezonunda 3-1 ile elde etmiştir. Göztepe'nin İzmir'i sahiplenmesine karşın, Altay İzmir'in merkezinin ve daha üst tabakaların takımı olarak bilinmiştir. Son senelerde bu durum göçlerle değişmeye uğrasa da Altay'ın taraftarı hala yoğunluk olarak Alsancak ve çevresindendir. Göztepe ise Güzelyalı ve çevresi ağırlıklı olsa da genel anlamda İzmir çapında taraftara sahiptir. Karşıyaka, 1912 senesinde İzmir'in ilk Türk futbol kulübü olarak kuruldu.Bölgedeki tek Türk takımı olan ve İzmir'de azınlık takımlarının olduğunu söylerek Türk ve İslam'ın tek temsilcisi olduğunu belirten Karşıyakalılar, bundan dolayı da renklerini kırmızı ve yeşil olarak belirledi.Ne var ki bu konuda çok fazla beklemeleri gerekmeyecekti.İki sene sonra İzmir'de Altay kulübü kurulacak ve uzun süre şehirdeki tek rakipleri olacaktır. Cumhuriyet kurulduktan sonra İzmir Ligi'nin ilk iki sene şampiyonu Altay oldu.Ertesi sene Karşıyaka kazanınca aralarındaki rekabet iyice kızıştı.Sonraki 11 senede ise Altay 5 kere şampiyon olurken,Karşıyaka hiç şampiyonluk kazanamadı.Bu yıllarda İzmir futbolunda Altay'ın büyük bir üstünlüğü bulunuyordu.Ayrıca bünyesinde Göztepe ve Altınordu isimli iki kulüp daha çıkmasına rağmen en başarılı takım konumundaydılar.Millî ligler başlayana kadar da Altay 9 şampiyonluk daha elde etti.Karşıyaka ise 3 şampiyonluk elde edebildi.Altay 16 şampiyonlukla liglere de açık ara farkla İzmir'in en başarılı takımı unvanıyla başladı.İlk sene Karşıyaka 2. Ligden 1. Lige çıktı ve ilk defa 1960 senesinde karşılaştılar. Karşıyaka bu maçı 2-0 kazandı. Altay liglerde İzmir'in takımlarına karşı büyük bir üstünlük kurmuştur. 41 sene Süper Lig'de oynayarak bu ligde en fazla oynayan 5.takımdır. En son küme düşmeden önce ise Üç Büyüklerden sonra Süper Lig'de en fazla oynayan takımdı.Karşıyaka ise toplamda 16 sene en üst ligde oynamıştır. Altay'ın ayrıca 2 Türkiye Kupası şampiyonluğu bulunmaktadır. Ayrıca bu kupada 5 kere final oynamış ve 2 kere de ligi üçüncü sırada tamamlamıştır. 1960 ve 1970li senelerde Göztepe ve Altay'ın gerisinde kalan Karşıyaka, 1980li yıllarda İzmir futbolunu Altay'la beraber Birinci Lig'de en fazla temsil eden takım oldu.1990lı yıllarda ise 3 sezon 1. Lig'de oynayan Karşıyaka 2000li yıllarda 1. Lig'de oynayamadı.Altay ise 2 sene mücadele edebildi. Karşıyaka her ne kadar sportif başarı olarak Altay'ın çok gerisinde kalsa da, taraftarı ve Karşıyakalılık kimliği kulübü ön planda tutan etken olmuştur. Altay'ın 2. Lig'e düşmesi sonrası 2011-2012 sezonunda Karşıyaka tarihinde ilk defa Altay'dan üst düzey bir ligde mücadele edecektir. Aralarında oynanan 55 maçta Altay 24 kere, Karşıyaka 12 kere gülmüştür. 19 maç ise berabere bitmiştir. Manisa ilinin en büyük iki ilçesinin iki takımı arasındaki mücadelelerdir. 1985'te ilk defa 3. Ligde karşı karşıya geldiler ve ilk maç 1-1 sonuçlandı.İki takımın da önemli bir sportif başarısı olmasa da Turgutlu ve Akhisar ilçelerinin geçmişten beri olan komşuluk rekabetleri bu takımlar arasında da iddialı maçlar oynanmasına vesile olmuştur.İki takımda çok büyük bir taraftar potansiyeline sahip olmasa da aralarında oynadıkları her maç dolu tribünlere karşı oynanır. Turgutluspor ilk defa 1992-1993 senesinde 2. Lige çıkmıştır.Akhisar Belediyespor ise 2007-2008 sezonunda 2. Lig'e çıkmıştır. 2009-2010 senesinde ise 1. Lig'e çıkarak ilk defa Turgutluspor'un önüne geçmiştir. Aralarında oynanan 30 resmi maçta Turgutluspor 15-6 galibiyet üstünlüğüne sahiptir. 9 maç ise berabere bitmiştir. Akhisar Belediye Spor 2012-2013 sezonun Süper Lig'de Mücadele edecektir. Aydın takımlarının mücadelelerine sahne olur.Aydınspor 1984 senesinde aralarındaki ilk maçı 6-1 kazanmıştır.Nazilli ilçesinin Aydın merkeziyle rekabeti sonucu doğmuştur. Aydınspor 1990-1993 seneleri arasında 1. Lig'de mücadele etmiştir.Nazilli Belediyespor ise en yüksek 2. Lig'de mücadele edebilmiştir. Aydınspor genelde rakibine göre daha çok başarılara imza atmıştır. Nazillispor, son yıllarda ise Aydınspor'un yaşadığı maddi kriz nedeniyle Amatör Lig'e kadar düşmesi sonucu rakibine üstünlük kurmuştur. 2011-2012 senesinde 3. Lig'e geri dönen Aydınspor ile yeniden karşılaşacaklardır. Aralarındaki maçlarda ise Nazilli Belediyespor 13 kere kazanmıştır. Aydınspor'un 9 galibiyeti vardır. 3 maç ise berabere bitmiştir. Buca,Cumhuriyet dönemine kadar Rum,Yahudi ve Türklerin beraber yaşadığı ve levantenlerin köşklerinin bulunduğu İzmir il merkezine uzak bir kasaba konumundaydı.İzmir'e olan bu uzaklığı da bölgede futbolun gelişmesini geciktirdi.Her ne kadar Bucaspor 1928 senesinde kurulmuş olsa da uzun seneler İzmir Mahalli Liglerinde oynadı. Göztepe ise İzmir'in merkezindeki diğer kulüpler gibi profesyonel liglere erken dahil oldu ve 1960lı senelerde Avrupa'da önemli başarılara imza attı.Göztepe ve İzmir merkezinin Bucalılara köylü gözüyle bakması rekabetin fitilini ateşleyen kıvılcım olmuştur. Buca her ne kadar artık merkez bir ilçeyse de, eskiden otobüs ve trenin İzmir merkezine seyrek gitmesi ve Bucanın insanlarının çiftçilikle geçinmesi İzmir'in ise modern olarak ön plana çıkmasından dolayı günümüzde bile aralarındaki rekabetlerinde bu durum söz konusu edilebilmektedir. 2010 senesinde Bucaspor, Süper Lig'e çıktığında Bucalılar "Köylünün Zaferi" sloganlarını tercih etmişler ve İzmir'in köy olarak görünen ilçesinin İzmir'in tek Süper Lig takımı olmasını vurgulamışlardır. 1980li yıllarda Buca, İzmir'in merkezi bir ilçesi haline geldi.1984 senesinde 3. Lig'e dahil oldu.Göztepe ise bu senelerde 1982'de düştüğü 2. Lig'de mücadele ediyordu.Bucaspor 1989-1990 senesinde şampiyon olarak 2. Lig'e çıkmayı başarınca iki takım ilk defa 1990-1991 2. Lig B Grubunda karşılaştılar. Bucaspor lige 4te 4 yaparak girmiş ve "Fırtına" lakabını almıştı.Lider Bucaspor'un ardından ikinci Göztepe ise 9 puandaydı.Bucaspor, Alsancak Stadyumu'nda Göztepe'yi 2-1 yendi ve 5te 5 yaparak 1. Lig'e çıkma yolunda lige müthiş bir başlangıç yapmış oldu.Aralarında birçok kritik maçın olduğu rekabet böylece başlamış oluyordu. Yedi sene boyunca aynı ligde oynadılar. Zaman zaman 1. Lig'i zorlasalar da üst lige çıkamadılar. Göztepe ve Bucaspor birer kez 3-0 kazanırken ,Bucaspor'un 4-3 kazandığı karşılaşma ise aralarındaki en gollü karşılaşma oldu.1997-98 ve 1998-99 sezonlarında ise Karşıyaka ile de aynı ligde yer aldıklarından maçların güvenliği nedeniyle Göztepe, İstanbul takımlarının ağırlıkta olduğu A Grubu'nda oynadı.1998-1999 senesinde 1. Lig'e çıkan Göztepe, ertesi sene yeniden düştü. 2000-2001 senesinde yeniden karşılaştılar.İki takımın da birer kez galip geldiği bu sezonda Göztepe yeniden 1. Lig'e çıktı.Bucaspor'un sondan bir önceki haftada 2-1 kazandığı karşılaşmada Göztepe taraftarları, Bucaspor lehine tezahürat yaptılar. Bucaspor'un üç puan alarak ligde kalma yolunda avantaj yakaladığı bu haftada rakip takımlar Göztepe'nin Bucaspor'a bilerek yenildiğini iddia etti. 2000li yılların başlarında Bucaspor, sarı ve laciverte kırmızı rengini ekledi.Bu durum kulüp ve taraftar bazından büyük huzursuzluk yatarınca yönetim kurulu kırmızı rengi iptal etti. 2004-2005 senesinde ise aralarındaki en gerilim dolu maç oynandı.Ligin bitimine 5 hafta kala Göztepe'nin Aydınspor'un 6 puan gerisinde olduğu ve mutlak kazanması gereken maçta Göztepe bir de penaltı kaçırdığı ilk devreyi 1-0 üstün tamamladı.2001 yılına atıfta bulunarak Bucaspor taraftarları Göztepe lehine tezahürat yaptı.Ne var ki ikinci yarıda Bucaspor skoru 2-1'e çevirip Göztepe'nin 3. Lig'e düşmesi büyük oranda kesinleşince maç sonlarına doğru ve sonrasında olaylar çıktı.Bu maçtan sonra da hep zıt saflarda yer aldılar. Ayrıca aynı sene Göztepe, Bucaspor'u 3-0 ile Türkiye Kupası dışına itti.İlk lig maçını ise Bucaspor deplasmanda 2-1 kazandı. İki takım son olarak 2009'da Türkiye Kupasında karşılaştı ve Bucaspor rakibini 1-0 yenerek eledi. Son yıllarda Bucaspor üst üste iki senede iki şampiyonluk yaşayarak Süper Lig'e kadar çıkarken,Göztepe Amatör Lig'e kadar düşünce Bucaspor rakibine karşı büyük bir başarı üstünlüğü kursa da,Göztepe dört sene içinde üç lig atlayarak yeniden 1. Lig'e çıktı.Bucaspor ise Süper Lig'den 1. Lig'e düştü. Aralarında şu ana 26 maç oynandı.İzmir'in sarı-lacivertlileri 11 kere kazanırken,Göztepe 10 kere galip geldi.5 maç ise berabere sonuçlandı. Bucaspor, taraftarı çoğunluk olarak Buca'dan olmasına rağmen İzmir'in en büyük ikinci ilçesinin takımı olmasının avantajıyla önemli bir taraftar kitlesini barındırmaktadır.Önceki senelerde Buca'da çok taraftarı olmasıyla bilinen Göztepe ise son yıllarda buradaki etkinliğini Bucaspor'a kaptırmıştır.İzmir'in sahibi olduğunu iddia eden Göztepe ile Karşıyaka ile birlikte İzmir'in bir diğer aykırı takımı olan Bucaspor'un rekabeti 2011-2012 senesinde 6 sene sonra maç oynanarak devam edecektir. Karşıyaka ve Bucaspor'un ortak özelliği Cumhuriyet'in ilk yıllarında İzmir merkezine uzak olmalarıdır. Bu durum da İzmir'in merkezi takımları olan Göztepe,Altay,İzmirspor ve Altınordu ile soyutlaşmalarına yol açmıştır. Günümüzde bile hala kendilerine diğer İzmir takımlarına olduğu kadar destek verilmediğini zaman zaman vurgulamaktadırlar. Türk soylularının köşklerinin bulunduğu Karşıyaka ile levantenlerin köşklerinin bulunduğu Buca zamanla İzmir'in merkezi ilçesi durumuna gelmişseler de günümüzde hala "Bucalı" ve "Karşıyakalı" olmalarını kendilerini İzmirli olmaktan ön sıraya koymaktadırlar. Bucaspor ile Karşıyaka arasındaki ilk maç ise 1992'de 2. Lig'de oynandı ve Karşıyaka 2-0 kazandı.Aralarında oynanan 31 karşılaşmada Karşıyaka 15 kere Bucaspor ise 8 kere galip gelmiştir. 8 maç ise berabere bitmiştir. Aralarındaki en gollü maç 2002'de 4-4 biten maç oldu.Ayrıca 1997'de Bucaspor'un 4-3 kazandığı maçta 4 gol atan Bucaspor'un unutulmaz oyuncusu Tevfik Cihan Bulut İzmir derbilerinde bir maçta en çok gol atan oyuncu unvanına sahiptir. Bucaspor, 4 Nisan 2010'da oynanan unutulmaz maçta ise rakibini 3-2 yendi ve bu maçta Süper Lig için büyük avantaj yakalarken rakibini de Play-Off'a itti. Karşıyaka ve Buca halkı büyük oranda kendi ilçesinin takımını tutmaktadır ve günümüzde hala İzmir'i kendi ilçesinden sonraya koymaktadır. Aralarında ise her şeye rağmen İzmir rekabeti devam etmektedir. Bucaspor ve Turgutluspor 1985 senesinde lige beraber dahil olmuşlardır. Bu seneden sonra tam 17 kere aynı liglerde yer almışlardır. Aralarındaki ilk karşılaşmayı Turgutluspor 3-1 kazanmıştır. Aralarındaki 52 maçta Bucaspor 19 kere,Turgutluspor ise 15 kere kazanmıştır. 18 maç berabere bitmiştir. Aralarındaki rekabetin temelinin tek bir nedeni yoktur. Yıllardan beri sık sık aynı ligde olmaları ve çıkma ve düşme konusunda rekabet etmeleri bunun temel nedenidir. Son senelerde ise taraftarlar arasında gerçekleşen hadiseler de maçların rekabete dönüşmesine yol açmıştır.Turgutlu ve Buca arası 45 dakikadır ve bundan dolayı da aralarında yapılan maçlarda iki takım taraftarının da kalabalık gelmesi nedeniyle özellikle son maçlar olaylı geçmiştir. 1996-1997 senesinde iki takım nefes nefese mücadele vermiş ve Bucaspor aynı puanda olmasına rağmen rakibini averajla geçerek Klasman Grubunu lider tamamlamış ve 1. Lig için Play-Off oynamaya hak kazanmıştır. Bucaspor son üç sezonda iki şampiyonluk elde edip bir kere de Süper Lig'de oynamanın da etkisiyle rakibine her anlamda önemli bir üstünlük kurmuştur. Ayrıca altyapısı ve tesisleşmesiyle de eskiden olan rekabette artık büyük üstünlüğe sahiptir. 1960lı yıllara kadar İzmir şehir merkezi, Güzelyalı,Konak ve Alsancak'tan ibaret olmuştur. Cumhuriyetten önce ise Konak ve Alsancak'ta Yahudi,Rum ve Avrupa Mahalleleri yer alırdı.Körfez'in karşı yakasında ise Karşıyaka bulunurdu.Burası tamamen Türk mahallelerinden oluşur bundan dolayı da Karşıyakalılar kendilerini İzmir'in Türk kesimi olarak görürlerdi.Bundan dolayıdır ki sonrasında kuracakları futbol kulüplerinin renkleri de Türk'ün kırmızısını ve İslam'ın yeşilini taşıyacaktır. Karşıyakalılar, "Biz Karşıyakalıyız" der körfezin karşısına geçerken de "İzmir'e gidiyorum" diye konuşurlardı.Bu durum Osmanlı yıllarında başlamış ve İzmir göçlerle metropol konumuna gelene kadar 1980li yıllara kadar sürmüştür.İşte Karşıyaka böyle bir geleneğin takımıdır. Günümüzde Bayraklı ve Bornova ilçeleri Karşıyaka ile İzmir şehir merkezini hemen hemen birbirine bağlamış durumdadır. Ne var ki Karşıyakalılar ile İzmir arasındaki futbol rekabeti ise en az eskisi kadar sıcaktır. Göztepe, İzmir'in Güzelyalı semtinde kurulmuş olan bir kulüptür. Her ne kadar semt kulübü olarak yola başlamış olsalar da bir İzmir takımı görünümündedirler.İzmir'in Karşıyaka ve çevresi dışındaki hemen her yerinden taraftarları vardır. Göztepe bir anlamda Karşıyakalılara karşı İzmir kentinin tepkisidir. Ülkede futbol ilk olarak İzmir'de oynanır. Burada İngilizlerin Bornova çayırlarında başlattığı futbol hareketine Rum ve Ermeni gençler de katılır. Karşıyakalılar vatandaki kötü gidişata sessiz kalmaya niyetli değildirler. Kendi deyimleriyle "Gavur İzmir"deki yabancı takımlara karşı bir Türk takımı oluşturmanın zamanı gelmiştir. Böyle bir ortamda işgale direnişin bir yolunun da futbol olacağına inanan her halk gibi Karşıyakalı gençler de satın aldıkları bir topla futbol hayatlarına başlamışlardır. Burada İzmir'in azınlık takımlarıyla oynarlar. Karşıyaka resmi olarak da, İzmir'in ilk Türk futbol kulübü olarak 1912 senesinde "Karşıyaka Muaresei Bedeniye Kulübü" adıyla kurulur. Fakat bu yalnızlıkları çok fazla sürmez.İki sene sonra 1914 yılında Altay kulübü kurulur. Altay, Karşıyaka'nın o yıllardaki en büyük rakibi olur. 1920'li yıllara kadar gösterdiği başarılarla Karşıyaka’nın bir adım önüne geçse de başarıyı sahiplenme duygusu Altay’ın içindeki grupları birer birer ayrılmaya sevk eder. 1923 yılında Altınordu Altay'dan ayrılarak İzmir'in üçüncü futbol kulübü olarak kurulur.İki sene sonra ise Altay'ın Aydın'a yaptığı seyahat sırasında grupta bir anlaşmazlık çıkar ve Güzelyalıdaki gençler 1925 senesinde nihayet Göztepe'yi kurarlar. Göztepe, kurulduktan on dört sene sonra 1939'da ilk İzmir şampiyonluğunu İzmirspor ile birleştiği Doğanspor adı altında alır. Ertesi sene yeniden ayrılırlar. 1942 ve 1944 yılları arasında da üst üste üç kere İzmir şampiyonu olurlar. Artık Karşıyaka'nın koltuğu ciddi anlamda sallanmaktadır. Göztepe başarılı oldukça İzmir'i sahiplenlenme yarışı iyice kızışır. Altınordu,İzmirspor ve Altay daha çok üst tabakayı temsil ederler ve bu duruma biraz daha yabancı kalırlar. Karşıyaka, İzmir Körfezi'nin kuzey kısmının gururu olmuştur. Göztepe ise artık Güzelyalı semtinden İzmir kentine yayılmıştır.İşte kutuplaşma ve ezeli rekabet kuvvetli bir biçimde başlamıştır.Türkiye Futbol Ligi kurulana kadar da İzmir'de ikişer şampiyonluk daha kazanırlar. 1959'da Türkiye Ulusal Futbol Ligi kurulur.İstanbul,Ankara ve İzmir kulüpleri bu lige katılır.İzmir'in son şampiyonu Karşıyaka ile Göztepe de bu kulüpler arasındadırlar. Aralarındaki ilk lig maçı 8 Mart 1959'da Alsancak Stadyumu'nda oynandı ve Göztepe 3-2 kazandı.İlk sene Göztepe ligi dördüncü, Karşıyaka ise altıncı tamamladı.Artık ünleri ülke çapına da yayılmıştır. 5 Mart 1961'deki 6-2 biten Karşıyaka galibiyeti ise Göztepe'nin itibarını biraz düşürür. Göztepe'nin altın yılları 1960'lı senelerdir. Altay bu turnuvada İzmir'i temsil eden ilk takım olsa da,İzmir ve Türkiye'nin gururu 1964 ile 1971 yıllarındaki Avrupa arenasında Fuar Şehirleri Kupası'nda (Günümüzde UEFA Avrupa Ligi) yarı final oynayan Göztepe olmuştur. Ayrıca UEFA Kupa Galipleri Kupası'nda da bir kere çeyrek final oynama başarısı gösteren Göztepe, o yıllarda artık İzmir'in en büyük takımıdır.İzmir'de Göztepe çılgınlığı baş göstermiştir.İzmirliler "Göztepe İzmirdir" demektedirler. Göztepe,İzmir'i dünyaya da tanıtan bir ikon haline gelmiştir.Gürsel Aksel,Fevzi Zemzem,Ali Artuner,Nevzat Güzelırmak gibi efsane isimler İstanbul takımlarının müthiş tekliflerine rağmen Göztepe'de kalmayı tercih ederler. O zamanlar bir İzmirlinin top peşinde koşarkenki en büyük hayali bir Gürsel Aksel olabilmektir. Bu duruma Karşıyakalılar sessiz kalmazlar ve "Biz İzmirli değiliz Karşıyakalıyız" diyerek bağları koparırlar. Artık plakaları otuz beş değil, otuz beş buçuktur. Bu duruma karşı Göztepeliler de biz İzmir'i temsil ediyoruz diyerek "Tam 35" sözünü kullanmaya başlarlar. Karşıyaka ise 1960 ve 1970li yıllarda 2. Lig ile 1. Lig arasında gidip geldi.İstediği başarıları yakalayamadı.Göztepe ayrıca 1967'de final oynadığı kupada, 1969 ve 1970'te de Türkiye Kupasını da müzesine götürdü.1969'da final oynadığı kupada ise 1970'te Cumhurbaşkanlığı Kupasını da (Günümüzde Türkiye Süper Kupası) müzesine götürmeyi başardı. 1980li yılların en dikkat çekici olayında, 16 Mayıs 1981'de ise Türkiye tarihinin en büyük derbilerinden biri oynandı.Dünya futbol tarihine ikinci lig tarihindeki en kalabalık karşılaşma olarak geçen ve resmi kurumlarca da tescillenen bu karşılaşma öncesi iki takımdan Karşıyaka 1 puan farkla 33. haftaya giriyordu ve kazandığı takdirde son hafta öncesi 1. Lig'e çıkmayı garantileyecekti.Göztepe ise kazanarak son haftaya 1 puan önde girmeyi hesaplıyordu.Karşılaşmada tribünler ikiye bölünmüştü.40.000 Karşıyakalı, 40.000 Göztepeli takımlarını destekledi.Maça Ege çevresinden seyirciler geldi.Karnaval havasında geçen karşılaşma 0-0 sona erdi ve Karşıyaka son haftaya avantajlı girdi.Son hafta ise Karşıyaka yönetiminin uğruna tren kaldıracağı Bandırmaspor deplasmanında Karşıyaka gol atamayacak,Göztepe ise evinde Balıkesirspor'u 3-2 yenerek Süper Lig'e çıkacaktı. 1982'de Göztepe küme düştü ve tam 19 sene burada mücadele etmek zorunda kaldı.Karşıyaka ise bu süre zarfında yedi sezon Birinci Lig'de mücadele etti ve Göztepe'nin önüne geçti.Karşıyaka 1996'da son kez küme düştü ve bir daha en üst düzey ligde oynayamadı.Göztepe 1999'da Süper Lig'e geri döndü.Böylece yeniden ipleri eline aldı.Fakat mazisini yakalayamadı.İlk sene küme düştü.İki sene sonra yeniden çıktı ilk sene yedinci olarak UEFA Kupası'nı kıl payı kaçırdı.Fakat ertesi sene hemşehrisi Altay ile birlikte yeniden küme düştü.Kulüp borç krizi yüzünden transfer yasağıyla karşı karşıya kaldı ve beş senede dört lig düştü.Amatör Lig'e kadar düşen Göztepe için Karşıyaka taraftarı lokma döktürdü ve Göztepe için sela okuttu.Göztepe ise bitti denilen yerde Altınbaş Holding'in takımı almasıyla küllerinden doğdu.Dört senede üç lig atladı ve 2011-2012 sezonunda yeniden 1. Lig'de oynayacak.Bu süre zarfında Karşıyaka ise iki kere Süper Lig'in kapısından döndü.İlk olarak 2008-2009 sezonunda Play-off finalinde Kasımpaşa'ya 2-1 ile kaybetti.Ertesi sene ise yine Play-Offlarda grubu 3.bitirerek Süper Lig'e çıkamadı. Tam 7 sene sonra 1. Lig'de yeniden karşılaşacak olan İzmir'in ezeli rakipleri toplamda 43 kere karşı karşıya geldiler.İki takım da on yedişer galibiyete sahipler. 9 maç ise berabere sonuçlanmıştır. Başkent Ankara, Dünya'nın pek çok başkentinin aksine her ne kadar büyük bir futbol rekabetine sahip olmasa da, her şeye rağmen Türk Futbolunun iki köklü kulübü MKE Ankaragücü ile Gençlerbirliği senelerdir oynadıkları Süper Lig'de ister istemez bir rekabete sahip olmuşlardır. Ankaragücü ile Gençlerbirliği, İstanbul veya İzmir takımlarında olduğu gibi belli bölgenin takımı değildirler ve bu durum da özel bir rekabetin veya hikâyenin ortaya çıkmamasında önemli etken olmuştur. İki kulüp ilk defa 1959-1960 sezonunda karşı karşıya geldiler. Ankaragücü 4-2 kazandı.O yıllarda Ankara'dan pek çok takım en üst ligde mücadele ettiğinden iki kulüp arasında herhangi bir rekabet söz konusu değildi.Bu durum çok uzun yıllar böyle devam etti.Ankaragücü'nün toplamda 49, Gençlerbirliği'nin ise 40 sene Süper Lig'de mücadele etmiş olması ve Ankara takımlarına bu konuda büyük fark atmış olmaları belli bir süre sonra rekabeti getirmiştir.İki kulüp özellikle 1980'den sonra bu konuda iyice ön plana çıkmaya başladı.1977-78 senesinde Ankaragücü ligden düşünce Ankara şehri ilk defa temsilcisiz kaldı.1980-81 senesi sonunda Darbe Hükümeti Ankara'nın 1. Lig'de kulübü olmamasına dikkat çekerek o senenin Türkiye Kupası şampiyonu Ankaragücünü 1. Lig'e aldı. Bu karar yurt genelinde huzursuzluk yarattı. Gençlerbirliği de bu durumdan rahatsız olan takımlar arasındaydı. 1983'te 1. Lig'e yeniden dönen Gençlerbirliği 1987'de Türkiye Kupası'nı kazandı.1988-89'da yeniden 2. Lig'de oynadı fakat ertesi sene yeniden ve son kez 1. Lig'e yükseldi.Ankaragücü ise 1981'den sonra hep en üst ligde yer aldı. İki takım böylece yirmi seneyi aşkın bir süredir beraber Ankara şehrini temsil etmektedirler. Zaman zaman karşılaştırılsalar da aralarındaki maçlarda kayda değer bir olay görülmemiştir. Genelde maçları dostane bir havada geçer. Ankaragücü taraftar potansiyeli bakımından rakibine üstünlük kurmuştur. Aralarındaki maçlarda Ankaragücü 32-28 galibiyetlerde üstün olan taraf olmuştur. İç Anadolu Bölgesi'nin iki kulübü tarihlerinde hiç Süper Lig'de oynamamış olsalar da bir komşuluk rekabetine sahiptirler.İki kulüpten Tokatspor bir defa Türkiye Kupası'nda gruplara kalmıştır.Çorumspor ile Tokatspor ayrıca 2008-2009 ve 2009-2010 sezonlarında Yükselme Grubunda beraber yer almışlar fakat 1. Lig'e yükselememişlerdir. Aralarında ilk maç 1970'te yapılmış ve Çorumspor 1-0 kazanmıştır. Galibiyet sayılarında ise Tokatspor'un 22-20 üstünlüğü vardır. "Anadolu Derbisi" olarak adlandırılır.Şehirler arasındaki rekabet kendini futbolda da göstermiştir.İlk defa 1967'de karşılaştılar ve Kayserispor 3-0 kazandı.Bu karşılaşmada ölümler gerçekleşti ve daha ilk maçta büyük rekabet başlamış oldu. (Bakınız : 1967 Kayseri stadyum faciası).Bu olaylardan sonra rövanş maçı güvenlik nedeniyle Ankara'da oynandı.İki takım uzun yıllar aynı liglerde mücadele ettirilmedi.1974'te Türkiye Kupası'nda üçüncü kez karşı karşıya geldiler ve Kayserispor 2-1 kazandı.Lig maçı ise ancak 1991'de yapıldı.3. Lig'deki bu maçlarda ise Kayserispor'un 2-0 ve 1-0lık üstünlükleri vardı.Kayserispor birçok defa kendine Süper Lig'de yer buldu fakat Sivasspor 2005 yılına kadar hiç Süper Lig'de oynayamadı. Sivasspor ilk defa 2007-2008'de şampiyonluğa oynayarak dikkat çekti.2008-2009'da bir kez daha şampiyonluğu zorladı.Kayserispor ise istikrarlı dereceler alarak rakibinden çok aşağıda kalmadı. Aralarında oynanan maçlarda Kayserispor 12, Sivasspor 13 galibiyet alırken 10 maç berabere bitmiştir. Trabzonspor ve Çaykur Rizespor arasındaki fitili ateşleyen en önemli neden Çaykur'dur. Rize çok gelişmeden önce Trabzon'da bulunan Çaykur birçok kişinin çalıştığı bir sektör olmuştur. Fakat Çaykur'un Rize'ye taşınması Trabzonluların tepkisini çekmiştir. Bu durum iki il arasındaki düşmanlığı arttırdı. Bu durum futbola da yansıdı.Trabzonspor genellikle rakibini devirirken Rize'nin sürpriz yaşattığı anlar da olmuştur. Aralarındaki 36 maçın 23'sini Trabzonspor, 6'sını Çaykur Rizespor kazanmıştır. 7'si ise beraberedir. Maç Rize'de Trabzonspor için 3-0 galibiyet ile sona erdi. Trabzonspor, Trabzon'da Çaykur Rizespor'a 5-2 attı. Fındık ile kaderi değişen iki şehrin hikâyesi siyasi, ekonomik ve kültürel alanlarda da devam etmiştir. İki şirin Karadeniz şehrinin tarlı rekabeti Karadeniz'e damgasını vurmuştur. Fındık üzerinden yürütülen yarışı Giresun Kalite Yağlı Fındığın dünya standartları tarafından onaylanınca bu alanda zaferi Giresun kazanmış olsa da. Ordu birçok ekonomik alanda ilerleme kaydetmiştir. Son yapılan yasayla Ordu büyükşehir olmuş fakat Orduspor Giresunspor kadar kaliteli bir futbol hayatı devam ettirememiştir. Ukrayna'nın en başarılı takımlarının maçlarıdır. Heyecan ülke genelinde yaşanır.FK Dinamo Kyiv ilk 10 sene 9 kere şampiyon oldu.Sovyetler Birliği döneminde de Ukrayna Sovyet Sosyalist Cumhuriyeti'nin tartışmasız en başarılı takımıydı.Sonraki 10 senede ise 6 kere Shakhtar Donetsk ipi göğüsledi.Dinamo ise 4 kere şampiyon oldu.Bu iki takım dışında sadece Tavriya Simferopol Premyer-Lihanın kurulduğu ilk sene olan 1992'de ipi göğüslemeyi başarabildi.Aralarındaki maçlarda ise Dinamo Kiev 66 kere kazanırken,Shakhtar Donetsk 33 kere güldü. Ukrayna'nın ikinci büyük kenti Donetsk'in takımları arasında oynanır. Shakhtar'ın çok büyük bir üstünlüğü vardır. Taraftar olarak da Shakhtar'ın büyük potansiyeli varken,Metallurg kemik taraftara sahiptir. 1996'dan 2006'ya kadar üst üste 18 Donetsk derbisi kazanan Shakhtar, toplamda 26 kez kazanmış,2 kez berabere kalmış ve sadece 2 kere kaybetmiştir. Yunanistan'ın ikinci büyük şehri olan Selanik,Aris ve PAOK arasında Avrupa'nın en büyük şehir derbilerinden birine ev sahipliği yapar. Takımların Avrupa genelinde büyük başarıları olmasa da taraftarlarının arasındaki rekabet onları başarılarından öteye taşımıştır. Aris taraftarları, PAOK taraftarlarını Türk olmakla suçlar. Nedeni PAOK'un İstanbul'da kurulmuş bir kulüp olması ve 1923 Türkiye-Yunanistan Nüfus Mübadelesinden sonra Yunanistan'a gelmiş Rumlar tarafından Selanik'e yerleşmiş olmasıdır. Arisliler ırkçı taraftarlar ve Türk düşmanı olarak bilinirler. PAOK ise onlara göre daha ılımlıdır. Şu ana kadar Aris 36,PAOK ise 48 kez kazanmıştır. Aris'in ayrıca 3 Yunanistan Ligi şampiyonluğuna karşılık,PAOK 2 kez lig şampiyonu olmuştur. Yunanistan Kupasını ise Aris 1,PAOK 4 kez havaya kaldırmıştır. Atina derbisidir. Panathinaikos Atina'nın merkezinde bulunur.Olympiakos ise Atina'nın 12 km. uzağındaki Pire'de bulunur. Sadece futbol değil basketbol başta olmak üzere nerede karşılaşsalar büyük rekabet içindedirler. İlk kez 1 Haziran 1930'da karşılaşmışlardır. Panathinaikos,8-2 galip ayrılmıştır ve bu aralarındaki en farklı skordur. Hemen ertesi hafta Pire’de oynanacak olan 8-2’nin rövanşı için Pire emniyeti Panathinaikos taraftarlarının can güvenliğini garanti edemeyeceğini açıklamıştır. Böylece daha ilk maçtan itibaren rekabetin başladığı anlaşılır. Bugün bu iki takım, Yunanistan'daki iki ayrı sosyal kesimi temsil etmektedir. Panathinaikos taraftarları zengin, Olympiakos taraftarları ise fakir kesimden oluşur. Şiddet gösterilerine sahne olan ilk maç, 1949 yılında oynandı. iki takımın taraftarları ve futbolcuları birbirine girdi ve iki oyuncu hastaneye kaldırıldı. Matematiksel verilerde ise, Olympiakos 57 kere kazanırken,Panathinaikos 35 kere gülebilmiştir. Panathinaikos Şampiyon Kulüpler Kupası'nda 1971'de final oynamıştır. Olympiakos 38 kere lig şampiyonu olurken,Panathinaikos 20 kere lig şampiyonu olabildi. = GÃ¼ney Amerika = Arjantin'in başkenti Buenos Aires'in güneydeki La Boca ilçesinin takımı Boca Juniors ile kuzeydeki Belgrano ilçesinin takımı River Plate arasındaki karşılaşmalardır. Avrupa kıtası dışında en çekişmeli rekabetlerdir. Dünyanın en büyük derbilerinden biri olarak kabul edilir. Arjantin Ligi'nin çoğu takımı zaten başkent Buenos Airesdendir. Başkentte, herkes her an futbolla ilgilenir ve futbolla yatıp kalkar.İstatistiklere göre Arjantinli futbol taraftarları arasında %70den fazlası Boca Juniors veya River Plate takımlarını tutmaktadır. Aynı istatistiğe göre, Boca'nın taraftarı %41, River'ın ise %32 dolaylarındadır. Arjantin'in resmi dili olan İspanyolca "Superclásico" olarak adlandırılır. Türkçesi "Süperderbi" anlamına gelir. Superclasico aynı zamanda, İngiliz gazetesi The Observer'in 'Dünyada ölmeden önce izlenmesi gereken 50 spor olayı' arasında ilk sıraya koyduğu derbidir. İlk defa 2 Ağustos 1908 tarihinde bir dostluk maçı için karşı karşıya geldiklerinde kimse bu ilk karşılaşmanın büyük bir rekabet hikâyesinin başlangıcı olacağını tahmin edemezdi.İlk derbiyi Boca 2-1 kazandı.Aralarında ilk resmi maç ise 24 Ağustos 1913 tarihinde oynanmıştır.River Plate'in 2-1 üstünlüğü ile bitmiştir.İki kulübün arası zaten gergindi.Bu gerginlik sonucu da ayrıntılı olarak bilinmese de karşılaşma sonrası olayların çıktığı bilinmektedir. Böylece rekabet daha ilk resmi maçta başlamıştır. İki takımda başlangıçta Buenos Aires'in La Boca kesiminde kurulmuştu.Ne var ki River Plate sonradan zengin bir kesim tarafından alınır ve kentin kuzeyine taşınır. Bu taşınma sonrası Bocalılar rakip taraftarları zenginlerin takımı olarak lanse eder ve halkın takımının Boca olduğunu ileri sürerler. Bu durum sonradan üst kısım-alt kısım savaşına dönüşür. Bocalılar River Plate taraftarlarına "Gallinas" yani 'tavuk' diye hitap eder ve onların her şeyden korktuklarını düşünür.River taraftarları ise buna karşılık Bocalılara "los puercos" yani 'domuzlar' der. Bunun nedeni ise Boca taraftarlarının daha yoksul mahallelerden gelmeleridir. Ek olarak da "bosteros" yani leş kokan derler. Bunun nedeni ise Boca'nın kötü kokan bir nehrin kenarında kurulmuş olmasıdır. Gerçekten de günümüzde bile halen La Boca bölgesi başkentin yoksul kesiminden ve varoşlarından meydana geldiğinden alt tabaka daha çok Boca'yı tutar. Daha lüks konutların yükseldiği Belgrano bölgesi ve çevresi ise River Platelidir. La Boca İtalyan göçmenlerin kurduğu bir bölge olduğu için günümüzde kendilerine "Los Xeneizes" yani 'Cenovalılar' demektedirler.River Plate takımı ise "Los Millionarios" yani 'Milyonerler' olarak anılır. Boca-River derbilerinde pek çok kez kavga ve yaralanmalar görülmüştür. Boca taraftarları yoksul kesimden gelmelerinin de büyük etkisiyle daha kavgacı ve şiddet yanlısı olarak bilinirler. 1968’de, River taraftarlarının üzerine tutuşturup attıkları kağıt parçalarından çıkan panikte 74 Riverlı hayatını kaybetmiştir. 1994'te ise 2-0 kaybettikleri bir derbi sonrasında iki River taraftarını öldüren Boca’nın taraftar çeteleri olaydan dört gün sonra Buenos Aires kentinin duvarlarına 'River:2 Boca:2' yazmışlardır. Bu olay, büyük tartışmalara yol açmış ve kentte güvenliğin sorgulanmasına yol açmıştır. River Plate 33 şampiyonlukla ligde en fazla şampiyon olan takımdır. Onu 23 şampiyonlukla Boca Juniors izler. Aralarında belli bir takımın üstünlük kurduğu belli bir dönem hemen hiç yoktur. Hemen her dönem eşit üstünlüklerle geçmiştir. Fakat son yıllarda River Plate'in biraz daha düşüşte olduğu söylenebilir. 2010-2011 sezonunda River Plate bir alt lige düşmüştür. Aralarında oynanan toplam 351 maçta ise Boca'nın 127, River Plate'in ise 112 galibiyeti bulunmaktadır, 112 maçta taraflar eşitliği bozamamıştır. 20. yy'ın başında başlayan Bolivya'nın en ünlü ve en büyük derbisidir. Bu derbi Bolivya'da hemen hemen tüm kitlelerin odağı haline gelmiştir. Ekvator'un en büyük derbisidir. Barcelona ve Emelec bölgeleri tersane olduğu için bu derbiye "El Clásico del Astillero" tersane klasik derbisi de denmektedir. Superclásico Peruano (Peru Süper Klasiko) adıyla bilinen Allianza Lima ve Universtario takımları arasında yaşanan büyük Peru derbisidir. Bu rekabet ilk olarak 23 Eylül 1928 yılında başlamış ve ilk maçı Universitario 1-0 kazanmıştır. =Kuzey, Orta Amerika ve Karayipler (CONCACAF)= =Okyanusya (OFC)= Surabaya Surabaya (eski adı: "Soerabaja"), Endonezya'nın en büyük ikinci şehri ve Doğu Cava bölgesinin başkentidir. Cava'nın doğusunda, Mas Nehri'nin ağzında ve Madura Boğazı'nın kıyısında bulunur. 2007 yılında yapılan tahminlere göre şehir nüfusu yaklaşık 3 milyon idi. Şehirde yaşayan pek çok kişi Cavaca'nın bir ağzı olan Suroboyoan'ı konuşur. Bu ağız konuşmadaki açıklık ve eşitlik ile tanınmıştır. Ağız daha çok yerel medyada ve Ludruk diye bilinen geleneksel tiyatrolarda kullanılır. Sokaklarda konuşulan bu ağız Maduraca dilinden etkilenmiştir. Belkıs Akkale Belkıs Akkale (17 Mayıs 1952; İstanbul), Türk halk müziği sanatçısı, söz yazarı ve besteci. Aslen Malatyalı olan Belkıs Akkale, İstanbul'da 1952 yılında doğmuştur. Özellikle çocuk yaşta fark edilen sesinin halk müziğine yatkınlığı ile dikkat çekti ve türkü söylemeye başladı. İlkokul sonrası 7 yıl kadar Sâdi Yâver Ataman'dan Türk halk müziği dersi aldı. Aynı dönemde bir süre müzisyen Adnan Ataman ile birlikte çalıştı. İlk olarak sahneye 1974 yılında henüz 22 yaşındayken çıkan Belkıs Akkale, Ankara Radyosu'ndan Mustafa Geceyatmaz'ın dikkatini çekti ve bu kuruma davet edildi. Yaklaşık olarak 6 yıl kadar kurum dışı sanatçı olarak burada görev yaptı. 1980 yılında ise TRT'nin yaptığı sınavı geçerek yetişmiş sanatçı olarak kadroya alındı. 1982 yılında çıkardığı "Dadey" adlı albümle adını duyurmuş olan Belkıs Akkale, TRT'den ayrılarak bağımsız çalışmaya başladı. 1990 yılında Kültür Bakanlığı'nda "Devlet Solist Sanatçısı" olarak göreve başlayan Belkıs Akkale, hâlen bu görevini sürdürmektedir.Şu ana kadar 22 albüm hazırlayan Belkıs Akkale ayrıca 9 sinema filmi çevirdi.Yurt içi ve yurt dışında birçok şenliğe katıldı.1994 yılına kadar çeşitli kurum ve kuruluşlardan "Yılın Sanatçısı" ödülünü aldı. Belkıs Akkale, "Türkü Bacı" olarak da tanınır.Ayrıca "Müzik Yorumcuları Birliği Yönetim Kurulu başkan yardımcısıdır. Evli ve bir çocuk sahibidir. Sartan Sartan, Margaret Weis ve Tracy Hickman tarafından yazılan Ölüm Kapısı Serisi'nde yer alan ana ırklardan biridir.Sartan'lar güçlü bir büyücü ırkıdır.Uzun boylu,narin yapılıdırlar.Rakipleri diğer büyücü ırk olan Partyn'lerden en kolay ayırt edilmelerini sağlayan dış görünümleridir.En önemli farklılıkları Sartan'ların saçları beyazdır ve yaşlandıkça uçları kahverengiye döner. Partyn'lerde ise bu süreç tam tersine işler. Sartan'lar rün büyüsü isminde gelişmiş ve karmaşık bir büyü kullanırlar.Sartan'lar rün büyüsünü dans ederek ve şarkı söyleyerek gerçekleştirirler. Randall Garrett Gordon Randall Phillip David Garrett, kısaca Randall Garrett (d. 16 Aralık 1927, Lexington; ö. 31 Aralık 1987, Waco, Teksas), Amerikalı bilimkurgu ve fantezi yazarı. Garrett 1927 yılında, Lexington, Missouri'de doğdu. Lubbock, Teksas'ta bulunan Texas Tech Üniversitesi'nde doğa bilimleri okudu. Kısa bir süre için Amerika Birleşik Devletleri Deniz Piyade Kolordusu'na katıldıktan sonra Michigan ve Illinois'te endüstri kimyageri olarak çalıştı. 1955 yılında New York'a taşındı ve geçimini bağımsız yazar olarak sağlamaya başladı. İlk 1951 yılında kendi başına veya Robert Silverberg, Harlan Ellison ve Laurence M. Janifer gibi yazarlarla beraber birçok amerikan bilimkurgu dergileri için yazmaya başladı. Randall yazılarını "Gordon Aghill, David Gordon, Darrell T. Langart, Gerald Vance, Robert Randall" (Robert Silverberg ile ortak çalışmaları için) ve "Mark Phillips" (Laurence M. Janifer ile ortak çalışmaları için) gibi farklı isimler altında yayımladı. Sharpsburg Sharpsburg birkaç ABBD'deki yerleşim yerleri: Pine Ridge Pine Ridge: Kızılderili rezervasyonu Kızılderili rezervasyonu ya da kısaca Rezervasyon, Amerika Birleşik Devletleri'nde ABD Kızılderilileri için oluşturulan kısıtlayıcı yasal yerleşim bölgelerine verilen ad. 1840'lı yıllarda oluşturuldu. Bureau of Indian Affairs adlı bölüme bağlıdır. Kanada'daki muadili ise yasal olarak Kızılderili rezervi adını alır. O yıllarda, Avrupa kökenli Amerikalılar, ülkenin batı bölgelerine yerleşmek için kızılderili kabilelerini de önlerine katarak ilerliyordu. Kızılderililer, doğup büyüdükleri toprakları terk etmek ve "reservation" adı verilen, anavatanlarından çok daha küçük bölgelere yerleşmek zorunda bırakıldı. Günümüz ABD'sinde Kızılderililerin yaklaşık % 84'i rezervasyonların dışında yaşıyor ve her büyük kentin kendi Kızılderili toplumları var. Amerika’da 300’den fazla kızılderili yerleşim bölgesi bulunmaktadır. Metlakatla hariç Alaska'daki bütün "yerli toplama kampları" (Rezervasyon) ANCSA (Alaska Yerli Talepleri Çözümleme Yasası) yasasıyla kaldırıldı. Yuki Soykırımı üzerine çalışan Yale Üniversitesi'nden tarihçi Benjamin Madley Kızılderililerin doğal hayatlarından koparılıp kapatıldıkları bu rezervasyonları etnik gulaglar ("ethnic gulags") olarak nitelendirmiştir. 2008 Yaz OlimpiyatlarÄ±'nda halter 2008 Yaz Olimpiyatları'nda halter yarışmaları 9 Ağustos - 19 Ağustos tarihleri arasında Pekin'de yapıldı. Yarışmalar "Beihang University Gymnasium" da yönetildi. Aşağıdaki 15 kategoride madalya ödülleri verildi: Engel parkuru Engel parkuru, bireylerin ya da takımların genellikle süre tutulurken aşması gereken fiziksel engeller serisidir. Engel parkuru, dayanıklığı ve sürati test eden koşu, tırmanma, sıçrama, sürünme, denge unsurlarının yanı sıra bazen zihinsel test de içerir. Askerî engel parkuru (çoğunlukla acemi birliğindeki eğitimlerde) acemileri çatışmada kullanılacak taktik hareketlerinin alıştırmasının yanı sıra fiziksel egzersiz, takım çalışması, sorun çözme yeteneklerini değerlendirmesi için uygulanır. Parkurlar genelde açık havadadır, tipik olarak katılımcılar tırmanmak, sürünmek, dengede durmak, bir yere asılmak veya sıçramak zorundadırlar. Çamurlu su birikintileri, halat ve ağlar, "dokunma yasağı" gibi sınırlamalar, engel parkurunu daha da zorlaştırmak için kullanılır. Gece harekatı, taarruz ve süngü eğitimi gibi özel ihtiyaçlara odaklanan parkurlar sıklıkla uygulanır. Askerî parkurlar, tırmanış duvarı ve iniş duvarı da içerebilir. Genellikle plastikten yapılan ve hava ile şişirilen bu parkurlarda çeşitli zıplama, sürünme, tırmanma gibi etkinlikler yapılır. Bu tip parkurların çeşitliliği ve boyutları çok fazla değişkenlik göstermekle birlikte Türkiye'de sıklıkla çocukların fiziksel aktiviteler ile eğlendirilmesi amaçlanmaktadır. Neuchâtel Gölü Neuchâtel Gölü, (Fransızca: "Lac de Neuchâtel", Almanca: "Neuenburgersee"), tamamı İsviçre sınırları içinde kalan en büyük göl. Yüzölçümü 218 km'dir. Neuchâtel, Vaud, Fribourg ve Bern kantonlarının ortasında yer alan ve kanallarla birbirine bağlı olan Neuchâtel, Biel (Bienne) ve Morat (Murten) gölleri, Jura Dağlarının tabanında yer alır. Uzunluğu 38 km, genişliği 6–8 km, deniz düzeyinden yüksekliği 429 m olan Neuchâtel Gölü'nün en derin noktası ise 153 metredir. Yverdon'dan Marin'e kadar (Güney-batıdan kuzey-doğuya): Yverdon'dan. 2002 Dünya Erkekler Voleybol Şampiyonası 2002 Erkekler Dünya Voleybol Şampiyonası, 28 Eylül-13 Ekim tarihleri arasında Arjantin’de düzenlendi. Maçlar Salta, Córdoba, Mar del Plata, Santa Fé, San Juan ve Buenos Aires’de oynandı. On beşinci şampiyonaya kıta elemelerini geçen yirmi dört ülke katıldı. 2002 Dünya şampiyonluğunu Brezilya kazandı. 1998 Dünya Erkekler Voleybol Şampiyonası 1998 Erkekler Dünya Voleybol Şampiyonası , 28 Eylül-13 Ekim tarihleri arasında Japonya’da düzenlendi. Maçlar Fukuoka, Kobe, Sendai, Sapporo, Kawasaki, Uozu, Hiroşima, Osaka, Chiba, Hamamatsu ve Tokyo’da oynandı. On dördüncü şampiyonaya kıta elemelerini geçen yirmi dört ülke katıldı. 1998 Dünya şampiyonluğunu İtalya kazandı. I. Romanos Romanos Lekapenos (d. 870 - ö. 948, Prote), 920-944 arasında tahtı damadı VII. Konstantinos'la paylaşan ve gerçek iktidarı elinde tutan Bizans imparatoru. Ermeni bir köylünün oğludur. Babası "Çekilmez Theophylaktos" Tephrike'de Arap ordularıyla 872 yılında yapılan savaşta I. Basileios'un kurtulmasını sağlamış ve bu başarısı nedeniyle saray muhafızı olmuştur. Önemli bir eğitim almayan Romanos gençliğinde donanmaya katıldı. Otuzlu yaşlarında Sisam themasının strategosu oldu. 912 yılında donanma komutanlığına getirildi. Tuna'daki Bizans donanmasının komutanı olan Romanos, ordunun Akheloos'ta yenilgiye uğradığını öğrenince 917 yılında Konstantinopolis'e (İstanbul) gitti. 25 Mart 1919'da donanmasıyla İstanbul'a gelen ve burada konumuna güçlendirmeye başlayan Romanos, Magister officiorum ve Hetaireia unvanlarını aldı. Kızı Helena'nın Nisan 919'da imparator VII. Konstantinos ile evlenmesiyle "basileopatōr" ("imparatorun babası"), 24 Eylül'de sezar unvanlarını alan Romanos son olarak 17 Aralık 919'da da tahtı damadıyla paylaşmak üzere kıdemli imparator olarak taç giydi. 921 yılında oğlu Hristoforos'i, 924 yılında da diğer oğulları Stefanos ve Konstantinos'u ortak imparator ilan etti. Hükümdarlığının ilk yıllarında Bulgarlar'ın Trakya'ya gelen ve sonrasında Edirne ve Boğazın Avrupa yakasına kadar ilerleyen Bulgar kralı I. Simeon ile 9 Eylül 924'te antlaşmaya vardı. Bu antlaşma ile Bulgarlara büyük meblağlarda haraç verilirken, Bulgarlarda Bizans topraklarından çekildiği gibi Karadeniz kıyısında ele geçirdikleri kaleleri geri vermiştir. Böylece imparatorluğun batı sınırları uzun süreli güvence altına alınmıştır. Hükümdarlığının ilk yıllarında Bulgar saldırıları ile mücadele ederken, Puglia ve sonrasında 924 yılında da Haldia themasında yaşanan ayaklanmaları bastırdı. Konumunu daha da güçlendirmek için kendisine karşı gördüğü saraydaki bürokratları ve memurları sürgüne gönderdi. Çıkardığı kanunlarla küçük toprak sahibi köylüleri, zengin feodal aristokratlara karşı koruma politikası yürüttü. Bulgarlarla yaptığı barış sayesinde imparator, doğu topraklarına sefer hazırlığına başladı. Bulgarlarla mücadele esnasında 924 yılında Araplar ile iki yıllık bir antlaşma yapmıştı. Ancak batı sınırlarında güvenliğin sağlanması nedeniyle doğu topraklarında düzeni sağlamak amacıyla 926 yılında en güvendiği komutanlarından İoannis Kurkuas'ı görevlendirdi. Yaklaşık altı yıl süren bu seferde Malazgirt ve Vaspurakan bölgeleri ele geçirilerek Ermenistan'daki imparatorluk hakimiyeti sağlamlaştırılmıştır. 19 Mayıs 934'te Arap Emirliği olan Malatya ele geçirilmiştir. Ancak bu ilerleyiş Musul Hamdanileri tarafından duraklatıldı. 941 yılında İstanbul'a saldıran Rusların, donanması ile Bitinya'nın Karadeniz topraklarında saldırıya geçen kara ordusu da ağır bir yenilgiye uğratıldı. Yaklaşık üç yıl sonra Büyük Prens İgor önderliğindeki yeniden İstanbul'a doğru harekete geçen ve Tuna Nehri dolaylarına kadar gelen Ruslarla bir barış antlaşması yapmayı başardı. 941 yılında Ruslar'ın bozguna uğratılmasıyla İoannis Kurkuas komutasındaki Bizans ordusu yeniden doğuya sefer düzenlemiştir. Bizans ordusu 942 yılı başlarında Halep'e kadar ilerledikten sonra imparatorluk topraklarına geri dönmüştür. Aynı yılın sonbaharından önce yeniden düzenlenen seferde Mezopotamya topraklarına akınlar yapıldığı gibi birkaç şehirde ele geçirilmiş ancak 943 yılında Kurkuas'ın görevinden alınmasıyla ilerleyiş son bulmuştur. Öz oğulları Stefanos ve Konstantinos 944'te onu tahttan indirerek Prote'de bir manastıra çekilmeye zorladılar. Burada ibadetle geçirdiği yıllardan sonra 15 Haziran 948 yılında ölen Romanos, Myrelaion Manastırı'na defnedildi. 922 yılında ölen Theodora'da ile olan evliliğinden 6 çocuğu olmuştur. Romanos'un birde gayrı meşru çocuğu "Eunuch" ("hadım") Basileios Lekapenos vardır. Özellikle 976 ile 985 yılları arasında sarayda etkili olmuştur. Yeryüzü Şartı Yeryüzü Şartı adaletli, sürdürebilir ve huzurlu bir dünya için başlıca etik prensipleri ayarlayan, küresel dayanışma ve evrensel sorumluluk üzerine kurulmuş beyannamedir. Bu, yirmi birinci yüzyılda insanlığın yüzleştiği kritik sorunlar ve seçimleri tanımlamak için çalışır. Yeryüzü Şartının prensipleri: “Tüm bireyler, organizasyonlar, şirketler, hükümetler ve uluslararası kurumların işine kılavuzluk yapmak ve değerlendirmek için ortak bir standart gibi tasarlanmıştır." şeklinde dile getirilmiştir. Yeryüzü Şartı 1987 yılında BM'nin Çevre