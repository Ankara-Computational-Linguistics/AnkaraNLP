da Gündoğdu Meydanı'na çıkar. Meydanda bulunan Cumhuriyet Ağacı anıtı, 2003'te heykeltıraş Ferit Özşen tarafından yapıldı. Cumhuriyet Mitingleri'nin sonuncusu, 13 Mayıs 2007'de Gündoğdu Meydanı'nda düzenlendi. Elizabeth Taylor Dame Elizabeth Rosemond Taylor (27 Şubat 1932 – 23 Mart 2011), iki kez Oscar kazanmış Liz Taylor olarak da tanınan İngiliz oyuncu. 79 yaşında kalp yetmezliğinden dolayı hayatını kaybetmiştir. Taylor geçirdiği bir ameliyat sırasında tıbbi anlamda 5 dakika ölü kalmıştır. CNN'de yayınlanan Larry King Live isimli programda kendisi yaşadıklarını şöyle anlatmıştır: ""Michael Todd'un (uçak kazasında kaybettiği 3. eşi) ruhuyla karşılaştım. Ben de onunla burada kalmak istediğimi söyledim, fakat o bana dünyaya geri dönmem gerektiğini ve daha vaktimin gelmediğini söyledi. Onun aşkı ve sevgisi beni tekrar yaşama döndürdü."" Elizabeth Taylor yakın dostu Michael Jackson dahil Hollywood'un birçok ünlüsünün de mezarının bulunduğu Forset Lawn Memorial Park mezarlığında defnedildi. Kadisiye (il) Kadisiye (Arapça: القادسية), Irak'ın güney kesiminde il. Ülkenin en küçük eyaletler:nden biridir. Eski Divaniye livasının yerine 1969'da oluşturulmuştur. Fırat Irmağının kollarınca akaçlanır. İlin bazı kesimlerinde sulama yapılır. Bağdat-Basra arasındaki kara ve demiryolu Kadisiye'den geçer. Eyalet merkezi Divaniye kentidir. 1980'lerde kazılmaya başlayan Sümer kenti Nippur'un kalıntıları Divaniye'nin kuzeybatısında yer alır. Nüfus: 670.000. 1. MÜ-YAP Müzik Ödülleri MÜ-YAP Müzik Ödülleri'nin ilki 2003 yılında düzenlendi. 300.000 tirajını aşan yerli albümlere ödül verildi. Yerli Albümler Yabancı Albümler Yaşar Kekeva MÜ-YAP Onur Ödülü : Orhan Gencebay 2. MÜ-YAP Müzik Ödülleri MÜ-YAP Müzik Ödülleri'nin ikincisi 8 Nisan 2004 tarihinde yapılan törenle sahiplerine verildi. 300.000 tirajını aşan yerli albümlere ödül verildi. Yerli Albümler Yabancı Albümler Yaşar Kekeva MÜ-YAP Onur Ödülü : Erkan Mumcu Juba (dans) Juba, Amerika'daki Afrika kökenli kölelerin dansı.19. yüzyıla değin Felemenk Guyanası'ndan Antiller'e ve ABD'nin güneyine kadar uzanan bölgede yaygındı. Dans sırasında iki erkek çeşitli adımlarla (örneğin juba adımı, uzun köpek tırnağı, güvercin kanadı vb) dans ederken, çevrelerinde bir halka oluşturulan öbür erkekler de ritmik sesler çıkararak ve el çırparak onlara katılırlardı.Ortadakilerin yaptığı her yeni figürden sonra halkadakiler, bir nakarat yapar gibi, juba adımıyla saatin ters yönünde dans ederlerdi.Afrika'daki giouba dansıyla akraba olduğu sanılan juba, özellikle ayak sürüme adımı, esnek ve yumuşak vücut hareketleri ve sert ritimler gibi Afrika kökenli Amerikan danslarında hala varlığını sürdüren özellikler taşıyordu. El çırpmalı juba figürleri (karmaşık, hızlı ritimler elde etmek için elleri birbirine, bacaklara ve vücuda vurma), juba dansının ortadan kalkmasından sonra da varlığını sürdürdü.Bunlara juba'nın eskiden çok yaygın olduğu bölgelerdeki danslarda da ara sıra rastlanmaktadır. 3. MÜ-YAP Müzik Ödülleri MÜ-YAP Müzik Ödülleri'nin üçüncüsü 19 Nisan 2005 tarihinde yapılan törenle sahiplerine verildi. 300.000 tirajını aşan yerli albümlere ödül verildi. Hiçbir yabancı albüm ödül kriterlerini saylayamadığı için yabancı ödül verilmedi. Geceyi Beyazıt Öztürk ve Ceyda Düvenci beraber sundular. Yerli Albümler Yaşar Kekeva MÜ-YAP Onur Ödülü : Uğur Dündar Post punk Post-punk, 1970'lerin ortasındaki punk rock'ın popülaritesinin ardından yükselişe geçen bir rock müzik hareketidir. Bu türün her ne kadar kökeni punk rock'a dayansa da bu tür daha içe dönük, karışık ve deneysel bir yapı göstermektedir. Post-punk, bağımsız müziği ve punk rock'ı yaygınlaştırmış, Krautrock'tan synthesizer kullanımı ve tekrar öğelerini alarak alternatif rock'ın doğuşuna zemin hazırlamıştır. Post-punk aynı zamanda Jamaika dub müziğinden (özellikle bas gitar kullanımında) ve Amerikan funk'ından etkilenmiş; stüdyo çalışmalarında deneyselliği ön plana çıkarmıştır. Post-punk, 1980'lerin bağımsız müzik sahnesinde önemli bir yer edinmiş ve gotik rock, endüstriyel müzik ve alternatif rock gibi müzik türlerinin oluşmasında önemli bir yere sahip olmuştur. The Cure, Public Image Ltd., Siouxsie and the Banshees, Joy Division, Bauhaus, New Order ve The Sisters of Mercy gibi post-punk grupları büyük öne kavuşmuştur. Bu gruplardan bazıları ise daha sonraki dönemlerinde alternatif rock, gotik rock ve synthpop gibi diğer türlerde müzik icra etmeye başlamıştır. 21. yüzyıla doğru post-punk akımı özellikle İngiliz ve Amerikan alternatif rock grupları arasında bir diriliş yaşamıştır. 1990'ların ortasından itibaren bazı bağımsız gruplar ise post-punk özelliklerini müziklerinde daha belirgin kılmaya başlamış; bunlar arasında The Strokes ve Franz Ferdinand gibi müzik grupları 1990'ların sonuna doğru bir başarı elde etmişlerdir. Günümüzde post-punk grupları 1970 ve 1980'lere göre daha büyük bir popülariteye ulaşmıştır. Ã–mer el-Gamdi Ömer el-Gamdi (Arapça: عُمر الغامدي; d. 11 Nisan 1979), orta saha pozisyonunda görev yapan Suudi millî futbolcudur. Profesyonel kariyerine 1998 yılında Al-Hilal kulübünde başladı. Kendisi, aynı zamanda 2006 FIFA Dünya Kupası'nda Suudi Arabistan millî futbol takımı adına kadroya çağrıldı. Rhapsody of Fire Rhapsody Of Fire (eski adıyla Rhapsody), İtalya kökenli bir senfonik power metal grubudur. 1993 yılında kuruldu ve bugüne dek 11 stüdyo albümü yayımladı. Günümüzde senfonik power metal türünün önde gelen isimlerindendir. Grubun tüm albümlerinde fantastik bir öykü anlatılır. Luca Turilli ve Alex Staropoli tarafından Rhapsody adıyla kurulan grup, Temmuz 2006'da telif hakkı sorunları nedeniyle adını Rhapsody Of Fire olarak değiştirdi. 2011'de grubun grubun kurucularından Turilli, gruptan ayrılarak Luca Turilli's Rhapsody adlı yeni bir grup kurdu. Rhapsody Of Fire'ın liderliğini ise Strapoli üstlendi. GroÃŸ-Gerau Groß-Gerau Almanya'nın Hessen eyaletinde, Rhein Main bölgesinin güneyinde bulunan bir ilçedir. Groß-Gerau Hessen'in kuzeyinde Nauheim ile Frankfurt Havaalanının ortasında kalan bir bölgededir. Mörfelden-Walldorf'un ise kuzeydoğusunda bulunur. Güneydoğusunda Darmstadt'a bağlı Griesheim semti bulunur. Güneyinde Riedstadt, batısında ise Trebur vardır. Groß-Gerau, Berkach, Dornberg, Dornheim, Auf Esch ve Wallerstädten semtlerini de bünyesinde barındırır. 26. Mart 2006 tarihinde yapılan belediye seçimleri: Roger Blin Roger Blin (d. 22 Mart 1907, Neuilly-sur-Seine, Fransa - ö. 21 Ocak 1984, Évecquemont, Fransa), Fransız sinema ve tiyatro oyuncusu, komedyen ve tiyatro yönetmeniydi. Samuel Beckett'ın Godot'yu Beklerken oyununu ilk defa sahneye koydu ve bu oyunda "Pozzo" rolünü oynadı. Ayrıca 1930lardan itibaren yetmişten fazla sinema filminde rol aldı. Bir doktorun oğlu olan Blin, babasının isteklerine karşı çıkarak tiyatro alanında kariyer yapmaya karar verdi. Önceleri "Groupe Octobre" gibi sol kanat topluluklarda yer aldı. 1935'te Folies-Wagrams Tiyatrosu'nda Antonin Artaud'ya, Shelley'nin "The Cenci" oyununu sahnelerken yardımcı oldu. II. Dünya Savaşı sırasında direniş hareketi ile Fransız ordusu arasındaki bağlantıyı sağladı. Tiyatro alanındaki oyunculük ve yönetmenlik kariyeri temel olarak Artaud, Samuel Beckett ve Jean Genet ile olan yakın ilişkileriyle şekillendi. Dokuz yıllık hapsi süresince Artaud'nun sırdaşı ve en yakın dostu idi. Beckett'ın "Godot'yu Beklerken", "Mutlu Günler" ve "Oyun Sonu" oyunlarını sahneleyen ilk yönetmen oldu. Genet'nin "Zenciler" ve çok tartışılan "Paravanlar" oyunlarını ilk defa o yönetti. Blin sinema kariyerine 1925'te başladı. 1942'de Marcel Carné'nin "Les Visiteurs du soir" filminde rol aldı. 1950'de Jean Cocteau'nun Orphée filminde Jean Marais ve Juliette Gréco ile birlikte oynadı. 2005 Dünya Üniversite Yaz Oyunları'nda taekwondo 2005 Yaz Üniversite Oyunları'ndaki tekvando karşılaşmaları, İzmir'deki Kültürpark 4. Salon'da 15 Ağustos ile 19 Ağustos tarihleri arasında düzenlendi. Tekvando, şampiyonadaki 14 spor dalından biriydi ve de İzmir'in düzenlemeyi teklif ettiği spor branşlarındandı. Bursalı Kadızade Rumi Bursalı Kadızade Rumi (yak. 1364, Bursa, Osmanlı Devleti – 1436, Semerkant, Timur İmparatorluğu) Asıl adı "Selahaddin Musa", ortaçağın ünlü Türk matematik ve astronomi bilgini. Osmanlı Devleti'nde yetişmiş bir bilim adamı olan Kadızade, eğitimini tamamlamak için gittiği Timur İmparatorluğu'nda Uluğ Bey'e hocalık ve yol göstericilik yapmış; Uluğ Bey'in Astronomi Cetvellerinin hazırlanmasında büyük hizmeti geçmiştir. Uluğ Bey Medresesi'nde Ali Kuşçu ve Fethullah Şirvani'yi yetiştirmiştir. Torunu Mirim Çelebi 15. yüzyılın önemli matematikçileri arasındadır. Bursa'da ulema sınıfından bir ailenin oğlu olarak dünyaya geldi. Babası, Bursa Kadısı Mehmed Efendi idi. Dedesi Mahmut Çelebi de uzun süre Bursa kadılığı yapmıştı ve bu nedenle ""Koca Kadı"" olarak tanınmaktaydı. Babasının ölümü üzerine dedesi Kadı Mahmud Çelebi tarafından yetiştirildi. Medrese öğrenimine Bursa'da başladı. I. Murad döneminin ünlü bilgini Molla Fenari'nin öğrencisi oldu; ondan fıkıh, astronomi, matematik dersleri aldı. Astronomi bilgisini ilerletmek için Konya'ya giderek Müneccim Feyzullah'tan astronomi dersleri aldı. 1383’te Bursa’da iken aritmetik ve cebir üzerine bir eser yazdı. Dönemin önde gelen bilim adamlarından Seyid Şerif Curcânî’nin derslerine devam edebilmek için Molla Fenari'nin teşvikiyle Horasan'a gitti. Onun ""Mevakif" (Duraklar)" adlı eserini inceleyip, eserde birtakım eksiklik ve yanlışlıklar tespit etmesi üzerine, hocası Seyid Şerif Curcânî ile arası açıldı. Bu sebeple Curcan'dan ayrılarak Bursa'dayken hocası Molla Fenari'nin ziyaret etmesini önerdiği Buhara ve Semerkant şehirlerini görmek için 1407'de yola çıktı. 1410 yılında Semerkant'a vardı. Burası o sırada Timur İmparatoru olan Şahruh'un bilim ve kültüre meraklı oğlu Uluğ Bey tarafından yönetilmekteydi. Uluğ Bey ile tanışması hayatında dönüm noktası oldu. Hayatının geri kalanında Semerkant'ta yaşadı. Uluğ Bey'in 1417'de inşa etttirmeye başladığı medresede müderrislik yaptı. Medrese ile birlikte inşa edilen Semerkant Rasathanesi'nde Gıyaseddin Cemşid’in ölümünden sonra müdürlük yaptı. Yine bu şehirde evlendi; Şemseddin Mehmet adında bir oğlu oldu. En önemli astronomi faaliyeti, müşterek bir eser olan ""Zic-i Uluğ Bey"" adlı esere katkılarıdır. Eser ölümünün ertesi yılında yayımlanmıştır. Matematik alanındaki en orijinal çalışması ise Gıyaseddin Cemşid'in bir derecelik yayın sinüsünün hesaplanması için geliştirdiği cebir yöntemini genişletip basitleştirmesidir. Geliştirdiği yöntem, birkaç adımda öngörülen doğruluğa ulaştığından çağının ötesinde modern bir yaklaşımı sergiler. Kadızade Rumi, yetiştirdiği öğrencilere Osmanlı ülkesine gitmeleri için telkinde bulunmuş; onun yönlendirmesiyle Anadolu'ya giden Ali Kuşçu ve Fethullah eş-Şirvani Semerkant matematik-astronomi okulunun birikimlerini Anadolu'ya getirmiştir. 1436'da Semerkant'ta öldü. Timur ailesinin Şah Zinde türbesine defnedildi. Enantiyomer Kimyada enantiyomerler (Yunanca ἐνάντιος, karşı, ve μέρος, parça veya kısım) bir insanın sağ ve sol ellerinin aynı fakat zıt olması gibi biri diğerinin tam ayna görüntüsüne süperpoze olmayan stereoizomerlerdir. Enantiomerler,aynı simetrik ortamda varolduklarında, eşit miktarlarda ancak düzlemsel polarize olmuş ışığı zıt yönlerde döndürmek dışında özdeş kimyasal ve fiziksel özelliklere sahiptirler. Optik olarak etkin izomerlere eşit miktarlarda sahip karışımlara rasemik karışım denir ve sıfır derecede düzlemsel polarize olmuş ışığın net bir rotasyonuna sahiptir. İki simetrik enantiyomer sıklıkla, enantiyomer olan başka maddelere bağlı olarak farklı kimyasal özellikler taşımaktadır. Canlı varlıkların vücutlarındaki moleküllerin çoğu enantiyomer olduğu için insanlar da dahil olmak üzere iki simetrik enantiyomerin etkilerinde genellikle belirgin bir fark olmaktadır. http://en.wikipedia.org/wiki/Enantiomer Bennu Bennu, Mısır mitolojisinde Güneş Tanrısı Ra'nın ruhuna sahip olduğu söylenen balıkçıla benzeyen bir kuştur. Ayrıca bu mitolojiye göre, Bennu kendini Ra Tapınağı'nın çevresinde olan kutsal bir ağacın alevinden oluşturmuştur. Başka bir versiyona göre de, Bennu Osiris'in kalbindeki çatlaktan dışarı çıkmıştır. Bennu, gri, mavi, mor ya da beyaz balıkçıl olarak resmedilmiştir. Yuriy Prilukov Yuri Aleksandroviç Prilukov (Rusça: Юрий Александрович Прилуков; d. 14 Haziran 1984), Sverdlovsk), Rus yüzücü. TÃ¼rk Ulusal Hareketi Türk Ulusal Hareketi, Kuvâ-yi Milliye'nin mukavemetiyle Ankara Hükûmeti'nin siyasal ve askerî faaliyetlerini kapsayan Türk hareketi. I. Dünya Savaşı'nın kötü sonuçlarından sonra Osmanlı İmparatorluğu'nun bölünmesi ve Türkiye Cumhuriyeti'nin şekillenmesine kadar geçen süreyi kapsar. Ulusal hareketin ilk adımı Mustafa Kemal'in Samsun'a çıkışı kabul edilmektedir. Türkler aşamalı olarak, Mustafa Kemal Paşa'nın liderliği etrafında birleşti. Bu hareket, Sevr Antlaşması'nı tanımadı ve Mîsâk-ı Millî ile belirlenen sınırların çok büyük bölümünü kapsayan Lozan Antlaşması ile garanti edildi. Güzel Sanatlar Oyuncuları Güzel Sanatlar Oyuncuları, İzmir'de yerleşik olan bir tiyatro topluluğu. Güzel Sanatlar Oyuncuları topluluğu Murat Karamanoğlu tarafından 1999 yılında kurulmuş, 2000 yılından sonra çeşitli oyunlar sergileyerek bir yandan da diksiyon, dramatik yazarlık, resim, hızlı okuma, satranç, bale, keman-gitar-piyano, tiyatro, dans gibi kurslarla "sanat okulu" olma etkinliğini sürdürmüştür. Feyhaman Duran Feyhaman Duran (d. 17 Eylül 1886, Kadıköy, İstanbul - ö. 6 Mayıs 1970, İstanbul), Türk ressam ve hattat. Türk Resim Sanatı'nda, portre sanatının ilk ve en önemli temsilcisi sayılır. 1914 Çallı Kuşağı ressamlarındandır. Özellikle Atatürk ve İnönü portreleriyle ünlenmiştir. 1886'da İstanbul'da dünyaya geldi. Babası, Rüsamet Emaneti (Gümrükler memur) Süleyman Hayri Bey'dir. Annesini genç yaşta kaybetti. Babası, eşinin vasiyetini yerine getirerek oğlunu 1895 yılında, günümüzdeki adı Galatasaray Lisesi olan, Galata Sarayı Humayun Mektebi'ne kaydettirdi. Burada, ressam Şevket Dağ, Tevfik Fikret ve Viçen Arslanyan Efendi'nin öğrencisi oldu. Okulda tarama kalem ve çini mürekkebiyle, daha sonra da yağlı boya resimleriyle dikkat çekti ve özellikle Hüsn-ü Hat, yani Güzel Yazı dersinde başarılı oldu. 1908 yılında okulu bitirir bitirmez Bab-ı Ali'ye kâtip olarak girdi. Aynı yıl Hüsn-ü Hat öğretmeni olarak, mezun olduğu Galata Sarayı Humayun Mektebi'ne atandı ve hocası hattat Tahsin Bey’in yerine bu dersi verdi. Mısırlı prens Abbas Halim Paşa'nın, güzel sanatların çeşitli bölümlerinde başarı gösterenler arasından yaptığı seçimle Avrupa'ya gönderdiği öğrenci grubuna girerek Paris’e gitti.. Konu ile ilgili bir rastlantıyı kendi ifadesiyle şöyle aktarmıştır: 1911 ile 1913 yıllarında Paris’te sanat eğitimi gören Feyhaman Duran, o yıllarda aynı amaçla Paris'te olan genç Türk ressamlarının da devam ettiği Academie Julian’da Jean Paul Laurens Atölyesi’ne kaydoldu. Bu sıralarda ortaya çıkan İzlenimcilik akımına yakınlık duydu. I. Dünya Savaşı başlayınca yurda döndü. 1916’dan itibaren Galatasaray Sergileri'ne her yıl düzenli katıldı. Osmanlı Ressamlar Cemiyeti'nın sergilerinde yer aldı. Harp Mecmuası’nda çalışarak, savaş resimleri yaptı. Birinci Galatasaray Sergisi’nde Prof. Dr. Akil Muhtar adlı portresi ile "Gümüş Madalya" ve "Zikr-i Cemil Ödülü"'nü aldı. 1919 yılında İnas Sanayi-i Nefise Mektebi'ne (Kız Güzel Sanatlar Akademisi) ""Usul-ü Tersim"é öğretmenliğine getirildi. Ömer Adil Bey'den sonra bu okulda müdürlük yaptı. 1922 yılında öğrencisi Güzin Hanım'la evlendi. 1923'te Türk Ressamlar Cemiyeti'nin yönetim kurulu üyeliğine seçildi. 1926'da Sanayi-i Nefise Birliği, 1929'da Güzel Sanatlar Birliği adlarını alan dernekte yöneticiliği ömrünün sonuna kadar sürdürdü. Kız ve Erkek Sanayi-i Nefise Mekteplerinin birleştirilmesi sonucu İnas Sanayi-i Nefise Mektebi kapanınca, artık karma eğitim veren Sanayi Nefise Mektebi'nde 1927’de "Usul-ü Tersim", 1933’te ise “"Resim Atölyesi"” öğretmenliğine atandı. Cumhuriyet Halk Partisi'nin düzenlediği yurt gezileri kapsamında 1938 yılında Gaziantep'e gönderildi. Buradan on yapıtla dönen Feyhaman Duran 1939 Ocak ayında İbrahim Çallı ve Ayetüllah Sümer birlikte İsmet İnönü'nün portresini yapmak üzere Ankara'ya çağrıldı. Kurulduğu dönemde İstanbul Deniz Müzesi'nin siparişi üzerine Topkapı Sarayı Müzesi koleksiyonundaki minyatürleri tuvale aktarmış olan sanatçı 1940’larda eşi ile birlikte Topkapı Sarayı'nda çalışıp sarayın iç ve dış mekanlarını tuvale aktarma olanağı buldu. II. Dünya Savaşı nedeniyle 1943-1947'de müze koleksiyonun bir kısmı önlem olarak Niğde'ye taşınmış ve saray ziyarete kapatılmıştı. Bu dönemde izin alarak sarayda çalıştı, müzedeki pek çok eseri yakından inceleme fırsatı oldu. Duran, arkadaşı Sami Yetik’in ""Ressamlarımız"" adlı üç ciltlik kitap kapağı tasarladı. İbrahim Çallı ve Sami Yetik ile Vezneciler'de Zühal Kırtasiye Mağazası'ndaki atölyede resim dersleri verdi. 1951 yılında emekli oldu. Emekliliğinde çalışmalarını sürdürdüğü Beyazıt'taki evini müze olarak İstanbul Üniversitesi'ne bağışladı. 6 Mayıs 1970'te İstanbul'da öldü. TeamÃ¼l hukuku Teamül hukuku, bir yerde, grupta, kültürde eskiden beri yapılagelen şeyler, alışılagelmiş şeyler, öteden beri olagelen davranışlar, tutumlar bütünüdür. Osmanlıdan beri gelen, günümüzde bağlayıcı unsuru olmayan, adet hukuk'u denebilir. Schwarzschild yarıçapı Schwarzschild yarıçapı, her kütle ile ilişkilendirilen karakteristik bir yarıçaptır. Verilen bir kütle bu yarıçapa kadar sıkıştırılırsa bilinen hiçbir kuvvet onun uzay zaman tekilliğine çökmesini engelleyemez. Schwarzschild yarıçapı terimi fizikte ve astronomide özellikle de kütleçekim ve genel görelilik teorilerinde kullanılır. Cisimlerin Schwarzschild yarıçapları kütleleriyle doğru orantılıdır. Buna göre Dünya'nın Schwarzschild yarıçapı sadece 9mm iken Güneş'inki yaklaşık olarak 3 km'dir. Bir cisim Schwarzschild yarıçapından daha küçükse kara delik olarak isimlendirilir. Dönmeyen bir cisim için Schwarzschild yarıçapında bulunan yüzey olay ufku işlevini görür. Ne ışık ne de diğer parçacıklar bu yüzey içerisindeki bölgeden kaçamaz bu yüzden bu cisimler karadelik olarak isimlendirilmiştir. burada; Güneş kütlesine sahip bir kara delik için Schwarzschild yarıçapı 2.96 km'dir ve herhangi bir kara delik için Schwarzschild yarıçapı formula_6 km. ile hesaplanır Toplam olasılık yasası Olasılık kuramı içinde, toplam olasılık yasası şöyle ifade edilir: Yani herhangi bir rassal değişken olan "N" için olur. Burada formula_2 terimi, "N" nin bilinmesi durumunda "A"' nın gerçekleşme olasılığını verir. Bazen alternatifler yasası terimi, "toplam olasılık yasası" anlamına eşit bir şekilde kullanılmaktadır. Aslında alternatifler yasası sadece aralıklı rassal değişkenlere uygunlanan toplam olasılık yasasının özel bir halidir. Alternatifler yasası için öneri, eğer bir olasılık uzayında {"B":"n"=1,2,3...} yani sonlu veya sayılabilir sonsuzun bir kısımı ise ve her "B" seti ölçülebilir ise, o halde herhangi bir "A" olayı için olduÄŸu veya alternatif ÅŸekilde olduÄŸudur. Tuzlu, Varto Tuzlu, Muş ilinin Varto ilçesine bağlı bir köydür. Köyün eski adı, 1928 yılı kayıtlarında Kurmanci'de "tuzluca" anlamına gelen Şorik olarak geçmektedir. Köy, Muş il merkezine 82 km, Varto ilçe merkezine 22 km uzaklıktadır. GÃ¶ltepe, Varto Göltepe, Muş ilinin Varto ilçesine bağlı bir köydür. Köyün eski adı 1928 yılı kayıtlarında Şexpir olup, Kurmanci'de "şêxpîr" sözcüğü "şeyhdede" anlamına gelmektedir. Köy, Muş il merkezine 63 km, Varto ilçe merkezine 15 km uzaklıktadır. OcaklÄ±, Varto Ocaklı, Muş ilinin Varto ilçesine bağlı bir köydür. Köyün eski adı, 1928 yılı kayıtlarında Sultanşen olarak geçmektedir. Köy, Muş il merkezine 70 km, Varto ilçe merkezine 22 km uzaklıktadır. YarlÄ±su, Varto Yarlısu, Muş ilinin Varto ilçesine bağlı bir köydür. Köyün eski adı 1928 yılı kayıtlarında Koşkar olup, Kurmanci'de "goşker", "kulak veren" anlamına gelmektedir. 1946 yılı kayıtlarında ise Göşkar olarak geçmektedir. Köy, Muş il merkezine 74 km, Varto ilçe merkezine 14 km uzaklıktadır. KarapÄ±nar, Varto Karapınar, Muş ilinin Varto ilçesine bağlı bir köydür. Köyün eski adı, 1928 yılı kayıtlarında Türkçe kökenli Karapungal olarak geçmektedir. Köy, Muş il merkezine 89 km, Varto ilçe merkezine 41 km uzaklıktadır. Ölçekli, Varto Ölçekli, Muş ilinin Varto ilçesine bağlı bir köydür. Köyün eski adı, 1916 yılı kayıtlarında Diyadin olarak geçmektedir. Köy, Muş il merkezine 76 km, Varto ilçe merkezine 16 km uzaklıktadır. Ä°nkisi İnkissi ya da İnkisi, Afrika'da Kongo Nehri'nin kolu olan bir ırmaktır. Uzunluğu 400 km olan bu ırmak, Angola'da doğar, daha sonra Kongo Demokratik Cumhuriyeti'ni sular ve Kinşasa'nın aşağı kesminde bir dizi çağlayan halinde sol kıyıdan Zaire'ye ulaşır. Kongo çağlayanında başkentin elektriğini sağlayan bir elektrik santrali vardır. HÃ¼mayunname Humayunname, Bidpai tarafından yazılmış Kelile ve Dimne adlı ahlaki, öğretici Hint masallarının Türkçe çevirisidir. 16 yüzyılda Ali Vasi Çelebi tarafından Kanuni Sultan Süleyman'a sunulmuştur. İlk baskısı 1835 yılında yapılmıştır. Günümüz Türkçesine de (Ö.R. Doğrul, Kelile ve Dimne, 1945) çevrilip basıldı. Rasemik karışım Kimyada bir rasemik karışım bir kiral molekülün sol ve sağ elli enantiyomerlerinin eşit oranda karışımı demektir. İlk bilinen rasemik karışım, Pasteur'ün bulduğu tartarik asidin iki enantiyomerik izomerinin karışımı olan rasemik asitti. http://en.wikipedia.org/wiki/Racemic_mixture Necat Birinci Necat Birinci, (5 Kasım 1943 Sürmene, Trabzon) Modern Türk edebiyatçısı, öğretim üyesi, milletvekili. İstanbul Üniversitesi Edebiyat Fakültesi Türk Dili ve Edebiyatı Bölümü'nden mezun oldu. Yüksek lisans ve doktorasını aynı fakültede tamamladı. 1990 yılında doçent, 1996'da ise profesör oldu. 1985-2003 yılları arasında İstanbul Üniversitesi Edebiyat Fakültesi Türk Dili ve Edebiyatı Bölümü'nde öğretim üyesi olarak dersler verdi. 1997-1998 öğretim yılında, Kuzey Kıbrıs'ta Doğu Akdeniz Üniversitesi'nde bir yıl misafir öğretim üyesi olarak görev yaptı. Necat Birinci'nin Modern Türk Edebiyatı ağırlıklı olmak üzere 62 ayrı bilimsel makalesi ile inceleme, araştırma, metin neşri olmak üzere 68 kitabı yayınlanmıştır. Atatürk Kültür Dil ve Tarih Yüksek Kurulu, Türk Dil Kurumu Bilim ve Yürütme Kurulu Üyeliği'nde bulundu. İstanbul Üniversitesi Edebiyat Fakültesi Yürütme Kurulu Üyeliği, Türkiyat Araştırmaları Merkezi Müdür Yardımcılığı, İ.Ü. Edebiyat Fakültesi Türk Dili ve Edebiyatı Bölümü Başkanlığı görevlerini üstlendi. 2003-2007 yılları arasında Millî Eğitim Bakanlığı Müsteşarlığı görevini yürüttü. 22 Temmuz 2007 tarihinde yapılan genel seçimlerde 23. dönem İstanbul milletvekili seçildi. Murchison göktaşı Murchison göktaşı 28 Eylül 1969 tarihinde Avustralya’da adını aldığı yere (Murchison, Victoria) düşen bir göktaşıdır. Organik bileşikleri bolca içeren meteorlar grubunda ve CM karbonlu kondirit grubunda sınıflanır. 100 kg ağırlığında olup, büyüklüğü sayesinde en fazla incelenen meteorlardan biridir. 1970'li yıllarda bu meteor üzerinde yalnızca üçü doğal olan 70 farklı aminoasit keşfedilmiştir. Meteor sık rastlanan aminoasitlerden glisin, alanin ve glutamik asiti içerdiği gibi, pek sık rastlanmayan isovaline ve pseudoleucine gibi aminoasitleri de içeriyordu. Bu meteor yaşamın kökeni hakkında o zamana dek mevcut kavramların sarsılmasına yol açmış ve Dünya'daki yaşamın kökeninin Dünya-dışı olabilme olasılığının da var olduğunu ortaya koymuştur. Bu organik bileşiklerden ilginç olanlarından ikisi pürinler ve pirimidinlerdir; çünkü bu moleküller DNA ve RNA’nın temelleri sayılırlar. İncelemeler sonucunda oluşturulan ilk rapor, aminoasitlerin rasemik olduğunu ve dünyasal bir bulaşmanın (kontaminasyon) söz konusu olmayıp, kaynağın Dünya-dışı olduğunu ortaya koydu. Meteorda özel bir aminoasit ailesinde sınıflanan diamino aside de rastlanmıştır. Daha sonra 1997’de yapılan incelemeler enantiomer aminoasitlerin nitrojenin N izotopuyla zenginleşmiş olduğunu gösterdi ki, bu, kaynağın Dünya-dışı olduğunu bir kez daha ortaya koyuyordu. 2008’de yapılan son inceleme meteorun nükleobazlar içerdiğini göstermiş olup, karbon testleri bu oluşumların hiçbir dünyasal köken göstermediğini ortaya koydu. YeÅŸil kertenkele Yeşil kertenkele ya da zümrüt kertenkele, Slovenya ve Avusturya'nın doğusundan Karadeniz'de Ukrayna ve Türkiye'ye kadar olan bölgeye yayılmış büyük bir kertenkele türü. "Lacerta viridis" ve "Lacerta bilineata" türlerinin ayrı mı aynı tür mü olduğuna dair süregelen bir tartışma bulunmaktadır. Genetik veriler iki ayrı tür olarak ayrılmalarını zayıf olarak desteklemektedir ancak daha çok araştırma yapılmalıdır. Ä°smail Canbulat İsmail Hakkı Canbulat (1880, İstanbul - 13 Temmuz 1926), Türk siyasetçi. Büyük Çerkes sürgünü'nde Anadolu'ya göçetmiş bir Adıge Hatko ailesindendir. Harp Okulu'nu bitirdikten sonra, Manastır ve Selanik'te görev yaptı. Meşrutiyetin ilanını sağlamak için Makedonya'da yapılan çalışmalarda büyük rol oynadı. Meşrutiyetin ilanı üzerine İstanbul'la gelerek Harp Okulu'nda tarih öğretmenliği yaptı. 1909 yılında askerlikten ayrıldı ve Büyükada Kaymakamlığı'na atandı. 1912 yılında İzmit milletvekili olarak mebuslar meclisine girdi. Balkan Savaşı'na gönüllü yedek subay olarak katıldı. Savaştan sonra Millî Emniyet ve birkaç ay sonra da Emniyet Genel Müdürlüğü'ne atandı. İstanbul valisi ve İstanbul şehremini oldu. Stokholm Elçiliği'ne atandı. 30 Temmuz 1918 tarihinde Dahiliye Nazırlığına getirildi. 30 Eylül'de bu görevden ayrıldı. Mütareke devrinin başında İttihat ve Terakki Fırkası'nın kendini feshi kararı almasından sonra Teceddüt Fırkası (Yenilenme Partisi) kurucuları arasında bulundu. Damat Ferit Paşa hükûmeti tarafından tutuklandı ve İngilizler tarafından Malta'ya sürüldü. Sürgünden döndükten sonra 1923 yılında TBMM İstanbul II. dönem İstanbul milletvekili oldu. Rauf Bey'le birlikte Terakkiperver Cumhuriyet Fırkası'nın kurucusu ve yöneticileri arasında yer aldı. 1926'daki İzmir Suikastı'nın ardından tutuklandı. İzmir'de Atatürk'e düzenlenen suikastla ilgisi olduğu iddiasıyla İzmir'de İstiklal Mahkemesi kararıyla 1926'da asılarak idam edildi. Nabis Nabis (MÖ 207 - MÖ 192), Sparta Tiranıdır. Philopoimen tarafından öldürülen Makhanidas'ın yerine geçti, paralı askerler toplandı ve Sparta'da zenginlerine karşı eşitlikçi bir devrim yaptı. Bu devrim sırasında zenginleri kılıçtan geçirdi, işkence etti ve mallarını yağmaladı, ayrıca kızlarını heiloslarla evlendirdi. Akhalar'a saldırdı (MÖ 204). Messini'yi ele geçirdi, ama Philopoimen tarafından püskürtüldü. Daha sonra Megalopolis'i yakıp yıktı ve Argos'u işgal etti. Quinctius Flaminius ve Korinthos meclisi Nabis'e savaş açtı. Nabis ele geçirmiş olduğu yerleri ve donanmasını kaybetti (MÖ 195). Flaminius geri çekilince Gytheion'u geri aldı, yeniden Philopoimen'e yerleşince Aitolialılar'ı yardıma çağırdı ve şefleri Aleksamenos tarafından öldürüldü (MÖ 192). Asetonitril Asetonitril (ACN ya da MeCN) formülü CHCN olan bir kimyasal bileşiktir. Bu renksiz sıvı en basit organik nitril ve en yoğun kullanılan çözücüdür. Siyano grubuna metil kökü bağlanmasıyla oluşur. Bu yüzden metil siyanür de denebilir. Akrilonitril üretiminde yan ürün olarak ortaya çıkmaktadır. Asetonitril, akrilonitrilin üretimi sırasında çıkan bir yan üründür. Asetonitrilin üretim eğrileri akrilonitrilkileri takip eder. Asetonitril aynı zamanda karbon monoksit, amonyak, ve hidrojen gazları ile tepkimesiyle de üretilebilmektedir. ABD’de asetonitrilin dört ana üreticisi : INEOS, DuPont, J.T. Baker Chemical, ve Sterling Chemicals'tır. 1992’de ABD’de 14,700 ton asetonitril üretilmiştir. Asetonitril bütadienin saflaştırılmasında çözücü olarak kullanılmaktadır. 2000 öncesinde oje çıkarıcıların formüllerinde; aseton ve etil asetat gibi kullanılmaktaydı. Daha özgün uygulamalarda, sıklıkla bilinmeyen bir kimyasal tepkimenin denenmesinde sık kullanılan bir seçenektir. Uygun sıvı genişliği ile polardır (3.84 D). Düşük asidik özelliği sayesinde sorun çıkarmadan geniş bir bileşik yelpazesini çözer. Bu nedenden dolayı HPLC’de (yüksek performans sıvı kromatografisi) hareketli bir faz olarak yoğun bir kullanımı söz konusudur. Benzer şekilde döngüsel voltametrede görece yüksek dielektrik sabiti nedeniyle çok kullanılan bir çözücüdür. Asetonun özellikleri de benzerdir ancak bazlara ve nükleofillere karşı yüksek oranda tepkilidir. Asetonitril, zirai ilaçlardan parfüm yapımına kadar organik bireşimde iki karbon yapıcı bloktur. Siyanojen klorür ile tepkimesi malononitrili meydana getirir. İnorganik kimyada, asetonitril değiştirilebilir ligand olarak geniş bir kullanıma sahiptir. Buna güzel bir örnek; asetonitrilde (polimerik) paladyum klorür süspansiyonunu ısıtarak hazırlanan PdCl(MeCN)'un kullanımıdır Asetonitril düşük bir toksisiteye sahiptir, fareler için LD50 3.8 g/kg'dır. Diğer nitrillerin aksine asetonitril metabolizmada siyanür vermez. Büyük baobab Büyük baobab ("Adansonia grandidieri"), Madagaskar'da bulunan 6 türdeki baobab ağacının en büyüğü ve en ünlüsüdür. "Adansonia" cinsi soyu tehlike altında olarak sınıflandırılmıştır. Büyük baobab, kırmızımsı-gri rengiyle pürüssüz yüzeye ve üç metrelik iri silindirik gövdeye sahiptir. Boyları 25'ten 30 metreye kadar ulaşmaktadır. Tür, Madagaskar'a (endemik) özgüdür. "A. grandidieri" Fransız araştırıcı Alfred Grandidier (1836–1921) anısına bu adı almıştır. Artsah Artsah (Ermenice: Արցախ), Ermenistan Krallığı'nın, 387 yılından sonra da Albanya Krallığı'nın toprağı olmuş, bugün büyük ölçüde Dağlık Karabağ sınırları içinde bulunan bir ildir. Artsah kelimesi bir görüşe göre eski bir kavim olan Sakaların adı ile bağlıdır ve "Yiğit Sak", "Er Sak", "Sak erkeği" anlamlarına gelir. Türkçe izah edilirken bu söz ne eski, ne de modern Ermenicede hiçbir anlam vermemektedir. Artsah sözcüğü günümüz Ermenicesinde genel olarak Dağlık Karabağ bölgesi için kullanılır. Tarihî kaynakların azlığı nedeniyle bölgenin antik tarihine ilişkin çok az şey bilinmektedir. Bölgenin tarihsel geçmişi ve aidiyeti de Azerbaycan ve Ermenistan arasında büyük tartışmalar yaratmaktadır. Gevont AliÅŸan Gevond Alişan ya da Gevond Alişan Baba, (Ermenice: "Ղեվոնդ Ալիշան") Ermeni asıllı Katolik papaz, tarihçi ve şairdir. 1885 yılında Paris Ermeni Öğrenciler Vakfı, Gevont Alişan'a Ermenistan'ı temsil eden bir bayrak tasarlanması için başvuruda bulundu. Tasarladığı ilk bayrak biçim olarak bugünkü Ermenistan bayrağı ile benzer olsa da taşıdığı renkler farklıydı. Daha sonra tasarladığı bir başka bayrakta ise Gevont, Fransa bayrağından esinlenerek bir tasarım ortaya koydu. Bu bayraktaki renkler: inanca göre Nuh'un karaya çıktığında sırayla gördüğü üç renk olan kırmızı, yeşil ve maviden oluşuyordu. Zekai Ormancı Zekai Ormancı, (d. 1949, Aydın - ö. 23 Nisan 2008, İstanbul) Türk ressam ve öğretim üyesi. 1968 yılında yetenek sınavıyla girdiği İstanbul Devlet Güzel Sanatlar Akademisi Yüksek Resim Bölümü'nden 1973 yılında Zeki Faik İzer ve Özdemir Altan’ın öğrencisi olarak mezun oldu. 1980 yılında Avusturya Hükümeti'nın bursu ile gittiği Uluslararası Salzburg Yaz Akademisi'nde Albert Bitran ile çalıştı.Yurda dönüşte şimdiki adı Mimar Sinan Güzel Sanatlar Üniversitesi olan, İstanbul Devlet Güzel Sanatlar Akademisi Yüksek Resim Bölümü'ne “Öğretim Görevlisi” olarak atandı. Aynı yıl Halıresim (Tapisserie) Atölyesini kurdu. Doçent’lik unvanını1986'da alan sanatçı, 1995'te profesör oldu. 1990 yılında, Cumhurbaşkanlığı Köşkü Şeref Hölü'ne halıresim için verdiği projesi kabul edilence 340x900cm. boyutlarındaki yaklaşık 30 m² halı resmini yoğun bir çalışma temposu içinde, öğrencisi ressam Harun Acı'nın katkılarıyla 9 ayda tamamladı. Yapıt hâlen Cumhurbaşkanlığı Köşkü'nde asılı bulunmaktadır.1993 yılında, merkezi Paris'te olan ARTIFEX kuruluşunun düzenlediği Uluslararası ' Texliles Mediterranees ' sergisine Türkiye'yi temsilen davet edildi. Fransa'nın Narbonne kentine bağlı Gruissan'da gerçekleştirilen ve Akdeniz Ülkelerinden birçok ünlü sanatçının katıldığı sergiye iki Halıresimle katıldı. Yapıtları yurt içinde ve yurt dışında çeşitli müze ve koleksiyonlarda yer alan sanatçı, Mimar Sinan Güzel Sanatlar Üniversitesi’ndeki görevine devam ederken; ardında yüzlerce eser bırakarak 23 Nisan 2008 Çarşamba günü İstanbul’da öldü. Başkent Yıldızları SK Başkent Yıldızları Spor Kulübü 1998'de Ankara'da kurulmuş olan Türk buz hokeyi kulübüdür. Türkiye Buz Hokeyi Süper Ligi'nde mücadele etmektedir. Başkent Yıldızları buz sporlarının gelişmesi için çalışan sporcu velileri tarafından 16 Ekim 1998 tarihinde Ankara'da kurulmuştur. 4-13 yaş grubundan oluşan altyapısını çok hızlı bir şekilde hayata geçiren kulüp, bu alanda altyapı organizasyonu kavramını ilk olarak hayata geçiren kulüp olmuştur. 1998-2003 yılları arasında Başkent Yıldızları katıldığı büyükler ve gençler kategorilerinde buz hokeyi liglerinde, artistik buz pateni yarışmalarında ve tekerlikli paten hokeyi maçlarında birçok dereceler, kupalar ve madalyalar kazanarak önemli bir konuma sahip olmuştur. Kulüp 2003 yılında diğer amatör spor kulüplerinde de olduğu gibi maddi olumsuzluklardan dolayı faaliyetlerine ara vermek zorunda kalmış ve bu durum kulüp sporcularının tamamının başka kulüplere transfer olmalarına yol açmıştır. 2005 yılı başlarında değişen yönetim kurulu kulüp faaliyetlerinin tekrar başlatılması kararını almıştır ve Türkiye'nin önde gelen antrenörleriyle anlaşmalar yapmış ve altyapının tekrar canlandırılmasını sağlamışlardır. Alt yapısını tekrar oluşturan Başkent Yıldızları ekibi eski sporcularından bir kısmını da tekrar bünyesine katarak buz hokeyi takımını kurmuş ve 2005-2006 sezonu itibarıyla maratona kaldığı yerden devam etmiştir. Buz hokeyi takımı statü gereği değişen lig durumuna göre ilk yıl Türkiye Buz Hokeyi 1. Ligi'nde mücadele etmiş ve aynı yıl 1.lik kupasını kazanarak buz hokeyinde en üst seviye lig olan Türkiye Buz Hokeyi Süper Ligi'ne katılma hakkını elde etmiştir. 2006-2007 sezonunda 8 takımın yer aldığı Türkiye Buz Hokeyi Süper Ligi'nde mücadele eden Başkent Yıldızları burada da lig 4.lüğünü kazanarak kulüp tarihinin en başarılı derecesini elde etmiştir . Paula Abdul Paula Julie Abdul veya bilinen adıyla Paula Abdul (d. 19 Haziran 1962), ünlü bir koreograf ve şarkıcıdır. Babası Suriye asıllı bir Yahudi, annesi ise bir ABD'lidir. Paula Abdul, San Fernando, Kaliforniya'da bir büyükbaş hayvan satıcısı Harry Abdul ve bir konser piyanisti Lorraine Rykiss çiftine 1962 yılında dünyaya geldi. Babası Brezilya'da yaşayan Suriye asıllı bir Yahudi'dir. O ve kızkardeşi Wendy, San Fernando Valley'de doğup büyüdüler. Paula sonradan gösteri kariyerine ilgi duymaya başladı. Bir doğal yetenek olarak Abdul, 8 yaşından itibaren dans dersleri almaya başladı. Abdul, sonradan Van Huys Lisesi'ne başladı ve başarılarından dolayı bu okuldan birçok ödül kazandı. Bir dönem NBA takımlarından Los Angeles Lakers takımının dans grubu olan Laker Girl'de dansçı olarak görev alan Paula Abdul, seksenler boyunca birtakım şarkıcıya koreografi düzenledi. Bunların arasında Janet Jackson'ın "Control" çağında bulunan çoğu şarkı özel bir yer tutmaktadır. 1990'lar boyunca da Abdul, birçok film ve klipte görevler üstlendi. Bunlarda Abdul, daha çok oyuncu olarak yer aldı. Polisiklik aromatik hidrokarbon Polisiklik aromatik hidrokarbonlar (PAHlar), heteroatom veya ornatik taşımayan ve kaynaşık aromatik halkalar içermeyen kimyasal bileşiklerdir. PAHlar yağ, kömür ve katran bırakıntılarında bulunur ve yakıtların (fosil yakıtları veya biyoyakıtlar) yakılmasında yan ürün olarak ortaya çıkar. Bir kirletici olarak düşünülmelerinin nedeni bazı bileşiklerinin karsinojen, mutajen ve teratojen olarak tanımlanmış olmasıdır. Aynı zamanda yıldızlar arası ortamda da; kuyrukluyıldızlarda ve göktaşlarında bulunmuşlardır ve yaşamın ilk biçimlerinde bir temel teşkil edecek aday molekül olarak gösterilmişlerdir. Ayumi Takano Ayumi Takano (Japonca: 高野あゆ美, 25 Şubat 1973, Tokyo), Japon sunucu ve oyuncudur. Ayumi Takano; üniversite eğitimini ülkesi Japonya'da Nihon Üniversitesi Sanat Fakültesi (kısaca Nichigei; 日藝) Tiyatro Bölümü'nde aldı. Sonra aynı okulun televizyon Bölümü’nden mezun oldu (televizyon dramaturji). On sekiz yaşındayken Oscar Promotion’a girdi ve burada oyunculuk eğitimine devam etti. Öğrenciliği sırasında çeşitli reklam filmlerinde starların "stand in" görevini yaptı. O dönemlerde üç reklam filminde ve bir dizide oynadı. 1997'de Türkiye'ye geldi ve tesadüfen Japon bir kız arkadaşının yönlendirmesiyle yine aynı yıl içinde 1998'de Her Şey Çok Güzel Olacak filmi ile Türkiye’de çalışmaya başladı. 2000-2002 döneminde Marmara Üniversitesi Sinema-TV bölümü’nde Yüksek lisans eğitimi aldı. Yılda 2-3 kere ailesini görmek için Japonya'ya giden Ayumi Takano, hâlen İstanbul'da yaşamaktadır. Japonca, İngilizce ve Türkçeyi oldukça akıcı bir şekilde konuşabilmektedir. Bayan Takano, Türkiye 2010 Japon Yılı'nın resmî olarak dostluk elçisidir. Kompleman sistemi Kompleman sistem , Komplement sistemi veya tamamlayıcı sistem, bir canlıdan patojenlerin temizlenmesine yardım eden biyokimyasal bir kaskaddır. Bağışıklık sisteminin bir canlının yaşamı süresindeki gidişlerle değişmeyen ve uyum sağlamayan doğuştan gelen bağışıklık sistemine ait geniş kısımlarıdır. Bununla beraber edinilmiş bağışıklık sistemiyle birlikte işleme konulup, eyleme geçirilebilir. Kompleman sistem, normalde zimogenler diye bilinen dolaşan kanda inaktif olan bulunan proteinlerinin küçük miktarını içerir. Bazı tetikleyiciler tarafından uyarıldığında, sistemdeki proteazlar özgül proteinlere sitokinleri salgılatmak üzere ayrılırlar ve daha ileri ayrılmaları yükseltecek kaskadları başlatırlar. Bu kaskadın aktivasyonun sonucu, hücre-öldürücü yüzey saldırı kompleksinin etkinleştirilmesi ve yanıtının oldukça yükseltilmesidir. Serum proteinleri, serozal proteinler ve hücre yüzeyi proteinlerini kapsayan 20'nin üzerinde protein ve protein parçaları kompleman sistemini düzenler. Bu proteinler ana olarak karaciğer tarafından sentezlenirler ve kan serumunun globulin yüzdesinde %5'lik bir orana sahiplerdir. Üç biyokimyasal yol kompleman sistemini etkinleştirir: 19. yüzyılın sonlarına doğru, kan serumunun bakterileri öldürebilme yeteneğinde bir faktörünün ya da presibinin olduğu bulundu. 1896'da genç bir Belçika'lı bilim adamı Jules Bordet Paris Pasteur Enstitüsünde bu prensibin iki bileşende analiz edildiğini yayımladı: bir sıcaklığı-sabit ve bir sıcaklığı-değişken bileşen. (Sıcaklığı-değişken, serum ısıtıldığındaa etkinliğin kaybeden demek.) Sıcaklığı-sabit bileşen bağışıklık karşıtı özgül mikroorganizmalara sunulmuş bulunurken, sıcaklığı-değişken bileşen bütün normal serumca sunulan özgül-olmayan antimikrobiyal aktiviteden sorumlu bulundu. Sıcaklığı-değişken bileşen bizim şu an bahsettiğimiz kompleman yani "tamamlayıcı"ydı. Kompleman (tamamlayıcı) terimi, Paul Ehrlich tarafından 1890'ların sonlarına doğru onun büyük bağışıklık sistemini teorisinin parçaları olarak ortaya çıktı. Bu teoriye göre, bağışıklık sistemi hücreleri yüzeylerinde antijenleri tanıyan özel reseptörler (almaçlar) taşımaktaydı. Antijenle bağışıklama sırasında bu reseptörlerin çoğu şekillenir ve dolaşan kana dökülürlerdi. Günümüzde "antikor"lar olarak isimlendirdiğimiz bu reseptörler Ehrlich tarafından bağlama kapasitelerinin her ikisini de (özgül antijeni tanır ve bağlanırlar, fakat ayrıca taze serumdaki sıcaklığı-değişken olan antimikrobiyal bileşene de bağlanırlar) vurgulamak için "amboseptörler" olarak adlandırılmıştı. Bu yüzden Ehrlich bu sıcaklığı-değişken bileşeni kompleman (tamamlayıcı) olarak nitelendirdi, çünkü bu; bağışıklık sisteminin hücreleri "tamamlayan", kanda bulunan bir şeydi. Bordet tamamlayıcının sadece bir tipi olduğuna inanırken, Ehrlich her antijene-özgü amboseptörün kendine özgül tamamlayıcısı olduğuna inandı. Bu tezatlık, 20. yüzyılın başlarında, komplemanın özgül antikorlarla kombinasyonlarda ya da özgül-olmayan yollarda rol oynayabileceğinin anlaşılmasıyla çözüldü. Batı dillerinde kompleman sözcüğü tamamlayıcı anlamına geldiğinden, bu biyolojik sistemin adı da Türkçeye "kompleman sistemi" olarak girmiştir. Üç yolun hepsi de proteaz C3-konvertazın homolog şekillerini üretir. Alternatif ve mannoz-bağlayıcı lektin yolları C3 hidrolizis ya da antijenlerle antikorların sunumu (özgül-olmayan bağışıklık yanıtı) olmaksızın etkinleşebilirken, klasik kompleman sistemi etkinleşme için tipik olarak antikorlara ihtiyaç duyar. Bu üç yolda da, bir C3-konvertaz C3a ve C3b yaparak ve daha sonraki ayrılma ve etkinleşme kaskadlarının başlamasına neden olacak şekilde bileşen C3'e ayrılır ve onu etkinleştirir. C3b opsonizasyonla fagositlerlerce daha büyük internalizasyona öncülük eden patojenlerin yüzeyine bağlanır. C5a, yangıya hücrelerin toplanmasında yardımcı olan önemli bir kemokindir. C3a ve C5a'nın her ikisi de anaflatoksin etkisine sahiplerdir, damar geçirgenliğini ve düz kas yoğunluğunu arttırma kadar, mast hücrelerinin degranülasyonunu doğrudan tetiklerler. C5b, C5b'in C6, C7, C8 ve polimerik C9 içeren MAC ile sonuçlanan yüzey saldırı kompleksini başlatır. MAC, kompleman kaskadadın sitolitik son ürünüdür, hedef hücrenin ozmotik lizisine neden olan bir transmembran kanalı olarak şekillenir. Kupffer hücreleri ve diğer makrofaj hücre tipleri tamamlayıcı-kaplı patojenlerin temizlenmesine yardımcı olurlar. Doğuştan gelen bağışıklık sisteminin parçası olarak, kompleman kaskadın elementleri omurgalılardan daha ilkel canlılarda da bulunabilir, en yakın geçmişte ilkel atnalı yengeci türleri, sistemin önceleri düşünüldüğünden daha gerilerde olabildiğini göstermiştir. Klasik kompleman sistemi, C1 kompleksinin (bir C1q ve iki C1r ve C1s molekülü içerir) etkinleşmesiyle ve/veya C1q'nun M ve G sınıfından antijenlerle kompleks yapmış (IgM'nin bir molekülü yolu başlatmaya yeterlidir) antikorlara bağlanmasıyla tetiklenir. IgG (daha çok moleküle ihtiyaç duyması ya da C10 kompleksiyle doğrudan patojenin yüzeyine bağlanmasıyla) en az etkilidir. Bu bağlanma C1q molekülünde iki C1r (bir serin proteaz) molekülünün etkileştirilmesinde öncülük eden konformasyonal değişikliklere liderlik eder. Böylece bunlar C1s'e (başka bir serin proteaz) ayrılırlar. C1-kompleksi C4'ü bu halde bağlar ve daha sonra C2 (C2'yı üretir ve aslında C2b olarak adlandırılmalıdır çünkü "b"ler geleneksel olarak daha büyük parçalı ürünlerdir) ve C4'e ayrırır. C1r ve C1s'nin uyarılması C1-inhibitörünce kontrol edilir. C4b ve C2a klasik yolu şekillendirmek için C3-konvertazla (lektin yolu etkinleştirilmesinde şekillenen C4b2a kompleksi, C3-konvertazın aynısıdır) bağlar. C3-konvertazın üretimi C3'ün C3a ve C3b'ye ayrılmasına öncülük eder; C3b; C2a'ya ve C4b'ye (C3 konvertaz) C5 konvertazı yapmak üzere katılır. C3-konvertaz eritrosit membranlarını bir GPI çengeliyle bağlayan DAF (bozulma hızlandırma faktörü) ile bozulur. Alternatif kompleman yolu, patojenin yüzeyinde doğrudan bulunan C3 hidrolizis ile tetiklenir. Bu, diğer yollardaki patojen-bağlayıcı protein gibi güven vermez. Alternatif kompleman yolunda, C3 proteini karaciğer tarafından üretilir ve kandaki enzimlerle C3a ve C3b'ye ayrılır. Eğer kanda hiç patojen yoksa, C3a ve C3b proteini parçaları etkinliklerini yitirir. Bununla beraber, eğer bir patojenin yakınlarındaysa, C3b'nin bazı parçaları patojenin plazma mambranına bağlanır. Bundan sonra kompleman faktör B bağlanacaktır. Bu kompleks faktör D ile Ba'ya ve alternatif yolla C3-konvertaz ile Bb'ye ayrılacaktır. Bundan sonra patojenin yüzeyini "kancalamış" C3bBb kompleksi bir elektrikli testere gibi rol alıp, patojendeki kancalı C3bBb sayısını olumlu etkileyecek olan kandaki C3'ün C3a ve C3b'ye hidrolizini katalizler. C3'ün hidrolizinden sonra, C3b kompleksi, C5'i C5a ve C5b'ye ayrılacak olan C3bBbC3b'ye karmaşıklaşır (dönüşür). C5a ve C3a'nın mast hücresi degranülasyonunu tetiklediği bilinir. C5b ile C6, C7, C8, ve C9 (C5b6789) kompleksi ayrıca MAC olarak bilinen hücre zarı arasında bulunan yüzey saldırı kompleksini şekillendirmek üzere karmaşıklaşır ve hücre lizisini başlatır. Lektin yolu, klasik yola homologdur fakat opsoninle mannoz-bağlayıcı lektin (MBL) ve fikolinler C1q yerinedir. MBL-ilişkili serin proteazları etkinleştiren, MASP-1 ve MASP-2 (ayrı ayrı C1r ve C1s'ye benzeyen), C4'ü C4a ve C4b'ye ve C2'yi C2a ve C2b'ye ayrıabilen mannoz-bağlayıcı lektinin patojenin yüzeyindeki mannoz artıklarına bağlanmasıyla bu yol etkinleştirilir. C4b ve C2a o zaman birlikte C3-konvertazı şekillendirmek için klasik yolda olduğu gibi bağlar. Fikolinler MBL ile homologdur ve MASP aracılığıyla benzer fonksiyonlardadır. Omurgasızlarda edinilmiş bağışıklık sistemi olmaksızın, fikolinler genişletilmiş ve onların bağlama özgüllükleri patojene özgü olmayan molekülleri tanıma zayıflığını telafi etmek için çeşitlenmiştir. Kompleman sistemi aşırı derecede harap olmuş ev sahibinin dokularında etkilenleştirilmesiye oldukça düzenlenebilme potansiyeline sahiptir. Kompleman sistemi, daha fazla konsantrasyonlarda bulundukları kan plazmasından salınan kompleman kontrol proteinleri tarafından düzenlenir. Bazı kompleman kontrol proteinleri kompleman tarafından hedeflenen kendini-sunan hücrelerin yüzeylerinden salınırlar. Örneğin; yüzey salıdırı kompleksinin şekillenmesi sırasında C9 polimerizasyonun baskılayan CD59. Kompleman sisteminin bir bağışıklık bileşeni olarak Barraquer-Simons sendromu, astım, lupus erythematosus, glomerulonefrit, artritin çeşitli şekilleri, otoimmün kalp hastalıkları, multipl skleroz, enflamasyonlu bağırsak hastalığı ve iskemia-reperfusyon yaralanmaları gibi bazı hastalıklarda rol aldığı düşünülmektedir. Kompleman sistemi ayrıca gittikçe artarak Alzheimer gibi merkezi sinir sistemi hastalıklarıyla ve diğer nörodejeneratif şartlarla da ilişkilendirilmektedir. Terminal yolların yetmezlikleri, otoimmün hastalıklarda ve menejit gibi enfeksiyonların her ikisinde de Gram negatif bakterilere saldırmada rol alan C56789 kompleksinin rolüyle ilişkilidir. Kompleman sisteminin düzenleyicileri faktör H ve yüzey kofaktör proteinindeki mutasyonlar atipik hemolitik üremi sendromuyla ilişkilendirilmiştir. Geçmiş araştırmalar HIV/AIDS sırasında kompleman sisteminin vücudu daha çok hasarladığı maniplasyonlarını öne sürmüştür. Anatra DS Anatra DS ya da Anasal iki kişilik keşif uçağıdır, Anatra D'nin gelişmişidir. Bu uçak Rus İmparatorluğu'nun Odessa kentindeki Anatra fabrikasıında yapılmıştır ve I. Dünya Savaşı esnasında ve Rusya İç Savaşı sırasında kullanılmştır. 100 hp'lik dönen motorlu model sonra, 150 hp'lik yıldıız motor (Salmson) tipindeki modele dönüşmüştür. Motor nadirdi, az miktarda su soğutmalı yıldız motora sahipti, bundan dolayı uçağın su radyatörü ön kanattaydı. Uçağı Rusya lisanslı olarak üretmiştir. İleri uçak gövdesi önceki modele benziyodu, kısmen motor kapaklıydı, dibi açılıyordu, özelliği delikleriydi. uçak hem hafif büyük ve silahı daha ağırdı, gözlemci için makineli tüfek eklenmiştir. 1918'de Odessa'da Avusturya-Macaristan kuvvetleri tarafından tutulmuştur ve Mayıs'ta 200 Anasal Avusturya'ya ısmarlanmıştır, Anatra C.I ise eğitim ve gözlemci olarak kullanılmıştır. Avusturya Eylül 1918'de 114 uçak teslim alınmıştır. Savaş sonrası Çekoslovakya bu uçaktan 23 adet almıştır ve ordu kullanmıştır,sonra ise sivil havacılığa girmiştir. Şu an bir uçak Praha-Kbely müzesinde sergilenmektedir. 7 tanesi Anasal devrimci Macaristan kuvvetleri tarafından kullanılmıştır. Kaynak: http://en.wikipedia.org/wiki/Anatra_DS Biyokimyasal kaskad Biyokimyasal kaskad, reaksiyonlardan birinin ürünlerinin gelecek reaksiyonlarda yakıldığı kimyasal reaksiyonlar dizisine verilen addır. Biyokimyada bazı önemli biyokimyasal kaskad tepkimeleri vardır örneğin; koagülasyon kaskadı gibi enzimatik kaskadlar, kompleman sistemi ve sinyal iletimi kaskadları gibi. Kalsiyum fosfat Kalsiyum fosfat, ortofosfatlar (PO), metafosfatlar veya pirofosfatlar (PO) ve özellikle hidrojen veya hidroksit iyonlar ile beraber kalsiyum iyonları içeren bir mineral ailesine verilen isimdir. Kemiğin yüzde yetmişi bir kalsiyum fosfat minerali olan hidroksiapaptitten oluşur. Diş minesi de büyük oranda kalsiyum fosfattır. Fenerbahçe (erkek yüzme takımı) Fenerbahçe erkek yüzme takımı Fenerbahçe'nin yüzücülerinden oluşmaktadır. Branş yüzmenin yanı sıra, 2009 yılından beri senkronize yüzme (su balesi) dalında da faaliyet göstermektedir. Olimpik bir spor olan kule ve tramplen atlama faaliyetleri ise 1970'lerin ilk yarısında durmuştur. Şube merkezi Fenerbahçe Adası'ndadır. Türkiye'de yüzme sporuna faaliyeti arasinda ilk yer veren Türk kulübü Fenerbahçe olmuştur. Kulüp sporcularından Salahaddin Türsen Türkiye'nin ilk mukavemet yüzücüsü, ünlü futbolcusu Sait Selahattin Cihanoğlu ilk sürat şampiyonu, Kemal Bey de ilk tramplen ve kule atlayıcısı olarak yıldızlaştılar. Yine Fenerbahçe'den futbolcu, hokeyci ve komple sporcu "Yedibela" adıyla tanınan Fahri Ayad da tramplen ve kule atlamada büyük bir yıldız olarak parladı. Türkiye'de ilk resmi ve düzenli yüzme yarışları 15 Eylül 1923 günü İstanbul'da yapıldı. O gün yapılan 100 metre yarışında İtalyan Mai Limmeri birinciliği, Fenerbahçe'den Raşit Bey ikinciliği, Galatasaray'dan Nejat Abud'da üçüncülüğü kazandi. Yine bu dönemde Fenerbahçeli Hikmet ve Melih Beyler de başarılı birer yüzücü olarak kendilerini gösterdiler. Bu isimlerin hemen arkasından da Fenerbahçe kulübünden Suat Erler kendini Cumhuriyet döneminin ilk genç isimlerinden biri olarak göstermeye baþladı. Suat Bey daha sonra Galatasaray kulübüne geçecek ve spor hayatına son yıllarını da kurduğu İstanbul Yüzme İhtisas Kulübü'nün forması altında yaşayacaktı. II. Dünya Savaşı yıllarında birçok sporda olduğu gibi yüzme de Türkiye'de duraklama devrine girmiştir. II. Dünya Savaşı'nın ardından yüzme sporu birçok kulüpte olduğu gibi Fenerbahçe'de de canlanmıştır. 1951'de yüzme şubesi kurulmuş ve önemli başarılar kazanmıştır. 1953'te Adana'da yapılan Türkiye Şampiyonası'nda sarı-lacivertli yüzücü Yılmaz Özüak'ın beş dalda Türkiye rekoru kırarak birinci olması Türk yüzme tarihinde uzun süre tekrarlanamayan bir başarı olarak tarihe geçmiştir. 1955'te sarı-lacivertli takım ezeli rakibinin rekortmen sporcularına el atmasıyla dağılmıştır. Fenerbahçe yüzme şubesi bu tarihlerden itbaren uzun süre kapalı kalmıştır. 1988'de daha sonra Fenerbahçe Başkanı da olacak Metin Aşık'ın kulübe bir yüzme havuzu kazandırmasıyla yüzme takımı da kurulmuştur. İlk yıllarında kısıtlı başarılar kazanan takım, daha çok altyapı çalışmalarına yönelmiştir. 1994 yılında Fenerbahçeli genç yüzücülerin Galatasaraylı rakiplerine karşı kazandıkları başarılar bir anlamda gelecek günlerdeki büyük başarıların da habercisi olmuştur. 1997 Aralık ayında Başkan Ali Şen'in çabalarıyla Emin Gökalp Baş tarafında kurulan yüzme şubesi o tarihten beri Türkiye Yüzme Şampiyonaları'nda kupalarında mücadele etmektedir. Yaz, kış ve 2007'den beri kısa kulvar olmak üzere yılda üç kez düzenlenen Türkiye Şampiyonalarında 1998'den beri 23 şampiyonluk kazanan Fenerbahçe bu spordaki öncü rolünü sürdürmektedir. Senkronize yüzme (su balesi) takımı, Ocak 2009'da Fenerbahçe'nin yüzme branşı bünyesinde kuruldu. Takım ilk başarısını 31 Ocak-1 Şubat 2009 tarihlerinde Burhan Felek Yüzme Havuzu'nda gerçekleştirilen Türkiye Şampiyonası'nda madalyaların çoğunu alıp şampiyon olarak ulaştı. 13-15 yıldızlar grubu düet kategorisinde Beti Özdemir-Melis Öner çifti, 13-15 yaş ve gençler serbest bale solo kategorilerinde Melis Öner, büyükler solo kategorisinde Tuğçe Tanış ile 12 yaş ve altı serbest bale solo kategorisinde Mısra Gündeş sarı-lacivertli takımın ilk şampiyonları olarak tarihe geçtiler. Takım, 17-18 Nisan 2010 tarihlerinde düzenlenen Federasyon Kupası ile 19 Aralık 2010 ve 13-15 Mayıs 2011 tarihlerinde gerçekleştirilen müteakip Türkiye Şampiyonalarına bu kez toplam 20'ye yakın sporcuyla katılırken şampiyonluğu da rakiplerine bırakmadı. Futbol takımının 3 Temmuz 2011 tarihinde şike soruşturmasıyla karşı karşıya kalması sonrasında kulüpte yaşanan maddi sıkıntılar sonucunda kapanma tehlikesiyle karşı karşıya kalan takım bu badireyi atlattıktan sonra da başarılarını devam ettirdi ve 25-27 Kasım 2011 ve 17-19 Mayıs 2012 tarihlerindeki Türkiye şampiyonalarında da birinciliklerini sürdürdü. Fenerbahçe bu branşta ulusal takıma en çok sporcu veren kulüp konumuna erişirken, 2011 yılında millî takım aday kadrosuna çağrılan 27 sporcunun 21'inin Fenerbahçeli olması rekor teşkil etti. Fenerbahçe yüzme takımı 1998 yılından beri toplamda kazandığı 24 Türkiye şampiyonluğuyla, bu başarıya 15 kez ulaşan Galatasaray, 2 kez ulaşan İstanbul Yüzme İhtisas Kulübü ve 1 kez ulaşan Türkiye Spor Yazarları Derneği Kulübü'nü geride bırakarak 2014 yılı itibarıyla en çok şampiyonluk kazanan kulüp oldu (Galatasaray Spor Kulübü'nün resmi kaynaklarında 12-15 Temmuz 2012 tarihlerinde İstanbul'da düzenlenen Yaz Şampiyonası'nda alınan Türkiye şampiyonluğunun "30. Türkiye şampiyonluğu" olduğu istatistiğine, 1980-1991 arasında "Toplamda Türkiye Şampiyonluğu" uygulanmazken erkeklerde ve kadınlarda alınan şampiyonlukların, kulübün toplamdaki 15 Türkiye şampiyonluğuna eklenmesi sonucu ulaşılmaktadır. Bu konuda hasıl olabilecek çelişkilerin bertaraf edilebilmesini teminen, erkekler ve kadınlarda alınan şampiyonluk sayıları da yıllarıyla aşağıda sunulmuştur). Türkiye Kulüplerarası Kış Şampiyonası Türkiye Kulüplerarası Yaz Şampiyonası Türkiye Kulüplerarası Kısa Kulvar Yüzme Şampiyonası Yüzmede açık yaş kategorisi 19 yaş ve üstünü kapsamakta olup, A takımı düzeyine denk gelmektedir. Zaman zaman karışıklığa yolaçan büyükler kategorisi ise 17-18 yaş grubunu temsil eden bir altyapı kategorisidir. Fenerbahçe açık yaş erkeklerde kazandığı 26 Türkiye şampiyonluğuyla, 25 şampiyonluk kazanan Galatasaray ve 16 şampiyonluk kazanan İstanbul Yüzme İhtisas Kulübü'nün önünde 2019 yılı itibarıyla en çok Türkiye şampiyonluğuna ulaşmış kulüptür. Açık Yaş Erkekler Türkiye Yaz Şampiyonası Açık Yaş Erkekler Türkiye Kış Şampiyonası Açık Yaş Erkekler Türkiye Kısa Kulvar Şampiyonası Avrupa CİJ Meet Kupası Uluslararası Prens Adaları Yüzme Şampiyonası Zaman zaman karışıklığa yolaçan ve açık yaş grubuyla karıştırılan büyükler kategorisi 17-18 yaş grubunu temsil eden bir altyapı kategorisidir. Türkiye Kulüplerarası Büyükler Yüzme Şampiyonası Türkiye Kulüplerarası Büyük Erkekler Yüzme Şampiyonası Gençler kategorisi 15-16 yaş grubunu temsil eden bir altyapı kategorisidir. Türkiye Kulüplerarası Gençler Yüzme Şampiyonası Türkiye Kulüplerarası Genç Erkekler Yüzme Şampiyonası Yıldızlar kategorisi 13-14 yaş grubunu temsil eden bir altyapı kategorisidir. 2006 yılından itibaren yarışmalara dahil edilmiştir. Türkiye Kulüplerarası Yıldızlar Yüzme Şampiyonası Türkiye Kulüplerarası Yıldız Erkekler Yüzme Şampiyonası Yaş Grupları kategorisi, 8-9 ve 10-11-12 yaş gruplarını temsil eden bir altyapı kategorisidir. Yaş Grupları Türkiye Şampiyonası Denis Devlin Denis Devlin (d. 15 Nisan 1908, Greenock, İskoçya - ö. 21 Ağustos 1959), Samuel Beckett ve Brian Coffey ile birlikte 1920'lerin sonlarında ortaya çıkan İrlandalı modernist şairlerden biridir. Ayrıca, diplomat olarak da çalıştı. Greenock, İskoçya'da doğdu, ailesi 1918'de Dublin'e geri döndü. Belvedere College ile Clonliffe College'da okudu. Çalışmalarının bir parçası olarak University College Dublin'de modern diller kursuna katıldı ve burada Brian Coffey ile tanıştı. 1930'da birlikte "Poems" adında bir ortak şiir toplamı çıkardılar. 1930-1933 arasında Münih Üniversitesi ile Sorbonne'da okudu ve burada diğer pek çok kişiyle birlikte Samuel Beckett ve Thomas MacGreevy ile tanıştı. Daha sonra UCD'ye dönerek Montaigne üzerine olan yüksek lisans tezini tamamladı. 1935'te İrlanda Diplomatik Servisi'ne katıldı ve birkaç yılını Roma, New York ve Washington'da geçirdi. Bu dönemde Fransız şair St. John Perse ile Amerikalı şairler Allen Tate ve Robert Penn Warren'la tanıştı. St-John Perse'in "Exile and Other Poems" adlı kitabının çevirisini yayımladı. Tate ve Warren, Devlin'in "Selected Poems" kitabını ölümünden sonra elden geçirerek bastı. Ölümünden bu yana ilki editörlüğünü Coffey'nin yaptığı 1964 basımı, ikincisi ise editörlüğünü J.C.C. Mays'in yaptığı 1989 basımı olmak üzere "Collected Poems" başlıklı iki kitabı yayımlandı. Kişisel yazıları University College Dublin School of History and Archives'ta bulunmaktadır. Simit (geometri) Topolojide ve geometride simit (torus) bir yüzeydir. Üç boyutlu uzayda bir çemberin, aynı düzlemde yatan ve çembere değmeyen bir doğru etrafında döndürülmesiyle elde edilir. Yiyecek simidin ya da yüzmek için kullanılan şişirilmiş iç lastiğin yüzeyi matematiksel olarak birer simittir. Simit topolojik olarak bir çemberle ("S") kendisinin çarpımı ("S" × "S") olarak tanımlanır. (İki boyutlu) Simit genelde "T" olarak gösterilir. Bu çarpım aracılığıyla üzerinde çarpım topolojisi kurulmuştur. Bir yüzey olarak kapalıdır (tıkız ve kenarsız). Böyle tanımlanmış topolojik simit doğal olarak karmaşık 2 boyutlu (gerçel 4 boyutlu) karmaşık vektör uzayı C'de bulunabilir. C 'de "S" birim çemberini düşünelim. C'nin her bir C kopyasında bulunan birim çemberlerin çarpımı C'de bir simit tanımlayacaktır. Bu simide Clifford simidi denir. Bu simidin her noktası C'de başnoktadan (orijin) formula_1 kadar uzaktadır. Dolayısıyla Clifford simidi C'de üç boyutlu küre ("S") içinde yatar. Bir simidi topolojik olarak tanımlamanın birçok yolu vardır. Örneğin düzlemde "K"=[0,1] × [0,1] birim karesi üzerinde şöyle bir denklik bağıntısı tanımlayalım. Her nokta kendisine; sol kenardaki her bir nokta, sağ kenarda karşısındaki noktaya; alt kenardaki her bir nokta, üst kenarda karşısındaki noktaya denk olsun: "K" topolojik uzayı bu denklik bağıntısına bölündüğünde ortaya çıkan bölüm uzayı yukarıda tarif edilen simide homeomorfiktir; yani topolojik olarak eştirler. Bu işlem aslında şöyle hayal edilebilir: kare bir kağıdın önce alt ve üst kenarları, sonra sol ve sağ kenarları yapıştırılıyor. Elde edilen yüzey bir simittir. Yukarıdaki inşaya benzer bir biçimde, "a" ve "b" sıfırdan farklı iki gerçel sayı olmak üzere, "R" düzlemi, üzerinde tanımlanan denklik bağıntısına bölündüğünde çıkan bölüm uzayı da simide homeomorfiktir. Cemal Bardakçı Cemal Bardakçı, (d. 1887 Burhaniye, Balıkesir) - (ö. 1981), Türk bürokrat. 1909 tarihinde mülkiyeyi bitirdi. Bursa maiyet memurluğu, Mihalıççık, Kalecik, Haymana, kaymakamlıklarında bulundu. Osmanlı yönetiminin Ankara’daki son ve aynı zamanda Mustafa Kemal yönetimindeki Ankara’nın ilk Emniyet Müdürüdür. Dikmen sırtlarından Ankara’ya giren Mustafa Kemal, Refet Bele ve Rauf Orbay’ı ilk karşılayanlardan biridir. 1920 tarihinde Mustafa Kemal tarafından Çorum mutasarrıf vekilliğine tayin olundu, ardından Çankırı mutasarrıflığı yaptı. 1923'te tüm mutasarrıflıklar vilayet sayılarak statüleri güncellendi. 1923-1925 yılları arasında Denizli, 1925-1926 yılları arasında Diyarbakır, 1926-1929 yılları arasında Elazığ, 1929-1933 yılları arasında Çorum ve 1933-1938 yılları arasında Konya valilikleri yapmıştır. "Devşirmeler'le Sığıntılar'dan ve Mütegallibe'den Neler Çektik?" ve "Alevilik Ahilik Bektaşilik" ve "Anadolu İsyanları" adlı üç araştırma kitabı yazmıştır. Gazeteci ve yazar İlhan Bardakçı oğlu, gazeteci ve tarihçi olan Murat Bardakçı ise torunudur. Forever Your Girl "Forever Your Girl", 1988 çıkışlı bir Paula Abdul albümüdür. Albüm Virgin Records tarafından 13 Haziran 1988'de yayımlandı. Uzun süren koreograflık hayatından sonra, müzikte şansını denemek isteyen Abdul, bunun için Virgin Records ile anlaşarak Glen Ballard ve Babyface gibi ünlü yapımcılar tuttu. Albümden ilk önce "Knocked Out" adlı tekli yayımlandı. Ancak bu şarkı yüksek başarı gösteremeyerek, Amerikan müzik listelerinde 41 numaraya kadar çıkabildi. Aynı dönemde albüm de albüm listesinin alt sıralarından giriş yaptı. Ancak üçüncü tekli olan "Straight Up", büyük bir başarı göstererek ABD'de 1 numaraya çıktı. Şarkının zirveye ulaştığı dönemde albüm de listelerde hızlı bir yükselişe geçti. Şarkıdan çıkan dördüncü, beşinci ve altıncı tekliler "Forever Your Girl", "Cold Hearted" ve The Wild Pair grubu destekli "Opposites Attract", yine zirveye yükseldi ve albümden toplam 4 şarkı zirveye oturtmuş oldu. Şarkıların bu büyük başarısı albümü yayımlanmasından bir yıl sonra Amerikan albüm listelerinde zirveye oturttu. Eleştirmenlere göre albüm müzik olarak parlak, fakat ses derinliği olarak ortalama bir albümdür. Albüm, Abdul'e ilk çalışması olmasına rağmen Grammy ödülü kazandırdı. Ayrıca günümüze kadar Amerika'da 7 milyondan fazla satan albüm, 7 kez platin plaketle ödüllendirildi. Spellbound (albüm) "Spellbound", 1991 çıkışlı bir Paula Abdul albümüdür. Albüm Virgin Records tarafından 14 Mayıs 1991'de yayımlandı. Uluslararası çapta büyük başarılar gösteren ilk albümü "Forever Your Girl"'ün ardından ikinci albümü için çalışmalara başlayan Paula Abdul, albümün yayımlanmasından bir süre önce "Rush Rush" adlı ilk teklisini yayımladı. Şarkı uluslararası bir başarı gösterdi ve Amerikan müzik listelerinde 1 numaraya kadar çıktı. Prince'in sözlerini içeren "U" ve Stevie Wonder'ın mızıka melodilerini içeren "Will You Marry Me?" adlı şarkıyı içeren albüm, 1991 yazında Amerikan albüm listesinde zirveye oturdu. Albüm yoğun olarak Amerika'da büyük bir etki yarattı ve 3 milyondan fazla satarak 3 kez platin plak elde etti. Ancak albümün satışları önceki albüm "Forever Your Girl"'e göre çok daha azdır. Yine de albümden çıkan "Rush Rush" ve "The Promise of a New Day" adlı iki tekli Amerikan müzik listelerinde zirveye yükseldi. Head over Heels "Head over Heels", 1995 çıkışlı bir Paula Abdul albümüdür. Albüm Virgin Records tarafından 13 Haziran 1995'te yayımlandı. Bulimiya nervoza adlı hastalıkla savaşan Abdul, dört yıllık bir aradan sonra üçüncü albümünü yayımlayacağını duyurdu. Albümün yayımlanmasından kısa süre önce satışa sunulan ilk tekli "My Love is for Real", Amerikan müzik listelerinde beklenenin altında bir başarı göstererek 28 numaraya çıktı. Aynı şekilde albüm de Amerika'da 18 numaraya kadar yükselerek sanatçının en düşük başarılı albümü oldu. Albüm yine kısa süre sonra tüm dünya listelerinden hızla düştü. Albümün ikinci ve üçüncü teklileri "Crazy Cool" ve "Ain't Never Gonna Give You Up" adlı şarkılar, sırasıyla Amerika'da 58 ve 112 numaraya kadar yükselerek sanatçının en düşük başarılı şarkıları oldu. Paula Abdul, bu albümün beklenenin altında başarısının sonucunda albüm yayımlamama kararı aldı ve kendi ilgi alanına döndü. Janet Jackson (albüm) Janet Jackson, Amerikan R&B sanatçısı Janet Jackson'ın kendi adını taşıyan ilk albümüdür. 1982 yılında A&M Records etiketiyle yayımlanan albümün çıkmasından önce sanatçının babası Joseph Jackson, şirketle anlaşma imzaladı. Jackson o dönemde bu dönemde eğlence dünyasında yer almak istemediğinden, albüm projesine fazla özen göstermedi. Albümün müzikal yapısı bubblegum pop ağırlıklı olup çoğu yerde disco ve funk ögeleri içerir. Söz yazarları olan Angela Winbush ve René Moore, albümdeki sözlerin yazımına katkıda bulundu. Moore ve Winbush ayrıca Foster Sylvers, Jerry Weave ve Bobby Watson ile beraber albümün yapımcılığını da üstlendi. Albüm büyük bir ses getirmese de, Amerikan R&B albümleri listesinde altı numaraya kadar yükseldi. Ayrıca tekli olarak yayımlanan "Young Love" adlı şarkı da Amerikan R&B listesinde yine altı numaraya kadar çıktı. A&M Records ile anlaşma imzalamadan önce Jackson, aktris kişiliğiyle bilinmekteydi. Bu rollerinden en bilineni Good Times adlı dizide aldığı "Penny" rolüydü. Albüm sırasında ise sanatçı, ailesinden herhangi birisinin albüme katkıda bulunmasını istemedi. Kendi çalışmasını yapmak isteyen Jackson, kendi maharetlerini göstermek istedi. Bunun dışında albüm kapağı, Jackson ailesinin bahçesindeki havuzda çekildi. Tarık Aziz Tarık Aziz, gerçek adıyla Mikhail Yuhanna (d. 28 Nisan 1936, Tel Keppe, Irak - 5 Haziran 2015, Nasiriye, Irak), eski Irak Dışişleri Bakanı (1983–1991) ve Başbakan Yardımcısı (1979–2003). Uzun yıllar eski Irak Devlet Başkanı Saddam Hüseyin'in yakın danışmanlarından biri oldu. Saddam kabinesinin tek Hristiyan üyesiydi. Keldani kökenlidir. 26 Ekim 2010 günü mahkeme tarafından geçmişte dini partilere uyguladığı baskı sebebiyle idama mahkûm edildi. Fakat idam cezası sağlık sorunları sebebiyle kaldırıldı. 5 Haziran 2015 tarihinde geçirdiği kalp krizi sonucunda hayatını kaybetti. Cemil Keleşoğlu Cemil Keleşoğlu, (d. ? - ö. 14 Temmuz 1960, Yassıada, İstanbul), Türk bürokrat. 1939-1940 yılları arasında Acıpayam kaymakamlığı, 1954-1955 yılları arasında Denizli ve 1955-1960 yılları arasında Konya valilikleri yapmıştır. Konya valisi iken 1957-1958 yılları arasında aynı zamanda Konya Belediye Başkanlığı da yapmıştır. 27 Mayıs darbesinde tutuklanarak Yassıada'ya götürüldü. 14 Temmuz 1960 tarihinde Yassıada'da intihar etti. Yassıada'da oda arkadaşı olan eski Demokrat Parti milletvekili Gıyasettin Emre'ye göre kendisini intihara iten sebep, buradaki teğmenlerden birinin onu herkesin gözü önünde dövmesiydi. Karatay, Konya'da Cemil Keleşoğlu Lisesi vardır. Necmettin Ergin Necmettin Ergin, Türk bürokrat. 1943-1944 yılları arasında Elazığ, 1944-1946 yılları arasında Sivas, 1946-1947 yılları arasında Konya ve 1948-1950 yılları arasında Trabzon valilikleri yapmıştır. Belediye Maliyesi (1945, Ernst Reuter ile birlikte) adlı kitap yazmıştır. Pirana Güney Amerika'daki akarsularda yaşayan, küçük ama yırtıcılığıyla dikkat çeken bir düzineyi aşkın balık türü Pirana adıyla bilinir. Piranalar etobur ve otobur olarak iki sınıfa ayrılır. Bu balıklar tatlı su balıklarıdır, tuzlu su da (deniz gibi) yaşayamazlar. Bu balıklar tetralar gibi, saldırgan olmayan çok renkli birçok akvaryum balığının akrabasıdır. Piranalar çok geniş bir alanı kaplayan Amazon havzasındaki akarsularda ve Orinoko gibi yakınındaki ırmaklarda yaşarlar. İçlerinden 4-5 tür özellikle tehlikelidir. Ancak pacular (otobur piranalar) saldırgan değildir. Piranaların en belirgin özelliği iri ve sivri dişleridir. Güçlü kaslara bağlı alt ve üst çenesinde sıralanmış olan ustura gibi dişler ağız kapandığında birbirlerine sıkıca kenetlenir. Böylece pirana kendinden çok daha iri olan avından büyük parçalar koparabilir. En büyük pirana türü Brezilya'nın doğusunda yaşayan ve uzunluğu 60 santimetreyi bulabilen kara piranadır ("Pygocentrus piraya"). Piranaların son derece yırtıcı olduğu eskiden beri söylenip yazılmıştır. Gerçekten binlerce balıktan oluşmuş büyük sürüler halinde yaşayan piranaların suya giren ya da düşen sığır ve kapibara gibi iri hayvanlara saldırdığı bilinmektedir. Ancak çoğu pirana türü diğer balıklar ve suya düşen meyve, tohum gibi bitkisel maddelerle beslenir. Piranalar ailelerine çok bağlıdır ama kan kokusuna dayanamaz. Örneğin pirananın annesi yaralanmışsa ve pirana kan kokusunu duyarsa hemen annesini yer. Yani huy ve fiziki yapıdan (diş ve kaslar) binevî köpek balıklarına benzerler. Kimi bölgelerde insanlar piranaların bol bulunduğu suların yakınlarına bile girmek istemezken, kimi bölgelerde piranalarla ilgili hiçbir saldırı olayına rastlanmamıştır. Bu balıkların özellikleri çok açken, üreme zamanında ya da büyük sürüler halinde dolaşırken büyük hayvanlara saldırdıkları sanılmaktadır. Dişi piranalar yumurtalarını su bitkilerine yapıştırır, erkekleri de bunları yavrular gelişip çıkıncaya kadar korurlar. Sırt yüzgeci: Sırt yüzgeci balığın dik durmasını sağlar. Bir nevi omurga görevi yapar. Yağ yüzgeci: Bu yüzgecin ne işe yaradığı bilinmez. Karasin grubu tüm balıklarda vardır. Etli bir yapıya sahiptir. Kuyruk yüzgeci: Balığın su içinde ilerlemesini sağlar. Sağa ve sola hareket ettirerek balık suyu yarar ve ilerler. Ayrıca dümen görevi yapar ve balık kuyruğu sayesinde yönlenir. Anal yüzgeç: Sırt yüzgeci ile birlikte omurga görevini üstlenir balığın dengede ve dik durmasını sağlar. Ayrıca kimi balıklarda üremeye yardımcı olur. (Lepisteste olduğu gibi) Karın ve göğüs yüzgeci: Balıkta kol bacak yerine geçerler. Bu yüzgeçler sayesinde manevra yaparlar. İleri geri yaptıkları hareketler ile balık ani fren yapabilir ya da yavaşlayabilir. Kumu karıştırmak ya da yumurtalarına oksijeni bol su yönlendirmek için göğüs yüzgeçlerini kullanırlar. "Pygocentrus" türleri doğada avlanarak beslenen canlılardır. Akvaryumda da bu güdü ile beslenirler. Yem attığınızda bazen korkak davranışlar sergilerler. Aslında bu korkak davranışlar avını yanıltmak ve onu kaçmasını engellemek içindir. Geri çekilip bir iki kere yaklaşıp kaçarlar ve daha sonra aralarından bir balık ilk ısırığı alır. Balığın kaçışı kalmamıştır ve saliseler içinde diğerleri de saldırır. Sürü oluşturacak kadar minimum sayıda balık beslemiyorsanız. Balık bu güdüleri kaybedecek ve parçalama işini bırakacaktır. Böyle bir durumda ufak parçalar halinde yem vererek balığı beslemek gerekir. En az 5-6 balık ile oluşturulacak küçük sürü balıkların birbirinden kuvvet almasını sağlar ve kendilerinden 3-4 kat büyük bir canlıya bile saldırabilirler. Piranaların saldıramayacağı avın boyu sürüdeki balık sayısına bağlıdır. Onlar saldırırken tek vücut olurlar ve hepsinin oluşturduğu kütleden daha büyük bir canlıya saldıramazlar. Genelde leş vb. şeylerle beslenirler. Fakat sürekli olarak bu tür yiyecekler bulamayıp açık sularda gördükleri hareketli canlılara da saldırırlar. "Serrasalmuslar" türleri ise asalak balıklardır. Genelde pygocentruslardan fırsat bulamazlar. O yüzden genel beslenme şekilleri başka balıklar üzerindendir. Kendi boylarında ya da daha büyük balıkların yanlarında dolaşıp acıktıkça balıktan parçalar kopartırlar. Balık bir hafta veya daha kısa zamanda iyileşecektir. Ancak bu arada yeni bir yarası daha olacaktır. Balık kaçana kadar peşinde dolaşıp durur ya da artık balığın kaçacak hali kalmaz yaralarından dolayı hastalanmıştır ve ölecektir ki o ölmeden onu parçalayıp yer. Aslında işlerini garantiye alıp hiç aç kalmayan balıklardır. Pygocentruslar uzun zaman aç kalıp daha sonra haddinden fazla beslenirler. Serrasalmuslarda bu yoktur. Bir pygocentus'a nazaran daha büyük cüssesi vardır fakat buna rağmen daha da küçük mideleri vardır. Az yiyerek karınlarını doyurabilirler ve kuraklık zamanında daha fazla hayatta kalma şansları vardır. Nizamettin Ataker Nizamettin Ataker (d. 1882 - ö. 1968), Türk bürokrat. 1931-1932 yılları arasında Elazığ, 1935-1937 yılları arasında Çanakkale, 1939-1944 yılları arasında Konya, 1944-1947 yılları arasında Hatay ve 1948 yılında Diyarbakır valilikleri yapmıştır. 1. Lig (buz hokeyi) Türkiye Buz Hokeyi 1. Ligi, Türkiye'nin Türkiye Buz Hokeyi Süper Ligi'nden sonra en üst düzey buz hokeyi ligidir. 1. Lig, Türkiye Buz Hokeyi Federasyonu'na bağlıdır. 2007-2008 sezonunda Türkiye Buz Hokeyi 1. Ligi'nde yer alan takımlar, bulundukları şehirlerle birlikte aşağıda listelenmiştir . Ermenistan AnayasasÄ± Ermenistan Anayasası, 5 Temmuz 1995 tarihinde ulusal çapta gerçekleştirilen bir referandum sonucu kabul edilmiştir. Bununla birlikte Ermenistan, demokratik, bağımsız, egemen, ve üniter bir cumhuriyet hâline geldi. Erivan, ülkenin başkenti olarak tanımlandı. Seçme hakkı, halkın doğrudan katılımıyla düzenlenen seçimler aracılığıyla halka verildi. Anayasal bir değişikliğin ya da ülke sınırlarında değişiklikler öngören konularınn karara bağlanmasında yine halkoylamasına gidilmesi kararı alındı. Mevcut Ermenistan anayasası 117 maddeden oluşmaktadır. En son anayasayla ilgili olarak 27 Kasım 2005 tarihinde halkoylamasına gidilmiş ve değişiklik kabul görmüştür. Peter Brook Peter Stephen Paul Brook, 21 Mart 1925 doğumlu İngiliz tiyatro ve sinema yönetmeni. Simon ve Ida Brook’un ikinci çocukları olarak Londra’nın batısındaki Chiswick’te doğdu. Oxford Üniversitesi’nde eğitim gördü. 1951 yılında aktris Natasha Parry ile evlendi ve bir oğul ile bir kız çocuk sahibi oldu. Tiyatro, sinema ve opera alanlarında pek çok eser veren Brook, 1971’de Micheline Rozan ile birlikte Paris’te Uluslararası Tiyatro Araştırmaları Merkezi’ni kurdu. Konstantin Stanislavski, Vsevolod Meyerhold, Bertolt Brecht, Antonin Artaud ve Jerzy Grotowski’den etkilendi. Açık sahne anlayışını geliştirdi. Çalışmalarını İngiltere’de Royal Shakespeare Company’de ve Fransa’da Bouffes du Nord tiyatrosunda sürdürdü. Mahabharata (anlam ayrımı) Hazım Oktay Başer Hazım Oktay Başer, (d. 1937) - (ö. 1 Haziran 2009) Türk bürokrat. 1959 yılında Ankara Üniversitesi Siyasal Bilgiler Fakültesi'ni bitirdi. Çamlıdere, Şabanözü, Bozova kaymakamlıkları, Kars vali yardımcılığı, Emniyet Genel Müdür yardımcılığı ve Konya valiliği yapmıştır. Emekli olduktan sonra Millî Gazete genel müdürlüğü yapmıştır. 1985-1991 yılları arasında PTT genel müdürlüğü yapmış Emin Başer'in ağabeyidir. 1 Haziran 2009'da vefat etti. Ermeni Yurttaşlar Birliği Ermeni Yurttaşlar Birliği, ilk olarak Mıgırdiç Portakalyan tarafından 1880'li yılların başlarında Van merkezli olarak kurulmuş gizli bir Ermeni derneğidir. 1885 yılında Van'da oturması Osmanlı Devleti tarafından yasaklanınca, Portakalyan önce Paris'e taşınmış ardından da Garabed Agopyan ile birlikte derneğin merkezini Londra'ya taşımıştır. Derneğin amacı Doğu Anadolu Bölgesi'ndeki Ermeni gençler arasında milliyetçilik düşüncesini yaymak ve Avrupa'daki Ermeni diasporasının Ermenistan'daki halka finansal ve politik destek vermesine olanak sağlamaktır. Litvanya tarihi Litvanya tarihi bugünkü Litvanya topraklarının tarih öncesi dönemlerden günümüze kadar uzanan tarihini kapsar. İnsanların Litvanya topraklarına ilk olarak yerleşmesinin son Buzul Çağı'nın sona erdiği MÖ 10000 yılı civarında olduğu sanılmaktadır. MÖ 2500 civarında bölgeye Hint-Avrupa kavimleri yerleşti ve MÖ 2000 civarında Baltık halklarının etnik bilinci oluşmaya başladı. Günümüzdeki Litvanlar ve Letonlar bu Baltık halklarından gelmektedirler. İlk Çağ ve Orta Çağ'da mevcut olan çeşitli Baltık halkları (tarih boyunca eriyerek yok olmuşlar, sadece bu iki halk günümüze kadar ulaşmışlardır. 11. yüzyılda Litvanya Kiev Knezliği'nin bir parçasıydı. Ancak 12. yüzyıla doğru Litvanlık bilinci oluşmaya başladı ve 13. yüzyıl başlarında Litvanya Grandüklüğü oluştu. Litvanlar Avrupa'da Hristiyanlığı en geç kabul eden uluslardan biridir. 6 Temmuz 1253 tarihinde taç giyen Litvanya Grandükü Mindaugas Hristiyanlığı kabul etmiş ancak suikast sonucu öldürülmesinden sonra ülke tekrar pagan dinine geri dönmüştür. Litvanya 13. yüzyılda defalarca Altınordu Devleti tarafından istila edildi. Ancak 1377 yılında Litvanya Grandükü Jogaila'nın Hristiyanlığı kabul ederek Lehistan kraliçesi Jadwiga ile evlenmesi sonucu Litvanya Hristiyanlaşmaya başladı. Litvanya Grandükü ile Lehistan kraliçesinin evliliği iki ülkenin kader birliği oluşturmasına yol açtı. Bu çiftin torunları Jagiellon Hanedanı olarak bilinmektedir ve hem Lehistan hem de Litvanya'yı 1377-1572 yılları arasında tek elden yönetmişlerdir. Ancak her iki ülke de aynı kral tarafından yönetilmekle birlikte 1569 yılına kadar ayrı ülkeler olarak kaldılar. Lehistan-Litvanya Birliği, Avrupa tarihinde çeşitli adlar altında tanınmıştır. Bu adlardan bazıları Birinci Lehistan Cumhuriyeti, İki Ulus Cumhuriyeti, İki Ulus Birliği veya İki Halk Birliği şeklindedir (Lehçe: Rzeczpospolita Obojga Narodów). Lehistan ve Litvanya devletlerinin birleşmesi sonucu ortaya çıkan bu devlet 17. yüzyıl Avrupa'sının en büyük ülkelerinden biriydi. Lehistan-Litvanya Birliği 1 Temmuz 1569 tarihinde imzalanan Lublin Antlaşması ile kuruldu. Bu antlaşmayla Lehistan Krallığı, Litvanya Grandüklüğü ve Kraliyet Prusyası tek bir devlet olarak birleştiler ve Avrupa'nın en güçlü ülkelerinden biri haline geldiler. Aslında bu ülkeler 1569 yılından önce de işbirliği halindeydiler. Lehistan ve Litvanya 1386 yılında Litvan Jagiellon Hanedanının Lehistan'ı yönetmeye başlamasından sonra aynı krallar tarafından yönetilmekteydiler. Ancak Lublin Birliğine gelinceye kadar kral hariç iki ülkenin bütün yönetim organları ayrı tutulmaktaydı. İki ülkenin ayrı meclis (Sejm) ve senatosu vardı. Krakow ve Vilnius'ta ayrı başkentler bulunmaktaydı. Birleşmeden sonra Krakow'da tek bir meclis ve senato kaldı. Başkent 1596 yılında da Varşova'ya taşındı. Çariçe II. Katerina'nın zamanında Lehistan-Litvanya Birliği parçalanarak başta Rusya olmak üzere Avusturya ve Prusya arasında bölüşüldü. Bu bölüşmeden sonra Litvanya topraklarının çoğu başkent Vilnius dahil Rusya'da kaldı. 1812 yılında Napolyon Bonapart'ın komutasındaki Fransız ordusu Litvanlar tarafından kurtarıcı gözüyle karşılandı. Ama Fransız ordusu geri çekilince Rusya çarı I. Nikolay Litvanya'da katı bir Ruslaştırma siyaseti başlattı. 1831 ve 1863 Polonyalılar ve Litvanlar ayaklandılar ama başarılı olamadılar. 1864'te Rusya Litvan dilini ve Latin alfabesini yasakladı. Litvanya'daki Rus egemenliği I. Dünya Savaşı'na kadar devam etti. 1915 yılında Litvanya Alman İmparatorluğu tarafından işgal edildi. Savaştan sonra da 16 Şubat 1918 tarihinde Litvanya bağımsızlığını ilan etti. II. Dünya Savaşı'ndan önce Nazi Almanyası ile Sovyetler Birliği arasında yapılan Molotov Ribbentrop Paktı sonucu Litvanya SSCB'nin kontrolü altına girdi. Sovyet ordusu Litvanlar tarafından kurtarıcı gözüyle karşılandı. Ancak 1941 yılında Litvanya'nın büyük bir bölümü Alman ordusu tarafından işgal edildi ve ülkenin Yahudi halkı Holokost'a (Yahudi Soykırımı) tabi tutuldu. Savaşın başlarından Litvanya'daki Yahudilerin sayısı 250.000'e yakındı. Alman işgali altında bu nüfusun % 90'ı ortadan kaldırıldı. 1945 yılında Sovyet ordusu Litvanya'ya girdi ve böylece Alman işgali sona erdi. Litvanya Sovyet Sosyalist Cumhuriyeti ilan edildi. 1941-1952 yılları arasında Litvanya Stalinizm'in en katı örneklerinden birine sahne oldu. 30.000'e yakın Litvan aile Sibirya'ya sürgüne gönderildi. 1980'lerin sonunda Sovyetler Birliği çözülmeye başladı. Baltık Ülkelerinde Sovyet baskısına karşı eylemler yapıldı. 23 Ağustos 1989 tarihinde Litvanya, Letonya ve Estonya'daki halk el ele tutuşarak Tallinn'den Riga'ya oradan da Vilnius'a kadar uzanan 600 kilometrelik bir insan zinciri oluşturarak dünyaya seslerini duyurmayı başardılar. Şarkı Devrimi adıyla anılan bu devrimi takiben 11 Mart 1990 tarihinde Litvanya SSCB'den bağımsızlığını ilan eden ilk Sovyet Cumhuriyeti oldu. 2004 yılında da Litvanya Avrupa Birliği'ne ve NATO'ya üye kabul edildi. Ermeni Katolik Kilisesi Ermeni Katolik Kilisesi (), Vatikan'da bulunan Papa'ya bağlı, kendi içlerinde bağımsız uniat kiliselerden birdir. Tarihsel olarak Ermeni Apostolik Kilisesi'nden ayrılmıştır. Ermeni Katolik Kilisesi Vatikan'daki papanın otoritesini tamamen tanır ve kilise tarafından belirlenen dinsel hükümlere uyar. Buraya bağlı kiliselerde dinî törenler Ermenice yapılır. Ermenistan, Fransa, ABD, Arjantin, ve Kanada'da önemli sayıda cemaate sahiptir. Damir Kahriman Damir Kahriman (d. 11 Temmuz 1984, Belgrad) Boşnak asıllı Sırp kaleci. Profesyonel