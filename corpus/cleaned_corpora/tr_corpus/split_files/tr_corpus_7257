Tukay’ın yazdığı bir şiirle de edebiyat dünyasına tanıtılmıştır. Tataristan’da Şürele hakkında ki efsanelerin büyük bir kısmı derlenmiş ve hakkında birçok çalışma yapılmıştır. Türkiye’de ise Mustafa Öner’in, Abdullah Tukay’ın Şürele adlı şiiri hakkında bir makalesi mevcuttur. Şüreli bir Orman İyesi olduğundan Tatar halk efsanelerinde bir takım özelliklere sahiptir. Efsanelere göre Şüreli; Karanlık ormanda yaşar ve dış görünümü ile insana benzer. Lakin ağaçlar gibi uzun boylu, uzun kollu, parmakları iki-üç arşın uzunluktadır. Vücudu kıllarla kaplıdır, kulakları da uzundur ve nadiren de olsa alnının ortasında bir boynuzu vardır. Ayrıca koltuk altlarında bir delik bulunur ve bu delikten onun iç organları görünür bu sebeple kollarını hiçbir zaman kaldırmaz. Kollarını kaldırdığı zaman ağaçların dalları deliğe saplanır ve bu durum onu öldürebilir. Şüreli hem erkek hem kadın olarak görünebilir ve ormanda sürü halinde ya da ailece yaşar. Kadın Şüreli’nin göğüsleri çuval kadar olur ve göğüslerini omuzlarına atarak ormanda dolanırlar. Şüreliler omuzlarından bükülerek yürür ve insan gibi konuşabildikleri için, ormanda bulunan insanları imdada çağırır ve onları yollarından saptırarak ormanın en karanlık köşelerine götürür. Kopuz sesini çok sever. Şüreli yaşadığı sürece parmaklarını birkaç kez değiştirir ve Tatar Türklerinde bu parmakları orman yolunda bulan insanlar şanslı sayılırlar. Yukarıda bildirdiğimiz gibi Şüreli köpek ile kamçıdan çok korkar ve ormana gelen insana her şeyden önce “Hav hav var mı? Çuh çuh var mı?” diye sorar ve köpek ile kamçı sesini duyunca kaçarmış. Şüreli’nin bir özelliği daha ata binmeyi çok sever ve orman yanında otlayan at sürüsünden en iyi atı seçer ve onun üzerine binip gün boyu koşturup oynar. Tatarlar, sürüden herhangi bir atın eve ter içinde döndüğünü görünce, onun üzerinde Şüreli’nin koşturduğuna inanırlar. Bazen insanlar en iyi atı sürüye üzerine zift yakıp gönderirler. O ata Şüreli bindiğinde yapışır ve inemediği için atla birlikte köye gelir ve at ile yakalanan Şüreli çoğu zaman cezalandırılıp öldürülür: onu hamama kapatarak yakarlar yahut ateşe atarlarmış. (Çor/Şor/Şür) kökünden türemiştir. Eksik, yarım demektir. Korkmak anlamı içerir. Çuvaşçada beyazlık ve yarımlık anlamları olan Çüre/Şüre sözcüğü vardır. Bazı lehçelerde Sura/Şura sözcüğü beyaz veya sarı renk belirtir ki bu varlığın bu renklerde olduğunun düşünülmesiyle de ilgilidir. Ä°ye İye (Tatarca: "Ия" veya "İyä", Çuvaşça: "Ийе", Yakutça: "Иччи", Türkmence: "Eýe", Kazakça: "Ие", Tuvaca: "Ээ", Özbekçe: "Ega", Kırgızca: "Ээ", Osmanlıca: اي veya ٳي, Rusça: "Ийе") - Türk, Altay ve Tatar mitolojilerinde koruyucu ruh. Değişik Türk dillerinde Yiye, Eğe, İçi, Is, Ez şeklinde de söylenir. Moğolcada Ezen, Ejen, Eçen, Edin olarak bilinir. Genel ve özel olmak üzere iki anlamı vardır. İye, nesnelerin içinde var olan, olağanüstü doğasını aktaran gizli güçtür. Onun koruyucusudur. Ayrıca iyiliksever ruhlara verilen isimdir. Türk mitolojisinde pek çok doğa unsurunun özellikle de belirli bir anlamı ve değeri bulunanların mutlaka bir İyesi vardır. Dağ İyesi, Ağaç İyesi, Su İyesi gibi… Bağ İyesi üzüm bağını korur. İnsanlardan kendilerine yani korudukları şeye karşı saygılı olmalarını beklerler. Öyle olmadığında kızarlar. Bunun dışında zararsızdırlar. Bu ruh her bir unsurun her üyesi için ayrı ayrı mevcuttur. Ve onun ayrılmaz bir parçasıdır. Örneğin her ocağın kendi koruyucu ruhu vardır. Hatta İslam sonrası Mescit (Meçet) İyesi adı altında Cami ve Mescidlerin bile koruyucu ruhları olduğuna çok uzun süre inanılmıştır. Hatta Tatarlar arasında bugün bile yaygın olarak bu inanış yer almaktadır. İyeler bulundukları yerin temizlik ve güvenliğine çok önem verirler, hatta insanlara örnek olsun diye bunları bazen kendileri gerçekleştirirler. Ayrıca Altay Ezi (Altay Dağının koruyucusu) gibi özel adlarla oluşturulmuş iye adları da vardır. Türkçedeki Issız tabiri Koruyucu Ruhu olmayan yerler için kullanılırdı. Bu varlıklar korudukları yerin dışında güçsüzdürler, o yüzden oraları terk etmezler. Hemen her şeyin iyesi olabilir örneğin: Taş İyesi veya Çekiç İyesi… Bu anlayış İslam dinindeki, her nesnenin ve her varlığın başında en az bir melek bulunur anlayışı ile de paralellik göstermektedir. Örneğin her insanın sağ ve sol omzunda günah ve sevaplarını yazan melekler (Kiramen ve Katibin) bulunmaktadır. Dolganlarda Eski Mallar İyesi şeklinde ifade edilebilecek bir İye dahi vardır. Kimi zaman soyut olguların veya olayların da İyesi bulunur, örneğin Çut Ezi (Kıtlık İyesi) kıtlıklara neden olan bir varlıktır. Bu nedenle, tüm İyeleri tek tek incelemek mümkün görünmediği için sadece en çok bilinen ve tanınanları ele almak daha doğru olacaktır. Türklerle komşu bir kavim olan Yenisey Ostyaklarında Eç (Es) adlı bir Gök Tanrısı vardır ve göğün yedinci katında yaşar. Yakutlar İye için bazen Küdegen tabirini kullanılar. Teleğüt Türklerinde Dünyanın başından veri var olan İyezi adlı bir ruh bulunur, ki belki de Baş İye olarak tanımlamak uygun olacaktır. İyeler bazen Bekçi olarak da adlandırılır. Etrüsk yazıtlarında İe olarak yer alır. İyeler iki ana sınıfa ayrılır. Sibiryada anlatılarda yer alan İtje (İçe) adlı bir kahramandan bahsedilir. Ailesi dev tarafından yenir, o da saldırarak devi öldürür. Dev hemen hayata geri gelir ve İtje devin vücudu yanana kadar her defasında onu öldürür. Sivrisinekler devin küllerinden ortaya çıkarlar. Yine Sibiryada İtşi (İçşi) adlı bir doğa tanrısının varlığına inanılır. Bu tanrı eşyaları ve silahları korur. Ege denizinin adı Yunan mitolojisindeki Aegeus (Egeus)’un bu denizde boğulması nedeniyle orta çıkmıştır. Egeus boğularak bu denizin İyesi (İye/Ege/Eğe dönüşümü ile Ege'si) yani koruyucu ruhu haline gelmiştir. Her ne kadar Yunan kaynaklı bir efsane ve Yunanca kökenli bir isim olsa da ilginç bir kelime benzerliği vardır. Bir başka ilginç örnek ise kazan'ın içinde yaşadığına inanılan Kazan İyesi'dir. Kazan uzun süre kullanılmadığında canı sıkıldığı için kazanın kapağını oynatarak ses çıkarır. Kazan İyesi, Nasreddin Hoca'nın "Kazan Doğurdu" fıkrasını akla getirir. Azerbaycan, Anadolu ve Ahıska gibi birçok yerde evliya veya eren olarak bilinen varlıklara verilen addır. Sözcük her ne kadar "İyi" (hayırlı) sözcüğünün çoğul hali gibi dursa da aslında "İye" kavramıyla bağlantılıdır. Kutsal sayılan türbeler ve mezarlıklar, bu iyilerin adlarıyla ilişkili olarak kullanılır. İnanışa göre, elleri bereketli olduğundan dokundukları ne varsa bereketlendiren "Al Kızları" gibi varlıklar İyilerden sayılır. Peygamberlerin, meleklerin ve evliyaların da bunlar arasında olduğu söylenir. İyiler'in uyuduğu yerler olarak düşünülen mezarlar, ziyaret yeri sayılmış ve hastalar ile derman bulamayanlar buralara gitmiştir. (İy/İz/İs/Ez/İç) kökünden türemiştir. Sahip, malik. Koruyucu. Örneğin İdikut ismi İdi (İye) ve Kut kelimelerinin birleşik halidir ve Kut’un sahibi demektir ki Tanrı’yı ifade eder. Moğol ve Tabgaç dillerinde Ezen/Eçen, Mançuca Eden sözcükleri de sahip ve/veya amca anlamlarına gelirler. Od Ana Od Ana - Türk, Altay ve Tatar mitolojilerinde Ateş Tanrıçası. Değişik Türk dillerinde Vot (Vut, Uğot, Uvot) Ana olarak da bilinir. Moğollar Gal Eçe derler. Macar kültüründeki "Tűz Anya" ve Moğol inancındaki "Гал Ээж" (Buryatça: "Гал Эхэ", Oyratça: "Һал Эк") adlı varlıklar ile büyük benzerlikler gösterir. Bu sözcükler birebir "Ateş Anası" anlamı taşır. Ocağı ve içindeki ateşi korur. Kırmızılar giymiş yaşlı bir kadındır. Ateşin yalımıyla dalgalanan kırmızı ipekten bir kaftanı vardır. Genç al bir kısrak üzerinde gezinir. Uzun kırmızı saçları vardır, saçları örülüdür ve ateşin yalımlarını simgeler. Kırık Baştu Kıs Ene, Odus Baştu Ot Ene olarak tanımlanır. Göğüsleri çok büyüktür. Ocak evin tam ortası ve kalbidir. Od Ana, genel olarak evlerdeki ve çadırlardaki ocakları ve ateşini korur. Her ocağa bir İye (koruyucu ruh) gönderir. Yedi oğlu vardır ve yedisi de Ateş Tanrısıdır. Yeryüzündeki ilk ocağı Ülgen’in kızları yakmıştır. Sonra da Od Ana’ya emanet etmiştir. Od Ana her bir ateşe ve ocağa birer tane İye (koruyucu ruh) gönderir. Dokuz ateş ırmağının kavşağında dokuz köşeli bakır bir evde yaşar. Evin, ülkenin koruyuculuğunu da simgeler. Kendi çocuğunu yediği söylenir. Bu durum ateşin alçalıp azalan yalımlı tabiatını çağrıştırır. Gök yerden ayrılırken yaratılmıştır. Moğollarda evliliği simgeler. Karaçaylarda Teb Ana biçimi kullanılmaktadır ve Tabıtı adlı İskit Ocak Tanrısı ile bağlantılıdır. Tatar mitolojisinde Od Ata, Od İyesi ve Od Ana bazen tek bir varlığa verilen çeşitli isimler olarak gözlenir. Fakat aralarındaki en önemli fark, Od İyesinin sadece belli bir ocağa veya ateşe bağlı olmasıdır. Od Ana ve Od Ata ise tüm ocakların ve ateşlerin sahibidir ve istediğinin yanına gidebilir. Od iyelerini bu ateşleri korumak üzere Od Ana ve Od Ata gönderir. Türk, Altay, Moğol ve diğer Türk kökenli Orta Asya milletlerinde ve topluluklarında Ateş Tanrıçasına şu isimler de verilir: (Od/Ot) kökünden türemiştir. Ateş demektir. Moğolcada Od sözcüğünün yıldız anlamına gelmesi ise dikkat çekicidir. Dagur dilinde Hod sözcüğü de yine yıldız demektir. Od Ata Od Ata - Türk, Altay ve Tatar mitolojilerinde Ateş Tanrısı. Vot (Vut, Uğot, Uvot) Ede veya Tep Ata olarak da bilinir. Moğollar Gal Eçege derler. Odkan biçimiyle de Moğolcada yer alır. Türkler Odhan da derler. Macar kültüründeki "Tűz Atya" veya "Tűz Apa" ve Moğol inancındaki "Гал Эцэг " (Buryatça: "Гал Эсэгэ", Oyratça: "Һал эцк") adlı varlıklar ile büyük benzerlikler gösterir. Bu sözcükler birebir "Ateş Babası" anlamı taşır. Ocak ve ateşi kutlu kabul edilir. Aynı şekilde ocağın üzerine koyulan üç ayaklı kazanlar da önemli bir yere sahiptir. Od Ata, genel olarak evlerdeki ve çadırlardaki ocakları ve ateşini korur. Od tna her bir ateşe ve ocağa birer tane İye (koruyucu ruh) gönderir. Ateş kurbanı göğe iletir. Al renk ateşi simgeler ve albayrak kavramıyla da bağlantılıdır. Ateş temizleyici bir unsur olarak görülür. Halay kelimesinin Ateş töreniyle bağlantılı olarak Ateş Dansı anlamını içerdiğini öne süren görüşler vardır. Sonraları vatan koruyucusu imgesini de içermeye başlamıştır. Ateşin şekilsiz ve yapısız oluşu onu bir madde olarak algılamaktan ziyade kut kavramı ile ilişkilendirilmesine sebep olmuştur. Aynı şekilsizlik ve enerji olarak algılama durumu su için de geçerlidir. Öt Han ile karıştırılmamalıdır.Tatar mitolojisinde Od Ata, Od İyesi ve Od Ana bazen tek bir varlığa verilen çeşitli isimler olarak gözlenir. Fakat aralarındaki en önemli fark, Od İyesinin sadece belli bir ocağa veya ateşe bağlı olmasıdır. Od Ana ve Od Ata ise tüm ocakların ve ateşlerin sahibidir ve istediğinin yanına gidebilir. Od iyelerini bu ateşleri korumak üzere Od Ana ve Od Ata gönderir. Türk, Altay, Moğol ve diğer Türk kökenli Orta Asya milletlerinde ve topluluklarında Ateş Tanrısına şu isimler de verilir: (Od/Ot) kökünden türemiştir. Ateş demektir. Moğolcada Od sözcüğünün yıldız anlamına gelmesi ise dikkat çekicidir. Dagur dilinde Hod sözcüğü de yine yıldız demektir. Sibirya Türklerinde Ateş İnançları, İbrahim Dilek Od iyesi Od İyesi (Tatarca: "Ут Иясе" veya "Ut İyäse", Çuvaşça: "Вут Ийĕ", Yakutça: "Уот Иччи"), Türk, Altay ve Tatar mitolojilerinde ateşin koruyucu ruhudur. Vot (Vut, Uğot, Uvot) İyesi / Eğesi / Ezi / Issı / İççisi veya Yalgın (Yalkın) İyesi ve Alev (Alav) İyesi olarak da bilinir. Moğollar Gal Ezen Yakutlar "Ot İççite" adıyla bilmektedirler. Yeni evliler yağ, içki içenler ise içtikleri içeceğin bir kısmını ateşe atarak bu tanrıyı onurlandırırken şamanlar gelecekten haber almak için Od iyesi için koyun veya kısrak kurban etmekteydi. Her ateş için farklı bir İye vardır. Türk kültüründe ateş çok önemli bir yere sahiptir. Ateşe saygı gösterilmesi gerekir. Onun yatağı yağlı kurum ve kara istir; soluğu dumandır, aşı kuru odundur. Köz yastığı, kül yorganıdır. Ateşle bağlantılı olarak Duman ve Kor, Köz, Kül, Alav, Kıvılcım için dahi ayrı İyeleri olduğuna inanılır. Ateşe koyulan Sac üç ayaklıdır bunlar: geçmişi bugünü ve geleceği simgelerler. Ateşi insanlara Tanrı vermiştir. İlk ocağı Ülgen Han kurup insanlara bırakmıştır. Bazı söylencelerde Güneş, Ay ve Od kardeştirler. Ve hepsi de Yıldırımın oğludurlar. Ateş yıldırımdan yaratılmıştır. Ateş mecazen farklı içerikleri barındırır, örneğin Aşk Ateşi kavramı, aşk ile insanın vücudunda meydana gelen enerjiyi ve yeniden doğuşu ifade eder. Eski Türk inançlarına göre “Ülgen tarafından gökten indirilen biri kara, biri ak iki taş arasına kuru otlar konması ve taşları birbirine vurması sonucu otların yanmasıyla elde edilmiştir”. Bu ruhun dünyanın yaratılmasından beri var olduğuna inanılır. O, kiri, kini, pisliği, kötülüğü sevmez. Yer üstündeki bütün ruhlara dua edebilmek için ilkin ateşin ruhuna adak vermek gerekir. İnanca göre ateş insanoğluna her şeyi söyleyebilir, onları uyarabilir, onlara öğretebilir. İyilik isteyen insanları koruması, onlara yardımcı olması, mümkündür. Kırgızistan’ın başkenti Bişkek’te hiç sönmeden yanan bir ateşin bulunduğu “Sönmez Od Anıtı” yer alır. Sönmez Ateş kavramının Pers Ateşperestliğiyle bağlantılı olduğu öne sürülür. Gerçi bu tür anıtlar dünyanın pek çok yerinde bulunmakla beraber Türklerde ateş özel bir öneme sahiptir. Ancak İran ateşe tapma anlayışı (Mecusilik) ile ilişkilendirme mantığı çoğu zaman yanlış bir yaklaşımdır. Mecusiler, ateşi İyilik Tanrısı Hürmüz’ün bir sembolü kabul ettiklerinden, her tapınakta Ateşgede denilen ve devamlı ateş yanan bir yer yapmışlardır. Bu ateş hiç sönmemek üzere yanardı. Mecusilik aslında hem tektanrıcı hem de düalist bir inanç sistemidir ancak ateş kültü o kadar ön plana çıkmıştır ki bir süre sonra ateşe tapma şekline dönüşmüştür. Tatar mitolojisinde Od Ata, Od İyesi ve Od Ana bazen tek bir varlığa verilen çeşitli isimler olarak gözlenir. Fakat aralarındaki en önemli fark, Od İyesinin sadece belli bir ocağa veya ateşe bağlı olmasıdır. Od Ana ve Od Ata ise tüm ocakların ve ateşlerin sahibidir ve istediğinin yanına gidebilir. Od iyelerini bu ateşleri korumak üzere Od Ana ve Od Ata gönderir.Ateş üçe ayrılır: Otuy – Türk ve Altay halk inancında ateş cinidir. Od iyesine benzer bir varlıktır. Ateşin içinde oynar. Kısa boyludur. Sakalı yedi karıştır. Sakalları kirpi oku gibidir. Sarı bir samura dönüşebilir. Sözcük, ateş anlamı içerir. Ateşin içinde olan demektir. (Od/Ot) kökünden türemiştir. Ateş demektir. Ukulan Ukulan - Türk, Altay ve Yakut mitolojilerinde Su Tanrısı. Ukulan (Ukula, Ukulo, Ukun) Han olarak da anılır. Suyun temizliğini ve balıkları korur. Balıkları çoğaltır. Balık tutmadan önce kendisinden izin istenir ve balık avının uğurlu geçmesi dilenir. Suyu kirletenlere ve gölleri kurutanlara kızar ve onları cezalandırır. Kışın ırmağın buz tutmuş kısmı üzerinde ateş yakılmasını hoş karşılamaz ve böyle yapanlara kin besler. Kendisi için zaman zaman sıfat olarak "Küğöh Bolloh" (Yakutça: "Күөх Боллох", "Gök Bulah") ifadesi kullanılır. (Uk/Uğ) kökünden türemiştir. Moğolca Ukağah fiili yıkamak demektir, Uha ise Buryatçada su anlamına gelir. Ug/Uk ise Moğolca ve Türkçede bir şeyin kökeni, kaynağı demektir ve su da her şeyin kökeni olarak görülür. Su Ata Esege Esege (Moğolca: "Эсеге Малан", Buryatça: "Эсэгэ", Rusça: "Эсэгэ Малан") - Türk, Moğol ve Buryat mitolojisinde Yaratıcı Tanrı. Esege Malan veya Esege Burhan olarak bilinir. Kel başlıdır. Moğol ve Buryat kökenlidir. Yeryüzündeki insanları yaratır. Oğlu Çolpan Han’dır. Eski Moğolcada, Esege (İsegey) yani “Ata” olarak tanımlanır. Örneğin Yakutlar Ayzıt için de İsegey unvanını kullanırlar. Malan ise kellik ifade eder. Kel olmak Türk Moğol kültüründe güç ifade eder. Gilyaklardaki Yitsigey de benzerlikler taşır. Tungusların Eskeri adlı yaratıcı Tanrılarını da akla getirir. Eskeri suların içinden çamur çıkararak dünyayı yaratmıştır. Sibiryadaki Ket halkının yaratıcı tanrısı Es ile bağlantılı olma ihtimali mevcuttur. Evrenin başlangıcında sadece en yüksek tanrı Esege Malan vardı. Her yer karanlık ve sessizdi. Görülen bir şey yoktu. Esege bir avuç toprak aldı ve ondan güneş ve ayı yarattı. Sonra tüm bitkileri yarattı. Esege Doğu ve Batı olarak dünyayı ikiye böldü. Tanrıların en yükseklerine verdi. (Es/Ez) kökünden türemiştir. Ata, baba anlamları vardır. Türkçe Es/Ez/Is sahip köküylede bağlantılıdır. Yesüge/Yesügey/Yasaga ise yasalara bağlı olan, yasa koyan demektir. Eski Moğolca Etige (Çağdaş Moğolcada Eçeg/Ezeg) sözcüğü baba manasına gelir. Şülgen Şülgen (Başkurtça: "Шүлгән", Rusça: "Шульган") - Türk, Başkurt ve Altay mitolojilerinde adı geçen söylencesel bir kağandır. Sular Diyarının hakanıdır. Bazen Ural Han’ın kardeşi olarak gösterilir. Açgözlü ve hırslıdır. Kardeşi ise tokgözlü ve yardımseverdir. Kızının adı ise Nerkez’dir. Ural Batur destanına göre, anne ve babaları onları evde bırakıp gittiklerinde Şülgen kuralları çiğneyerek evdeki hayvanların kanını içer ve bunun üzerine lanetlenir. Kardeşini de bunu yapması için ikna etmeye çalışır ama o bunu reddeder. Bunun üzerine kendi kanını da içer. Eve dönen anne ve babası tarafından lânetlenerek evden kovulur. Anlatılan öykü kısmen Hâbil ve Kâbil arasındaki çekişmeyi anlatır ve Başkurtlara göre en az kutsal metinlerde anlatılan bu kıssa kadar eskidir ve kökeni târih öncesi çağlara dayanır. Başkurtya’da yer alan “Şulgan-Taş” Mağarası bu söylenceye dayalı bir halk inanışıyla bugün bile ziyâret edilir. Şülgen’in kızının adı ise Nerkez’dir. (Şül/Çül) kökünden türemiştir. Moğolca Şült ve Sülükey sözcükleri, sıvı ve akışkanlık ifade eder. Kalmukçada Şülke ve Kırgızca Şilekey de benzer anlamlara sahiptir. Şülen/Şilen/Sülen/Çelen, Tunguzca Sili/Şili sözcükleri balıkçıl kuşu mânâsına gelir. Tatarlarda “Şelülgen” adlı yağmur habercisi bir kuşun varlığına inanılır. 12 (anlam ayrımı) (Everything I Do) I Do It for You (Everything I Do) I Do It for You Bryan Adams'ın 1991 yılında çıkan, Adams'ın Michael Kamen ve Robert John "Mutt" Lange ile birlikte "" filmi için yazdıkları şarkı. Balad hem "" filminin müzk albümünde hem de "Waking Up the Neighbours" adlı albümde yer aldı. Dünya çapında büyük liste başarıları yakalayan albüm özellikle Birleşik Krallık'ta UK Singles Chart listesinde 16 hafta 1 numarada kaldı. "(Britanya listelerinde hâlen en uzun süre 1 numarada kalan parçadır.)" ABD'de Billboard Hot 100 listesinde 8 hafta 1 numarada kaldı. Kanada RPM listesinde 9 hafta 1 numarada kaldı. Dünyanın değişik listelerinde 1 numaraya yükselme başarısı gösterdi. Adams, Kamen ve Lange 1992 Grammy Ödülleri'nde Film İçin Yazılmış En İyi Şarkı dalında Grammy Ödülü kazandı. Oskar Ödülleri'nde En İyi Özgün Şarkı Akademi Ödülü'ne aday gösterildiler. Mariano Rajoy Mariano Rajoy Brey (d. 27 Mart 1955, Santiago de Compostela), Halk Partili politikacı. 21 Aralık 2011 ile 1 Haziran 2018 tarihleri arasında İspanya Başbakanı. Santiago de Compostela Üniversitesi'nden mezun oldu. José María Aznar yönetimininde çeşitli bakanlıklarda görev yaptı. 14 Mart 2004 tarihinde İspanyol genel seçimlerinde partisinin Başbakan adayı olarak belirlendi. Siyasi kariyerine 1981 yılında başladı. Sağ kanat partisi Halk İttifakı'nın (AP) bir üyesi olarak Galiçya Parlamentosu milletvekili oldu. 1982 yılında bölgesel Devlet Başkanı Antonio Rosón Pérez tarafından Xunta de Galicia bölgesinin Kurumsal İlişkiler Bakanı olarak atandı. 11 Haziran 1986 tarihinde Pontevedra İl Konseyi'nin Temmuz 1991 tarihine kadar Başkanı seçildi. 1993 yılında parlamentoya seçildi. PP, 1996 seçimlerindeki zaferinden önce, "RTVE Parlamenter Denetim Komisyonu" PP-üyesiydi. 30 Ocak 2008 tarihinde, Mart 2008 İspanyol genel seçimlerinde Almanya başbakanı Angela Merkel ve Fransa Cumhurbaşkanı Nicolas Sarkozy'nin desteğini aldı fakat Mart 2008'de genel seçimlerde yenildi ve ana muhalefet partisi başkanı olmaya devam etti. 21 Aralık 2011 tarihinde İspanya başbakanı olarak göreve başlamıştır. 21 Aralık 2015 tarihinde, İspanya'da yapılan seçimlerde partisi oyların yüzde 26,8'ini alarak birinci parti olsa da, meclisteki çoğunluğu kaybetti. 1 Haziran 2018 tarihinde kendisine karşı gerçekleştirilen İspanya demokrasi tarihinin ilk güvenoylamasında, meclisten güvenoyu alamayan Rajoy, makamdan ayrılmak durumunda kalmıştır. Rajoy'un ardılı olarak Pedro Sánchez ülkenin yeni başbakanı olmuştur. Mardakan Mardakan (Azerice 'Mərdəkan') (veya, Mardakan, eski dilde Mardakyany) Azerbaycan'ın Başkenti Bakü'de yer alan bir semt Mardakan Orta Asya'da bulunan eski yerleşim alanlarından biridir. Bölgede Tunç devrinden kalma yerleşim birimleri ve o dönemin özelliklerini yansıtan kalıntılar mevcuttur. Mardakan'da 1. yüzyıla ait kalıntılar nedeniyle koruma altındadır. Mardakan çoğunlukla kendine özgü mimariye sahip kale ve kuleleriyle dikkat çeker. 12. ve 13. yüzyılda inşa edildikleri sanılan kaleler turistlerin büyük ilgisini çekmektedir. Semtin mistik havasının korunması amacıyla bölgede birçok boş alan kamulaştırılmış birçok yeni yapı ise yıkılmıştır. Türban (anlam ayrımı) Türban şu anlamlara gelebilir; Rei vindicatio Rei vindicatio (Türkçe: İstihkak davası) Roma Hukuku’nda zilyet olmayan mâlikin mal üzerindeki fiilî egemenliği geri kazanmak amacıyla malik olmayan zilyede açtığı davadır. Bu dava hakkına özgür, roma yurttaşı ve baba egemenliği altında bulunmayan kişiler sahipti. TÃ¼rban Türban, ince kumaştan yapılmış başı sıkıca kavrayan özel bir tür kadın başörtüsü. Renkli desenli ve ipek kumaştan yapılan türban, eşarba göre biraz daha büyük boyutludur ve şeffaf değildir. Türban genellikle saçın görünmesini engelleyecek şekilde takılan pamuklu kumaştan bir bonenin üzerinden bağlanır. Geleneksel başörtüsünden farklı olarak, çok sayıda kalın başlı toplu iğne ile sabitlenir. Türbanın bağlanma şeklinin geleneksel başörtüsünden ayrılan en önemli özelliği, saçın tek bir telinin bile gözükmemesine dikkat edilmesidir. Türkçeye Fransızcadan geçen sözcüğün kökeni Farsça "dulbant" sözcüğüdür. 1960'lı yıllardan itibaren kullanılmaya başlanan, 1980'li ve 90'lı yıllarda ise yaygınlaşan, genellikle renkli, geleneksel başörtüsünden farklı olarak kendine özgü bağlama şekli olan bu baş örtüsüne "türban" denmekte ve bazı kesimler tarafından siyasi giyim tarzının bir öğesi olarak kabul edilmektedir. Ak karınlı deniz kartalı Ak karınlı deniz kartalı ("Haliaeetus leucogaster"), atmacagiller (Accipitridae) familyasından bir gündüz yırtıcı kuş türüdür. İlk olarak 1788 yılında Alman doğabilimci Johann Friedrich Gmelin tarafından tanımlanan bu tür Solomon Adaları'na endemik olan Solomon deniz kartalı ile çok yakındır. Erişkin ak karınlı deniz kartalının başı, göğsü, kanatlarının altındaki ikincil tüyler ve kuyruğu beyaz renklidir. Üst tüyleri gri renklidir. Kanatlarının altındaki siyah renkli uçuş tüyleri beyaz ikincil tüylerle bir kontrast oluşturur. Kuyrukları kısa ve tüm "Haliaeetus" türlerinde olduğu gibi kama şeklindedir. Yırtıcı kuşların çoğu gibi dişiler erkeklerden biraz daha iridir ve boyları 90 cm'ye, kanat açıklıkları 2,2 m'ye, ağırlıkları ise 4,5 kg'a ulaşır. Erişkin olmayan kuşların tüyleri kahverengidir ve beş ila altı yaşına kadar bu tüylerin yerine beyaz tüyler geçer. Çağrıları yüksek sesli kaz sesine benzer. Hindistan ve Sri Lanka'dan Güneydoğu Asya boyunca Avustralya'ya kadar olan bölgede deniz kıyılarında ve ana suyollarında yaşayan ve göçmen olmayan ak karınlı deniz kartalı su kenarında avlanır ve ürer. Diyetinin yarısına yakınını balıklar oluşturur. Birçok hayvan ile birlikte leş ile de beslenir. Her ne kadar korunma durumu "asgari endişe" olarak belirlenmişse de Güneydoğu Asya'nın Tayland gibi bölümlerinde ve Güneydoğu Avustralya'da sayıları azalmıştır. Yuvaların yakınlarında insanların bulunması nedeniyle üreme başarısının azalması ve yuva yapılabilecek ağaçların kesilmesi gibi insana bağlı nedenler doğal yaşam alanlarını tehdit etmektedir. Avustralya'nın çoğu bölgesinde Aborijinler ak karınlı deniz kartalını kutsal olarak görmektedirler ve birçok halk öyküsüne konu etmişlerdir. James Cook'un son yolculuğunda Cava Adası'nın en batı burnunun açıklarında bulunan Panaitan Adası'nda 1780 Şubat ayında yakalanan bir örnek üzerine John Latham 1781 yılında bazı notlar aldıysa da tür ilk olarak Alman doğabilimci Johann Friedrich Gmelin tarafından tanımlanmıştır. Bilimsel adı Grekçe beyaz anlamına gelen "λευκός" ve karın anlamına gelen "γαστήρ" sözcüklerinden gelir. En yakın akrabası hakkında çok az bilgi bulunan ve Solomon Adaları'na endemik olan Solomon deniz kartalıdır. Ak karınlı deniz kartalının başı beyazken, Solomon deniz kartalının başı koyu renklidir. Gagaları ve gözleri koyu renklidir. Pençeleri, tüm Güney Yarımküre deniz kartallarında olduğu gibi koyu sarı renktedir. Her iki türün kuyruklarında da koyu renkli tüyler bulunabilir ama ak karınlı deniz kartalında bu her zaman görülmez. Görünüş ve ekolojik açından birbirlerinden ayrılsalar da yalnızca %0,3'lük bir genetik farklılık bu iki türün atalarının 150 bin yıl gibi çok yakın bir zamanda ayrıldığını göstermektedir. Bu genetik araştırmanın sonucunda genetik açıdan bu iki türün aynı türün alt türü olabileceği ama görünüş ve davranışsal açıdan olan farklılıklar nedeniyle iki ayrı tür olarak değerlendirilmeleri gerektiği belirtilmiştir. Ak karınlı deniz kartalının başı, karnı ve ayak tüyleri beyaz, sırtı ve kanadının dışı koyu gri ya da arduvaz rengidir. Uçarken, alttan bakıldığında siyah uçuş tüyleri çok belirgin olarak görülür. Büyük, çengel gibi olan kurşunî mavi-gri gaganın ucu koyu renkli, dibi ise kurşunî gridir. Gözbebekleri koyu kahverengidir. Bacak ve ayaklar sarı ya da gri renklidir ve uzun pençeler siyahtır. "Aquila" cinsinin aksine bacaklar tüysüzdür. Erkek ve dişi birbirine benzer. Erkeklerin boyu 70–80 cm, ağırlığı 1,8–3 kg arasındadır. Dişiler kısmen daha iridir, boyları 80–90 cm, ağırlıkları da 2,5–4,5 kg arasında değişir. Kanat açıklığı 1,78-2,2 m arasındadır. Avustralya ve Yeni Gine'de 37 kuş üzerinde 2004'te yapılan araştırma, boyutlarına göre kuşların cinsiyetinin güvenilir olarak ayırılabileceğini ve güney enlemlerde yaşayan kuşların kuzeydekilerden daha büyük olduğunu göstermiştir. Tüylerde mevsime göre değişiklik olmaz. Ak karınlı deniz kartalının tüy değiştirme çevrimi pek bilinmemektedir. Bir yıldan uzun sürmekte, sekteye uğradığında sonradan kaldığı yerden devam edebilmektedir. Havada süzülürken kanatlar gövdeden bir açıyla yukarı doğru çıkar ancak kanat uçlarına doğru yatay konuma gelir. Uçuş silüetine bakılınca, görece uzun boyun, kafa ve gaganın öne doğru kuyruğun da geriye doğru mümkün olduğunca uzandığı görülür. Aktif uçuşta ak karınlı deniz kartalı geniş kanat çırpış ile kısa süzülme periyotları arasında gider gelir. Genç ak karınlı deniz kartalı ilk yaşında hemen hemen tamamen kahverengi tüylere sahiptir ve başı, ensesi ve sağrısı soluk krem rengi kırçıllıdır. Tüylerin beyaza dönüşmesi dört ile beş yılı bulur. Altı yaşından sonra ölene kadar üreyebilirler. 30 yıl kadar yaşadıkları düşünülmektedir. Yüksek sesli ve kaz sesine benzeyen çığlıkları özellikle üreme mevsiminde sıklıkla duyulur ve çiftler aynı tempoda birlikte çığlık atarlar ve tünedikleri yerde bir süre birlikte çığlık atmaya devam ederler. Erkek kuşların çığlığı dişilerden daha tiz ve hızlıdır. Avustralyalı doğabilimci David Fleay ak karınlı deniz kartalının çığlıklarının, görece daha az ses çıkaran Avustralya kartalının çığlıklarına karşın Avustralya'nın en yüksek sesli ve en uzağa ulaşan kuş sesi olduğunu gözlemlemiştir. Erişkin ak karınlı deniz kartalının kendisine özgü tüy renkleri, fiziksel özellikleri, uçuş biçimleri ve sesleriyle başka bir kuş türü ile karıştırılması mümkün değildir. Erişkin olmayanlar Avustralya kartalı ile karıştırılabilir ama Avustralya kartalının tüyleri daha koyu, kuyruğu daha uzun ve ayakları da tüylüdür. Aynı zamanda erişkin olmayan ak karınlı deniz kartalı kahverengi tüyleri nedeniyle kara göğüslü şahin ("Hamirostra melanosternon") ile de karıştırılabilir ama bu tür daha küçüktür, kanatlarında beyaz lekeler bulunur ve uçuğu daha dalgalıdır. Hindistan'da beyaz tüylü Mısır akbabası ile karıştırılabilir ancak bu tür de daha küçüktür ve sırtı ile kanatları da beyazdır. Ak karınlı deniz kartalının beyaz kuyruğu uçarken diğer büyük kartal türlerinden ayırtedilmesini sağlar. Filipinler'de Filipinler kartalı ile karıştırılabilir ancak bu türün de başında bulunan tüylerden ayırtedilebilir. Erişkin olmayanları da erişkin olmayan gri başlı balık kartalı ile karıştırılabilir ama daha koyu kahverengi alt tüyleri, uçuş tüyleri ve kama şeklinde kuyrukları ile ayırtedilebilirler. Ak karınlı deniz kartalı Asya'nın güneyinde Hindistan'da Mumbai'nin doğusu (bazen kuzeyde Gucerat'a kadar ve eskiden Lakshadweep adalarında), Bangladeş ve Sri Lanka'da; Güneydoğu Asya kıyısının tamamı boyunca Myanmar, Tayland, Malezya, Endonezya, Hindiçin yarımadası, Filipinler'in tüm adaları, Hong Kong dahil olmak üzere Çin'in güneyi, Hainan ve Fuzhou'da; daha doğuya doğru Yeni Gine ve Bismarck Adaları ve Avustralya'da bulunur. Solomon Adaları'nın kuzeyinde yer alan Nissan Adası dışında bu adalarda bulunmaz, yerine Solomon deniz kartalı bulunur. Avustralya'nın Victoria eyaletinde az raslanır ama yerel olarak Corner Körfezi ve Gippsland Göllerinde oldukça yaygındır. Güney Avustralya'da da Kanguru Adası'nın kuzey sahillerinde çok sayıda bulunur. Yaşadığı yerler Bass Boğazı adaları ve Tazmanya'ya kadar uzanır ve anakara ile adalar arasında uçtukları düşünülmektedir. Lord Howe Adası'nda ve Yeni Zelanda'da görüldüklerine dair onaylanmamış kayıtlar vardır. Genelde kıyılarda yaşasalar da iç bölgelerde bulunan su kıyılarında da görülürler. Ak karınlı deniz kartalı göçmen değildir ve uzun mesafeler uçabilseler de belirli bir yaşam bölgeleri vardır. Akarsular boyunca uçarak uçanköpekleri ("Pteropus" türü yarasalar) avladıkları bildirilmiştir. Avustralya'nın iç bölgelerinde yaşayan populasyonlar, suların ortaya çıkıp kurumasıyla yer değiştirirler. Victoria eyaletinde bir defasında 30 yıldır kuru olmasına rağmen Albacutya Gölüne bir çiftin üremek için geldiği gözlemlenmiştir. Özellikle kuluçka döneminde insanların varlığından rahatsız olurlar ve sonuç olarak kuluçka yerlerini terk edebilirler. Genellikle insan varlığının ve etkisinin bulunmadığı yerlerde daha çok sayıda bulunurlar. Res extra commercium divini iuris Res extra commercium divini iuris, Roma Hukuku’nda dinsel hukuk gereği alışveriş dışında tutulan mallardır. Bu mallar üzerinde özel kişilerin mülkiyet hakkı yoktu. Üç çeşittir: Putperestlik döneminde İlâhlara adanan mallardır. Yer altı tanrılarına adanan mezarlardır. Bu mezarlar üzerinde ölenin atalarının ruhları mülkiyet hakkına sahip kabul edilirdi. Tanrının koruması altında olduğu kabul edilen mallardır. Bu mallara zarar veren kişiler ölüm cezası ile cezalandırılırdı. Res extra commercium humani iuris Cihangirbey Zaviye ve TÃ¼rbesi Cihangirbey Zaviye ve Türbesi, Mardin'de bir zaviye ve türbedir. Kasımiye Medresesi'nin yakınında bulunmaktadır. 1444-1469 yılları arasında hüküm süren Akkoyunlu sultanu Cihangir Bey tarafından yaptırılmıştır. Yapının ana mekanı dikdörtgen biçimindedir, mihraplı ve kubbesizdir. Cihangir Bey'in mezarı burada bulunur. Eskiden harap durumda olan yapı 20. yüzyılın sonlarında restore edilmiştir. Res extra commercium humani iuris Res extra commercium humani iuris Roma Hukuku’nda beşerî hukuk gereği özel mülkiyetin konusu dışında tutulan mallardır. Corpus iuris civilis’in Institutiones bölümünde üç çeşidinden bahsedilmektedir. Ekonomik ve değişim değeri olmayan mallardır. Hava deniz, deniz kıyıları vb. insanların ortak kullandığı şeyler bu kategoridedir. Roma Devleti'nin mülkiyetinde kabul edilen şeylerdir. Kamunun ortak kullandığı veya yararlandığı mallar, kamu hizmetinde kullanılan mallar, kamulaştırma ve bağış gibi yollardan elde edilen mallar, savaş ganimetleri, özel kişilerden devletin eline geçen taşınır ve taşınmaz mallar bu kategoridedir. Res publicae Roma Halkı'nın mallarını ifade etmek için kullanılmaya başlanınca Municipium’ların mallarını ifade etmek için Res universitates terimi kullanılmaya başlanmıştır. Beyin sarsıntısı Beyin sarsıntısı kafaya rastgelen bir darbe sonucu beyinde oluşan geçici bir işlev kaybıdır. Beyin sarsıntısı genellikle spor ortamlarında, ya da kazalar sonucu meydana gelir. Beyinin kafatası içinde sarsılarak yerinden oynaması sonucu ortaya çıkar. Genellikle hastada durgunluk, kafa karışıklığı, düşünce ve duyguların ifadesinde bir zorluk gözlenir. Rahatsızlık kafaya gelen darbenin şiddetine göre sadece 1-2 saniye sürebildiği gibi, günlerce veya aylarca da sürebilir. Bazen bilinç kaybı söz konusudur. Beyin sarsıntısı geçiren hasta darbeden sonra gerekli bakımı aldığı takdirde etkisi çoğunlukla geçicidir. Ancak beyin sarsıntısının ihmal edilmesi ve rahatsızlık tamamen iyileşmeden önce hastanın tekrar bir beyin sarsıntısına maruz kalması halinde beyinde kalıcı bir hasar bırakması, hatta ölüme yol açması mümkündür. Bazı spor dallarında beyin sarsıntısına çok daha yaygın olarak rastlanır. Örneğin boks sporu bunlardan biridir. Bu sporun oynanması sırasında başa gelen yumruklardan dolayı oluşan döndürme kuvvetleri kolayca beyin sarsıntısına yol açabilir. Futbol, voleybol ve basketbol gibi sporlarda da beyin sarsıntısına sıkça rastlanır. Beyin sarsıntısı bireysel sporlarda daha nadir görülmekle birlikte hemen hemen bütün sporlarda beyin sarsıntısı meydana gelmesi olasılığı mevcuttur. Ayrıca trafik ve bisiklet kazaları, çarpma ve düşme olayları da beyin sarsıntısına yol açabilir. Çocuklar ve gençler yetişkinlere göre beyin sarsıntısından daha fazla etkilenirler. Rockstar Leeds Rockstar Leeds (eski: Mobius Entertainment), bir İngiliz video oyun geliştiricisi. DUB Edition ve Grand Theft Auto Stories serisi için: Leeds, Batı Yorkshire taşıyan şehir merkezli, Rockstar Leeds öncelikle Gameboy Color (GBC) ve Game Boy Advance (GBA) yanı sıra, Midnight Club 3 el oyun yayımladı. Gordon Hall (Başkan), Jason McGann Dave Box, Ian Bowden ve Justin Johnson tarafından 1997 yılında kurulmuştur. Şirket, 75 oyun tasarımcıları ve oyun programcıları oluşur. 2004 yılı Nisan ayında şirket Rockstar Games tarafından satın alındı ​​ve Rockstar Leeds değiştirildi. Grand Theft Auto yayımlanmasından sonra: Liberty City Stories 2005 sonlarında, stüdyo City West ofis park etmek için taşındı. Åžit Şit, (İbranice: שֵׁת, 'Šēt;' Grekçe':' Σήθ, "Sḗth"; Arapça: شيث, "Šīṯ"), Tevrat anlatılarına göre Âdem'in üçüncü çocuğudur. Âdem'den sonra Dünya'ya gönderilen ikinci, Dünya'da doğan ilk peygamberdir. Kabil'in Habil'i öldürmesinden beş yıl sonra diğer kardeşlerinin aksine ikiz olarak değil, tek başına doğmuştur. Şit'in bir ismi de Şis'tir. Şis, İbranicede "Yahweh'in hibesi" anlamına gelmektedir. Kitâb-ı Mukaddes'te Âdem'in 130 yaşındayken Şit'in babası olduğu, Şit'in de Enoş'un babası ve İdris'in büyükbabası olduğu geçmektedir. Kur'an'da ismi geçmemesine rağmen Tevrat ve İncil'de isminin geçmesi ve kendisine 50 sayfa suhuf indirildiğine inanılmasından dolayı İslâm'da Allah'ın peygamberlerinden biri olarak kabul edilir. Şit'e Allah tarafından 50 sahifelik bir suhuf (küçük kitap) verilmiştir. Kardeşi Kabil'in çocuklarının bir kısmı, Şit Peygamber'e verilen bu suhuflara karşı çıkmıştır. İslâm inancında Şit'in hayatının Mekke ve çevresinde geçtiğine, Habil'in çocuğu olmadığı ve Kabil'inkiler de Tufan'da kaybolduğu için İnsanoğlunun soyunun tekrar ondan türediğine inanılır. Yine İslâm inancında Şit'in Kâbe'yi inşa eden ve sakalı çıkan ilk insan olduğu, 912 yıl yaşadığı ve Mekke'de Ebu Kubeys dağında bir mağarada babasıyla birlikte gömülü olduğu Şit'e ilişkin inanılan bilgiler arasındadır. Tarsus Ulu Cami'de üç türbe bulunur ve üç türbeden birinin Şit'e ait olduğuna inanılır. Korkuluk (anlam ayrımı) Timuçin Esen Mahmut Timuçin Esen (d. 14 Ağustos 1973, Adana), Türk sinema, dizi ve tiyatro oyuncusudur. Aslen Niğdeli olan Esen, her ikisi de avukat olan anne babanın ilk çocuğudur. Annesinin adı Nihal ve babasının adı Üstün Esen'dir. Çocukluğu 7 yaşına kadar Keban Barajı lojmanlarında geçti. TED Ankara Koleji mezunudur. Ankara Üniversitesi Devlet Konservatuvarı Tiyatro Bölümü'nde iki yıl okuduktan sonra İstanbul Mimar Sinan Üniversitesi Tiyatro Bölümü'nden mezun oldu. Ankara Hacettepe Devlet Konservatuvarı'nda okurken, barlarda çalıp söylemeye başladı. İtalya ve ABD'de de tiyatro eğitimi almıştır. Los Angeles'taki California Insitute of the Arts Üniversitesi'nde 7 yıl sinema - yönetmenlik üzerine master yapmıştır. Ayrıca ABD'deki oyuncu koçu Larry Moss'un öğrencilerinden biridir. Öğrencilik yıllarında Çıkmaz Sokak adında orta metrajlı bir film çekmiştir. Bu filmde Engin Günaydın ve Olgun Şimşek rol almıştır. Konusu varoşlarda geçen, değişik anlatımı olan filmin bir kısmı digital çekimle yapılmış, belgesel ağırlıklı bir filmdir. Türkiye'ye döndükten sonra, Gurbet Kadını dizisinde "Hakkı Ağa" rolüyle gönüllerde taht kuran oyuncu, dizi sonrasında Meltem Cumbul ve Şener Şen'le beraber Gönül Yarası adlı sinema filminde rol almıştır. Bu filmde; gözü kara, aşkı için dünyayı yakacak bir adam olan "Halil" karakterini canlandıran Esen, canlandırdığı bu karakterle 42. Antalya Altın Portakal Film Festivali'nde ve SİYAD (Sinema Yazarları Derneği)'da En iyi Yardımcı Erkek Oyuncu ödülünü almıştır. Sonrasında yönetmenliğini Uğur Yücel'in yaptığı Yazı Tura adlı filmde asker rolünü canlandırmıştır. Hırsız Polis adlı dizide; ideallerinin peşinden giden, adaleti gerçekleştirmek için çalışan, kendini tümüyle işine adayan, ama 'Mavi' bir aşkla karşılaşan "Çınar" rolünü canlandırdı. 2006-2008 yılları arasında Melih Cevdet Anday'ın eseri olan Mikado'nun Çöpleri isimli tiyatro oyununda rol almıştır. Sanatçı Tolga Örnek'in yönetmenliğini yaptığı Labirent filminde Meltem Cumbul'la tekrar kamera karşısına geçmiştir. Bu filmde Esen, Fikret adındaki bir istihbaratçıyı canlandırmıştır. Sanatçı bu rolüyle 17. Sadri Alışık Sinema ve Tiyatro Oyuncu Ödülleri töreninde Ayhan Işık Özel Ödülü'nü almıştır. Aynı zamanda bu rolüyle Uluslararası Madrid Film Festivali Yabancı Dilde En İyi Erkek Oyuncu dalında aday gösterilmiştir. Galip Derviş isimli dizinin jenerik müziğini seslendirmiştir. 2014-2015 yıllarında Gönül İşleri dizisinde "Yılmaz Durmaz" (Deli Yılmaz) karakterine hayat vermiştir. Dört büyük külüpte ve eski bir Anadolu takımında top koşturduktan sonra jübile yapıp aile hayatına karışan, deli dolu hareketleri olan, ailenin tüm üyelerini canı gibi seven bir karakteri canlandırmıştır. 2016-2017 yılları arasında başrolde oynadığı Bodrum Masalı dizisindeki Faryalı karakterini canlandırmıştır. Çekimlerine 2017 yılında başlanan ve 26 Ekim 2018'de vizyona giren Müslüm filminde, arabesk ve halk müzik sanatçısı Müslüm Gürses'i canlandırmıştır. Sanatçı, bu filmde Müslüm Gürses şarkılarını kendi sesiyle söylemiştir. Bu filme hazırlık sürecinde bağlama ve şan dersleri almıştır. Ayrıca New York'ta bir süre ünlü oyuncu koçu Greta Seacat ile çalışmıştır. Müslüm filmi, 6.185.949 seyirci ile 2018 yılının en çok izlenen filmi olmuştur. Toplamda 37 haftada 6.480.548 seyirci ile buluşmuştur. Filmin soundtrack albümü ("Müslüm Baba" Orijinal Film Müzikleri) DMC etiketiyle satışa sunulmuştur. Timuçin Esen'in filmde seslendirdiği şarkılar müzik listelerinde 1 numaraya kadar yükselmiştir. Sanatçı, 17 Aralık 2019'da Kanal D'de yayına giren Hekimoğlu dizisinde Ateş Hekimoğlu isimli doktoru canlandırmaktadır. Dizi, House MD dizisinin Türkiye uyarlamasıdır. Bekasi Bekasi, Endonezya'nın Cava adasında bir şehirdir. Batı Cava ilinde bulunan şehir, Cakarta'nın hemen doğusunda, Cabodetabek metropolitan bölgesinin içinde yer alır. 210.49 kilometrekarelik bir yüzölçümüne sahiptir. 2005 yılında 1,993,478 olan nüfusu, 2010 yılı itibarıyla 2,378,211'e çıkmıştır ve bu özelliğiyle ülkenin dördüncü en büyük şehridir. Nüfusun çoğunluğunun Cakarta'da çalışmasından dolayı şehir büyük ölçüde evlerden oluşmuştur; ama yine de ticaret ve üretim alanlarında kayda değer bir faaliyet mevcuttur. 8. Uluslararası İstanbul Film Festivali 8. Uluslararası İstanbul Film Festivali, 1 - 16 Nisan 1989 tarihleri arasında İstanbul Kültür Sanat Vakfı tarafından düzenlenen film festivalidir. 1982 yılında "Uluslararası İstanbul Festivali" kapsamında düzenlenen "İstanbul Sinema Günleri"'nin bu yıl Uluslararası Film Yapımcıları Dernekleri Federasyonu (FIAPF) tarafından onaylanması ile ismi Uluslararası İstanbul Film Festivali olarak değiştirilmiştir. Yakut Ã–zerk Sovyet Sosyalist Cumhuriyeti Yakut Özerk Sovyet Sosyalist Cumhuriyeti, Rusya Sovyet Federatif Sosyalist Cumhuriyeti içindeki bir özerk bölgeydi. Başkenti Yakutsk'tu. 27 Nisan 1922'de, Yakut İsyanı sırasında kurulmuştur. 27 Aralık 1991 tarihinde ülke Yakutistan olarak yeniden adlandırılmıştır. Avrasya Ekonomik Birliği Avrasya Ekonomik Birliği (AEB), 29 Mayıs 2014'te Beyaz Rusya, Kazakistan ve Rusya liderleri tarafından imzalanan bir antlaşma ile temelleri atılan siyasi ve ekonomik bir birliktir. AEB'ye Ermenistan'ı dahil eden antlaşma 9 Ekim 2014'te imzalandı. Birlik resmen 1 Ocak 2015'te kurulmuştur. 23 Aralık 2014'te anlaşmaya imza atan Kırgızistan'ın Avrasya Birliği'ne tam üyeliği, protokollerin onaylandığı 1 Mayıs 2015 tarihinden itibaren geçerliliğini kazanmıştır. Birliğin temeli 1994 yılında atılmıştır. Vobiscum Satanas Vobiscum Satanas (Latince: "Şeytan Yanında Olsun"), Dark Funeral'ın ikinci stüdyo albümüdür. Bu albüm, uzun süre grupta kalacak olan vokalist Emperor Magus Caligula'nın ilk ve Alzazmon'un ilk ve son albümüydü. Alzazmon daha sonraları Dissection ve Gorgoroth gibi gruplarla adından söz ettirdi. Bölüşüm fonksiyonu Bölüşüm fonksiyonu termodinamik dengede olan bir sistemin istatistiksel özelliklerini tanımlar. Sıcaklığın ve hacim, molekül sayısı gibi diğer parametrelerin fonksiyonudur. Toplam enerji, entropi ve basınç gibi termodinamik değişkenler bölüşüm fonksiyonu cinsinden veya türevleri cinsinden ifade edilebilir. Her farklı istatistiksel topluluk türü veya serbest enerji türü için, farklı türlerde bölüşüm fonksiyonu vardır. Kanonik bölüşüm fonksiyonu, sabit bir sıcaklık, hacim ve parçacık sayısında çevreyle ısı alışverişine izin veren sistemlerdeki kanonik topluluklara; büyük kanonik bölüşüm fonksiyonlarıysa kanonik topluluklara ek olarak parçacıkların da transfer edilebildiği sistemlerdeki büyük kanonik topluluklara uygulanır. Diğer türlerdeki bölüşüm fonksiyonları ise farklı koşullar altında tanımlanabilir. Ukon Wacka Ukon Wacka Fin folk metal grubu Korpiklaani'nin 7. albümüdür. 4 şubat 2011 tarihinde Nuclear Blast etiketiyle yayınlanmıştır. Albümün adı eski bir pagan tanrısı olan Ukko'dan gelmektedir. Fatih Projesi Fatih Projesi, (Fırsatları Arttırma ve Teknolojiyi İyileştirme Hareketi Projesi) eğitimde teknolojinin kullanımını hedefleyen Türkiye Cumhuriyeti Millî Eğitim Bakanlığı girişimidir. Proje kapsamında Türkiye Cumhuriyeti Millî Eğitim Bakanlığı ve Türkiye Cumhuriyeti Ulaştırma ve Altyapı Bakanlığı iş birliği ile Türkiye'deki tüm öğretmen ve öğrencilere birer adet tablet bilgisayar seti ve etkileşimli tahta koymaktır. Projenin ön kısımlarında her öğrenciye tablet bilgisayar verilmesi öngörülmektedir. Projenin amacı, bilgi toplumu yaratmak ve eğitimde teknolojiyi yararlı kılmaktır. Tamamlanması üç yıl alacak olan proje, üç kısma ayrılmıştır. Bu şekilde ayrılması ile projenin tamamlanmasının kolaylaştırıldığı söylenmektedir. Bu üç aşamanın ve üç yılın sonunda proje tamamlanmış olacaktır. Her okula en az bir adet çok amaçlı fotokopi makinesi, etkileşimli tahta, doküman kamera ve mikroskop kameranın bulunduğu akıllı bir sınıf oluşturulacaktır. Bu sınıflar, normal dersliklerden ayrı olacaktır. Ayrıca öğretmen kılavuz kitabı ise tamamıyla bilgisayar üzerinden, tahtadan yürütülecektir. Yani ders konuları tahtaya teknolojik imkanlardan yararlanarak yansıtılacaktır. Ders ile ilgili resim, video ve müzik gibi materyalleri kullanma imkânına sahip olunacak. Öğretmenler ise bu konu hakkında eğitim alacaktır. Hem akıllı sınıf hem de dersliklerdeki internet geniş bant olmakla beraber okulların eğitim yuvası olduğu ve sadece eğitim ve öğretim amaçlı bulunulduğu gerekçesiyle 22 Kasım 2011 tarihinde başlatılan fakat isteğe bağlı olan güvenli internet sistemi de uygulanacaktır. FATİH Projesi İnternet Sitesi Tarkan Karlıdağ Tarkan Karlıdağ (d. 1968, Ankara), Türk yönetmen ve yapımcı. Mimar Sinan Üniversitesi Güzel Sanatlar Fakültesi Sinema-TV Bölümü mezunudur. 2007 yılında Serdar Akar ile birlikte Adam Film'i kurdular. İlk projesi Yarın Geç Olmayacak adlı TV filmidir. Son olarak Behzat Ç.'nin yapımcılığını yapmıştır. Bir Ömür Yetmez Bir Ömür Yetmez, şunları ifade etmek için kullanılır: TÃ¼rkiye'de nanoteknoloji Türkiye Bilim Merkezleri Vakfı Bilim Merkezi'nin genç öğrencilere yönelik Nanoteknoloji atölyesi mevcuttur. Bu atölye eğitimi bir AB projesidir ve Türkiye'de bu yaş grubuna eğitim veren tek kuruluştur. Nanoteknolojinin 2025 yılı itibarıyla hayatımızı büyük ölçüde etkileyeceği düşünülmektedir. Türkiye de şimdiden nanoteknolojiyi üretir hale gelebilmek için uygun adımlar atmaya başlamıştır. Tübitak'ın 2023 Vizyon Programı'nda nanoteknoloji yer almış ve yol haritası oluşturulmuştur. En önemli gelişme Bilkent Üniversitesi'nde Ulusal Nanoteknoloji Araştırma Merkezi'nin (UNAM) kurulmasıdır. Bu merkezin amacı Türkiye'de nanoteknolojinin araştırma merkezi olmaktır. Devlet Planlama Teşkilatı (DPT) tarafından 28 milyon TL yatırım yapılan merkez son derece modern aletlerle donatılmıştır. Türkiye'nin her yerinden araştırmacılar UNAM'ın bu imkânlanlarından yararlanabilmektedir. Gebze Yüksek Teknoloji Enstitüsü, TÜBİTAK MAM, gibi merkezler de nanoteknoloji araştırması yapılan yerlerdendir. Türkiye'de nanoteknoloji ile ilgili etkinlikler de yapılmaktadır. Bunlardan bazıları 4 yıldan beri yapılan NANO TR konferansları, 22-23 Aralık 2008 tarihleri arasında Sabancı Center'daki "Nanoteknoloji Pazarı"'dır. Şu anda Türkiye'de yeni kurulan 13 tane nanoteknoloji şirketi vardır. Büyük şirketlerin de nanoteknolojik ürünleri piyasaya sürülmüştür. Pamukkale Üniversitesi’nde, nano teknoloji kullanılarak pamuklu kumaşların deterjan ve suya gerek kalmadan güneş ışığında kendi kendini temizlemesini sağlayan ürün geliştirilmiştir. Ayrıca Yıldız Teknik Üniversitesi'nin Türkiye'de bir ilki gerçekleştirerek ulusal alanda 17-18 Haziran 2011 tarihlerinde "Ulusal Nano-Teknoloji Öğrenci Kongresi" düzenlemesi, Türkiye'nin nano teknolojiye olan ilgisini ve ufkunu daha da genişletecektir. İzmir'de bulunan Gediz Üniversitesi de Nanoteknoloji alanında çalışmalar yapmayı planlamaktadır. Yusuf Şimşek Yusuf Şimşek adına sahip kişiler: Adagan Adagan Han (Adağan Han) - Türk ve Altay mitolojisinde Dağ Tanrısı. Atagan Han veya Adahan Han olarak da bilinir. Dağları ve üzerinde yaşayan varlıkları korur. Özellikle dağlardaki at ve sığır sürülerinin koruyuculuğunu yapar. Buralardaki canlılara zarar verenlere çok kızar. Eski biçiminin Pataghan olduğunu ileri süren görüşler vardır. Koruduğu varlıkları kıskandığı söylenir. (Ad/At) kökünden türemiştir. Ad ve At sözcükleriyle ve Adamak fiili ile bağlantılıdır. Ata sözcüğüyle de ilgili olabilir. Ataghan kelimesi Moğolca da kıskançlık anlamı içerir. Yatağan adlı kılıç türünün başka bir söyleyiş biçimi de Atagan’dır, bu kavramla bağlantılı olma ihtimali de mevcuttur. Kendisine adaklar adanan, adak sunulan veya Ata Kral anlamına gelir. Edreams eDreams Avrupa'nın en büyük online seyahat acentalarından biridir. 100'den fazla havayolu şirketinde, 60.000'den fazla farklı rota için uçak bileti, dünyanın 30.000 noktasında 150.000'i aşan otel seçeneği, dünyanın önde gelen markalarında araç kiralama seçenkleriyle turizm hizmetlerini Türkiye'de de sunuyor. Merkez ofisi Barselona, İspanya'da; diğeri de Milano, İtalya'da bulunmaktadır. Şirketin CEO'su ve kurucusu, bir havacılık mühhendisi olan Javier Pérez-Tenessa de Block. Mauricio Prieto Prieto kurucu üyesi ve CMO'su, Javier Bellido COO (Chief Operations Officer) ve James Hare kurucu üye ve danışmanı. eDreams Mart 1999'da kuruldu. 2000 yılında şirket Barselona, İspanya'da da merkez ofisini kurarak, eş zamanlı olarak İspanya ve İtalya'da hizmet vermeye başladı ve İspanya'da faaliyet gösteren ilk online seyahat acentesi oldu. Ekim 2006'da, Amerikalı Girişim Sermayesi Fonu TA Associates 153 milyon karşılığında, Avrupa’nın güneyinde faaliyet gösteren ve o tarihe kadar en büyüğü olan şirket için; sektördeki ilk Borçlanılarak Satın Alım’ı gerçekleştirir ve büyük etki yaratarak eDreams'i alır. 2010 yılı Temmuz ayında, riziko sermaye şirketi Permira, eDreams’e yatırım yaparak şirketin en büyük paya sahip ortağı olur. Eylül 2011'den beri eDreams Türkiye'de faaliyet göstermektedir. Seyahat acentesi olarak eDreams'in başlıca hizmetleri uçak bileti, otel rezervasyonu, araç kiralama, dinamik paketler (uçak bileti + otel), tatil paketleri ve DreamGuides gibi seyahat edeceğiniz noktayı yakından tanımanızı sağlayan diğer hizmetlerdir. Şirket aynı zamanda, direkt kurumsal müşteriler ve iletişim merkezleri için reklam kampanyaları desteği rolü oynar, entegre online pazarlama ve reklam hizmetleri de sunar. Şirket şu anda eDreams Türkiye sitesi üzerinden, 100'den fazla havayolu şirketinde, 60.000'den fazla farklı rota için uçak bileti, dünyanın 30.000 noktasında 150.000'i aşan otel seçeneği, dünyanın önde gelen markalarında araç kiralama seçenkleri sunuyor. Şirket, fiyatları karşılaştırma, filtreleme ve satın alım imkanları sağlayanAmadeus, Galileo, Sabre ve Worldspan gibi dünya çapındaki rezervasyon sistemleriyle çalışır ve Iberia, Vueling, Air France, EasyJet ve Lufthansa dahil olmak üzere 100'ün üstündeki havayoluna ait uçak bileti seçeneklerini içerir. eDreams şu anda hizmetlerini 19 ülkede sunuyor: İspanya, İtalya, Fransa, Portekiz, Almanya, Birleşik Krallık, Avustralya, Brezilya, Kanada, Şili, Hindistan, Peru, İsviçre, ABDi Meksika, Venezuela, Arjantin, Kolombiya, Türkiye ve dünya çapındaki İngilizce konuşulan .com sitesi. Adsız Adsız (Tatarca: "Атцыс" veya "Атсыз") - Türk halk kültürü ve mitolojisinde henüz kahramanlık yapmadığı için adı koyulmamış çocuk. İsimsiz çocuğu ifade etmekte kullanılan bir tabirdir. Türk geleneğinde çocuk büyüyüp de bir kahramanlık veya önemli bir iş yapana kadar kendisine isim verilmez, ya da o zamana kadar geçici bir ad verilir. Dikkate değer bir olay gerçekleştirdiğinde ise o bölgenin ulu kişisi (ozan, şaman, hoca vs.) gelir bu yaptığı kahramanlığı çağrıştıran bir ad koyar. Genelde küçük bir şölen yapılır veya yemek verilir. Örneğin; Dede Korkut öykülerinde anlatılan ve boğayı boynuzlarından tutup yere vurarak yenen çocuğa Korkut Ata’nın gelerek Boğaç adını vermesi gibi. Adsız olmak bir eksiklik sayılır ve bu nedenle olumsuz anlamlar içerir. Örneğin Sibirler’de Adsız Hanım adlı kötücül bir ruh bulunmaktadır. Ad nesnenin bir anlamda ruhudur, onun bir parçasıdır ve aralarında bir bağ vardır. Sümerlerin İnanışına göre Su Tanrısı Enki, her şeye bir ad vermiş ve böylece yaratılış başlamıştır. Atsız Hanım da denilir. Kötülük Tanrıçası'dır. Kötülükler yapar, adı olmadığı için bu kötülükleri kimin yaptığı bilinmez. Adı olmayan kötülük, bu aleme değil farklı bir evrene, başka bir boyuta aittir. Adsız Hatun’un, henüz kahramanlık gösteremediği için ad alamayan çocuklara ilişeceğinden korkulur. Adsız, Adı olmayan demektir. Aynı zamanda at sözcüğüyle de bağlantılır ve bu bağlamda atsız olmak adsız olmakla eşdeğer tutuluyor olabilir. Ad kavramı Türk kültüründe önemli bir yere sahiptir. Adı olmayan varlıklar, ancak öte aleme ait görülürler. İslam ile birlikte Besmele “Adlama” kavramı çok yaygın bir hale gelmiştir. Buna göre her işe Allah’ın adıyla başlamak gerekir. Üzerine Allah’ın adının anılmadan kesildiği veya kendiliğinden ölen hayvanların yenilmesi yasaktır. Besmele cümlesinin içeriği Türkçe’ye anlam olarak; “Acıyıcı ve Acıyan Allah’ın adıyla…” ya da kısaltılmış biçimiyle (Bismillah) “Allah’ın adıyla…” olarak çevrilebilir. Besmele, doğal süreçlere Yaratıcıyı dahil etmeyi öngörür. Yani önce maddenin değil fikrin olduğu görüşü benimsenmiştir. Ad insanoğlunun var olduğu her yerde nesneleri ve olguları nitelemek için kullanılan soyut bir araçtır. Türklerde Yayguçı Çağ (Yaratılış Zamanı) inanışı varlığın birbirinden ayrışmadığı bir dönemi ifade eder. Başka hiçbir şeyin olmadığı her şeyin sonsuz bir su olduğu bu çağda, gök diye bir şey yokken her şey sağır ve dilsizdir. Yani anlamı ve adı yoktur hiçbir şeyin. Sayan söylencelerine göre bu sonsuzlukta önce ad verilerek yaratılış başlamıştır. Ad ise anlam demektir. (Ad/At) kökünden türemiştir. Adı olmayan demektir. Ad, bir kişiyi niteleyen ve ona ait olan sözdür. Bir kimseyi, nesneyi, varlığı ya da olguyu anlatmaya, akla getirmeye yarayan kelimedir. Ün, şöhret demektir. Ağaç Ana Ağaç Ana - Türk mitolojisinde ve halk kültüründe Ağaç Tanrıça. Farklı şivelerde Ağaç (Ağaş, Ağas, Yağaç, Yığaç, Cığaç, Eves) Ana olarak da bilinir. Moğolcada Mod ve Modun (Modon) Eçe olarak söylenir. Yerle göğü birbirine bağlayan yaşam ağacı Ulu Kayın’ı (Bay Terek’i) korur. Bazı Türk boyları ağaçtan türediklerine inanırlar. Örneğin bir boyun adı olan Kıpçak kelimesi, “Ağaç Kovuğu” demektir. Kıpçak’ı annesi, bir adanın ortasında bulunan ağacın kovuğunda doğurmuştur. Kıpçaklar da onun soyundan türemişlerdir. Aslında ağaç kovuğunun içerisinde yer alan kadın motifinin sonraki çağlarda, söylenceyi daha gerçekçi bir hale getirmek için oluşturulduğu anlaşılmaktadır. Daha eski dönemlerde doğrudan ağaçtan doğma şeklinde bir anlayışın varolduğu rahatlıkla söylenebilir ve buradaki ağaç da aslında sıradan bir ağaç olmayıp, Ulu Kayın’dır. Çünkü o, tüm yaşamı ve doğurganlığı simgelemektedir. Bir benzetim yapıldığında Oğuz Han’ın ilk eşinin de Ağaç Ana kavramıyla bağlantılı olduğu görülebilir. Oğuz Han’ın bulduğu bu kız da bir ağacın ortasında oturmaktadır. Ve daha sonra doğurduğu üç oğlundan türeyen Üçoklar adı verilen Türk boylarının anası olarak kabul edilir. Ağaç, soyluluğu da ifade eder. Türk kültüründe büyük ve kovuğu olan ağaçlara saygı duyulur, hatta bu tür ağaçlardan korkulur, içinde Al Anasının (veya Ağaç Ananın) yaşadığına inanılır. Ağaç Ana’yı belirgin bir biçimde Ağaç Ata’dan ayıran en önemli özellik, içinde yaşayan dişi bir varlığın veya kadının bulunması ve onun da doğurgan olmasıdır. Tükel: Türk halk inancında ağaç evladı, ağaçtan doğduğuna inanılan kişi, ağacın içinden çıkan demektir. Sözcük; dikilmek, tamlık ve bütünlük belirtir. (Ağ/Ak) kökünden türemiştir. Değişik türleri bulunan odunsu bitki. Ağmak (yukarı çıkmak) fiiliyle bağlantılıdır. Uzamak anlamı taşır. Bu bağlamda göğe doğru olmayı belirtir. Ağacın kutluluğu belik de göğe doğru yükseliyor olmasından kaynaklanır. Ağaç Ata Ağaç Ata - Türk Mitolojisinde ve halk kültüründe Ağaç Tanrı. Farklı şivelerde Ağaç (Ağaş, Ağas, Yağaç, Yığaç, Cığaç, Eves) Ata olarak da bilinir. Moğolcada Mod ve Modun (Modon) Eçege olarak söylenir. Bazı Türk boyları örneğin Uygurlar ağaçtan türediklerine inanırlar. İki nehrin kavşağında bulunan bir adacığın tam ortasında yan yana duran iki ağacın arasına düşen yıldırımlar sonrasında beş tane çadır belirir ve içlerinde birer tane çocuk oturmaktadır. Bu çocuklar o bölgedeki kavimlerce bulunurlar ve onların içinde yetişip büyürler ve Uygur’ların ataları olurlar. Gidip o iki ağaca saygı gösterirler ve bunun üzerine ağaçlar konuşup kendilerine alkımada (hayırdua) bulunurlar. Bu beş çocuğun adı ise şöyledir; Beş çocuk motifinin Kırgızistan’ın başkenti Bişkek’in eski adı olan Pişbeg (Beş Bey) ile bağlantılı olma ihtimali de vardır. Bu isimlerden birisi olan Tükel sözcüğü Türk kültüründe zaten ağaçtan doğan kişiler için kullanılmaktadır. Bögü Tekin ise Mani dinini Türklerde yayan kişidir ve aslında tarihte yaşamış gerçek bir kişi olmasına rağmen ağaçtan doğma efsanesine dahil edilmiştir. Yerle göğü birleştiren Yaşam Ağacı bazen Demir Ağaç olarak da adlandırılır. Korkut Ata öykülerindeki Basat adlı kişi de (veya ataları da) ulu ve büyük bir ağaçtan türemiştir. Dolganların kendilerine verdikleri diğer isim olan Tığa Kihi (Orman Kişi), ormanda yaşayan anlamına gelmektedir. Ancak doğrudan ele alındığında “Ağaç Adam” diye dahi çevirilebilir. Orman Kişi tanımlaması Terekeme adlı Türk boyunu da akla getirmektedir ve bu sözcük de terekle yani ağaçla uğraşan çağırışımı yapmaktadır. Bazen Ağaç İyesi manasında da kullanılır. (Ağ/Ak) kökünden türemiştir. Değişik türleri bulunan odunsu bitki. Ağmak (yukarı çıkmak) fiiliyle bağlantılıdır. Uzamak anlamı taşır. Bu bağlamda göğe doğru olmayı belirtir. Ağaç İyesi Ağaç İyesi - Türk halk kültüründe ve mitolojisinde ağacın koruyucu ruhu. Değişik lehçelerde Ağaş (Ağas, Yağaç, Yığaç, Cığaç, Eves) İyesi / Eğesi / Ezi / Issı / İççisi olarak da söylenir. Moğolcada Mod (Modun, Modon) Ezen olarak geçer. Her ağaç için farklı bir İye vardır. Özellikle büyük, yaşlı ve kutlu sayılan ağaçların mutlaka bir İyesi vardır. Bazen olumsuz nitelikler de taşıyan Ağaç İyesi’nin tüm vücudu ağaç gibi kabuklarla ve kıllarla kaplıdır. Çürümüş yaprak ve ağaç kabuğu gibi kokar. Ağaç İyesi bir yerden başka bir yere havada uçarak gidebilir. Bedeni sık tüylerle kaplıdır. Tüm bedenine yapraklar yapışmış, saçı sakalı birbirine karışmıştır. Bazı söylencelerde sihirli güçleri olan kanatlı bir atı olduğu söylenir. Ayrıca ağaç türleriyle bağlantılı olarak değişik iyler olabilir. Örneğin; Meşe İyesi, Kavak İyesi, Söğüt İyesi, Çam İyesi, Ceviz İyesi, Kayın İyesi, Çınar İyesi, Ardıç İyesi, Gürgen İyesi, Dut İyesi, Erik İyesi, Armut İyesi, İğde İyesi, Servi İyesi, Vişne İyesi, Ihlamur İyesi gibi… Türk kültüründe ağaç önemli bir yere sahiptir. Özellikle sıra dışı görünümü olan ağaçlar Ulu Kayın’ı çağrıştırdığı için saygı gösterilir. Ağaç daima Uluğkayın kavramı ile birlikte değerlendirilmelidir. Türklerde Elma Ağacı büyük bir öneme sahipken İncir ve zeytin ağaçları ise İslamiyet’in etkisiyle kutsallık kazanmıştır. Çünkü Kuran-ı Kerim’de bu ağaç (ve/veya meyveleri) üzerine yemin edilmektedir: “İncire ve Zeytine andolsun ki…” (Tin Suresi, 1. Ayet). Budizmin kurucusu olan Buda bir ağacın altında düşünerek gerçeğe erişmiştir. Zeytin Akdeniz ve Ege kültüründe çok önemli bir yere sahip olup, Batı mitolojilerinde vurgulanır. Türklerde ise ağacın türünden ziyade büyüklüğü ve görkemi ön plana çıkar. Korkut Ata (Dede Korkut) Öykülerinde Uruz’un ağaca seslenişi ilgi çekicidir. Orman İyesi (Tatarca: "Urman İyäse" veya "Urman Hucası" "Orman Sahibi") – Türk, Tatar ve Altay mitolojisinde ve halk inancında orman ruhudur. Ağaç İyesine çok benzer özellikler taşır. Urman İyesi veya Meşe İyesi ya da Yış İyesi olarak bilinir. Tokay İyesi de denir. Moğollar ise Seber (Sibir) Ezen veya Oy (Oyın) Ezen derler. Ormanın koruyucu ruhudur. Her orman için farklı bir İye vardır. Keyfi yerinde olduğunda kalın sesle şarkı söyler. Meşe ağacı kılığındadır. Ağaçlara her yıl yeni bir halka ekleyerek onları büyütür. Kır saçlı, aksakallı bir ihtiyardır. Uzun boyludur, elinde uzun bir sopa vardır. Tunguzlar Ura Amaka diye bahsederler. (Ağ/Ak) kökünden türemiştir. Değişik türleri bulunan odunsu bitki. Ağmak (yukarı çıkmak) fiiliyle bağlantılıdır. Uzamak anlamı taşır. Bu bağlamda göğe doğru olmayı belirtir. Patch kablo Patch kablo veya Yama kablosu bilişim sistemlerinde belirli standartlara göre sonlandırılmış 2 jack arasındaki bağlantıyı sağlayan bir tür zayıf akım ara kablosudur. Bakır patch kablo ve fiber patch kablo olarak ikiye ayrılır. Çoğunlukla iki bilgisayar arasındaki bağlantılarda veya Switch-Patch panel veya Fiber panel-Patch panel arasında kullanılırlar. Bakır patch kablolarrın uçları RJ45 konnektör ile sonlandırılmıştır. Dünya standartlarında 1,3,5 ve 6 metre olarak genellikle TIA/EIA-568 standartlarına göre üretilirler. Fiber patch kablolar çeşitli standartlarda üretilmiş uçlarla sonlandırılırlar. Bilişim sistemlerinde patch kablolar farklı renklerde kullanılırlar, yeni nesil bakır patch kabloların iletkenleri elektrik sinyallerinden etkilenmemesi amacıyla folyo ile kaplanmıştır. Birbirine entegere sistemler arasında data alış verişinin en aktif birimlerini patch kablolar oluşturur. AÄŸal Ağal - Yakut ve Altay mitolojisinde "Ruh çağırma". Özellikle ataların ruhlarının yardım etmesi için bazı ritüellerle çağrılmasıdır. Yaygın olarak kullanılan iki anlamı vardır. Pekarski'nin Yakut dilinde "ruhlan çağırmak" anlamında kaydettiği "Agal" sözcüğü "Dede Korkut Kİtabında bazı araştırmacılar tarafından "gözyaşı dökmek" anlamında olan "Ağlamak" fiiliyle bağlantılı gösterilmiştir. Aslında ise buradaki "Ağlamak" fiili, "dua etmek, çağırmak" anlamındadır ve "Ağal" ile aynı kökten türemiştir. Dede Korkut Kitabında şöyle Kazan Han şöyle seslenir: Ruh Çağırma – herhangi özel bir törenle ve bazen de çeşitli araçlar kullanılarak doğaüstü varlıkları dâvet etmektir. Târih boyunca insanoğlu, savaşlarda ve giriştiği toplumsal mücâdelelerde kazanan taraf olmak, düşmanlarını cezalandırmak, en çok da geleceği hakkında bilgi sahibi olmak, ölmüş yakınlarını yeniden görmek gibi gerekçelerle doğaüstü varlıkları çağırmaya teşebbüs etmiştir. (Ağ/Ak) kökünden türemiştir. Ağmak, akmak, beyazlamak, ışımak, yükselmek, yukarı çıkmak veya aşağı inmek gibi anlamlar taşır. Ağalbay sözcüğü, saygıdeğer demektir. AÄŸan Ağan - Türk, Altay ve Yakut mitolojisinde iki anlamı bulunur: (Ağ/Ak) kökünden türemiştir. Ağmak, akmak, beyazlamak, ışımak, yükselmek, yukarı çıkmak veya aşağı inmek, yaratmak gibi anlamlar taşır. Örneğin, kız çocuklarına verilen bir ad olan Ağanbüke göğe doğru yükselen hanım, göğe doğru yükselen güzel demektir. Olasılıkla eski bir tanrıça adı ile bağlantılıdır. Kuyrukluyıldız anlamı da bulunur. Ağduk ise kutsal manasına gelir. Ağ sözcüğünün kutsallık anlamı içerdiği açıktır. Fiber pigtail Fiber pigtail veya Fiber lif, bilişim sistemlerinde fiberoptik kabloların sonlarındırılmasında kullanılan hazır olarak üretilen bir tür ara fiber kablosu. Fiber pigtail'ler Fiberoptik bağlantı çözümlerinde en çok kullanılan ara birimlerindendir. Fiber pigtaillerin ucunda dişi veya erkek konnektör bulunur. Kablo uzunluğu ise 30–60 cm arasındadır. Yapısal kablolamada Fiberoptik kablo Fiber pigtail ile füzyon (kaynaştırma) cihazı aracılığı ile sonlandırılır. Suriye Ulusal Konseyi Suriye Ulusal Konseyi (), kısaca SUK, Beşar Esad hükûmetine karşı 2011 Suriye ayaklanması sırasında oluşturulan bir Suriyeli muhalif koalisyondur. İlk olarak 2005 yılında, Esad rejimini protesto etme amacıyla Suriye'nin Ulusal Konseyi kuruldu. Arap Baharı patlak verdiğinde, Suriye protestocular, çok sayıda muhalefet konseyi oluşturmaya başladı. SUK'un kuruluşu 23 Ağustos 2011 tarihinde İstanbul'da duyuruldu ve amacının "nın talepleri ve endişelerini temsil etmek" olduğu açıklandı. Konseyin sözcülerinden , konseyin üyelerinin tüm Suriyeli muhalif gruplardan gelecek 115-120 isimden ve artık faal olmayan Suriye'nin Ulusal Konseyi üyelerinden oluşabileceğini söyledi. Şimdiye kadar, çoğu sürgünde olan 71 üyenin ismi açıklandı. 2 Ekim 2011 tarihinde konseyim yapısı açıklandı: "Genel Kurul", "Genel Sekreterya", ve henüz hangi isimlerden oluşacağı netleşmemiş olan "İcra Heyeti". Birçok devlet ve oluşum, Konseyin kuruluşunu memnuniyetle karşıladı. Konsey, uluslararası alanda tanınmayı talep ettiyse de, sürgündeki yönetim sıfatını reddettiğini bildirdi. 1 Mart 2012 tarihinde Hatay'da kurulmuş ve askeri silah ve cephane merkezi konumunda olan, Suriye'deki silahlı muhalif grupların Beşşar Esad'ı devirmesi, güçbirliği yapması, koordineli hareket etmesi ve en önemlisi Suriye Ulusal Konseyi komutası altına girmesi ve halkın kendini saldırılardan koruması için kurulmuştur. Birçok ülkenin bu büroya silah verdiği biliniyor. SUK Askeri Bürosu, Türkiye sınırına gelen ve yeterli askeri malzemeye sahip olmayan muhalif savaşçılara hem üs hem de cephane konumu sağlar. Ayrıca silahlı grupların koordineli hareket etmesini sağlar. Suudi Arabistan, Libya, Katar, Birleşik Arap Emirlikleri, Amerika Birleşik Devletleri, Fransa, Birleşik Krallık ve diğer pek çok ülke bu büroya yardım etmektedir. Aziz Ali (Mısırlı) Aziz Ali (d. 1879, Kahire – ö. 15 Haziran 1965, Kahire), Arap ve Çerkes kökenli Osmanlı subay ve siyâsetçi, İttihat ve Terakki Partisi'nin önde gelenlerinden, Kahtaniye ve el-Ahd Cemiyetlerinin kurucusu. 1879 yılında Kahire'de doğan Aziz Ali, Orta Asya, Türk ve Çerkez kökenli bir âileye mensuptur. İstanbul'da Mekteb-i Sultânî'de okudu. 1901 yılında Harbiye-î Şahâne'den mezûn oldu. 1904 yılında Erkân-ı Harbiye Mektebi'nden mezun oldu. Mezun olduktan sonra Makedonya'da görevlendirildi ve bu sırada İttihat ve Terakki Cemiyeti'ne katıldı. 31 Mart Olayı sırasında İstanbul'a yürüyen Hareket Ordusu'nun bir bölüğüne kumanda etmiştir. II. Meşrutiyet'in kurulmasından sonra 1909 yılında Arap milliyetçiliğini savunan Kahtaniye ve 1913 yılında da el-Ahd cemiyetlerini kurdu. Trablusgarp Savaşı'na katıldı. 1914 yılında Arap milliyetçiliği yapmasından dolayı Enver Paşa ile siyâsî bir ayrılık yaşadılar. Tutuklanarak İstanbul'dan uzaklaştırıldı. Ancak Cemal Paşa'nın araya girmesi sonucu tekrar serbest bırakıldı. Aziz Ali, bundan sonra İttihat ve Terakki Cemiyeti'ndeki yerini kaybetti. Kendisini Arap milliyetçiliğine verdi. "Mekke Emini" Hüseyin bin Ali'nin hizmetine girdi. 1916 yılında Osmanlı Devleti'ne karşı yapılan Arap Ayaklanması'nda önemli bir rol oynadı. Hayatının geri kalan döneminde Mısır siyasetinde önemli bir rol oynadı. 1952 yılında Mısır'ın Rusya büyükelçisi olarak görev yaptı. 1953 yılında Mısır'ın cumhurbaşkanlığına aday gösterildi. Ama 1954 yılında siyasetten ayrıldı ve 1965 yılında vefat etti. Patch panel Patch panel veya patch bloğu kablolama sistemlerinde kullanılan sonlandırma elemanlarından biridir. Bilişim sistemlerinde veri akışının sağlıklı ve uzun ömürlü yapılabilmesi ve anlık gelişimlere kolay entegre olunabilmesi amacıyla patch paneller kullanılır. Patch paneller çoğunlukla radyo evleri,kayıt stüdyoları , televizyon stüdyoları, konser ses sistemleri ve ağ sistem odalarının bulunduğu tüm lokasyonlarda kullanılırlar. Kullanım şekli itibarı ile bir tür köprü ile bağlanan iki ana noktadan biri olarak düşünülebilirler. Örneğin ağ sistem odalarında kullanılan patch paneller çalışanların bağlı olduğu data kablolarının sonlandırıldığı bir platformdur. Switch üzerinden Patch kablo ile Patch Panel'e patchleme (aktarma) yapılarak kullanıcının network sistemlerine erişim yapması sağlanır. 2012 Eurovision Şarkı Yarışması'nda İzlanda İzlanda, "2012 Eurovision Şarkı Yarışması"'na katılacak kişiyi belirleyecek "Ulusal Final" kamusal yayın kurumu olan RUV tarafından yapılmaktadır. İzlanda, yarışmaya Birinci yarı finalden yarışacak. 7. Uluslararası İstanbul Sinema Günleri 7. Uluslararası İstanbul Sinema Günleri, 4 - 17 Nisan 1988 tarihleri arasında İstanbul Kültür Sanat Vakfı (İKSV) tarafından düzenlenen film günleri. Büyük Balık: Efsanevi Ölçülerde Bir Roman Büyük Balık: Efsanevi Ölçülerde Bir Roman (İngilizce: "Big Fish: A Novel of Mythic Proportions"), Daniel Wallace'ın yazdığı 1998'de yayımlanan romandır. Wallace'ın bu ilk romanı, 2003'te Tim Burton tarafından "Büyük Balık" adıyla sinemaya uyarlandı. Romanın ve filmin, yönetmenliğini ve koreografisini Tony Ödülü sahibi Susan Stroman'ın yapacağı bir de müzikal uyarlaması hazırlanmaktadır. Sima SarÄ±kaya Sima Sarıkaya, (d. 10 Mart 1975, İstanbul), Türk pop müzik yorumcusu, oyuncu ve besteci. Anne tarafı İzmirli, baba tarafı Tuncelili bir ailenin çocuğu olarak İstanbul'da doğdu. Müziğe çok küçük yaşlarda babasının çaldığı saz ezgilerine eşlik ederek başladı. Henüz lise öğrencisiyken Rıza Silahlıpoda, Erol Büyükburç gibi müziğin tanınmış isimlerinin, jürisinde yer aldığı "Gülhane Etkinlikleri" kapsamında düzenlenen bir ses yarışmasında dereceye girerek profesyonel müzik yaşamına başlamış oldu. Erol Büyükburç, Ali-Aysun Kocatepe gibi sanatçıların yanında vokalist olarak çalışma fırsatı buldu. Bir ara "Metropol FM", "Radyo Mega" gibi radyo istasyonlarında DJ'lik ile Number One TV'de program sunuculuğu yaptı. İlk profesyonel albümü ""Her Şeye Rağmen""i Mart 1996 tarihinde "Aziz Plak" etiketiyle çıkardı. Albüme ismini veren şarkı, gerek melodisi gerekse Abdullah Oğuz'un çektiği ve Al Bano, Meltem Hakarar gibi ünlü simaların oynadığı klibiyle '90'ların unutulmazları arasına girdi. Aynı albümde yer alan ""Yeminliyim"" ile ""Adresim Aynı"" adlı hareketli parçalarla iyi bir çıkış yapan sanatçı, bu albümden sonra uzun zaman ekranlarda görünmedi. Gece kulübü ve yazlık mekanlarda sahne alarak müzik yaşamını sürdürdü. 2010 yılında ""Bul Beni"" adlı ikinci albümünü piyasaya çıkardı. 2013 yazında, 5+1 sıngle çalışmasıyla, eski bir Sezen Aksu şarkısı olan, ""Haydi Gel Benimle Ol"" remix ve yine 80'lerde hit olan ""Unutulur"" adlı eserin rock versiyonu ile ünlü yönetmen Gürcan Keltek ile klip çalışmaları yaptı. Çeşitli televizyon kanallarında, komedi tarzı olan "Düriye Kababıyık" adlı tiplemesi ile oyunculuğu devam etti. Şu sıralar "Haber Caddesi" adlı sitede köşe yazarlığı yapmakta olup, bir yandan da müzik ve sahne çalışmalarını sürdürmektedir. Berlin Özgür Üniversitesi Berlin Özgür Üniversitesi (Almanca: Freie Universität Berlin) Berlin'deki en büyük üniversitedir. Üniversitedeki araştırmalar beşerî ve sosyal bilimler ile sağlık ve doğa bilimlerinde yoğunlaşır. Orijinal adı 'freie Uni' olan okulun Frei kısmı; ücretsiz, serbest, boş, hür, özgür gibi birçok anlama gelmektedir. Üniversitenin adı koyulurken düşünülen anlamına uyan türkçe ismi ise, Berlin Özgür Üniversitesi'dir. Tarihine bakıldığında bu anlama geldiğide ayrıca anlaşılmaktadır. Üniversite 1948 yılında siyasi görüşleri yüzünden evvelce Berlin Friedrich Wilhelms Üniversitesi olan Berlin Humboldt Üniversitesi'nden sürülen öğrenciler tarafından kuruldu. 1968 yılında Paris, Londra ve Berkeley'e paralel olarak solcu Alman öğrenci hareketinin merkeziydi. 1980'lerde okul 66.000 öğrencisiyle Almanya'daki en büyük üniversite haline geldi. Humboldt Üniversitesi'nin yeniden demokratik yapılandırılmasından sonra 1990'larda Berlin Özgür Üniversitesi'nin öğrenci sayısı 38.000'e düşürüldü. Gregory Halman Gregory Halman (26 Ağustos 1987 – 21 Kasım 2011), Hollandalı profesyonel beyzbolcu. ABD'nin Seattle Marine takmında yedi yıldır beyzbol oynayan, Hollanda milli beyzbol takımının formasını birçok kez giyen Gregory Halman Hollanda'nın Rotterdam kentinde bulunduğu bir evde bıçaklanarak öldürüldü. Atilla Birlik Atilla Birlik (d. 27 Kasım 1977, Ludwigshafen), eski Türk futbolcu. Almanya'nın Ludwigshafen şehrinde doğan Atilla, futbola bu şehre çok yakın olan Mannheim'da SV Waldhof Mannheim altyapısında başladı. Önce SV Waldhof Mannheim II takımında oynamaya başlayan futbolcu 1996 yılında birinci takıma geçti ve 3 yıl burada oynadı. 1999-2000 sezonu öncesi, Karl-Heinz Feldkamp döneminde Beşiktaş tarafından transfer edildi. Burada kaldığı bir sezonda sadece 6 maça çıkan Atilla gol kaydedemedi ve sezon sonunda Antalyaspor'a satıldı. Buradaki ilk sezonunda 16, ikinci sezonunda ise 9 gol attı. İkinci sezonun sonunda küme düşen Antalyaspor'dan ayrılarak bir kez daha Almanya'ya döndü ve SpVgg Greuther Fürth takımıyla anlaştı. Bir sezonun ardından tekrar bir Süper Lig takımı Malatyaspor tarafından transfer edildi. Burada da ilk sezonunda da 12 gol atan oyuncu ikinci sezonun ilk yarısında 4 gol kaydedebildi. Malatya'da 1,5 sezonun ardından Gençlerbirliği'ne transfer oldu fakat sezon sonunda Diyarbakırspor'a satıldı. Buradan da yine devre arasında Sivasspor'a geçti. Sezon sonunda buradan da ayrılmasının ardından 1. Lig'e düşen eski takımı Malatyaspor'a geri döndü. Burada ilk sezonunda 8, ikinci sezonunda 3 gol kaydetti. Son olarak 2008-2009 sezonu öncesi 2. Lig ekibi Tokatspor'a transfer oldu fakat burada yaşadığı sakatlıklar yüzünden düzenli forma şansı bulamayarak 10 maçta oynayabildi. Daha sonra futbolu bıraktı. Futbolu bıraktıktan sonra kendi futbol akademisini açtı. RCA konnektörü RCA konnektörü veya RCA fişi (ing:Radio Corporation of America,RCA connector) ses ve video sinyali taşımasında kullanılan konnektör türlerinden biridir. 1940'lı yıların başlarında üretilmiş ve ilk olarak Amplifikatörler için kullanılmıştır. RCA konnektörler oval yapıda iç kısmı esnek olan erkek fişlerdir. İç kısmı çevreleyen halka aynı zamanda fişin standart yapısını gösterecek şekilde renklendirilmiştir. Esnek yapı konnektörün soketle bağlantısı sırasında veriş akışını kesintiye uğratmayacak şekilde dizayn edilmiştir. Yıldız Savaşları video oyunları listesi Bu bir "Yıldız Savaşları" video oyunları listesidir. Film serisinin, fanları tarafından üretilmiş ve ücretsiz olarak dağıtılan birçok bilgisayar oyunu olmasına rağmen, bu liste sadece Lucasfilm lisansına sahip, ya da bilgisayar oyunları yayımcısı LucasArts şirketi tarafından geliştirilmiş oyunları içermektedir. Yıllar boyunca, Lucasfilm Yıldız Savaşları dışı oyunlara Yıldız Savaşları karakterlerini dahil etti ve kullanılmasına izin verdi. Muz fiş Muz fiş, veya Muz konnektör (ing:Banana connector) (dişisi Muz soket, Muz jak) tek bir iletken telden oluşan konnektör türüdür. Ses iletim sistemlerinde kullanılırlar. 1924 yılında fiş Richard Hirschmann (eski Richard) tarafından icat edilmiştir. Muz fiş, 25 mm uzunluğunda çapı 4 mm olan silindirik bir metal yapıdan oluşur. İlk üretim yıllarında tek uçlu olan fişin ilerleyen yıllarda çift uçlu versiyonları üretilmiştir. TRS konnektörü TRS konnektor TS ve TRRS çeşitleride bulunan bir ses iletim konnektörüdür. TRS, tip, ring ve sleeve kelimelerinin birleşmesinden oluşmaktadır. Üç kontaklı silindirik bir yapısı bulunan konnektöre aynı zamanda ses jakı veya Kulaklık jakı'da denir. Belirli modellerde stereo fiş, mini-jack, mini stereo kulaklık jakı, ve Bantam fişi olarak da adlandırılır. TRS konnektörü ilk olarak 20. yüzyılın başında telefon santrallerinde kullanılmak üzere üretilmiştir. 6,35 mm boyutundaki minyatür versiyonları yaygın olarak kullanılır. Bu versiyona T tip adı verilir. 3,5 mm (yaklaşık 1 / 8 ) boyutunda olan konnektöre R tip, 2.5 mm (yaklaşık 3 / 32) boyutunda olan konnektöre ise S tip denir. Bu üç versiyondan dolayı konnektöre TRS konnektörü adı verilmiştir. Ultra yüksek çözünürlüklü televizyon Ultra Yüksek Çözünürlüklü Televizyon (veya UHDTV, Ultra HDTV) NHK Science & Technology Research Laboratories tarafından üzerinde çalışılan bir dijital video formatıdır. HDTV'ye göre 16 kat daha yüksek çözünürlüklü bir görüntüye sahiptir. Geniş Dörtgen Yüksek Çözünürlük (WQHD) (2560 × 1440) ve Kare Tam Yüksek Çözünürlük (QFHD) (3840 × 2160) versiyonları ile geliştirilen UHDTV, yapılan ileri düzey çalışmaların ardından 7680x4320 megapiksel formatına ulaşmıştır. İlk etap UHDTV deney çalışması 2003 yılında yapılmıştır. 30 dakika süren test çalışmasında HD yayının 16 katı daha yüksek bir çözünürlüğe ulaşılmıştır. UHDTV için geliştirilen ilk kamera 2,5 inç (64 mm) ebatlarında CCD teknolojisi ile dizayn edilmiştir. İlk UHD kamera 3840 × 2048 çözünürlüğe sahipti. Sonrasında UHD kameralarının 7680×4320 megapiksele yükseltilmesi ile ilgili çalışmalar başarıyla sonuçlandı. Şu anda Vestel, Sony, Samsung, LG, Panasonic gibi firmalar UHDTV ve UHD Monitör üretimine başlamıştır.