barından bu odaya bir geçit bulunur ve Harry, Ron ve Hermione oradan okula girerler. Harry hortkuluklardan biri olan Rowena Ravenclaw'ın tacını bu odada bulmuştur ve Crabbe'in yaptığı bir büyüyle oda yanmıştır, hortkulukları bile yok edebilen bu ateş tacı da yakmıştır. Bu yangın esnasında Harry, Draco Malfoy'un da hayatını kurtarmıştır. Hogwarts yazar tarafından İskoçya'da kenarıda kalmış dağlık bir alandaki şato olarak düşünülmüştür. Bu şatoya çok yakın Hogsmeade adı verilen sihirli bir köy bulunmaktadır (tek büyücü köyü). Bu okul; geniş, meyilli çimenlik araziye, çiçek ve sebze P tarlarına, Yasak Orman adı verilen sık bir ormanlık araziye, seralara ve Quidditch sahasına sahiptir. Hogwarts'ın batısında bulunan geniş ve karanlık bir ormandır. Sihirli Yaratıkların Bakımı dersi haricinde tüm öğrencilere yasaklanmıştır. Buraya izinsiz giren öğrenciler cezalandırılır. Bu ormanda at adamlar, troller, akromantulalar (Aragog), tek boynuzlu atlar ve testraller yaşar. 5. kitapta Hagrid'in üvey kardeşi Grawp da bu ormanda saklanmış ve bakılmıştır. Hogwarts' ın yanında, Hagrid'in kulübesinin yanındadır. İçinde kurtadamlar, vampirler, akromantulalar gibi çok tehlikeli yaratıklar yaşar. Yasak Orman, öğrencilere kesinlikle yasaktır. Çünkü orman sırlarla doludur ve çok iyi bilen birine bile tehlikeli olabilir. Aynı zamanda Ron'un babası Arthur Weasley'nin arabası ormana düşüp kaybolmuştur. 1. kitapta Harry, Malfoy ve Ron ile birlikte ceza olarak buraya gitmiştir. Bunun dışında 2. kitapta Aragog'u görmek için, 5. kitapta Grawp'u ziyaret etmek için ve 7. kitapta Voldemort ile yüzleşmek için oraya gitmiştir. Şatonun güney tarafında yer alan gölde çok sayıda sihirli yaratık yaşar. Hogwarts birinci sınıf öğrencileri okula ilk geldiklerinde kayıkla bu gölden geçerler. Gölde deniz halkı ve dev mürekkep balığı yaşar(deniz halkı dev mürekkep balığına düşmandır). Ayrıca Üçbüyücü Turnuvası'ndaki ikinci görev bu gölde yapılmıştır. Yasak ormanın kenarındaki bahçede bulunan tahtadan bir kulübedir. Hagrid burada yaşar. Kitaplarda tahtadan bir kulübe olarak tanımlasa da bu kulübe, ilk 5 filmde taştan gösterilmiştir. Quidditch maçlarının ve antrenmanlarının yapıldığı alandır. Bu sahada 50 fit yüksekliğinde 6 çember bulunur. Stadyum şeklinde olan bu yapının etrafında seyirciler için oturma yerleri de vardır. Hogwarts Ekspresi, Hogwarts Cadılık ve Büyücülük Okuluna gitmek isteyen öğrencilerin kullandığı trendir. Londra'da bulunan "King's Cross" istasyonunun 9¾ numaralı peronundan kalkar. Ekspres, yalnızca öğrencilerin Hogwarts'a gidiş ve dönüşlerinde hareket etmektedir ve başka güzergahda ya da başka bir amaçla kullanılmamaktadır. Ekspresi kaçıran öğrenciler başka yollarla (Harry Potter'ın da yapmış olduğu gibi) Hogwarts'a ulaşmak zorunda kalır. Harry Potter (karakter) Harry James Potter (31 Temmuz 1980) J.K. Rowling tarafından yazılmış Harry Potter serisinin baş karakteri olan kurgusal kahraman. James Potter ve Lily Evans'ın tek çocuğudur. Avada Kedavra lanetinden sağ kurtulan tek kişidir. Daha sonra Dursley ailesi tarafından büyütülmüştür. Hogwarts'a gitmiştir. Amerikan Book dergisinin Mart/Nisan 2002 sayısında yayımladığı En İyi 100 Kurgu Karakteri listesinde 85. sırada yer almıştır. Harry henüz bebekken, Sybill Trelawney tarafından onun ya Lord Voldemort'u yenecek kişi olduğu ya da Lord Voldemort tarafından öldürüleceği kehanetinde bulunulur. Kehanete göre Lord Voldemort, çocuğu dengi olarak işaretleyecek fakat çocuk, onun bilmediği bir güce sahip olacaktır. Kehanet çocuğun 7. ay ölürken Lord Voldemort'a üç kez karşı çıkmış olanlardan doğacağını söyler. Severus Snape, "dengi olarak işaretleyecek" kısmını duymaz ve kehaneti Lord Voldemort'a söyler. Lord Voldemort, Potterların evinin yerini Fidelius büyüsünün sır tutucusu olan James Potter'in en yakın arkadaşlarından olan Peter Pettigrew'dan öğrenir. Eve gider ve Harry'nin babasını öldürür. Fakat Harry'nin annesi, Harry'ye eski bir mısır büyüsü ile kendini feda ederek bir tür koruma sağlar ve Avada Kedavra Laneti Lord Voldemort'a geri döner. Lord Voldemort ölmez çünkü hortkulukları vardır. Bedeni ortalıktan kaybolur ve ruhu kaçarak Arnavutluk'taki bir ormana sığınır. Büyücü anne ve babasının gizemli bir şekilde ölümünden sonra Harry Potter, kendisine sığıntı gibi davranan akrabaları ile yaşamaya başlamıştır. Annesinin ve babasının trafik kazasında öldüğünü sanmakta ve hiçbir gerçeği bilmemektedir. 11. yaş gününde bir baykuş Harry'e yeşil renkte yazılmış bir mektup getirir. Evdekiler tarafından imha edilen mektubun aynıları daha sonraki günlerde de getirilmeye devam eder fakat Harry bir türlü mektubu okuyamamaktadır. Bu sıradışı olaylardan kurtulmak için denizin ortasında bir ada da bulunan bir eve bile taşınılır. Bir süre sonra Hagrid eve gelerek Harry'e gerçeği, babasının Lord Voldemort tarafından öldürüldüğünü, annesinin ise kendisini korumak için kendini feda ettiğini anlatır. Onun bir büyücü olduğunu ve Hogwarts Cadılık ve Büyücülük Okulu'nda okumaya hak kazandığını ifade eder. Buna inanamayan Harry bunca zaman yaşadığı olaylardan yola çıkarak okula gitmeye karar verir. Dursley Ailesi buna karşı çıksalar da yapabilecekleri herhangi bir şey yoktur. Harry, Hogwarts'a yolculuğunda Ron ve Hermione ile tanışır. Bunun yanı sıra bir de düşman kazanır, Draco Malfoy Hogwarts'a gelince Ron ve Hermione ile birlikte uzun araştırmalar sonucunda. Lord Voldemort'un ölümsüzlük ve her madeni altına çeviren bir taşı Felsefe Taşı Hogwarts'tan ele geçirip dirilmeye çalıştığını öğrenir. Profesör Snape'in Voldemort'a yardım ettiğini düşünür. Ancak bilmediği bir şey vardır, Profesör Snape, taşın bir koruyucusudur ve taşın orada kalması için elinden geleni yapar. Bu Arada boşluktan faydalanan Profesör Querriel ise Voldemort'un asıl yardımcısıdır ve taşı almaya çalışır. Voldemort, Querriel'in bedeninde parazit gibi yaşamaktadır, bu yüzden Voldemort / Querriel Harry'e dokunamaz.( Annesinin yaptığı sihir nedeniyle.) Dokunduğu anda kuma dönüşür ve ölür. Voldemort'un ruhu oradan uzaklaşır ve yeni bir çözüm arayışına girer. Harry, Dursley’ler ile uzun bir yaz geçirmek yeterince kötü değilmiş gibi bir de Hogwarts Cadılık ve Büyücülük Okulu'nda ikinci yılına başlamak için binmesi gereken treni kaçırır. Ron ile beraber okula ulaşmaları için tek aracın uçan bir araba olması ve onun da devasa bir söğüt ağacına çarpması Harry’nin başına geleceklerdir. Ancak tüm bu olanlar, Hogwarts’ın hayaletli koridorlarında o sonbahar olacaklarla karşılaştırıldığında çok önemsiz kalmaktadır. Duvarlardan gelen ürpertici fısıltıları sadece Harry duymaktadır. Fakat olanlardan tek endişelenen Harry değildir çünkü Hogwarts’da öğrenciler taşlaşmaya başlamıştır. Bu olayın sorumlusu Harry Potter olarak gösterilmektedir fakat onun bu olaylarla bir ilgisi yoktur. Parıltılı, büyük ve esrarengiz kelimelerle duvarda açıkça duyurulur: ""Sırlar Odası açıldı. Varis'in düşmanları, kendinizi kollayın."" Fakat bu tam olarak ne demektir? Harry, Hermione ve Ron, -hayatlarını tehlikeye atmak dahil- bu 50 yıllık ölümcül görünümlü esrârı çözmek için büyüyle yapılacak her şeyi yapmışlardır. Harry Potter ve Ronald Weasley kızlar tuvaletindeki Sırlar Odası'nın girişini bulmuştur. Ne yazık ki Hermione onlara yardım edememektedir çünkü o Basilisk'in gözüne dolaylı yoldan baktığı için taşlaşmıştır. Harry ve Ron Sırlar Odası'na uzun bir tünelden geçerek iner. Aşağı indiklerinde mağaranın tavanı çöker ve her yer taş altında kalır. Ron ile Gilderoy Lockhart taşların bir tarafında, Harry ise diğer tarafında kalır. Harry Ron'a taşları temizleyip yolu açmasını, o sırada da kendisinin Ginny'i kurtaracağını söyler. Harry oradan ayrılır ve karşısına üzerinde yılanlar olan büyük bir kapı çıkar. Harry, çatal dili kelimeler söyler ve kapı açılır. Oda uzunca bir odadır ve Harry, Ginny'nin yanına doğru koşar. O sırada karşısına günceden çıkmış Tom Riddle çıkar. Harry, ona Ginny'i kurtarmaları gerektiğini söyler. Tom ise Harry'i dinlemez, Ginny'nin güç kaybettikçe kendisinin güç kazandığını söyler ve Basilisk'i çağırır. Harry, Basilisk ile mücadele ederken Anka kuşu "Fawkes" gelir ve Basilisk'in gözlerini çıkarır. Ama Basilisk'in kulakları hâlâ duyabiliyordur ve Harry'ye dişini saplayarak onu yaralar. Ama Dumbledore, Fawkes ile Harry'e Seçmen Şapka'yı göndermiştir ve şapkanın içinde Gryffindor'un kılıcı vardır. Harry Basilisk'in üst çenesine kılıcı saplar ve yılan ölür. Kılıcı üst çenesine soktuğundan dolayı oradaki diş Harry'nin koluna saplanır. Tom, Harry'e kendisinin aslında Voldemort olduğunu ve Sırlar Odası'nı aslında Ginny Weasley'nin açtığını söyler.Önceden hedefi bulanıklar olsa bile şu anki hedefinin Harry olduğunu açıklar. Harry koluna saplanan yılanın dişini günlüğe saplar. Tom Riddle'ın günlüğünden gelen geçmişteki görüntüsü yok olur ve Ginny kurtulur. Harry eniştesinin kız kardeşini şişirdiği için, evden erken ayrılmıştır. Hızır otobüsü ile Çatlak Kazana gitmiş ve orada Bakanla görüşme yapmıştır. Harry okuldan atılmadan kıl payı kurtulmuştur.Tüm bunlar yaşanırken Harry, Azkaban'dan Sirius Black adlı seri katilin kaçtığını öğrenir. Okul o yıl ruh emiciler tarafında korunmaktadır ve bu yaratıklar Harry'i herkesten daha çok etkilemektedir. Bunun üzerine Harry babasının en yakın arkadaşı olan Profesör Remus Lupin'den yardım ister ve patronus büyüsünü öğrenir. Harry okulun 3. yılında aynı zamanda babası ve arkadaşlarının yarattığı Çapulcu Haritası'nı Fred ve George Weasley'den hediye olarak alır. Harry aynı gün Black'in babasını en yakın arkadaşı ve vaftiz babası olduğunu öğrenir. Bu onu yıkmıştır çünkü Black, ailesinin yerini Voldemort'a söyleyen kişidir. Sirius Black'in Asıl katil olmadığını ve öldüğü sanılması için Peter Pettigrew'un parmağını kopartarak 13 yıl Weasley ailenin evcil faresi olarak saklanan Petter Pettigrew olduğu Profesör Remus Lupin çapulcu haritasından anlaşılır. Remus Lupin Kurtadamdır ve de o gece dolunay olduğundan kurtadama dönüşür, dönüşüm gerçekleşirken Petter Pettigrew kaçar. Olaylardan sonra Sirius kuleye kapatılır. Dumbledore'nin yardımıyla Harry Hermione ile birlikte zaman döndürücüyü kullanarak geçmişe gider ve Sirius ile Şahgagayı kurtarırlar. Harry Potter ve Ateş Kadehi'nde, Hogwarts'da 3 büyücülük okulu arasında "Üç Büyücü Turnuvası" düzenlenir. Diğer iki okul Beauxbatons Akademisi ve Durmstrang Enstitüsü'dür. Daha sonra her okuldan 3 şampiyon turnuvaya katılmak üzere seçilir. Fakat yaşı tutmadığı ve kendi ismini Ateş Kadehi'ne atmadığı halde Harry de 4. yarışmacı olarak gizemli bir şekilde turnuvada yarışmaya hak kazanır. Şampiyonlar turnuva boyunca üç tehlikeli görevle yüzleştirilirler. Birincisi ejderha ile karşılaşmak (Harry çekilen kura sonucu Macar Boynuzkuyruk adlı siyah ejderha ile karşılaşır. Ve onu iyi Quidditch yeteneğiyle alt eder.), ikincisi Karagöl'ün deniz halkının rehinelerini bir saat içinde kurtarmak iken sonuncusu labirentten kupayı bulup almaktır. Son görevde Hogwarts şampiyonu Cedric Diggory ve Harry birbirlerine yardım ederler ve bu yüzden eşitlik için kupaya aynı anda dokunurlar. Dokunmalarıyla kupanın bir anahtar olduğu anlaşılır. Harry ve Cedric, Voldemort'un beklemekte olduğu Little Hangleton mezarlığına geçerler. Voldemort'un emri ile yardımcısı Peter Pettigrew, Cedric'i öldüren lanet Avada Kedavra ile öldürür. Voldemort'un babası Tom Riddle'ın mezar taşına bağlanan Harry, Voldemort'un yeniden vücut bulma törenini izlemeye ve bu törene zorla alınan kanıyla katılmaya zorlanır. Voldemort yeniden vücut bulur ve Harry ile düello yapmaya başlar. Düelloda Harry ve Voldemort'un asaları, "Priori Incantatem" denilen bir büyüyle kilitlenir. Kilidin açılmasıyla zaman kazanan Harry, Cedric'in ölü bedenini de alarak anahtara koşar ve Hogwarts'a geri döner. "Çok özlü iksir"le Karanlık Sanatlara Karşı Savunma öğretmeni Deligöz Moddy'nin kılığına giren Voldemort'un hizmetkarı Barty Crouch Jr'un her şeyi planladığı yani Ateş Kadehi'ne Harry'nin adını koyduğu anlaşılır. Dumbledore tarafından çağrılan Sihir Bakanı Cornelius Fudge, beraberinde getirdiği ruh emiciye sahip çıkamayarak Barty Crouch Jr, ruh emicinin öpücüğü ile ruhu emilmiştir. Harry Potter ve Zümrüdüanka Yoldaşlığı'nda Harry, yaz tatili için teyzesi ve eniştesi ile birlikte kalırken ruh emicilerin saldırısına uğrar. Harry kendisini ve kuzeni Dudley'i koruyabilmek için bir Patronus büyüsü yapar. Bu olaydan hemen sonra Harry, teyzesinin komşusu Arabella Figg'in bir kofti olduğunu ve Dumbledore tarafından kendisini korumak için görevlendirildiğini öğrenir. "Genç Yaşta Büyücülüğün Makul Kısıtlanması Kararnamesi"'nden dolayı Sihir Bakanlığı, Harry'i bir duruşmaya çağırır ve belki de Harry Hogwarts'dan atılacaktır. Dumbledore Harry'i, vaftiz babasının Grimmauld Meydanı 12 Numara'daki evine aldırır. Bu ev aynı zamanda Zümrüdüanka Yoldaşlığı'nın gizli karargâhıdır. Harry mahkemede aklanır ve Hogwarts'a geri döner. Dumbledore'un tüm karşı çıkışlarına rağmen sihir bakanı Cornelius Fudge, Dolores Umbridge'ı okula Karanlık Sanatlara Karşı Savunma dersi öğretmeni olarak atar. Dolores Umbridge aynı zamanda bakanlığın casusudur. Daha sonra Umbridge'e okul kurallarını keyfine bağlı olarak değiştirme yetkisi verilir. Harry, Hermione'nin teşviğiyle bazı öğrencilere gerçek savunma sihrini öğretmeye başlar. Bu öğrenciler kendilerini "Dumbledore'un Ordusu(DO)" olarak adlandırırlar. Voldemort Harry'nin zihnine Sirius'un bakanlık binasında işkence gördüğüne dair yanlış görüntüler nakleder. Bunun üzerine Harry ve Dumbledore'un Ordusu elemanlarından Hermione Granger, Ron Weasley, Ginny Weasley, Neville Longbottom ve Luna Lovegood Sirius'u kurtarmaya giderler. Öğrenciler, Voldemort'un ölüm yiyenleri tarafından Esrar Dairesi'nde kurulan tuzağa düşerler. Zümrüdüanka Yoldaşlığı üyelerinin yardımı zamanında yetişmesine rağmen Sirius, kuzeni Bellatrix Lestrange tarafından öldürülür. Voldemort ortaya çıkar ve Harry'ye ölümcül lanetler gönderir. Fakat Dumbledore da doğru zamanda ortaya çıkar ve Harry'yi korur. Voldemort, Bellatrix Lestrange ile birlikte ortadan kaybolur fakat Sihir Bakanlığı artık Voldemort'un döndüğüne inanmış ve Harry ile Dumbledore temize çıkmıştır. Ayrıca sonunda Dumbledore Harry'e kehaneti açıklar. Harry Potter ve Melez Prens'te Voldemort'un geri dönüşünü Sihir Bakanlığı'nın da kabul etmesiyle artık insanlar Harry'yi "Seçilmiş Kişi" diye çağırmaya başlarlar. Bu arada Harry kendisine vaftiz babası Sirius'tan miras kaldığını öğrenir. Bu mallar, Zümrüdüanka Yoldaşlığı'nın gizli karargâhı olan Grimmauld Meydanı'ndaki, Black ailesinin evi ve yarı deli ev cini Kreacher'dır. Harry, Profesör Snape'in Karanlık Sanatlara Karşı Savunma öğretmeni olduğu duyurulduğunda afallar. Snape'in yerini, Harry'nin farkında olmadan öğretmenlik yapması için ikna ettiği Horace Slughorn doldurur. Bu bir bakıma Harry'nin faydasına olmuştur çünkü Slughorn, Harry'i Snape'in istediğinden daha düşük bir S.B.D. (Sıradan büyücülük düzeyi) puanı ile F.Y.B.S (Feci Yorucu Büyücü Sınavları) İksir sınıfına kabul eder. Böylece Harry seherbaz olabilmesi için gereken dersleri alabilir (Harry'nin gelecekte yapmayı düşündüğü tek meslek seherbazlıktır. Hakkındaki kehaneti de duyduktan sonra kendisi için karanlık büyücülerle savaşmaktan daha uygun bir meslek olamayacağını düşünmektedir.). Profesör Slughorn, Harry'e kullanılmış bir iksir kitabı verir ki bu kitabın sahibi "Melez Prens"'tir. Kitapta iksirlerle ilgili el yazısıyla yazılmış küçük notlar Harry'nin başarılı iksirler yapmasını ve ödül olarak küçük bir şişe Felix Felices (şans iksiri) kazanmasını sağlar. Dumbledore, Harry'e özel dersler vermeye başlar. Aslında bu dersler, düşünseli ile Voldemort'la ilgili anılara yapılan yolculuklardır. Dumbledore, Voldemort'un ölümsüz olabilmek için ruhunu 7 parçaya bölerek onları Hortkuluk denilen bazı nesnelere yerleştirdiğini tahmin etmektedir. İki hortkuluk imha edilmiştir (Tom Riddle'nin günlüğü ve Marvoldo Gaunt'un yüzüğü). Bu arada gelişen olaylarla Harry Melez Prens'in Severus Snape olduğunu öğrenir. 3. hortkuluk Salazar Slytherin'e ait olan bir madalyondur ve iyi korunan bir mağarada gizlenmiştir.İçi gizemli bir sıvıyla dolu bir kabın dibindedir ve madalyona ulaşmak isteyen kişinin bu sıvıyı içmesi gerekmektedir. Dumbledore sıvıyı içer ve çok güçsüz ve yorgun düşer. Sonunda bir madalyon ve kendine R.A.B. diyen birinden kısa bir not bulurlar. Harry, Dumbledore'u da alarak hızla oradan uzaklaşır. Dumledore'un iyileşebilmesi için Snape'in ona bir iksir hazırlaması gerekmektedir. Okula vardıkarında Draco Malfoy'un yardımı ile okula sızan ölüm yiyenlerle karşılaşırlar ve Snape, Dumbledore'u öldürüp ölüm yiyenlerle birlikte okuldan ayrılır. Harry ele geçirdikleri madalyonu yok etmeye çalışır fakat bu sadece bir taklittir, gerçek madalyon ise R.A.B.'dedir. Aynı zamanda bu kitapta Ginny ile de çıkmışlardır fakat Dumbledore öldükten sonra ayrılmışlardır. Serinin son kitabında Harry, Hogwarts'a gitmez ve en iyi arkadaşları Ron ve Hermione ile birlikte Hortkulukların peşine düşer. Bu esnada büyücülük dünyası savaş halindedir ve her gün yeni bir kayıp veya ölüm haberi duyulmaktadır. Voldemort ise kendini tamamen Harry Potter'ı öldürmeye odaklamıştır ve her yerde onu aratmakta, bulduğu anda da aman vermeden saldırmaktadır. Harry, Dumbledore'un kendisine bıraktığı işaretlerden yararlanarak Ölüm Yadigarları'nı keşfetmiştir ve bu yadigarlara sahip olunca Voldemort'u yenebileceğini düşünmeye başlamıştır. Yadigarlar ile Hortkuluklar'dan hangilerini araması gerektiği konusunda ikisi arasında sıkışıp kalmıştır. Bu arada esrarengiz biri, sürekli olarak Harry ve arkadaşlarına kendini göstermeden yardım etmektedir. Kitap, seride en fazla karakterin öldüğü bölümdür. Bu bölümle birlikte Harry ve Voldemort kehanetin öngördüğü üzere son kez bir düelloya tutuşmakta ve sadece biri sağ kalmaktadır. Ayrıca Severus Snape ile ilgili gerçekler de yine bu kitapta ortaya çıkmaktadır. Harry Potter 19 yıl sonra Ginny Weasley ile evlenmiştir. James Sirius, Albus Severus ve Lily Luna adında 3 çocukları olmuştur. Kitapta Albus'a seçmen şapkanın onu hangi bölüme nasıl seçtiği anlatılır. 8 Harry Potter filmi 2001-2011 yılları arasında gösterilmiş, Harry Potter karakteri İngiliz aktör Daniel Radcliffe tarafından canlandırılmıştır. Radcliffe, yapımcı David Heyman tarafından 2000 yılında Londra'da Stones in His Pockets oyununu oynarken keşfedildi. Harry Potter rolü, Daniel Radcliffe için oldukça kazançlı olmuş, Radcliffe 17 milyon euronun üzerinde para kazanmıştır. Annesi, Muggle doğumlu olan Lily Evans, babası ise Peverell soyundan gelen James Potter'dır.İkisi de yetkin ve becerikli büyücülerdir. Anne ve babası öldükten sonra Hogwarts'a başlayana kadar annesi Lily Jenny Evans'ın kardeşi teyzesi Petunia , eniştesi Vernon ve oğulları Dudley ile birlikte yaşamıştır. Dudley ile aynı yaşta olup birbirlerinin en büyük olmasa da büyük rakipleridirler. Harry sürekli Dudley ve arkadaşları (nam-ı diğer çetesi) tarafından haksızlığa uğrar. Avrupa Güvenlik ve İşbirliği Teşkilatı Avrupa Güvenlik ve İşbirliği Teşkilatı ("AGİT"), "Avrupa Güvenlik ve İşbirliği Konferansı" (AGİK) adı altında 1970'li yılların başında soğuk savaş koşullarındaki Avrupa’nın bölünmüşlüğüne son verilmesi, güvenlik ve istikrarın sağlanması ve katılan devletler arasında bu amaca yönelik iş birliğinin geliştirilmesi düşüncesiyle kurulmuş teşkilattır. AGİT’in görevi Doğu ve Batı arasında çok taraflı bir müzakere ve diyalog forumu olarak belirlenmiştir. 1975'ten 1990’a kadar AGİT, yeni yükümlülüklerin ele alındığı ve uygulamaların gözden geçirildiği bir dizi konferans ve toplantılar şeklinde devam etmiştir. 1990 yılında yapılan Paris Zirvesi soğuk savaş sonrası dönemde ortaya çıkan tehlikeleri karşılamayı amaçlayan bir kurumsallaşmanın başlangıcını işaret etmiştir. Avrupa’da güvenlik ve istikrar, 1950’lerin ortasından itibaren Doğu Bloku tarafından ortaya atılan bir fikirdir. Almanya’nın bölünmüşlüğü ve Berlin sorunu soğuk savaş döneminde Avrupa’nın sınırlarını yasallaştırma girişimine neden olmuştur. Bu çerçevede 1955’lerde Varşova Paktı tarafından yapılan Avrupa güvenliği anlaşma önerisi Batılılar tarafından kabul edilmemiştir. Doğu Blokunun bu yöndeki önerileri 1970'lerin başında ABD ile SSCB arasında imzalanan SALT 1 Andlaşması ve Batı Almanya’nın, Polonya ve Çekoslovakya ile olan Doğu sınırlarını tanıması ve Doğu Almanya ile ilişkiye girmeyi kabul etmesi sonucu meydana gelen yumuşama ortamı ile değer kazanmaya başlamıştır. Bu koşullarda Batı Avrupa güvenliği konusunda görüşmelere girişmeyi kabul etmiştir. Avrupa Güvenlik ve İşbirliği Konferansı, 15 Ocak 1973 tarihinde Helsinki’de çalışmalarına başlamıştır. İki yılı aşkın bir süre devam eden konferans 1 Ağustos 1975'te Helsinki Nihai Senedi ’nin 33 Avrupa ülkesi ile ABD ve Kanada tarafından Devlet ve Hükûmet Başkanları düzeyinde imzalanmasıyla sonuçlanmıştır. 35 imzacı devlet arasındaki ilişkilere rehberlik edecek 10 temel ilke ortaya konmuştur. Bunlar: AGİT’in temelini oluşturan Helsinki Nihai Senedi’nde; katılımcı devletlerin karşılıklı ilişkilerinde izleyecekleri temel ilkelerdir. Bunların başında devletlerin egemen eşitliği, sınırların dokunulmazlığı, içişlerine karışmama, toprak bütünlüğüne ve insan haklarına ve temel özgürlüklere saygı yer almaktadır. İnsan hakları ve temel özgürlüklere saygının, güvenliğinde bir unsuru haline getirilmesi, Sovyetler Birliği’nin ve komünist sistemin çözülmesinde etkili bir araç olmuştur. Helsinki Nihai Senedi üç temel bölüme ayrılmıştır: Nihai Sened, siyasi diyaloğu sürdürmek, iş birliğini geliştirmek için yeni standart ve normlar koyacak AGİT andlaşmalarının uygulanmasını gözden geçirecek düzenli olarak izleme toplantıları düzenlenmesini de karara bağlamıştır. İzleme toplantıları Belgrad, Madrid ve Viyana'da yapılmıştır. Bu toplantılara katılan devletler, insan hakları ve devletler arasında güveni artırıcı önlemler konusunda yeni yükümlülükleri kabul etmişlerdir. Bu toplantılara ilave olarak demokratik kurumlar, insan hakları, sorunların barışçıl çözümü, çevre, medya, bilim, kültür ve ekonomik iş birliği gibi spesifik konularda uzmanlar toplantısı gerçekleştirilmiştir. Helsinki toplantısından sonra AGİT diplomatik bir konferans olmaktan ileri gitmemiştir. Bu konferansı esnek tutabilmek için daimi bir yapılanmaya gidilmemiş, 1989-1990 yılarında devletler, AGİT organlarının oluşturulması gerektiği üzerinde anlaşmışlardır. 1970-1980 yılları arasında AGİT’in en büyük avantajı sorunlara kapsamlı yaklaşma yeteneği olmuştur. AGİT insan hakları ile genel güvenlik ve iş birliği arasındaki bağa önem vermiştir. Bu nedenle AGİT kendi vatandaşlarının temel özgürlüklerini sistematik olarak ihlâl eden devleti uluslararası alanda güvenilemeyen ve hatta diğer ülkelerinin güvenliklerine potansiyel bir tehdit olarak değerlendirmiştir. Nihai Senet “sosyalist” sistemi ortadan kaldırıcı sihirli bir formül taşımamaktadır. AGİT kompleks ve kapsamlı bir sürecin bir unsuru olarak görülmüştür. AGİT’in sağladığı gelişmeler değişen gerçekliğin bir sonucudur. AGİT Varşova Paktı ülkelerinde yaşanan demokratik değişikliklere moral desteği ve siyasi bir platform sağlamıştır. Nihai Senet, uluslararası hukuk açısından bağlayıcı bir belge olarak görülmemekte, siyasi bağlayıcılığı bulunduğu ileri sürülmektedir. AGİT’in Nihai Senet’te ifadesini bulan, güvenlik, insani boyut ve ekonomik konulardan ilk ikisi büyük bir gelişme göstermiştir. AGİT'e taraf devletler arasında itimadın geliştirilmesi ve askerî faaliyetlerde şeffallığın sağlanması ve böylece askerî çatışma tehlikesinin giderilmesi düşüncesiyle kabul edilen güven ve güvenlik artırıcı önlemler Nihai Senet'te yer almış ve bunlar daha sonra Avrupa Silahsızlanma Konferansı (1986) ve Güven ve Güvenlik Artırıcı önlemler müzakerelerinin temelini oluşturmuştur. Bu sürecin en önemli sonucu Avrupa’da Konvansiyonel Silahlı Kuvvetler Andlaşması’nın imzalanmasıdır. II. Dünya Savaşı'ndan sonra Avrupa'da meydana gelen bloklaşmanın koşullarında başlatılan AGİT süreci, 1975 yılından soğuk savaş bitimine kadar Doğu-Batı ilişkilerinin en önemli forumu haline gelmiştir. AGİT süreci bu dönemde Doğu ile Batı arasında bir ölçüde sürtüşme ve çatışma forumu niteliğinde cereyan ederken, Sovyetler Birliği'nin dağılması ve Doğu Avrupa'daki demokratikleşme hareketlerinin başladığı 1989'dan itibaren farklı bir niteliğe bürünmüştür. Bu tarihten sonra AGİT toplantılarında, çatışma ve sürtüşmelerin yerini önemli ölçüde iş birliği ve diyalog almıştır. AGİT geleneksel bloklararası siyasetin geride kalmaya başlamasıyla ortaya çıkan geçiş dönemine uygun, geniş katılımlı, çok boyutlu ve tecrübe edilmiş bir sürece dayanan yeni bir düzenin kurulmasına yardımcı olabilecek bir forum olarak görülmüştür. Arnavutluk, Andorra, Ermenistan, Avusturya, Azerbaycan, Belarus, Belçika, Bosna Hersek, Bulgaristan, Kanada, Hırvatistan, Kıbrıs, Çek Cumhuriyeti, Danimarka, Estonya, Finlandiya, Fransa, Gürcistan, Almanya, Yunanistan, Macaristan, İzlanda, İrlanda, İtalya Kazakistan, Kırgızistan, Letonya, Lihtenştayn, Litvanya, Lüksemburg, Makedonya, Malta, Moldova, Monako, Karadağ, Moğolistan, Hollanda, Norveç, Polonya, Portekiz, Romanya, Rusya, San Marino, Sırbistan, İspanya, Slovakya, Slovenya, İsveç, İsviçre, Tacikistan, Türkiye, Türkmenistan, Ukrayna, İngiltere, ABD, Özbekistan ve Vatikan. Karadeniz Ekonomik İşbirliği Karadeniz Ekonomik İşbirliği Örgütü (KEİÖ) ("İngilizce Black Sea Economic Cooperation Organization") 25 Haziran 1992 tarihinde İstanbul'da düzenlenen zirvede imzalanan anlașma ile kurulan ve Karadeniz havzasındaki ülkelerin ekonomik iş birliğini amaçlayan uluslararası kuruluştur. Kurucu Ã¼yeler Sonradan katılan üyeler : Üyelik başvurusu kabul edilmeyen ülkeler Sırbistan-Karadağ ve Makedonya’nın üyelik müzakereleri 2002 yılında başladı. 2003 yılındaki Erivan zirvesine Sırbistan-Karadağ ve Makedonya davet edildi. Makedonya’nın üyelik başvurusu Yunanistan’ın vetosu (Makedonya adlandırma sorunu) nedeniyle reddedildi. Sırbistan-Karadağ 2004 yılında düzenlenen Bakü zirvesinde örgüte katıldı. 2006 yılındaki bölünmeye rağmen Sırbistan hala örgüt üyesi olarak kabul edilirken, Karadağ'ın statüsü ortak olarak değiştirildi. Kıbrıs Cumhuriyeti’nin üyelik başvurusu ise Türkiye’nin vetosu (Kıbrıs sorunu) nedeniyle kabul edilmedi. Karadeniz Ekonomik İşbirliği fikri, 1980'li yılların sonunda Doğu Avrupa Ülkeleri ve Sovyetler Birliği'ndeki değişim sürecinin hızlandığı bir dönemde doğmuştur. Hammadde ve enerji kaynakları yönünden çok zengin olan eski Sovyetler Birliği'nde savunma ve uzay sanayi gibi alanlara yatırım yapılmış, buna karşılık başta tüketim malları olmak üzere insana yönelik yatırımlar ihmal edilmiştir. Türkiye ise eski Sovyetler Birliği'nin çok fazla ihtiyaç duyduğu ve Batı ülkelerinde pazarlamada güçlük çekebileceği gıda ve tüketim mallarına sahip bulunmaktadır. Sanayileşmede önemli bir aşama kaydeden ve yeni bir atılıma hazırlanan Türkiye yanıbaşındaki bu hammadde ve enerji kaynaklarına, eski Sovyetler Birliği ise gıda ve tüketim mallarına ihtiyaç duymaktadır. Bütün bu yeni koşullar Karadeniz Havzası'ndaki diğer ülkeler için de geçerlidir. Üstelik Sovyetler Birliği'nde birçok Türk Cumhuriyetleri'nin bulunması, ilişkilerin geliştirilmesinde temel etken olabilmektedir. Değinilen tüm bu gelişmeler, Türkiye ile Karadeniz'e kıyısı olan ülkeler arasında ekonomik iş birliği ve bölgesel bütünleşme girişimi için uygun bir ortam oluşturmuştur. KEİ fikri böyle bir ortamda ortaya atılmıştır. KEİ, dünyada küreselleşme ve bölgesel düzeyde uluslararası bütünleşme yönünde, siyasal ve ekonomik alanda yeniden yapılanma sürecinin bir ürünüdür. Doğu Avrupa'da, ekonomik boyutta serbest piyasa ekonomisine ve siyasal boyutta çoğulcu demokrasiye geçiş sürecinin yarattığı ortamda, konumunu ve zamanlamasını bulan KEİ fikri, öncülüğünü Türkiye'nin yaptığı bir bölgesel ekonomik iş birliği girişimidir. Başlangıçta KEİ'nin amacının Karadeniz'e kıyısı olan ülkeler arasında aşamalı olarak bir "serbest ticaret bölgesi" kurulması olduğu belirtilmiş, ancak daha sonra yapılan toplantılarda bu girişimin "ekonomik iş birliği" çerçevesinde değerlendirilmesi gereken bir girişim olarak nitelendirilmiştir. KEİ'nin ilk kurucu üyeleri Karadeniz'e kıyısı olan Türkiye, eski Sovyetler Birliği, Romanya ve Bulgaristan'dır. Sovyetler Birliği'nin dağılması üzerine, Bağımsız Devletler Topluluğu olarak Rusya, Ukrayna, Azerbaycan, Moldova, Gürcistan ve Ermenistan kurucu üye sıfatıyla katılmışlardır. Daha sonra Karadeniz'de kıyısı olmayan Yunanistan ve Arnavutluk kurucu üye olarak katılmıştır. KEİ ile ilgili ilk toplantı Türkiye'nin girişimi ile 19 Aralık 1990'da Ankara'da yapılmıştır. Türkiye, eski Sovyetler Birliği, Romanya ve Bulgaristan'ın resmî delegelerinin yanı sıra, eski Sovyetler Birliği Heyeti içinde; Azerbaycan, Gürcistan, Moldova ve Ermenistan Cumhuriyetleri'nin Dışişleri Bakan Yardımcıları yer almıştır. Toplantıda taraflar, Türkiye tarafından hazırlanan ve önerilen iş birliğinin temel prensiplerini kapsayan taslak üzerinde çalışmışlar, sonuç bildirgesinde "Karadeniz Ekonomik İşbirliği" nin kurulmasında anlaşmaya vardıklarını resmen açıklamışlardır. 12-13 Mart 1991 tarihlerinde Bükreş'te, 23-24 Nisan 1991 tarihlerinde Sofya'da uzman düzeyinde toplantılar yapılmıştır. Bu toplantılarda KEİ'nin amaçları ve prensipleri üzerinde ortak bir anlaşmaya varılmıştır. 11-12 Temmuz 1991 tarihlerinde yapılan toplantıda, KEİ Anlaşması metni üzerindeki çalışmalar sonuçlandırılarak, imzaya hazır hale getirilmiştir. Moskova toplantısında taraflar, KEİ Anlaşması'nın yakın bir gelecekte Türkiye'de yapılacak bir toplantıda imzalanması konusunda anlaşmaya varmışlardır. 3 Şubat 1992 tarihinde Türkiye'de; Türkiye, Rusya Federasyonu, Romanya, Azerbaycan, Ermenistan, Gürcistan ve Moldova Bakan düzeyinde, Ukrayna ve Bulgaristan ise Dışişleri düzeyinde katılarak, KEİ ile ilgili temel belgeyi parafe etmişlerdir. KEİ Anlaşması, 25 Haziran 1992 tarihinde İstanbul'da düzenlenen Zirve Toplantısı'nda dokuz üye ülkenin yanı sıra, Yunanistan ile Arnavutluk'un da kurucu üye olarak katıldığı on bir ülkenin devlet veya hükûmet başkanları tarafından imzalanarak, resmen işlerlik kazanmıştır. KEİ, bundan böyle hükûmetler boyutunun yanı sıra, parlamenterler, özel sektörler, belediyeler ve hatta hükûmetler dışı kuruluşlar boyutuyla; çalışma organları, usulleri ve yöntemleriyle; bankası, İstatistik Veri ve Ekonomik Bilgi Değişimi Koordinasyon Merkezi'yle somut projeleri sonuçlandırabilecek temel öğelere sahip olmuş bulunmaktadır. KEİ'nin uluslararası kimliği de giderek ağırlık kazanmıştır. Karadeniz Ekonomik İşbirliği'ni uluslararası bir örgüte dönüştüren KEİB Anlaşması, 5 Haziran 1998 tarihinde Yalta'da imzalanmıştır. KEİ, imzalanan anayasa ile bölgesel bir ekonomik teşkilata dönüşerek adı, Karadeniz Ekonomik İşbirliği Teşkilatı olmuştur. Yasayla kurumsallaşma dönemini kapatan KEİ, bundan sonra da program ve proje uygulamasına geçecektir. KEİ'nin kuruluş aşamasındaki hazırlık çalışmalarında temel amaç olarak Katılan Devletler'in coğrafi yakınlıklarından ve ekonomilerinin birbirlerini tamamlayıcı özelliklerinden yararlanılarak ticari, ekonomik, bilimsel ve teknolojik iş birliğini geliştirmeleri ve Karadeniz Bölgesi'nin bir barış, iş birliği ve refah bölgesi haline gelmesi öngörülmektedir. Bu temel amaç doğrultusunda kısa dönemde bölge ülkeleriyle iş birliği için uygun ortam oluşturulması ve taraflar arasında mal ve hizmet ticaretinin arttırılması öngörülmüştür. Uzun dönemde ise amaç; bölge ülkeleri arasında ekonomik ilişkileri daha fazla geliştirebilmek için kişilerin, malların, sermayenin ve hizmetlerin serbest dolaşımını sağlamaktır. Bu amaçların gerçekleştirilmesi için uzun dönemde, aşamalı olarak Katılan Devletler arasında bir serbest ticaret bölgesinin kurulması amaçlanmıştır. Karadeniz Ekonomik İşbirliği'ne Katılan Devletler, gerekli hükûmetler arası, parlamentolar arası, iş çevreleri arası ve finansal birimleri içine alan etkileyici bir organizasyon yapısı ortaya koymuştur. KEİ, bu yapı içinde, Katılan Devletler'in Karadeniz Ekonomik İşbirliği'ne ilişkin görüşlerini ve konumlarını koordine ve senkronize eden ve bürokratik olmayan, etkili bir araç halinde çalışacak tüm olanaklara sahip olmuştur. Hükûmetlerarası birimler, Katılan Devletler'in Dışişleri Bakanları Toplantısı (DİBT)'nı, alfabetik sıraya göre seçilen ve altı ayda bir değişen Dönem Başkanı'nı, Üst Düzey Görevliler Toplantısı'nı, Çalışma Grupları'nı ve uzmanlardan oluşan geçici Özel Çalışma Grupları'nı içine almaktadır ve bu gruplar, Dışişleri Bakanları Toplantıları'nda oluşturulan ve KEİ faaliyetlerini ilgilendiren, somut konularda çalışmalar yürüten yan organlardır. Bilim ve Teknoloji Konusunda İşbirliği, Bankacılık ve Finans,İstatistik Veri ve Ekonomik Bilgi Değişimi, Ulaştırma, Ticaret ve Endüstriyel İşbirliği, İletişim, Çevre Koruma, Turizm alanında İşbirliği, Tarım ve Tarımsal Sanayi, Yasalara İlişkin Bilgi, Enerji DİBT tarafından alınan bir karar gereğince, merkezi İstanbul'da bulunan KEİ Uluslararası Daimi Sekreteryası kurulmuştur. Başlıca görevleri arasında, DİBT için gündem taslaklarının hazırlanması, Katlımcı Devletler tarafından verilen belgelerin dağıtımı, KEİ Toplantılarına idari destek sağlanması ve KEİ belgelerine ait arşiv hizmetlerinin yerine getirilmesi gibi konular bulunmaktadır. Parlamentolar arası birim 1993 yılında Arnavutluk, Ermenistan, Gürcistan, Moldova, Romanya, Rusya Federasyonu, Türkiye ve Ukrayna temsilcilerinin KEİ Parlamenter Asamblesi (KEİPA) kurulmasına karar vermesi üzerine faaliyete geçmiştir. 26 Şubat 1993 tarihlerinde İstanbul'da imzalanan bir deklarasyon ile KEİPA oluşturulmuştur. Amaçları şunlardır; Karadeniz Ekonomik İşbirliği Zirve Deklarasyonu amaçları doğrultusunda oluşturulan Karadeniz Ekonomik İşbirliği Konseyi (KEİK), KEİ'ye Katılan Devletler'in iş çevrelerini temsil etmektedir. 31 Ağustos 1992 tarihinde İstanbul'da yapılan toplantıda, KEİ Ülkeleri özel sektörleri arasında bir mekanizmanın merkezinin İstanbul'da olması kararlaştırılmıştır. KEİK, iş konseyi sistemi üzerinde, on bir taraf ülke arasında ticari ve sınai iş birliğini geliştirme amacına yönelik olarak çalışmaktadır. KEİ'nin finansal birimi, Karadeniz Ticaret ve Kalkınma Bankası'dır. KEİ Ticaret ve Kalkınma Bankası'nı kuran anlaşma, 30 Haziran 1994 tarihinde Tiflis'te yapılan KEİ Dışişleri Bakanları 4. Toplantısında Türkiye tarafından imzalanmış, 25 Temmuz 1996 tarihli 4150 sayılı kanun ile de Türkiye tarafından onaylanması uygun bulunarak kuruluş çalışmalarını tamamlamış ve Selanik şehrinde genel merkezini açımıştır. Banka, ortak bölgesel projeleri geliştiren finansmanı sağlayan ve gerçekleştiren ve Katılan Devletler'e gerekli parasal kaynakları sağlayan ana mekanizma fonksiyonunu yerine getirmektedir. Karadeniz Ticaret ve Kalkınma Bankası, KEİ örgütsel yapısı içinde önemli bir finansal destek oluşturmaktadır. Banka'nın üyeleri, KEİ ülkeleri temsilcileri ile uluslararası banka ve finansman kuruluşlarından oluşur. En yüksek karar alma organıdır. Altı ayda bir olmak üzere, yılda iki defa mutabakat sağlanan yerde toplanmaktadır. İlk iki dönem başkanlığını Türkiye yapmıştır. Daha sonraki başkanlıklar ise alfabe sırasına göre yapılmaktadır. Dışişleri Bakanları Konseyi, KEİ’nin işleyişi, alt organların kurulması çalışmalarının yönlendirilmesi ve kararların değerlendirilmesi, gözlemci statüsü tanınması ile ilgili kararların alınması, iç tüzüğün kabul ve değiştirilmesi konularında yetkilidir. Aksine karar alınmadıkça oturumları kapalıdır. Yüksek Yöneticiler Komitesi ve Merkezi İstanbul’da olan Uluslararası Daimi Sekreterya Dışişleri Bakanları Konseyi’ne bağlı alt organlardır. KEİ’nin Uluslararası Daimi Sekreteryasının, 10 Aralık 1992 tarihinde Antalya’da yapılan KEİ Dışişleri Bakanları Toplantısında kurulması kararlaştırılmıştır. Sekreterya 3 Mayıs 1993 tarihinde faaliyete başlamıştır. Sekreteryanın başında bir direktör bulunmaktadır ve bu direktör dönem başkanına karşı sorumludur. Dışişleri Bakanları Konseyine bağlı çalışma grupları oluşturulmuştur. Bu gruplar şunlardır: Çalışma grupları somut projeler üzerinde çalışmalarını sürdürmektedir. Örneğin, Ulaşım ve İletişim Çalışma Grubu, Karadeniz Bölgesi Ulaşım Şebekesi Master Planının yapılarak Avrupa ve Asya Ulaşım Şebekelerine bağlantılarını tespit etmek ve KEİ üyesi ülkeler arasında iletişim bağlantıları kurmak amacına yönelik olarak faaliyet göstermektedir. 26 Şubat 1993 tarihinde Bulgaristan ve Yunanistan dışındaki KEİ üyesi ülkelerin katılımlarıyla kurulmuştur. 1995 yılında Yunanistan da KEİPA’ya tam üye olmuştur. KEİPA’nın amaçları, KEİ üyesi ülkelerin devlet ve hükûmet başkanları zirvesinde ve Dışişleri Bakanları Konseyinde alınan kararların uygulanabilmesi için gerekli yasal düzenlemelerin yapılmasını sağlamak, KEİ’nin ülkü ve hedeflerinin üye ülkelerin halkları tarafından benimsenmesi için çalışmalarda bulunmak, parlamenter demokrasinin gelişmesine katkıda bulunmak, uluslararası kuruluşlarla KEİ ülkeleri arasındaki iş birliğini geliştirmek şeklinde özetlenebilir. KEİPA’nın en yüksek karar alma organı Genel Kuruldur. Genel Kurul, üye ülkelerin nüfusları esas alınarak hesaplanan sandalye sayısına göre belirlenen 70 temsilciden oluşmaktadır. Türk grubu 9 üyeden oluşmaktadır. Başkanlık, bir yıllık dönemler itibarıyla, üye ülkelerin parlamento başkanlarınca rotasyon usulüne göre yürütülür. KEİPA’nın üye ülkelerin delegasyon başkanlarından oluşan bir de Daimi Komitesi vardır. Bu komite, Asamble kararlarının uygulamasını izler, komisyonların faaliyetlerinin eşgüdümünü sağlar, Asamble toplantılarının gündemini, tarihini ve yerini belirler bütçeyi kabul edip, Genel Kurulun onayına sunar, fonları idare eder, diğer uluslararası kuruluşlarla iş birliği sağlar. KEİPA’nın üç tane ihtisas komisyonu bulunmaktadır. Bunlar; Ekonomi, Ticaret, Teknoloji ve Çevre Komisyonu, Hukuki ve Siyasi İşler Komisyonu, Kültür, Eğitim ve Sosyal İşler Komisyonudur. Bu komisyonlar ihtisas konularına göre alt komisyonlar kurma yetkisine sahiptir. Karadeniz Ekonomik İşbirliği Zirve Deklarasyonu doğrultusunda oluşturulan KEİK, üye ülkelerin iş çevrelerini temsil etmektedir. 31 Ağustos 1992 tarihinde İstanbul’da yapılan toplantıda, KEİ ülkelerinin özel sektörlerini temsil eden bir mekanizmanın oluşturulması ve bu mekanizmanın merkezinin de İstanbul’da olması kararlaştırılmıştır. KEİK iş konseyi sistemi üzerinde, 11 taraf ülke arasında ticari ve sınai iş birliğini geliştirme amacına yönelik olarak çalışmaktadır. Bu yapılırken, bir yandan özel sektörün turizm, mali ve doğal kaynakları değerlendirilerek, imalat sanayi gibi alanlardaki yatırım projeleri bir araya getirilmekte ve bunların gerçekleştirilmesine katkı yapmak üzere finansman olanakları ilerlemektedir. Diğer yandan, bu projelerin başarı ile gerçekleştirilmesi için gerekli olan enerji, ulaşım, iletişim gibi altyapı alanlarındaki yatırımların yapılabilmesi için tüm üye ülkeler kamu kuruluşlarına yardımcı olunmaktadır. KEİK başkanlığını, KEİ dönem başkanlığını üstlenmiş olan ülkenin temsilcisi yürütür. Başkan, yönetim kurulu kararlarının uygulanmasını gözetir ve KEİ amaçlarına uygun olarak KEİK politikalarının eşgüdümünü sağlar. KEİK Yönetim Kurulu, üye ülkelerce atanan 11 temsilciden oluşur. Kurul ayda en az bir defa toplanır ve yeni üye kabulü, gözlemcilik statüsü tanınması, yeni alt organlar kurulması, iç tüzüğün kabulü ve değişimiyle ilgili konuları ele alır. Üye ülkeler arasında ticaret ve yatırım projelerine finansman sağlamak üzere kurulması öngörülen KTKB, bir dizi çalışma grubu toplantısından sonra ancak Haziran 1999’da resmen açılabilmiştir. Bankanın merkezi Selanik’tedir. Banka başkanının Türkiye’den, yardımcısının da Bulgaristan’dan olması kararlaştırılmıştır. 1,4 milyar dolar olan banka sermayesinin tamamı toplanmıştır. Sermaye katkı paylarında Türkiye, Yunanistan ve Rusya'nın %16,5, Bulgaristan, Romanya ve Ukrayna’nın %13,5 ve geriye kalan %10’luk hissenin de diğer ülkeler arasında paylaştırılması öngörülmüştür. Bölgedeki yatırım projelerinin hayata geçirilmesini sağlamak amacıyla, kuruluşunun ertesi yılından itibaren, Bankanın uluslararası bankalar ve kredi kuruluşlarıyla temasa geçmesi kararlaştırılmıştır. Banka kar amaçlı olmayıp, bölge ülkelerinin kalkınması yolunda ucuz kredi sağlanması amaçlanmaktadır. KEİ ülkelerinin varolan ekonomik potansiyelinin, şimdiye kadar yeterince değerlendirildiğini söylemek mümkün değildir. 327 milyonluk toplam nüfusa, zengin yer altı ve yerüstü kaynaklarına sahip KEİ bölgesi, bir ekonomik entegrasyon için gerekli ekonomik şartları taşımaktadır. Ülkelerin GSYİH miktarlarının ve ticaret hacimlerinin düşük olduğu bir gerçektir. Ancak bir ekonomik iş birliğinden de beklenen, düşük olan bu miktarların yukarı çekilmesidir. KEİ, eski Yugoslavya'da kurulan devletlerin dışında kalan Balkanlardan, Kafkaslara kadar uzanan geniş bir ekonomik alanı kapsamaktadır. 19 milyon km²'lik bir alanı kaplayan KEİ havzasına hangi ölçekle bakılırsa bakılsın önemli bir pazar ve önemli bir ekonomik güç olduğu görülecektir. Geliştirilmeye uygun bir potansiyel büyüklüğe sahip olan KEİ pazarı, elverişli coğrafi konumu nedeniyle de Avrupa, Orta Asya ve Orta Doğu pazarlarına daha kolay entegre olabilecek niteliktedir. Böyle bir pazar dış yatırımlar için de çekici olabilecektir. Ayrıca Karadeniz'in kendisi, yeryüzündeki dördüncü büyük iç sudur. 75.000 işçiyi ve 60.000 ton üretimi olan balıkçılık sanayiini besleyebilmektedir. Buna ilaveten, ekonomik yönden deniz taşımacılığında önemli bir rolü olduğu gibi potansiyeli yüksek turizm olanakları da sunmaktadır. Karadeniz Ekonomik İşbirliği, dünyanın özellikle enerji alanında önemli üretici ülkeleri ile tüketici ülkelerini çatısı altında toplamaktadır. KEİ üyelerinin ekonomik gelişmişlik düzeyleri farklıdır. 1989 yılı öncesinde merkezi ekonomi ile yönetilen üye ülkeler, bugün bir ekonomik dönüşüm sürecinden geçmekte ve hızla serbest pazar ekonomisi koşullarına uyum sağlamaya çalışmaktadırlar. Karadeniz Ekonomik İşbirliği, Körfez’i takiben, yeryüzündeki en geniş petrol yataklarına sahip bölgedir. Hazar havzasındaki 200 milyar varil düzeyinde petrol yatağının yanı sıra dünya doğal gaz rezervinin de yüzde 27’si bu bölgededir. KEİ’nin jeostratejik önemi, hem kapsadığı coğrafi alanda önemli miktarda petrol ve doğal gaz yataklarına sahip olmasından hem de Batı dünyasına yönelik enerji nakil yollarının, topraklarının üzerinden geçmesinden kaynaklanmaktadır. Bölge ülkelerinin toplam GSYİH'si 2000 yılı itibarıyla 658 milyar dolar civarındadır. 251 milyar dolarlık GSYİH ile Rusya Federasyonu ilk sırada yer almakta, onu 199 milyar dolar ile Türkiye ikinci sırada, 112 milyar dolar ile Yunanistan üçüncü sırada takip etmektedirler. Bölgenin dış ticaret hacminin oldukça düşük olduğu görülmektedir. KEİ’nin, düşük olan bu dış ticaret hacmini genişletmesi beklenmektedir. Bölgenin toplam dış ticaret hacmi 1998 yılı itibarıyla 309 milyar dolardır. Toplam ihracat 140 milyar dolar, ithalat ise 169 milyar dolardır. Bölgenin dış ticaret açığı yaklaşık 30 milyar dolardır. En fazla ticaret hacmine sahip ülkeler Rusya, Türkiye ve Yunanistan’dır. KEİ ülkelerine yönelik yabancı sermaye girişleri incelendiğinde de, bölgenin yabancı sermaye açısından önemli bir çekim alanı olmadığı görülmektedir. 2000 yılı itibarıyla bölgedeki en fazla yabancı sermaye girişi Rusya’ya yönelik olmuştur. 1998 yılında yaşadığı krizi atlatmaya başlayan Rusya’ya yabancı sermaye girişleri önemli artış göstermektedir. Rusya’yı sırasıyla Türkiye, Yunanistan ve Bulgaristan izlemektedir. Son yıllarda ekonomisinde önemli gelişmeler kaydeden ve AB’ye aday ülkeler arasında en göze çarpan ülkelerden biri olan Bulgaristan’a yabancı sermaye girişlerinde önceki yıllara göre önemli artış gözlenmiştir. Replantasyon Replantasyon Türk El Cerrahisi Derneği tarafından cerrahi olarak vücudun kopan bir parçasının işlevini yeniden kazandırmak amacıyla tüm yapılar ile beraber yeniden onarılması olarak tanımlanmaktadır. Bu kopan uzuvlar genellikle parmak, el, kol, bacak, saçlı deri, penis, kulak olmaktadır. Tarihteki ilk replantasyon 1962 yılında başasistan olan Dr. Ronald Malt tarafından 12 yaşındaki bir çocuğa Massachusetts General Hospital’da uygulanmıştır (Boston, Massachusetts, ABD). Humerus seviyesinden kopan kolu başarıyla yerine dikilmiştir. Büyütme araçları kullanılarak yapılan ilk replantasyon Zhong-Wei Chen liderliğindeki ekip tarafından 1963 yılında Şangay’da gerçekleştirilmiştir. Bir makinistin ön kol uç seviyesinden kopan eli başarıyla yerine dikilmiştir. O dönemde çinde mikro dikişler olmadığı için damarlar birleştiriciler ile onarılmıştır. Parmakta k覺smi kopma sonras覺 ilk damar onar覺m覺: Kleinert, ABD (1963) Ä°lk parmak replantasyonu: Komatsu & Tamai, Japonya (1965) Parmak veya ekstremite replantasyonlarında başarı ölçüsü sadece kopan parçayı yaşatmaktan ibaret değildir. Replante edilen parçanın fonksiyonlarının bir protezden daha iyi olması, motor, duyu fonksiyonları ve eklem hareketlerinin en az %60-80’inin kazanılması durumunda başarıdan söz edilir. Sonucun iyi olması kopan uzvun tüm yapılarının, yani kemik, kas, tendon, damar ve sinir gibi oluşumlarının hepsini uygun şekilde karşı karşıya getirilmesine bağlıdır. Bu yüzden replantasyon cerrahisi için özel donanım, özel teknik, deneyimli ve sabırlı cerrah ve yardımcılar gereklidir. Bunun yanında çok iyi bir rehbilitasyon uygulaması gerekir. Bunlardan birinin eksik veya yetersiz olması, replantasyon sonrası başarıyı olumsuz yönde etkiler, hatta replantasyon yapılmasını imkânsız kılar. Her yaşta replantasyon yapılabilir. Ancak, küçük yaşlarda, özellikle parmak replantasyonlarında damar çaplarının küçüklüğü anastomoz zorluğu yaratır. Ameliyat sonrası anksiyeteye bağlı vazospazm ve rehabilitasyon çocuklarda sorun olabilir. Üst yaş sınırını belirlemek zordur. Hastanın fizyolojik durumu, başka hastalıklarının varlığı, genel aktivite seviyesi iyi değerlendirilmelidir. Yaşlı kişilerde replantasyon sonuçları çok iyi değildir. Temiz ve giyotin kesisi şeklindeki kopmalarda replantasyon başarısı yüksektir. Minimal lokal ezilmeli ve minimal distal ve proksimal yaralanması olan kopmalarda, ezilmiş ve hasarlı bölgenin temizlenmesi sonrası kısalık oluşturularak başarılı sonuçlar alınabilir. Çekme kuvveti sonucu oluşan avulsiyon tipi kopmalarda yaralanan doku seviyeleri farklı olabileceğinden çok iyi değerlendirme sonucu replantasyon yapılmalıdır. Özellikle oluşan atardamar eksikliğini kapatmak için araya toplardamar yamaları kullanmak gerekebilir. Kopan parçada ilave yaralanmalar olması replantasyon başarısını azaltır hatta imkânsız hale getirebilir. Geniş doku ezilmesi olan ve kirli kontamine kopmalarda replantasyon yapılmamalıdır. Çünkü, hem damar hasarından dolayı beslenmeyi sağlamak zordur, hem de enfeksiyon riski fazladır. Genç ve sağlıklı insanlarda eğer yaralanma temiz ve giyotin kesisi şeklinde ise humerus, dirsek veya önkol proksimalinden olan kopmalarda replantasyon başarılı sonuç verebilir. Sinir iyileşmesinin yavaş olması, kas atrofisi, eklem sertliği gelişmesi gibi nedenlerle omuza yakın replantasyonlarda sonuç el fonksiyonları yönünden iyi değildir. Özellikle yaşlılarda bu seviyede yapılan replantasyon sonuçları daha kötüdür. Bilek ve alt seviyeden olan replantasyonlarda motor ve duyu geri dönüşü iyidir. Başparmak amputasyonu hangi seviyeden olursa olsun replante edilmelidir. Fakat tek parmak amputasyonu kesin replantasyon endikasyonu taşımaz. Eğer çok sayıda parmak amputasyonu varsa en az iki parmak işaret ve yüzük parmak fonksiyonu görecek şekilde replantasyon yapılırsa başparmak ile tutma ve yakalama görevi sağlanmış olur. İki taraflı amputasyonlarda replantasyon her iki tarafa da yapılmalıdır. Eğer bir taraf replantasyon için uygun değilse karşı tarafta uygun olan kompmuş parçalar diğer taraftaki uyan güdüğe replante edilebilir. İskelet kasları 6 saatlik kansızlıktan sonra normal ısıda nekroze olmaya başlar. Kopan parça +4 dereceye yakın soğutulursa bu değişiklikler geciktirilip iskemi zamanı uzatılabilir. Fakat adaleler için üst sınır tam olarak bilinmemektedir. Bilek seviyesi üzerinde olan kopmalarda 6-8 saatten önce kanlanma sağlanamayacaksa replantasyon yapılmamalıdır. Eğer yapılır ise replante edilen parçanın kaslarının sebep olduğu hiperkalemi, asidozis, myoglobulinüri, aritmi, böbrek hasarı ve metabolik asidoz yapabilir sonuçta hastanın hayatı riske girebilir. Ayrıca enfeksiyon riski artar ve uzuv yaşarsa ilerde fonksiyonu kötü olur. Adale taşımayan parmak kopmalarında sıcak iskemi zamanı 8 saat olup parmak +4 derecede saklanırsa bu süre 30 saate kadar çıkabilir. Kaza nedeniyle hayatı tehdit eden kafa, göğüs veya karın travması olan hastalarda uzun süre anestezi verilemeyeceği ve kan kaybı nedeniyle replantasyon yapılmayabilir. Romatoid artrit, diyabet, SLE, kalp krizi, kronik kalp, akciğer ve böbrek hastalıkları, kanser hastalığı olan hastalarda anestezi riski ve damar sorunu nedeniyle; psikiatrik hastalarda ise rehabilitasyon güçlüğü nedeniyle replantasyon yapılmaması daha uygundur. Replantasyonda başarı faktörlerinden biri de hasta ve kopan parçanın replantasyon merkezine en kısa ve en uygun şekilde gönderilmesidir. Uygun olmayan bir taşıma replante edilebilecek özellikte bir kopmayı replante edilemez hale getirebilir. Kaza geçiren ve bir uzvu kopan hastanın öncelikle genel durumu değerlendirilmeli, kanama kontrol altına alınmalıdır. Kanamayı kontrol için genellikle basınçlı sargılar yeterli olur. Damarlar klempe edilmemeli veya bağlanmamalıdır. Çünkü bu şekilde oluşan damar hasarı tekniği zorlaştırır. Basınçlı sargı ile kanama kontrol altına alınamıyorsa geçici turnike kullanılabilir. Kopan uzvun tüm parçaları korunmalıdır. Doku temizliği gerektirecek şekilde kirlenme varsa, kopan parça nazikçe temizlenmeli ve bulaşan artıklardan kurtarılmalıdır. Doku temizliğinde tentürdiyot, zefiran, oksijenli su gibi antiseptikler asla kullanılmamalıdır. Daha sonra kopan parça serum fizyolojik veya ringer laktat ile nemlendirilmiş bir beze sarılarak sağlam bir naylon torbaya konup torbanın ağzı bağlanmalıdır. Torbanın içerisine alkol veya formaldehit gibi sıvılar kesinlikle konulmamalıdır. Replantasyon merkezi yaralanma yerine yakın değilse, iskemi zamanını uzatmak için kopan parçayı +8 veya +4 dereceye soğutarak göndermek gerekir. Bu durumda bir buzlu su (1/3 oranında su, 2/3 oranında buz) torbası hazırlanır. Daha önce hazırlanan kopan parça torbası ile bu iki torba bir arada bir kap içerisine konarak gönderilir. Parça buz kalıbı üzerine konulmamalıdır, çünkü donma sonucu replantasyon şansı kalmaz. Bu nedenle buzlu su hazırlanırken buz kalıp halinde değil küçük parçalar halinde torbaya konulmalı, buzlu su torbasının her tarafı aynı soğuklukta olmalıdır. Erken doÄŸum Erken doğum, son âdet tarihinden itibaren 37 hafta, yani yaklaşık 9 aylık süreden önce gerçekleşen doğumlardır. Bu süreden önce gerçekleşen doğumlar Prematüre Doğum ve bu şekilde doğan bebekler, "prematüre bebek" olarak nitelendirilirler. Bu bebeklerin genelde doğum tartıları 2,5 kg'dan azdır. Tüm gebeliklerin yaklaşık %8'i erken doğumla neticelenir, ikiz gebeliklerde bu oran daha yüksektir. Anne kilosunun ve yaşının ideal aralıkta tutulması, çalış şartlarının uygun olması, iki gebelik arası geçen sürenin 1 yıl üzerinde olması, sigara ve diğer kötü alışkanlıklardan uzaklaşılması ve olası erken doğum eyleminin; bel-kasık ağrısı, vajinal akıntı miktarında artış, su gelmesi, vajinal kanama gibi öncü belirtilerinin hasta tarafından erken fark edilmesi ve doktora başvurulması erken doğumu engellemede önemli ölçüde rol oynar. Şeyhmurat, Yüreğir Şıhmurat, Adana ilinin Yüreğir ilçesine bağlı bir mahalledir. Mahallenin adı hakkında bir rivayete göre Murat Dede olarak bilinen önemli bir zatın burada ikamet etmiş olmasından dolayı buraya Şeyhmurat mahallesi denilmiştir. Adana iline 18 km, Yüreğir ilçesine 18 km uzaklıktadır.Karataş denizine uzklığı yaklaşık 25 km dir. KanaltÃ¼rk Kanaltürk, Türkçe içerikli yayın yapmış özel bir televizyon kanalı. 10 Haziran 2004 tarihi Perşembe günü gazeteci Tuncay Özkan tarafından kurulmuştur. Bir dönem sadece İstanbul'da, VHF bandı üzerinden yayın yapmış televizyon kanalı, Tuncay Özkan'ın kanalı satın almasıyla daha önce Doğan Yayın Grubu'nun Mecidiyeköy'de bulunduğu binaya yerleşmesi ve programlı yayına geçmesi ile beraber daha etkili bir kanal haline gelmiştir. 2007 Sertel Demokrasi Ödülü'ne layık görülmüştür. 12 Mayıs 2008 tarihi itibarıyla Koza Grubu tarafından satın alınmıştır. Mart 2014 yılında ulusal yayın hakkı iptal edilmiştir. 26 Ekim 2015 tarihinde Ankara 5. SULH Ceza Hakimliği kararı ile yönetimine kayyum ataması yapılmıştır. 28 Ekim 2015 tarihinde Türksat üzerindeki muhalif yayınları durdurulmuştur. 16 Kasım 2015 tarihinde Türksat uydusundan kararla çıkarılmıştır. Eutelsat 10A uydusuna gelmiştir. İpek Medya Grubu'nun faaliyetlere son vermesinden dolayı kanal 29 Şubat 2016 akşamı bütün medya grubu kuruluşlarıyla birlikte kapatılmıştır. Müdürü de; "Kanaltürk Ana Haber"'i sırasıyla hafta içleri; hafta sonlarÄ± ise; çalışmıştır. Eurotürk, 19 Ocak 2005 tarihinde Avrupa'daki Türkler'e yönelik yayın yapmak amacıyla kurulmuş Türk TV kanalıdır. Tuncay Özkan tarafından Kanaltürk ile beraber kurmuştur. Fakat Tuncay Özkan sahibi olduğu Kanaltürk'ün Koza Grubu'na satılmasıyla sonra 26 Mayıs 2008 tarihinde kapanmıştır. Frekansını Kanal Biz'e devretmiştir. İliç İliç, Erzincan'a bağlı olan 8 ilçeden biridir. İlçe tulum peyniri ile ünlüdür. Tarım ve küçükbaş hayvancılık genel olarak ilçenin ekonomisini oluşturur. Arıcılık da kısmen yapılmaktadır. İlçenin en önemli tarihi eseri "saatli çeşme" olarak bilinen büyük çeşmedir. İliç, 1939 yılından önce şimdiki Kuruçay Köyü olarak bilinen kasabaya bağlı bir köy idi. Fakat 1939'da demiryolunun geçmesiyle birlikte ilçe merkezi Kuruçay'dan İliç'e taşındı. İlk yerleşim yeri şimdi Karataş Mahallesi olarak bilinen ilçenin üst kısımlarıydı. Daha sonra ilçe, Karasu ırmağı'na doğru genişlemiştir. Kanarya Adaları Kanarya Adaları, Fas'ın batısında İspanya'ya bağlı, Atlas Okyanusu'nda yer alan takımadalar. Kanarya Adaları yerel idare bakımından 2 Ağustos 1982'de yürürlüğe giren bir kanunla Kanarya Adaları Özerk Topluluğu" olarak kabul edilmişlerdir. Kanarya Adaları Tenerife, Fuerteventura, Gran Canaria, Lanzarote, La Palma, La Gomera ve El Hierro olmak üzere başlıca 7 ada ile birkaç küçük adacıktan oluşur. Afrika kıtasının 100 km batısında yer alırlar. Kanarya Adaları yönetim bakımından İspanya'ya bağlı olmakla beraber coğrafi bakımda Kanarya Adaları'nın Afrika kıtasının bir parçası olduğu kabul edilmektedir. Kanarya Adaları Özerk Topluluğu'nun başkentliğini adalardaki iki önemli kent ortaklaşa olarak paylaşmaktadırlar: Santa Cruz de Tenerife'da "Parlamento de Canarias (Kanarya Adaları Parlamentosu)" ve Las Palmas de Gran Canaria'da "Delegación del Gobierno" (Ana hükûmet ve idare daire merkezleri) bulunur. Bu yerel yönetimin alt-kati olarak Kanarya Adaları iki ile bölünmüştür: batıda bulunan Santa Cruz de Tenerife kenti merkezli Santa Cruz de Tenerife ili ve doğuda bulunan Las Palmas de Gran Canaria kenti merkezli Las Palmas ili Kanarya Adaları eski çağ'da Hesperides ve Roma döneminde Fortunatae adlarıyla anılmışlardır. Adalar 1402'de Jean de Bethencourt tarafından fethedildi. Portekizliler ile İspanyollar arasındaki çekişmelere konu olan adalar 1479'da kesin olarak Alcacova Antlaşması'yla İspanyollara geçti. Buna karşı ayaklanan adanın yerli halkı Guancheler İspanyollarca katledildi. 1902'de Afrika uluslarının desteğinde İspanyollara karşı başlayan ayaklanma da kanlı bir biçimde bastırıldı. 1978'de bağımsızlıkçı hareketler yeniden boy gösterdi. Yüzey biçimleri oldukça dağlık, sarp yalıyarlarla (falez) çevrili bu volkanik adaların en yüksek noktası 3.718 m ile Tenerife Adası'nda Teide Tepesi'dir. Kanarya Adaları'nın iklimi elverişli ve düzenlidir. Okyanusta yer alması sebebiyle sıcaklık farkları azdır. Kanarya adalarında yazları kurak yarı tropikal (astropikal) iklim egemendir. Bitki örtüsü katlara ayrılır; kıyıda kurakçıl bitkiler(agave ve sütleğenler)yüksek kesimlerde ise çorak bozkıra dönüşen makiler hakimdir. Kanarya Adaları'nı oluşturan adalar, merkez yerleşkeleri, yüzölçümleri ve (2010 tahminleri itibarıyla nüfusları şu tablodan izlenebilir: Kanarya Adaları, yönetim bakımından iki il arasında paylaşılır. Bu iller şunlardır: Adalarda tütün, domates, muz, portakal tarımının yanı sıra turizm en büyük gelir kaynağıdır. Önceleri önemli bir deniz iskelesi olan sonralarıysa hava ulaşım durağı olan adalara özellikle Kuzey-Batı Avrupa'dan çok sayıda turist gelir. Bu durumda turizm, ada halkının tarımdan turzimdeki hizmet sektörlerine kaymasına sebep olmuştur. Nüfusun çoğunluğu Katolik'tir, göç neticesinde takımadaya gelen Müslümanlar ve Hindular da vardır. Diğer dinler Protestanlık, Afrika kökenli Amerikalı dinleri, Çin dinleri, Budizm, Yahudilik ve Bahailik'tir. Bir neo-pagan yerel putperest din, Guançe Halk Kilisesi de bulunmaktadır. Kanarya Adaları İslam Federasyonu bu takımadadadır. Bununla birlikte Kanarya Adaları, Pedro de Betancur (Guatemala'da misyoner) ve José de Anchieta (Brezilya'da misyoner) gibi iki Katolik azizin doğum yeri olmuştur. Kanarya Adaları ana dini festivali Candelaria Bazilikası hac olduğunu, bu festivalde, hacılar Kanarya Adaları koruyucusudur ziyaret etmek için bu kutsal şehre gelir. Okçular, Eruh Okçular, Siirt'in Eruh ilçesine bağlı bir köydür. Köy içinden Dicle Nehri'nin kollarından Zarova çayı akmaktadır. Köy 65 hane olup yaklaşık 850 nüfusa sahiptir. Etrafında Herekul ve Berçaçi dağları bulunur. Köy halkı genellikle hayvancılık ve arıcılık işleri ile uğraşır. Çevre köyleri çatışma ortamından dolayı köylerini terkedip Adana ve Mersin gibi şehirlere göç etmiştir. Mehmet Terzi Mehmet Terzi (d. 5 Mayıs 1955, Bilecik), Türk spor yöneticisi, eski atlet. Maratonda Türk atletizminin en önemli isimlerinden birisidir. Kros yarışlarında sivrildi, 1978'den itibaren maraton da koşmaya başladı. 1979'dan 1985'e dek kesintisiz İstanbul ve Türkiye şampiyonu olan ve Büyük Atatürk Yarışlarında birincilikler kazanan Fenerbahçe'de yıldızlaştı ve önemli uluslararası başarılara imza attı. 1980 yılında İzmir'de düzenlenen 1. İslam Oyunları'nda maratonda altın, 10.000 metrede ise gümüş madalya kazandı. 1981 yılında Berlin Yarı Maratonu'nda Mehmet Yurdadön ile birlikte birinci oldu. 1983 yılında 2:12.54'lük derecesi ile Frankfurt Maratonu ikincisi oldu. Aynı yıl kariyerinin ilk Balkan şampiyonluğuna da İzmir'de ulaştı. 1983 yılında Kazablanka'da düzenlenen Akdeniz Oyunları'nda altın madalya kazandı. 1984 yılında ise Atina'da düzenlenen Balkan Şampiyonası'nda son güne kadar hiçbir dalda madalyaya ulaşamayan Türk millî takımına maratonda bir önce olduğu gibi altın madalya kazandırdı. Bu başarıları ile Terzi, TRT tarafından "Yılın Sporcusu" ödülüne layık görülmüştü. Aynı yıl ABD'nin Los Angeles kentinde düzenlenen 1984 Yaz Olimpiyatları'na katıldı ve 16. oldu. 1985 yılında 2:12.50 derecesi ile Avrasya Maratonu'nda ve 1:03.51 derecesi ile Trier Yarı Maratonu'nda şampiyon oldu. Aynı yıl, Mehmet Yurdadön ile birlikte, iddialı bir kadro kuran Şişecam Paşabahçe'ye transfer oldu. Takımın krosta 1986-88 yılları arasında üç yıl üst üste Türkiye şampiyonu olmasında ve 1987 yılında Avrupa Şampiyon Kulüpler Kupası'nda üçüncülüğe ulaşmasında büyük pay sahibi oldu. 1987 yılında başarılarını sürdüren Terzi, 2:10.25 derecesi ile Londra Maratonu yedincisi ve 2:13.09 derecesi ile San Francisco Maratonu birincisi oldu. Terzi'nin Londra'daki 10 Mayıs 1987 tarihli derecesi ile kırdığı Türkiye rekoru ancak 31 yıl sonra, 2018'de, geçilebildi. 1988 Yaz Olimpiyatları'nda bir kez daha ülkesini temsil etti. Terzi Seul'deki maraton mücadelesini 32. sırada tamamlamıştı. 1986 ve 1988 yıllarında Ljubljana ve Ankara'da tertiplenen Balkan şampiyonalarında maratonda altın madalyaya ulaşan Terzi, 1990 yılında atletizm kariyerini noktaladı. Terzi, 28 Aralık 2004'te seçildiği Türkiye Atletizm Federasyonu başkanlığını 2 Ağustos 2013'e kadar sürdürdü. Anathema (müzik grubu) Anathema, İngiltere'nin Liverpool şehrinde kurulmuş rock grubudur. Grup üyeleri; gitar ve vokal olarak, Vicent Cavanagh ile Daniel Cavanagh bas gitarda Jamie Cavanagh, bateride John Douglas, geri vokalde Lee Douglas, klavyeci olarak Daniel Cardoso yer alır. Grup, 1990 senesinde Pagan Angel ismiyle Jamie Cavanagh, Vincent Cavanagh, Daniel Cavanagh ve Darren White tarafından Doom Metal olarak kuruldu. O dönem grubun tek vokali Darren White'dı. Bir sonraki yıl Jamie Cavanagh ile yollar ayrıldı. Onun yerine baterist olarak Duncan Patterson getirildi. 1992 senesinde ilk EP albümü The Crestfallen yayınlandı. Bir sene sonra da ilk albüm Serenades yayınlandı. Vincent, grup vokalisti olarak The Silent Enigma(1995) ve Eternity(1996) albümlerinde gotik metal tarzına yönelmeye karar verdi. 1997 senesinde gruptan ayrılan John Douglas yerine Shaun Steels geçti ve sonraki yıl Alternative 4 albümü yayınladı. Aynı yıl Duncan Patterson ve Shaun Steels ayrıldı. John Douglas tekrar gruba katıldı. Ayrıca Dave Pybus ile My Dying Bride grubunun klavyecisi ve vokalisti Martin Powell gruba dahil oldular. Bu kadroyla sadece Judgement (1999) albümünü yayınladır. Aynı yıl, Martin Powell ile ayrılıp yerine Cradle Of Filth’in klavyecisi Les Smith dahil edildi. Ayrıca John Douglas’in kız kardeşi Lee Douglas vokal olarak gruba katıldı. Altıncı stüdyo albümü A Fine Day To Exit’de (2001) müzik tarzı alternatif rock’a dönüştü. Albümün yayınlanmasından kısa bir süre sonra Dave Pybus, gruptan ayrıldığını ve grubun ana bateristi Jamie Cavanagh’in tekrar gruba dahil olduğunu duyuldu. Böylece üç kardeş 1991 senesinden itibarıyla ilk kez bir araya gelmiş oldu. 10 sene boyunca yeni üye almayan grup, Progresif Rock’a yakın tarzda olan A Natural Disaster (2003) ve We’re Here Because We’re Here (2010) albümlerini aynı kadroyla çıkardılar. Les Smith 2011 senesinde gruptan ayrıldı. 2012 senesinde 1 yıldır grubun klavyecisi olan Daniel Cardoso grubun tam üyesi oldu. Grubun onuncu albümü Distant Satellites Kscope tarafından Haziran 2014'te piyasaya sürüldü. A Natural Disaster A Natural Disaster, Kasım 2003'te yayınlanan Anathema albümü. Artık grupta basçı olarak (yeniden) Cavanagh kardeşlerin üçüncüsü Jamie Cavanagh vardı. Grup Haziran 2004'te Rock İstanbul kapsamında üçüncü kez Türkiye'de bulundu. Bu albümde beklendiği gibi Anathema'nın diğer albümlerine göre çok daha hafif melodilerden oluşan yapıtlar yer aldı. Sevilen albümü The Silent Enigma'yı yaparken hissettiklerinden çok uzakta olduklarını gösterdiler. Anathema bu albümde trans müziğin sinyallerini vermiştir. Resonance 2 Resonance 2 İngiliz rock grubu Anathema'nın 2002'de çıkarmış olduğu derleme albümdür. 2001'de piyasaya sürülen Resonance albümünün devamı niteliğindedir. A Fine Day to Exit A Fine Day to Exit, Anathema albümü. 25 Şubat 2002 tarihinde Nations/Koch Records CDMFN260 tarafından piyasaya sürülmüştür. 9 şarkılık bu albüm Anathema grubunun onikinci albümleridir. Toplam dinleme süresi 62 dakika 27 saniyedir. Judgement Anathema'nın basçısı Duncan Patterson olmadan yaptığı ilk albüm. Aynı zamanda Anathema'nın yaptığı en karanlık albüm olarak da bilinir. Alternative 4 Alternative 4, Anathema'nın 1998'de çıkan albümü. Grubun en önemli eserlerinden birisidir. Bu albümle birlikte brütal vokal bırakılmıştır. The Silent Enigma Anathema grubunun 1995 yılında çıkardıkları albümün adıdır. Grubun popülaritesini önemli derecede artıran albüm aynı zamanda Anathema'nın en sert melodileri taşıyan albümüdür. Albümden sadece "The Silent Enigma" adlı şarkıya klip çekilmiştir. Pentecost III Pentecost III Britanyalı doom metal grubu Anathema'nın EP albümü. 1994 yılında kayıt edilmiş ancak Peaceville Records ve Music For Nations firmalarının birleşmesi nedeniyle 1995'te piyasaya sürülmüştür. Bu arada Darren White gruptan uzaklaştırılmıştır. Pentecost III, 2001 yılında The Crestfallen albümü ile birlikte tek CD olarak yeniden piyasaya sürülmüştür. Serenades Serenades, Anathema'nın bir albümüdür. Peaceville Records aracılığıyla Şubat 1993'te yayınlanmıştır. The Crestfallen E.P The Crestfallen, Anathema'nın 1992 yılında çıkardığı bir albümdür. Aksaray Ãœniversitesi Aksaray Üniversitesi, Türkiye Bakanlar Kurulu tarafından, 2006 yılı içinde kurulması kabul edilen bir devlet üniversitesidir. 17 Mart 2006 tarihli 261111 sayılı Resmi Gazete de yayınlanan 5467 sayılı kanunla Niğde Üniversitesi' ne bağlı iken adı ve bağlantısı değiştirilerek, fakülte ve yüksekokullar kendi bünyesinde oluşturulan Aksaray Üniversitesi Rektörlüğe bağlanmıştır. Rektör Prof. Dr. Yusuf Şahin'dir. Aksaray Üniversitesi'nde 12 Fakülte, 1 Yüksekokul, 6 Meslek Yüksekokulunda ön lisans ve lisans düzeyinde eğitim yapılmaktadır. Lisansüstü eğitim üniversiteye bağlı Fen, Sosyal ve Sağlık Bilimleri enstitüleri bünyesinde sürdürülmektedir. Üniversitede spor salonu Rıza Kayaalp spor salonu olup, yarı olimpik yüzme havuzu,atletizm stadyumu ve bisiklet veledromu mevcuttur. Son 8 yıl içinde (2011-2019) öğrenci sayısı 8 bin 200'den 22 bin 939'a, fakülte sayısı 4'ten 12'ye yükselmiştir. 2019 yılı itibarıyla üniversitede; 7 adet yerleşke, 1 adet Yüksekokul, 6 adet Meslek Yüksekokulu, 3 adet Enstitü ve 16 adet Uygulama ve Araştırma Merkezi bulunmaktadır. Üniversitenin akademik personel sayısı 2020 yılı itibarıyla; 79 Profesör, 106 Doçent Dr., 303 Doktor Öğretim Üyesi, 188 Öğretim Görevlisi, 160 Araştırma Görevlisi olmak üzere 836 kişiden oluşmaktadır. 2019 URAP verilerine göre, 2000 yılından sonra kurulan devlet üniversiteleri arasında 21. sırada yer almaktadır. Kafkasya Üniversiteler Birliği'nin üyesidir. Kaşıkçı Elması Kaşıkçı Elması, Topkapı Sarayı Müzesi'nde sergilenen 86 karat ağırlığında bir elmastır. Çevresi çift sıra olacak şekilde 49 tane elmas ile süslenmiş olan elmas, dünyada en çok bilinen elmaslar arasındadır. Elmasın, Osmanlı hazinesine ne zaman, nasıl girdiği ve elmasa neden "Kaşıkçı Elması" dendiği hakkında kesin bir bilgi yoktur. Adının, kesiminin oval olması ve dolayısıyla kaşığa benzemesinden geldiği düşünülmektedir. Elmasın Osmanlı hazinesine gelişi hakkında birkaç hikâye mevcuttur. Elmasın bulunmasıyla ilgili bir diğer öykü ise elması, 17. yüzyılın sonlarında İstanbul'da bir kâğıt toplayıcının çöplükte bulduğudur. Elmasın adını, aynı zamanda kaşıkçı olan bu kişiden aldığı söylenmektedir. Öyküye göre bu kaşıkçı, bulduğu taşı bir kuyumcuya değerinin çok altında satar. Kuyumcu, taşın çok değerli olduğunu anlayınca bir arkadaşına gösterir. Kuyumcu ile taşı gören arkadaşı arasında bir kavga çıkınca olay Kuyumcubaşı tarafından duyulur. Kuyumcubaşı, kavga eden kuyumculara bir kese altın vererek taşı onlardan alır. Bu olayların Sadrazam Köprülü Fazıl Ahmed Paşa ve IV. Mehmed tarafından duyulmasının ardından taş alınır. Böyece devlet hazinesine giren taş, işlenir ve ortaya 86 karat ağırlığında bir mücevher çıkar. Elmasın Osmanlı hazinesine girmesi ile ilgili en çok bilinen öykü elmasın Napolyon'un annesinden satın alındığıdır. Öyküye göre 1774 yılında Pigot adlı bir Fransız subayı, bu elması Hindistan'dan satın alarak ülkesine götürür. Bir süre sonra elması, Napolyon'un annesi satın alır. Uzun bir süre Napolyon'un annesinde kalan elmas, Napolyon'un sürgüne gönderilmesinden sonra Annesi tarafından satılığa çıkarılır. Elması, o sırada Fransa'da bulunan Tepedelenli Ali Paşa'nın bir adamı satın alır ve elması Paşa'ya getirir. Tepedelenli Ali Paşa, II. Mahmut zamanında devlete karşı ayaklandığı gerekçesiyle öldürülür. Tepedelenli Ali Paşa'nın mal varlığına el koyulur. Böylelikle "Kaşıkçı Elması" hazineye girer. Elmas, 86 karat veya 17,2 gramdır. Dünyadaki diğer elmaslara kıyasla çok büyük bir elmas olmamasına karşı tanınan bir elmasdır. Çevresinde çift sıra 49 tane küçük elmas bulunmaktadır. Altın sarısı rengindedir. Platonik aşk Platonik aşk, sekülerlikten çıkarak tinsele dönüşen aşk anlamına gelir. Ünlü düşünür Platon'un adından gelir. Günlük Türkçede, "karşılığı sorgulanmayan aşk" anlamında kullanılır. Aslına göre gerçek sevgidir. Fiziksel doyum için değil, yani ilişkide olunan kişiyle gezmek, dolaşmak, öpüşmek vb. yapılabilir ama bu sayılanların yanında seks şart değildir, olsa bile ejekülasyon olmaması bir şarttır. Çünkü buradaki şart "doğal aşk" diyebileceğimiz, seks sonunda doğal kurgu olan ejekülasyonun reddi, doğal ya da Tanrısal kurguya direnmedir. Kişinin kendisinin kendi olduğu için ona aşık olma durumudur... Tasavvufta buna "müşahhas"tan "mücerret"e ulaşma denir ki, divan şiirlerinde çokça işlenen bir konudur. Platonik aşk, bilinenin aksine, karşılıksız, imkansız aşk gibi anlamlara gelmemektedir. Platonik aşk, Platon'un "Devlet" adlı eserinden türemiş bir deyimdir. Devlet adlı eserinde Platon, olamayacak kadar ideal bir devleti tarif etmektedir. Devlet sadece ve sadece vatandaşlarının çıkarları için var olmalıdır. Hatta o kadar ileriye gider ki, devleti yönetenlerin filozof olması gerektiğini bile söyler. Gerçekleşmesi mümkün olmayan, ama gerçekleşse ne kadar da güzel olur denilen arzulara tercüman olan bir deyim olan "Platonik" deyimini oluşturmuştur. "Platonik aşk" demekle, üremeye yönlendiren, üreme kurgulu "doğal-tanrısal" aşk değil, aslında ideal aşk ifade edilmektedir. Romatoloji Romatoloji, özellikle kas iskelet sistemini tutan hastalıkları inceleyen bir bilim dalıdır. Ancak romatizmal hastalıklar yalnızca kas iskelet sistemi ile sınırlı kalmaz. Vücudumuzdaki diğer organlar ve sistemler de zaman zaman etkilenebilmektedir. Bu yönüyle multisistemik hastalıklar grubuyla ilgilenmektedir. MS. birinci yüzyılda “Rheuma” kelimesi yangılı akıcı bir sıvıyı tanımlamak için kullanılmıştır. Romatizma veya romatik bozukluklar kalp, kemik, eklem, böbrek, deri ve akciğer gibi organları etkileyen bazı tıbbi sorunlar için kullanılan belirli olmayan çok genel bir terimdir. Aslında terim bugün tıbbi ve teknik literatürdeki yerini kaybetmiş olsa da günlük yaşamda hâlâ sık sık kullanılır. Romatoloji artrit ve vaskülit sendromları kapsar. Artrit (kemik) eklemlerini etkileyen durumlara verilen genel addır. Vaskülit ise kan damarlarının duvarında oluşan enflamasyonla karakterize hastalıklar grubuna verilen isimdir. Büyük Damarları Tutanlar: Orta Çaplı Damarları Tutanlar: Küçük Çaplı Damarları Tutanlar Diğer vaskülitle seyreden patolojiler Romatizmal hastalıkların tedavisinde kullanılan ilaç grupları genel olarak şunlardır: Romatoloji Uzmanı DR. Selda Öktem'in sitesinden bilgi alınmıştır. Rashard Griffith Rashard Griffith, Amerikalı basketbolcu. Pivot olarak oynamaktadır. Uzun yıllar Bursa'da Tofaş Kulübü'nde oynamıştır. Efsanevi 1990'lı yılların sonundaki Avrupa'da final oynayan takımın David Rivers ve Mehmet Okur ile birlikte en önemli oyuncularından biridir Kızılötesi fotoğraf Işınlar, ışığa duyarlı bir yüzeye kaydedilebilir. Kızılötesi ("Infrared") ışınlara duyarlı filmlere Kızılötesi film, bu filmlerle yapılan fotoğraflara da kızılötesi fotoğraf denir. Işık uzayda çok hızlı hareket eden Elektromanyetik dalgadır. Bu elektromanyetik dalganın boyu 6000 km ile 0,0005 nm arasında değişebilmektedir. Işığın tamamının gözümüz tarafından algılanması mümkün değildir. Işığın gözümüzün algılayabildiği (gördüğü) bölümüne görünür ışık bölgesi ("visible light") denir. Bu bölge, 400 nm ile 700 nm dalga boyu ile sınırlıdır. Gün ışığı beyaz renkte bir ışıktır. Homojen bir yapıda değildir. Farklı dalga boyundaki ışıklar bir araya gelerek gün ışığını meydana getirir. Eğer gün ışığı bir prizmadan geçirilecek olursak gün ışığını oluşturan ve her biri farklı dalga boyundaki ışıklara ve renklere ayrılır. Bu her bir fark dalga boyundaki ışıklar bizim renk diye adlandırdığımız, kavramı meydana getirirler. Bu renkli ışık demetleri tekrar birleştirilirse beyaz gün ışığı meydana gelir. Beyaz ışığın, kendisi oluşturan farklı dalga boyundaki renkli ışıklarına ayrılmasına ışık tayfı, renk tayfı denir. Işık tayfı incelendiği zaman; Mor'dan kırmızı'ya doğru çeşitli renkler oluşur. Bu renkler alt alta sıralanırsa Beyaz ışık şu renklerin birleşiminden oluşur. Sıralama en büyük dalga boyundan küçüğe doğrudur. Gün ışığının bileşiminde en küçük dalga boyuna sahip olan ışıma 400 nm ile mordur. 400 nm den daha küçük dalga boyuna sahip ışımaya morötesi (UV) adı verilir. UV ile gün ışığı arasından sınır tam olarak 400 nm değildir. 350 nm ye kadar olan UV ışımalar göz ile de görülebilir. Kesin bir sınır yoktur. Bundan dolayı fotoğrafçılıkta UV ışımalar olumsuz etkileri engellemek için UV filtreler kullanılır. En büyük dalga boyu ise 700 nm ile kırmızıdır. 700 nm den daha büyük dalga boyuna sahip olan ışımalara da IR infrared yani kızılötesi adı verilir. 700 nm - 1350 nm arasındaki bölgeye de infrared bölgesi denir. IR Işınlarının film düzlemindeki odak noktası, görünür ışığınkine oranla daha gerisine düşer. IR filmlerle çalışırken, netsizlik oluşur. Bunu gidermek için net alan derinliği skalasının üzerinde ya kırmızı bir nokta, veya R harfi ile simgelenmiş net düzeltme noktası vardır. Netlik yapıldıktan sonra bulunan netlik noktası. R veya kırmızı nokta ile simgelenmiş net düzeltme noktasına kaydırılır. Kısık diyafram ile çalışmak da bir çözüm olmakla beraber, en doğru yöntem net düzeltmesinin yapılmasıdır. Özellikle geniş açı ile çalışırken kısık diyafram yerine net düzeltmesi tercih edilmelidir. IR filmde en fazla keskinliği 5, 6 ve 8 f değerleri verir. IR film, Infrared ışığa özel bir duyarlılığı olmasına rağmen, temelde klasik siyah beyaz filmler gibi pankromatik bir filmdir. Gün ışığı ve UV'ye de duyarlıdır. IR'ye özel filtreler kullanılmaz ise IR filmde elde edilecek görüntülerin diğer (klasik siyah beyaz film) filmlerle elde edilen görüntülerden farkı yoktur. Özel IR etkilerine sahip görüntüler elde edilmek istenirse film üzerine düşecek olan görünür bölge ışınlarının (Gün ışığı) ve UV ışınlarının bir filtre yardımıyla film üzerine düşmesi engellenmelidir. Kısacası IR filmin yalnız IR'yi geçirebilen özel filtrelerle elde edilen IR ışınlarıyla pozlanması gerekmektedir. Pek çok fitre kullanılmakla beraber IR etkilerini kademeli olarak verebilen 25A, 29, 70 kodlu (Kodak filtre sistemine göre) koyu kırmızı filtreler ve (Bu filtreler koyuluk derecelerine göre kademeli olarak IR ışınlarını geçirirler) Yalnız IR ışınlarının geçmesine izin veren, opak görünüşlü, koyu kırmızı filtrelere göre daha koyu olan, kodak filtre sistemine göre 87, 87C, 88A, 89B kodlarıyla bilinen filtreler kullanılmaktadır. Kullanım kolaylığı açısından bu filtrelerin içinden 25A koyu kırmızı filtreyi önerebiliriz. Diğer filtrelere oranla (87, 87C, 88A, 89B) daha pratik kullanımı ucuz ve kolay bulunabilirliği yönünden daha avantajlıdır. IR etkilerinde çok fazla kayıp olmaksızın verebilmektedir. 87, 87C, 88A, 89B, filtreleri 25A koyu kırmızı filtrelere göre çok pahalı (30 $) ve kullanım olarak çok pratik değildir. Opak görünüşlü ve çok koyu olmalarından dolayı netlemede problem yaratmakta ve filtre faktörleri çok fazla olduğu için (8x ve 20x civarında,) Enstantane değerleri çok düşmektedir. Fotoğraf makinelerinin ışık ölçüm sistemleri gün ışığına göre ayarlanmıştır. Gün ışığının haricinde bir miktar infrared ölçebilmektedir. Ama IR'ye duyarlılıkları düşüktür. Güvenilir değerler vermezler. Bu yüzden filmi üreten firma tam anlamıyla bir ASA değeri verememektedir. Başlangıçta kullanılıp test edilip, kullanıcının kendi ASA değerini bulabilmesine olanak veren basamak bir ASA değeri prospektüslerde vardır. Denenmiş ve iyi sonuç verebilen bir asa değeri vermek mümkündür. Makinenizin ASA ayar düğmesini 200 ASA değerine getirip eksi 1 ve eksi 2 değerlerinde çekim yapın. Firmanın önerdiği geliştirici ile filminizi yıkayıp sonuçlarını değerlendirip kendi değerlerinizi bulabilirsiniz. Buna rağmen alacağınız sonuçlar iyi olmayabilir. (İnfrared'in gün ışığı içindeki oranı günün değişik saatlerini ve hava koşullarına bağlı olarak değişebilmektedir. Bulutlu havalarda infrared bulutlardan geçebilmektedir. Bu sebepten dolayı gökyüzünün fazla olduğu karelerde patlamalar olur.) Bunun önüne geçmek için bulduğunuz standart ASA değerinde çekim yaparken, ölçülen değerin alt ve üst ölçüm değerlerini de çekmenizi tavsiye ederiz. Filmlerin makinaya takılması pozlanmış filmin makineden çıkarılması ve geliştirilmesi (banyo işlemi) tamamen karanlık bir ortamda yapılmalıdır. IR filmlerin (Konica ve ilford SFX hariç) Antihalo tabakası yoktur. Bu özelliğinden dolayı film oldukça incedir. Koruyucu kadife ve film makarasının kenarından sızan ışıklar filmin sislenmesine sebep olmaktadır. Bütün pankromatik filmler gibi geliştirme işlemi için film spirale karanlıkta sarılmalıdır. Geliştirme işleminin yapılacağı tanklar çelik olmalıdır. Çelik tanklar IR yi sızdırmamaktadır. Plastik ve bakalit tankların IR yi sızdırabildiği söylenmektedir. Plastik veya bakalit tanklarla çalışılacaksa test edilmelidir. Eğer test etmeyi göze almazsanız daha basit ve pratik bir yol ise, plastik ve bakalit tankların dışı parlak yüzeyi dışa gelecek biçimde Alüminyum Folyo ile kaplayarak IR geçirmez hale getirebilirsiniz. Özel bir geliştirici gerekmektedir. ID II, D 76 ile 20 derecede 11 dakika normal kontrastlı sonuçlar vermektedir. Microdol X ile sulandırılmamış ile 20 derecede 13 dakika yumuşak kontrast ve ince grenli sonuçlar elde edilir. Daha kontraslı sonuçlar elde etmek içinse film sulandırılmamış Hc110, D 19 banyoları ile 20 derecede 6 dakika geliştirilmelidir. Geliştirmenin diğer aşamalarının klasik SB filmlerin farkı yoktur. Arzu edilirse stop banyosu kullanılır. Fix aşaması SB filmler gibidir. alınır Pratikte pek çok kullanım alanı vardır. Yalnız fotoğraf amaçlı kullanımı diğer kullanım amaçlarına göre çok küçük bir bölümü tutar. Esas kullanım askeri ve bilimsel alanlardadır. Bunların dışında : Bazı yılan türleri burun yakınında kızılötesi ışınlara hassas hücrelerle kaplı çukurları iptidai birer göz gibi kullanarak karanlıkta veya kör olsa bile avının vücudunun sıcak bölgelerine neredeyse bir metre uzaktan odaklanıp, ısırarak tutunabilir (piton), veya zehirini zerkedebilir (çıngıraklı yılan). Ayrıca Bkz.İngilizce vikipedide "yılanların kızılötesi duyguları". Kızılötesi ısıl algılayıcıları bulunan başka organizmalar arasında pitonlar (Pythonidae familyası)), boaların bazıları (Boidae familyası)), vampir yarasalar ("Desmodus rotundus"), bazı böcekler ("Melanophila acuminata") , koyu renk pigmentli kelebekler ("Pachliopta aristolochiae" ve "Troides rhadamantus plateni") ve büyük ihtimalle kan emici böcekler ("Triatoma infestans") bulunmaktadır. EÄŸridere, Bulgaristan Eğridere (, trl: Ardino, 1934 yılına kadar Eğri dere / Егри дере, daha önce Hacı köy / Хаджи кьой), Bulgaristan'da Kırcaali iline bağlı, Türklerin yoğun