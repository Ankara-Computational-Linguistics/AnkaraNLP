Gazeteci Ali (Kemal Sunal) yaptığı yanlış haberler yüzünden çalıştığı gazeteyi sürekli zor durumda bırakmaktadır. Zeki Sezer (oyuncu) Zeki Sezer (d. 1929, Edirne - ö. 5 Haziran 2007, İstanbul), Türk Sinema sanatçısı. Genellikle yardımcı rollerde oynamıştır. Zeki Sezer 1929 yılında Edirne'de doğdu.Kendisi Edirne Erkek Lisesi mezunudur. İstanbul'a geldikten sonra İETT Şişli şubesinde depo müdürlüğü yaptı. Askerlik dönüşü İzmir'e gitti. 1951-1953 yılları arasında Gümrük Muhafaza Memurluğu görevine başladı. Sonra bu görevinden istifa edip tekrar İstanbul'a yerleşti. Sinema Oyunculuğuna ilk adımı, 1967 senesinden Hüsnü Cantürk'ün yönettiği Kurşun Yağmuru filminde küçük bir rol alarak attı.1960'lardan başlayarak çeşitli dönemlerde dernekçilik, sendikacılık yaptı. 350 film ve 10 televizyon dizisinde irili ufaklı roller aldı. 05.06.2007 tarihinde İstanbul'da hayata veda etti. Midibüs Midibüs, yolcu taşımada kullanılan tek katlı bir araçtır. Minibüslerden daha büyük, otobüslerden daha küçük boyutlardadır. Uzunluğu 8–11 m arasında değişmektedir. Genellikle mazot ile çalışırlar. Midibüsler, dünyada birçok ülkede kullanılmaktadır. Henry F. Phillips Henry F. Phillips (1890–1958), Portland, Oregon doğumlu Amerikalı iş adamı. Yıldız başlı ("Phillips-head") vida ve tornavidanın patent sahibidir. Yıldız başlı vida tasarımının en önemli özelliği kendiliğinden merkezleniyor olmasıdır ve bu özellik otomatik üretim bantları için çok kullanışlıdır. Phillips'in en büyük katkısı, yıldız başlı tasarımın vida üreticileri ve otomotiv şirketleri tarafından benimsenmesini sağlamak oldu; ki tasarımın esas amacı otomasyonda kolaylık sağlamaktı. Bir mühendis olan Phillips, John P. Thompson'un bir arkadaşıydı. Thompson, üreticilerin ilgisini çekmek konusundaki başarısızlığından ötürü kendiliğinden merkezlenen vida tasarımını Phillips'e sattı. Phillips, 1934 yılında Phillips Vida Şirketi'ni ("Phillips Screw Company") kurdu. Tasarımı Providence, Rhode Island'daki Amerikan Vida Şirketi ("American Screw Company") için inceleyip düzenledi ve bu tasarım üreticiler tarafından kolaylıkla benimsendi. 1937'de General Motors, bu tasarımı Cadillac üretim bantlarında kullanmak üzere ilk müşterilerden biri oldu. 1940 yılına kadar, Amerikalı vida üreticilerinin %85'i bu tasarım için bir lisansa sahip oldular. Sağlık sorunları nedeniyle 1945'te emekliye ayrılan Henry F. Phillips, 1958 yılında vefat etti. Assault on Precinct 13 Assault on Precinct 13, 1976 tarihli ABD yapımı aksiyon-gerilim filmidir. John Carpenter'ın yazıp yönettiği filmin başrolündeki Austin Stoker, kapatılmakta olan bir polis karakolunu azılı bir suç çetesinden koruyan polis memurunu canlandırmaktadır. Diğer başrol oyuncusu Darwin Joston, hüküm giymiş bir katili oynamıştır. Filmin hikâyesi için, Howard Hawks'ın "Kahramanlar Şehri" adlı western filmi ve George A. Romero'nun "Yaşayan Ölülerin Gecesi" adlı korku filmi ilham kaynağı olmuştur. Birleşik Devletler'de film karışık eleştiriler almış, gişede de başarılı olamamıştır. Fakat Avrupa ülkelerinde film için olumlu eleştiriler yapılmıştır. Türkiye'deki video kiralama kulüplerinde filmin VHS'si Vidovizyon şirketi tarafından "13. Bölgeye Saldırı" adıyla kiraya verilmiştir. 2005'te çekilen yeniden çevriminde başrolleri Ethan Hawke ve Laurence Fishburne paylaşmaktadır. Jean-Francois Richet ise yönetmen koltuğunda oturmaktadır. Məmmədov Məhəmməd Məmmədov Məhəmməd Mustafa Fazıl Paşa Mustafa Fazıl Paşa (1829, Kahire-1875, İstanbul), Mısırlı prens ve Türk siyaset adamı. Kavalalı Mehmet Ali Paşa’nın torunudur. Osmanlı Devleti’nde Maliye Nazırlığı, Maarif Nazırlığı yapmış bir devlet adamıdır. Ağabeyi İsmail Paşa’nın çalışmaları sonucu Osmanlı Sultanı Abdülaziz’in bir fermanı ile Mısır yönetimindeki haklarından mahrum edildi. Ülke dışına sürgün edilip yaşamını bir süre Paris’te sürdüren Mustafa Fazıl Paşa, bu dönemde Jön Türkler’in hamiliğini ve başkanlığını yaptı; Namık Kemal, Ziya Paşa, Ali Suavi gibi aydınların Avrupa’ya gelip yayın yaparak düşüncelerini yaymasına öncülük etti. Hayatı boyunca çeşitli bilimsel ve kültürel faaliyetlere destek oldu. 1867'de Abdülaziz’e yazdığı “"Padişahların sarayına en güç giren şey doğruluktur."” diye başlayan mektubu çok ünlüdür. 1829 yılında Kahire’de Mısır’ın ikinci hidivi Kavalalı İbrahim Paşa’nın oğlu olarak dünyaya geldi. Devrinin ünlü alimlerinden dersler alarak yetişti 1846’da İstanbul’a gitti; Osmanlı Devleti’nde çeşitli hizmetlerde bulundu; 28 yaşında iken vezir rütbesini aldı. Tanzimat Meclisi üyeliği (1857), Maarif Nazırlığı (1861), Maliye Nazırlığı (1862) yaptı. Sadrazam Fuad Paşa ile ters düştüğü için üç ay sonra görevinden alındı; “"Mecâlis-i Âliye"” (Danıştay)’de görevlendirildi. Ne var ki maliye nazırlığı sırasındaki başarısı göz önüne alınarak 1866’da, “"Meclis-i Âli-i Hazain"” adlı kurulun başkanlığına getirildi. Devletin mali işlerini yeniden düzenlemek amacıyla kurulmuş bu kurulun başkanlığını sadece 3 ay sürdürebildi. Sadrazam Ali Fuad Paşa'nın mali politikasını eleştirmesi ve Sultan'a hükümetin mali konulardaki beceriksizliği üzerine tezkere sunması üzerine sadrazam, onu derhal görevinden azletti. 4 Nisan 1866'da kendisine 24 saat içinde başkenti terketmesi bildirildi. Mısır’a gitmesine ağabeyi İsmail Paşa’nın izin vermemesi üzerine Nisan 1866’da Napoli’ye doğru yola çıktı; bir süre sonra Paris’e gitti. İstanbul'dan böylece uzaklaştırılan Mustafa Fazıl Paşa, görevden azlinin hemen ardından Mısır yönetimindeki veraset hakkını da yitirdi. Ağabeyi İsmail Paşa, Mısır yönetiminde veraset usulünün değiştirilmesi, kendisinden sonra oğullarından birisinin yerine hidiv olarak geçmesini istiyordu fakat bu isteği daha önce Sadrazam Fuad Paşa tarafından reddedilmişti. 27 Mayıs 1866'da yayınlanan bir fermanla veraset usulü değiştirildi; hidivliğin ailenin en büyüğüne değil; babadan oğula geçmesi kabul edildi. Hidiv İsmail Paşa, buna karşılık kardeşi Mustafa Fazıl Paşa'ya 4,5 milyon İngiliz Sterlini nakdî tazminat ödedi.. Sürgün edilmesinden ve Mısır'daki veraset hakkını yitirmesinden ötürü intikam duygusuyla dolan Mustafa Fazıl Paşa, hükümete karşı şiddetli bir mücadele kararı aldı ve İstanbul’daki Yeni Osmanlılar Cemiyeti ile temas kurdu. Yeni Osmanlılar, İstanbul’da hükümete muhalif bir gizli örgüttü. Mustafa Fazıl Paşa, Paris’ten Sultan Abdülaziz’e bir mektup yazdı. “"Padişahların saraylarına en zor giren şey doğruluktur" ibaresiyle başlayan, 18 sayfalık mektup, Paşa’ya göre Osmanlı Devleti’nin içinde bulunduğu durumu ve yapılması gereken reformları açıklıyor ve laik bir idare kurulması öneriliyordu. Paşanın mektubu 7 Mart 1867’de “"La Liberte"” gazetesinde yayımladı; daha sonra İstanbul’da tercüme edilip kitapçık halinde çoğaltılarak dağıtıldı; birçok Avrupa gazetesinde yer aldı ve büyük yankı uyandırdı. İlk defa bu mektupta “"Jön Türkler"” ifadesi kullanılmıştı ve Fazıl Paşa, kendisinin bu grubun başkanı olduğunu ifade etmişti. Paşa, Nisan 1867’de özel temsilcisi Sakakini Efendi’yi İstanbul’a gönderip Yeni Osmanlılar Cemiyeti üyelerini Osmanlı Devleti’ne karşı faaliyetler için Avrupa’ya davet etti. Onlara maaş tahsis etti ve bir gazete çıkarmaları için fon sağladı. Kastamonu’da sürgünde bulunan Ali Suavi, Erzurum’a sürgün kararı çıkmış olan Namık Kemal, Kıbrıs’a sürgün kararı çıkan Ziya Paşa davetine uyarak ülkeden kaçtılar 30 Mayıs 1867’de Paris’e ulaştılar. Ayrıca Kani Paşazade Rıfat, Agâh Efendi, Şinasi, Sağır Ahmet Beyzade Mehmet, Nuri Beyler Fazıl Paşa’nın himayesindeki Jön Türkler arasında yer aldı. Sağlanan fon ile ilk önce Muhbir, ardından Hürriyet, Ulum, Fecr gibi gazeteler yayımlandı. Padişah Abdülaziz’in Haziran 1867’de başlayan Avrupa seyahati üzerine Jön Türkler, Fransız hükümetinin baskısıyla ülkeden ayrılmış; bir kısmı Londra’ya giderek Muhbir Gazetesi’ni Ali Suavi yönetiminde “"Muhbir, doğru söylemenin yasak olmadığı bir memleket bulur, yine çıkar"” sloganıyla 31 Ağustos 1867’de yayımlamaya başlamışlardı. Fazıl Paşa ise padişahı Haziran 1867’de Toulon limanında karşıladı, ona kendisini affettirip İstanbul’a dönmesi için izin verilmesini sağladı. Eylül 1867’de İstanbul’a doğru yola çıktı. 1869’da ikinci kez Mecâlis-i Aliye’de görevlendirildi; 1870'te ikinci kez Maliye Nazırı oldu. Hükümette görevler almasına karşın Avrupa’daki Jön Türkler’i desteklemeye devam etti. 1874’te sadrazamlığa getirilen Hüseyin Avni Paşa ile anlaşmazlığa düşen Mustafa Fazıl Paşa, siyasi yaşamdan çekildi. 1875 yılında Beyazıt’taki konağında hayatını kaybetti. Vasiyeti üzerine Eyüp’te, Mihrişah Valide Sultan İmareti bahçesine defnedildi. 1863 yılında Naima Tarihini altı cilt halinde bastırması, Şinasi'nin ölümünden sonra (1871) Tasvir-i Efkar matbaasını satın alıp Namık Kemal ve Ebüzziya Tevfik’e hediye etmesi, Klasik Türk müziğinin son büyük temsilcisi Zekai Dede Efendi’ye yaşamı boyunca destek olması Mustafa Fazıl Paşa’nın bilim ve müzik alanında sağladığı desteklerdendir. Perviz MeÅŸkatyan Perviz Meşkatyan (15 Mayıs 1955 - 21 Eylül 2009; Farsça: پرويز مشكاتيان) İranlı santuri, müzisyen, besteci, araştırmacı ve öğretim görevlisi. Nişabur'da doğan Perviz Meşkatyan, Tahran Güzel Sanatlar Akademisi'nde Müzik Kuramı bölümünde okurken Nur-Ali Bürumend, Daryuş Safvet, Muhammed-Taki Mesʿudiye ve Mehdi Berkişli'ten redif (İran makam müziği) meşk etmiş, Mirza Abdullah'ın santur ve setar rediflerinde uzmanlaşmıştır. Meşkatyan 1977 yılında "Gürūh-i" ʿ"Ārif" (گروه عارف) adlı topluluğunun kuruluşunda yer almış, topluluk daha sonra adını "Gürūh-i" "Şeydā" (گروه شیدا) olarak değiştirmiştir. Aynı zamanda, Çavuş Sanat ve Kültür Vakfı'nın da kurucu üyesidir. Çavuş Vakfı yıllar boyunca İran müziğinin gelişiminde önemli bir rol oynamıştır. Meşkatyan Avrupa ve Asya turnelerine çıkmış, Fransa, Almanya, İngiltere, İsveç, Hollanda ve Danimarka gibi ülkelerde düzenli aralıklarla konserler gerçekleştirmiştir. 1982 baharında "Santur İçin Yirmi Parça" adlı kitabını yayınlayan sanatçı, 1992'de "Gürūh-i" ʿ"Ārif" topluluğuyla birlikte İngiltere'deki "Yeryüzü Festivali" 'nde ("Earth Festival") "Yeryüzünün Ruhu Birincilik Ödülü"'nü kazanmıştır. Muhammed Rıza Şeceryan'la birlikte yaptığı çalışmalar çağdaş İran geleneksel müziğinin en önemli kayıtları arasındadır. Meşkatyan besteci ve araştırmacı olarak çalışmalarına Tahran Üniversitesi'nde öğretim üyesi olarak devam etmiş, 2009 yılında bu görevini sürdürürken bir kalp krizi sonucu hayata gözlerini yummuştur. İnatçı İnatçı, Kartal Tibet'in yönetmenliğini yaptığı, başrollerini Kemal Sunal ve Asuman Arsan'ın Paylaştığı 1988 yapımı Türk filmidir. Baraj projesinde kamulaşmaya gidilecektir. Sarı kavak ve uzun kavak köyleri kamulaştırmanın içine girmektedir. Sözde bu durum gizliliğini korumalıyken komisyonda görevli olan biri bu bilgiyi bir holdinge satar ve o holdingdeki biri de duyduğunu başka bir holding'e satar. Böylece iki holding köylülerin topraklarını ucuz fiyata alıp devlete pahalı fiyata satma niyetle uzun ve sarı kavak köylerinin yollarını tutarlar. Bu arada köyde inatçılığı ile bilinen Bayram Kemal Sunal vardır. Bayram diğer köyün ağasının kızına aşıktır. Kızda ona aşıktır. Ancak bayram çok inatçıdır ve her ayın ilk Cuma günü kızı istemeye gelirler. Ağa kızını yine vermez ve sertçe davranır. Bunun üzerine Bayram ben senin kızını istemiyeceğim artık sen beni istemeye geleceksin diye kehanet tutar. Holding temsilcileri gelir ve her biri ağa ile muhtarın mallarını ucuz fiyata almaya çalışırlar.Bu arada birbirleriyle yarışırlar. Başkalarını kandırabilselerde Bayram'ı kandıramazlar ve ağa yavaş yavaş Bayram'ın kehanetine yaklaşmaktadır. Natuk Baytan Natuk Baytan (5 Temmuz 1925 - 5 Aralık 1986) Türk senarist, oyuncu ve film yönetmeni. Müjde Muzaffer adlı bir kızı ve Benciley Kadri isimli bir oğlu vardır. 1925 yılında Manisa'da dünyaya gelen Baytan, öncelikle Hukuk Fakültesi’nde okumaya başlamışsa da İstanbul Üniversitesi Arkeoloji Bölümü'nden mezun oldu. 1961 yılında "Karanlıkta Yaşayanlar" filmi ile yönetmenlik koltuğuna oturdu. 1960'lı ve 1970'li yıllarda "Sahildeki Ceset", "Sırtımdaki Bıçak", "Horasan'dan Gelen Bahadır", "Hacı Murat", "Şeyh Şamil", "Namluda Üç Kurşun", "Fantoma", "Battal Gazi", "Kara Murat" gibi çoğunluğunun senaryolarını da kendisinin yazdığı tarihi ya da fantastik filmleri Türk Sineması'na kazandırmıştır. Bunların yanı sıra birçok Kemal Sunal filmine de imza attı. Natuk Baytan'ın yönettiği Kemal Sunal filmleri çekim teknikleri, replikler, yaratılan karakterler (Gardrop Fuat, Gaddar Kerim, Ayı Abbas, Dikiştutmaz Sabri, Marmara Kazım, Karbonat Erol, Sansar Selim ve Gerzek Hamdi) ve absürt üslubu ile hep bir adım öne çıkmıştır. Özellikle filmlerin bazılarında cameo olarak da görünmüştür. 1970'li yılların sonları ile 1980'li yılların başlarında Ferdi Tayfur'lu "Son Sabah" (1978), "Yuvasız Kuşlar" (1978), "Huzurum Kalmadı" (1980), "Kara Gurbet" (1981) ve "Kalbimdeki Acı" (1983) gibi arabesk filmlerine imza attı. Yönetmen son döneminde televizyon dizileri yönetmenliği de yapmıştır. Bunlardan en başarılısı "Duvardaki Kan" adlı dizidir. Hayatı boyunca 81 film yönetmiştir. Avrupa'da ismi Natuk Baitan olarak okunmaktadır. 1986 yılında İstanbul'da vefat etmiştir, Şişli Cami'inde kılınan öğle namazına müteakiben cenazesi Kozlu mezarlığına defnedilmiştir. Anısına 2007 yılında "Natuk Baytan Belgeseli" çekilmiş ve ismi İstanbul'un Fatih ilçesinde bir parka verilmiştir. Natuk Baytan'ın yönettiği filmler: Clayton-le-Woods Clayton-le-Woods, Birleşik Krallık'a bağlı İngiltere'nin Kuzey-Batı İngiltere bölgesinde idari bakımdan birinci seviyeli yerel idare olan Lancashire kontluğuna bağlı olan Chorley (borough) ikinci seviyeli metropoliten-olmayan yerel idare bölgesinde bulunan ve bir "semt/köy (civil parish)" alt-idaresi bulunan bir küçük kasabadır. Clayton-le-Woods'un nüfusu (2001 Nüfus Sayımı itibarıyla) 14,528 kişidir. Clayton-le-Woods Chorley (borough)'ya bağlı olmakla beraber Preston şehrinin güneyinde bulunan zengin orta sınıfın oturduğu bir varoş olarak kabul edilmektedir. Clayton-le-Dale Preston'un diğer uydu köyleri olan "Bamber Bridge", "Whittle-le-Woods", "Brindle" ve yeni olarak yapılmakta olan "Buckshaw" köyü ile ve Leyland kasabası ile komşudur. Clayton-le-Woods, "Cuerden Hall" adlı malikaneye ait olan "Cuerden Valley Parkı" ve "Lostock Çayı" ile ikiye ayrılmıştır. Batı kısmı Leyland kasabası ile doğu kısmı işi "Whittle-le-Woods" kasabası ile komşudur. Clayton-le-Woods kuzey-batı İngiltere'de birkaç otoyolun kavşakları yakınındadır; bunlar "M6 otoyolu"nun 28 ile 29 no.lu kavşakları; "M61 otoyolu"nun 8 no.lu kavşağı ve "M65 otoyolu"nun 3 no.lu kavşağıdır. Ladik Saat Kulesi Ladik Saat Kulesi, Samsun ili Ladik ilÃ§e merkezinde yer alan bir saat kulesidir. 1906 yılında Sivas valisi Reşat Akif Paşa tarafından yaptırılmıştır. 1943 Ladik Depremi'nde hasar gördüğünden tekrar aslına uygun olarak inşa edilmiştir. Antika saat 2004 yılında durmuş, 2019 yılında bir aylık çalışma sonucunda yeniden işlevsel hâle gelmiştir. 3 katlı platform üzerinde yer alan kule 14 metre yüksekliğindedir. Kırmızı renkli düzgün kesme taş malzemeli, çoktan kaideli silindir gövdeli bir eserdir. Ruhet GenÃ§ Ruhet Genç İstanbul Bilgi Üniversitesi, Turizm ve Otelcilik Yüksekokulu Müdürü. Ruhet Genç B.S. derecesini İstanbul Teknik Üniversitesi'nde ve doktora derecesini İstanbul Üniversitesi'nde aldı(Daha sonra Yönetim ve Strateji ABD da Doçentlik Unvanını almaya hak kazanmıştır). Lojistik ve Turizm endüstrilerinde Türkiye'de, Almanya'da ve Kanada'da çalıştıktan sonra Beykent Üniversitesi'nde Uluslararası Lojistik ve Taşımacılık bölüm başkanı olarak akademik hayata katıldı. Akabinde İstanbul Bilgi Üniversitesi, Uluslararası Lojistik ve Taşımacılık bölüm koordinatörlüğü görevini sürdürdü. Halen İstanbul Bilgi Üniversitesi Turizm ve Otelcilik Yüksekokulu Müdürlüğü görevinde bulunuyor. Birçok kitap ve makale yayınladı, beş kıtada uluslararası konferanslarda lojistik ve turizm yönetimi ile ilgili sunumlar yaptı. Uluslararası bilimsel dergilerde komite üyesidir. Beş kitabı, uluslararası beş kitap bölümü yayınlandı. Akıcı olarak Türkçenin yanında İngilizce, Almanca ve Fransızca konuşması bu dillerin lokal olarak konuşulduğu ülkelerde tahsil görmesinden ve/veya çalışmasından kaynaklanmıştır. Turizm ve lojistik sektöründeki birçok uluslararası şirketin kurucusu ya da hissedarıdır. Bu iş geçmişi, kendisinin, iş dünyası, akademi ve kültürler arası köprü kurmasını sağlamıştır. Sevimli Hırsız Sevimli Hırsız, yönetmenliğini Kartal Tibet 'in yaptığı, başrollerini Kemal Sunal ve Nil Ünal' ın paylaştığı, 1988 yapımı Türk filmidir. Metin Mertoğlu (Kemal Sunal) zengin bir çocuktur. Selma'ya aşık olur. Onu elde etmek için hırsız numarası yapar ve başına bazı dertler gelir. Simon Kuper Simon Kuper (d. 15 Ekim 1969; Kampala), Britanyalı yazar. Futbol hakkındaki yapıtlarını antropolojik açıdan oluşturmaktadır. 15 Ekim 1969'da Uganda'da doğan Kuper, Güney Afrikalı ailesiyle birlikte antropoloji dalında akademisyen olan babasının Leiden Üniversitesi'nde çalışmaya başlamasıyla Hollanda'nın Leiden şehrine yerleşti. Daha sonraları Stanford, Kaliforniya, Berlin ve Londra gibi şehirlerde yaşayan ve amatör olarak futbol oynayan Kuper, Oxford Üniversitesi'nde "Tarih" ve "Almanca" eğitimi aldı. Yaşadığı ülkelerde futbol oynarken, çeşitli dergi ve gazetelere futbolla ilgili makaleler yazdı. Bir gün aklına futbolla ilgili bir kitap yazmak geldi ve bunun için dokuz ay süren bir seyahate çıkan Kuper, birçok ülkeden birçok teknik direktör ve futbolcuyla görüştü. Görüşmelerini hikâyelere dönüştürüp 1994 yılında İngiltere'de "Futbol Asla Sadece Futbol Değildir" ("Football Against the Enemy") adlı kitabını yayımladı. Bu kitapla İngiltere'de yılın en iyi spor kitabı ödülünü kazandı. Ajax taraftarı olduğunu dile getiren Kuper, 2003'te "Ajax-Hollandalılar ve Savaş" ("Ajax, the Dutch, the War: Football in Europe during the Second World War") adlı kitabını yayınladı. 2009 yılında Stefan Szymanski ile birlikte "Futbolun Şifreleri" ("Soccernomics") adlı kitabı piyasaya sürdü. 2012 Haziran'da "Futbol Adamları" kitabı Türkiye'de de yayımlandı. SJA Le Poiré-sur-Vie Le Poiré-sur-Vie Vendée Football, 1954 yılında Le Poiré-sur-Vie şehrinde kuruldu. renkleri;Mor - Beyaz'dır. Maçalrını 2,900 kişilik Stade de l'Idonnière'de oynamaktadır. 2010-11 sezonunda Championnat de France amateur ligini 1. bitirdi ve gelecek sezon Championnat National ligine yükselmeye hak kazandı. Ayrıca Togolu eski futbolcusu Richmond Forson, bu takımda oynarken 2006 FIFA Dünya Kupası'nda Togo'nun kadrosunda yer almayı başardı. Vladimir Å timac Vladimir Štimac, Sırp basketbolcu. 2.08 boyundaki profesyonel oyuncu Pivot mevkiinde oynamaktadır. Utøya Utøya, Norveç'te bir ada. Norveç'in en büyük 5. gölü olan Tyrifjorden'de bulunmaktadır. Ada, Buskerud eyaletine bağlıdır. Adada gençlerin yaz kampı vardır. 22 Temmuz 2011 tarihinde Oslo'da yerel saat ile 15.26 sularında başbakanlık binası önünde gerçekleşen bomba saldırısı ile aynı zamanda bu adaya da saldırı gerçekleştirilmiştir. Saldırı Norveç İşçi Partisi'nin adada kurulmuş yaz kampına yapılmıştır. Bu saldırıda 85'den fazla genç öldürülmüştür. Saldırıyla ilgili olarak Anders Behring Breivik isimli bir kişi gözaltına alınmıştır. Only Girl (In the World) "Only Girl (In the World)", Barbadoslu şarkıcı Rihanna'nin bir şarkısıdır. Crystal Johnson, Mikkel S. Eriksen, Tor Erik Hermansen ve Sandy Vee tarafından Rihanna'nın beşinci stüdyo albümü "Loud" (2010) için yazılan şarkının prodüktörlüğünü Stargate ve Sandy Vee üstlendi. Şarkı albümün ilk single'ı olarak The Island Def Jam Music Group etiketiyle 10 Eylül 2010'da ABD'de yayınlandı. "Only Girl (In the World)", Europop unsurları taşıyan yüksek tempolu bir dans-pop şarkısıdır. "Only Girl (In the World)", albüm için kaydedilen ve seçilen ilk şarkı oldu. Şarkı sözlerinde Rihanna, sevgilisinden kendisi için fiziksel çekim istediğini anlatıyor. Şarkı, eleştirmenler açısından oldukça olumlu yorumlar aldı; eleştirmenler Rihanna'nın önceki albümü Rated R'ın (2009) karanlık havasından çıkmasını övdü ve puanlarını yükseltti. Şarkı, Amerikan "Billboard" Hot 100 listesine 75. sıradan giriş yaptı ve "Loud" albümünün ikinci single'ı What's My Name?'in 1. olmasından sonra listedeki 11. haftasında listenin bir numarasına yükseldi. Rihanna'nın listedeki dokuzuncu bir numarası olmayı başarırken; Hot Dance Club Songs ve Pop Songs listelerinde de zirveye yerleşti. Şarkı dünya çapında birçok listenin bir numarası oldu: Avustralya, İngiltere, İrlanda, İtalya, Norveç ve Polonya. Almanya, Çek Cumhuriyeti ve Fransa'da ise ilk beşin içine girdi. Şarkı için çekilen video klibin yönetmenliğini Anthony Mandler yaptı ve çekimler Los Angeles'ta gerçekleşti. Rihanna şarkıyı canlı olarak ilk kez "Saturday Night Live" programında seslendirdi. Ayrıca "The X Factor"ın yedinci sezonunda ve "Love the Way You Lie (Part II)" ve "What's My Name?"i de söylediği 2010 Amerikan Müzik Ödülleri'nde söyledi. Şarkı 13 Şubat 2011'de Los Angeles'ta düzenlenen Grammy ödül töreninde Rihanna'ya En İyi Dans Kaydı ödülünü kazandırdı. "Only Girl (In the World)" Crystal Johnsonile birlikte şarkının yapımcıları Stargate ve Sandy Vee tarafından yazıldı. Rihanna daha önce Stargate ekibi ile "Hate That I Love You" "Don't Stop the Music" ve "Rude Boy" adlı şarkılarında da beraber çalışmıştı. Şubat 2011'de Stargate, Rihanna'nın albüm kayıtlarına başlamadan önce Norveçli bir yapımcıyla görüştüğünü, ve daha adı konulmayan bir proje için anlaşıp yüksek tempolu ve pozitif bir temada yapım istediğini söyledi. Stargate'ten Tor Erik Hermansen'e göre "Only Girl (In the World)", "Loud" albümü için oluşturulan ilk şarkıydı ve Rihanna daha stüdyoda şarkı için kayda başlamamışken şarkıyı albüme koymaya karar vermişti. Fanlarla bir internet sitesi sohbetinde Rihanna bir sanatçı olarak sonraki adımı için: "Tekrar başa dönüp "Good Girl Gone Bad"i tekrarlamak istemedim. Rihanna evriminde bir sonraki aşamaya geçmek istedim ve bu bizim için mükemmel oldu. Siz beni her zaman savundunuz ve koruyup kolladınız, şimdi de sizi haklı çıkarmak için bir sürü yeni şarkınız var," dedi. Rihanna, "Only Girl (In the World)"ü tanımlarken "Rude Boy"dan daha büyük bir şarkı, dedi. Şarkı, Rihanna'nın Last Girl on Earth turu esnasında kaydedildi. Şarkının alt yapısı, New York'taki Roc the Mic Studios'ta ve Los Angeles'taki Westlake Recording Studios'ta Stargate'den Mikkel Storleer Eriksen ve Miles Walker tarafından, Paris'teki Bunker'da da Vee tarafından kaydedildi. Kuk Harrell, Rihanna'nın vokal yapımcılığını üstlendi, Josh Gudwin ve Marcos Tovar ise beraber kayıt etti. Inaam Haq, Dane Liska ve Brad Shea ek vokalleri kaydettiler. Şarkı, Atlanta'daki Ninja Beat Club'da Phil Tan tarafından ve The Bunker'daki Vee tarafından mix edildi, mühendisliğini Damien Lewis üstlendi. Eriksen, Vee ve Hermansen enstrümantalleri karşıladı, Johnson ise arka vokalleri söyledi. "Only Girl (In the World)", Europop türünde üç dakika elli beş saniye uzunluğunda bir şarkıdır. Ayrıca Hi-NRG, rave ve R&B elementleri taşır. Şarkı fa diyez minör notasındadır ve orta tempoda 126 BPM vuruşlu ölçüsü vardır. Enstrümantal olarak synthesizer'lara ağır vuruşlu baslara, strobing'lere ve electro yapıya sahiptir. Entertainment Weekly'den Brad Wete, şarkıyı "2007'deki single'ı Don't Stop the Music'in daha güçlü ve seksi versiyonu" olarak tanımlamıştır. Rihanna'nın "Only Girl (In the World)"deki sesi F'ten C'e kadar bir buçuk oktavdır, ve vokalleri "ipeksi" ve "baştan çıkarıcı" tondadır. Şarkının sözlerinde Rihanna, sevgilisinin dikkatini çekmeyi, kendisini dünyadaki tek kız gibi hissettirmesini anlatır. Sözlerin nakaratında "kalbinden geçenleri anlatırken" bunları söyler: "Beni dünyadaki tek kız benmişim gibi hissettirmeni istiyorum / Sadece beni sonsuza dek sevecekmişsin gibi / Sadece kalbini bilen tek kişi benmişim gibi / Dünyadaki tek kız benmişim gibi." Digital Spy'dan yazar Nick Levine nakarat için "Epilepsi nöbeti geçiren bir tavşan gibi," benzetmesini kullanmıştır. Rihanna'nın kışkırtıcı şekilde "Bebeğim, sana sakladığım tüm sırları söyleyeceğim / Böylece içeri girebilirsin / Ve girdiğinde çıkamayacaksın / Bir gece için tutsağım olacaksın." dizelerini söylemektedir. BBC'den Fraser McAlpine, şarkının verdiği mesajı Alman masallarından Rapunzel'e benzeterek Rihanna'nın saçlarını kaleden aşağıya doğru herhangi bir adamın gelip onu tatmin etmesi için sallamadığını belirtip "Anlaşılan o ki birileri korkutucu derecede yüksek olan bu pencereye tırmanmanya cesaret edemiyor, Rihanna da onu ikna ediyor," şeklinde yorumladı. Şarkı genel olarak müzik eleştirmenlerinden olumlu dönüşler aldı. "Los Angeles Times"'dan Gerrick D. Kennedy şarkı için "tartışmasız bir hit" ve "bir şeylerin dönüşü" yorumunu yaptı. MTV News'ten James Dinh şarkının yüksek temposunu överek Rated R albümünün "sert" çıkış single'ı Russian Roulette'e göre kıyasladı. Billboard dergisinden Monica Herrera "Dans pistlerinin hakimiyetini almayı hedefliyor," diye belirtti. Digital Spy'dan Nick Levine şarkıya beş üzerinden dört yıldız vererek "Herkesin istediği fakat aşırı derecede orijinal değil," diye yorumladı. New York Daily News'ten Levine ve Jim Farber'a göre "Only Girl (In the World)", Rihanna'nın "Don't Stop the Music" döneminden beri olan "en pop şarkısıydı". BBC'den Fraser McAlpine şarkıyı analiz ederken "domine etmek ve küstah tavırlar sergilemek" tonlu bir şarkının dinleyicinin üzerinde neden "pozitif etki" bırakmasını sorguladı. Eleştirisinde Rihanna'nın şarkıyı büyük boyutta bir tutkuyla söylediğini belirtti ve beş üzerinden dört yıldız verdi. "Rolling Stone"'dan James Dolan şarkıya beş üzerinden iki buçuk yıldız vererek "Bu trance beat size kulüpte biri bedava içki ısmarlamadığı sürece sizi orada tutamaz," diye yorumladı. Birleşik Devletler'de "Only Girl (In the World)" "Billboard" Hot 100'e 25 Eylül 2010'da yetmiş beşinci sıradan girdi, sonraki hafta üçüncü sıraya tırmandı ve üçüncü haftasında zirveye yükselerek 25 Kasım'da Rihanna'ya Hot 100 listesindeki dokuzuncu birinciliğini kazandırdı. "Loud"un ikinci single'ı Drake ile olan düeti What's My Name? Hot 100'de "Only Girl (In the World)"den iki hafta önce zirvedeydi ve liste tarihinde ilk kez ikinci single, albümün çıkış single'ından önce zirveye yerleşti. "Only Girl (In the World)" Rihanna'nın 2010 yılındaki dördüncü bir numaralı şarkısıydı. Usher'ın 2004 yılındaki zirve başarısından beri bir yıl içerisinde aynı listede dört kez birincilik yakalayan ilk kadın sanatçı ve solo sanatçısı oldu. Şarkıcı ayrıca 2000 yılından beri en çok birincilik yakalayan (dokuz kere) sanatçı oldu. "Only Girl (In the World)" "Billboard" Hot 100 yıl sonu 2010 ve 2011 listelerinde sırasıyla 47 ve 40 numaralardaydı. Şarkı Digital Songs listelerine 249.000 satışla birinci sıradan giriş yaptı, Rihanna'ya sekizinci kez birincilik kazandırarak altıncı kez bir numaradan giriş yapan sanatçı sıfatı kazandırdı. İki kategoride de 2005 yılından beri en büyük başarı oldu. "Only Girl (In the World)" yayımlandığında Mainstream Top 40 Pop Songs radyo listelerinde iki numaradan bir numaraya yükselerek yedinci kez birincilik yakaladı ve 25 Kasım 2010'da rekor kırdı. 2011'de "Billboard" Digital Songs ve Pop Songs yıl sonu listelerinde sırasıyla 46 ve 33 numaradaydı. "Only Girl (In the World)" Dance Club Songs listelerinde Rihanna'nın on ikinci birinciliğini yakaladı. 2010 "Billboard" yıl sonu listelerinde ise 46 numaradaydı. Şarkı Amerika Kayıt Endüstrisi Birliği (RIAA)'den altı kez platin ödülünü aldı ve Haziran 2015'te ABD genelinde toplam 3.6 milyon kopya sattı. 25 Eylül 2010'da "Only Girl (In the World)" Kanada'da 65 numaradaydı, ertesi hafta zirveye yerleşti ve bir hafta zirvede kaldı. 6 Kasım'da şarkı tekrar zirveye yükseldi ve art arda üç hafta zirvede yerini korudu. Toplamda otuz beş hafta boyunca şarkı Kanada'da listeden çıkmadı. Birleşik Krallık'ta "Only Girl (In the World)" 31 Ekim 2010'da UK Singles Chart listesine 126.000 kopya satarak iki numaradan giriş yaptı. Cheryl Cole, "Promise This" adlı şarkısıyla 157.000 kopya satarak listeye birinci sıradan girdi, Cole ve Rihanna yılın en çok satan ve ikinci en çok satan girişlerini sergilediler. Şarkı Rihanna'nın UK Singles Chart'ta altıncı ikinci numara şarkısı oldu, ertesi hafta birinci sıraya yükselerek art arda iki hafta zirvede kaldı. Şarkı, Rihanna'nın İngiltere listesinde "Umbrella" (2007), "Take a Bow" (2008) ve "Run This Town" (2009)'dan sonra dördüncü bir numara şarkısı oldu. Aralık 2011'de "Only Girl (In the World)", İngiltere'de bir milyondan fazla kopya satan toplamda yüz sekizinci şarkı, Rihanna on beşinci kadın artist oldu. Bundan altı hafta önce Eminem ile düeti olan "Love the Way You Lie" ise bir milyondan fazla kopya satan toplamda yüz yedinci şarkı olmuştu. Bıçkın Bıçkın, yönetmenliğini Orhan Aksoy'un yaptığı, başrollerini Kemal Sunal ve Nilgün Belgün'ün paylaştığı, 1988 yapımı Türk filmi. Bıçkın filminin ilginç özelliklerinden birisi, Kemal Sunal'ın canlandırdığı Ali karakterinin ünlü oyuncu Kemal Sunal'ı taklit ettiği sahnedir. Ninesi ile yaşayan Ali (Kemal Sunal) arkadaşı Osman ile hırsızlık yapmaktadır. Ali mahallelerinde oturan Kemal Sunal hayranı Zehra'dan hoşlanmakta ancak karşılık bulamamaktadır. Çünkü Zehra'nın hayalinde ünlü oyuncu Kemal Sunal ile evlenmek vardır. Zehra'nın kalbini kazanmak isteyen Ali'nin aklına ilginç bir fikir gelir. Tıpatıp benzediği Kemal Sunal'ın adını kullanarak Zehra'yı kandıracaktır. Kendisini Kemal Sunal olarak tanıtan Ali'nin planı iyi gider. Ta ki gerçek oyuncu Kemal Sunal bunu duyuncaya kadar. Sabahattin Usta Sabahattin Usta (d. 6 Haziran 1990, Montbéliard, Fransa), Fransa'da yetişmiş Türk futbolcudur. Fransa'nın Montbéliard kentinde bir işçi Türk ailenin çocuğu olarak dünyaya gelen Sabahattin Usta burada yöresel amatör ekiplerin altyapılarında futbola başladı. Daha sonra Fransız futbolunun önemli takımlarından Bordeaux'nun yetenek gözlemcileri tarafından beğenilerek buranın altyapısına transfer oldu. Burada oynamanın avantajıyla Türkiye 18 yaş altı millî futbol takımı seçilmeye başlandı. Bunun üzerine Türkiye'dende Süper Lig ekiplerinin dikkatini çekmeye başladı ve neticesinde 2008-09 sezonunun başında Gençlerbirliği'ne transfer oldu. Burada profesyonel sözleşmesi bulunmasına rağmen ağırlıklı olarak genç ve A2 takımı için görev aldı. As takımın bazı lig karşılaşmalarında maç kadrosuna dahil edildi. Böyle as takım için ilk resmî karşılaşmasına 14 Şubat 2010 tarihinde Kasımpaşa'ya karşı oynanan Süper Lig karşılaşmasında çıktı. Aynı sezon bir başka Süper Lig karşılaşmasında forma giydi ve bunun dışında A2 takımı iiçin oynadı. 2010-11 sezonunda ise oyun tecrübesi edinebilmesi için bir sezonluğuna Gençlerbirliği'nin ara takımı ilan 2. Lig ekiplerinden Hacettepe'ye kiralandı. 2011-12 sezonunun başında 1. Lig ekiplerinden Boluspor'a transfer oldu. 2012-13 sezonunda Kızılcahamamspor ile sözleşme imzalamıştır. 12 kez Türkiye U-18 millî takımına çağrılan Sabahattin Usta, 10 kez Türkiye U-18 millî takım formasını giydi ve bu karşılaşmalarda 1 gol kaydetti. Orhan Aksoy Orhan Aksoy (10 Ocak 1930, Bursa - 22 Ocak 2008, İstanbul), Türk yönetmen, senarist ve yapımcı. Orhan Aksoy 1930 yılında Bursa'da doğdu. Liseden sonra öğrenimini bıraktı. Sinema çevresine operatör olarak girdi. Saray ve Şık Sinemalarında 3 yıl sinema operatörlüğü yaptı. 1952'den sonra İpek Film stüdyosu'nda çalıştı. 1963'te Ayhan Işık ve Ajda Pekkan'ın komedi filmi olan Şıpsevdi ile yönetmenliğe başladı. Safa Önal ile beraber ortak çalışmalar gerçekleştirmişlerdir. Türk sinemasının en fazla film çeken yönetmenlerinden biri olan Aksoy, çoğunlukla melodram türünde filmler yönetmiş ve geçerli starlara dayanarak ticari başarılar kazanmıştır. Orhan Gencebay'ı ilk kez sinemada oynatan yönetmendir. 1978 Moskova Film Festivali'ne Erden Kıral ile beraber katılmışlardır. 22 Ocak 2008 tarihinde 78 yaşında iken İstanbul'da hayatını kaybetti. Serkan Acar, Aksoy'un damadıdır. Oğlu Turgay Aksoy'da film yapımcılığı yapmaktadır. Vefatından sonra Emek Sinemasında gerçekleştirilen törende Ediz Hun onun hakkında "''Sevgili Orhan Aksoy, Türk sinemaseverler ve biz yakın dostların seninle gurur duyuyoruz. Sen ve seninle birlikte o döneme imza atmış birbirinden değerli yönetmenlerin eşsiz çalışmaları sayesinde bugün Türk sineması varlığını sürdürebilmektedir. Aziz hatıran önünde saygıyla eğiliyoruz. Ruhun şad olsun sevgili Orhan Aksoy."" demiştir. JÃ¶rg Lanz von Liebenfels Adolf Josef Lanz (d. 19 Temmuz 1874, Penzing – ö. 22 Nisan 1954), Jörg Lanz olarak da bilinen ve kendisini Lanz von Liebenfels olarak tanımlayan Avusturyalı bir yayıncı ve gazeteci. Aynı zamanda eski bir rahip olan von Liebenfels, antisemitik ve völkisch teorilerini yayınladı. "Ostara" dergisinin de kurucusudur. Kendisi önceleri Heiligenkreuz manastırında yaşayan bir keşişti. Almanya'da Nazi ideolojisinin gelişiminde en büyük rollerden biri, Jörg Lanz von Liebenfels'e aitti. Lanz, Cermen neopaganizmi düşüncesine şiddetle inanıyordu. Sonradan Nazi Partisi'nin sembolü haline gelecek olan gamalı haç sembolünü, eski paganist kaynaklardan bulup kullanan ilk kişidir. Lanz'ın kurduğu Ordo Novi Templi adlı örgüt, kendini tamamen İskandinav paganizminin yeniden doğuşuna adamıştı. Lanz, İskandinav tanrılarından biri olan Wotan'a taptığını açıkça ilan etmişti. Ona göre Cermen neopaganizmi, Alman halkının özgün diniydi ve Almanlar ancak bu dine dönmekle kurtulabilirlerdi. Bu nedenle Nazi ideolojisi, Lanz ve benzeri neo-paganist ideologların açtığı yolda gelişti. Erganispor Erganispor, 1938 yılında Diyarbakır'da kurulan futbol kulübüdür. Maçlarını 1.000 kişilik Ergani Şehir Stadyumu'nda oynamaktadır. Başkanlığını Ekrem Şenvar yapmaktadır.Takımın teknik direktörlüğünü Mehmet Kanat yapmaktadır. 2010-2011 sezonu Bölgesel Amatör Lig'de 2.grubu 1. bitirerek 3. Lig'e yükselmiştir. 2010-2011 sezonunda Erganispor'u 3.Lige çıkaran Şadan Üzülmez 10 maçta aldığı 9 puanla istifa etti ve yerine Diyarbakırspor'un teknik direktörlüğünden ayrılan Recep Bayık getirildi.Recep Bayık ise 11 maçta 2 puanla istifa etti.Son olarak 21 Şubat 2012 tarihinde, 1998 yılında takımı ilk kez profesyonel yapan ve 3.Lige çıkaran,1 kez final oynatan teknik direktör Özcan Gökçeoğlu takımın başına getirildi. Daha sonra istifa eden Özcan Gökçeoğlu'nun yerine takımın başına yardımcı antrenör Mehmet Kanat geçmiştir. 2011-2012 3. Lig sezonu sonunda Bölgesel Amatör Lig'e düşmüştür. Bölgesel Amatör Lig'ine düştükten sonra teknik direktörlük görevine Mehmet Emin Sevmiş getirilmiştir.Daha sonra Bölgesel Amatör Lig'inde Gercüş Bağlarspor ile 2-2 berabere kalarak istifa eden Mehmet Emin Sevmiş'in yerine sezon sonuna kadar Kemal Zeydan getirildi.2013-2014 sezonu başlamadan göreve getirilen Ramazan Koç sezonun başlamasına kısa bir zaman kala istifa edince yerine yeniden geçen sene de bu takımı çalıştıran Mehmet Emin Sevmiş getirildi.Sezon ortasına girmeden ilk olarak Ahmet Erbay yönetimindeki teknik heyet, maddi sıkıntılardan dolayı istifa etti.Daha sonra alınan kötü sonuç ve kötü futboldan dolayı teknik direktör Mehmet Emin Sevmiş takımdan istifa etti ve yerine yeni yönetimle beraber Şadan Üzülmez getirildi. Ayrıca, U-14 takımı 2010 yılında Türkiye şampiyonluğunu kazanmıştır. Avrupaya katılma hakkı elde etmiştir.Fakat maddi imkansızlıklardan dolayı gidememiştir.2010-2011 sezonunda Erganispor U-15 takımı Beşiktaş U-15 takımına son 5 dk'da yediği 2 golle 2-1 mağlup olup Türkiye 3. sü olmuştur. Erganispor 2012-2013 sezonunda Spor Toto 3.Lig'de Centilmen Lig'de 1 sezon boyunca en centilmen takım olarak 250 bin liralık bir ödüle layık görüldü. Erganispor'un tarihindeki ilk yabancı futbolcuları 2012-2013 sezonunda takımla birer senelik sözleşme imzalayan Tobechi Igwe ve Uche Victor Odimba olmuştur. 2013-2014 sezonu başlamadan Malili Salifou Dembele'yi renklerine katan Erganispor tarihindeki 3. yabancı futbolcusuyla sözleşme imzalamıştır. Cindy McCain Cindy Lou Hensley McCain (d. 20 Mayıs 1954) Amerikalı iş kadını ve hayırsever. ABD Senatosu üyesi ve Cumhuriyetçi Parti'den eski başkan adayı John McCain'in eşidir. Güney Kaliforniya Üniversitesi mezunudur. Gençliğinde bir Kappa Alpha Theta üyesiydi. What's My Name? (Rihanna şarkısı) "What's My Name?", Barbadoslu şarkıcı Rihanna'nin bir şarkısıdır. Mikkel S. Eriksen, Tor Erik Hermansen, Ester Dean, Traci Hale ve Aubrey "Drake" Graham tarafından Rihanna'nın beşinci stüdyo albümü "Loud" (2010) için yazılan şarkının prodüktörlüğünü Stargate üstlendi. Kanadalı şarkıcı Drake'in Rihanna'ya eşlik ettiği şarkı, albümün ikinci single'ı olarak Def Jam Recordings etiketiyle 29 Ekim 2010'da ABD'de yayınlandı. Müzik eleştirmenleri Rihanna'nın vokal bakımından en iyi çalışması olarak değerlendirdi. Şarkının romantik doğası ve seksüel havası övgüler topladı. Ancak Drake'in 69 pozisyonu için yaptığı "69'un karesi 8 gibi bir şeydir" iması olumsuz karşılandı. "What's My Name?" ticarî anlamda da başarılı oldu. Amerikan "Billboard" Hot 100 listesinde bir numara olan şarkı, Rihanna'nın 2010 yılındaki üçüncü ve tüm kariyerindeki sekizinci bir numarası oldu. Aynı zamanda Drake'in de ilk bir numara single'ıdır. Brezilya, İngiltere ve Macaristan listelerinde bir numara olan şarkı; İrlanda, Kanada, Norveç, Slovakya ve Yeni Zelanda listelerinde ilk beşe girdi. Şarkının video klibi Philip Andelman yönetmenliğinde çekildi. Klip, markette karşılaşan Rihanna ve Drake'in romantik sahneleri ve Manhattan'daki Lower East Side'da yürüdükleri sahnelerden oluştu. "What's My Name?"in tanıtımı Atlantik'in her iki yakasında verilen canlı performanslarla yapıldı. Rihanna "Saturday Night Live" programında ve "The X Factor"ın yedinci sezonunda şarkıyı canlı seslendirdi. Zehir Hafiye Zehir Hafiye, Orhan Aksoy'un yönettiği, başrollerini Kemal Sunal ve Nur Gürkan'ın paylaştığı, 1989 yapımı Türk filmidir. Filmde esas kızı oynayan Zeynep üniversiteden tanıştığı Oktay'ı çok sevmektedir. Ancak babası onun bu ilişkisini onaylamamaktadır. Zeynep bir gün evden kaçarken tesadüfen taksi şoförü Cemal ile karşılaşır. Cemal ilk başlarda durumu anlamasa da Zeynep'in durumunu öğrenir. Raining Men "Raining Men", Barbadoslu şarkıcı Rihanna'nin bir şarkısıdır. Melvin Hough II, Rivelino Wouter, Rock City (Timothy Thomas ve Theron Thomas) ve Nicki Minaj tarafından Rihanna'nın beşinci stüdyo albümü "Loud" (2010) için yazılan şarkının prodüktörlüğünü Mel & Mus üstlendi. Rapçi Nicki Minaj'ın Rihanna'ya eşlik ettiği şarkı, 7 Aralık 2010'da Amerika Birleşik Devletleri radyolarına gönderildi. Şarkı farklı farklı yorumlar aldı. Kimi eleştirmenler Rihanna ve Minaj arasındaki kimyayı övgüyle karşılarken; şarkının yeni ya da özgün bir şey yaratamaması olumsuz karşılandı. Clitheroe Clitheroe, Birleşik Krallık'a bağlı İngiltere'nin Kuzey-Batı İngiltere bölgesinde idari bakımdan birinci seviyeli yerel idare olan Lancashire kontluğuna bağlı olan Ribble Valley (borough) ikinci seviyeli metropoliten-olmayan yerel idare bölgesinde bulunan kasabadır. Clitheroe 1972den önce bir "Belediye Beldesi" statüsü bulunduğu için, kasabada bir "takip eden semt/köy yerel idaresi (successor parish)" şeklinde bir "kasaba meclisi (town council)" alt-idaresi bulunmaktadır. Clitheroe'nun nüfusu (2001 Nüfus Sayımı itibarıyla) 14,697 kişidir. Clithroe kuzey-doğu Lancashire'da "Ribble Nehri" vadisinda bulunmaktadır. Kasabanın ortasında etraftan 35 m. yükseklikte ve üzerinde taştan Norman kalesi bulunan bir kayalık bulunmaktadır. Kent büyük ıssız bir kırsal arazi olan "Bowland Ormanı" olarak anılan bir doğa rezervi yakınındadır. Clitheroe ismi Anglo-Sakson dilinde "Kayalık Tepe" sözcüğünden geldiği sanılmaktadır. Clitheroe'nun bulunduğu araziler İngiltere'nin Normanlar tarafından istilasından önce Lancashire kontluğunun "Blackburnshire" adlı bir kontluk parçasına dahil olmakta ve malikane hakları İngiltere Kralı Edward the Confessor aitti. Normanların, 1066da Ingiltere'yi istilalari sonucunda fethettikleri arazileri iyice tanımaları için 1086da yapılan arazi sayımı olan "Domesday Book"'da "castellatu Rogerii pictaviensis" ifadesinin bu mevkide bir kale bulunduğu bazı tarihçiler tarafından kabul edilmektedir. Bununla beraber, birçok tarihçi bu ifadenin o mevkide bulunan daha önceki kaleye atıfta olduğuna inanmaktadır. Lancashire kontluğu arazinin malikane hakları 1092'de "Roger de Poitou"'ya verilmiştir. Bu birbirine bitişik olmayan malikane arazileri "Honor of Clithroe" olarak adlandırılmış ve Clithroe merkez olarak idare edilmeye başlanmıştır. Bu malikane hakları sonra "De Lacy" ailesi eline geçmiştir. Günümüzdeki Norman stili taştan Clitheroe kalesinin 1186'da "Robert de Lacy" tarafından yapıldığı kabul edilmektedir. Bu taştan kale İngiltere'de bulunan en küçük Norman kalesi olmakla beraber Lancashire kontluğu içinde günümüzde en eski olan binalardan biri olduğu kabul edilmektedir. Clitheroe kasabasının malikiyeti hakkında ilk krallık berati 1283de "Lincoln Kontu Henry de Lacy"'ye verilen ve 1147-1177 döneminde bu aileye tanınan imtiyazları tekrar eden bir belgedir. Bu "Honor of Clitheroe" adlı malikane hakları 1311'de 3. Lancaster Earl'ü Thomas'a ve sonra da "Lancaster Dükü"'ne geçmiştir. 1327'de Kraliçe Isabella tarafından II. Edward'ın tahttan indirilmesinden sonra "Honor of Clitheroe" malikane haklarına kendi üzerine almıştır. 1351den itibaren "Honor of Clitheroe" Lancaster Düklüğü'ne ve 1399'dan Lancaster Dükü unvanı da üzerine alan İngiltere Krall ve Kraliçelerine geçmiştir. İngiliz İç Savaşı (1642 - 1651) sırasında Clitheroe Lancashire Kontluğu'nda bulunan kaleler arasında tek "Şövalyeler" (yani Kral Taraftarı ordu birlikleri) elinde bulunan kale olarak tanınmıştır. 1649da Parlamento taraftarları, aleyhtarlarının bu mevkiyi kullanmalarını önlemek için kalede büyük bir gedik bulunmasına karar vermişlerdir ve bu gedik-delik günümüzde de kalede görülmektedir. Clithroe kasaba meclisinin şu kentle resmî kardeş şehir anlaşması vardır: Mesta Karasu Nehri Mesta Karasu Nehri ya da sadece Karasu Nehri (; ), Bulgaristan'da doğan Yunanistan topraklarında Ege Denizi'ne dökülen akarsudur. Batı Trakya ve Makedonya arasında sınır kabul edilir. Dospat Nehri en önemli koludur. Yunanistan sınırına Drama ilinden girer ve daha sonra denize döküldüğü yere kadar Kavala ile İskeçe illeri arasında sınır oluşturur. Gizemli Ada Gizemli Ada (İngilizce: "The Wicker Man"); gerilim, korku ve müzikal türlerini bünyesinde barındıran, 1973 tarihli, Birleşik Krallık yapımı bir sinema filmidir. Filmin yönetmenliğini Robin Hardy, senaristliğini Anthony Shaffer üstlenmiştir. Başrollerinde Edward Woodward, Christopher Lee, Diane Cilento, Ingrid Pitt ve Britt Ekland vardır. Film müziklerini Paul Giovanni bestelemiştir. Genel olarak David Pinner'ın 1967'da yayımlanan "The Ritual" adlı romanı filmin hikâyesi için ilham kaynağı olmuştur. Film, Neil Howie isimli bir polis çavuşunun yerliler tarafından var olmadığı söylenen kayıp bir kızı aramak amacıyla Summerisle Adası'na düzenlediği geziyi konu alır. Ada halkının mensup olduğu din, koyu bir Hristiyan olan Howie'yi dehşete düşürür. Film, Birleşik Krallık'ta Aralık 1973'te vizyona girmiştir. Türkiye'de 21. Uluslararası İstanbul Film Festivali'nde gösterime sunulmuştur. "Gizemli Ada", eleştirmenler ve sinemaseverler tarafından olumlu karşılanmıştır. 2004'te "Total Film" dergisince tüm zamanların en iyi 6. Britanya filmi seçilmiştir. Film ayrıca 1978'de En İyi Korku Filmi dalında Saturn Ödülü kazanmıştır. Filmdeki bir sahne Bravo'nun en korkunç 100 film sahnesinin 14. sırasında yer almıştır. Filmin bir kült klasiği hâline geldiği düşünülmektedir. 2006'da filmin yeniden çevrimi "Lanetli Ada" adıyla Kanada, Almanya ve ABD ortak yapımı olarak çekilmiştir. Hyndburn (borough) Hyndburn (borough) (İngilizce:"Borough of Hyndburn") Birleşik Krallık İngiltere ülkesi Kuzey-Batı İngiltere Bölgesi'nde birinci seviye yerel idare olan Lancashire kontluğuna (county) bağlı bulunan bir "metropoliten-olmayan bölge" statülü ikinci seviyede bir yerel idare birimidir. Bu yerel idare biriminin merkezi bu yerel idare bölgesi içinde en büyük yerleşke olan Accrington kentidir. Yerel idare ismi sınırları içinde bulunan sonradan "Calder Nehri"ne akan "Hyndburn Çayı" dolayısıyla verilmiştir. 2007de yerel idare konseyi bu ismi "Accrington and Districts" adıyla değiştirilmesini merkezi hükûmete tavsiye etme kararı almıştır. "Hyndburn Borough" metropoliten-olmayan yerel idare bölgesi 1972 kanununa gore resmen 1974'te kurulmadan önce aynı alanda 19. yüzyıl ve daha önceki yasalarına göre kurulmuş olan şu değişik yerel idare birimleri bulunmaktaydı: "Accrington Borough", "Church Şehirsel Bölge", "Clayton-le-Moors Şehirsel Bölge", "Great Harwood Şehirsel Bölge", "Oswaldtwistle Şehirsel Bölgesi", "Rishton Şehirsel Bölge" yerel idareleri ile "Burnley Kırsal Bölgesi"'nin bir kısmı. "Hyndburn Borough"'nun yüzölçümü 72,99 km² ve en son 2001 nüfus sayımına göre bu sınırlar içindeki nüfus 81.496 kişi ve 2008 tahminleri itibarıyla 81,600 kişidir. "Hyndburn Borough" Lancashire Kontluğu birinci seviyedeki yerel idareye bağlı olan ikinci seviyede bir "metropoliten-olmayan bölge" yerel idaresi birimidir. Genel olarak büyük stratejik konular üzerindeki kararlar ve idare Lancashire Kontluğu'nda ve Kontluk Konseyinde alınıp oradan yürütülür. Daha detaylı taktik idare kararların alınması ve yürütülmesi Hyndburn Borough Yerel İdaresi ve Yerel İdare Konseyi tarafından yapılmaktadır. Bu iki seviyeli yerel idare sistemi için yetkiler ve görevler 1972 Yerel İdare Kanunu ile kesinlikle belirtilmiştir. İngiltere'de bulunan yerel idareler halka daha yakın olmak icin "semt/köy idaresi (civil parish)" kurmak hakkina sahiptirler. Ama bu alt-yerel idareleri kurmak, bir standart olarak her yerel idare için zorunlu olduğu kabul edilmemiştir. Bu tip alt-yerel idareleri kurup kurmamak veya kısmen kurmak bir üst yerel idarenin kararına bırakılmıştır. Zaten bu alt yerel idarelere verilebilecek görev ve yetkiler de çok sınırlıdır. "Hyndburn Borough Yerel İdare Konseyi" "semt/köy idaresi (civil parish)" sistemini genellikle kullanmamayı seçmiştir. "Hyndburn Borough"'da tek bir "semt/köy idaresi (civil parish)" bulunan yerleşke (2001 Nüfus sayımı itibarıyla) nüfusu 897 kisi olan Altham'dır. "Hyndburn Borough" sınırları içinde bulunan diğer birçok küçük kent ve kasaba için "semt/köy idaresi (civil parish)" bulunmamaktadır. "Hyndburn Borough Yerel İdare Konseyi"nde 35 tane yerel idare meclis üyesi bulunur. Bu üyeleri seçmek için yerel idare alanı 16 yerel seçim bölgesine bölünmüştür. "Hyndburn Borough Yerel İdare Konseyi"'nde Mayıs 2011'den önce Muhafazakâr Parti çoğunlukta olup idarede iken, Mayis 2011 yerel seçiminden sonra İşçi Partisi'den 18 üye; Muhafazakâr Parti'den 14 üye ve Bağımsız 3 üye bulunmaktadır. Böylece İşçi Partisi mutlak çoğunlukta olup konseyin kontrolü ile idaresini eline almistir. Konsey Lideri konseyde bu parti lideri olan Miles Parkinson'dur. Hyndburn Borough'nun 1974de kuruluşundan beri bu yerel idare için resmî temsilci olan; yerel idarede siyasi görevlerde tarafsız ve sadece törensel yetkileri bulunan bir "Belediye Başkanı" konsey üyeleri arasından seçilmektedir. Hâlen "Hyndburn Borough Belediye Başkanı" Isci Partisi'den konsey üyesi olan "Colette McCormack"'dir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2001 nüfus sayımına göre Hyndburn (borough) için nüfus 81.496 kişi ve en son 2008 tahminine göre de 81.600 kişidir. Bu yerel idare biriminin merkezi olan Accrington'de ise nüfus (2001 sayımı ile) 35.203 kişidir. Uğur (anlam ayrımı) Uğur sözcüğü ile aşağıdakilerden biri kastedilmiş olabilir: Macedo Novaes Macedo Magno Novaes ya da kısaca ismi; Macedo Novaes (30 Mart 1983, São Paulo), Brezilyalı kaleci. Şu an Béziers takımında kalecilik yapmaktadır. Naşit Fırat Naşit Fırat (d. 1895 - ö. 2 Ağustos 1978) Samsun belediye başkanlığı ile Samsun, Ordu ve Çankırı milletvekillikleri yapan Türk siyasetçi. Naşit Fırat, 1895 yılında o zamanki adı "Eğin" olan Erzincan'ın Kemaliye ilçesinde doğdu. Babasının adı Mehmet Şükrü, annesinin adı ise Fatma'ydı. Fırat, eğitimini Kara Harp Okulu'nda tamamladı. İstiklâl Harbi'ne katılarak Amasya İstiklâl Mahkemesi'nde refakat subayı ve Polatlı'da ağır topçu subayı olarak görev yaptı. Fırat, Hüsnü Yeğen'in ardından 8 Ağustos 1935'te Samsun belediye başkanı oldu. 3 yıl süren bu görevi sırasında evlerdeki cumba ve kafesleri kaldırtarak, binaların aynı renkte boyanmasını sağladı. Yine sırt hamallığına son vererek, yerine el arabasını koydurttu. 2 Kasım 1938'de belediye başkanlığı görevini Necmettin Divitçioğlu'na devretti. 1939 yılından itibaren 6, 7 ve 8. dönemlerde Samsun milletvekilliği yaptı. 1950-54 yılları arasındaki 9. dönemde ise CHP'den Ordu milletvekilliği yaptı. Cumhuriyet Halk Partisi'nin 26 Temmuz 1954'te gerçekleştirdiği "11. Kurultay"'da 30 kişilik parti meclisinin üyeleri arasında yer aldı. 1957 seçimlerinde CHP'den Çankırı milletvekili adayı olarak gösterildi. 27 Ekim 1957'de yapılan seçimler sonucunda meclise girmeye hak kazandı. Naşit Fırat, 1960 darbesinden sonra siyasetten çekildi ve 2 Ağustos 1978'de Ankara'da vefat etti. Cenazesi bir gün sonra Hacı Bayram Camii'nde öğle namazının ardından kılındıktan sonra, Cebeci Asri Mezarlığı'nda defnedildi. Fırat, evli ve bir çocuk babasıydı. Ali Ekber Hitai Ali Ekber Hıtai (16. yüzyıl), Osmanlı gezgin. 1500 yıllarında Çin'e yaptığı, yolculukla ilgili Hıtainame adlı farsça seyahatnameyi yazdı. Yapıtını 1516'da Yavuz Sultan Selim'e, onun ölümünden sonra da bazı eklemelerle Kanuni Sultan Süleyman'a sundu. Kitabın, III. Murad döneminde yapılmış eksik bir Türkçe çevirisi vardır (basımı 1853). Ali Ekber'in Ming hanedanı döneminde Çin'de İslam etkisi, Kalmuklar ile Çin ilişkileri, Kalmuklar'ın bu ülkede kazandığı zaferler konusunda verdiği bilgiler, kitabına önem kazandırmaktadır. Yapıtta yazarın kendi gözlemleri yanında, Gıyasettin Nakkaş (-ACAİB ÜL-LETAİF), Süleyman Tacir gibi daha önce Çin'e giderek seyahatname yazanlardan da alıntılar bulunmaktadır. Mehmet Aşık Mehmet bin Ömer bin Bayezid-ül-Aşık (1555-1613) “Manazır-ül-Avalim” (1598) başlıklı bir kitap yazdı, hem kozmoğrafya ve hem de coğrafya bilgilerini içermektedir. Bu eser, Osmanlı İmparatorluğu’nda Avrupa’nın etkisinin görülmediği, eski Yunan ve İslâm Coğrafyası’nın etkisiyle yazılmış son örneğini temsil etmesi bakımından önemlidir. İnciraltı İnciraltı, İzmir'in Balçova ilçesinde bulunan bir mahalle. Kuzeyinde Ege Denizi, batısında Bahçelerarası mahallesi, doğusunda Sahilevleri ve Narlıdere, güneyinde ise Balçova ilçe merkezi yer alır. İnciraltı'nda daha önce İngiliz ve Rumların ikamet etmiş olduğu, bölgedeki inşa etmiş olup daha sonra göç ettikleri için bırakmış oldukları bahçelerdeki yapılardan ve seralardan anlaşılmaktadır. Birinci Dünya Harbi’nde İtilaf Devletleri filosunun Sancakburnu Kalesi bombardımanı sırasında ölen üç askerin defnedildiği ve mermer kaidesinin üzerinde II. Abdülhamit’in tuğrasının bulunduğu "Yenikale Şehitliği" İnciraltı ile Sahilevleri arasındaki bölgede bulunmaktadır. Öncelerde bataklık ve ağaçlardan oluşan bir yerdi. 1880'de bataklık kurutuldu. İncir ağaçlarının bu bölgede çok olmasından dolayı günümüze ismi İnciraltı olarak gelmiştir. İnciraltı 1960'lı yıllarda denizi ve plajı ile bilinen bir yer olup birçok insan o yıllarda teknelerle halk plajına gelmekteydiler. Ayrıca 2000'li yıllardan önce balık hali İnciraltı'nda kurulmaktaydı. Çevre düzenlemesinde proje kapsamında yapılan bazı yapılar mevcuttur. Bunlar arasında Atatürk Öğrenci Yurdu, Wyndham Grand İzmir Özdilek, Özdilek AVM, Balçova İlçe Emniyet Müdürlüğü ile beraber çok sayıda kafe ve eğlence yerleri vardır. Ayrıca proje öncesinden beri bölgede yaşayan ailelerin evleri vardır. Yeni ev yapımına izin verilmemektedir. Denizin içinde müze olarak kullanılan askeri bir gemi (TCG Ege) ile denizaltı (TCG Piri Reis) vardır. İnciraltı Deniz Müzesi olarak bilinir. İnciraltı semtinin en işlek bölgesi bu bölgedir. Semtin güney kısmında seralık alanlar, prefabrik evler vardır. Üçkuyular Feribot İskelesi ile yol bağlantısı vardır. Bu yolla Otoyol 30 şehir merkezine bağlanılır. Mahallenin dışında kalan güney kısmında çevre yolu ve ona paralel işlek bir cadde olan Mithatpaşa Caddesi vardır. İki cadde arasında ise Balpa AVM, Agora AVM, Palmiye AVM, Asmaçatı AVM, Koçtaş, Egepark ve Kipa AVM ile diğer kısımda Dokuz Eylül Üniversitesi'ne bağlı Tıp Fakültesi, Dokuz Eylül Hastanesi ve Güzel Sanatlar Fakültesi vardır. Mithatpaşa Caddesi'nden semte bağlantı bir köprü ile yapılmaktadır. Semtin işlekliğinden dolayı trafik çok yoğundur. Trafiğin en yoğun olduğu zamanlar derbi maçlar ve semtte konserlerin olduğu zamanlardır. Yeni Osmanlıcılık Yeni Osmanlıcılık veya Neo-Osmanlıcılık, Türkiye'nin Osmanlı İmparatorluğu'nun dini, kültürel ve politik mirasını sahiplenmesi gerektiğini savunan bir ideoloji. Yeni Osmanlıcılıktan özellikle Türkiye Cumhuriyeti eski Başbakanı Ahmet Davutoğlu'nun dış politikasına ilişkin bir isim olarak ortaya çıkmıştır. Davutoğlu bu benzetmeye karşı Yeni Osmanlıcılık gibi bir politikası olmadığını ifade etmiştir. Fakat "Stratejik Derinlik" adlı kitabında ise Davutoğlu Yeni Osmanlıcılığı Turgut Özal'ın dış politikası ile bağdaştırır ve ondan diplomatik bir yenilik diye bahseder. Dolayısıyla Davutoğlu bu terimi kendisi de benimsemiştir. Turgut Özal hükumetinin izlediği politika ilk Yeni Osmanlıcılık adımları olarak yorumlanabilmektedir. 2002 yılında Adalet ve Kalkınma Partisi'nin iktidara gelmesinden sonra bu düşünce tekrar gündeme gelmiş, 2009 yılında Yeni Osmanlıcılığı savunan kişilerden, en son dönem Türk dış politikasının arkasındaki isimlerden biri olan Ahmet Davutoğlu'nun Dışişleri Bakanlığı'na getirilmesi artık Türk dış politikasının bu yönde gideceğine dair bir izlenim uyandırmıştır. Ahmet Davutoğlu, İngiltere'nin kurduğu İngiliz Milletler Topluluğu örgütünü örnek göstererek, Türkiye'nin de Osmanlı Milletler Topluluğu'nu kurabileceğini açıklamıştır. Ayrıca Davutoğlu, 25 Nisan 2011'de Çanakkale'de “Bizden koparılan dünya, bizimle tekrar bütünleşsin. Türkiye önümüzdeki 12 yıl içinde cihan devleti olacaktır” şeklinde açıklamalar yaptı. Davutoğlu Osmanlı İmparatorluğu'ndan koparılan toprakların yeniden barış ve istikrara kavuşmalarını istediğini belirtmiştir. Türkiye'nin önde gelen tarihçilerinden İlber Ortaylı ise, "Milliyet" gazetesinde Yeni Osmanlıcılık konusuyla ilgili bir makale yayımlamış, bazı ülkelerde Türkiye’nin abartılı şekilde “neo-Osmanlı” diye tanımlanmasının normal olduğunu ama Türkiye’nin imparatorluk hülyaları kurabilecek durumda olmadığını belirtmiştir. Türk hükumetiyle diplomatik gerginlikler yaşayan Suriye devlet başkanı Beşşar Esad, Türkiye'nin politikasıyla ilgili olarak "Türkiye'de bazıları hala Osmanlı İmparatorluğu'nu yeniden kurma rüyasında... Türk liderler bu rüyanın imkansız olduğunu biliyorlar ve bu yüzden dini ajandası olan partileri sömürerek Arap dünyasındaki etkilerini artırmak istiyorlar." şeklinde açıklama yapmıştır. İddia edilen akımın medyaya da yansıdığı görülmektedir. Ocak 2011'den beri yayın hayatına başlayan ve Sultan Süleyman dönemini anlatan "Muhteşem Yüzyıl" dizisiyle büyük bütçeli Türk filmi "Fetih 1453"ün vizyona girmesinin ardından, İstanbul Doğu Enstitüsü tarihçilerinden Alexandre Toumarkine, 1453 fethinin Türkiye’nin kendini yeniden göstermeye başlamasıyla örtüştüğünü düşünerek, “İçine kapanık bir ülke konumundan, dışa dönük bir ülke konumuna geçen günümüz Türkiyesi'nin güç hayalleri, atağa dayalı diplomasisi, bir zamanlar büyük bir imparatorluk olduğu düşüncesiyle çok uyumlu. İstanbul kuşatmasının bu hikâyesi, İslamcıların millî tarihe getirdikleri yeni yorumla örtüşüyor.” yorumunu kaydetmiştir. Suriye Devlet Başkanı Beşşar Esad, Türkiye'de bazılarının Osmanlı İmparatorluğu'na dönmenin hayalini kurduğunu söyledi. Dolly Jacques Vergès Jacques Vergès (d. 5 Mart 1925, Tayland - 15 Ağustos 2013, Paris, Fransa), Fransız avukat. Annesi Vietnamlı öğretmen Pham Thi Khang babası ise Fransız diplomat Raymond Vergès'dir. Annesini çok küçük yaşta kaybetmiştir. Henüz 12 yaşındayken siyasete ilgi duymaya başlamıştır. Henüz çok genç yaşta, II. Dünya Savaşı'nda direnişçiler arasında yer almıştır. Ayrıca Fransız siyasetçi Paul Vergès'nin ikiz kardeşidir. 1945 yılında Fransız Komünist Partisi'ne üye oldu itirazlara karşın 1950'de, Prag'da, üye olduğu Uluslararası Öğrenci Birliği Kongresi yönetimine seçildi ve 2 sene sonra da sekreterliğe seçildi 1962 yılında Cezayir'in bağımsızlığının ardından başkent Cezayir'e yerleşir ve Dışişleri Bakanlığı'nda üst düzey yönetici olur. "Şeytanın Avukatı" olarak bilinen Jacques Vergès çok önemli davalarda avukatlık yapmıştır. Davalarını üstlendiği bazı kişiler; Lokman Akyıldız Lokman Akyıldız (d. 1 Eylül 1989, Sürmene), Türk futbolcudur. 2. Lig ekiplerinden Eyüpspor'da oynamaktadır. Futbola İzmit Belediyespor altyapısında başladı, daha sonra Körfez Çamlıtepespor, Kocaelispor ve tekrar İzmit Belediyespor altyapılarında oynadı. 2008 yılında profesyonelliğe geçiş mukavelesi imzalayarak as takım kadrosuna dahil edildi. Burada sözleşmeye rağmen üç sezon boyunca sadece genç, A2 takımında ya da üçüncü kaleci olarak görev aldı. 2010-11 sezonunun başında 3. Lig ekiplerinden MKE Kırıkkalespor'la profesyonelliğe geçiş mukavelesi imzalayarak buraya transfer oldu. Kırıkkalespor için ilk resmî karşılaşmasına 31 Ağustos 2008 tarihinde Konya Şekerspor'a karşı oynanan 2. Lig karşılaşmasında çıktı. Bu karşılaşma sonrası ilk 11'in düzenli forma giyen bir oyuncusu olmayı başardı. 2009-10 sezonunun başında 1. Lig ekiplerinden Boluspor'a transfer oldu. Burada ilk sezonunda 12 lig karşılaşmasında görev alabildi. İkinci sezonunda ise kiralık olarak 2. Lig ekiplerinden Çankırı Belediyespor'a gönderildi. 2011-12 sezonunun başında geri döndü ve Boluspor'la sezon öncesi hazrılık dönemini geçırdı. Transfer döneminin son haftasinda teknik direktör Cihat Arslan tarafından gidecek listesine kondu ve neticesinde transfer dönemi kapanmadan 2. Lig ekiplerinden Eyüpspor'a transfer oldu. 2 kez Türkiye U-20 millî takımına çağrılan Sabahattin Usta, 2 kez Türkiye U-20 millî takım formasını giydi. Yağızcan Görgülü Yağızcan Görgülü (d. 19 Mayıs 1992, Beşiktaş), Türk futbolcu. Kaleci pozisyonunda oynamaktadır. Şu anda 1. Lig ekiplerinden Boluspor'un formasını giymektedir. Futbola DNZ. İşlet Spor Kulübü'nde başladı ve daha sonra TED İstanbul Kolejispor, Yeniköyspor ve Paşabahçe Spor Kulübü'nde forma giydi. 2011-12 sezonunun yaz transfer döneminde 1. Lig ekiplerinden Boluspor'la profesyonelliğe geçiş mukavelesi imzalayarak buraya transfer oldu. Story Story, gazeteci ve editör Whit Burnett ve ilk eşi Martha Foley tarafından 1931 yılında Viyana'da kurulan edebiyat dergisi. Yeni yazarların öykülerinin bulunduğu ilk sayısı (Nisan-Mayıs 1931) 67 adet basıldı. İki sene sonra Burnett ve eşinin New York'a taşınması ile dergi bu şehirde yayımlanmaya başladı. İkili 1936 yılında The Story Press'i kurdular. 1930'ların sonunda "Story"'nin tirajı 21.000'e ulaştı. Burnett çifti geleneksel ya da popüler edebiyat dergilerinin reddetmesine rağmen gelecek vaat ettiklerine inandıkları genç yazarların eserlerini tanıtmayı amaç edindiler. Dergi, Charles Bukowski, Erskine Caldwell, John Cheever, James T. Farrell, Joseph Heller, J. D. Salinger, Tennessee Williams ve Richard Wright gibi yazarları kamuoyuna tanıttı. Ludwig Bemelmans, Carson McCullers, William Saroyan gibi sanatçılar da dergi sayfalarında yer buldu. WPA, Armed Forces gibi ödüllere sponsorluk yapan "Story", ayrıca her sene üniversiteler arasında kurgu yarışması düzenledi. Burnett'ın ikinci eşi Hallie Southgate Burnett 1942 yılında dergide çalışmaya başladı. Bu dönemde "Story"'de Truman Capote, John Knowles ve Norman Mailer'ın ilk eserleri yayınlandı. 1950'lerde kitap formatında yayınlandı. 1960'ta ise dergi formatına geri döndü. Parasal sebeplerden ötürü "Story" 1967 yılında kapandı. Fakat Burnett'ın düzenlediği Story College Creative Awards sebebiyle 1966-1971 yılları arasında da ününü sürdürdü. 1989'da, yayıncı Richard Rosenthal ve editör eşi Lois Rosenthal "Story"'i tekrar yayınlanmaya başladı. Çift Burnett'a bir gün dergiyi tekrar çıkaracaklarına dair söz vermişlerdi ve bu sözlerini de 2000 yılına kadar devam ettirdiler. Üç ayda bir yayınlanan derginin Kış 2000 sayısı son sayısı oldu. 40.000 civarında basılan "Story" kurgu alanında verilen Ulusal Dergi Ödülü'ne beş kez aday oldu ve iki kez kazandı. Rosenthal çifti Andrea Barrett, Barry Lopez, Joyce Carol Oates ve Carol Shields gibi yazarların hikâyelerini yayınladı. Ayrıca Junot Díaz, Elizabeth Graver ve Abraham Rodriguez'i yeni yazar olarak tanıttılar. Selita Ebanks Selita Ebanks (d. 15 Şubat 1983), Victoria Secret mankenidir. 17 yaşında Elite Model Management ajansı tarafından keşfedilmiştir. Forbes araştırmalarına göre, Ebanks 2,7 milyon dolar kazancıyla 2008'de en yüksek ücretli süpermodel olarak 12. sırada yer almıştır. 2007'de Sports Illustrated'ın 2007 Swimsuit Issue dergisine kapak olmuştur. Altınbaş Üniversitesi Altınbaş Üniversitesi, 2008 yılında İstanbul'da kurulmuş olan bir vakıf üniversitesidir. Kuruluşunda Kemerburgaz Üniversitesi adıyla eğitim vermeye başlayan kurum, 1 Temmuz 2017 itibarıyla Altınbaş Üniversitesi adını almıştır. İlk öğrencilerini 2011 yılında almıştır, 2011-2012 öğretim döneminde eğitime başlamıştır. 2008 yılında Altınbaş Holding Mehmet Altınbaş Eğitim ve Kültür Vakfı Yönetim Kurulu tarafından alınan karar doğrultusunda vakıf üniversitesi olarak kuruluş çalışmaları başlatılmıştır. 2547 sayılı Yükseköğretim Kanunu ve Vakıf Yükseköğretim Kurumları Yönetmeliği doğrultusunda başvuru evrakları hazırlanmış, Kemerburgaz İlçesi'nde kampüs için arazi alımı yapılmış, proje hazırlanmış ve Üniversite ‘’İstanbul Kemerburgaz Üniversitesi’’ olarak adlandırılmıştır. 22 Mayıs 2008 tarihinde kuruluş kanunu TBMM’de kabul edilmiş ancak imar sorunu nedeniyle kampüs inşaatına başlanamamıştır. Kemerburgaz’daki arazi ile ilgili sorunların çözümü için çalışmalar devam ederken Üniversitenin kuruluşunda gecikmeye yol açmamak maksadıyla Altınbaş Holding’in ‘’Mahmutbey Dilmenler Caddesi, Bağcılar’’da bulunan yönetim binasının Üniversiteye devri konusunda Aralık 2010’da karar alınmış ve binanın Üniversite ihtiyaçları doğrultusunda düzenlenmesi çalışmaları başlatılmıştır. 1 Ağustos 2011 tarihi itibarı ile Üniversite tüm birimleri ile eğitim ve öğretime hazır hale getirilmiştir. Fen Edebiyat FakÃ¼ltesi Güzel Sanatlar ve Tasarım Fakültesi Hukuk FakÃ¼ltesi İktisadi ve İdari Bilimler Fakültesi Mühendislik ve Mimarlık Fakültesi Eczacılık Fakültesi Diş Hekimliği Fakültesi Tıp Fakültesi Uygulamalı Bilimler Fakültesi (Henüz öğrenci alınmamaktadır) Yabancı Diller Yüksekokulu Meslek YÃ¼ksekokulu Sosyal Bilimler Enstitüsü Fen Bilimleri Enstitüsü Sağlık Bilimleri Enstitüsü (Henüz öğrenci alınmamaktadır) Sürekli Eğitim Merkezi Pendle (borough) Pendle (borough) (İngilizce:"Borough of Pendle") Birleşik Krallık İngiltere ülkesi Kuzey-Batı bölgesinde birinci seviye yerel idare olan Lancashire kontluğuna (county) bağlı bulunan bir "metropoliten-olmayan bölge" statülü ikinci seviyede bir yerel idare birimidir. Bu yerel idare biriminin merkezi bu yerel idare bölgesi içinde en büyük yerleşke olan Nelson kentidir. "Pendle (borough)" metropoliten-olmayan yerel idare bölgesi 1972 kanununa göre resmen 1974'te kurulmadan önce aynı alanda 19. yüzyıl ve daha önceki yasalarına göre kurulmuş olan şu değişik yerel idare birimleri bulunmaktaydı: "Nelson Belediyesi", "Colne Belediyesi"; "Barnoldswick Şehirsel Bölgesi"; "Barrowford Şehirsel Bölgesi"; "Brierfield Şehirsel Bölgesi"; "Earby ve Trawden Şehirsel Bölgesi" ile "Burnley Kirsal Bölgesi" ve "Skipton Kirsal Bölgesi"'nin bazı kısımları. Pendle ismi bu yeni yerel idare sınırlarında bulunan tarihi bir malikane bölgesi olan ve 1945'ten itibaren malikane hakları "Clitheroe Baronu"'na ait olan "Pendle Ormanı"'ndan alınmıştır. Diğer taraftan "Pendle Borough"'nin kuzeyindeki bölgede "Pendle Hill" adlı tepelik arazi hakimdir. Bu tepe ismini ise Cumbric dilinde "tepe" anlamına gelen "Pen" sözcüğünden almıştır. 1972 yerel idare reformundan önce tarihsel olarak "Barnoldswick", "Earby" ve "Skipton" tarihi "West Riding, Yorkshire" kontluğuna bağlı idiler. "Pendle (borough)" yüzölçümü 165,53 km² ve en son 2001 nüfus sayımına göre bu sınırlar içindeki nüfusu 89.248 kişi ve 2008 tahminleri itibarıyla 89.900 kişidir. "Pendle (borough) (Borough of Pendle)" Lancashire Kontluğu birinci seviyedeki yerel idareye bağlı olan ikinci seviyede "metropoliten-olmayan bölge" yerel idaresi birimidir. Genel olarak büyük stratejik konular üzerindeki kararlar ve idare Lancashire Kontluğu'nda ve Kontluk Konseyinde alınıp oradan yürütülür. Daha detaylı taktik idare kararların alınması ve yürütülmesi "Pendle Borough Yerel İdaresi" ve Yerel İdare Konseyi tarafından yapılmaktadır. Bu iki seviyeli yerel idare sistemi için yetkiler ve görevler 1972 Yerel İdare Kanunu ile kesinlikle belirtilmiştir. "Pendle Borough" altında "semt/köy" adı verilebilecek "cıvıl parish" idareleri bulunmaktadır. Bu alt-yerel-idare kurulmasi zorunlu ve standart olarak Birleşik Krallık'ta her yerel idareye uygulanmaz. "Semt/köy idaresi (cıvıl parish)" kurmak bir üst yerel idare konseyinin tercihine ve kararına bağlıdır. Zaten bu alt yerel idarelere verilen görev ve yetkiler çok sınırlıdır. "Pendle Borough Yerel İdare Konseyi" "semt/köy idaresi (civil parish)" sistemini kısmen kullanmayı seçmiştir. Şu 17 tane "semt/köy (civil parish)" alt-yerel idaresi kurulmuştur: Barley-with-Wheatley Booth; Barnoldswick "kasaba"; Barrowford; Blacko; Bracewell ve Brogden; Brierfield "(kasaba)"; Earby; Foulridge; Goldshaw Booth; Higham-with-West Close Booth; Kelbrook ve Sough; Laneshaw Bridge; Old Laund Booth; Reedley Hallows; Roughlee Booth; Salterforth; Trawden Forest. Bu listeden görüleceği gibi "Pendle Borough" sınırları içinde bulunan merkez kenti olan Nelson'da ve Colne küçük kentinde birer "semt/köy idaresi (civil parish)" bulunmamaktadır. Pendle Borough Yerel İdare Konseyinde 49 tane yerel idare meclis üyesi bulunur. Bu üyeleri seçmek için yerel idare alanı 20 yerel seçim bölgesine bölünmüştür. "Pendle Yerel İdare Konseyi" için Mayıs 2011'de yapılan yerel seçimlerden sonra "Pendle Yerel İdare Konseyi"nde Muhafazakâr Parti'den 18 üye; İşçi Partisi'den 16 üye; Liberal Demokrat Parti'den 12 üye; "BNP - Britanya Millî Partisi"'nden 3 üye ve "Bağımsız" 1 üye bulunmaktadır. Muhafazakâr Parti'nin en çok sayıda konsey üyesi olmakla beraber hiçbir parti için mutlak çoğunluk bulunmamaktadır. Bununla beraber Konseyin politikasını tayin edip günlük işlemesinden mesul olan 7 kişilik idare kurulu üyeleri (Liberal Demokrat Parti üyelerinin desteğiyle) tümüyle Muhafazakâr Parti'dendir. Konsey Lideri bu parti konsey grup lideri olan Michael Edward Blomeley'dir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2001 nüfus sayımına göre Pendle (borough) için nüfus 89.248 kişi ve en son 2008 tahminine göre de 89.900 kişidir. Bu yerel idare biriminin merkezi olan Nelson'da ise nüfus (2001 sayımı ile) 28.998 kişidir. Derbyshire Derbyshire, İngiltere'de, Doğu Midlands bölgesinde kontluk ("county"). Merkezi Matlock'tadır. 1974'te yapılan yönetsel düzenlemeyle, eskiden Cheshire sınırları içinde bulunan Tintwistle kırsal ilçesi de Derbyshire'a bağlandı. Yüzölçümü 2.625 km²dir. Sekiz ikinci seviyede metropoliten olmayan bölge yerel idaresine ayrılır: Amber Valley, Bolsover, Chesterfield Erewash, High Peak, North East Derbyshire, South Derbyshire, West Derbyshire. Derby Şehri bu kontluğa idare bakımdan bağlı olamayan tek seviyeli yerel idare olmasına rağmen törensel olarak Derbyshire'a bağlıdır. Bu törensel kontluk içinde bulunan tek seviyeli metropoliten bölge ve şehirler içinde bulunan önemli yerleşkeleri listesi şöyle verilebilir: Muzaffer Dilek Muzaffer Dilek (d. 1949 Aksaray) Türk Vali ve Danıştay Üyesi. 1949 yılında Aksaray’ın Çardak Köyü'nde doğdu. Aksaray Lisesini bitirdi. 1973 yılında Ankara Üniversitesi Siyasal Bilgiler Fakültesi'nin Siyaset ve İdare Şubesinden mezun oldu. 30 Temmuz 1973 tarihinde ,İçişleri Bakanlığından burs olarak eğitim yaptığı için bu Bakanlıkta memur olarak göreve başladı. İçişleri Bakanlığının Personel Genel Müdürlüğü bünyesinde çalışmakta iken açılan kaymakam adaylığı sınavına katıldı ve kazandı. 13 Kasım 1973 tarihinde Diyarbakır Kaymakam Adayı olarak mülki idare mesleğine girdi. 1974-1976 yıllarında Mucur ve Gölbaşı (Adıyaman ) ilçelerde kaymakam vekili; 1977-84 yılları arasında ise Reşadiye, Suruç, Gazipaşa ve Midyat ilçelerinde kaymakam olarak görev yaptı. 22 Mayıs 1984 tarihinde mülkiye müfettişliği görevine atandı. 1984- 2000 yılları arasında mülkiye müfettişi olarak görev yaptı. 1 Ekim 1999 – 30 Temmuz 2000 tarihleri arasında İçişleri Bakanlığı Genel Sekreterliğini görevinde bulundu. 28 Temmuz 2000 tarihinde Şanlıurfa Valiliğine atandı. 30 Ocak 2003 tarihli valiler kararnamesi ile Afyonkarahisar Valisi oldu. Afyonkarahisar Valisi iken 2 Kasım 2006 tarihinde Cumhurbaşkanı (Ahmet Necdet Sezer) tarafından Danıştay üyeliğine seçildi. 17 Kasım 2006 tarihinde görevlendirildiği Danıştay 12. Dairesinde 2 yıl çalıştı. 17 Kasım 2008 tarihinde ise Danıştay 1. Daire üyeliğinde görevlendirildi, 18 Şubat 2012 tarihinde görev yaptığı 1. Daire Üyeliği’nden alınıp 14. Daire Üyeliği’nde görevlendirilmesi üzerine, yaş haddini beklemeden, 15 Mart 2012 tarihi itibarıyla emekliye ayrıldı. Bursa’da 2000 Yılında Tarihi Kentler Birliğinin kurulması aşamasından başlayarak İçişleri Bakanlığı Genel Sekreteri ve vali olarak bu Birliğin amacı doğrultusunda kesintisiz hizmette bulundu. 12 Ocak 2007 tarihinde, görev yaptığı dönemde Afyonkarahisar İlindeki kültür varlıkları ve çevrenin korunmasında gösterdiği çabalar ve bu alanda gerçekleştirdiği projeler nedeniyle Afyon Kocatepe Üniversitesi Senatosunun kararı ile Fahri Doktor unvanı verildi. Muzaffer Dilek’in, mesleki konularda yayımlanmış 15’ten fazla makalesi bulunmaktadır. Evli ve 1 çocuk babasıdır. Berkshire Berkshire, Birleşik Krallık İngiltere ülkesinin Güney Doğu bölgesinde bulunan. Londra'nın hemen batısında yer almaktadır. 1989'dan itibaren sadece kraliyetle ilgili seremoniler için bir törensel kontluktur. 1974-1989 doneminde iki seviyeli bir yerel idare sisteminin birinci seviyesinde bir "shire" kontluğu şeklinde organize edilmişti ve merkezi Reading idi. Berkshire torensel kontlugu Thames'in orta vadisiyle kolu Kennet'in vadisinde 1.256 km² bir alanı kaplar. Törensel Berkshire Kontluğu Oxfordshire, Buckinghamshire, Büyük Londra, Surrey, Hampshire ve Wiltshire törensel kontlukları ile komşudur Bu törensel kontluk içinde Reading, Bracknell, Newbury, Slough, Windsor, Maidenhead ve Wokingham adlı İngiltere'de önemli kentler vardır. 1998'dan beri yerel idare acisindan hepsi tek-seviyeli özerk yerel idare bölgesi merkezi olarak Berkshire törensel kontluğu içinde bulunurlar. Berkshire törensel kontluk içinde bulunan tek seviyeli yerel idareler; idare merkezleri; içinde bulunan önemli yerleşkeleri listesi ve bir görüntü şöyle verilebilir: Orkun OkumuÅŸ Orkun Okumuş (d. 18 Ekim 1993, İstanbul), Türk futbolcudur. İstanbul Güngörenspor A2 takımında oynamaktadır. Avrupa Gençlik Olimpik Oyunları Avrupa Gençlik Olimpik Oyunları, bilinen kısa adıyla EYOF, Avrupalı 48 üye ülkenin katılımıyla iki yılda bir gerçekleştirilen spor etkinliği. Oyunlar, Avrupa Olimpiyat Komiteleri Birliği tarafından örgütlenmektedir. EYOF, yaz ve kış aylarında gerçekleştirilen bir sportif etkinlik olup, ilk yaz organizasyonu 1991'de Brüksel, Belçika'da düzenlenmiştir. İlk kış organizasyonu ise Aosta'da yapılmıştır. EYOF'ta yalnızca Avrupa spor federasyonlarına bağlı sporcular yarışmaktadır. Laura Chinchilla Laura Chinchilla Miranda (d. 28 Mart 1959), Kosta Rikalı bir politikacı ve Kosta Rika'nın 2010-2014 yılları arası ilk kadın devlet başkanı. Oscar Arias Sanchez'in iki başkan yardımcısından biri olarak ve onun yönetiminin Adalet Bakanı idi. 2010 genel seçimleri PLN'den aday oldu ve % 46,76 oy ile kazandı. Kosta Rika'nın devlet başkanı seçilmesiyle Latin Amerika'da seçilen altıncı kadın başkandır. 8 Mayıs 2010 tarihinde Kosta Rika başkanı olarak yemin etti. Chinchilla San José'de 1959 yılında doğdu. Babası Rafael Angel Chinchilla Fallas (Kosta Rika eski sayıştayı) ve annesi Emilce Miranda Castillo'dur. 23 Ocak 1982 tarihinde Mario Alberto Madrigal Díaz ile evlendi ve 22 Mayıs 1985 tarihinde boşandı. Kanada vatandaşı olan bir İspanyol avukat ile 26 Mart 2000 tarihinde evlendi. 1996 doğumlu José María Riko Cueto adlı bir oğlu var. Chinchilla Kosta Rika Üniversitesi'nden mezun oldu ve Georgetown Üniversitesi'nden kamu politikası'nda master derecesi aldı. Yargı reformu ve kamu güvenliği konularında uzmanlaşmış olarak Latin Amerika ve Afrika'da bir sivil toplum örgütü danışmanı olarak çalıştı. Kamu güvenliği'nde (1994-1996), José María Figueres Olsen yönetiminde bakan yardımcısı olarak hizmet vermeye devam etti. Ayrıca kamu güvenliği bakanı (1996-1998) ve 2002 yılından 2006 yılına kadar San José'den bir milletvekili olarak Millet Meclisi'nde görev yaptı. Chinchilla ikinci Arias yönetimi (2006-2010) altında seçilen iki başkan yardımcısından biri oldu. 2010 yılında başkanlık yarışı için onu hazırlamak amacıyla 2008 yılında başkanlığından istifa etti. 7 Haziran 2009 tarihinde partinin başkan adayı olarak kabul edilmiştir. 7 Haziran 2009 tarihinde, en yakın rakibi üzerinden % 15 oy fark atarak seçimi kazandı ve böylece Partido Liberación Nacional (PLN) partisinin başkan adayı olarak kabul edilmiştir. Kiss Me, Kiss Me, Kiss Me Kiss Me, Kiss Me, Kiss Me Büyük Britanyalı alternatif rock grubu The Cure'un yedinci stüdyo albümüdür. 1987'de çıkarılan albüm Billboard Top 40 listesine giren ilk albümleri olarak, grubun Amerikan pazarında yer edinmesine büyük katkıda bulunmuştur. Tüm şarkılar The Cure tarafından yazılmıştır. (Smith/Gallup/Thompson/Tolhurst/Williams) Gence Devlet Ãœniversitesi Gence Devlet Üniversitesi (), Azerbaycan'ın Gence şehrinde bulunan bir devlet üniversitesidir. 2000 yılında kurulmuştur. Azerbaycan Cumhurbaşkanının 13 Haziran 2000 tarihli Fermanıyla Gence Devlet Üniversitesi'nin kurulması karara almıştır. 25 Eylül 2006 yılından 8 Kasım 2012 yılına kadar üniversitenin rektörü Elman Memmedov olmuştur. Üniversite'de 8 fakülte faaliyet göstermektedir: Üniversitede normal eğitim süresi 4 yıl, açık öğretim sistemi ile eğitim süresi ise 5 yıldır. Üniversitenin çağdaş ve zengin bir kütüphanesi vardır. Kütüphane yaklaşık 290 bin kitaptan oluşur. Aynı zamanda kütüphanede 70 binden fazla dergi ve 210 binden fazla gazete vardır. Kafkasya Üniversiteler Birliği'nin üyesidir. Uluslararası Çubuk Turşu ve Kültür Festivali Uluslararası Çubuk Turşu ve Kültür Festivali; her yıl Eylül ayında, Ankara'nın Çubuk ilçesinde gerçekleştirilen gastronomi ve kültür festivalidir. İlk olarak 2005 yılında, Çubuk Belediyesi tarafından düzenlenmiştir. Adını ilçenin meşhur yiyeceği olan Çubuk Turşusundan alan festival, bölge ekonomisine ve ilçenin tanıtımına katkıda bulunmaktadır. Başlarda şehir merkezindeki ana cadde ve sokaklarda kurulan festival son birkaç yıldır bu tarz etkinlikler için özel olarak inşa edilen Çubukâbad Parkı'nda düzenlenmektedir. Festival etkinlikleri kapsamında 2018 yılında kurulan 1.5 tonluk turşu, ""dünyanın en büyük turşusu"" sıfatıyla Guinnes Rekorlar Kitabı'na girmiştir. Don Williams Don Williams (d. 27 Mayıs 1939, Floydada, Teksas- ö. 8 Eylül 2017), Amerikalı country tarzı şarkıcı, söz yazarı. 2010 yılında Country müziğin büyük ödüllerinden olan Country Music Hall of Fame'e değer görülmüştür. Portland'da büyümüş ve 1958 yılında Gregory-Portland Lisesinden mezun olmuştur. Yedi yıl Pozo-Seco Singers adlı bir pop-folk grubu ile çaldıktan sonra solo kariyerine 1971'de başlamıştır. Yumuşak ve tok ses yapısı nedeniyle country müzik dünyasında "centilmen dev" lakabıyla anılır olmuştur. 1978 yılında, Don Williams Country Music Association adlı birlik tarafından "Yılın Erkek Vokalisti" seçilmiş ve "Tulsa Time" isimli şarkısı yılın single'ı olarak değerlendirilmiştir. Çalışmaları aralarında Johnny Cash, Eric Clapton, Lefty Frizzell, Josh Turner, Sonny James, Alison Krauss, Billy Dean, Charley Pride, Kenny Rogers, Lambchop, Alan Jackson, Waylon Jennings, Pete Townshend ve Tortoise 'ın da olduğu pek çok kişi ve grupca seslendirilmiştir. Müziği sadece A.B.D'de değil tüm dünyada popülerdir ve özellikle İngiltere, Avustralya, Hindistan ve Nijerya'da çok sayıda dinleyicisi bulunmaktadır. 23 Şubat 2010 tarihinde Country Müzik Birliği Don Williams'ın efsanelerinden biri olduğunu verdiği paye ile duyurmuştur. Müzisyen Don Williams 8 Eylül 2017'de 78 yaşında ölmüştür. 2011 Avrupa Gençlik Olimpik Oyunları 2011 Avrupa Gençlik Olimpik Oyunları veya EYOF 2011 Trabzon, Türkiye'nin Trabzon kentinde Avrupa Olimpiyat Komiteleri Birliği gözetiminde 23-30 Temmuz 2011 tarihleri arasında düzenlenen, çok sporlu etkinlik. Etkinlik, EYOF'un yaz oyunları çerçevesinde düzenlenen 11. oyunlar olup, Türkiye'de olimpiyat statüsünde gerçekleştirilen ilk organizasyondur. Organizasyona 49 ülkeden 14-17 yaş arası yaklaşık 3,300 yarışmacı katılmıştır. Organizasyonda en çok sporcu ile temsil edilen ülke 140 sporcu ile Türkiye olurken, oyunların maskotu olan hamsi 674 eserin katıldığı logo ve maskot