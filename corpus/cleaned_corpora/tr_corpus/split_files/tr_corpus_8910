yapıtaşlarının yani monomerlerin polimerleşmesiyle (kovalent bağ ile bağlanmasıyla) oluşmuş çok büyük moleküler yapılardır.Örneğin amino asitlerin polimerleşmesiyle proteinler ; şeker, fosfat asidi ve azot içeren heterosiklik baz (purin/pirimidin) polimerleşmesiyle nükleik asitler oluşur.Makromolekül terimi biyokimyada üç büyük yapı olan nükleik asit, protein, karbonhidrat için kullanılır. Lipitler makromolekül sınıfına girmez , biyomolekül olarak tanımlanır. Makromolekül tanımı sentetik polimerler (örn. plastik) ve polimer olmayan büyük kütleli moleküller için de kullanılabilir (örn. makro halkalar). Makromoleküllerin küçük moleküllerde olmayan özelliklerinden biri su ve benzeri çözücülerde görece düşük çözünürlükleridir. Suda çözünmelerini ortamda bulunan tuz ve iyonlar kolaylaştırabilir. Makromoleküller, içinde yüksek konsantrasyonda bulundukları çözeltide çözünen diğer makromoleküllerin denge sabitini ve reaksiyon hızını değişebilir; buna makromoleküler kalabalıklaşma etkisi adı verilir. Makromoleküller içinde bulundukları çözeltinin viskozitesini arttırabilir çünkü çözücünün hareketini etkilerler . Organik makromoleküllere biyopolimerler (DNA, RNA, Proteinler, lipitler, karbonhidratlar) ve sentetik polimerler (plastik, sentetik kauçuk) örnek verilebilir. İnorganik makromoleküllere örnek olarak grafen ve karbon nanotüpler verilebilir. Doğu Almanya millî futbol takımı futbolcuları listesi Doğu Almanya millî futbol takımı futbolcuları listesi, Doğu Almanya Futbol Federasyonu kayıtlarına göre Doğu Almanya millî futbol takımında oynayan futbolcuların listesidir. Listede, 21 Eylül 1952 tarihinde Polonya'ya karşı oynanan ilk maçtan 15 Kasım 1990′da Belçika'ya karşı oynanan son maça kadar forma giymiş 273 futbolcunun tümü yer almıştır. Alman yeniden birleşmesinden sonra bazı futbolcular Birleşik Almanya takımında da oynamıştır. Oyuncular debut tarihine göre kronolojik olarak listelenmiştir. Azerbaycan Ulusal Tarih MÃ¼zesi Azerbaycan Ulusal Tarih Müzesi (Azerice: Azərbaycan Tarix Muzeyi), Azerbaycan'in başkenti Bakü'deki en büyük müzedir. Müze 1920 yılında kurulmuştur. Tagiyev Sokağında yer alır. İki ayrı bölümden oluşur. İlki, Azerbaycan'ın en eski dönemlerinden itibaren elde edilen arkeolojik ve etnografik malzemelerin sergilendiği Milli Müze; diğeri ise ünlü petrol zenginlerinden Hacı Zeynelabidin'in yaşadığı ev ve mekanlar. Arkeolojik malzemeler Manna, Med, Skif, Atropatene, Albanlar ve Hürremiler dönemlerine aittir. Bunlardan başka burada Azerbaycan coğrafyasından derlenmiş değerli etnografik malzemeyi de bulmak mümkündür. 1976 Avrupa Artistik Patinaj Şampiyonası 1976 Avrupa Artistik Patinaj Şampiyonası 1975/1976 artistik patinaj sezonunda Avrupa'nın en iyi patencilerini belirlemek amacıyla düzenlenen Avrupa Artistik Patinaj Şampiyonasıdır. Sporcular kadınlar, erkekler, çiftler ve buz dansında yarışır. Şampiyona, 13–18 Ocak 1976 tarihleri arasında Cenevre, İsviçre'da yapılmıştır. Hozan Beşir Hozan Beşir (d. 21 Mart 1973, Diyarbakır), Alternatif müzik alanında Elektro bağlama ile Kürtçe, Zazaca, Lazca, Türkçe şarkıları kendine has yorumuyla besteleyen müzisyen. 1973 yılında Diyarbakır'da doğmuş aslen Erganili dokuz çocuklu bir ailenin ikinci çocuğudur. İlköğretim, Ortaöğretim ve Lise eğitimini Diyarbakır'da yapmıştır. Dicle üniversitesi ve Van 100. yıl Üniversitesinde; Maden Mühendisliği, Kimya (Fen ve Edebiyat Fakültesi'nde) ve Anestezi Teknikerliği bölümlerini okumuş, fakat şartların etkisiyle Anestezi Teknikerliğini bitirmiştir. Asıl mesleği anestezi teknikerliğidir. 1997 senesinde eğitimi bitmek üzere iken babasını kaybeden Beşir'in annesi ev hanımıdır. Hozan Beşir evli ve dört çocuğu bulunmaktadır. Diyarbakır'da yerel olarak tanınan Hozan Beşir, özellikle Haluk Levent'in "Elfida" eserini icrasıyla hayran kitlesini artırmış, Türkiye ve Avrupa'da tanınmış ve hayran kitlesi genişlemiştir. Hozan Beşir genellikle popüler olan Türkçe, Kürtçe ve Zazaca şarkıları kendisine has yorumuyla elektro bağlama çalarak söylemektedir. Sanatçının ünlenmesine neden olan, söylediği şarkılardan bazıları; Ay Le, Cirane Teme(Senin Komşunum), Ez Ji te Durim(Sana Uzağım), Gelmiş Bahar, Mamak Türküsü, Prangalı Hasretim, Susarak Özlüyorum Seni, Elfida'dır. Sanatçı konserler vermeye devam etmektedir. 2014 ekim ayı itibarıyla "Zindi 2 - Elfida" adlı albümü çıkmıştır. 1975 Avrupa Artistik Patinaj Şampiyonası 1975 Avrupa Artistik Patinaj Şampiyonası 1974/1975 artistik patinaj sezonunda Avrupa'nın en iyi patencilerini belirlemek amacıyla düzenlenen Avrupa Artistik Patinaj Şampiyonasıdır. Sporcular kadınlar, erkekler, çiftler ve buz dansında yarışır. Şampiyona, 28 Ocak–2 Şubat 1975 tarihleri arasında Kopenhag,Danimarka'da yapılmıştır. 1974 Avrupa Artistik Patinaj Şampiyonası 1974 Avrupa Artistik Patinaj Şampiyonası 1973/1974 artistik patinaj sezonunda Avrupa'nın en iyi patencilerini belirlemek amacıyla düzenlenen Avrupa Artistik Patinaj Şampiyonasıdır. Sporcular kadınlar, erkekler, çiftler ve buz dansında yarışır. Şampiyona, 29 Ocak–2 Şubat 1974 tarihleri arasında Zagreb, Yugoslavya'da yapılmıştır. 1973 Avrupa Artistik Patinaj Şampiyonası 1973 Avrupa Artistik Patinaj Şampiyonası 1972/1973 artistik patinaj sezonunda Avrupa'nın en iyi patencilerini belirlemek amacıyla düzenlenen Avrupa Artistik Patinaj Şampiyonasıdır. Sporcular kadınlar, erkekler, çiftler ve buz dansında yarışır. Şampiyona, 6–11 Şubat 1973 tarihleri arasında Köln, Batı Almanya'da yapılmıştır. İtalya'daki müzeler listesi Bu maddede İtalya'daki müzelerin şehirlere göre ayrılmış bir listesi yer almaktadır. Alacahisar Alacahisar (Sırpça: Крушевац, "Kruševac") Sırbistan’ın orta kesiminde bir şehirdir. İdari olarak Şumadiya ve Batı Sırbistan istatistiksel bölgesi içinde, Rasina ilçesinde Alacahisar Belediyesi sınırlarındadır. Alacahisar, ülkenin orta kesiminde Kosova sınırının kuzeyinde yer alır. 2011 yılında yapılan genel nüfus sayımına göre şehir merkezinde 57,627 kişi yaşar. Alacahisar Belediyesi’nin kardeş şehir projesi benzeri projelere sahip olduğu dünya şehirleri şunlardır: Bayıl Kalesi Bayil Kalesi (diger adları Bayıl Kasrı, Sualtı Şehir, Bayıl Taşları, Sebayıl Kalesi, Karvansaray, Hanegah, Kömrükhana) Azerbaycan'ın başkenti Bakü’nün Bayıl Burnu yakınlarındaki tarihi kale. Şirvan-Abşeron mimarlık ekolünün en güzel eserlerinden biri olan ve 18. yüzyılda inşa edilmiş Bayıl kasrı Hazar denizinin suyunun kalkıp inmesiyle zamanla bazen denizin üzerine çıkar, bazen de sulara batarak görünmez olur. Bayıl kasrı adanın biçimine uygun olarak uzun şekilde planlanmıştır. Kalenin uzunluğu 180 m, orta eni ise 35 m’dir. Kale duvarları doğuda altı, batıda ise beş yarım daire şeklinde bir (Bakü kalesindeki gibi) burçla sağlama alınmıştır. Bayıl kalesinin inşası Moğol işgallerinin tüm Orta Doğuyu sarstığı bir dönemde (1234-1235 yıllarda) tamamlanmıştır. Fakat sahile yakın adada yapılan bu muhteşem kasrın ömrü çok kısa olmuştur. Bilim adamlarına göre Bayıl kasrı 1306 depreminde denize batmıştır. http://www.azerbaijans.com/content_351_tr.html 2009 Wimbledon Tenis TurnuvasÄ± - Tek Erkekler 2009 Wimbledon Tenis Turnuvası - Tek Erkekler finalinde dünya tenis klasmanında 2 numaralı seribaşı Roger Federer 6 numaralı seribaşı Andy Roddick'i dört saatten fazla süren bir maçla 6-2, 8-6, 7-5, 6-3, 16-14 setlerle 3-2’lik skorla turnuvanın tek erkekler grubunun şampiyonu olmuştur.İsviçreli raket Federer, bu sonuçla Wimbledon'da altıncı, toplamda on beşinci Grand Slam şampiyonluğunu kazanarak, Pete Sampras'ın on dört Grand Slam’lik rekorunu da eline geçirmiştir. Rainer SchÃ¼ttler "(2. tur) Stanislas Wawrinka "(4. tur) Tomáš Berdych "(4. tur) Feliciano LÃ³pez "(2. tur) Ivo Karlović "(Çeyrek final) Radek Štěpánek "(4. tur) Tommy Haas "(YarÄ± final) Dmitry Tursunov "(2. tur) JÃ¼rgen Melzer "(3. tur) Philipp Kohlschreiber "(3. tur) Mardy Fish "(3. tur) Igor Andreev "(4. tur) Viktor Troicki" (3. tur) Victor HÄƒnescu "(3. tur) Albert Montañés "(3. tur) Nicolas Kiefer "(2. tur) Bakü Ateşgahı Ateşgah, dünyaki 3 Mecusi tapınağından biri. Bakü’ye 30 km mesafede, Abşeron yarımadasının Surahanı kasabasının güneydoğu kısmında yer alır. "Ateşgah" sözcüğü "ateş mabedi" anlamına gelir. 16-18. yüzyılda doğal gazın çıktığı, bir zamanlar ebedi sönmez ateşlerin yandığına inanılan bir ateş mabedidir. Mabedin en erken yapısı olan ahır 1713 yılına aittir. Merkezi secdegahı ise 1810 yılında tacir Kançanagaran tarafından yaptırılmıştır. Ateşgah, yapısına göre şehir hanlarına benzemektedir. Medya döneminden itibaren Azerbaycan’da yayılmış olan ateş tapınakları geleneklerini yansıtmaktadır. Fakat bazı Hint mabetlerinin özelliklerini de barındırmaktadır. Mabedin ortasında devamlı yanan bir ateş vardır. Söylentiye göre bu eskiden doğal bir ateştir, şimdi ise doğal gaz verilerek yakılmaktadır. Ateşgah’ta yanan ateş etrafında küçük odalar bulunmaktadır. Bu odaların yine küçük birer penceresi ateşi görmektedir. Eskiden hac için buraya gelen Zerdüştler bu odalarda konaklar, pencereden sürekli ateşi izler ve kendilerine çeşitli işkenceler yaparak ibadetlerini gerçekleştirirlermiş. 21 Mart Nevruz günü ziyaretçi akınına uğrayan Ateşgah’ta Zerdüşt dinine inananlar, geçmiş dönemde çilehane olarak kullanılan şimdi müzeye çevrilmiş odaları ziyaret ederler. Her odanın giriş kapısının üzerinde de Sanskritçe yazılı kitabeler asılmıştır. Bu kitabeler Azerbaycan Türkçesine çevrilmemiş, sadece bir kitabenin altına Farsça tercümesi yazılmıştır. 7. yüzyıla kadar Mecusilerin tapınağı olarak kullanılan Ateşgah, o dönemlerde buradan geçen kervanların konaklama yeri idi. Mecusilere göre çok mukaddes olan Ateşgah 7 asırda Azerilerin İslam’ı kabul etmesiyle önemini yitirdi ancak 19. Yüzyıla kadar bir kahin burada hizmet etmeye devam etti. Azerbaycan'ın adını bu ateşlerden aldığı söylenir. Buna göre Azerbaycan "odlar yurdu" anlamına gelmektedir. Azerbaycan, İslamiyeti kabul edince Zerdüştler burdan Hindistana göçmüş, bir kısmı da başka ülkelere dağılmıştır. Bugün bile Hindistan'dan mabede ziyarete gelenler olur. Ateş hala Azerbaycan’da önem taşımaktadır. Ayaşlı ile Kiracıları Ayaşlı ile Kiracıları Memduh Şevket Esendal’ın kitap olarak yayımladığı ilk romandır. Önce Vakit gazetesinde tefrika edilmiş; 1934'te kitap olarak yayımlanmıştır. Türk edebiyatının en önemli yapıtlarından biri sayılır. Eser, 1942’de CHP Roman Yarışması’nda beşincilik ödülü almıştır. Türkiye Cumhuriyeti'nin ilk yıllarında yaşanan toplumsal değişiklikleri yansıtan, yalın dille kaleme alınmış bir romandır. Milli Eğitim Bakanlığının 100 Temel Eser listesinde yer alır. Bir banka memuru, Cumhuriyet'in ilk yıllarının Ankara'sında dokuz odalı bir apartman dairesine taşınır. Bu daire, bir köy beyinin oğlu olan "Ayaşlı İbrahim Bey" tarafından devletten kiralanmıştır ve çeşitli sebeplerle Ankara’ya gelenlere oda oda kiralanır. Pansiyon olarak kabul edilebilecek bu mekanda çok sayıda insan bir arada yaşamaktadır. Anlatıcı rolünü üstlenen banka memuru, rastlantı sonucunda taşındığı bu mekanda birlikte yaşadığı kişileri ve tanık olduğu olayları anı biçiminde anlatır. "Anlatıcı", bu mekânda yaşayan kişileri yakından tanıdıkça ortama dedikoduculuk, çıkarcılık, bencillik, sorumsuzluk, paraya ve kumara düşkünlüğün hakim olduğunu görür ve rahatsızlık duyar. Dairedekilerin hemen hepsi pansiyonerlerden "Turan Hanım"'ın odasında kumar oynamak veya kumar oynayanları seyretmek için toplanmaya başar. Turan Hanım, "İskender Bey" ve "İffet Hanım", kumarda baş rolü oynar, diğerleri onlara para kaptırır. Turan Hanım, dairenin merkezi haline gelirken İffet Hanım bir salon kadınına dönüşür. Turan işleri büyütüp ayrı bir evde kumarhane kurduğunda pansiyonda kumarhane işletme işini İffet üstlenir ancak daireye kumar için dışarıdan gelip gidenlerden biri ile ilişkiye girip zührevi bir hastalığa yakalanınca kumar işini yürütemez. Pansiyonun hizmetçisi "Halide" de gayri-meşru bir ilişkiden hamile kalmıştır ve çocuğunu doğurmaya karar vererek pansyiondan ayrılır. Pansiyonda yaşayanlar ölme, öldürülme, tutuklanma, boşanma gibi sebeplerle dört bir yana dağılırken Anlatıcı, pansiyonelerden "Hasan Bey"’in Ayvalık’ta yaşayan kızı Selime ile mutlu ve saygın bir evlilik yapar, birlikte Adana'ya giderler. Ayaşlı, apartman katını devletten yeniden kiralamaktan vazgeçer; kocası tarafından terkedilen "Faika Hanım" ile ayrı bir eve taşınır. Ayaşlı, kısa bir süre sonra hayatını kaybettiğinde daha önce felç geçirerek ölen Hasan Bey'in yanındaki bir mezara defnedilir. Romanda Anlatıcı dışında romana anlamsal katkıda bulunan 36 karakterin adı geçer. 18’i pansiyonda yaşayan, 18’i ise dışarıdan kimselerdir. Eser, 1989’da TV dizisi olarak uyarlanmış ve yönetmen Tunca Yönder tarafından çekilmiştir. Dizi, TRT'de yayımlandı. Army of the Pharaohs Army of the Pharaohs, Amerikalı bir hip hop grubudur. 1998 yılında Philadelphia, Pennsylvania'da aynı zamanda Jedi Mind Tricks üyesi olan Vinnie Paz tarafından kuruldu. Kurulduğundan bu yana genel olarak üyeleri Vinnie Paz, Apathy, Celph Titled, Crypt the Warchild, Demoz, Doap Nixon, 7L & Esoteric, King Magnetic, Jus Allah, King Syze, Planetary, Reef the Lost Cauze, Chief Kamachi, Des Devious şeklindedir. VI. Tupou Tupou VI (tam ismi: ʻAhoʻeitu ʻUnuakiʻotonga Tukuʻaho Tupou VI; d. 12 Temmuz 1959), Tonga Kralı. VI. Tupou'nun Tonga tahtının meşru varisi olarak 27 Eylül 2006 tarihinde kardeşi tarafından doğrulanmıştır. 2012 yılında kral olmuştur. VI. Tupou 1982 yılında Tonga Savunma Hizmetlerinin deniz koluna katıldı ve 1987 yılında bir Teğmen olarak askeri kariyerine başladı. 1990'dan 1995 yılına kadar Pasifik sınıfı devriye botu VOEA Pangai'ye komuta ederek Bougainville'de barışı koruma operasyonlarına katıldı. 1998 yılında, hükümetin bir parçası olmak için askeri kariyerini sona erdirdi. Ekim 1998 yılından 2004 Ağustos ayına kadar Savunma bakanı ve dışişleri bakanı olarak aynı zamanda görev yaptı. 2008 yılında ilk olarak Avustralya Tonga ilk Yüksek Komiserliğine atandı. Babası V. George Tupou'nun 18 Mart 2012'de vefatından sonra aynı gün Tonga'nın yeni Kralı oldu. İskoçya millî futbol takımı futbolcuları listesi İskoçya millî futbol takımı futbolcuları listesi, İskoçya Futbol Federasyonu kayıtlarına göre İskoçya millî futbol takımında oynayan futbolcuların listesidir. Listede, 30 Kasım 1872 tarihinde İngiltere'ye karşı oynanan ilk maçtan 29 Şubat 2012'ye kadar 20 ve daha fazla maçta forma giymiş tüm futbolcular yer almıştır. Oyuncular maç sayına göre listelenmiştir. SG Dynamo Dresden Dinamo Dresden, Almanya'nın Dresden kentinde 1950 yılında "SG Deutsche Volkspolizei Dresden" adıyla Doğu Almanya Polis Teşkilatı'nın takımı olarak kurulmuş futbol kulübü. Dresden ekibi 1979-1988 yılları arasında 10 sezon üst üste lig şampiyonu olan Dinamo Berlin'in serisine son vererek 1989 ve 1990 yıllarında iki sezon üst üste şampiyon olmuştur. Doğu Almanya ligi DDR-Oberliga'de sekiz şampiyonluğu bulunan kulüp, Almanya'nın yeniden birleşmesi sonrası Bundesliga'da mücadele etmeye başlamış, fakat 4 sezon sonra küme düşmüştür. 1995 yılından beri tekrar Bundesliga'ya çıkamamış ve ikinci kademe ile dördüncü kademe ligler arasında inip çıkmaktadır. 2010-11 sezonunda 3. Liga'yı 3. sırada bitiren kulüp, 2011-12 sezonunda 2. Bundesliga'da mücadele etmeye hak kazanmıştır. "30 Ağustos 2012 itibarıyla." Ağlayan Kadın (tablo) Ağlayan Kadın, 1937 yılında Pablo Picasso tarafından yapılmış yağlı boya tablo. Liverpool'daki Tate Gallery'de sergilenmektedir. Ağlayan bir kadını betimleyen tablonun yalnızca İspanya İç Savaşı'nın acılarını değil, zulmün evrensel tanımını yansıttığı düşünülmektedir. BekÃ§i Bekçi; devlet, hükûmet, şehir veya toplum tarafından kamu güvenliğini sağlamak, suç işlenmesini önlemek ve kolluk faaliyeti yürütmekle görevlendirilen kişidir. Günümüzde çoğunlukla yerini polis teşkilatlarına bırakmıştır. Özel sektörde özel güvenlik görevlisi olarak adlandırılmaktadır. Miras (Memduh Şevket Esendal romanı) Miras Memduh Şevket Esendal’ın tefrika edilmiş ilk, kitap olarak yayımlanmış üçüncü romanıdır. 1924 yılı sonundan itibaren 38 sayı boyunca "Meslek Gazetesinde her sayıda bir sayfa olmak üzere tefrika edilmiş, gazetenin kapanması üzerine roman yarım kalmıştır. II. Abdülhamit döneminde İstanbul'da bir konakta yaşayan ailenin yozlaşıp çözülüşünü konu edinir. Dil ve anlatım bakımından Edebiyat-ı Cedide yazarlarının etkisinde bir romandır. Yazarın yarım kalan romanı sonradan tamamlayıp Ulus basımevinde bir ustaya emanet ettiği ve romanın daha sonra kaybolduğu bilinir. Eser, 1987'de kitap olarak yayımlanmıştır. İstanbul’da çok büyük bir konakta yaşayan "Silahtarpaşa Ailesi", servetlerinin yöneticisi olan büyükannenin ölümü ile dağılmıştır. Ailenin dört torunu ayrı evlere çıkarlar. Zamanla konak yıktırılıp eşyaları satılır; yerine bir mahalle inşa edilir. Romanda, ailenin torunlarından Şevki Bey'in oğlu Asım'ın aileden kalma bir değirmeni üstüne geçirmek amacıyla İstanbul’a gelip amca ve halalarını ziyaret etmesi ile gelişen olaylar aktarılır. Birbirinden kopuk kardeşlerin hepsinin ailesinde ihanet, çocukların ihmali, kumar düşkünlüğü gibi sorunlar ve huzursuz bir yaşayış vardır. Olaylar Asım'ı mutsuzluğa sürükleyecek, gerginlik ve kavgaları arttıracak şekilde gelişir. Halasının torunu Salime’ye aşık olan Asım, evlilik teklifi kabul edilmeyince çok üzülür. Roman yarım kaldığı için ilişkinin nasıl sonlandığı belli değildir. Basra Eyaleti Basra Eyaleti veya Basra Beylerbeyliği, 1538 yılında kurulan Osmanlı Eyaleti. Eyaletin merkezi Basra'ydı. 19. yüzyıldaki alanı . 1864'te kabul edilen nizammame ile Basra Vilayetine çevrildi. Basra 1538 yılına kadar Safevi Devleti'nin elinde bulunmaktadır. Eylül 1538'de Basra ve çevresi, Safevilerden alınmasıyla Osmanlı Devleti, Basra Körfezine ulaştı. 1864 yılında kabul edilen Vilayet nizammasiyle Basra Vilayeti'ne çevrilmiştir. 1743 yılında Basra Vilayeti'ne bağlı kaza Kuveyt kazası, Osmanlı'dan özerklik kazandı ve Özerk Kuveyt Emirliği kuruldu. 1743 ile 1899 arasında Osmanlı ile Kuveyt arasında Kuveyt Sorunu başladı. 1899'da İngilizler Kuveyt'i işgal ettiler ve sömürge yaptılar. OsmanlÄ± eyaletleri listesi Osmanlı eyaletleri ve Osmanlı beylerbeylikleri listesi, Osmanlı Devleti'nde 250'den fazla eyalet vardır. 5 tane özerk bölge vardır. 1864'te kabul edilen Teşkil-i Vilayet Nizamnamesi ile tüm eyaletler vilayete çevrilmiştir. 14. yüzyıldan 16. yüzyıla kadar Osmanlı eyaletleri, Bir yeni beylerbeyliği Karaman Eyaleti'ni de kapsar. 1609'dan sonra yıkılan ve 1609'dan önce kurulan eyaletler burada belirtilmiştir. 1609 y覺l覺nda Osmanl覺 devletinde 42 eyalet bulunmaktad覺r. Kaynaklar: Atlético Madrid futbolcuları listesi Atlético Madrid, 1903 yılında İspanya'nın başkenti Madrid'de kuruldu ve şu an La Liga'da mücadele etmektedir. Atlético Madrid, şu ana kadar dokuz Copa del Rey, bir UEFA Kupa Galipleri Kupası, bir UEFA Avrupa Ligi ve bir de UEFA Süper Kupası'na sahiptir. Bu listede genellikle kulüpte 100 maçın üzerinde oynayan futbolcular yer almakta ancak listede kulüpte az maç yapan bazı futbolcular da yer almaktadır. Bu listede lig, kupa maçları, vs. de göz önüne alınmıştır ve oyuna sonradan girilerek yapılan maçlar da sayılmaktadır. Molly Lake Molly Lake (d. 3 Haziran 1900, Cornwall – ö. 2 Ekim 1986, Londra), İngiliz balerin ve öğretmen. Eşi Travis Kamp ile birlikte Türk balesinin kurulmasına emeği geçmiş bir sanatçıdır. 1900 yılında dünyaya geldi. Önce Serafima Astafieva'dan, daha sonra Enrico Cecchetti'den bale dersleri aldı. 1921'de Paris’e giderek Julie Sedova'dan ders aldı ve o günlerde bir derslerini izlemeye gelen efsanevi balerin Anna Pavlova'dan aldığı teklif üzerine; Pavlova bale topluluğunda dans etmeye başladı. 19 yıl boyunca Pavlova ve Tamara Karsavina gibi isimlerle dansetti; bale dersleri verdi. 1934'te Travis Kemp ile tanıştı ve birlikte kendi bale topluluklarını kurmaya karar verdiler. 12 dansçıdan oluşan topluluk ""Ballet Intime"” kimi zaman da “"Yeni İngiliz Balesi” ismiyle anıldı. 1941'de "Ballet Guild" adlı topluluğu kuran Molly Lake, savaş boyunca topluluğu ayakta tutmak için büyük çaba harcadı ve savaşın sonunda bir Avrupa turnesine çıktı. 1946'da eşi Travis Kemp ve M. Honer ile birlikte "Embassy Ballet" 'i kurdu (daha sonra 'Continental Ballet"” adını almıştır). 28 dansçıdan oluşan topluluk çok popüler oldu . 1954'te Dame Ninette de Valois'in teklifi üzerine eşi ile birlikte Türkiye'ye geldi; Ankara Konservatuvarı'nda yöneticilik yaptı. Başlangıçta sadece 15 öğrencisi olan okulun kısa sürede büyümesinde büyük emeği geçti. Türkiye'de 20 yıl yaşadıktan sonra kendi okulunda ve Londra Modern Dans Okulu’nda öğretmenlik yapmak üzere Londra'ya döndü.. Onlar Türkiye'’den ayrılırken Ankara, İstanbul ve İzmir'de yaklaşık yüzer öğrencili birer bale okulu kurulmuş; Ankara ve İstanbul'da yetmişer kişilik birer bale topluluğu ortaya çıkmış ve bir bale izleyici kitlesi yetmişti Molly Lake, İngiltere'ye döndükten 3 yıl sonra eşi ile birlikte St. John Woods’ta "Lake School of Dance" adlı bale okulunu kurdu ama bozulan sağlığı nedeniyle gittikçe daha az ders verdi. İlerleyen tüberküloz nedeniyle durumu kötüleştiği için eşi Travis Kemp, okulu kapatmak zorunda kaldı. Molly Lake, 1985'te Londra'da hayatını kaybetti. Ölümünden sonra eşi Travis Kemp tarafından anısına bir bale ödülü konulmuştur. "Molly Lake Öödülü", iki yılda bir yılın en iyi genç İngiliz dansçısına verilir; ilki 1998’de verilmiştir. Vicki Myron Vicki Myron (d. 1947; Spencer, Iowa, Amerika Birleşik Devletleri), Amerikalı yazar. Iowa eyaleti Spencer kasabasından on beş mil uzaklıkta olan bir çiftlikte doğmuştur. Çeşitli sağlık sorunlarına rağmen otuz dört yaşındayken Emporia Devlet Üniversitesi'nden master derecesi almıştır. Son yirmi yılı yönetici olmak üzere, yirmi beş yıl boyunca Spencer Halk Kütüphanesi'nde çalışmıştır. Spencer, Iowa'da yaşamaktadır. Aynı zamanda ilk basımı 2008 yılında olan dünyaca ünlü "" kitabının yazarıdır. Kitap Dewey öldükten 2 yıl sonra yayımlanmıştır. Avni Ã‡elik Avni Çelik (d. 1950, Alaca, Çorum), Türk inşaat mühendisi, iş adamı. Sinpaş Holding Yönetim Kurulu Başkanı. İlk ve orta öğrenimini takiben, Ankara’da Devlet Mühendislik ve Mimarlık Akademisi İnşaat Fakültesi'ni bitirdi. Üniversite döneminden itibaren 44 yıl boyunca ticari ve sanayi teşebbüsler ile çalışma hayatının içinde olan Çelik, gayrimenkul geliştirmeye odaklanarak 1974 yılında Sinpaş Yapı Endüstrisi ve Ticaret A.Ş. şirketini kurdu. Sektördeki girişimlerine Seranit Granit Seramik Sanayi A.Ş.,Mikronize Mineral End. A.Ş.,Prodek Yapı Dekorasyonu San. Tic. A.Ş. gibi şirketlerle devam eden Çelik, 10’u aşkın şirketten meydana gelen Sinpaş Holding’in kuruluşuna liderlik etti. Sinpaş Holding bünyesinde bugün Sinpaş GYO, Sinpaş Yapı, Servet GYO, SAF GYO, Seranit, Mikron’s, Dekor’s, KAT Turizm, Ottoman Gayrimenkul ve Kentsel Hizmetler şirketleri yer alıyor. İstanbul Ticaret Odası, İstanbul Sanayi Odası ve İnşaat Mühendisleri Odası üyesi olan Avni Çelik, Çorum Eğitim Vakfı, İstanbul Ticaret Üniversitesi ve Boğaziçi Vakfı kurucu ve/veya mütevelli heyeti üyeliği de yapmaktadır. Memo Memo ÅŸu anlamlara gelebilir: BÃ¼tanol Bütanol 4 karbonlu bir alkoldür. Primer, sekonder veya tersiyer olabilir. Kimyasal formülü CHOH'dir. Çözücü ve yakıt olarak kullanılmaktadır. İzomerleri 1-Bütanol, 2-bütanol, izobütanol ve tert-bütanoldür. Zomba (İlçe) Zomba, Afrika ülkesi Malavi'nin toplamda var olan 28 ilçesinden bir tanesidir. Zomba, ülkenin üç bölgesinden biri olan Güney bölgesi içerisinde yer almakta olup, ülkenin en kuzey bölümünde yer alan ilçesini oluşturmaktadır. İlçenin merkez şehri, ilçenin geneliyle aynı adı taşıyan ve 1975 yılında unvanı Lilongwe'ye devredene kadar da Malavi devletinin başkenti konumunda olan Zomba şehridir. İlçe kuzeyde Balaka ilçesi ve Machinga ilçesi, batıda Mwanza ilçesi ve Blantyre ilçesi, güneyde Chiradzulu ilçesi, Mulanje ilçesi ve Phalombe ilçesi, doğuda ise Mozambik ile komşu konumundadır. 2008 resmi devlet verilerine göre toplamda 670,533 nüfusun yaşadığı ilçede, Zomba City olarak adlandırılan Zomba'nın şehir merkezinde 87,366 kişi yaşamaktadır. Toplam ilçe yüz ölçümünden 39 km²'sini kaplayan şehir merkezinde 1998 resmi verilerine göre 65,915 kişi, tüm Zomba ilçesinde ise 546,661 kişi yaşamaktaydı. Chiradzulu (İlçe) Chiradzulu, Afrika ülkesi Malavi'nin toplamda var olan 28 ilçesinden bir tanesidir. Chiradzulu, ülkenin üç bölgesinden biri olan Güney bölgesi içerisinde yer almakta olup, ülkenin iki küçük adadan oluşan Likoma ilçesinden sonra gelen en küçük ilçesini oluşturmaktadır. İlçenin merkez şehri, ilçenin geneliyle aynı adı taşıyan Chiradzulu şehridir. İlçe doğuda Mulanje ilçesi, güneyde Thyolo ilçesi, kuzeyde Zomba ilçesi, batıda ise Blantyre ilçesi ile komşu konumundadır. 2008 resmi devlet verilerine göre 290,946 nüfusun yaşadığı ilçede, 1998 resmi verilerine göre 236,050 kişi yaşamaktaydı. İlçe, yüz ölçümü olarak küçük bir alanda yer alsa da, nüfus yoğunluğu bakımından Malavi genelinde yüksek yoğunluğu olan ilçelerden bir tanesi durumundadır. Wrestling Encore Oyun birden fazla kişiyle gamepad aracılığıyla oynanabilir. Exhibition kısmında oyun veritabanın da bulunan güreşçilerle oynayabilir, dilerseniz yine gamepad yardımı ile iki kişilik oynayabilirsiniz. Birçok maç modu bulunmaktadır (Hardcore, Battle Royal). Career (kariyer) kısmında Wrestling School'dan bir güreşçi seçerek kariyer yapmaya başlayabilirsiniz. Oyunun oynanış tuşlarını Options kısmında "Redifine Keys" butonuna basarak değiştirebilirsiniz. Oyunda toplamda yetmişe yakın temel güreş hareketi bulunmaktadır. Bunların yanında pes ettirici hareketler ve turnbuckle hareketleri de bulunmaktadır. Oyunun klasik veritabanında federasyonlarda tüm zamanların en iyi güreşçileri yer almaktadır. Bu veritabanını günümüzdeki güreş kadrosu ve federasyonlarıyla güncel hale getirme çalışmalarına başlanmıştır. Yakında Wrestling Encore'un ilk Türkiye websitesi'de yayın hayatına geçecek ve oyun hakkındaki tüm güncellemeler bu sitede olacaktır. MDickie.com: Inspiration For The Interactive Generation MDickie.com - Wrestling Encore Guresmania - Wrestling Encore makalesi Heimwehr Heimwehr (Türkçe: "Yurt Muhafızları"), 1920'li ve 30'lu yıllarda Avusturya'da faaliyet göstermiş, Almanya'daki Freikorps'a benzeyen milliyetçi bir silahlı yarı askerî örgüttü. Avusturya tipi faşizmin silahlı temsilciliğini üstlenmiş bu örgüt, Avusturyalı komünistlere karşı mücadele ediyor ve parlamenter sisteme karşı geliyordu. Çoğunluğunu I. Dünya Savaşı'ndan sonra terhis edilmiş askerlerin oluşturduğu Heimwehr, ilk başlarda Avusturya sınırlarını savunmak için konuşlandırılmış gevşek milis kuvvetleri olması için kurulmuştu. Almanya'daki Freikorps birlikleri gibi Heimwehr birliklerinin de herhangi bir siyasî partiyle ilgisi olmadığı gibi politik programı da yoktu, ancak kendileri için ideolojik olarak karşıt görüşte olan siyasal gruplarla çatışmaktan geri durmadılar. Heimwehr birlikleri Karintiya eyaletindeki Avusturyalıları Yugoslav ve Sloven azınlığa karşı korumak için bu eyalete konuşlanmışlardı. Avusturya Başbakanı Ignaz Seipel, 1927'nin Mart ayında "Republikanischer Schutzbund" isimli silahlı bir sosyalist örgütün isyanını bastırmak için Heimwehr birliklerinden yardım almıştı. 1931'de Steiermark eyaleti başkanı Walter Pfrimer'in yapmak istediği bir darbe girişiminde hiçbir Heimwehr lideri ona destek vermedi. Bundan sonra, Steiermark dahil tüm Avusturya'daki pan-Cermenist Heimwehr grupları Almanya'daki Nasyonal Sosyalist Alman İşçi Partisi'nin Avusturya koluna katılmaya başladı. 1934'te Avusturya Başbakanı Engelbert Dollfuss tarafından "Vatan Cephesi" isimli Avusturya'nın Almanya ile birleşmesine karşı olan bir parti kuruldu ve diğer sağcı kuruluşlara yapıldığı gibi, Heimwehr de bu yeni örgüte entegre edildi. Dollfuss, Avusturya'nın Almanya ile birleşme fikrine karşı çıktığı için aynı yıl nasyonal sosyalistler tarafından bir suikastle öldürüldü. Vatan Cephesi'nin içinde kalan nasyonal sosyalizm karşıtı eski Heimwehr milisleri 1938'de Avusturya'nın ilhakına karşı çıkarak ülkeye giren Alman birliklerine karşı yumurtalı protestoda bulundular. İlhak sırasında yumurtalı saldırının dışında silahlı çatışmalar yaşanmadı. İlk başlarda birleşmeye karşı olan tavırlarına rağmen, Avusturya'nın Almanya'nın bir eyaleti konumuna gelmesinden sonra eski Heimwehr milisleri kolaylıkla nasyonal sosyalistlere katıldılar. Porsche 918 Porsche 918 Spyder, Porsche tarafından tasarlanan ve ilk olarak Mart 2011'deki 80. Cenevre Otomobil Fuarı'nda kamuoyuna tanıtılan ortadan motorlu ""plug-in hybrid"" tipi süper spor otomobil. 918 Spyder'de 580 PS gücündeki buji ateşlemeli motor ile toplam 243 PS güç üreten iki fırçasız doğru akım elektrik motoru bulunmakta. 918 Spyder Porsche'nin ilk "plug-in hybrid" otomobilidir. 18 Eylül 2013 tarihinden itibaren 918 adet üretilecek olan 918 Spyder'ın satışı Aralık 2013'te başlayacak. Avrupa'daki başlangıç ​​fiyatının ise 768.026 € olması öngörülüyor. Daha önce 997 GT3 R Hybrid'de kullanılan hibrid aktarma organına sahip yarış varyantı 918 Spyder RSR, 2011 Kuzey Amerika Uluslararası Otomobil Fuarı'nda tanıtılmıştır. 918 Spyder, Michael Mauer tarafından ortadan motorlu iki koltuklu bir spor otomobil olarak tasarlanmıştır. İçten yanmalı motoru, Spyder Le Mans Prototip yarış aracında da kullanılan Porsche yapımı 4.6 litrelik üstten çift eksantrikli buji ateşlemeli V8 Motorudur. İçten yanmalı motor 8500 devirde 580 beygir gücü (430 kW) ve 500 N·m (370 Ibf·ft) tork üretmektedir. Buna ek olarak otomobil 240 hp (180 kW) güç sağlayan iki elektrik motoru ile desteklenmektedir. Arkadaki 85 kW (114 hp)'lık olan elektrik motoru paralel olarak arka tekerlekten itiş sağlarken aynı zamanda ana jeneratör olarak hizmet vermektedir. Bu motorlar Porsche'nin 7-vitesli şanzımanı üzerinden arka aksa gücü aktarır. Kendi PDK çift debriyajlı sistemi bulunur. Ön 95 kW (127 hp) elektrik motoru doğrudan ön aksa güç verir; elektrikli kavrama motoru decouples kullanımda değilken. Sistem toplam olarak 823 hp (614 kW) ve 780 N · m (580 Ibf · ft) tork sunar. Ekim 2012 itibarıyla mühendislik tasarımı bitirilmiştir ve Porsche 918 Spyder 345 km/h'ın üzerinde bir üst hız ve 2.7 saniyede 0-100 kilometre hıza, 7,0 saniyede 0–200 km/h'a , 16,9 saniyede de 300 kilometre hıza ulaşabilen performans rakamları vermiştir. . Enerji depolama sistemi 6 kW.h sıvı soğutmalı lityum-.iyon piller kokpit arkasına yerleştirilmiştir. Prizden şarj olabilmenin yanında, rejeneratif frenleme ve otomobil boşta olması durumunda bataryalar arkadaki motorun jeneratörlüğü sayesinde doldurulabiliyor. CO2 emisyonu 70 g / km ve yakıt tüketimi 3L/100 km'dir. 918 Spyder dört farklı çalışma modu sunuyor: E-Sürücü modunda sadece elektrik motorları kullanılırken 40 kilometre gibi bir menzil sunar, aynı zamanda sadece elektrik motorları ile 160 km/h hıza ulaşabilirsiniz. Üç hibrit modu (Hybrid Spor ve Yarış) ekonomi ve performansı istenen düzeyde sağlamak için hem elektrik motorlarını hem de içten yanmalı motorları kullanılır. Yarış modunda bir push-to-pass butonu ilave elektrik güç sağlamak için kullanılabilir. Şasi karbon fiber maddesi kullanarak monokok biçimde dizayn edilmiştir. 918 Spyder'da ağırlığı düşürmek için genellikle Magnezyum ve alüminyum alaşımları kullanılarak 1,680 kilograma ulaşılmıştır. 28 Temmuz 2010 tarihinde . Stuttgart F.Porsche AG, Porsche firması 918 Spyder serisinin gelişimi için yeşil ışık yaktı. 918 Spyder'ın sınırlı sayıda üretilen 2014 yılı modeli Weissach'de geliştirilmiş ve Zuffenhausen'de monte edilmiştir. Porsche 2014'te 918 adet 918 Spyder üretmeyi planlamış ve üretime Aralık 2013'te başlamıştır. Porsche, 2011 Detroit Kuzey Amerika Uluslararası Otomobil Fuarı'nda 918 Spyder RSR yarış varyantını tanıttı. İki elektrik motoru için güç plug-in hibrid kullanan teknolojinin yerine yolcu bölmesinde sürücü yanında duran bir volan akümülatör KERS sistemi tarafından sağlanmaktadır. V8, RS Spyder yarış arabasının 563 beygir gücündeki (420 kW) direkt enjeksiyonlu motorundan geliştirilen daha ileri bir modelidir. Elektrik motorlarının her biri ek olarak 102 beygirlik (76 kW) güç vererek 767 beygir (572 kW) bir tepe güç çıkışı sağlarlar. Altı vitesli şanzıman Spyder birimden bir gelişmedir. 918 Spyder ilk defa 2010'da piyasaya çıkan ""'te yer aldı. Diğer Porsche marka otomobillerden farklı olarak polis aracı versiyonu bulunmamaktadır. Daha sonra sırasıyla "" , "" (sadece RSR varyantı) ve "" oyunlarında da kullanılabilir araç olarak yer aldı, 918 Spyder akıllı telefonlarda oynanabilen Real Racing 3'te de bulunmaktadır. Ä°ngilizce Wikipedia Porsche 918 maddesi Ziver bey Ahmedbeyov Ziver bey Ahmedbeyov (Azerice: "Zivər bəy Əhmədbəyov"; d. 1873, Şamahı - ö. 1925, Bakü) Azeri mimar, araştırmacı (mimarlık ve sanat tarihçisi) ve profesör; ve yükseköğrenim mezunu olan ilk Azeri mimardır. Ziver bey Ahmedbeyov 1873 yılında o zaman Rus İmparatorluğu'nun bir parçası olan Azerbaycan'ın Şamahı şehrinde doğdu. İlk ve orta öğrenimini Şamahı'da aldı. 1902 yılında yükseköğrenimini Sankt-Peterburg İnşaat Mühendisleri Enstitüsünü bitirdi ve aynı yıl Bakü'ye yerleşti. 1902-1917 yılları arasında Ahmedbeyov Bakü Guberniyası İdaresinde, sonra ise Bakü Şehir İdaresinde mimar olarak çalıştı. 1918 yılında Azerbaycan Halk Cumhuriyeti ilan edildikten sonra Bakü'nün baş mimarı oldu ve bu göreve 1920 ilan edilen Azerbaycan Sovyet Sosyalist Cumhuriyeti döneminde de devam edip 1922 yılına kadar sürdürdü. Ahmedbeyov tasarladığı yapılarında doğu ve batı mimarlığının üsluplarını birleştirirdi. Önemli eserleri arasında Şamahı'da Cuma Camii ve İmam Camii, Bakü'de Taze Pir Camii, Murtaza Muxtarov Camii ve Oftalmoloji Enstitüsü, ve Vladikavkaz'da birçok sayıda konut bulunur. Emircan Camii UNESCO'nun tarihi anıtlar listesine alınmıştır. Ahmedbeyov 1917 yılında Azerbaycan'ın İslami kültür varlıklarının korunması için "İslam Kültür Varlıkları", ve 1919 yılında ise Şamahı'da kültür varlıklarının korunması için "Yeni Şirvan" derneklerini kurdu. Ziver bey Ahmedbeyov 1925 yılında Bakü'de vefat etti. 26 Mayıs 2011 yılında Bakü'de Ziver bey Ahmedbeyov'un heykelinin ve onun adını taşıyan parkın açılışı yapıldı. Parkın açılışını Azerbaycan Cumhurbaşkanı İlham Aliyev yaptı. SM U-21 SM U-21, Alman İmparatorluğu deniz kuvvetleri olan Kaiserliche Marine'e ait, I. Dünya Savaşı yıllarında kullanılan "U-19" tipindeki U-bot'tur. İki İngiliz zırhlısı Triumph ve Majestic'i Gelibolu Yarımadası batı sahillerinde torpilleyip batırmakla ünlenmiştir. Denizaltı Danzig tersanelerine 1911 yılında sipariş verilmiştir. Donanma'ya katılması ise 1913 yılındadır. I. Dünya Savaşı 1914 yılı Ağustos ayında başlayınca Helgoland'da bulunuyordu. Bu sırada komutanı Otto Hersing'di ve savaşın sonuna kadar Hersing denizaltının komutanı olarak kalmıştır. Hersing, "u-21" ile Almanya'ın Kuzey Denizi sahilillerinde savaşa katıldı, daha sonra Akdeniz'deki Adriyatik Denizi kuzey kıyılarındaki Pula Limanı'nda üstleniş olan Akdeniz Filosu'nda görev yaptı, Gelibolu'ya nakledilerek bir süre Alman İstanbul Filotillası emrine girdi, daha sonra yeniden Pula'ya döndü. I. Dünya Savaşı'nın son iki yılında ise Kuzey Denizi'nde görev aldı. Bu görev süresi boyunca toplam 40 gemi batırmış, iki gemiyi de ağır hasara uğratmıştır. Bu bölgedeki ilk devriye görevi, 8 Ağustos 1914 günü başlatıldı. Görev, Fransa'ya asker nakleden konvoylara eskortluk eden İngiliz Kraliyet Donanması gemilerini engellemekti. Ancak kötü hava koşulları nedeniyle görev kısa kesilerek üsse dönülmek zorunda kalınmıştır. Aynı amaçlı ikinci devriye görevi de 15 – 19 Ağustos tarihleri arasında, herhangi bir hedefe rastlanmadan sonuçlanmıştır. Üçüncü devriye görevi sırasında 5 Eylül 1914 günü İskoçya'nın güneydoğu kıyılarında, Eyemouth açığındayken Hersing, İngiliz Kraliyet Donanması'nıdan 2.940 tonluk HMS Pathfinder hafif kruvazörünü tespit etmiştir.(Fotoğraf) Yaklaşık 1,5 km. mesafeden tek bir torpido geminin gövdesini delerek kazan dairesine girerek patlamış, hemen ardın cephanelik bölmesi infilak etmiştir. Kruvazör dört dakika içinde sulara gömülmüştür. Kurtarılabilen mürettebat sadece 11 kişidir. Mürettebattan 250 kişi yaşamını yitirmiştir. Parthfinder, bir denizaltının kullandığı otomatik tahrikli bir torpidoyla batırılan ilk gemidir. U-21, ikinci kez gemi batıran bir denizaltıdır ve bunu başarıp da durumdan başarıyla sıyrılabilen ilk denizaltıdır. "U-21" aynı zamanda İrlanda Denizi'nde seyir yapan ilk U-bot olarak kayıtlara girmiştir. 15 Ocak 1915 tarihinde Walney Adası'nda bir zeplin hangarına top ateşi açmıştır. Ancak sahildeki bataryaların ateş açması üzerine denizaltı çekilmişti. U-21'ün 1914 yılının geri kalan bölümünde bu sularda batırdığı iki İngiliz gemisi daha vardır. Bir nakliye gemisi olan 718 tonluk Malachite 23 Kasım'da, 1.366 tonluk bir kömür gemisi olan Primo 26 Kasım'da torpillenmiştir. Amiral Wilhelm Souchon aracılığıyla Almanya'dan 1915 yılı Mart ayında denizaltı talep edilmiştir. Bu talep kabul edildi ve Alman Akdeniz Denizaltı Tümeni'nin bir alt teşkili olarak İstanbul'da bir denizaltı filotillasının İstanbul Filotillası olarak oluşturulmasına karar verildi. Ancak o tarihlerde Atlantik'ten, Cebelitarık'tan ve Akdeniz'den bir denizaltı geçirilerek Kuzey Ege'ye gönderilmesi olanaksız görülüyordu. Tek yolu demiryoluyla Adriyatik Denizi'ne göndermek olarak düşünülüyordu. Bu şekilde de güçlü bir denizaltı değil ancak küçük denizaltılar gönderilebilirdi. Ancak Hersing, denizaltısıyla Cebelitarık Boğazı'nı ve Akdeniz'i geçerek Ege Denizi'ne ulaşılabilelceği görüşündedir ve üst makamları bu işi denemesine izin verilmesi konusunda ikna etmiştir. Bunun üzerine "U-21" Akdeniz'de görevlendirilmiş, 25 Nisan 1915'te Almanya'dan yola çıkmıştır. Akdeniz'e girmek, "U-21" için bir başka ün sağlar, bunu yapan ilk U-Bottur. Bu uzun yolculukta bir şekilde yakıt ikmali gerekiyordu. Denizaltının yakıt ikmalinin denizde yapılması gerekmektedir. Bunun için İspanya açıklarında, Almanya'nın Madrid büyükelçisi tarafından ayarlanan bir tankerden yakıt ikmali yapmıştır. Denizde yakıt ikmali yapılan ilk denizaltıdır. Akdeniz'e girmiş, Sicilya kıyılarında bir Fransız muhribinden sıyrılmayı başarmış, müttefik Karadağ'ın Adriyatik limanı Cattora'da birkaç gün mola verdikten sonra 25 Mayıs günü Semadirek Adası açıklarına, tam da İtilaf kuvvetlerinin Gelibolu Yarımadası'na çıkarma yaptıkları günün bir ay sonrasında intikal etmişti. Bu iki olay üzerine İngiliz Deniz Bakanlığı muhripten büyük tüm savaş gemilerini, Gelibolu Osmanlı mevzilerini ateş altına alma görevinden çekerek Mondros Limanı'nda tutmaya karar verdi. Ek olarak, Alman denizaltı faaliyetlerine karşı da çeşitli önlemler alındı. Bu önlemlerin sonucunda sonraki yedi ay boyunca Alman denizaltıları Çanakkale Boğazı dışında sadece bir nakliye gemisi batırabildi. Yine de Gelibolu Yarımadası'ndaki İtilaf Devletleri kuvvetleri, çıkarmanın henüz birinci ayı sonundan itibaren bu güçlü deniz toplarının desteğinden mahrum kalmışlardı. U-Botlar tarafından I. Dünya Savaşı yıllarında batırılan ya da hasara uğratılan 10 bin tonun üzerindeki gemiler listesinde, Triumph ve Majestic de yer almıştır. Gerek "U-221"in, gerek Hersing'in bu dönemdeki kariyeri içinde bu listeye giren sadece bu iki gemidir. Bu iki savaş gemisini torpillemekle Hersing, I. Dünya Savaşı'nda en üstün Alman madalyası olan Pour le Mérite nişanı almıştır. Daha sonra Çanakkale Boğazı'nı geçen U-21 5 Haziran 1915'te İstanbul'a ulaşmış İstanbul Filotilla'sına katılmıştır. İstanbul Filotillası'ndaki görevi içinde U-21'in batırdığı son gemi mühimmat taşıyan 5.601 tonluk Fransız nakliye gemisi "Carthage", 4 Temmuz 1915 günü torpillenerek batırıldı. Bu sırada U-21 aldığı emir üzerine Pola Filotillası'na katılmak üzere Adriyatik'e gitmektedir. Alfred von Tirpitz anılarında, "U-21"in İstanbul Filotillası'na gönderilmesinde, savaşın gidişatını belirgin bir biçimde etkileyeceği umudu olduğunu yazmaktadır. Triumph ve Majestic'in torpillenmesinden itibaren Birleşik Filo komutanı John de Robeck'in tüm büyük gemileri Mondros Limanı'na çekmesi. Gelibolu'daki kara unsurlarının güçlü donanma topçusunca desteklenmesine, kısmen de olsa bir son vermek olmuştur. Büyük gemileri geri çekmek, "U-21"in tek başına doğurduğu bir sonuç olarak, Amiral de Robeck'in "taktiklerini revize etmek zorunda bırakılması" anlamına gelmektedir. Pola Filotillası'ndaki görevini bu bölgeye harekete geçtiği 4 Mart 1915 tarihinden 3 Mart 1917'ye kadar sürmüş, 4 Mart'ta Kuzey Denizi'ndeki Açık Deniz Filosu'nda görevlendirilmiştir. Pola Filotillası emrinde Akdeniz'de görev yapmaya başladıktan sonra 8 Şubat 1916 tarihinde Beyrut'un 15 mil batısında 4.750 tonluk Fransız zırhlı kruvazörü Amiral Charne torpillenerek batırıldı. Bu görev sırasında U-21, Avustruya-Macaristan İmparatorluğu Donanması'nda U-36 olarak görünüyordu. Geminin batmasıyla 426 kişi yaşamını yitirdi. Enkazdan yüzer bir takım parçalar üzerinde hayatta kalan 13 kişi 5-6 gün sonra kurtarılmıştır. 31 Ekim'de ise Yokohama'dan Londra'ya karma bir kargo taşıyan İngiliz nakliye gemisi 5.838 tonluk Glenlogan torpillenmiştir. Akdeniz'deki karakol görevleri sırasında esas olarak İngiltere'ye malzeme taşıyan nakliye gemilerine saldıran "U-21", Kuzey Denizi'ndeki görev süresince görece daha az gemiye saldırma olanağı bulabilmiştir. En büyüyü 3.057 ton olan Theodore Willam olan sekiz buharlı – yelkenli nakliye gemisi batırılmıştır. "U-21", I. Dünya Savaşı boyunca sürdürdüğü görevlerde toplam 113.580 tonda 40 gemiyi batırmış, toplam 8.918 tonda iki gemiye hasar vermiştir. Hasar verdiği gemiler Menado (Hollanda) ve Benalder (İngiliz) nakliye gemileridir. Batırılan gemilerden sadece üçü, ama güçlü, savaş gemisidir. Heino von Heimburg Heino von Heimburg, (d. 24 Ekim 1889 - ö. Ekim 1945) I. Dünya Savaşı sırasında Alman İmparatorluğu Donanması'nda (Kaiserliche Marine) U-Bot komutanı olarak görev yapmış olan bir deniz subayıdır. II. Dünya Savaşı'nda ise Nazi Almanyası Donanması'nda (Kriegsmarine) Koramiral olarak görev yapmıştır. I. ve II. Dünya Savaşı'nda komuta görevi üstlendiği u-botlar aşağıda döküm olarak verilmişltir. İlk denizaltı komutanlığını UB-14'te almıştır. Bu göreve 25 Mart 1915 tarihinde atandı. Kısa süre sonra 4 Haziran 1915 tarihinde UB-15'in komutasına atanmıştır. Ancak bu denizaltıda kısa bir süre 17 Haziran'a kadar görev yaptı. İlk başarısı Kuzey Adriyatik'de İtalya kıyılarındaki Cavallino-Treporti açıklarında 10 Haziran 1915 günü İtalyan denizaltısı Medusa'yı batırmasıydı. Bir hafta sonra, 17 Haziran'da mürettebatıyla birlikte yeniden UB-14'ü devraldılar. UB-14 bu sırada Alman Pola Filotillası'nda görev yapmaktadır. Heimburg, 7 Temmuz 1915 sabahı, bir cebri keşif görevinden dönen İtalyan zırhlı kruvazörü Amalfi'ye Venedik'in yaklaşık 20 deniz mili açığında torpido saldırısına girişmiştir. Amalfi kısa süre içinde mürettebatından 67 kişiyle birlikte batmıştır. Bu arada Almanya, Osmanlı İmparatorluğu'nun talebine de dayanarak İstanbul'da bir U-bot filotillası teşkil etmeye karar vermişti. Bu filotilla için Pula'daki Pola Filotillası'na demiryoluyla gönderilmiş olan denizaltılar bir kısım küçük çaplı denizaltı yeni oluşturulan İstanbul Filotillası'na aktarılmış, bazı denizaltılar da bu filotilladan sevk edilmişti. Bu çerçevede UB-14'te İstanbul Filotillası'na katılma emri almıştır. Ancak bu tarihlerde hiçbir denizaltının harekat menzili bu mesafeyi, yakıt ikmali yapmadan geçmeye elverişli değildi. Yakıt ikmali yapabileceği, tek müttefik limanı ise Bodrum Limanı'dır. Ne var ki buraya bile yakıt ikmali yapmadan ulaşma olanağı olmadığından, Adriyatik çıkışına kadar bir destroyerin yedeğinde çekilmiştir. U-14, Bodrum Limanı'nda sadece yakıt ikmali yapamadı, yolculuğu sırasında ortaya çıkan arıza nedeniyle İstanbul'dan gönderilen teknik ekibi beklemek zorunda kaldı Onarımın yapılmasından sonra 13 Ağustos 1915 günü İstanbul için Liman'dan ayrıldı Kısa bir süre sonra İstanköy açıklarında Royal Edward yolcu gemisi tespit edildi. Royal Edward, İskenderiye'den Gelibolu Yarımadası'na takviye kuvvetler nakletmektedir. Heinburg, tek bir torpidoyla gemiyi torpillemiştir. Royal Edward, mürettebat ve takviye erat ve subayından 935 kişiyle birlikte kısa sürede sulara gömülmüştür. Yakında bulunan iki Fransız muhribinden kurtulmaya çalışırken "UB-14"ün pusulası yeniden arıza yapmıştır. Bu nedenle Bodrum Limanı'na dönmek zorunda kalındı. Denizaltı 15 Ağustos sabahı limana girmiştir. "UB-14", onarım tamamlandıktan sonra yeniden denize açılmıştır. Bu yolculuk sırasında 2 Eylül sabahı saat 09:51'de Limni Adası'nın yaklaşık olarak 30 deniz mili güney-güneybatısındaki Bozbaba Adası yakınlarında askeri birlik yüklü bir gemi tespit edilmiştir. Von Heimburg, kalabalık bir ANZAK birliğini Gelibolu'ya taşıyan bir İngiliz yolcu gemisi olan "Southland"e bir torpido saldırısında bulunmuştur. Torpido "Southland"in sancak baş omuzluğunda infilak etmiş, tekne derhal sancak tarafına yatmaya başlamıştır. Güvertedekiler filikalarla gemiyi terk ederken ikinci torpido az bir farkla gemiyi ıskalamıştır. Civardaki İngiliz su uçağı taşıyıcı olarak kullanılan "Ben-my-Chree", bölgeye geldi ve sudan 700 kişiyi kurtardı. Hastane gemisi "Neuralia" da önemli sayıda askeri kurtarmıştır. "Southland"e, mürettebata yardım etmesi için 40 gönüllü çıkarıldı. Gemi, "HMS Ben-my-Chree"nin yedeğinde Limni sahiline kadar çekilerek batmaktan kurtarılmıştır. Olayda kırktan fazla kişi yaşamını yitirmiştir. Gemi ağır hasar görmüş olmasına karşın onarıldı ve daha sonra yeniden hizmete alındı. "UB-14"ün ilk hedefi gibi "Southland" de U-Botlar tarafından vurulan büyük tonajlı gemiler arasında yer almaktadır. Böylece von Heimburg komutasındaki denizaltı, Akdeniz'deki ilk üç saldırısında çok parlak bir kariyer yapmıştır. Fakat "Southland" saldırısının ardından da gemide arıza baş göstermiştir. İstanbul'a gitmeden önce Çanakkale Limanı'na yanaşan denizaltı burada onarım gördü. Onarımdayken, 4 Eylül 1915'te Çanakkale Boğazı'na giren İngiliz "E7"nin Nara Burnu açıklarında denizaltı ağ engeline takılmış olduğu haberi gelmiştir. Von Heimburg, birkaç adamıyla birlikte bir tekneyle denizaltının belirlendiği bölgeye, Türk denizcilerinin çabalarına yardımcı olmak üzere gelmiştir. Ağa bağlı birkaç mayın patlatıldıysa da bundan bir sonuç elde edilemedi. Ağda kullanılan mayınlar sahile uzanan kablolara bağlı, elektrik gerilimiyle patlatılan mayınlardı. Bunun üzerine von Heimburg ve ekibi, bir metal sesiyle karşılaşana kadar suyu çekülle taradılar. Bunun üzerine, "E7"nin saptanan yerinde suya su bombaları bırakılmıştır. Bu su bombalarının yakında patlaması üzerine "E7"nin komutanı yüzeye teslim olma emri vermiştir. Von Heimburg ve ekibi hızla bölgeden uzaklaşırken Osmanlı sahil bataryaları da kaçmaya çalışan denizaltıya ateş açtılar. Birçok kaynakta "E7"nin Osmanlı sahil bataryalarının ateşi sonucunda battığı ileri sürülmektedir. Çanakkale'de onarım tamamlandıktan sonra İstanbul'a gelen "UB-14" 3 Ekim 1915'te Karadeniz'de görevlendirilmiştir. Bu devriye görevi sırasında "UB-14", Sivastopol'un yaklaşık 15 deniz mili kuzeybatısında "Katja" adlı 474 tonluk Rus gemisini 7 Ekim'de, Rusya'nın bir deniz üssü ve tersane merkezi olan Herson'un 24 deniz mili güneyinde el konulmuş bir Belçika gemisi olan "Apscheron"'u 8 Ekim'de torpilledi. İstanbul'a 19 Ekim'de dönen "UB-14", Karadeniz'deki ikinci seferi için hazırlandı. Ancak hazırlıkların tamamlanmasından kısa bir süre önce Karadeniz'den alınarak Marmara Denizi'nde görevlendirildi. Marmara'daki görevinde "UB-14", İngiliz denizaltısı "E20"yi batırmakla görevlendirilmiştir. Marmara Denizi'ne ulaştıktan sonra Osmanlı makamlarının eline geçen "Turquoise"da ele geçen belgeler, iki denizaltının Marmara'da önceden belirlenmiş bir noktada buluşacağını ortaya koymaktaydı. Tekirdağ açıkları'ndaki bu buluşma noktasına gelen "UB-14", 6 Kasım 1915 günü periskop derinliğinden 500 metreden saat 17:16'da bir torpido ile "E20"yi batırmıştır. Batan denizaltının mürettebatından komutan dahil 9 kişi kurtarılmış olup geri kalan 22 kişi yaşamının yitirmiştir. İstanbul Filotillası İstanbul Filotillası (Almanca: "U-Halbflottille Konstantinopel"), Alman İmparatorluğu deniz kuvvetleri olan Kaiserliche Marine'e ait, I. Dünya Savaşı yıllarında Akdeniz Denizaltı Tümeni'nin bir bölümü olarak İstanbul'da oluşturduğu bir denizaltı teşkilidir. Teşkilin amacı Almanya'nın, müttefiki olan Osmanlı İmparatorluğu'nu Ege Denizi ve Karadeniz'de desteklemekti. İtilaf Devletleri, Almanya ile müttefik olan Osmanlı İmparatorluğu başkenti İstanbul'u ele geçirerek savaş dışı bırakmak için Winston Churchill'in savunuculuğunu yaptığı bir deniz harekatına girişerek, oluşturdukları güçlü bir donanmayla (Birleşik Filo) Çanakkale Boğazı'nı zorlamaya dayanan bir planı uygulamaya koymuşlardır. Ancak bu girişim 18 Mart Deniz Savaşı'nda başarısızlığa uğrayınca Gelibolu Yarımadası'na asker çıkarmayla başlayan bir plan revizyonuna gitmişlerdi. Bir kara harekatı başlatılmış olmasına karşı Birleşik Filo halen Çanakkale Boğazı dışında ve Gelibolu Yarımadası açıklarında, kara kuvvetlerini deniz topçusuyla desteklemekteydi. Bunun da ötesinde Mondros Limanı'nda üslenen İngiliz ve Fransız denizaltıları, Çanakkale Boğazı'nı geçerek Marmara Denizi'nde, Gelibolu'da çarpışan Osmanlı 5. Ordu'sunun her türlü ikmal hattını sabote etmekteydi. Bu baskılar altında Osmanlı yönetimi, İstanbul'daki Alman yetkililer aracılığıyla Almanya'dan, bölge sularının denizaltılarca desteklenebilmesi için denizaltı gönderilmesini talep etmişlerdir. Alman Yüksek Komutanlığı bu talebi uygun bularak elindeki bazı denizaltıları görev yapmak üzere İstanbul'a göndermiştir. İstanbul Filotillası'nda görev alan U-botlar ve görev süreleri Her ne kadar İstanbul Filotillası'nın teşkili, Osmanlı makamlarının, Gelibolu'daki kara mevzilerine yönelik Birleşik Filo'nun direkt atışları ile uğranılan kayıplar karşısında -bu kayıplar dolayısıyla Almanya'nın İstanbul askerî ateşesi de endişelidir- Almanya'dan denizaltı istemesine bir karşılık olmuşsa da, İstanbul Filotillası'na transfer edilen bu 14 U-bot, çoğunlukla Karadeniz'de, Rus hedefleri için kullanılmıştı. Kuşkusuz, Filotilla'nın faaliyet dönemi içinde Çanakkale Savaşı, görece kısa bir dönemdi. İtilaf Devletleri askerinin Gelibolu'dan çekildiği Ocak 1915 ortalarından sonraki, 1918 ortalarına kadarki dönemde, Doğu Akdeniz, Pola Filotillası'nın faaliyet alanı olması dolayısıyla, İstanbul Filotillası'nın Karadeniz dışında başkaca hedefi zaten yoktu. Üstelik, "U-21"in "Triumph" ve "Majestic"i torpillemesinden hemen sonra –bazı kaynaklara göre "Triumuph"un torpillenmesinden hemen sonra- Birleşik Filo'nun zırhlıları ve kruvazörleri, Gelibolu açıklarından Mondros Limanı'na çekilmişti ve Gelibolu'daki Osmanlı askeri, bu gemilerin direkt ateşlerinden kurtulmuştu. Söz konusu gemiler, bu tarihten sonra sadece taarruzlarda, kara unsurlarının desteklemek için bölgeye gönderilmişlerdi. Bu U-botlardan bazılarının İstanbul Filotillası'nda görev yaptığı süredeki kariyerleri aşağıda gösterilmiştir. Hubert Curien Hubert Curien (d. 30 Ekim 1924, Cornimont, Vosges - ö. 6 Şubat 2005, Loury, Loiret) Fransız kristalograf, akademisyen. İkinci Dünya Savaşı sırasında işgal edilen Fransa'da direniş hareketine katılmış ve Fransa'nın özgürlüğüne kavuşmasından sonra École normale supérieure'e girmiş ve daha sonra bilim ve özellikle kristalografi alanında kariyer yapmıştır. Paris Fen Fakültesi'nde doçent ve profesör olarak görev almış, 1966 yılında Ulusal Bilimsel Araştırmalar Merkezi'ne (CNRS) girmiş burada Fizik Matematik Bölümünün yöneticiliğini yapmıştır. Hayatı boyunda profesör olarak dersler vermiştir. Paris Üniversitesi Kristalografi ve Mineraloji laboratuvarında yaptığı çalışmada Galyum'un yeni kristal formunu keşfetmiştir. Eğitimci olarak gençlerin bilimsel kültürlerinin gelişmesinde önemli rol oynamıştır. 1984-1986 yılları arasında Laurent Fabius Hükümeti'nde, 1988-1993 yılları arasında da 1. ve 2. Michel Rocard Hükümetleri ile Édith Cresson ve Pierre Bérégovoy Hükümeti'nde Araştırma ve Teknoloji Bakanlığı görevini üstlenmiştir. 1991 yılında bakanlığın on yılını kutlama amacıyla bakanlık bahçesini ilk kez halka açmış ve bu olay Bilim Günü etkinliği olarak anılmıştır; 1992 yılı itibarıyla de Bilim Bayramı olarak kutlanmaktadır. The 20/20 Experience The 20/20 Experience, Amerikalı şarkıcı Justin Timberlake'in 3.stüdyo albümü. 15 Mart 2013'te RCA Records tarafından yayınlandı. Bu albüm Timberlake'in 2006'dan bu yana ve 2011'de değiştirdiği yapımcı şirket tarafından çıkarttığı ilk albümdür. Albümden üç single yayınlandı. Albümün çıkış parçası "Suit & Tie", Billboard Hot 100 listesinde üç numaraya ulaştı ve birçok ülkede ilk beşe girdi. Albümün ikinci single'ı "Mirrors" Britanya listelerinde bir numaraya ulaştı. Timberlake albümün tanıtımı amacıyla Jay-Z ile birlikte Legends of the Summer turuna çıkacağını duyurdu. Timberlake, Eylül 2006'da "Future Sex/Love Sounds" adlı ikinci albümünü yayınladı. Albüm, eleştiriler ve ticari bakımdan beğeni topladı. Albümden altı single yayınlandı ve albümde dünya çapında hit olmuş "SexyBack", "My Love" ve "What Goes Around... Comes Around" şarkıları bulunuyordu. Timberlake albümü tanıtmak amacaıyla 2007'de çıktığı dünya turundan sonra müziğe ara verdi oyunculuk kariyerine odaklandı. Rapçi Jay-Z düeti olan "Suit & Tie" albümün çıkış parçası olarak 14 Ocak 2013'te yayınlandı. Şarkının klibi 25 Ocak 2013'te David Fincher tarafından çekildi. Şarkı 10 ülkede ilk 10'a girdi. UK Singles Chart'ta ve Billboard Hot 100'de üç numaraya ulaştı. Albümün ikinci single parçası "Mirrors" 11 Şubat 2013'te 55. Grammy Ödülleri'nden sonra yayınlandı. Şarkı UK ve İskoçya'da zirveye yerleşti ve Danimarka, İrlanda, Almanya ve Güney Kore'de ilk beşe girdi. Billboard, 11 Mart'ta albümün Amerika'da ilk hafta muhtemelen en az 500 bin kopya satacağını bildirdi. 20 Mart'ta satışlar 750.000'e yükseldi, 21 Mart'ta 800.000, 22 Mart'ta 850.000'den 900.000'e ve 24 Mart'ta 975.000 satışa ulaştı. Britanya'da ilk haftasında 106.000 satarak 1 numaraya yükseldi. HÃ¼r Dava Partisi Hür Dava Partisi veya kısaca HÜDA PAR, 2013 yılında resmileşen ve çoğunlukla Güneydoğu ile Doğu Anadolu bölgelerinde tabanı mevcut olan siyasi partidir. Kurucu Genel Başkanı Mehmet Hüseyin Yılmaz'dan sonra 1. Olağan Kongre sonucunda Genel Başkanlığa Zekeriya Yapıcıoğlu gelmiş ve 21 Mayıs 2018'de bu görevden istifa etmiştir. HÜDA PAR, Türkiye'deki yasadışı Hizbullah örgütüyle ilişkili olduğu gerekçesiyle Mayıs 2012'de kapatılan Mustazaflar ile Dayanışma Derneği'nin (Mustazaf-Der) eski Genel Başkanı Mehmet Hüseyin Yılmaz tarafından 2013'te kuruldu. HÜDA PAR, 2014 yerel seçimlerinde oy oranı Ağrı'da %1.37, Batman'da %7.80, Bingöl'de %3.06, Bitlis'te %5.58, Diyarbakır'da %4.77, Mardin'de %2.00, Muş'ta %1.46, Siirt'te %1.16, Şırnak'ta %2.32 ve Van'da %0.65 oldu. Hüda-Par, 7 Haziran 2015'te yapılan genel seçimlerde Adana, Bitlis, Şırnak, Van, Şanlıurfa, Bingöl, Batman ve Diyarbakır'dan bağımsız adayları destekledi ancak seçilen olmadı. 1 Kasım 2015'ta yapılan genel seçimlere ise katılmadı. 7 Ekim 2014 Diyarbakır'da yapılan Kobani eylemleri sırasında HÜDA PAR'a yakınlıkları ile bilinen Yasin Börü, Riyat Güneş, Ahmet Dakak ve Hasan Gökgöz Şehid edildi. HÜDA PAR üyesi ve Yeni İhya Der Başkanı Aytaç Baran, 9 Haziran 2015'te YDG-H üyeleri tarafından Diyarbakır'da uğradığı silahlı saldırı sonucu şehid oldu. Saldırının ardından Hizbullah üyelerince gerçekleştirilen silahlı saldırılarda HDP’li Bayram Özelçi, Bayram Dağtan ve Emin Ensen yaşamını yitirdi, 10’dan fazla kişi de yaralandı. Olaylarla ilgili davada 26 yaşındaki Mehmet Dağ "silahlı terör örgütüne üye olmak" suçundan altı yıl üç ay hapis cezasına çarptırıldı, diğer tüm sanıklar bu suçtan beraat etti. AyÅŸe Mayda Ayşe Mayda, (d. 1916, İzmir) Türkiye'nin ilk kadın Ortodontisti'dir. Ayşe Mayda, evlerinin yakınındaki anaokulunda eğitim yaşamına başladı. O tarihlerde evlerine yakın sayılabilecek iki okul bulunmaktaydı. Bunlardan ilki yalnız erkek öğrencilerin devam edebildiği Özel Dar'ül İrfan İlkokulu, diğeri ise İzmir'in ilk özel kız okulu olan ve Ayşe Mayda'nın da bitirdiği Ravza-i İrfan İlkokuludur. Babası 1923'te aldığı Kâmil Paşa Köşkü'nü kiraya vermiş, köşk İtalyan okuluna dönüştürülmüştür. İtalyan okulunun daha disiplinli olması nedeniyle Mayda eğitimine burada devam etmiştir. Fakat bütün arkadaş çevresinin Özel İzmir Amerikan Kolejinde olması nedeniyle 1928 yılında 12 yaşında 5.sınıfa başlamıştır. 1937 yılında Özel İzmir Amerikan Kolejini bitiren Mayda, üniversite için İstanbul'a gitmiştir. İzmir Amerikan Kız Kolejini bitiren Ayşe Mayda aynı yıl İstanbul Üniversitesinin o günkü adıyla "Diş Tababeti Mektebi"ne kaydoldu ve Alfred Kantorowicz'in öğrencisi oldu. 1941 yılında okulunu bitirdi. Hocası Pr. Alfred Kantorowicz'in önerisiyle İstanbul Üniversitesinde Kantorowicz'in asistanı olarak kaldı. Ayşe Mayda, İkinci Dünya Savaşı'nda yokluk yıllarında ailesine ait Salih İş Hanı yanınca annesinin hiçbir geliri kalmayıp bir de hastalanması üzerine 1945 yılında akademik kariyerine son verip İzmir'e dönme kararı almıştır. Ayşe Mayda İzmir'de muayenehane açmaya karar verince kendisine en çok yardımcı olan kişi meşhur Osmanlı nazırlarından Pertev Paşa'nın torunu, aynı zamanda Kantorowicz'in yardımcılığını yapan Pr. Pertev Ata olmuştur. 1945 yılında İzmir'de İkinci Beyler Sokağı'ndaki ilk muayenehanesini açtı. Burada Amerikan Kolejinden mezun olmasının çok yararını gördü. Eski okul arkadaşları ve onların çevresinin ve Amerikalıların diş doktorluğunu yapması onu kısa sürede İzmir'in en tanınmış diş hekimi yaptı. Ayşe Mayda iş yerini de hemen bir sene sonra Ankara Palas'daki başka bir yere taşıdı. Aziz Malaki kehaneti Aziz Malaki kehaneti (Saint Malachi) 1094/95-1148 yılları arasında yaşamış ve asıl adı Ua Morgair (ya da O'Morgair) olan bir İrlandalıdır. Armagh'ın başpiskoposudur. Muhtemel doğum yeri Armagh ve doğduğunda aldığı adı Máel Máedoc Ua Morgair ya da Maelmhaedhoc Ó Morgair'dir. 2 Kasım 1148'de Clairvaux'da 53 yaşında ölmüştür. Katolik Kilisesince aziz olarak kabul edilir ve 3 Kasım günü anılır. Malaki'nin adı kendisine atfedilen gelecek papalar kehanetiyle ilişkilendirilir. Ancak gerçekte bu kişinin başkası olduğu görüşü de bulunmaktadır. Bu kehanetlerde çok kısa cümleler kullanılarak 1143 yılından sonra gelecek son 112 adet papa tarif edilmektedir. Kehanetlerdeki öngörülerin Benedict XVI' dahil seçilen tüm papalar için tuttuğu söylenir. Bu öngörülerdeki 112. papa hakkındaki son kehanet diğerlerinden farklıdır ve çok daha uzun cümleleri içerir. Son kehanet birkaç cümle ile ve üzeri örtülü ifadelerle insanlığın başına gelecek korkunç bir olayı bildirmektedir. Aziz Malaki adını İsrail Peygamberi Malaki'den almıştır. "Malaki" kelimesi ise İbranice "habercim" anlamına gelir. Gelecek papalarla ilgili verilen kehanette, papaların doğrudan adları verilmek yerine, simgesel ve üstü örtülü sözlerle papaların armaları, hayatlarından önemli kısımlar, değiştirilmiş tarzda adları, doğdukları şehirler, papalıklarında iz bırakan olaylar ve eserleri anlatılmaktadır. Aziz Malaki, İrlanda Manastırı'nın kurucusudur ve başpiskoposluğa kadar yükselmiştir. Roma'yı ikinci ziyareti sonrasında Clairvaux'ya uğradığında yakın dostu Clairvaux'lu Aziz Bernard'ın kollarında son nefesini vermiştir. Aziz Bernard daha sonra Aziz Malaki'nin biyografisini yazmıştır. Kehanetin en önemli kısmı 112. son papayla ilgili kehanettir. Bu kehanet Latince olarak aşağıdaki şekilde yazılmıştır: Türkçesi: Bu kehanetteki 112. sıradaki papa, daha önceki bütün papalara göre sıralandığında 266. papa olmaktadır. Söz konusu 112. son papa 13 Mart 2013'te seçilen Kardinal Jorge Mario Bergoglio'dur: 112. papa ve Roma Kilisesi hakkında söylenenler Roma Katolik Kilisesi'nin uğrayacağı büyük bir sıkıntı ve zulüm hakkındadır. Ayrıca bu büyük sıkıntılar sona erdikten sonra "Yedi Tepeli Şehir"in yok edileceği söylenmiştir. Bunun ardından "Korkunç Yargıç" insanları yargılayacaktır. Kehanette verilen bilgilerin diğer papalar hakkında gerçekleştiği şeklinde genel bir düşünce bulunmaktadır. Bu nedenle son papa hakkında söylenen cümleler üzerinde çok çeşitli yorumlar yapılmaktadır. Yanıtı aranan başlıca sorular şu şekildedir: Yukardaki sorulara ilişkin yapılan yorumların önemli bir kısmı Vahiy 17. bölüme dayanmaktadır. Ayrıca Matta, Markos, Luka ve Malaki kitapları da "büyük sıkıntı" ve "son"la ilgili bildirileri içermektedir. Malaki kitabını kaleme alan Malaki peygamber Tanrı'nın getireceği bir sonla ilgili bildirilerde bulunmuştur. Bu nedenle Aziz Malaki'ye Malaki Peygamberin adının verildiği düşünülebilir. Peygamber Malaki'nin sözlerinden bazıları "Tanrı'nın insanları yargılaması" hakkındadır. Peter: Papa. Katolik Kilisesi bütün papaları Petrus'un (Peter) halefi olarak görür. Kehanette adlar doğrudan değil, dolaylı olarak verildiğinden 112. papanın adının Peter olması beklenemez. Peter adının "dolaylı bir anlatımı" içerdiği düşünülmelidir. "Zulüm-Büyük Sıkıntı": Büyük Babil'in başına gelecek sıkıntıdır. Katolik Kilisesi de dahil olmak üzere bütün Babil'de ortaya çıkan ve kollara ayrılan dinler Büyük Babil olarak adlandırılır. Kitabı Mukaddes'teki "Büyük sıkıntı" ifadesi yalnızca sahte dinlerin yok edilişini içermez. Ancak bu sıkıntıların başlangıcını "Canavar"ın "Fahişe"yi (Büyük Babil'i) yok etmek üzere harekete geçmesi oluşturacaktır. Sahte dinler olarak ilk başta Hıristiyan aleminin mezhepleri büyük bir sıkıntıya girecektir. Katolik Kilisesi ise yüzlerce yıldır yaptığı kötülüklerin hesabını vermek üzere, bunların arasında ilk başta gelen bir mezhep olarak başı çekecektir. Diğer bütün Babil (Sümer Babil'in güneyidir. Sümer deki din de Babil'dekiyle aynıdır.) dinleri de binlerce yıldır ve halen günümüzde dahi devam ettirdikleri kan dökme eylemlerinden dolayı aynı akıbete uğrayacaklardır. Dinler kendi aralarında dahi mezhep ayrılıklarından dolayı milyonlarca insanın kanının dökülmesinden sorumludurlar. Tanrı'nın yapacağı bir yönlendirmeyle beklenmedik bir anda, bütün devletlerin askeri güçleri teşkilatlanmış dinlere saldırarak yok edecektir. Bu yapılırken ortaya bu dinlerin takipçileri açısından büyük bir sıkıntı çıkacaktır. Ancak Büyük Sıkıntı dinler yok edildikten sonra da devam ederek Armagedon'la sona erecektir. Yedi Tepeli Şehir: Büyük Babil. Büyük Babil, Kadın, Fahişe sözcükleri eşanlamlıdırlar. Canavarın üzerinde oturan kadın, aynı zamanda Büyük Babil olmaktadır. Buradaki benzetmede canavarın başları birer tepe gibi gösterilir ve Büyük Babil bu tepelerde kurulmuş bir şehir olarak gösterilmiştir. Sahte dinleri temsil eden Büyük Babil yok edildiğinde "Yedi Tepeli Şehir" yıkılmış olacak. Korkunç Yargıç: Tanrı. Hem iyileri hem de kötüleri olmak üzere bütün insanları yargılayacak kişi Tanrı'dır. Yargılanacak insanlar: Herkes. Bütün insanlık dünyası yargılanacak ve kötüler yok edilecek. Son: Şimdiki ortamın sonu. Buradaki son Dünya'nın sonu anlamında değildir. "Dünya iyilerin "Büyük Sıkıntı" ve "Armagedon"da sağ bırakılarak yaşamaya devam edecekleri bir yer olarak kalacaktır." "Büyük Sıkıntı" olarak adlandırılan dönem Armagedon savaşıyla zirveye ulaşarak, "yalnızca eski dünya ortamına ve düzenine son verecektir". İsa'nın başında olduğu göksel ordular bütün kötüleri bu savaşla yok ederek "kötülerin ve onların oluşturduğu ortamın sonunu getireceklerdir". Canavar, sahte peygamber şeklindeki simgelerle anlatılan siyasi kuruluşların tümü yok edilmiş olacaklardır. Ayrıca gökteki ruh hükümdarlar olan Şeytan ve cinlerinin faaliyetlerine de son verilecektir. Bin yıl hapsedilecekler ve bin yılın sonunda yok edilecekler. "Fatima'nın üçüncü sırrı" olarak bilinen konu Aziz Malaki kehanetiyle benzerlik gösterir. Ancak daha dar kapsamlıdır ve gelecek sıkıntıları yalnızca Katolik Kilisesi açısından ele alır ve bu kilisenin başına gelecekleri bildirir. Fatima'nın üçüncü sırrı diye bilinen olaya göre, askerler Katolik kilisesinin bütün din adamlarını, rahip ve rahibelerini öldürürler. Bütün bu olan biteni gören papa, büyük bir üzüntü içinde, titreyerek İsa'nın çarmıha gerildiği haçın önüne gelir. Burada diz çöküp İsa'ya yalvarmak isterken askerler gelir ve papayı vururlar ve papa ölür. Fatima'nın üçüncü sırrı Katolikler için çok korkutucudur. Bu sır 1917 yılında Lizbon'a yakın bir yer olan Fatima kasabasında "Meryem Ana" olarak, olağandışı bir olayla görünen bir kişi tarafından üç küçük çocuğa verilmiştir. "Meryem Ana" çocuklara birkaç kere göründüğü yere gelmelerini ister. Çocukların gelmesi gereken gün, hep ayın 13'üdür. İlk göründüğü gün Mayıs'ın 13'üdür (5/13). Daha sonra Papa John Paul'un vurulduğu ay da Mayıs'ın 13'üdür. Çocuklardan son sağ kalan Maria'ya Katolik Kilisesince azize unvanı verilmiştir. Azize Maria da ayın 13'ünde ölmüştür. BioShock Infinite BioShock Infinite, Ken Levine tarafından tasarlanan Irrational Games'in geliştirdiği bir birinci şahıs nişancı video oyunudur. Dağıtımı 2K Games tarafından yapılmıştır. Oyun, 26 Mart 2013 tarihinde, Microsoft Windows, PlayStation 3 ve Xbox 360 platformları için çıkışını gerçekleştirmiş, ardından oyunun OS X portu, Aspyr tarafından 29 Ağustos 2013 tarihinde, Linux portu ise 17 Mart 2015 tarihinde çıkışını yapmıştır. Geliştirme aşamasındaki adı Icarus Projesi'dir. BioShock oyun serisinin üçüncü oyunudur. Benzer oynanışa, temalara ve konsepte sahip olmasına rağmen önceki iki BioShock oyunundan senaryo olarak ayrılır. 1912'nin Temmuz ayında, Booker DeWitt bir bay ve bayan tarafından Maine kıyısındaki bir deniz fenerine bırakılır. Booker, kapısında sadece "kızı bize getir, ve borçlarını sil" yazan deniz fenerine girer. Burada, onu Columbia'ya gönderecek roketi bulacak ve oyunun hikâyesi başlayacaktır. Oyun, 1893'teki Kolomb Dünya Fuarı gibi yirminci yüzyılın başlarındaki tarihsel olaylardan temalar içerdiği gibi, 2011'deki İşgal hareketi gibi yakın tarihte gerçekleşen olaylara göndermeler de yapmaktadır. Oyunun hikâyesi ise Amerikan istisnacılığı konsepti üzerinden anlatılmaktadır. Oyun 1912 yılında, Amerikan dışavurumculuğunun gelişim döneminde geçmektedir. Eski bir Pinkerton ajanı olan Booker DeWitt, hayatının neredeyse tamamını Columbia isimli gökyüzü şehrinde esir olarak geçiren Elizabeth isimli genç bir kızı kurtarmak için gönderilecektir. Booker Elizabeth'i kurtarmayı başarmış olsa da, ikili bir şekilde şehrin iki muhalif grubu arasındaki savaşa dahil olacaklardır: Columbia'nın sadece ve sadece saf Beyaz Amerikalılara ait olduğunu savunan elit ve nativist Kurucularla, şehrin aşağılanmış ve dışlanmış kitlesini temsil eden asi topluluk Vox Populi. Bu çatışma sırasında, Booker, Elizabeth'in uzayzamanı manipüle ederek açabildiği "Yırtık" adında garip güçlere sahip olduğunu, ardından da şehrin tüm karanlık sırlarının merkezinde aslında Elizabeth'in yatıyor olduğunu öğrenecektir. Oyuncu oyun boyunca Booker karakterini kontrol edecek; Elizabeth ise bilgisayar kontrollü partneri olarak oyuncunun yanında yer alacaktır. Serinin önceki oyunlarında olduğu gibi Infinite'te de yine normal silahlar, teçhizatlar ve Vigor denilen psikokinetik güçler kullanılabilir. Elizabeth de kendi sahip olduğu güçlerle düşmanlara karşı oyuncuya yardım edecektir. Su altı şehri Rapture'nin kısıtlı alanlarının aksine gökyüzü şehri Columbia daha geniş alanlarda daha zorlu mücadelelere sahne olacaktır. Oyun 26 Mart 2013 tarihinde, Microsoft Windows, PlayStation 3 ve Xbox 360 platformları için piyasaya sürülmüştür. Ardından oyunun OS X sürümü, Aspyr tarafından 29 Ağustos 2013 tarihinde, Linux sürümü ise 17 Mart 2015 tarihinde çıkmıştır. Oyunun remastered sürümü, serinin diğer oyunlarıyla birlikte adı altında PlayStation 4 ve Xbox One platformları için 13 Eylül 2016 tarihinde satışa sunulmuştur. Oyunun beğenilmesinin ardından, Irrational Games, "BioShock Infinite" için indirilebilir içerik yayımladı. "BioShock Infinite: Burial at Sea", 12 Kasım 2013 ve 25 Mart 2014 olmak üzere iki bölüm şeklinde yayımlandı (Episode 1 ve Episode 2). Oyundaki muharebeye odaklı, dört yeni harita ve 60 mücadele içeren "BioShock Infinite: Clash in the Clouds" 30 Temmuz 2013'te yayımlandı. Aynı tarihte, oyunun içinde zamanla elde edilebilecek ögelere başta sahip olunmasını sağlayan "Bioshock Infinite: Columbia's Finest" piyasaya sürüldü. Tüm indirilebilir içerikler ilk olarak 30 Mart 2013 tarihinde çıkan "Season Pass"'e dahil edildi. "Season Pass", ayrı bir şekilde satın alınamayan ve ilk olarak sadece erken satın alanlara sunulan, kozmetik içerik silah güçlendirmesi veren "Early Bird Special Pack"'i de barındırır. "BioShock Infinite" çıkışıyla birlikte çok olumlu eleştiriler almış, özellikle hikâyesi, teması ve görsel sanat tasarımı fazlasıyla övülmüştür. "BioShock Infinite" genel olarak yedinci neslin en iyi oyunlarından biri kabul edilmektedir. Metacritic sitesine göre 2013 yılının en iyi üçüncü oyunudur. Çıkışından sonra iki ayda 3.7 milyon, Mayıs 2015 itibarıyla de toplamda 11 milyon kopya satmayı başarmıştır. Oyun E3 2011 fuarında duyurulmasıyla birlikte, henüz çıkış yapmadan önce 85 ödül kazanmıştır. Çoğu oyun kuruluşundan, Yılın Oyunu da dahil olmak üzere birçok ödül kazanmıştır. İnceleme sitesi GameRankings oyunun PlayStation 3 versiyonu için 17 inceleme üzerinden %96, PC versiyonuna 39 inceleme üzerinden %93 ve Xbox 360 versiyonuna ise 27 inceleme üzerinden %92 ortalama puan vermiştir. Metacritic sitesi oyunun PS3 versiyonuna 27 inceleme üzerinden 94/100, PC versiyonuna 68 inceleme üzerinden 94/100 ve Xbox 360 versiyonuna ise 33 inceleme üzerinden 93/100 ortalama puan vermiştir. Böylece üç platform için de "evrensel beğeni" toplamayı başarmıştır. Metacritic sitesine göre, "BioShock Infinite" tüm platformlarda The Last of Us ve Grand Theft Auto V'ın ardından 2013 yılının en iyi üçüncü oyunu olmuştur. Çoğu oyun eleştirmenlerine göre BioShock Infinite yedinci neslin en iyi oyunlarından biri olarak gösterilmektedir. IGN sitesi yazarı Ryan McCaffary, oyunu "FPS türünü hem hikaye anlatımı hem de oynanış mekaniklerindeki yenilikler bakımından çok ileriye taşıyan inanılmaz bir shooter" sözleriyle övmüş, Game Informer'dan Joe Juba, Infinite'in bugüne kadar oynadığı en iyi oyunlardan biri olduğunu söylemiş, Playstation Universe yazarı Adam Dolge ise Infinite'in "bugüne kadar yapılmış en iyi FPS'lerden biri" olduğunu söylemiştir. PlayStation Official Magazine yazarı oyunu "yıllar boyu konuşulacak bir şaheser" olarak betimlemiş, Infinite'in "hikaye anlatımının kutsal ataları" olan "Half-Life", Deus Ex ve birinci "BioShock" seviyesinde bir oyun olduğunu ve bu aileye katıldığını belirtmiştir. Genellikle verdiği düşük puanlarla bilinen "Zero Punction" sitesi yazarı Ben "Yahtzee" Croshaw bile Infinite'in 2013'ün en iyi oyunu olduğunu yazmış, aylar geçmiş olmasına rağmen hala oyunun sonu hakkında düşündüğünü sözlerine eklemiştir. Birçok eleştirmen, "BioShock Infinite"i birinci "BioShock" ile kıyaslamış, hatta bazıları Infinite'in birinci oyundan daha iyi olduğunu bile söylemiştir. Entertainment Weekly yazarı Darren Franich, oyunu "eğer "BioShock"ın Baba olduğunu var sayarsak, o zaman "BioShock Infinite" Apocalypse Now'dur" sözleriyle övmüştür. Machinima sitesinden Adam Kovic ise, "aynı anda var olup aynı kalitede olan, benzer, fakat ayrı oyunlar" olduğunu yazmıştır. Oyunun en çok hikâyesi övülmüştür, öyle ki çoğu eleştirmen video oyunu tarihindeki en iyi hikâyelerden biri olduğu konusunda hemfikir olmuşlardır. Aynı zamanda oyunda "yetişkin temaların" açıklanış şekli de övülmüştür. Bununla birlikte oyunun "beklenmedik sonunun" çok başarılı işlendiği belirtilmiştir. Tanju TÃ¼zer Tanju Tuzer (d. 1944, İstanbul), Türk balet. Dallas'ta kurduğu ve kendi adını taşıyan bale okulu ve bale topluluğunun yöneticisidir. 1944'te İstanbul'da dünyaya geldi. Baleye 9 yaşında Ankara Devlet Konservatuvarı'nda başladı. Dokuz yıllık eğitimin ardından Devlet Opera ve Balesi'nde dört yıl dans etti. İngiltere Kraliyet Akademisi'nden aldığı bursla bir süre Londra'da eğitim gördü. Yurtdışındaki ilk profesyonel deneyimi, 1968'de Hamburg'da gerçekleşti. 2 yıl sonra New York'taki Harkness Balesi'ne baş dansçı olarak katıldı. Burada eşi olacak Patricia Machette ile tanıştı. 1975'te Avrupa'ya döndü ve bir sene Fransa'da dansetti. 1976'da John Neumiere'in Hamburg Bale Topluluğu'nda baş dansçı olarak dansetti. Fındıkkıran, Kuğu Gölü, Rome ve Juliet, Bir Yaz Gecesi Rüyası, Sindrella, Don Kişot Pas de Deux, Korsan (Le Corsaire), Giselle, Balanchine'in Agon Balesi, Four Temperaments ve Do Majör Senfoni Balesi'nde başrollerde dansetmiştir. 1977'de eşi Patricia ile Dallas'ta bir dans merkezi kurdu. "Richardson Ballet" adlı topluluk, 1982'de Fındıkkıran Balesi'ni sahneleyerek ilk gösterisini gerçekleştirdi. 1984'te "Tuzer Ballet" adlı topluluğu kurdu. Dedza (İlçe) Dedza, Afrika ülkesi Malavi'nin toplamda var olan 28 ilçesinden bir tanesidir. Dedza, ülkenin üç bölgesinden biri olan Merkez bölgesi içerisinde yer almakta olup, ülkenin Malavi Gölü'ne kıyısı olan ilçelerinden bir tanesini oluşturmaktadır. İlçenin merkez şehri, ilçenin geneliyle aynı adı taşıyan Dedza şehridir. İlçenin doğusunda Malavi Gölü ile Mangochi ilçesi bulunurken, kuzeyde Salima ilçesi, batıda Lilongwe ilçesi, güneyde ise Ntcheu ilçesi ve Mozambik devleti ile komşu konumundadır. 2008 resmi devlet verilerine göre 623,789 nüfusun yaşadığı ilçede, 1998 resmi verilerine göre 486,682 kişi yaşamaktaydı. Ernst Otto Fischer Ernst Otto Fischer (10 Kasım 1918 – 23 Temmuz 2007) Alman teorik kimyager ve akademisyen. Metal ve organik maddelerin bileşiklerininin tanımlanmasında bulduğu tümüyle yeni yöntemden dolayı 1973 yılında Nobel kimya ödülü almaya hak kazanmış ve Geoffrey Wilkinson'la bu ödülü paylaşmıştır. 10 kasım 1918 yılında Münih yakınlarında bulunan Solln kentinde fizik profesörü Dr. Karl T. Fischer (Ö. 1953) ve eşinin 3. çocuğu olarak dünyaya gelmiştir. 1937 yılında liseyi bitirmiştir. Zorunlu askerlik hizmetinin bitmesine kısa bir süre kala, II. Dünya Savaşı patlak vermiştir. Bu dönemde Polonya, Fransa ve Rusya'da hizmet etmiştir. 1946 yılında Münih Teknik Üniversitesinde Kimya okumaya başlamış 1949 yılında mezun olmuştur. Hemen sonrasında aynı üniversitenin inorganik kimya bölümünde araştırma asistanı olarak çalışmaya başlamıştır. 1955 yılında aynı üniversitede ders vermeye başlamış ve 1957 yılında da Profesör olarak aynı üniversiteye atanmıştır. 1957 yılında Göttingen Bilim Akademisi kimya ödülünü kazanmıştır. 1959 yılında da Alfred Stock anma ödülünü kazanmıştır. 1960 yılında Marburg Üniversitesi tarafından yapılan iş teklifini reddetmiş, 1964 yılında Münih Teknik Üniversitesi inorganik kimya bölümü başkanı olmuştur. ABD, Avustralya, Venezuela, Brezilya, İsrail ve Lübnan'da geçici sürelerle metalik kompleks siklopentadienes ve indenes, metal-p-komplexleri, metalkarbonil karben, ve carbyne gibi konularda dersler vermiÅŸtir. 2007 yılında Münih kentinde 88 yaşında hayatını kaybetmiştir. Balaka (İlçe) Balaka, Afrika ülkesi Malavi'nin toplamda var olan 28 ilçesinden bir tanesidir. Balaka, ülkenin üç bölgesinden biri olan Güney bölgesi içerisinde yer almaktadır. İlçenin merkez şehri, ilçenin geneliyle aynı adı taşıyan Balaka şehridir. İlçe doğusunda Machinga bulunurken, kuzeyde Mangochi ilçesi, batıda Ntcheu ilçesi, güneyde ise Mwanza ilçesi ve Zomba ilçesi ile komşu konumundadır. 2008 resmi devlet verilerine göre 316,748 nüfusun yaşadığı ilçede, 1998 resmi verilerine göre 253,098 kişi yaşamaktaydı. Engin Akaoğlu Engin Akaoğlu (d. 1931, Samsun – ö. 2001, Karaburun), Türk balet. Türkiye’nin ilk baleti. Balet Murat Akaoğlu'nun babasıdır. 1931'de Samsun'da dünyaya geldi. Bale öğrenimine ailesinden gizli olarak İstanbul'da Madam L.K. Arzumanof'tan ders alarak başladı. 1947'de Muammer Karaca Tiyatrosu'nda dans etti. 1950'de Ankara'da Devlet Opera ve Balesi'nin açılması üzerine sanat hayatina Ankara’da devam etti. Muhsin Ertuğrul tarafından 1957'de İtalya ve Almanya'ya, 1958-1959 sezonunda İngiltere'de Londra Kraliyet Akademisi'ne gönderildi. 1962'de Danimarka'ya giderek altı ay süreyle Danimarka Kraliye Balesi'nde bale çalışmaları yaptı. 1968'de Dame Ninette de Valois'nın daveti üzerine İngiliz Kraliyet Bale Akademisi'nde bale öğretmenliği eğitimi almak üzere İngiltere’ye gitti. 1969 yılında da İstanbul Devlet Opera ve Balesi'ne bale öğretmeni olarak atandı, ancak opera binasının yanması nedeniyle, bu görevini Ankara'da devam ettirdi. 1977 yılında emekli olan Akaoğlu, 1981 yılında İstanbul Devlet Opera ve Balesi'ne yönetici olarak atandı. Son olarak 1983'te "Mavi Turna" 'da rol aldı. 1985'te İzmir Balesi'e yönetici olarak atandi son olarak 1988 yılında Don Kişot balesinde Don Kişot rolün de sahneye çikti. 1996 yılına kadar yönetici olarak çalıştı ve 05 Haziran 1996 yılında ıstanbul Devlet Opera ve Balesinden emekli oldu. Kızı Şule Akaoğlu ıstanbul devlet opera ve balesinde yıllarca dans etti ve emekli oldu. Oğlu Murat Akaoğlu'da bale sanatçisidir ve halen Samsun Devlet Opera ve Balesi Başkoreografi ve Izmir Devlet Opera ve Balesi öğretmeni olarak sanat hayatına devam etmektedir. Sanatçı, Meriç Sümen, Gülcan Tunççekiç, Gülen (Zobu) Tekebaş, Ayla Ünal, Jale Kazbek ile birlikte ""Faust"", ""Les Sylphides"", ""Les Patineurs"", ""Çeşmebaşı"", ""Ölüm ve Genç Kız"" adlı balelerde baş rolleri paylaşmış, bunların yanı sıra, ""Giselle"", ""Kuğu Gölü"", ""The Rake's Progress"", ""Fındıkkıran""Mavi Tuna", "Per Gynt", "Şehrazat", "Don Kişot", "Şımarık Kız"," adlı eserlerde karakter rollerini başarı ile canlandırmıştır. Akaoğlu, 2001 yılında hayatını kaybetti. Neno (İlçe) Neno, Afrika ülkesi Malavi'nin toplamda var olan 28 ilçesinden bir tanesidir. Neno, ülkenin üç bölgesinden biri olan Güney bölgesi içerisinde yer almaktadır. İlçenin merkez şehri, ilçenin geneliyle aynı adı taşıyan Neno şehridir. İlçe doğusunda Blantyre ilçesi ve Zomba ilçesi bulunurken, kuzeyde Balaka ilçesi ve Ntcheu ilçesi, batıda Mwanza ilçesi ile komşu konumundadır. İlçe toprakları, 2003 yılına kadar Mwanza ilçesine bağlı bir yer iken, bu tarihte gerçekleştirilen yerel yönetim değişikliği ile