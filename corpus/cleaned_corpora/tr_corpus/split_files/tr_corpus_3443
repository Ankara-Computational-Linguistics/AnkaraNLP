direkt olarak şekillendirir. Örneğin meslek seçimi. Geçen gün odamda oturup ödevlerimin arasında boğulmamaya çalışırken aklıma birkaç soru geldi; “Yaptığım üniversite ve bölüm tercihinden ne kadar memnunum?”, “Tercihlerimi yaparken ne kadar bilinçliydim?”. Siz de böyle sorular sormuyor musunuz kendinize arada bir? İnsanın seçimlerini tamamen kendisi yapması gerçekten çok önemli, bizi birbirimizden ayıran şey seçimlerimizden başka bir şey değildir. İnsanın monotonlaşmasını engelleyen, insanı farklı kılan şeydir, kararlarımız ve seçimlerimiz. Ama insanın seçimlerini bağımsız bir şekilde yapması önemli olduğu kadar da zor; çünkü çevremizde çok fazla etken var, aile, arkadaşlar, öğretmenler, patronlar gibi. Bu seçimlerimizin belki de en önemlisi meslek seçimi, ancak ona bile karışan bir sürü insan var. Kendimden bir örnek vermem gerekirse, tercih dönemi yaklaşırken büyükbabam sürekli benim tıp yazmamı istediğini söylüyordu. Teyzem, amcam kuzenlerim hepsi hemfikirdi büyükbabamla. Ancak ben annem, babam ve ablamın sayesinde istediğim bölümü yazabildim, bana her zaman “Seçimini kendin yapacaksın, biz sana her zaman destek olup yanındayız.” diyorlar, bu sayede de istediğim bölümü yazabildim. Ülkemizde mesleklerin insanların gözünde giderek değersizleştirilmesi meslek seçmenin zor oluşunun sebepleri arasında. Kendimden başka bir örnekle açıklayayım, çocukluğumdan beri makinelerle aram iyi. Kurcalamayı, bozmayı ve sonra tekrar tamir etmeyi hep sevmişimdir. Lisede matematik ve fizik en iyi olduğum ve en çok sevdiğim derslerdi, makine mühendisi olmak istiyordum. Fakat konu üniversite ve bölüm seçimine gelince kendimden o kadar emin bir şekilde makine mühendisliği yazamadım tercih formuna çünkü özellikle ülkemizde mühendisler saygın insanlar olarak düşünülmüyorlar ve çoğunun maaşı çok az. Ailemin desteği sayesinde cesaretimi toplayıp yazdım ama benim tercih listemde bile en saygın ve en çok getiri sağlayan iki meslek vardı, dişhekimliği ve tıp. 3 Idiots filminde bir diyalogda da “Michael Jackson'ın babası onu boksör olmaya, Muhammed Ali'ninki de şarkıcı olmaya zorlasaydı ne olurdu? Felaket olurdu.” diyorlardı. Ne kadar doğru, değil mi? Fakat zaten şu anda nice Michael Jackson’lar boksör olmaya, Muhammed Ali’ler de şarkıcı olmaya zorlanıyor aileleri tarafından. Bahane olarak da “Senin daha saygın bir meslek sahibi olmanı, daha yüksek gelirin olsun istiyoruz.” Diyorlar. Yaptıkları tek şey çocuklarını, çocuklarının istemediği bir yola sürüklemek. Sizce de felaket olmamış mı? Seçimlerimizi kimin yaptığı konusuna daha farklı bir açıdan bakacak olursak, başkalarının bizim adımıza karar vermesinin her zaman zorla ya da dışardan gelen baskılarla olmadığını görebiliriz. Çoğu insan kendi seçimlerinden sorumlu olmaktansa başka birinin dediğini yapmaktan hoşlanır. Muhtemelen bilinç düzeyinde herkes bu gerçekliği inkâr eder, ama aslında insan doğasına hiç de aykırı değil bu durum. Seçimlerimizi bizim yerimize bir başkası yaptığı zaman, herhangi bir şey ters gittiğinde sorumluluk bizde değil secimi yapan kişide oluyor. Böyle olunca geriye donuk düşünüp seçimlerimizi irdelememize gerek kalmıyor. Yani seçimlerimizi farkında olmadan da olsa başkalarına yaptırarak isin kolayına kaçıyoruz bazen. Ne olursa olsun kişinin tüm seçimleri gibi meslek seçimi de kendi kararı olmalıdır. Olmadığı zaman hayattan zevk alamaz kişi. Çünkü başlangıçta sabredebilir ancak mutlaka sabrı tükenecek ve “Ben ne yapıyorum burada?”, “Ne işim var benim burada?” gibi sorular aklına gelmeye başlar. İşte o zaman tehlike başlar çünkü 3 Idiots filminde de geçtiği gibi her doksan dakikada bir intihara kalkışılıyor ve bunun temel sebebi yaşanılan hayatı sevmemek. Bunun çözümü çok basit aslında, 3 Idiots filminde de söyledikleri gibi “Tutkulu olduğun şeyi meslek edin, o zaman işini severek yaparsın.”. Kaynakça: Hirani, Rajkumar. 3 Idiots. 2009. Vinod Chopra Productions. Film. Mustafa Raşit BOYRAZ 21102604 Suçlu mu Mağdur mu? Hukuk felsefesiyle yakından ilgili bir hukukçu olarak şunu rahatlıkla söyleyebilirim ki, çağdaş ceza hukuku sistemlerinin en temel problemlerinden biri cezai müeyyide belirlenirken suçlunun mu mağdurun mu daha fazla göz önünde bulundurulması gerektiği sorunsalı üzerinde yoğunlaşıyor. İdamın kaldırılmasından suçluya uygulanacak müeyyidenin belirlenmesine kadar tartışmalı olmaktan bir türlü kurtulamayan pek çok problem, kanaatimce aslında tek bir ilişkinin çözümlenmesine dair farklı yaklaşımlardan ileri geliyor: mağdurun hakkının savunulması ile suçlunun adalete uygun olarak yargılanması arasındaki komplike bağlantı. Necip Fazıl Reis Bey’de, bu çok tartışmalı mevzuya, içinde bulunduğu konjonktürün de etkisi altında cevap arıyor. İnsanların sorgusuz sualsiz cezaya mahkûm edilebildiği, idam cezalarının bir çırpıda verilebildiği, adaletin yalnızca duvarda yazılı bir hayal olarak algılanmaktan öte geçemediği koşullar içinde hâkimin ceza yargılaması boyunca sanıkla arasındaki ilişki masaya yatırılıyor. Yargılama boyunca ceberut, sert, suçlayıcı tavrıyla hem hâkim hem savcı olan Reis Bey, önce karara varıp ardından yargılamaya geçiyor ve nihayet bir masumun idamına gözünü kırpmadan hükmediyor. İşte tam bu noktada idamın ceza hukukundaki yerine ilişkin sorular belirmeye başlıyor kafamda. Belki de idamın sistem içinde yeri olmasaydı o masum yaşıyor olacaktı, Reis Bey de ömrünün kalanını vicdan azabı duyarak geçirmeyecekti. Belki, bu bir piyes ama gerçekte buna benzer nice haksız hükümler ölümle neticelenmeyecekti. Maalesef hukuk sistemimizin bu noktada sicili oldukça kabarık, idam sehpasına gönderilen masumlar ciddi bir yekûn tutuyor. Peki, bunları göz önünde bulundurarak “İdam, iki hece, dile kolay olsa da bir insanın hayatına son vermeyi öngören insan haklarına aykırı bir yöntemi, bahşedilen nefesi ondan bir an evvel almayı, yaşam hakkını gasp etmeyi simgeliyor.” diyebilir miyiz acaba? Bu cümleyi gönül rahatlığıyla kurabilir miyiz? Barışsever, masum, mağdur vatandaşları büyük bir soğukkanlılıkla öldürüp hapishanelerde devletin kanatları altında yaşamaya devam eden binlerce caniyi düşününce bu cümleler yine dökülür mü ağzımızdan? En iğrenç, en aşağılık, en barbar muameleye layık görülen, yakılarak öldürülen Özgecan’ı ve onun gibi nicelerini hatırımızda tutarak yine idama karşı çıkabilir miyiz? Çantasındaki para, kolundaki bilezik için motosikletin arkasında metrelerce yerde sürüklenerek can veren hamile kadınları bile bile idamın insan haklarına aykırılığını savunabilir miyiz? On binlerce şehidin, beşiğinde can veren bebeklerin ağıtına kulağımızı tıkayarak bunun en büyük müsebbiplerinden Öcalan’ın İmralı’da çayını içerek televizyon izlemesinin “daha insani” olduğunu ileri sürebilir miyiz? Günümüz ceza hukuku sistemlerinin çoğu, hayatında bir kez dahi bir suçluyla muhatap olmamış, hapishane ortamını görmemiş, psikoloji alanında bilgi sahibi olmayan, suç ile suçlu arasındaki bağlantıyı çözümlemekten çok uzak ceza hukukçuları tarafından yazılmış gibi gözüküyor. Cezanın ehlileştirici, ıslah edici özelliği ön plana çıkarılarak mağdurun psikolojisini göz ardı eden bir yaklaşımın Türk Ceza Hukuku’nda da modern ceza hukuku sistemlerinde de giderek yaygınlaşan biçimde kabul görmeye başladığını gözlemliyorum. Özgecan’ın faillerine insan hakları çerçevesinde(!) merhamet ve şefkatle muamele ederken mağduru, ailesini ve onların yaşadığı travmaları göz ardı eden bir sistemin içinde bulunuyoruz. Özgecan’ın faillerinin nefes almaya devam ediyor oluşunun başka iğrençliklere, başka hamamböceklerine cesaret verdiğini inkâr eden bir sisteme muhatap oluyoruz. Özgecan bir simge; onun gibi on binlerin bozuk adalet sistemi içinde kaybolduğunu, unutulmaya yüz tuttuğunu, harcandığını da belirtmek lâzım. Öyleyse ne yapmalı? Şirazesine güvenemediğimiz hâkimlerin eline idam fermanı yetkisini vermek de mazlumların ahına kulak tıkayarak zalimlere yaşam hakkı tanımak ve böylelikle yeni zulümlerin önünü açmak da âdil gözükmüyor. Öyle zannediyorum ki problemin düğümü toplumsal olarak ahlaki bir kalkınmada yatıyor. Hâkimlerin adalet ve nefaset eğitimlerine tabi tutulduğu, toplumun küçük yaşlardan başlamak üzere aile ve devlet eliyle, gerekirse kamu spotlarıyla yüksek bir ahlaki olgunluğa eriştirilmesi için profesyonel çalışmaların yürütüldüğü bir düzenle birlikte idamın geri getirilmesi tek çıkar yol gibi gözüküyor. Zira ceza hukuku doğrudan toplumsal düzene etki eden, direkt olarak toplumsal dinamikleri yönlendirme yeteneğini haiz bir alan olarak daha fazla göz ardı edilmeye tahammül edemeyecektir. Ceren EĞİLLİ 21201889 Section-44 Vedat YAZICI YOKLUK VE ÇARESİZLİK DUYGUSU Çocuk: “Anam,” dedi, “anam, yarın sabah gün ışımadan uyandır beni.” “Gene uyanmazsan?” “Uyanmazsam iğne sok etime. Saçlarımı çek. Döv beni.” Soluk yüzlü, ince kadının kara gözleri sevinçli bir ışıltı içinde kaldı. “Ya gene uyanmazsan?” “Öldür beni.” (Kemal, Sarı Sıcak) Türk edebiyatının en değerli ve önemli yazarlarından Yaşar Kemal bu öykü kitabında Çukurova’da insanların çektikleri yoksulluğu ve sefaleti kaleme almış.Açlık,sefalet,kir,pas…Öyle çarpıcı,öyle sahici anlatmış ki bu insanların neler yaşadığını,neler çektiğini,kitabı okurken âdeta o insanların yerine geçtim ve Çukurova’nın o yakıcı sıcağını tenimde hissettim.22 öyküden oluşan bu kitaptaki her bir öykü yaşanan bambaşka bir zorluğu anlatıyor.Kitap adını kitapta geçen bir öyküden almış.Bu öyküde de insanların ne denli bir yokluk çektikleri tokat gibi çarpıyor yüzümüze. Anadolu insanı ve bu insanların hayatta kalmak için çırpınışları.Açlıktan ölme raddesine gelecek kadar büyük bir yokluk.Çukurova’nın yakıcı,kavurucu sıcağı ve bu sıcakta çalışan insanlar,çocuklar…Bütün pisliklerle beraber yaşama ve hastalıktan kırılma.Şimdi bize hayal gibi gelen şeyler yüzünden ölen onlarca insan.Aslında ne kadar da garip ve uzak geliyor bize bu öykülerde anlatılan insanlar.Kendi doğumunu kendisi yapan,yapmak zorunda olan kadınlar.Doğum sırasında ölen kadınlar.Onlardan geriye kalan çocuklar ve onlara bakamayan babalar.Anne hayatta kalsa bile öyle bir sefillik ki bu yemek yiyemediğinden bebeğini besleyecek 1 Ceren EĞİLLİ 21201889 Section-44 Vedat YAZICI süt gelmiyor bazen memesinden.Belli bir raddeden sonra çocuğunun bu durumda yaşamasındansa ölmesini isteyen anneler…Şimdi hastalık olarak görmediğimiz şeyler yüzünden ölen onlarca insan.Aslında fakirliğin,yokluğun nasıl çarpıcı boyutlarda olduğunu ve insanları ne denli etkilediğini görüyoruz.Gerçek hayatı görüyoruz.Geçim kaynağı olan keçi,bir keçi bile insanların çocuklarından daha önemli bu hayatta kalma mücadelesinde.Gün geliyor yiyecek ekmek bile bulamıyorlar. Yaşar Kemal’in bu öykülerini bu kadar gerçekçi kılan şey aslında gerçekten hiç uzak olmamaları.Kendi gözlemlerini anlatmış çünkü.Van’da Kürt bir ailenin çocuğu olarak dünyaya gelmiş Yaşar Kemal ve Birinci Dünya Savaşı sırasında ailesiyle Adana’ya gelmiş,uzun yıllar orada yaşamıştır.Hayatı boyunca bu coğrafyalarda insanların başına gelen akılalmaz şeyleri gözlemleme,hatta tecrübe etme fırsatı bulmuştur.Bu duruma fırsat denilebilirse tabi.Bize uzak gelse de hâlâ var olan gerçekleri anlatmış kitabında.Kitap ilk olarak 1955 yılında yayınlanmış ama okuduğum zaman ne sıkıldım ne de garipsedim çünkü çok sade ve yalın bir dille anlatılmış.Ayrıca insanı gerçekten sürükleyen öyküler bunlar.Hayal ürünü değil bu öyküler.Bizler bu durumları tecrübe etmeyecek kadar şanslı olsak bile gerçek bu yaşamlar,bu insanlar,bu yokluk.Belki de ben bu yaşananlara hâlâ yaşadığım coğrafyada şahit olduğum için beni bu kadar içine çekti bu kitap.Durup bir etrafımıza baktığımızda aslında çok şey değişmemiş.Yine fakirlik,yokluk yüzünden bakılamayan,sokağa terk edilmiş çocuklar.O dönemde olduğu gibi bakacak güçleri olmamasına rağmen üst üste çocuk doğuran ve vücutları bu doğumlara daha fazla dayanamayıp ölen kadınlar.Tek başına onca çocuğu nasıl büyüteceğini bilmeyen babalar.Çok basit tedavileri olmasına rağmen parasızlıktan,bilgisizlikten tedavi edilemeyen hastalıklar…Bana göre bizim toplumumuz sanattan,süslü dilden daha çok gerçekleri yansıtan yazarları ve gerçek hikâyeleri okumayı seviyor.İşte bu yüzden yeni nesil yazarlarından,popüler kültürün getirdiği onlarca kitap arasından Yaşar Kemal kitapları hâlâ sıyrılabiliyor ve çok satılıyor.Ve bugün bile severek okunuyor onun kitapları.Çünkü Yaşar Kemal görmezden geldiğimiz ama hâlâ var olan gerçekleri çarpıcı bir biçimde gösteriyor bize ve bunu inanılmaz sade ve akıcı bir dille kâğıda döküyor.Tıpkı Sarı Sıcak’ta olduğu gibi.Yok,yokluk…Gerçekten insanları ölüme götürecek kadar büyük bir yokluk.Ve kelimelerin insanlar için ne değişik çağrışımları olduğunu görüyoruz.Bir kilo un bazılarımız için hiçbir anlam ifade etmezken,bazıları için hayatta kalmak,çocuklarını kurtarmak demek.Böyle gerçekleri dile getiren bir kitap.O yüzden kitap bittiğinde insan durup düşünmekten,çocukların çalıştığı değil de çocukluklarını özgürce yaşadığı bir dünya düşlemekten ve Yaşar Kemal’e şapka çıkarmaktan kendini alamıyor. Kaynakça Yaşar Kemal,Sarı Sıcak.Yapı Kredi Yayınları. 2 MUTLULUK OYUNU “ Orta boydan biraz daha kısayım ve bu eksiklik yalnız çirkin olmayıp bir kayıptır aynı zamanda. Geriye güçlü ve tıknaz olan bedenim, dolgun olmayan ama yerinde bir yüzüm kalıyor. Mizacım ise iyimserce ve öfkeli, neşeli ve karamsar arasıdır. “ (s. 23) sözleri Michel de Montaigne’ in öz tarifine aittir. Michel de Montaigne’in tam adını öğrenmeden öğretilerini benimseyen bizlere göre bu tanım oldukça alçak gönüllü. Değil birkaç satıra birkaç sayfaya bile sığmayacak kişilik özelliklerine sahip bir insandır Montaigne. Ona göre bir insan başkasına kendini beğendirmek için hatalarını düzeltir. Bu nedenle Montaigne, yazdıklarının orijinal ve kendi deyimiyle “samimi” olması adına denemelerini yazmayı bitirdikten sonra bir kez bile gözden geçirmemiştir. Denemeler kitabının en başındaki Okuyucuya kısmında “ Eksilerim ve kusurlarım edebin, terbiyenin izin verdiği ölçüde, açık olarak görülecektir burada. “ (s. 20) der ve sonrasında ekler: “ Bana kalırsa böylesine önemsiz ve anlamsız bir konu üzerinde boş vakitlerini harcaman pek akıl kârı olmaz .” (s. 21) İşte böylesine alçak gönüllüdür Montaigne, şimdiki sözde bilginlere örnek olması dileğiyle. Mutluluk, Türk Dil Kurumu’nun Güncel Türkçe Sözlüğü’nde “ özlemlere eksiksiz ve sürekli olarak ulaşılmaktan duyulan kıvanç durumu ” olarak tanımlanır; fakat ben mutlu olmak için eksiksiz ve sürekli olarak bir şeye sahip olmak gerektiğini düşünmüyorum. Kimi insan elindekiyle yetinip mutlu olmayı bilir, kimi insan ise hep elinde olmayanı ister bu yüzden asla mutlu olamaz. Neden elimizde olmayanı isteriz ya da elimizde olanların bizim için, bizi mutlu etmek için yeterli olduğuna nasıl karar veririz? O hâlde bir mutluluk eşiği olması gerekirdi her insanın. Oysa mutlu olmak için mutlu olmayı istemek gerekir. Mutlu olmayı gönülden istemek gerekir. Eğer tanımadığınız küçük bir çocuğun size gülümsemesi sizi de gülümsetiyorsa ya da bankta oturmuş kahvaltısını ederken etrafına toplanan güvercinlerle simidini paylaşan yaşlı amcayı görmek sizi gülümsetmeye yetiyorsa mutlusunuz demektir. Şimdi nerede mutlu olmak için gerekli “ eksiksiz ve sürekli ” kavramları? Küçük çocuk sürekli etrafınızda size gülümsüyor muydu? Ya da yaşlı amca sürekli ulaşabileceğiniz bir yerde sizi mutlu etmek için mi simit atıyordu güvercinlere? Asıl mutluluk eksiksiz olmamalıdır ki insan olduğunuzu hissedebilesiniz. Çocuğun güzelliği değildi sizi gülümseten ya da yaşlı amcanın kıyafetinin şıklığı cezbetmemişti sizi. Onlar eksiksiz olmadıkları için güzellerdi. Güzellerdi; çünkü mükemmel değillerdi. Onlar sürekli olmadıkları için güzellerdi. Öylesine bir an bile alıp götürebiliyor insanı mutluluk diyarına. Onlar güzeldi; çünkü bir daha onları aynı şekilde göremeyeceğinizi, aynı anı bir daha yaşayamayacağınızı biliyordunuz. Montaigne, “ İnsanın doğuşunu görmekten herkes kaçar, ama ölümünü görmeye hep koşa koşa gider. “ (s. 90) der. İnsanoğlu mutlu olmaya pek istekli değildir nedense. Mutlu olmamak için bir nedeni varmış ya da olmalıymış gibi davranır daima. Mutlu olma zamanı geldikçe -tabii eğer öyle bir zaman varsa- insan kendine yeni yeni dertler üretir. Peki neden? Mutlu olmamak için. Oysa yaşamın zevki mutlu olarak çıkıyor. Kuşlara, böceklere, çiçeklere, diğer insanlara gülümseyerek çıkıyor. Kara kara düşünmeyi, dertli dertli oturmayı herkes başarabilir. Peki ya mutlu olmayı? Haydi bir oyun oynayalım. Ben 3’ten geriye sayayım, 1 dediğimde herkes mutlu olsun. Hazır mısınız? 3... 2... 1 KAYNAKÇA  http://www.tdk.gov.tr/index.php?option=com_gts&arama=gts&guid=TDK.GTS.54f4c2b16b2615.44609881  Montaigne. Denemeler. Ankara: KİTAPZAMANI, 2006 İŞTAR BURCU DOLAPÇI GECİKTİRİLMİŞ DUYGULAR VE YOL AÇTIKLARI İnsanların sergiledikleri bütün davranışların geçmişte yaşadıklarıyla şekillendiğini düşünmüşümdür ben hep. Hayatımızdaki her hikayenin, yaptığımız veya yapmak isteyip de yapamadığımız her şeyin tavırlarımız üzerinde etkisi yok mu sizce de? Bence büyük oranda var. Bu yüzden birini bir davranışıyla hemen yargılamam, onun altında hep bir neden olduğunu düşünürüm çünkü. Ortaya çıkan çoğu rahatsız edici kabul edilebilecek davranışların da insanların içinde kalan bir şeylerden, bastırdığı duygulardan ortaya çıktığına inanırım. Ne zaman ki biri küçük bir kıskançlığı içinde tutar o zaman hiç beklenmedik bir yerden çok daha büyük olay çıkar, ya da ne zaman insan üzüntüsünü bastırır o zaman olduk olmadık şeylere patlayıverir. Gerektiği yerde gerektiği zaman ortaya çıkamayan duygular hiç olmayacak zamanlarda hiç olmayacak biçimlerde ortaya çıkmaz mı hep? Geçmişte maddi durumu kötü olan ve bunu hep içinde sorun etmiş, bunun utancını yaşamış birinin ileride her fırsatta zengin ve lüks hayatını insanlara duyurma çabası; gençliğinde yaşaması gereken coşkuyu, tutkuyu, sevgiyi yaşayamamış, kısıtlamalar içinde büyümüş birinin ileride ne yapacağını bilemez bir şekilde sapkın davranışlarda bulunması… Daha milyonlarca örnek verilebilir buna. Bastırılan duygular çeşit çeşit olabilir ama hepsinde ortak olan bir nokta varsa o da bu bastırılmışlığın sonucunda ortaya çıkan tavırların pek hoş ve doğal karşılanacak türde tavırlar olmadığı. Emile Zola’nın “Therese Raquin” adlı romanı bu görüşe iyice tutunmamı sağladı diyebilirim. Bu konuda bu tarz bir görüşü benimsemiş olduğumdan mı romanda en çok dikkatimi çeken bu nokta oldu yoksa zaten Emile Zola’nın vurgulamak istediği bu muydu bilmiyorum ama kitabı okurken hep Therese’in sapkın davranışlarının altında yatan nedenin, zamanında yaşayamayıp da içine attıklarının patlak vermesi olduğunu düşündüm. Burada farklı olan Therese’in bu yolu kendi seçmemiş olmasıydı; bastırılmış duygularının kaynağı onu kısıtlamalarla yetiştiren Bayan Raquin’di. Ama zaten bastırılmış duyguların her zaman bir kaynağı vardır değil mi? Ya ortam, ya koşullar, ya çevremizdekiler, ya imkanlarımız… Zamanında yaşayamadığı çocukluğunu oğluna aldığı elektrikli tren raylarında –güya- oğluyla birlikte oynayarak yaşayan bir babanın içinde yer aldığı bir film sahnesi canlanıyor gözümde, hangi filmden bilmiyorum. Emile Zola bastırılmış duyguların patlak vermesini bu kadar masum ve duygusal sahnelerle canlandırmıyor ama gözümüzde. Bayan Raquin’in içindeki tüm o coşkuyu ve tutkuyu bastırarak yetiştirmesi sonucunda kısıtlamalarla büyüyen, içinde tutmak zorunda olduğu duyguları, normalde yaşaması gerekirken yaşayamadıklarını nasıl dışa vuracağını bilemeyen karanlık bir karakter Therese. Adeta bir manastır hayatı yaşayarak büyümesinin ve içindeki tutkulu ve ateşli tarafın hep bastırılmış olmasının, daha sonrasında onun kocasını aldatıp, aldattığı adamla beraber onu öldürebilecek bir kadın haline gelmesinde çok büyük bir etkisi var bence. Bununla birlikte her sert yetiştirilen, her imkansızlıklarla boğuşan, her çocukluğunda sıkıntı çeken kişi ileride sapkın davranışlar mı gösterir? Ya peki toplumdaki sivri ve olumsuz örnek gösteren davranışlara imza atanların hepsinin görünür sis perdelerinin altında bastırılmış duygular mı yatar? Her zaman durum bu olmayabilir tabi. Peki, her davranışımızın bir kelebek etkisi doğurduğunu göz önüne alırsak, şimdi herhangi bir olaya aslında gereğinden fazla öfkelendiğimi fark edersem; bu geçmişte yaşadığım bir olaydan kaynaklanıyor olabilir mi acaba? Aslında kime kızdım da yansıtamadım vaktinde? Yaşamam gereken duyguyu zamanında yaşasaydım, şimdi daha farklı biri mi olurdum? İşte ana nokta bu; yaşanması gereken bir duyguyu zamanında yaşamak… Evet, bu noktanın üzerinde fazla duruyorum ama biliyorum ki her şeyi zamanında yaşayıp hisseden birinin ne bir şeylerden geri kalmışlık hissi vardır ne de yıllarca bastırılmış olup ortaya çıkmak için en uygunsuz durumu bile fırsat bilecek duyguları… Ahmet Sencer TOPCU BELİRSİZLİK VE BİLİNMEZLİK Her insanın kendine göre bir yaşama sebebi vardır ve bu sebepler hayatın her yerinde iki seçenek sunar. Bu seçeneklerde hayatımızın akışını belirler. Peki birinden birini tercih etmek zorunda mıdır bu insan denilen varlık. Mesela ben hayattaki tercihler arasında sıkışıp kalıyorum, karar veremiyorum. Herhalde çok şüpheci bakıyorum bu hayata. Bu şüpheci bakışım yaşadıklarımı da etkiliyor sanırım çünkü yaşadıklarıma bile anlam veremiyorum belki cennetin bir yanılsamasıdır belki de bir kabustur bütün bu yaşadıklarım. Çünkü neyin iyi neyin kötü olduğunu anlayamıyorum. Belirsizlikler içerisindeyim. Bu yüzden durmak istiyorum, bir şeyleri anlamlandırmaya çalışmaktansa olduğum yerde kalmak istiyorum, fakat yapamıyorum. Bütün bunların temelinde ne yatıyor bilemiyorum. İnsan hayatındaki iki seçenek ve belirsizlik. Peki bu belirsizliklerle nasıl yaşıyorum ki? Aslında yaşayamıyorum. Bu yüzden hayatın belirli ve monoton olan akışına kendimi kaptırmış gidiyorum diğer çoğu insanlar gibi. Kısacası kendimi yaşayamıyorum, sorgulayamıyorum istediğim gibi çünkü hayat zorluyor herkes gibi davranmaya, yapmacık gülüşlerle sahte arkadaşlıklar kurmaya. Bu uzun süredir devam eden kalıplaşmış düzene ne zaman başkaldırsam kendimi belirsizliğin, bilinmezliğin içinde buluyorum ve sonunda bu yaşadığım hayata anlam veremiyorum ama bir umutla yaşıyorum belki bir zaman anlamlanır diye. Bazı insanlar var düzene karşı çıkmakla yetinmeyip bir de sarsan. Hep onlar gibi olmak istiyorum, sarsıcı. Sarsıcılıktan kastım beni bu monoton hayatımın içinden çıkartacak protest kararlar alma duygusu. Bunu yapabilmek için de önce kendimi geliştirmem lazım. Ancak ne yazık ki toplumun değer yargılarının, kalıplaşmış kurallarının bireysel gelişimimin önündeki en büyük engellerden biri olduğunu düşünüyorum. Benim için bunu aşmanın en kolay yolu sorgulamadır. Sorgulamak önce kendini, hayatı, insanlığı ve bütün düzeni işte o zaman belirsizliklerin sonsuzluğuna bir sınır çekebileceğime inanıyorum. Hayatın ta kendisi bence belirsizlik ya da bilinmezlik. Adı ne olursa olsun yaşadığım sürece belirsizlik, bilinmezlik devam edecek biliyorum. Ancak bazı çabalarımız, -eğitim, bireysel gelişimimiz…- yukarıda bahsettiğim sorgulamaların ve ona benzer karşı çıkışların hayatımın akışı içerisinde beni belli noktalara getireceğine inanıyorum. Belirsizlik bazen bir umuttur bazen de kocaman bir hüsran benim için. Çünkü ben belirsizliği bir sona yaklaştırmaya çalışıyorum ve bunu yaparken umut ediyorum. Peki ya sona ulaşamazsam ya da yaklaşamazsam ne olacak? İşte burada en büyük hüsranı yaşayacağımı düşünüyorum -mutsuzluk- şu an yaşadığım gibi fakat hiçbir zaman pes etmeyeceğim. Çünkü sona ulaşıp ulaşamamam beni hiçbir zaman yıldırmayacak hatta arayışlarım bir sonuca yaklaşmasa dahi. Kısacası benim için böyle bir düzen de hakikati aramak daha çok mutsuzluk, hüsran. Gerçeği bulmak ise daha çok engellerle dolu bir macera, umut. İnanıyorum ki bilinmeyenleri bilinir kılmak için hayat boyunca mücadele etmek gerekir. Bu mücadeleyi de sorgulamayla bilinmezliğin o sınırsızlığına bir sınır çekmeye çalışarak yapıyorum. Belki de hiçbir sonuca ulaşamayacağım fakat ölene kadar da bu yolda olacağım. Sorgularken, düşüncelerimi kaleme aldım ve şunu fark ettim. Kendimi yani farkındalığımı keşfettim. Yazdıkça iç sesimin beni çıkmaza değil teşhise ve tedaviye götürdüğünü hissettim. Sonsuzluğun, belirsizliğin, kararsızlığın ve bilinmezliğin içinde kendimi bulmanın ve keşfetmenin tadına varıyorum bir nevi. Bunu da hislerimi, düşüncelerimi kaleme aldığımda ben kimim ne istiyorum ve ne yapmalıyım ki bu hayattaki kararsızlıklarımı olabildiğince azaltırım diye düşündüğümde anlıyorum. Sanırım yazdıkça ne istediğimi anlamaya başlıyorum ve bilinmezliklerin üstesinden gelmeyi öğreniyorum. Belki de gerçeği keşfediyorum. Gerçek derken kendi gerçeğimi. Zaten her insanın gerçeği kendine göre değişken değil midir? Belirsizlik dediğimiz anlamlandıramadığımız ya başkalarının gerçekleri ise? Başak Oflaz FLAŞLARIN BÜYÜSÜ Çoğu zaman kendimizi, yaşanmışlıklarımızı ve anılarımızı hep sözlü bir şekilde ifade etmeye çalışırız. Peki sizce sözlü iletişim ne kadar etkili ? Bence düşündüğümüz kadar etkili ve yeterli değil. Tam da bu noktada araya fotoğraflar giriyor işte. O fotoğraftaki ufacık bir tebessüm ya da arka planda bulunan bir çiçek… En ufak bir detay sizi o zamanlara öyle bir taşır ki hayret edersiniz. Sözlü olarak karşınızdakine saatlerce anlatmaya çalıştığınız o zamandaki ruh haliniz belki de tek bir fotoğraf karesiyle her şeyi ortaya döküyordur. Ben, Kerem Görkem’in Aile Fotoğrafı adlı romanında fotoğrafların hayatımızdaki yerinin düşündüğümüzden çok daha büyük bir alana sahip olduğunu fark ettim çünkü öyle bir güce sahipler ki herkesin içinde farklı bir şeyleri uyandırıyorlar. Örneğin sabah kalkmışsınız ama etraf daha karanlık, her tarafı karla kaplı bir bahçeyle karşı karşıyasınız ve hava da buz gibi… Bunu bir fotoğraf karesi olarak hayal edin ve bir topluluğun önüne sunun; bu kareye huzurdan kasvete kadar birbiriyle çelişen birçok yorum geldiğini fark edeceksiniz. Yalnızca bir manzara fotoğrafında yaşanan bir şey değil bu, hayatımızın içinden karelerde de mutlaka karşılaşıyoruz. Bunun en büyük örneğini Kerem Görkem’in paramparça olmuş bir aileyi farklı gözlerden okuyucuya nasıl aktardığından anlayabiliriz. Hayatımızda yer almış kötü veya iyi her olayı bir filmin her sahnesindeki fotoğraf kareleri gibi düşünebiliriz. Doğdunuz andan itibaren attığınız ilk adımınızın fotoğraflanarak ölümsüzleştirildiği düşünün. Anneniz, babanız ve siz varsınız o karede ama içinde o kadar fazla şey barındırıyor ki aslında. Annenizin gözündeki ışıltıdan mutluluğu, babanızın başını ellerinin arasına almasından endişeyi ve sizde size yabancı olan ve ilk defa deneyip başardığınız bir şey için duyduğunuz şaşkınlığı gözlerinizin fal taşı gibi açılmasından anlayabilirsiniz. Böylesine mutlu ve heyecan verici olayların tüm açıklığıyla ortaya dökülmesi gibi yalnızlığın ve dağılmışlığın en iyi anlatılışı da bu karelerle oluyor maalesef. Evin küçük oğlu Can’ın, babası Haydar ve annesi Gül’ün boşanmasından ruhsal olarak etkilenmesi; evin baba Haydar’dan sonraki ikinci edebiyatçısı Bülent’in okuma ve yazma üzerine olan farklı düşünceleriyle herkesin kendini aile kavramından soyutlaması gibi. Romanda adı geçen tüm bu kahramanların içinde bulundukları durumu bir fotoğraf karesi olarak düşünürsek hepsinin farklı açılardan konuyu ele aldıklarını görebiliriz. Çerçevenin içindekinin aynı olmasına rağmen Can’ın açısından bu fotoğrafa bakıldığında bu ayrılığın ardından yaşadığı ruhsal sarsıntıyı odak olarak görmemiz mümkünken, Haydar Baba’nın gözünden bakıldığında edebiyatın hayatı şekillendiren detayların başında geldiğini kavramamız mümkün. Belki de fotoğrafların en değerlileri yaşamımızın kırılma anlarını gözler önüne serenlerdir çünkü insanların o önemli anlardaki tüm hisleri ansızın ve habersiz bir şekilde çekilen karelerdeki yüz ifadelerinde, vücut dillerinde bellidir. Her şey tüm saflığı ve masumiyetiyle apaçık ortadadır böylece o fotoğraf karesinin içinde gizlenmiş hikayeleri tüm benliğiyle keşfedebiliriz. Geçmişe dönük herhangi bir şeyi hatırlamak, tahmin edemeyeceğimiz kadar küçük ve kimine göre değersiz bir araçla mümkün olabilir elbette fakat tüm duygularımızı harekete geçiren o en önemli yardımcı aracın fotoğraflar olduğuna tüm kalbimle inandığımı söylemeliyim. Yapıtın yalnızca bir aile fotoğrafı üzerinden karakterlerin yaşam stillerine kadar inebilmesi ve hatta her birini ilgilendiren bir aile meselesinin teker teker onlarda nasıl bir etki yarattığını bir çırpıda çekip alabilmesi, herkesi fotoğraf karelerinin büyüsü hakkında düşünmeye davet eder nitelikte. Kim bilir belki de herkesin unutulmuş depo raflarında kendi hakkında hiç bilmediği bir hikayesi vardır ! Tunya IrkadPÜRÜZSÜZ HAYAT Hayatımdaki engellere isyan etmediğim bir günüm bile olmaz. Her insan gibi elimden geleni yapmak istediğim, fakat olanaklarımın kısıtlı olduğu zamanlar çok sinirlenir ve kızarım. İnsanoğlu pes etmeye çok yatkındır. Bir pes etmeye görelim, hemen hayat enerjimiz düşer ve kendimizi güçsüz hissederiz. Bu psikolojiyle birlikte, elimizde olan o kısıtlı olanakları da düzgünce kullanamaz hale geliriz. Kısacası afallamaya başlarız. İşte tam o anda, yanınızda güç alabileceğiniz, tutunabileceğiniz, eğer üzgünseniz omzuna başınızı yaslayabileceğiniz birine ihtiyaç duyarsınız. Bu kişi size belki istediğiniz olanakları veremeyebilir ama sonra bir şeyin farkına varırsınız. O da asıl sorunun aslında olanaklarınızın kısıtlı olması değil, biraz daha fazla cesarete ihtiyacınız olmasıdır. Bazı sorunları veya engelleri karşımıza çıkaran esasında bizizdir. Bazen kendimizi bir sınıfa koyarız ve o sınıfın özelliklerinden kendimize bahaneler üretmeye başlarız. Örneğin, cinsiyetimizin bizim ﬁziksel gücümüzü azalttığını düşünür, bir kenara çekilir, belki de hiç denemeden kendimizi ön yargılarımızla ve bahanelerimizle baş başa bırakırız. İşte bu ilkine nazaran daha zor bir durumdur bence. Çünkü böyle durumlarda elinizden bişey gelmediğini düşünür ve kendinizi suçlamaya başlarsınız. Elinizde olmayan sebepler kimi zaman sizi farklılaştıran sebeplerdir ve genellikle insanoğlu farklı olanı değil alışıldık olanı sever. İnsanoğlunun en sevmediğim özelliklerindendir bu; sürü psikolojisi. İnsanoğlu çoğunluk nasılsa, bireyler de öyle olsun ister. Eğer böyle bir durumun içerisindeyseniz kendinizi yargılamakla kalmazsınız, bir de bilinçsiz insanlar tarafından yargılanırsınız. Örneğin, eğer ﬁziksel bir engeliniz varsa insanların meraklı ve anlayışsız olmasından kaynaklanan bir sürü bakışa maruz kalıverirsiniz. Bu bakışlara alışmak imkansızdır. Bu bakışların ardından da kendinizi bir güzel ezilmiş gibi hissedersiniz. Artık pes etmenin son safhasındasınızdır. İşte o an elinizden tutacak insan her şeyin gidişatını değiştirir. Ya sizi yılmaya sürükler ya da ayağa kaldırıp yolunuza devam etmeniz için size destek olur. Bu yüzden doğru zamanda, doğru insanın yanınızda olması çok önemlidir. Doğru insan sizin içinde bulunduğunuz koşulları geçmişinde deneyimlemiş ve bu koşulları en iyi şekilde değerlendirebilmiş insandır. Bu insanı maalesef siz seçemezsiniz ya da bulamazsınız. Ama ben - biraz da mistik şeylere inandığım için- temiz kalpli insanları doğru insanın doğru zamanda bulduğuna inanıyorum. Bence her zaman içimizdeki güzel ve samimi duygular karşılığını alır. Çünkü bu duygular pozitif enerjiyi çağırır ve ihtiyacınız olan kişi hemen yanınızda beliri verir. Buna ister Polyanna’ cılık deyin ister başka bir şey. Böyle düşünmek beni mutlu ediyor. Bu doğru insanlar olayların seyrini değiştirdiği gibi sizi daha güçlü yapmakla da kalmaz kişiliğinizi baştan değiştire de bilir. Hatta yeteneklerinizin farkına varmanızı da sağlar bir güzel. Böylece korkularınızı tamamıyla yener, başarıya doğru adımlarınızı içiniz rahat bir şekilde atmaya başlarsınız. Bu yüzden bu doğru insanlar sabırlıdır. Değişimin genelde zaman aldığını bilirler.’’Yerdeki Yıldızlar’’ adlı ﬁlmdeki harﬂeri ve sayıları algılama problemi yaşayan küçük Ishaan’ ın da hayatının yönünü başarıya doğru yönelten doğru insan Ram Shankar oldu. Ona güçsüz taraﬂarıyla nasıl savaşabileceğini öğreterek hayatının değişmesini sağladı. Herkesin umutsuz vaka gözüyle baktığı ve aptal muamelesi yaptığı bu çocuğu ailesi ya da arkadaşları değil, hayatında ilk defa tanıştığı bir insan anladı.Gerçek şu ki, bazen insanoğlu pürüzsüz bir hayat ve o hayatın içinde de pürüzsüz insanlar ister, farklı olmaktan korkar ve öyle insanları da sevmezler. Herkesin mükemmel ve sorunsuz olması insanoğluna en harika şeymiş gibi gözükür çoğu zaman. Fakat gerçek şu ki nsan kendi pürüzlerini göremeyecek kadar kör, fakat başkalarınınkini görecek kadar açıkgözlüdür. Aslında bütün bu anlayışsızlığın ve bencilliğin sebebi hayatımızda en unutmamamız gereken gerçeği, aklımızdan silmiş olmamızdır; Hiçbirimiz kusursuz değiliz ve kusurlarımızı örtecek birine değil, onları kabullenip bizim hata yapmamamızı sağlayacak birine ihtiyacımız vardır. Tunya Irkad KaynakçaFotoğraf1: http://www.logware.com/Fotoğraf2: http://www.bobzukis.com/Alperen Özzeybek HIRS PERDESİ Hiç ölmeyecek gibi biriktiririz, sanki bu hayatın bir sonu yokmuş gibi terfi edip daha fazla para kazanmaya çalışırız. Hepimizin eninde sonunda gideceği yer bir avuç toprak iken birbirimizden daha başarılı olmak için, birbirimizin önüne geçmek için daha çok çalışırız. Başkası bizim yerimize işteki o üst pozisyonu almasın diye ona zorluk çıkartırız. Çok değerli olduğuna inandığımız yaşamlarımızın at yarışından çok da bir farkı yok aslında. Sınavlarda başkalarının yaşadığı sıkıntılardan içten içe keyif alırız sırf onlardan daha yüksek notlarımız olacağı için. Biz her zaman kendimiz için çok iyi kalpli ve düşünceli olduğumuzu söyleriz, kendisi için bunun aksini düşünenin olabileceğini sanmıyorum ama bu bahsettiklerim çok da böyle olduğumuzu göstermiyor. Bir türlü kabullenemediğimiz veya kabullenmeye korktuğumuz ölüm bizi de aynı yere götürecek, o işine engel olduğumuz veya düşük not aldığına sevindiğimiz arkadaşımızı da... Peki o zaman sonsuza kadar yaşayacakmışız gibi bizdeki bu hırs ne? Belki bu ölümün farkında olmamamızdan kaynaklanan bir hırstır. Belki de bizim asıl sıkıntımız hayatın içindeki amaçsız hırsımızdan hiç düşünmeye zaman bulamamamızdan doğuyordur. Tess Geritsen, “İkiz Bedenler” eserinde hayatın anlamını sorgulamamız için bizi düşünmeye iterken eserinde yer verdiği bir cümle zihnimin derinliklerine özellikle kazındı: "Her günün sabahında, o günü çıkaramayacak olduğunu bilerek yaşa ve her gece, o gecenin sabahına çıkamayacak olduğunu bil"(Gerritsen, 19). Ne bir günümüzün nasıl geçeceği belli ne de gecenin geç saatlerinde başımıza bir şey gelip gelmeyeceği ama biz yine de bu belirsizliği düşünmeden maddi hayata kendimizi tamamen kaptırıyoruz. İşte bu söz de çoğu kişinin hırs perdesini kaldırması veya en azınadan onu aralaması için gereken fırsatı oluşturduğuna inanıyorum. Bazı eserler vardır ki bize ölümden bahseder ama bazıları vardır ki bize o anları adeta yaşatır. Ben o anları yaşarken yaşamla ölüm arasındaki çizginin ne kadar ince olduğunu açık bir şekilde gördüm. Sonrasında, Tess Geritsen’ın hikayesi tozlu raflardaki yerini alsa da ben hayattaki bu hırsımın ne kadar anlamsız ve gereksiz olduğu konusundaki düşüncelerimin arasında sıkışıp kaldım. Aslında hayat bu kadar geçici ve belirsizken bu düşüncelerin arasında kalmamak mümkün değil. Akıp giden bir kum saati gibi günlerimiz geçip gidiyor. Bir sonraki günün bize ne getireceği belli bile değilken biz o bir sonraki günün en iyisi olmak için uğraşıyoruz. Ben de belirsiz yarında en iyisi olmak için yaşadığı anı feda edenlerden biriydim ve bu hırsın gerçek mutluluğun önündeki asıl engel olduğunu çok geç fark ettim. Ben bu zamana kadar derslerime deli gibi odaklanmış ve zamanımın ileride beni başarıya ulaşmamda etken olacak bir çalışmadan başka bir şeye gitmesinden korkan biriydim. Gelecek kaygısıyla dolu bir gençlik geçirdim. Belki toplum baskısı belki benim karakterim beni bu kaygıya itti, bilmiyorum ama bildiğim kesin bir şey var ki ben yaptığım çoğu şeyi geleceğim için yaptım. Çocukluğumu da derslere odaklanarak geçirdim bu yüzden. Benim mantığıma göre en iyi not da benim olmalıydı, sınıfın örnek öğrencisi de ben olmalıydım. Herkesin beni takdir etmesi gerekiyordu ama diğer herkes gibi ilerisini hiç düşünmemiştim ve bu hırsın beni nereye kadar götüreceği hakkında da hiçbir fikrim yoktu. Aynı zamanda geleceği düşünmekten ve gelecek için çabalamaktan yaşadığım anı kaçırdığımı da fark etmemiştim. Herkes gibi ben de geleceğim için yaşıyordum ama gelecekte yaşamıyordum. Aslında hepimiz de gelecekte dünyalara sahip olmak için çarçur ettiğimiz bugünü yaşamıyor muyuz zaten? Meğersem ben bir cinayetin sır perdesini aralamaya çalışırken kendi hayatımda mutluluğa giden yolu bulmuştum. KAYNAKÇA Gerritsen, Tess. “İkiz Bedenler.” Çev. Özge Onan. Doğan Kitap. 11 Temmuz 2018. Ku(cid:374)tay Bartu Şe(cid:374) 21301553 TURK-101 SECTİON: (cid:1004)(cid:1005)3 Başak Ber(cid:374)a Corda(cid:374) 1 Zalimce Oynanan Hayati Bir Oyun… George R.R Martin (cid:858)Taht Oyu(cid:374)ları(cid:859) Güç, iktidar hırsı, i(cid:374)sa(cid:374)ları yö(cid:374)et(cid:373)e ça(cid:271)ası… İ(cid:374)sa(cid:374)oğlu(cid:374)u(cid:374) yüzyıllardır ko(cid:374)trol edile(cid:373)eye(cid:374) belki de en kuvvetli ve keskin içgüdülerinden olan bu duygular tarih boyunca her kavimde, devlette, iktidarı eli(cid:374)de (cid:271)ulu(cid:374)dura(cid:374) çoğu yö(cid:374)eti(cid:272)ide ke(cid:374)di(cid:374)i (cid:373)utlak (cid:271)ir şekilde göster(cid:373)iştir. Bu güç ve kudret kimi zaman iyiye; ki(cid:373)i za(cid:373)a(cid:374) kötüye kulla(cid:374)ıl(cid:373)ıştır a(cid:373)a iktidar gü(cid:272)ü iyi a(cid:373)açlar içi(cid:374) kulla(cid:374)ıla(cid:272)ak olsa bile iktidarı(cid:374) ele geçiril(cid:373)esi ve bu gücü(cid:374) kişiler veya kuru(cid:373)sal yapıla(cid:374)(cid:373)alar(cid:272)a kazanıl(cid:373)a aşa(cid:373)aları (cid:373)eşakkatli olduğu kadar ay(cid:374)ı za(cid:373)a(cid:374)da ke(cid:374)di kurallarıyla oy(cid:374)a(cid:374)a(cid:374) (cid:271)ir oyu(cid:374)dur. Bu oyu(cid:374)u(cid:374) kuralları maskeler kesi(cid:374) sı(cid:374)ırlarla çizil(cid:373)e(cid:373)iş olup (cid:271)a(cid:374)a göre iktidar oyu(cid:374)ları(cid:374)ı(cid:374) (cid:271)esle(cid:374)diği esas (cid:373)adde: takı(cid:374)(cid:373)ak… Gelişe(cid:374) durumlar veya içi(cid:374)de (cid:271)ulu(cid:374)ula(cid:374) farklı orta(cid:373)lar ve (cid:271)u orta(cid:373)ları(cid:374) at(cid:373)osferi(cid:374)de gerçekleştirile(cid:374) diyaloglar ayrı(cid:272)a (cid:271)azı ko(cid:374)ularda (cid:373)uta(cid:271)akata vardığı(cid:373)ız a(cid:373)a (cid:271)azı duru(cid:373)larda tarafsız olduğu(cid:373)uz kişiliklere karşı (cid:373)askeler takı(cid:374)ıp farklı ki(cid:373)lik ve ruh halleri(cid:374)e (cid:271)ürünmek bu oyunun hayati maddesidir. Çü(cid:374)kü iktidar yarışı ay(cid:374)ı za(cid:373)a(cid:374)da bir hayatta kalma oyunudur. Takı(cid:374)dığı(cid:374)ız (cid:271)u farklı maskelerle kaza(cid:374)dığı(cid:374)ız statü, oluşturduğu(cid:374)uz i(cid:374)ti(cid:271)alar çerçevesi(cid:374)de (cid:271)u yarışta ipi göğüsle(cid:373)eye aksi durumlarda geriye düşse(cid:374)iz (cid:271)ile oyu(cid:374)u(cid:374) içi(cid:374)de kal(cid:373)aya çalışırsı(cid:374)ız. Gerçek hayatta(cid:374) pek de farklı olmayan bu oyun aslı(cid:374)da gü(cid:374)lük yaşa(cid:373)ı(cid:373)ızı(cid:374) (cid:271)a(cid:374)a göre evde(cid:374) çıktıkta(cid:374) so(cid:374)raki kıs(cid:373)ı(cid:374)ı oluştur(cid:373)aktadır. Okulda arkadaşları(cid:373)ıza ho(cid:272)aları(cid:373)ıza karşı taktığı(cid:373)ız (cid:373)askeyle alışveriş yaparke(cid:374) veya iş yeri(cid:374)deyke(cid:374) takı(cid:374)dığı(cid:373)ız (cid:373)askeler farklıdır aslı(cid:374)da güzel (cid:271)ir deyi(cid:373)i(cid:373)iz ola(cid:374) (cid:374)a(cid:271)za göre şer(cid:271)et ver(cid:373)ek ‘i de (cid:271)u düşü(cid:374)(cid:272)e(cid:374)i(cid:374) te(cid:373)eli(cid:374)e endeksleyebiliriz. George R.R. Martin ‘i(cid:374) ‘Taht Oyu(cid:374)ları(cid:859) adlı eseri (cid:271)ahsettiği(cid:373) (cid:271)u iktidar oyu(cid:374)ları(cid:374)ı(cid:374) ve iktidarı elde etmek isteyen güçleri(cid:374) a(cid:374)latıldığı, fa(cid:374)tastik ve ede(cid:271)i a(cid:374)latı(cid:373)ıyla gü(cid:374)ü(cid:373)üzü(cid:374) e(cid:374) popüler eserlerinden birisidir. Kitaptaki kişileri(cid:374) farklı orta(cid:373)lara veya farklı kişilere göre takı(cid:374)dıkları maskelerini, kafaları(cid:374)da ta(cid:373)a(cid:373)e(cid:374) pla(cid:374)lı (cid:271)ir şekilde oluşturdukları ke(cid:374)dileri(cid:374)de(cid:374) izole düşü(cid:374)(cid:272)e yapıları(cid:374)ı ve bunlara (cid:271)ağlı hal ve hareketleri(cid:374)i gü(cid:374)lük yaşa(cid:373)a uyarla(cid:373)aları kitapta dikkatimi çeken en ö(cid:374)e(cid:373)li ayrı(cid:374)tılarda(cid:374) (cid:271)irisiydi. İktidarı elde et(cid:373)e süre(cid:272)i(cid:374)deki ha(cid:373)leler ve atıla(cid:374) adı(cid:373)lar ve doğa(cid:374)ı(cid:374) e(cid:374) te(cid:373)el yasası ola(cid:374) etki-tepki ile gele(cid:374) karşı ha(cid:373)leler… Aslı(cid:374)da gerçek hayatta da sosyoeko(cid:374)o(cid:373)ik veya siyasi platfor(cid:373)larda i(cid:374)sa(cid:374)ları(cid:374) ke(cid:374)dileri(cid:374)i (cid:271)ir yarışta za(cid:374)(cid:374)edip (cid:271)itiş çizgisi(cid:374)e ulaş(cid:373)ak ve gücü elde etmek için her yolu kulla(cid:374)(cid:373)aları bu kita(cid:271)ı okuduğu(cid:373)da gerçek hayatla kitapta işle(cid:374)e(cid:374) ko(cid:374)uyu (cid:271)ağdaştırdığı(cid:373) e(cid:374) te(cid:373)el düşü(cid:374)(cid:272)e oldu. İktidarı(cid:374) ve (cid:271)u gü(cid:272)ü(cid:374), i(cid:374)sa(cid:374)lar tarafı(cid:374)da(cid:374) (cid:271)ir sapla(cid:374)tı ve kro(cid:374)ik (cid:271)ir hastalık hali(cid:374)e getirildiği yüzyılı(cid:373)ızda (cid:271)ahsettiği(cid:373) gi(cid:271)i i(cid:374)sa(cid:374)lar ke(cid:374)dileri(cid:374)e (cid:373)askeler ve çeşitli kılıflar oluşturdular. A(cid:373)açları(cid:374)ı elde et(cid:373)e süre(cid:272)i(cid:374)de (cid:271)üyük (cid:271)ir ustalık göstererek ve gayeleri doğrultusu(cid:374)da her ara(cid:272)ı kulla(cid:374)arak, (cid:271)u kılıfları ve (cid:373)askeleri ke(cid:374)di öz (cid:271)e(cid:374)likleri(cid:374)i (cid:271)askı altı(cid:374)a alır(cid:272)ası(cid:374)a yaşa(cid:373)ları(cid:374)ı(cid:374) te(cid:373)el direği yaptılar. Kita(cid:271)ı okurke(cid:374) çıkardığı(cid:373) so(cid:374)uç gi(cid:271)i gü(cid:272)ü eli(cid:374)de (cid:271)ulu(cid:374)dura(cid:374) veya gü(cid:272)e eriş(cid:373)ek isteye(cid:374) i(cid:374)sa(cid:374)ları(cid:374) sahip oldukları statü ve i(cid:373)kâ(cid:374)ları ke(cid:374)di çıkarları içi(cid:374) kulla(cid:374)ıp içi(cid:374)e girdikleri hastalıklı iktidar oyu(cid:374)unu olmaya(cid:374) kuralları(cid:374)a göre oy(cid:374)adılar. Aslı(cid:374)da kita(cid:271)ı okudukta(cid:374) so(cid:374)ra çıkardığı(cid:373) e(cid:374) te(cid:373)el so(cid:374)uç (cid:271)uydu. Ol(cid:373)aya(cid:374) kurallara göre oy(cid:374)a(cid:374)a(cid:374) zali(cid:373) (cid:271)ir oyu(cid:374) ve oy(cid:374)a(cid:373)ayı çok iyi (cid:271)ile(cid:374) i(cid:374)sa(cid:374)lar ve kuru(cid:373)lar… Yapa(cid:272)ağı(cid:373)ız e(cid:374) küçük (cid:271)ir hata(cid:374)ı(cid:374) (cid:271)ile affı ol(cid:373)adığı (cid:271)u oyun bana göre yaşa(cid:373)ı(cid:374) a(cid:272)ı a(cid:373)a (cid:271)ir o kadar da esas gerçeğidir. Ku(cid:374)tay Bartu Şe(cid:374) 21301553 TURK-101 SECTİON: (cid:1004)(cid:1005)3 Başak Ber(cid:374)a Corda(cid:374) 2 (cid:858)Taht Oyu(cid:374)ları(cid:859) iktidar mücadelesi ve gücün elde edilmesi sürecinde oynanan oyunlar ve atıl(cid:373)ası gereke(cid:374) adı(cid:373)lar te(cid:373)eli(cid:374)de aslı(cid:374)da gerçek hayatta (cid:373)ü(cid:272)adele(cid:374)i(cid:374) içi(cid:374)de kal(cid:373)a(cid:374)ı(cid:374) ve istediği(cid:373)izi elde et(cid:373)e(cid:373)iz içi(cid:374) ha(cid:374)gi oyu(cid:374)u (cid:374)e şekilde oy(cid:374)aya(cid:272)ağı(cid:373)ız veya sonuca giderken hangi se(cid:271)epleri ve so(cid:374)uçları araç olarak kulla(cid:374)a(cid:272)ağı(cid:373)ızı a(cid:374)la(cid:373)a(cid:373) ko(cid:374)usu(cid:374)da (cid:271)a(cid:374)a so(cid:374) dere(cid:272)e yardı(cid:373)(cid:272)ı oldu. İstediği(cid:373)iz şeyi elde et(cid:373)ek çok güzel (cid:271)ir şey a(cid:373)a (cid:271)u(cid:374)u yaparke(cid:374) ke(cid:374)di(cid:373)ize ola(cid:374) saygı(cid:373)ızı kaybetmeden ve (cid:271)ize yakışa(cid:272)ak yollarla ke(cid:374)di(cid:373)iz gi(cid:271)i yap(cid:373)a(cid:373)ız aslı(cid:374)da (cid:271)u oyu(cid:374)u(cid:374) (cid:271)a(cid:374)a göre tek kuralı ve kaza(cid:374)(cid:373)ak içi(cid:374) yeterli ve gerekli ola(cid:374) tek şartıdır. KIYIDAKİ HAYAT ÇİZGİSİGökler Borluk Var oluşumuzdan bu yana mutlak olarak sahip olduğumuz tek şey, bu hayata, hor ya da hoş kullanabileceğimiz bedenimizle olan başlangıcımızdır. Bu başlangıçtan geleceğimiz herhangi bir konumda, kendi kararlarımızdan doğan seçimler ve bunların ardından getirdiği sonuçlar büyük bir rol oynamaktadır. Alacağımız bu kararlarla kendimize bir hayat çizgisi oluştururuz ve o ince çizgi üzerinde yürürüz. Fakat çok uzun zamandır aklımı kurcalayan durum şudur: Aldığımız bu kararlar gerçekten de bize ait olan özgün seçimler midir? Sıradan bir çocuğu ele alalım; bir sabah saat kaçta kalkıp kahvaltıda ne yiyip üstüne ne giyeceğini annesi seçer. Çocuk, hiçbir söz söyleme ve karar alma hakkına sahip değildir. Hemen hemen tüm insanların çocukluk dönemleri bu şekilde geçip gitmiştir. Bu dönemden sonra birbirlerinin aynısı olan çeşitli hedefler edindirilip, bu hedeflere ulaşma uğruna türlü türlü sınavlara hazırlanırlar ve bunu başardıkları vakit kendilerini öncekinden farklı bir şekilde apayrı bir sistemin içinde bulurlar. Önceki sistem, aile düzeninin getirdiği bir otoriteydi. Artık üniversite hayatıyla birlikte girmiş oldukları bu sistem, onların farklı bir yolda sürüklenmelerine sebep olur. Bu “sistem” diye nitelendirdiğim yapı aslında tamamen soyuttur ve aynı özellikte ve periyotta olan insanların içinde bulunduğu kavramdır. Çevremizdeki insanları dikkatlice gözlemleyecek olursak, hiçbir zorluk çekmeden fark edebiliriz ki hemen hemen tüm insanlar aynı şekilde davranır. Örneğin, sabah dokuz-akşam beş mesaisi, hemen hemen tüm çalışanlar için geçerlidir. Hepsinin giyim kuşamı, konuşma şekilleri ve kibarlık seviyeleri aynıdır. Fakat, biz kendi aldığımız kararlarla hayat çizgimizi rahatlıkla öteki insanların hayat çizgilerinden ayırabilirdik. İşte hayat çizgimizi öteki insanlarınkinden ayırmamıza engel olan ve hepimizi birer robot gibi gösteren unsur, sistemin bilinçaltımıza yüklediği ve yapmadığımız takdirde kapılacağımız başarısız olma korkusudur. Sistemin bize aşıladığı bu başarısız olma korkusu yüzünden birçok insanın aldığı kararlar artık saf ve mahrem değildir. Yapmış olduğumuz her seçime, çıkarılması imkansız olan inatçı bir leke bulaşmıştır artık. Yalnızca hayatımızın ileri dönemlerinde yapacağımız seçimlerimiz için özgün olma umudu vardır. Sistem, süratle akan bir nehir gibidir ve bizi nereye atacağı bellidir. Bu hiddetli akıntıya karşı direnen nadir insanlar da vardır ki işte onlar olmayanı oluşturanlardır. Elimizin altında olan telefon, bilgisayar, otomobil onların başyapıtları ve olmayanı oluşturma biçimleridir. Eğer o insanlar sisteme karşı isyan etmeyip o akıntıya bıraksalardı kendilerini, günümüzdeki imkanlarımız daha kısıtlı olacaktı. Kendini sistemin akıntısına bırakmış ve bırakmaya devam eden her bir birey sebebiyle şu anki imkanlarımız daha da kısıtlı olmaya devam edecektir. Kendime dönüp baktığımda görüyorum ki, bu zamana kadar ne kadar da çok akıntı ileriye doğru sürüklemiş beni. Geldiğim bu konuma hep o çıkarılamayacak lekelerle dolu seçimler getirmiş beni. Bu seçimlerin arkasındaki zengin olma, güçlü olma, aile kurma gibi amaçlar da hep sistemin üzerimde kurduğu basmakalıp olgularmış. Benim de her insan gibi olmayanı yaratma imkanım varken ve nehrin kenarından sarkan o dalı tutup akıntıdan kurtulabilecekken, bu potansiyeli kullanmayıp göz göre göre o nehrin akıntısından kurtulmamak, insanlığın yenilikten mahrum bırakılarak bir darbe daha yemesi demektir. Bilinçaltımızda birikmiş ve “çöp” olarak nitelendirebileceğim sistemin bu basmakalıp dayatımlarından kendimizi arındırmamızın çözümü oldukça basittir. Sadece kendimiz olmalıyız. Sanki ortada yapmamız veya olmamız gereken herhangi bir şey yokmuş gibi hareket etmeliyiz. Eğer doktor, avukat, mühendis gibi alışılageldik mesleklerden birini seçmememiz durumunda, hayatımızın kötü olmayacağını veya parasızlıktan ölmeyeceğimizi bilmemiz gerekir. İşte bu noktada belki de, kendimize olmayanı yapma ve sıradanlıktan sıyrılma imkanını vermiş oluruz. Hayat çizgimizin yönünü değiştirmiş oluruz başka bir salt olgu olan otuz yaşına kadar evlenmiş olma kuralını tanımazsak. Tek yapılması gereken, nehrin kenarındaki o dalı tutmak ve kıyıya çıkmak. O kıyıda benliğimiz her daim bizi kucaklamayı bekliyor olacaktır. Gülsüm Güdükbay 21401148 Pando Mazi, Ta Vri Stomaste, Pando Mazi İnsanların yapmacık dünyasından beni sıyırıp olağanüstü bir dünyaya taşıyan Alemdağ’da Var Bir Yılan eseri, bana içtenliğin güzelliğini ve insanlığın gerçeklerini gösterdi. Birinci tekil şahıs anlatımının yazarla bütünleştiği bu öykü hazinesini okumaya başladığımda, daha ilk saniyeden bir sinemadan çıktığımda yağan yağmur yüzünden kendimi yalnızlığın ortasında buldum. Ardından köpeğim Arap ve en iyi arkadaşım Panco ile tanıştım. Sait Faik, öyküleriyle hayal gücümü genişletti, sonlarını kendim tamamladım, çünkü betimlemelerle beni dünyasının içine çekti. Aramızda lafını etmekten çekindiğimiz, insana özgü tüm özellikleri, iyisiyle kötüsüyle olaydan olaya, mekandan mekana atlayarak yansıtmış. Nasırı, yağmuru, çamuru, kusmuğu, küfrü, her şeyi çekinmeden kaleme almış. Önyargılara karşı gelip, mekanına yabancılaşmış. Alkole esir olmuş, yalnız hissettiğinde de Panco ile konuşmuş, dertleşmiş. İstanbul’u eleştirmiş, pisliğini dahi en zengin üslupla anlatmış. Bu üslubun destekçisi beş duyu organımızdır ve Sait Faik, bu zenginliği yakaladıktan sonra belli bir olaylar zincirine ihtiyaç duymamış. Kısa kısa öyküler olsa da beni sorgulamalara yönelten betimlemeler ve bir hayal gücü karşı karşıya kaldım. Atikali! Atikali! Sait Faik beni “Öyle Bir Hikaye”de Atikali’ye götürdü. Sonra hayat arkadaşı Pakize’yi öldürmüş olan Hidayet karakteri ile tanıştım. Hidayet Pakize’den başkasını görmezmiş. Çok aşıkmış ona. Nasıl sevmiş Hidayet Pakize’yi biliyor musunuz? Deli gibi sevmiş, onun kokusunu bir dakika duymadan durmamış, günün kararmasını da ağarmasını da onunla yaşamış, onsuz bir şey yiyememiş. Belki de sevgisi takıntıya dönüşmüş, dayanamayıp kalbinde öldürmüş Pakize’sini Hidayet. Az sevmek diye bir şey yoktur zaten. Hangimiz Hidayet gibi değiliz ki? Mesela ben sevgiyi tattıysam tüm şarkılar bana sevdiğim kişiyi hatırlatır. Fatih Parkı’na götürdü sonra Sait Faik beni. Islak yerde oturmuş adamın biriyle tanıştım. Soğuk havada ıslak yere oturmak beni ne kadar rahatsız etse de o adamın anlattıklarından sonra ferahlık duygusunu hissettim. Karısının, kızının ve oğlunun kokularından, sümüklerinden rahatsız olan bu adam, huzuru kainatın altında yatmakta ve cigarasını yaktığında uçuşan dumanların özgürlüğünde bulmuş. Adam, anlatıcıya bunları anlatırken, yağmura saçım bozulacak, üstüm ıslanacak derdiyle çıkmamanın ve müziğimi açıp dinlerken yağmur tanelerinin düşüş ritmine adımlarımı uydurarak yürümenin keyfini yaşamış kadar oldum. Özgürlüğü bu adam gibi tatmaya çok hevesli tüm insanları her haliyle ele almış Sait Faik. Ardından Atatürk Köprüsü’nde Haliç’e öğüren sarhoş bir adama yardım etmiş anlatıcımız. Onun sarhoş adama söylediğine göre içmeliymişiz... İçince çok içmeliymişiz. Gülsüm Güdükbay 21401148 Sonra esere adını veren öyküyle Alemdağ’a götürür Sait Faik bizi. Alemdağ’ı uzunca anlatır. Bu sefer de tiyatrodan çıkışta kar ile karşılaşırız. Bembeyaz. Evinde birini bekler umutla. Evini anlatır, evi dünyadan çok ötededir. İzolasyonun yaşattığı yalnızlığı gösterir bize. Beş duyu organımıza hitap ederek anlatır Alemdağ’ı. Simitçinin sesini duyup havanın ılıklığını tenimizde hissederiz. Peki ya İstanbul? İstanbul pistir, sokakları çamurlu, köprüleri balgamlı, geceleri kusmukludur, aynı yatakta yatanları ise yalnızdır. Kızılay’a gittiğimde gözlemlediklerim de böyle. Kimin yüzüne baksam o yalnızlığı, hangi sokağa baksam o pisliği, çamuru görüyorum. Alemdağ’a geri dönüyorum. Keçi, keklik, tavşan ve bir yılanla oynarken buluyorum kendimi. Birden bir vahşilik dönüyor ortalıkta. Sonra yılanı, kekliği, keçiyi ve tavşanı ise kahvede bir adamın kürkünden anımsıyorum. En vahşi hayvanın da en uysal ve tatlı hayvanın da sonunun ölüm olduğunu görüp, gücün ya da görüntünün güzelliğinin o canlının öleceği gerçeğini değiştirmeyeceğini anlıyorum. Balıklar genelde parlak pullu ve rengarenk olur değil mi? Sait Faik’in “Dülger Balığının Ölümü” öyküsünde anlattığı dülger balığı öyle değilmiş maalesef, balıkların en çirkiniymiş. Efsanesi de varmış, Akdeniz’in balıkağasıymış. İsa bir tanesinin kulağına bir şey fısıldadıktan sonra bir daha ahkam kesmemiş Akdeniz’de. Oltaya takıldı mı dehşete düşüyormuş. Hangimiz ölümden korkmayız ki? Dülger balığının oltaya takıldığında dünyasına küsmesini okuduktan sonra yaşamla ölüm arasındaki ince çizgiyi fark ettiğim anlardan biri aklıma geldi. Daha dört yaşındayken eski evimizin bulunduğu apartmanın bahçesine oyun oynamaya inerken asansörde kalmıştım iki saatten fazla. Işıklar sönmüştü ve asansör kat arasındaydı. İki saat bana iki yıl gibi gelmişti ve küçüklüğümün verdiği korkuyla kafamda öleceğime ve hayatımın geri kalanını orada geçireceğime dair senaryolar kurmuştum. Kurtulduğumda belki de doğumumdan sonra ilk defa özgürlük hissini tatmıştım ve on yedi yaşıma kadar tek başıma asansöre binememiştim. Sait Faik’in bu eseri bana incecik bir kitabın birçok dünyaya kapılarını açabileceğini açıkça gösterdi. Kısa kısa öyküler; bilinç akışları, kaybolmuş zaman algıları ve gerçeküstücülük ile hayal gücümü muhteşem bir şekilde kullandırdı bana. Fatih parkında sarhoşluğu ve özgürlüğü hissettim. Yalnızlığı, sevgiyi, ölüm korkusunu ve mutluluğu tattım İstanbul’da. Alemdağ’da hayvanları izledim, Akdeniz’in eski balıkağası Dülger balığıyla tanıştım. Dahası, anladım ki “Sevmek, bir insanı sevmekle başlar her şey.” Beliz Bozkurt DESTAN MEMLEKET Tarihler boyu önemini kaybetmemiş şehirler vardır. İstanbul, Paris, Viyana... Yönetimin, paranın, mimarinin hep buralarda geliştiğini görürüz. Onlar, sanki bulundukları ülkelerin şımarık çocuklarıdır. Her şeyi onlar hak ediyor gibi diğer kardeşlerin de haklarını yiyerek büyür de büyürler. Ancak bazı kentler, bu eşitliksiz oyunda altta kalmaya tahammül edemezler. Onların içlerindeki cevherleri ortaya çıkarmaları kanla, savaşla, emekle olur. Milletlerin azimlerini yansıtan bu şehirlere her zaman çok yüksek bir saygı duymuşumdur. Ankara, bana göre Türkiye için böyle bir değerdir. O, ülkenin geçirdiği en kötü zamanlardan sonra parlayan yıldız olarak tüm övgüleri hak etmektedir. Geçtiğimiz günlerde tesadüfen elime geçen İsmail Bilgin’in Ankara’nın Ateştir Yolu adlı kitabında bu yıldızın parlama sürecine Mehmet Âkif Ersoy’un hayatıyla paralel bir şekilde tanık oluyoruz. Onun İstanbul’dan Ankara’ya uzanan yolculuğunda bir kez daha tarihe dalıyoruz. Tanıklıktan öteye, bu yolculuğa hep beraber çıkıyoruz. Sizleri de bu yolculuğa davet ediyorum. Ankara’nın geçirdiği meşakkatli yolculuktan bihaber olduğum günlerde, çocukluğun verdiği uçarılıkla en parlak kentlere ilgi duyardım. Işıkların asla sönmediği, milyonlarca insanın bir arada yaşadığı şehirler adeta benim için birer hayal teşkil ediyordu. Küçük bir Ege kentinde yetiştiğimden asla şahit olamadığım bu manzara, nerede görsem tablo gibi izletiyordu kendini. Yaşamın zorluklarını düşünmeyen çocukları bilirsiniz, onlar için önemli olan düş dünyalarında yaşadıklarıdır. İşte, benim düş dünyamı süsleyen büyülü kent ancak İstanbul olabilirdi. Yıllar geçti, yolum düş kentime düştü. Aylarca o kentte yaşadım ama hiçbir zaman o kenti yaşamaya fırsat bulamadım. Her zaman bana engel olacak bir şeyler vardı. Adım atılamayacak derecede kalabalık sokaklar, birbirine düşmanlık etmek için fırsat kollayan insanlar, ateş pahası evler, marketler… Her biri Ankara’ya geldiğimde buraya şükretmemi sağlayacak sınavlarımmış meğer. Kitapta Mehmet Âkif’in yaptığı gibi, ben de buraya adım attığımda kendimi güvende, rahat ve huzurlu hissediyorum. Dışarıdan görünen süslü, ışıklı görüntüsüne rağmen yaşlanmış, dizlerinde derman kalmamış bir memleket İstanbul. Şimdi bile ne zaman düşünsem Tevfik Fikret’in “Sis” adlı şiiri gelir hatırıma: “Ey parlaklığın ve ihtişamın beşiği ve mezarı olan / Doğu’nun öteden beri imrenilen eski kraliçesi! (…) Örtün, evet ey felâket sahnesi... Örtün artık ey şehir; / Örtün ve sonsuz uyu, ey dünyanın koca kahpesi!” İşte böyle iç acıtan sahnelere şahit oluşumla yıkıldı benim düş kentim. Ankara yeni bir kent olduğu için ele avuca sığmaz, dinamik, enerjik… Bir o kadar da ciddiyetine sahip çıkan, en önemli kurumları içerisinde barındırdığının farkında gibi havasından taviz vermeyen bir yapıda. Tarihi Milli Mücadele’ye dayandığından gururlu. Onun içerisinde yaşamak bu gurura alışkın olmayı da gerektiriyor. Kentlerin dile gelip konuştuğunu görsek ilk Ankara’ya verilirdi bu şeref. Kalbinde Atatürk’ü barındıran, destan memleketin bize söyleyecek bilgece sözleri vardır elbet. Bir kitap, bir şarkı, bir anı… Her biri bana destan kente yolculuğun bileti olabilir. Ne zaman ayrı kalsam özlerim. Anıttepe’den doğan Güneş’i, Kızılay’da gezen gençleri, Kuğulu Park’ta gezen bembeyaz kuğuları… Hasretim ateşten yolları aştığımda suya girmişim gibi sönüverir, içim rahatlar. Her bir taşı bana ayrı güzel gelir, içinde milletimin istiklalini, tarihini bulurum. Ülkeyi karış karış adımlasam da yine gelip buraya sarılacağımı bilirim. Ana şefkatini arayıp bulmuşçasına dizinin dibinden ayrılamam. Bundan böyle de kentime bağlı, onunla iç içe yaşamaya devam edeceğim. Kaynakça Bilgin, İsmail. Ankara’nın Ateştir Yolu. İstanbul: Timaş Yayınları. 2016. İstanbul-Ankara Tabelası. http://www.istanbulankaranakliyat.net/ HAYAT DENİLEN SENARYOYarın ne olacağının garantisi yok dünyada. Nasıl olacağımızın, hatta yaşayıp yaşamayacağımızın... Herhangi bir sorunla karşılaşınca pes etmemiz çok saçma bu yüzden. Bilmiyoruz ki bir dakika sonrasını bile bilmiyoruz ve başımıza gelen olumsuzluklar yüzünden belki de yaşadığımız son dakikayı mahvediyoruz. Bu özellikle de sağlık sorunları için geçerli. Çağımızda en büyük ve yaygın hastalık olan kanser, toplumdaki çoğu insan için “hayatın sonu” anlamı taşımakta. Çok zor bir hastalık evet gerek tedavi süreci olsun gerek psikolojik süreç olsun yorucu bir hastalık ancak bu hastalığı yenen insanlara bakınca çoğunun hayata tutunmayı bilen ve kendilerini hasta sınıfına sokmayan kişiler olduklarını görebiliyoruz. John Green’in Aynı Yıldızın Altında kitabında da kanser hastası iki gencin hayatları ve birlikte geçirdikleri günler anlatılmıştır. Hazel Grace Lancaster ciğerlerine de yayılmış olan tiroit kanseriyle mücadele eden bir kız, Augustus Waters tek ayağını kemik kanserinden dolayı kaybetmiş bir genç; hayatlarının bir noktada kesişmesi sayesinde yaşanan büyük bir aşk... Hazel ve Augustus kanser hastalarının bulunduğu bir destek grubunda tanışırlar. Hazel’in sakin ve çekingen tavırları, Augustus’un hayata bakışının farklı olması iki genci bir araya getirir. Hayallerini birlikte gerçekleştirip zor günlerinde birbirlerine destek olan bu iki gencin hikayesinde beni en çok etkileyen bölüm Augustus’un ölüme çok yaklaştığı günlerden birinde kendi cenaze törenini yaşamak istemesiydi. Augustus, Hazel’den ve ortak bir arkadaşları olan Isaac’dan cenazesinde yapacakları konuşmalarını hazırlamalarını ister. Gerekli ortamı hazırlayıp konuşmaları okutur. En büyük korkusu unutulmak olan Augustus geride kalan insanların onu nasıl hatırlayacağını da öğrenmiş olur. Düşününce korkunç geliyor kendi cenaze töreninin provasını izlemek. Ben istemezdim bilmek, görmek hatta düşünmeyi bile reddediyor beynim. Genelde insanlar ölüme yaklaştıklarını fark ettiklerinde, kendilerini hayattan soyutlamaya başlarlar hatta depresyona girerler. Doğru olan nedir bilmiyorum yani son günlerin tadını çıkarmak mı yoksa herkesten, her şeyden uzaklaşıp bir köşede o günün gelmesini beklemek mi doğru gibi bir soruya cevabım yok. Ben bu kitabı okurken çok etkilendim çünkü ölüme bu kadar yakın olup nasıl yaşama heyecanlarını koruyabildiklerine anlam veremedim. Etrafımda ölüme çok yakın olup yaşama sevgisini hiç kaybetmeyen tek bir insan tanıdım ben: dedem. Bu sevgi sayesinde 20 yıl daha fazla yaşamış. Ben doğmadan önce kanser teşhisi konulmuş ve çok uzun yaşamaz demiş doktorlar. Dedem yendi kanseri hem de iki kere ama üçüncüsünde vücudu kaldıramadı artık. En son gününde bile gülüyordu ama. Kitabı okuduğum dönem ile dedemin hastalığını öğrendiğim dönem örtüşüyor sanırım bu yüzden daha duygusal düşünerek okudum bu kitabı. Sonrasında da aylarca filminin çıkmasını bekledim. Bir kere okumadım çünkü unutmak istemedim ve her okuduğumda kendi hayata bağlılığımın arttığını hissettim. Sağlıklı bir insan sayılmam ben de ama hastalıkla yaşamayı öğrenmek gerekiyormuş daha mutlu olabilmek için. Aynı Yıldızın Altında kitabının bana kattığı çok şey var gerek düşünsel olarak gerek eylemsel olarak ve bir süre her karşılaştığım arkadaşıma kitabı önerdim hatta bazılarına zorla okuttum bile. Herkesin okuyup hayatına bir şeyler katabileceği ve kendi durumundan memnun olmasını sağlayabileceği şeyler bunlar. Başımıza gelen ya da etrafımızda olup biten her durumla başa çıkabilecek gücümüz ve sabrımız olduğuna inanıyorum. Zaman zaman zorlansak, sıkılsak bile o durumun içindeki ışığı görmek bizim elimizde. Dedemin bir sözü ile yazımı tamamlamak istiyorum “Bu hayat bizim sınavımız; iyisiyle kötüsüyle. Sorularımızı kendimiz seçemiyoruz ama cevapları istediğimiz şekilde verebiliriz. Yorum soruyorlar çünkü”. Doğuşcan Dereli UÇAN ANILAR Hayatı acılar içinde geçmiş bir ressam: Frida Kahlo. Deli dolu bir sanat öğrencisinin trafik kazasıyla nasıl hayatının karardığını anlatarak başlıyor film. Attığı kahkahalar zamanla acı çığlıklarına dönüşüyor. Aylar boyunca durmadan ameliyatlara giren, ailesinin gözü önünde çürüyen bir genç kız. Fakat zamanla bir umut ışığı görüyor. Eline fırçayı alıp başka dünyalara yelken açıyor. Hepimiz kendi acılarımızdan kaçmak için bir şeylere sığınırız. Zamanla acıyı ya unuturuz ya da daha iyi hatırlarız. İstediğimiz noktaya vardığımızda, o acıyı bir anı olarak hatırlamaya başladığımız an değişir her şey. Bir zamanlar içimizi kemiren, soğuk terler döktüren, kara bulutlarla üstümüzde gezen düşünceler uçar gider uzaklara bir yel kalır geride sadece. Ve artık sadece o yaşadığımız kötü günler bizim birer anımız hâline gelir her zaman olduğu gibi sadece biz onları hatırlamak istediğimiz zaman aklımıza gelirler ve bizi önceden yaptıkları gibi artık acıtmamaya başlarlar. Bunun olmasını sadece biz kendimiz sağlayabiliriz. Biz ne kadar güçlü olursak o kadar tutunabiliriz hayata. Tıpkı ünlü bir şairin söylediği gibi “ yaşıyorsak ve hâlâ nefes alıyorsak umut var demektir.” İşte bu düşünceyle hayata tutunabilmek her zaman insanı daha ileriye ve hayallerinin de ötesine götürebilir. Bizi değiştiren ve bizi daima ileriye taşıyacak olan umut her insanda vardır aslında biraz da olsa. Bazıları bunu çok derinde hisseder. Sürekli bu yönde hissetmek ister ve her zaman hayallerini gerçekleştirebilirler zorda olsa bunu yapabilirler. Her zaman olumluyu görmeye çalışan ve hayatı zorluklarıyla kabul edip onu değiştirmeden sevmeye çalışan insanlardır onlar. Fakat bazıları ise kendi karamsar dünyalarında o kadar boğulmuşlardır ki bu karamsarlıkta önlerine çıkan bazı hayati önem taşıyan iyi fırsatları bile ellerinden kaçırırlar ve sonra dünyanın ne kadar kötü ve ne kadar adaletsiz olduğundan bahsederler. Dünya aslında herkese adaletli davranır ama bunu yeterli seviyede yapar ve eğer bu yeterli seviyenin bir yerinde hayattan bir tutam umut ışığı alamazsanız işte o zaman hayat size adaletsiz değil siz kendinize adaletsiz davranmış olursunuz. İnsan hayatının her anında olmasa da bir şekilde hayattan bir tutam umut ışığı bulabilmiştir ya da bu umudu kendi içinde bulup onu filizlendirmeyi bir şekilde de olsa başarmıştır. Ve bütün yaşanmışlıklarını geride bırakıp önündeki güzel zamanlara yelken açmıştır. İşte tam bu zamanlarda insan hayattan zevk almaya ve hayatı deli dolu yaşamaya başlarken istemeden de olsa beklenmedik kötü sürprizlerle karşılaşmıştır ve her seferinde daha da mutlu tepki vermeyi başarmıştır çünkü bir kez hayat size umut ışığı verdiği zaman , artık bir başka umut ışığının daha sizi beklediğini ve er ya da geç ya sizin ona ya da onun size ulaşacağını biliyorsunuzdur. Hayat bu yönde adaletlidir aslında size ya da başka insanlara umut ışığını kesin çizgilerle göstermez ya da bir şekilde rüyalarda görülemez nasıl çıkılacağı karanlıktan aydınlığa. Bunu yalnızca hayatın size yaşattığı acılara dayanmayı öğrendiğinizde anlayabilirsiniz. Tam da bu noktada hayat herkesin önüne eşit kart serer. Siz kendi dertlerinizin içinde boğulmadan hayatta kalmaya çalışırken, başkalarının da bu acılara bir şekilde katlandığını ya da katlanıyor olduğunu düşünürsünüz ve ya düşünmek istersiniz. Hayatın adaletli davrandığı nokta burasıdır, siz düşünürsünüz ya da düşünmek istersiniz ama gerçekten de her insan hayatında bazı zamanlarında sanki dertlerinin hiçbir zaman son bulmayacağını düşünmüştür. Hayat her zaman aksilikler yaratmıştır bütün insanlığa. Önemli olan senin çıkaracağın sonuçtur. İnsan yaşadığı bu olaylardan ders alarak artık daha güçlü , daha bilinçli ve hayatı daha çok seven birine dönüşmüştür. TOPLUMUN İÇİNDE NE KADAR KENDİMİZİZ? Zaman geçtikçe her şey değişiyor. Teknoloji, ulaşım sürekli gelişiyor ve değişiyor. Bunların etkilerinden dolayı şu an daha gelişmiş bir dünyada yaşıyoruz. Gelişmiş dünya beraberinde modern dünyayı da getiriyor. Peki neden dünyanın, daha doğrusu insanların, modernleştiğini düşünüyoruz? Çünkü bilgiye ulaşma imkânı daha fazla. Artık sadece büyüklerimizden ya da çevremizden duyduklarımızla değil kendimiz araştırarak da bir şeyler öğreniyoruz. Artık bilgiyi olduğu gibi kabul etmiyor, bulduğumuzu da sorguluyoruz. Üstelik bilgiye sadece kitaplardan değil, bir tık ile istediğimiz zaman istediğimiz yerde ulaşabiliyoruz. Bu yüzden modern bir dünyada yaşıyoruz ve artık daha özgür olduğumuzu düşünüyoruz. Peki her şeyin bu kadar geliştiği bu modern dünyada, “kendimiz” olacak kadar özgür müyüz? Gerçekten sorgulayıp, doğru bulduğumuz davranışları sergileyebiliyor muyuz? Bence dünya ne kadar gelişirse gelişsin yıllar boyu birikmiş toplum inançlarından kurtulmak kolay değil. Bunun nedeni nesilden nesile aktarılan ahlak ve edep kurallarıdır bence. Birçok davranışı sergilemeden önce, bazen kısa süre bazen de çok uzun süre, uygun olur mu veya ayıp olur mu diye düşünüyoruz. Sosyal medyada bir paylaşım yaparken bile, birçok kez kontrol ediyor, yanlış anlaşılacak bir durum olup olmadığından emin olmak istiyoruz. Veyahut artık normal mesajlarımızda bile cevap vermeden önce oldukça düşünüyoruz. Yani çoğu zaman millet ne derse desin diyerek hareket edemiyoruz. Bunlar toplumsal etkilerin davranışlarımız üzerindeki etkisini gösteriyor. Davranışlarımız bir yana, bazen hayatta seçimler yapmamız gerekiyor. Büyürken toplum tarafından istemsizce öğrendiklerimiz, seçimlerimizi, verdiğimiz kararları etkileyebiliyor. “Kendimize ait olduğunu sandığımız bireysel seçimler topluluğa bildirilmek üzere kullanılıyor. Ardından bu topluluk da bizim seçimlerimizi etkilemek için kullanılıyor.” (Hood 142) Uzun bir eğitim sürecinden sonra mesleğimizi icra edebilmek için gerekli birçok bilgiyi öğrendiğimiz üniversite hayatına geçişte de bir seçim yapmamız gerekiyor. Bu seçimi yaparken de kendi yatkınlıklarımızdan daha çok toplumun bir parçası olan anne, baba ve akrabalarımızı mutlu etmeye çalışıyoruz. Çoğumuza küçükken, büyükleri tarafından, “Büyüyünce beni iyileştirecek misin?” denmiştir. Bu söylem bilinçaltımıza, ‘doktor olmalıyım’ ifadesini yerleştiriyor. Tıp olmasa bile mühendislik, öğretmenlik gibi bilinen, toplum tarafından saygı gören meslekler okumamız gerektiğini düşünürüz. Veya etrafımızdaki kişiler bir evlilik haberi aldıkları zaman, birbirlerini nasıl sevdiklerine hiç bakmazken, damadın işini, gücünü ve maaşını konuşur. Konuşulanları duydukça bilinçaltımızda evleneceğimiz kişinin durumunun iyi olması gerektiği ibaresini yerleşiyor. Bilinçaltımızda yatanlardan dolayı, bazı davranışları sergilemek zorundaymış gibi hissediyoruz. Bu bilinçaltımızda yatanlar gene toplum tarafından öğretilmiş batıl inançlardır. Kara kedi görünce saç tutmak, dört yapraklı yoncanın uğuru, on üç sayısının uğursuzluğu veya tahtaya vurmak… Birçok batıl inanç inansak da inanmasak da hayatımızın içindedir. Tarihte bir kişi saçının uzamasını kara kedi görünce saçını tutmasına dayandırmış ve bu yıllar boyu süregelmiş. Bilimsel bir dayandırması olmayan bu tarz şeyler aslında hayatımızın ne kadar da merkezinde… Büyüdüğümüz toplumda gözlemlediğimiz birçok şey bizim de hayatımızı şekillendirir. Davranışlarımız, en önemli seçimlerimiz, günlük hayatta korktuğumuz veya inandığımız basit şeyler toplumdan o kadar çok etkilenir ki bazen bize ait olduğundan şüpheleniriz. Toplumdan bu kadar etkilenirken ne kadar kendimiz olabiliyoruz tartışılır. Dünyanın gelişmişliği, modern seviyesi çevremizde görüp istemsizce öğrendiklerimizi değiştirmiyor. Nedenini bilmeden, hatta sorgulamadan maddi şeylere anlamlar yüklüyoruz. Eğitim seviyemiz ne olursa olsun toplumsal etkiden maalesef kurtulamıyoruz. Ve bu etki bizim benliğimizi kaybetmemize hatta bulamamamıza neden oluyor. Bunun için kendimiz gibi davranamıyoruz, özümüzü kaybediyoruz. Belli kalıplardan dışarı çıkamadığımız için toplum özgür düşünmemizi engelliyor. Bundan dolayı toplum içinde kendimiz olmak neredeyse imkansız.. KAYNAKÇA Hood, Bruce. Evcilleşmiş Beyin. İstanbul: Yapı Kredi Yayınları,2016. İNSANA DÖNÜŞÜRKEN Hepimiz sahnedeki yerimizi aldık, ne kadar sahnede kalacağımız ise belli değil. Çünkü senaryo her an değişebilir, roller yeniden dağıtılabilir. Yoksullar zenginleşirken, zenginler yoksul düşebilir. Gökdelenlerin tepesinde sürdüğümüz pırıltılı hayatlardan sokaklara savrulabiliriz. Her şey olabilir. Yaşam sürerken başımıza ne gelirse gelsin tutunabilmek için ruhumuzu ve insanı değerli kılan özelliklerimizi beslemeliyiz diye düşünüyorum. Hepimiz yaşama başlarken bir şeyin özüyüz. Hamuruz, keresteyiz, belki çamuruz. Ya da başka bir şey. Yaşamın, hayata dönüşebilmesi için geçirdiğimiz sürede özümüzün dönüşüp dönüşmediğine odaklanmalıyız. Çok lezzetli, besleyici bir ekmek mi oluyoruz, ince oymalı bir konsola mı dönüşüyoruz, üzeri rengarenk desenli bir çini vazo olarak mı devam ediyoruz yolumuza. Yaşadıklarımız bizi neye dönüştürüyor? Yoksa özümüzde neysek o olarak kalma bahtsızlığına mı uğrayacağız? Hamur, çamur, kereste ya da başka bir şey? Şimdi yazarken, düşünürken fark ettim ki böyle bir sınıflama da yapabiliriz. Dönüşme yolunda olanlar, dönüşmüşler ve dönüşememişler. İstanbulda bombalı saldırıda hayatını kaybeden masumların anısına olay yerine karanfil bırakanları görünce “Onlar fakir, karanfil bırakıyor, ben zenginim gül bıraktım.” diyen ve arkasından kahkahayı patlatabilen adamın, dönüşümünün hangi aşamasında olduğu kararını size bırakıyorum. Yunan mitolojisinin avcı tanrıçası Artemis tarafından gözleri oyulan masum çobanın gözlerinin düştüğü yerde büyüyen kırmızı karanfiller eminim çok utandı bu kahkahadan. Çünkü dediler, "Biz yıllardır masumların dökülen kanını temsil ediyoruz.". Ham, çiğ haliyle kalan insan davranışlarına o kadar çok örnek var ki; kimi daha az, kimi daha çok fakat hepsi de insanın canını yakar. Pahalı arabasıyla su birikintisine dalıp üzerinize kasten su, çamur sıçratan insan ne hissediyordur acaba? Ya evdeki işlerimizi yapan kadından ağzını doldurarak hizmetçi diye bahseden insanlar... Kasiyere, garsona, satış danışmanına, öğrencisine, memuruna, hastasına kısacası herhangi bir nedenle kendinden aşağı bir yerde gördüğüne kaba, zalim ya da kötü davranma hakkını kendinde bulanlar... Sonradan görmeler, neredeyse cehaletiyle övünenler, kurnazlar, yozlaşanlar, güce ve paraya tapanlar. Bu insanların sayısının gittikçe de arttığını düşünüyorum. “Hamdım, piştim, yandım” diyen Mevlana gibi pişmenin yollarını aramalıyız. Yanma aşaması bana şimdilik çok uzak, hiç değilse pişmeye başlayabilsem. Hamlıktan pişmeye evrilmeye başlamanın yollarından en önemlisinin okumak olduğunu düşünüyorum. Klasikler, çağdaşlar, romanlar, öyküler, gezi, araştırma en sevebileceklerimizden başlayarak bir okuma programı yapmalıyız. Sanatın diğer dalları da yol tabii ki. Tiyatro, ille de tiyatro. İnsana insanı gösteren daha güçlü ne var ki? Ve eğitim, eğitim, eğitim... İnsanı dönüştüren en önemli yol. Zenginliğini gösteriş ve şaşaaya dönüştürerek yaşayanların türlü çeşit kusurlarını örtmeye ve komplekslerini gizlemeye çalıştıklarını düşünürüm. Böyle insanların üstünde zenginlik bir kusur gibi göze batar. Maddi zenginlik kimi insan için pişmeye giden yolda bir araç iken kimisi için de ulaşılacak son noktadır. Hele ki bu zenginliğin içine doğmayıp sonradan edinilmişse. Oysa maddi olanaklar kendimizi yontmamıza, yoğurmamıza, ruhumuzu büyütüp dönüştürmemize bir aracı olmalı. Kendimizi başka insanlardan üstün hissetmemize neden olmamalı. “Ruhun büyüklüğü büyük yerlerde değil, gösterişsiz yerlerde çıkar ortaya. Onun için bizi içimize inerek yargılayanlar ünlü eylemlerimize pek önem vermezler, bunların aslında çamurlu ve batak bir dipten fışkırmış pırıltılı su serpintileri olduğunu görürler. Bizi parlak görünüşümüze göre yargılayanlar ise içimizin de aynı parlaklıkta olduğunu sanırlar” (Montaigne, s.335). Oysa parlak görünüşler nice sefil ruhlar barındırabilir. Ya da tam tersi sefil görünüşün içinde asalet ve yalınlık barınabilir. Buna ulaşmak, gerçekten istediğimiz buysa o kadar da zor değildir. Yalınlığa, sadeliğe, olgunluğa doğru evrilmek istiyorsak kendimizi tanımaya başlayarak işe koyulabiliriz. Dünyanın neresinde, hangi koşullara doğacağımızı seçme şansımız yok. Olsaydı sanırım hepimiz varlıklı ailelere doğmayı dilerdik. Oysa bu bana göre eksik bir dilek olurdu. Sahip olduklarını hazmetmiş bir aileye ya da yoksul olsalar da gerçek bir sevgiye sahip olan bir aileye doğmayı dilemek bana göre en doğru dilek olurdu. Böyle ailelerde en az bir bilge kişi vardır çünkü. Danışabileceğin, örnek alabileceğin bir bilge. Varsa ailede ya da yakın çevrede böyle pişmiş, vazo, konsol ya da ekmek olabilmiş biri büyük şans, daha çok vakit geçirin onlarla. Eylül Avhan KAYNAKÇA Montaigne. Denemeler. İstanbul: Cem Yayınevi, 1987. ARDA ÖZGEN Đ ĐGERÇEKÇ ROMAN DR. J VAGO Dr. Jivago Rus halkının başından savaşta neler geçtiğini bir kaç kişi üzerinden bazen sertçe eleştirerek bazen de acıyarak anlatan romandır. Yazarı Nobel ödüllü Boris Pasternak'tır. Pasternak kitaba 1945 yılında başlamıştır ve 1954 yılında da bitirmiştir.1958 yılında Boris Pasternak Nobel edebiyat ödülünü almıştır. Pasternak Bolşevik devriminin büyük destekçisidir. Eğer Pasternağın düşüncelerini öğrenmek isterseniz yapmanız gereken şey Dr. Jivago'yu okuyup Yury'nin düşüncelerini anlamaya çalışın. Çünkü kitaptaki Yury Jivago'nun düşünceleri aslında Boris Pasternak'ın düşüncelerinin yansımasıdır. Boris Pasternak zengin bir aileden gelmiştir ve 6 sene Moskova konservatuvarında okumuştur. 1960 yılında 70 yaşındayken hayata gözlerini yummuştur. Dr. Jivago'nun 1965 yılında filmi de yapılmıştır ve 5 tane Akademi ödülü, 5 tanede Altın Küre ödülü kazanmıştır. Bu filmin müziği de efsaneleşmiştir ve Grammy ödülü kazanmıştır. Pasternak'ın çok sert kimine göre doğru kimine göre de çok yanlış görüşleri vardır. En büyük özelliği savaş karşıtı bir yazar olmasıdır. Bu düşüncesi kitabında çok bariz bir şekilde görünüyor. O zamanlar yani Rusya'nın savaş yıllarında Rus halkı tabi ki savaşa sıcak bakmıyordur ve çoğu savaşa katılan erkekler zorunda oldukları için katılmışlardır. Kitapta bu durumu kitabın baş karakteri olan Yury Jivago'nun istemeyerek savaşa gitmesi ile anlatmaya çalışmıştır yazar. Yury ailesini ortada bırakmak zorunda kalarak savaşa gidiyor kitapta aynı gerçek hayatta çoğu Rus kocanın yaptığı gibi. Pasternak bu alıkonuluşu aşkla harmanlayarak dokunaklı bir aşk hikayesi yaratmıştır. Sadece aşkı anlatmaz aynı zamanda politik düşüncelere de yer verir. Bir taraftan bir aşk adamı Yury Jivago diğer tarafta savaşta olan bir ülke. Kitapta anlatılan şeyler ilk okuyuşta pekte gerçekçi gelmiyor ancak bir süre düşündükten sonra hiçte olağandışı şeyler olmadığı fark ediliyor. Hatta o kadar gerçekçi ki belki de şu an ben bu yazıyı yazarken dünya üzerinde bir yerlerde aşık olan bir adam savaş uğruna sevdiği kişiyi terk etmek zorunda bırakılıyor olabilir ve bu fikir hiç saçma gelmiyor. Pekte alışıldık tarzda yazılmamıştır Dr. Jivago. Kitabın anlatıcısı kitapta çokta üzerinde durulmayan bir karakter olan Lara ve Yury'ninn çocukları olan Tanyadır. Bütün bu orijinallikler bir kitapta toplanınca herkes bu romana çokta sıcak bakamıyor, özelliklede Rusya. Pasternak'ın bu romanı belkide en olaylı romanlardan biridir. Çünkü bu romanda anlatılanlar Rusya hükumetinin görüşleriyle hiç uyuşmuyordur ve hatta bu yüzden Rusya'da uzunca bir dönem bu kitabın yayınlanması yasak kalmıştır. Rusya'nın baş düşmanı Birleşik devletler ve Đngiltere bu kitabı büyük bir koz olarak kullanmıştır. Bazı görüşlere göre Pasternak'ın nobel ödülüne layık görülmesinin sebebi Đngiltere ve Birleşik Devletlerin Rusyaya karşı nefretleridir. Pasternak'ta Rusya'yı eleştirdiği için Nobel ödülü almıştır. Hatta işin içine CIA bile dahil olmuştur ve Avrupa'da bir çok merkezde Dr. Jivago'yu bastırmışlardır. Kitap ilk olarak Đtalya'da basılmıştır. Hepimizin bildiği gibi savaşta da Rusya ile Đtalya farklı taraflarda savaşmışlardır. Hikayedeki kişiler ve olaylar o kadar güzel betimlenmişki kıtabı okurken siz de Lara'ya aşık oluyosunuz ve Tanya'yı kendi kızınızmış gibi görüyosunuz ikisinin de tiplerini hiç görmeseniz bile. Araştırınca farkettiğim üzere kitap ilk çıktığı zaman çok fazla ilgi görmemiş ancak büyük güçler kitaptaki potansiyeli farkedince bir anda en çok satılan kitaplar arasına girmiş. Bana kalırsa kitap bir başyapıttır ve herkesin evinde kütüphanesinde olması gerekir. Bu yüzden Dr. Jivago benim favori romanlarımdan birisidir. PARÇADAN BÜTÜNE "Son zamanlarda bir entel modası türedi. Ermeniler de Ermeniler. Sanki bu ülkede sadece onlar acı çektiler, sadece onlar katledildiler!"(146). Böyle diyor Livaneli, Serenad kitabında. Anlatıcının abisinin ağzından günlerin, ayların, yılların hatta yüzyılların en büyük sorunlarından birine değiniyor bu sözlerle. Bazılarının yıllardır dünyayı ırklarla, renklerle, dinlerle ve düşüncelerle bölme çabasını tek bir cümle ile özetlemiş oluyor. Ayrımcılığı, bencilliği bir ünlem işareti içine güzelce yerleştiriyor. Dünyadaki tüm "abi"leri böylece eleştiriyor. Çünkü yalnız bu ülkede değil tüm ülkelerde, yalnız Ermeniler değil Ermeniler ve tüm hepimiz acı çekiyoruz bir noktada. Gerek fikirlerimizden gerek rengimizden dışlıyorlar bizi. Bazen de atalarımızın biz daha dünyaya bile gelmeden yaptığı hatalardan bizi sorumlu tutuyorlar. Affetmiyorlar, acımıyorlar. Açık buldular mı uzaklaştırmak, sürebilseler Mars'a sürmek için ellerinden geleni yapıyorlar. Farkında değiller doğanın kanunun farklılar içinde bir birliktelik olduğunun. Tepkiliydim bir süre. Ülkeye bu kadar çok yabancının gelmesine, başta Karadeniz'deki Araplara sonra her yerdeki Suriyeli ve İranlılara. Zaten ülkede yeterince aç