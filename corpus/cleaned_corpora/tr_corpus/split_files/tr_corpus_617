bu kadar yakındır. Eski CEO'lar John Sculley, Michael Spindler ve ben işi devam ettirdik ama şirketin kimliğini fazla değiştirmedik. Steve Jobs'la olan ilişkimde kızmam gereken çok şey olmasına karşın Apple'ın sevdiğim yönlerinin çoğunun onun kişiliğiyle belirlenmiş ediyorum. [10] olduğunu kabul Jobs, Apple'ı ödünsüz bir sanatsal beceri ve kusursuz iş hamlelerinden oluşan eşsiz bir karışımla yönetir. İşadamından çok bir sanatçıdır ama yarattıklarını sermayeye dönüştürme konusunda mükemmel bir yeteneği vardır. Bazı yönlerden, Polaroid adlı hızlı fotoğraf makinesini bulan sanayici bilimadamı Edwin Land'e benzer. Land Jobs'ın kahramanlarından biridir. Land, iş kararlarını, dik başlı bir işadamı olarak değil bir bilim insanı ve sivil haklar ve kadın hakları savunucusu olarak neyin doğru olduğuna bakarak alıyordu. Jobs ayrıca başka bir kahraman olarak kendi içinde bir parça Henry Ford da barındırmaktadır. Ford kullandığı seri üretim teknikleri ile otomobilleri kitlelere ulaştıran bir teknoloji demokratıydı. Modern zamanların Medici'si çizgisi var, yani Jonathan Ive'a sponsor olarak endüstriyel tasarım için Rönesans başlatan bir sanat patronu çizgisi. Jobs, ilgilerini ve kişilik özelliklerini – takıntılılık, narsisizm, mükemmelcilik– alıp bunları kariyerinin özellikleri haline getirmiştir. Jobs insanların çoğunun aptal olduğunu düşünen bir elitisttir. Ama aletleri o kadar kolay bir kullanıma kavuşturur ki bir aptal bile onları ustalıkla kullanabilir. Jobs, Steve Wozniak, Jonathan Ive ve Pixar'ın direktörü John Lasseter gibi yaratıcı, birinci sınıf ortaklarla verimli bir işbirliği dizisi geliştiren kötü huylu değişken saplantıları olan biridir. Çocuklar için animasyon filmler üreten bir kültürel elitist Asya fabrikalarının kitlesel pazar ürünlerini iyiden iyiye inceleyen bir anti materyalisttir. Bu özelliklerini en ham araç olan reklamdaki rakipsiz ustalığıyla destekler. Jobs çalışmaz hale gelmiş olan büyük bir şirketi yeniden kendi zorlu ürün programlarını yürüten, sıkı, disiplinli bir gemiye dönüştüren bir otokrattır. Jobs doğal beceri ve yeteneklerini Apple'ı yeniden yaratmak için kullanmıştır. Yüksek teknolojiyi tasarım, marka ve modayla bütünleştirmiştir. Apple, teknoloji budalası bir şirket gibi olmaktan çok Nike ve Sony gibi marka güdümlü bir çok-uluslu şirket gibidir teknoloji, tasarım ve pazarlamanın eşsiz bir harmanıdır. Jobs'ın eksiksiz müşteri deneyimleri oluşturma arzusu, Apple'ın donanım, yazılım online hizmetler ve diğer her konuyu kontrol edebilmesini sağlar. Ama şirket birlikte kusursuz bir şekilde çalışan ve sık sık bozulmayan ürünler üretir (karşıt yaklaşımın, açık lisanslama modelinin mükemmel örneği Microsoft bile, Xbox oyun konsollarını ve Zune müzikçalarları tüketicilere satarken aynı çalışma yöntemini uyguluyor). Jobs'ın büyüsü ve karizması endüstrideki en iyi ürün sunumlarını, tiyatro ve bilgilendirmenin mükemmel bir karışımını üretir. Çekim gücü olan kişiliği Disney, plak devleri ve AT&T ile mükemmel anlaşmalar yapmasını da sağlamıştır –anlaşma yapmak söz konusu olunca ürkeklik yok. Disney kendisine bütün yaratıcı özgürlüğü ve Pixar'da büyük bir kâr payı verdi. Müzik devleri, iTunes müzik mağazasının bir deneyden tehdide dönüşmesine yardımcı oldu. Ama bazılarının kontrol deliliği gördüğü yerlerde başkaları baştanbaşa kusursuz bir müşteri deneyimi oluşturma başarısını gösterme arzusu görüyor. Mükemmeliyetçilik yerine son derece iyi olma arayışı ve kötüye kullanma yerine evrende bir iz bırakma tutkusu var. İşte size, kişilik özelliklerini iş felsefesine dönüştüren biri. Ve şimdi sıra geldi bunu nasıl yaptığına. 1. Bölüm Odaklanma Hayır Demek Apple'ı Nasıl Kurtardı. Sağlam bir temeli olan bir düzenleyici arıyorum. Duvarları yıkma, köprüler kurma ve ateşler yakma arzusu içindeyim. Harika bir deneyimim, büyük bir enerjim var ve şu ‘vizyon denen şey'den de bir parça var ve en başından başlamaktan korkmuyorum. —Steve Jobs'ın Apple'daki CV'sinden, Mac'in internet sitesi 1997'nin güneşli bir Temmuz sabahında Steve Jobs 20 yıl önce yatak odasında ortaklaşa kurduğu şirkete geri döndü. Apple bir ölüm döngüsünün içine girmişti. Şirket iflastan sadece altı hafta uzaktaydı. Apple sadece birkaç yıl içinde dünyanın en büyük bilgisayar şirketlerinden biri olma konumundan en başından kaybetmeye mahkum bir şirket konumuna gelmişti. Nakit ve pazar payı bağlamında çok kan kaybediyordu. Kimse bilgisayarlarını satın almıyor, hisseler yerlerde sürünüyor ve basın şirketin eli kulağındaki batışı konusunda tahminlerde bulunuyordu. Şirketin üst düzey yöneticileri şirket merkezinde sabahın erken saatlerinde yapılacak bir toplantıya çağırıldı. Şirketin 18 aydır görevde olan o zamanki CEO'su Gilbert Amelio ayaklarını sürüyerek içeri girdi. Şirkete bazı onarımlar, yamalar yapmış ama buluşçu ruhunu yeniden ateşlemeyi başaramamıştı. Benim için gitme vakti dedi ve sessizce odadan ayrıldı. Hiç kimsenin herhangi bir tepki vermesine fırsat olmadan aylak bir serseri görünümüyle Steve Jobs odaya girdi. Şort ve spor ayakkabı giymişti ve birkaç günlük kirli sakalı vardı. Kendini küt diye bir sandalyeye attı ve yavaşça ağını örmeye başladı. Söyleyin bakalım, bu yerin nesi var. dedi. Hiç kimsenin herhangi bir yanıt vermesine fırsat olmadan patladı Ürünler. Onların artık hiçbir çekiciliği yok. [11] Apple'ın Düşüşü Apple'ın düşüşü hızlı ve dramatik oldu. Apple, 1994'te dünya çapındaki milyonlarca dolarlık kişisel bilgisayar pazarının yaklaşık olarak yüzde 10'una egemendi. IBM devinin ardından dünyadaki en büyük ikinci bilgisayar üreticisiydi. Microsoft gibi olmak istiyordu. Power Computing, Motorola, Umax ve diğer bazı bilgisayar üreticilerine Macintosh işletim sisteminin lisansını verdi. Apple yönetimi, bu klon makinelerin toplamdaki Mac pazarını büyüteceğini düşünüyordu. Ama işe yaramadı. Mac pazarı görece hareketsiz kaldı ve klon üreticiler sadece Apple'dan satışlarını aldı. 1996'nın ilk çeyreğinde Apple 69 milyon dolarlık bir zarar bildirdi ve 1.300 çalışanını işten çıkardı. Şubat'ta yönetim kurulu CEO Michael Spindler'ı görevden aldı ve yerine kârlılık artışı sanatkarı olarak ün yapmış olan çip endüstrisi emektarı Gil Amelio'yu getirdi. Ama Amelio'nun işe başlamasından sonraki 18 ay içinde etki ve popülaritesinin olmadığı ortaya çıktı. Amelio binlerce çalışanı işten çıkardı ama New York Times'a göre 7 milyon dolarlık maaş ve ek ödemelerin tadını çıkarıyordu ve 26 milyon dolarlık hissesi vardı. Apple'ın yönetim ofislerini cömert bir biçimde yeniden donattı ve kısa bir süre sonra 7 milyon değerinde bir altın paraşüt sözleşmesi[12*] yaptığı ortaya çıktı. New York Times Amelio'nun Apple'ına kleptokrasi diyordu. [13] Ama Amelio bazı doğru işler yaptı. Para kaybettiren bir yığın proje ve ürünü iptal etti ve kayıpları önlemek için şirketi budadı. En önemlisi, Jobs'ın şirketi NeXT'in modern ve sağlam işletim sisteminin, çok zayıflayan ve eskiyen Macintosh işletim sisteminin yerini alabileceği umuduyla bu şirketi satın aldı. NeXT'in alınması tesadüfen oldu. Eski bir Apple yöneticisi Jean Louis Gassée tarafından yeni yeni geliştirilmeye başlanan işletim sistemi BeOs'u almaya çalışıyordu. Ama onlar pazarlık yaparken NeXT'in satış temsilcisi olan Garret L. Rice birdenbire Apple'ı aradı ve kendi işletim sistemlerine bir bakmalarını önerdi. Apple mühendisleri NeXT'i hiç düşünmemişlerdi bile. Aralık 1996'da Amelio'ya, NeXT'in etkileyici bir sunumunu yaptı. Jobs'ın müşterileri, geliştiricileri ve donanım ortakları vardı. Ayrıca NeXT'in ileri düzeyde ve son derece değerli komple bir programlama araçları seti vardı ki bunlar diğer şirketlerin bu sistem için yazılım hazırlamasını kolaylaştırıyordu. Amelio şöyle diyor Onun adamları ağ kurma ve –her şeyden daha önemli olan– internet gibi temel konuları düşünmeye çok zaman ayırmışlardı. Apple'ın yapmış olduğu her şeyden daha iyiydi, NT'den daha iyi ve potansiyel olarak Sun şirketinin yaptığından daha iyiydi. [14] Görüşmeler sırasında Jobs çok ılımlıydı. Abartıdan kaçınıyordu. Bu, Amelio'nun söylediğine göre, Özellikle Steve Jobs için ferahlatıcı bir şekilde dürüst bir yaklaşımdı. Hızlı tren gibi gelmediğini görünce rahatlamıştım. Yaptığı sunumda düşünmek, soru sormak ve tartışmak için ayrılmış bölümler vardı. [15] İkili, anlaşmayı Jobs'ın Palo Alto'daki evinin mutfağında birer bardak çay ile tavına getirdi. İlk sorun hisse senedi fiyatını temel alan fiyat konusundaydı. İkinci sorun Jobs'ın NeXT'teki çalışanlarının sahip olduğu hisse senedi opsiyonlarıyla ilgiliydi. Amelio, Jobs'ın çalışanlarını kollamasından etkilenmişti. Hisse senedi opsiyonları geleneksel olarak Silikon Vadisi'ndeki en önemli ödeme biçimlerinden biriydi ve ileride 5. Bölüm'de ele alacağımız gibi, Jobs bunu çoğu zaman kilit personeli işe almak ve işte tutmak için kullanıyordu. Bu, Jobs'ı değerlerini şişirmek amacıyla opsiyonları uygunsuz bir şekilde geçmişe dönük olarak tarihlendirme suçlamalarıyla karşı karşıya bırakan bir araştırmaydı. Jobs Amelio için şaşırtıcı ama kendisi için standart bir taktik olan bir teklif yaptı Yürüyüşe çıkma teklifi. Amelio şöyle diyor Steve'in enerji ve coşkunluğunun çekimine kapılmıştım. Ayaktayken ne kadar hareketli olduğunu, ayakta ve hareket halindeyken bütün zihinsel becerilerinin nasıl canlandığını ve ifade gücünün ne kadar daha etkili hale geldiğini anımsıyorum. Tekrar eve doğru yöneldiğimizde artık karara bağlanmış bir anlaşmamız vardı. [16] İki hafta sonra, 20 Aralık 2006'da, Amelio Apple'ın NeXT'i 427 milyon dolara satın aldığını duyurdu. Jobs ise geçiş sürecine yardımcı olmak için Amelio'ya özel danışman olarak Apple'a geri dönüyordu. Bu neredeyse 11 yıldır Jobs'ın Apple kampüsüne ilk gelişiydi. Şimdi ise Apple'ı kurtarmak için çok geç kalınmış olabileceğini düşünüyordu. Zaten başka bir şirketin CEO'suydu –Toy Story adlı ilk filmiyle olağanüstü başarılı bir başlangıç yapan Pixar şirketinin CEO'suydu. Jobs, Hollywood'daki başarısı nedeniyle Apple ile yeniden teknoloji işine dönmeye pek istekli değildi. Çok çabuk eskiyen teknoloji ürünlerini canlandırmaya çalışmaktan bıkmıştı. Daha uzun ömürlü işler yapmak istiyordu. Örneğin iyi bir film. İyi bir hikaye anlatımı onlarca yıl etkili olur. 1997'de Jobs Time dergisine şöyle diyordu Bugünkü herhangi bir bilgisayara 20 yıl sonra sistem önyüklemesi yapabileceğinizi sanmıyorum. Ama Snow White (Pamuk Prenses) 28 milyon sattı ve o tam 60 yıllık bir ürün. İnsanlar çocuklarına artık Heredot ya da Homer okumuyor ama herkes film izliyor. Bugünkü mitlerimiz filmler. Bu mitleri ise kültürümüze Disney yerleştiriyor ve Pixar'ın da böyle yapacağını umuyorum. [17] Belki daha da önemlisi, Jobs Apple'ın bir geri dönüş yapabileceğinden emin değildi. Apple'ın gelecekte bir tane hisseden fazla bir değer taşıyacağını sanmıyordu. Ama 1997 Temmuz'unun başında, bir Silikon Vadisi şirketinin şimdiye dek uğradığı en büyük zarar olan 750 milyon dolar civarındaki zarar dahil olmak üzere bir dizi berbat çeyrek finansal sonuçların [18] ardından Apple yönetim kurulu Amelio'dan istifa etmesini istedi. Yaygın kanı, Jobs'ın dikkatle planlanmış bir yönetim kurulu darbesi ile Amelio'yu sırtından hançerleyerek ayağını kaydırdığı yönündedir. Ama Jobs'ın şirketi devralmayı planladığına ilişkin herhangi bir kanıt yoktur. Aslında bunun tam tersi daha doğru gibi görünmektedir. Bu kitap için kendileriyle görüşme yapılan bazı kişiler Jobs'ın ilk başta Apple'a dönmekle ilgilenmediğini –Pixar ile çok fazla meşgul olduğunu ve Apple'ın kurtarılabileceğine çok az inancı olduğunu– söylediler. Eğer Amelio'nun aksi iddialarını göz ardı edersek, kendi otobiyografisi bile Jobs'ın Apple'da dizginleri ele geçirmeye ilgi duymadığını açıkça göstermektedir. Amelio şöyle yazmıştır O, anlaşmanın asla dikkatinin bir kısmını Apple'a vermekten daha fazlasını içermesini istememişti. [19] Amelio, kitabında daha önce Jobs'ın NeXT'in satışında nakit ödeme istediğine dikkat çekiyordu Jobs hiç Apple hissesi istemiyordu. Ama Amelio büyük oranda hisse ile ödeme yapma konusunda ısrar etti çünkü Jobs'ın öylece çekip gitmesini istemiyordu. Kendi ifadesi ile taşın altına elini koyması [20] için Jobs'ın Apple'a bağlanmasını istiyordu. Amelio gerçekten birkaç yerde Jobs'ı kendi yerine geçmek için kendisinin uzaklaştırılması konusunda planlar yapmakla suçluyor ama kesin bir kanıt sunmuyor. Görevden alınışını Jobs'ın manevralarına bağlamak, Apple yönetim kurulunun kendisine duyduğu güveni yitirdiği yönünde daha açık sözlü açıklamalar yapmaktan daha rahatlatıcıdır. Amelio'yu görevden aldıktan sonra Apple yönetim kurulunun yönelebileceği başka hiç kimse yoktu. Jobs zaten Amelio'nun özel danışmanı rolü ile şirkete tavsiyelerde bulunuyordu (özellikle bunun hiçbir Makyavelci yönü yok). Yönetim kurulu Jobs'tan görevi devralmasını istedi. O da –geçici olarak– kabul etti. Wags, Apple'ın NeXT'i satın aldığı zaman Jobs'ı da ele geçirmesi yerine, Jobs'ın Apple'ı ele geçirdiğini ama bunu, ödemeyi yapanın da Apple olmasını sağlayacak şekilde zekice ayarladığını ifade etmektedir. Jobs görevi devralınca Apple 40 kadar farklı ürünü –inkjet yazıcılardan Newton elbilgisayarına kadar her şeyi– sattı. Bunların çok azı pazar lideriydi. Bilgisayar serileri özellikle kafa karıştırıcıydı. Birkaç ana ürün dizisi vardı –Quadra'lar, Power Mac'ler, Performa'lar ve PowerBook'lar– ve her birinin bir sürü farklı modeli vardı. Ama kafa karıştırıcı ürün isimleri dışında bu modelleri birbirinden ayıran fazla özellik yoktu –Performa 5200CD, Performa 5210CD, Performa 5215CD ve Performa 5220CD. Jobs sonradan şöyle diyecekti Buraya geldiğimde binbir çeşit ürün buldum. Bu şaşırtıcıydı. Ve insanlara peki bir 4400 yerine neden 3400'ü tavsiye etmem gerekir diye sormaya başladım. Bir insan neden bir 7300'e değil de 6500'e geçmelidir. Üç hafta sonra bile bunu anlayabilmiş değildim. Eğer bunu ben anlayamadıysam… müşterilerimiz nasıl anlayacaktı. [21] Kendisiyle görüştüğüm, 1990'ların ortalarında Apple'da çalışan bir mühendis şirket merkezinde bir duvara tutturulmuş poster şeklinde bir akış diyagramı gördüğünü anımsıyor. yazıyormuş ve seçenekler konusunda müşterilere yol göstermek üzere hazırlanmış. Ama sadece Apple'ın ürün stratejisinin ne kadar kafa karıştırıcı olduğunu gösteriyormuş. Mühendis şöyle diyor Mac'inizi seçmek için bir poster gerekiyorsa bir şeylerin yanlış gittiğini anlarsınız. Apple'ın organizasyon yapısı da benzer bir düzensizlik içindeydi. Jobs görevi devraldığında Apple'daki Advanced Technology Group'un yöneticisi olan Don Norman şöyle diyor Apple, Jobs'tan önce parlak, enerjik, kaotik ve işlevsel olmayan bir durumdaydı. Telefonla yaptığım görüşmede bana şunları söyledi 1993'te Apple'a girdiğimde her şey harikaydı. Yaratıcı, yenilikçi çalışmalar yapabiliyordunuz. Ama kaotikti. Bunu bir organizasyonda yapamazsınız. Birkaç yaratıcı insana ihtiyacınız olur ve diğerleri işin gerçekleşmesini sağlar. [22] Norman'a göre, Apple'ın mühendisleri ciddi çalışma ve ürünlerin işe yaraması konusunda değil yaratıcılık ve buluşçuluk konusunda ödüllendiriliyordu. Bütün gün icatlar yapabiliyor ama söylediklerini nadiren gerçekleştiriyorlardı. Bu, bir yönetici olarak Norman'ı çılgına çevirebilirdi. Emirler veriliyordu ama inanılmaz bir biçimde altı ay sonra hiçbir şey yapılmış olmuyordu. Norman, Bu bir saçmalıktı dedi. Apple'ın en büyük yazılım ortaklarından biri olan Adobe'den John Warnock, Jobs geri dönünce bu durumun çabucak değiştiğini söyledi. Warnock şöyle diyor Jobs çok güçlü bir iradeyle gelir ya onu desteklersiniz ya da yolunun üstünden çekilirsiniz. Apple'ı bu şekilde yönetmeniz gerekir –doğrudan doğruya ve zorlayıcı bir biçimde. Bunu gelişigüzel yapamazsınız. Steve bir soruna savaş açtığında son derece şiddetle saldırır. Sanırım NeXT'i yönettiği yıllar boyunca olgunlaştı ve artık o kadar yumuşak başlı değil. Taahhüt altına girdikten sonra Jobs, Apple'ı düzeltmek için acele etti. Hemen Apple'ın ürettiği her bir ürün hakkında son derece kapsamlı bir araştırma başlattı. Şirketi parça parça ele alarak şirket varlıklarını belirledi. Şirkete dönüşünden sonra birkaç ay Jobs'ın yardımcılığını yapan Jim Oliver şöyle diyor Olup biten her şeyin bir değerlendirmesini yapması gerekiyordu. Bütün ürün gruplarına konuşmalar yaptı. Araştırma gruplarının kapsam ve hacmini öğrenmek istiyordu. ‘Her şeyin doğruluğunun ortaya çıkarılması gerekir. Örneğin, bir şirket kütüphanesine gerçekten ihtiyacımız var mı.' diyordu. Jobs büyük bir konferans odasında bir workshop başlattı ve ürün ekiplerinin her birini çağırdı. Herkes toplanır toplanmaz hemen işe koyuldu. Apple'ın QuickTime multimedya yazılımının baş mimarı olacak kadar ilerleyen başarılı programcı Peter Hoddie'nin söylediğine göre, Herhangi bir giriş konuşması bile yapmadı, hayır kesinlikle yapmadı. Biri notlar almaya başladı. Steve ise söyle dedi ‘Not almanıza gerek yok. Eğer önemliyse zaten onu unutmazsınız.' Mühendisler ve programcılar ne üzerinde çalışmakta olduklarını ayrıntılarıyla açıkladılar. Ürünlerinin nasıl çalıştığını, nasıl satıldığını ve bir sonraki aşama olarak ne yapmayı planladıklarını açıklayarak ürünlerini derinlemesine tanıttılar. Jobs dikkatle dinledi ve bir sürü soru sordu. Jobs işe güçlü bir şekilde bağlanmıştı. Sunumların sonunda bazen varsayımsal sorular soruyordu Eğer para sorun olmasaydı ne yapardınız. [24] Jobs'ın bu değerlendirme toplantıları birkaç hafta sürdü. Sakin ve yöntemli bir uygulamaydı. Jobs'ın adını çıkaran patlamalardan hiçbiri yoktu. Oliver şöyle diyor Steve şirketin odaklanması gerektiğini ve her bir grubun böyle yapmak zorunda olduğunu söylüyordu. Bu değerlendirmeler oldukça resmi bir havada gerçekleşiyordu. Çok sakin geçiyordu. Steve ‘Apple ciddi bir finansal sıkıntı içinde ve ekstra bir şey yapmamız mümkün değil' diyordu. Bu konuda bayağı ılımlı ama katıydı. Jobs tepeden inme bir kesinti yapmadı. Her bir ürün grubundan nelerin kesilmesi ve nelerin sürdürülmesi gerektiğini belirlemesini istedi. Eğer grup bir projeyi sürdürmek istiyorsa bunu Jobs'a kabul ettirmek zorundaydı –ve bu zorlu bir satış olacaktı. Anlaşılabilir bir şekilde gruplardan bazıları marjinal ama belki de stratejik ya da pazardaki en iyi teknoloji olan projeleri sürdürmeyi savundular. Ama Jobs sıklıkla bir kazanç getirmiyorlarsa bırakılmaları gerektiğini söylüyordu. Oliver, grupların çoğunun Jobs'ın Yeterli değil karşılığını verdiği birkaç kişiyi günah keçisi olarak verdiklerini anımsıyor. Oliver Jobs'ın Eğer Apple hayatta kalacaksa daha fazla kesinti yapmamız gerekir, dediğini anımsıyor Bağırıp çağırma yoktu. İnsanlara ‘aptallar' deme olayları yoktu. Durum sadece ‘Odaklanmak ve iyi olabileceğimiz şeyler yapmak zorundayız' olayıydı. Oliver, Jobs'ın birkaç kez beyaz bir tahta üzerine Apple'ın yıllık gelirlerini gösteren basit bir grafik çizdiğini görmüştü. Grafik bir yılda 12 milyar dolardan 10 milyar dolara sonra da 7 milyar dolara sert düşüşü gösteriyordu. Jobs Apple'ın 12 milyar dolarlık kârlı bir şirket ya da 10 milyar dolarlık kârlı bir şirket olamayacağını ama 6 milyar dolarlık kârlı bir şirket olabileceğini ifade ediyordu. [25] Apple'ın Varlıkları Sonraki birkaç hafta boyunca, Jobs bazı önemli değişiklikler yaptı. Üst Yönetim. Apple'ın yönetim kurulu üyelerinin çoğunun yerine, Oracle şirketinin önemli isimlerinden ve aynı zamanda bir arkadaşı olan Larry Ellison dahil olmak üzere teknoloji endüstrisinden müttefikleri getirdi. Jobs'ın NeXT'teki yaverlerinden bazıları da çoktan Apple'da üst düzey konumlara yerleştirilmişti David Manovic satışın başına John Rubinstein donanımın başına Avadis Avie Tevanian ise yazılımın başına getirilmişti. Jobs yönetici kadronun geri kalanını da değiştirmeye koyuldu ama bir istisna dışında. Microsoft. Jobs, Microsoft ile Apple arasında uzun süredir devam eden ve şirkete zarar veren bir patent davasını çözüme kavuşturdu. Microsoft'un Windows'ta Mac'e kazık attığı yönündeki suçlamaları geri çekmek karşılığında Jobs, Gates'i Mac için son derece önemli olan Office paketini geliştirmeye devam etmeye ikna etti. Mac, Office paketi olmadan yaşayamazdı. Jobs ayrıca Gates'in, şirketi 150 milyon dolarlık bir yatırımla açıkça desteklemesini sağladı. Yatırım büyük oranda sembolikti ama Wall Street bunu sevdi Apple hisseleri yüzde 30 değer kazandı. Karşılığında Gates, Jobs'ın Internet Explorer'ı Mac üzerinde varsayılan web tarayıcı yapmasını sağladı bu da Microsoft internet üzerindeki egemenlik konusunda Netscape ile büyük bir savaş içinde olduğu için önemli bir ayrıcalık olmuştu. Jobs, Gates ile kişisel görüşmeler başlattı ve daha sonra Gates bir anlaşmayı görüşmek üzere Microsoft'un CFO'su Gregory Maffei'i gönderdi. Maffei, Jobs'ın evine gitti ve Jobs yemyeşil olan Palo Alto'daki evinden çıkıp dışarıda bir yürüyüş yapmayı önerdi. Jobs yalınayak çıkmıştı. Maffei şöyle diyor Bu olay iki şirket arasındaki ilişkilerde son derece radikal bir değişiklikti. [Jobs] içten ve etkileyiciydi. ‘Bunlar bizim değer verdiğimiz konular ve önemli olan da bu' diyordu. Ve bu yaklaşım listeyi kısaltabilmemizi sağladı. Amelio ile de çok zaman geçirmiştik ve onların çok fikri vardı ama bir başlangıca yol açmayan türdendi. Jobs ise çok daha yetenekliydi. 23 bin koşul sıralamıyordu. Resmin bütününe bakıyor ve neye ihtiyacı olduğunu belirliyordu. Ve onun Apple yetkililerini bir araya getirip anlaşmayı satabilme kredibilitesi olduğunu anladık. [26] Marka. Jobs, ürünler berbat olduğu halde Apple markasının hâlâ büyük olduğunu fark etti. Apple markasının şirketin temel varlıklarından biri, belki de en temel varlığı olarak kabul ediyordu ama markanın yeniden canlandırılması gerekiyordu. Jobs 1998'de Time dergisine şöyle dedi Büyük markalar hangileri. Levi's, Coke, Disney, Nike. İnsanların çoğu Apple'ı da bu kategoriye koyacaktır. Apple kadar iyi olmayan bir marka oluşturmak için bile milyarlarca dolar harcayabilirsiniz. Ama Apple bu inanılmaz varlıkla hiçbir şey yapmamaktaydı. En önemlisi, Apple ne. Apple, grubun dışında düşünen insanlarla ilgili bilgisayarları dünyayı değiştirmelerine yardımcı olması için, sadece bir işi yapması için değil bir fark yaratan şeyler yaratmalarına yardımcı olması için kullanan insanlarla ilgili bir markadır. [27] Jobs üç büyük reklam ajansı arasında Apple hesabına bir yarışma düzenledi. Onlara büyük, cesur bir yeniden markalaşma kampanyası hazırlayıp sunum yapmalarını söyledi. (4. Bölüm'de Think Different hakkında daha fazla bilgi verilmektedir.) Müşteriler. Jobs, Apple'ın diğer büyük bir varlığının müşterileri –o sırada 25 milyon civarında olan Mac kullanıcıları– olduğu sonucuna vardı. Bunlar, bazıları dünyanın her yerindeki bütün şirketlerin müşterileri arasında bile en sadık olan müşterilerdi. Bu müşteriler, Apple'ın makinelerini satın almaya devam etmeleri halinde yatırım geri dönüşü için güçlü bir temel olacaklardı. Klonlar. Jobs, klon işini öldürdü. Bu hamle şirket içinde bile oldukça tartışmalıydı ama Apple'ın birdenbire rakipleri oyunun dışına iterek bütün Mac pazarını yeniden eline geçirmesini sağladı. Müşteriler artık Power Computing, Motorola ya da Umax şirketlerinden, daha ucuz bir Mac alamıyordu. Tek rakip Windows'tu ve Apple farklı bir öneriydi. Klonları öldürmek klon üreticilerinden daha ucuz Mac'ler satın almaya alışmış olan Mac kullanıcılarının pek hoşuna gitmedi ama Apple için doğru, stratejik hamle buydu. Tedarikçiler. Jobs, ayrıca Apple'ın tedarikçileriyle de yeni anlaşmalar yaptı. Jobs onların birbirinin kuyusunu kazmalarını sağlamaya karar verdi. Onlara Apple'ın sadece biriyle yola devam edeceğini ve seçeceği taraftan büyük indirimler beklediğini söyledi. Her iki tedarikçiyi de bırakmadı ama Apple her iki şirket için de tek büyük PowerPC çipi müşterisi olduğu için istediği indirimleri elde etti ve daha da önemlisi çiplerin garantileri gelişmeye devam etti. Jobs Time dergisine şöyle diyordu Bu, büyük bir tankeri döndürmeye benziyordu. İptal ettiğimiz birçok berbat anlaşma vardı. [28] Ürün hattı. Jobs'ın yaptığı en önemli iş Apple'ın ürün hattını radikal bir biçimde basitleştirmekti. Şirketin yönetim kurulunun yanındaki mütevazı ofisinde (Amelio'nun gösterişli bir şekilde döşenmiş ofislerinden nefret ettiği ve oraları kullanmayı reddettiği söylenir) bir tahtaya ikiye ikilik basit bir tablo çizdi. Üst tarafa Müşteri ve Profesyonel , yana ise portatif ve masaüstü yazdı. İşte Apple'ın yeni ürün stratejisi buydu. Sadece dört makine Hem tüketicileri hem de profesyonel kullanıcıları hedefleyen iki notebook ve iki masaüstü. Ürün hattını küçültmek son derece cesur bir hareketti. Multimilyar dolarlık bir şirketi tekrar iskelete döndürmek çok güçlü sinirlere sahip olmayı gerektiriyordu. Sadece dört makineye odaklanmak için her şeyi bırakmak radikal bir karardı. Bazıları bunun çılgınca, hatta intihar olduğunu düşünüyordu. Apple yönetim kurulu eski başkanı Edgar Woolard Jr. Business Week'e şöyle diyordu Bunu duyunca ağzımız açık kaldı. Ama zekice bir karardı. [29] Jobs Apple'ın iflastan sadece birkaç aylık kısa bir süre uzağında olduğunu ve şirketi kurtarmanın tek yolunun ateşli bir şekilde şirketin en iyi yaptığı işe odaklanmak olduğunu biliyordu bu, müşteriler ve yaratıcı profesyoneller için kullanışlı bilgisayarlar üretmekti. Jobs yüzlerce yazılım projesini ve neredeyse bütün donanım işlerini iptal etti. Amelio zaten Apple'da –prototip bilgisayardan yeni donanıma kadar– neredeyse 300 projeyi öldürmüş ve binlerce çalışanın işine son vermişti ama orada durmak zorundaydı. Bunları yapınca Amelio'nun üzerinde büyük bir baskı oluştu. Bu, Steve'in geri kalan 50 projeyi ele alıp bunları ona düşürmesini de çok daha kolay hale getirdi. Monitörler, yazıcılar ve –en tartışmalı olanı– Newton elbilgisayarı gitti ve bu Newton severlerin Apple'ın otoparkında afişler ve hoparlörlerle protestolar düzenlemelerine neden oldu. Newton'un bitirilmesi, geniş ölçüde, önceki Apple CEO'larından biri olan ve 1980'lerin sonunda Jobs'ı Apple'dan uzaklaştırmış olan John Sculley'e karşı bir intikam eylemi olarak kabul edilir. Newton, Sculley'in bebeğiydi ve şimdi öç almak için Jobs onu bıçaklıyordu. Hepsinden önemlisi, Newton Bölümü ilk kazancını almıştı ve ayrı bir şirket haline dönüşmek üzereydi. Elbilgisayarları alanındaki bütün yeni endüstri hızla gelişiyordu ve kısa bir süre sonra Palm Pilot'ın egemenliği altına girecekti. Ama Jobs için Newton dikkat dağıtıcı bir üründü. Apple bilgisayar işindeydi ve bu bilgisayarlar üzerine odaklanması gerektiği anlamına geliyordu. Lazer yazıcılar için de aynı durum söz konusuydu. Apple lazer yazıcılar işindeki ilk şirketlerden biriydi ve pazardan büyük bir dilim kapmıştı. Pek çok insan Jobs'ın bu işten çıkarak milyonlarca doları ortada bıraktığını düşünüyordu. Ama Jobs'a göre Apple üst düzey bilgisayarlar satmalıydı Tıpkı lüks otomobillerde olduğu gibi tasarımı iyi, sağlam makineler. Jobs bu benzetmenin mükemmel olmadığını kabul ediyordu (otomobiller herkesin benziniyle çalışır ama Macintosh'lar Windows yazılımıyla çalışamaz) ama Apple'ın müşteri tabanının Apple'a iyi marjlar kazandırmaya yetecek kadar büyük olduğunu savunuyordu. Jobs'a göre kilit nokta burasıydı. Apple üzerinde kelepir fiyatına bilgisayar satma baskısı vardı –ve her zaman olmuştu. Ama Jobs Apple'ın hiçbir zaman dibe doğru yarışan ticari ürün pazarında rekabet edemeyeceğinde ısrar ediyordu. Dell, Compaq ve Gateway arasında yarım düzine bilgisayar üreticisi vardı ve hepsi de temelde aynı ürünü üretiyordu ve aradaki tek fark fiyatlarıydı. Apple, olası en ucuz bilgisayarla Dell ile boy ölçüşmek yerine daha fazla birinci sınıf ürünler geliştirmeye yetecek kazancı elde etmek için birinci sınıf ürünler üretecekti. Hacim, fiyatları aşağı çekecekti. Ürünlerin sayısını düşürmek operasyonel açıdan iyi bir hamleydi. Daha az ürün daha az envanter demekti ki bu da şirketin kâr hanesinde hızlı bir etki bırakırdı. Jobs bir yılda Apple'ın envanterini 400 milyon doların üzerindeki bir rakamdan 100 milyon doların altına indirmeyi başardı. [30] Önceden satılmayan makineler konusunda milyonlarca dolarlık kayıt düşmek zorunda kalıyordu. Jobs ürün sayısını minimuma indirerek şirketi batırabilecek türde, yüksek bir zarar riskini en aza indirdi. Ürün sayısını azaltma ve yeniden organize etme, uzun, yorucu saatler geçiren Jobs için hiç de kolay olmadı. Jobs Fortune dergisine 1998'de şöyle diyordu Hayatım boyunca hiç böyle yorulmamıştım. Eve akşam saat on civarında geliyordum ve doğruca yatağa atlıyordum ertesi sabah ise saat altıda zorla kalkıp duş alıyor ve işe gidiyordum. Bunu sürdürebilmemde en büyük övgüyü eşim hak ediyor. Beni destekledi ve bir kocanın yokluğunda aileyi bir arada tuttu. [31] Bazen yaptığının doğru olup olmadığını düşünüyordu. Zaten Pixar'ın CEO'suydu ve Pixar Toy Story başarısının tadını çıkarıyordu. Apple'a dönmesinin Pixar şirketi, ailesi ve ünü üzerinde bir baskı yaratacağını biliyordu. Time dergisine şöyle diyordu Bazen işin içine girmekle doğru mu yaptım acaba diye düşünmedim dersem yalan olur. Ama ben yaşamın zekice bir şey olduğuna inanırım –yani hiçbir şey rastlantı değildir. [32] Jobs en çok başarısız olmaktan korkuyordu. Apple çok zor bir durumdaydı ve onu kurtaramayabilirdi. Jobs zaten tarih kitaplarında kendisine bir yer edinmişti şimdi ise bunun zarar görmesini istemiyordu. Fortune dergisine 1998'de verdiği bir röportajda esin kaynağı olarak kahramanı Bob Dylan'a baktığını söylüyordu. Jobs'ın Dylan'a hayran olduğu konulardan biri onun hareketsiz kalmayı reddetmesiydi. Başarılı sanatçıların çoğu kariyerlerinin bir noktasında körelirler İlk başta kendilerini başarıya ulaştıran şeyi yapmaya devam ederler ama gelişim göstermezler. Jobs'ın dediğine göre eğer başarısız olma riskini göze alırlarsa hâlâ sanatçıdırlar. Dylan ve Picasso daima başarısız olma riskini göze alıyorlardı. Steve'lenme Jobs koltuğu devraldıktan sonra binlerce çalışanın toplu olarak işten atılmalarına ilişkin yayınlanmış herhangi bir haber olmamasına karşın gerçekte kitlesel işten çıkarmalar oldu. Hepsi değilse de çoğu, projeler iptal edildikten sonra kadroları işten çıkaran üretim müdürleri tarafından gerçekleştirildi. Ama bu çok sessiz bir şekilde yapıldı ve gazetelerden saklandı. Jobs'ın şanssız bazı çalışanları asansörlerde köşeye sıkıştırdığı ve şirketteki rolleri hakkında onları sınadığı ve eğer yanıtlar tatmin edici değilse hemen oracıkta işten atıldıkları şeklinde –muhtemelen uydurma– öyküler anlatılır. Bu olaylar Steve'lenme olarak tanımlanmaya başladı. Bu terim artık teklifsizce iptal edilen herhangi bir proje için kullanılan bir teknoloji jargonu haline gelmiştir Online örgü modeli üreticim Steve'lendi. Jim Oliver herhangi bir çalışanın asansörlerde kişisel olarak Steve'lendiği konusuna pek inanmıyor. Jobs birilerini hemen olduğu yerde işten çıkarmış olabilir ama bu Oliver orada değilken olmuştur –oysa Oliver üç ay boyunca kişisel asistanı olarak hemen her yerde Jobs'ın yanındaydı. Eğer Jobs herhangi bir çalışanı işten çıkardıysa bile Oliver bunun bir defadan fazla olduğundan kuşku duyuyor. Oliver şöyle diyor Ama elbette bu tür hikayeler yayıldı ve insanları pür dikkat çalışır hale getirdi. Bu hikayeler anlatılıp duruyor ama Jobs'ın bunu yaptığı kişiyi hiç görmedim. [33] Oliver duyduklarına bakınca Jobs'ın öngörülemez, kötü huylu bir umutsuz vaka olduğunu düşünüyordu ve onu oldukça sakin biri olarak bulunca hoş bir şekilde şaşırmıştı. Gerçekten birkaç öfke parlamalarına da tanık olmuştu ama bunlar çok nadir ve çoğu zaman önceden üzerinde düşünülmüş durumlardı. Oliver, Aleni azarlamalar açık bir şekilde hesaplanıyordu diyor. (Jobs'ın gerçekten bir kutuplaştırma eğilimi vardı. Örneğin sevdiği bir Pilot kalemi vardı ve diğer hepsi süprüntü ydü. İnsanlar da ya dahiydi ya da aptal.) Jobs Newton'ı bitirmiş olabilir ama iyi mühendis oldukları yargısına vardığı Newton ekibinin çoğunun elinde tuttu. Basit ürün matrisindeki makinelerden birini üretmek için onlara ihtiyacı vardı bu ürün daha sonra iBook olarak adlandırılacak olan tüketici portatif kategorisiydi. Jobs, ürün araştırmasını gerçekleştirirken bir yandan da insanlarla ilgili bir çalışma yürütüyordu. Şirketin varlıkları ürünlerden ibaret değildi, çalışanlar da şirketin varlıkları arasındaydı. Ve bazı cevherler vardı. Jobs, sonradan, Jonathan Ive ve tasarım ekibi hakkında şunları söyleyecekti On ay önce yaşamım boyunca gördüğüm en iyi endüstriyel tasarım ekibini buldum. Ive zaten Apple'da çalışıyordu –birkaç yıldır Apple'daydı ve tasarım grubunun başına geçecek kadar yükselmişti. (Ive ile ilgili ayrıntılı bilgiyi 3. Bölüm'de bulabilirsiniz.) Jobs, oyunu yönetenler arasında olmasalar bile ürün ekiplerindeki yetenekli insanları bulmak için dikkatli bir çalışma yapıyordu. Peter Hoddie yazılım hakkında birçok şey söylediği QuickTime sunumundan sonra Jobs'ın kendisine adını sorduğunu söylüyor. Hoddie Bunun iyi mi yoksa kötü mü olduğu konusunda herhangi bir fikrim yoktu ama adımı unutmadı diyor. Daha sonra Hoddie QuickTime'ın kıdemli mimarı oldu. Jobs 1998'de yapılan bir röportajda bunu şöyle açıkladı Eğer dört büyük ürün platformu yaratabilirsek, işte bütün gereksinim duyduğumuz şey bu. Bu platformlar için bir B ya da bir C takımı oluşturmak yerine A takımımızı bunların her birinin başına getirebiliriz. Bunları çok daha hızlı yürütebiliriz. [34] İleriki bölümlerde göreceğimiz gibi, Jobs'ın kariyeri boyunca izlediği kilit stratejilerden biri, bulabildiği en yetenekli kişileri toplamaktı. Jobs, Apple'ın organizasyon şemasının daha verimli ve anlaşılması kolay hale gelmesini sağladı. Yeni idari akış şeması son derece basitti Jon Rubinstein mühendisliği yönetiyordu, Avie Tevanian yazılımı yönetiyordu, Jonathan Ive tasarım grubunun başındaydı, Tim Cook operasyonları ve Mitch Mandich dünya çapındaki satışları yönetiyordu. Jobs hat boyunca açık bir emir komuta zinciri konusunda ısrar ediyordu şirketteki herkes kime bağlı olduğunu ve kendisinden ne beklendiğini biliyordu. Jobs, Business Week dergisine şöyle diyordu Organizasyon açık ve net, anlaşılması kolay ve daha hesap sorulabilir. Sadece her şey daha basitleşti. Bu, her zaman benim ilkelerimden biri olmuştur –odaklanma ve basitlik. Sonraki iki yıl boyunca Apple büyük bir başarı dizisi olduğu kanıtlanan dört makineyi pazara sundu. Birincisi, hızlı bir profesyonel makine olan Power Macintosh G3, 1997 Kasım'ında piyasaya sürüldü. Bu şimdi büyük oranda unutulmuş durumda ama G3 Apple'ın temel hedef kitlesi – profesyonel kullanıcılar– arasında büyük bir ilgi görmüş ve ilk yılda son derece saygı duyulacak bir satış rakamı olan bir milyon sayısına ulaşmıştı. G3'ü renkli iBook ve parlak titanyum PowerBook izledi ve her ikisi de büyük başarı elde etti. Ama en büyük başarıyı meyve renkleri olan gözyaşı damlası şeklindeki iMac elde etti. iMac altı milyon adet satılarak bütün zamanların en çok satan bilgisayarı oldu. iMac kültürel bir fenomen haline geldi ve diş fırçasından saç kurutma makinesine kadar baş döndürücü bir yarı saydam plastik ürünler dizisi çıkmasına neden oldu. iMac'in başarısı Bill Gates'i bile şaşırttı. Şöyle diyordu Apple'ın şimdi elde ettiği tek şey renklerde liderlik. Buna yetişmemizin uzun zaman alacağını sanmıyorum. [36] Gates iMac'in alışılmadık renklerinin ötesinde bilgisayarın tüketicilerin gözdesi olmasını sağlayan özellikleri göremiyordu bu özellikler, kolay kurulum, kullanıcı dostu bir yazılım ve farklı bir kişilikti. Jobs Apple'ı iyi yapabileceği az sayıda, seçme bir ürün dizisi üzerine odaklandırmıştı. Ama bu odaklanma ürünlerin her biri üzerinde de uygulanıyordu. Çoğu zaman tasarım aşamasında ve ilk çıkışlarından sonra yeni ürünlere eklenen özelliklerin giderek artmasından kaçınmak için Jobs dar bir odaklanma konusunda ısrar eder. Birçok cep telefonu birçok özelliğin olmasının en güzel örneklerini vermektedir. Her şeyi açık yaparlar ama ses düzeyini ayarlamak ya da sesli mesajları dinlemek gibi en temel özellikler telefonların aşırı karmaşık olmaları nedeniyle bazen çok zor hale gelir. Birçok karmaşık seçimle tüketicinin kafasını karıştırmamak için Jobs'ın Apple'daki ilkelerinden biri şudur Odaklanmak ‘hayır' demektir. Odaklanma ayrıca başka herkes evet derken güvenle hayır deme özelliğine de sahip olmaktır. Örneğin, Jobs iMac'i çıkardığında o zamanlar bilgisayarlardaki standart bir ekipman olan disket sürücü yoktu. Şimdi aptalca gelebilir ama o zaman bu konuda müşterilerden ve basından protesto çığlıkları yükseldi. Birçok uzman disket sürücü olmamasının iMac'i ölüme mahkum edecek yaşamsal bir hata olduğunu söyledi. 1998 Mayıs'ında, Hiawatha Bray Boston Globe gazetesinde şöyle yazmıştı iMac temiz, zarif, disket sürücüsüz –ve ölüme mahkum. [37] Hoddie, Jobs'ın kendisinin de bu karardan yüzde 100 emin olmadığını ama disketlerin demode olacağı konusundaki içgüdüsüne güvendiğini söylüyor. iMac bir internet bilgisayarı olarak tasarlanmıştı ve Jobs kullanıcıların dosya aktarmak ve yazılım indirmek için interneti kullanacağını düşünüyordu. Amaçlanan bu olsa da olmasa da iMac'in geleceğin ürünü gibi bir görünümü olmuştu. Jobs Apple'ın ürün dizisini de çok basit ve odaklanmış halde tutar. 1990'ların sonları ve 2000'lerin başlarında Apple en fazla yarım düzine ana ürün dizisi çıkardı. İki ana masaüstü ve dizüstü bilgisayar, birkaç monitör, iPod ve iTunes. Daha sonra bunlara Mac mini, iPhone, AppleTV ve yün çorap ve kolbandı gibi birkaç iPod aksesuarı eklendi. Jobs'ın sıkı bir odaklanmayı sürdürme ısrarı ile teknoloji endüstrisindeki diğer şirketlerin tutumunu, özellikle de yüzlerce ürünle pazarı sıkı bir bombardımana tutan Samsung ve Sony gibi devleri bir karşılaştırın. Sony bunca yıl boyunca altı yüz farklı Walkman modeli sattı. Sony CEO'su Sir Howard Stringer dar bir ürün dizisi olan şirketlere imrendiğini ifade etmiştir. Bazen keşke sadece üç ürünümüz olsaydı diyorum şeklinde yakınmıştır. [38] Sony daha başlangıçta birkaç farklı modeli olamadan bir ürün –herhangi bir ürün– çıkaramaz. Bu genellikle müşteriler açısından iyi kabul edilir. Geleneksel anlayış daha fazla seçeneğin her zaman iyi olduğu şeklindedir. Ama her farklılığın şirkete zaman, enerji ve kaynak maliyeti vardır. Sony gibi bir dev bu olanaklara sahip olabilir ama Apple'ın sadece bir ürünü çıkarabilmek için bile pazara sürdüğü çeşitlerin sayısını sınırlandırması ve odaklanması gerekiyordu. Elbette iPod'un çıkışıyla birlikte Apple'ın da artık Sony gibi farklı ürün çeşitleri var. En basitleri olan Shuffle'dan 100 ile 350 dolar arasındaki bütün 50'li fiyatlarda satışa sunulan en kaliteli video iPod ve iPhone'a kadar yarım düzineden fazla modeli var. Ama bu noktaya gelmek Apple'ın birkaç yılını aldı –hepsi ilk sürümde olmadı. Kişisel Odaklanma Jobs kişisel düzlemde kendi uzmanlık alanlarına odaklanır ve diğer bütün konuları başkalarına devreder. Apple'da iyi bildiği her şeye el atar yeni ürünler geliştirme, pazarlamayı denetleme ve etkili konuşmalar yapma. Jobs, Pixar'da bunun tam tersiydi. Film yapım sürecini yetenekli yardımcılarına devretmişti. Jobs'ın Pixar'daki temel rolü Hollywood ile anlaşmalar yapmaktı ve bu konuda üstün bir biçimde sergilediği bir yeteneği vardı. Bu alanları bu şekilde ayırabiliriz. Yeni ürünler geliştirme Jobs inovatif yeni ürünler yaratmak ya da yaratılmasına destek olmak konusunda ustadır. Jobs'ın tutkusu Mac'ten iPod ve iPhone'a kadar yeni ürünler icat etmektir. 2. Ürün sunumları Steve Jobs Apple'ın halka dönük yüzüdür. Şirket yeni bir ürün çıkardığında bunu dünyaya tanıtacak olan kişi Jobs'tur. Bunun için haftalarca hazırlık yapar. 3. Anlaşmalar yapma Jobs usta bir uzlaşmacıdır. Pixar'ın filmlerinin dağıtımı konusunda Disney ile harika anlaşmalar yaptı ve beş büyük plak şirketinin beşini de iTunes aracılığıyla müzik satmaya ikna etti. Film yönetme Apple'da Jobs'ın bir mikro yönetici olduğu ve her şeye karıştığı şeklinde bir ünü var ama Pixar'da her şeyden elini çekmişti. Jobs film yönetmenliği yapamaz, bu nedenle denemez bile. (4. Bölüm'de Pixar şirketini ayrıntılı olarak ele alacağız.) 2. Wall Street ile ilgilenme Jobs'ın Wall Street'e fazla bir ilgisi yoktur. Uzun yıllar boyunca şirketin finans işlerini CFO'su Fred Anderson'a emanet etti. 2006 ve 2007'deki Apple hisseleri skandallarına dek Anderson şirketin finans işleriyle ilgilenmesinden ötürü kendisine imreniliyor, saygı duyuluyordu. 3. Operasyonlar Jobs, aynı şekilde, ustalık gerektiren operasyon işlerini de geniş bir çevre tarafından sağ kolu olarak kabul edilen COO'su Tim Cook'a bırakır. (Jobs kanser tedavisi görürken Apple, Cook'un yönetimi altında son derece ekonomik ve etkili operasyonlar yapmıştır. Jobs Apple'ın endüstrinin operasyonel altın standardı olarak kabul edilen Dell'den daha etkili olmasıyla övünmektedir. (Bu konuyu 6. Bölüm'de daha ayrıntılı bir şekilde ele alacağız.) 4. Odaklanmış olarak kalma Yıllar geçtikçe Jobs'ın üretmediği ürünlerin listesi oldukça uzadı elbilgisayarlarından web tabletlerine ve en basit, en düşük özellikli bilgisayarlara kadar. Jobs, Wall Street Journal gazetesine şöyle diyordu Biz birçok şeye bakıyoruz ama ben yaptığımız kadar yapmadığımız ürünlerle de gurur duyuyorum. [39] Apple laboratuvarları hiç kapıdan dışarı çıkmamış bir yığın prototip bilgisayarla doludur. Jobs'ın üretmemekle en çok gurur duyduğu ürün 1998'de üretimini durdurduğu Newton'ın ardılı olan PDA'dır, yani kişisel dijital asistan. yaşadığını kabul eder ama Apple'ın buna hazır olduğu sırada –2000'lerin başında– PDA'ların zamanının artık çoktan geçtiği sonucuna varmıştır. Adres kaydı ve takvim fonksiyonları olan cep telefonları PDA'ları hızla geride bırakmıştı. [40] Haklıydı iPhone'a bakın. (İyi uyum sağlayamayan Palm ise artık uçurumun kıyısında.) Apple'a büyük şirketlere, sözde girişim pazarına satış yapma çağrıları da olmuştur. Jobs buna direnmiştir çünkü şirketlere satış yapmak – ne kadar büyük potansiyeli olan bir pazar olursa olsun– Apple'ın odak noktasının dışındadır. Jobs'ın dönüşünden bu yana Apple tüketiciler üzerine odaklanmıştır. Jobs şöyle der Apple'ın kökleri şirketler için değil insanlar için bilgisayarlar üretmekti. Dünyanın başka bir Dell ya da Compaq şirketine daha ihtiyacı yok. [41] Daha az sayıda satsanız bile 3.000 dolarlık bir makine satma işinde, 500 dolarlık bir makine satmaktan çok daha büyük kârlar vardır. Apple, pazarın orta ve üst düzeylerini hedefleyerek işteki en iyi kâr marjlarının bir kısmının tadını çıkarır bu marj yaklaşık yüzde 25'tir. Apple çok daha küçük 6,3'lük pazar payıyla üçüncü sıradaydı. Evet, Apple'ın kârının büyük bir bölümü iPod satışlarından geliyordu ve Dell bir yeniden yapılanma süreci geçiriyordu ama Apple'ın 3.500 dolarlık üst düzey MacBook Pro modeli dizüstü bilgisayarın satışından kazandığı paranın (875 dolara kadar çıkabiliyor), Dell'in 500 dolarlık bir sistemden kazandığından (yaklaşık 25 dolar) çok daha fazla olduğu açıktır. Dell'in 2006'da bir butik oyun makinesi üreticisi olan Alienware'i satın almasının nedeni de budur. Apple'ın yıllardır PC şirketleri ile aynı pazarda rekabet etmediği ama yıllardır bir şirket olarak sağlıklı oluşunun sattığı makinelerin değeriyle değil de sayısıyla ölçüldüğü açıktır. PC pazarında başarı geleneksel olarak nitelik değil nicelikle ölçülmektedir. Uzmanlar ve endüstri gözlemcisi Gartner Inc., pazar payı 2000'li yıllarda düşük tek rakamlı oranlara düştüğü için Apple'a tekrar tekrar donanım işinden çıkması çağrısında bulundular. Ama Apple şimdilerde biraz değişmeye başlamış olsa da satılan makine sayısının fazla olmasının değil pazarın en kârlı segmentini elde etmenin peşinde. Steve'den Dersler Bir işle meşgul olun. Kollarınızı sıvayıp hemen işe koyulun. Zor kararlarla kafa kafaya çarpışın. Jobs bazı zor kararlar almak zorundadır ama durumu tam karşıdan cephe alarak karşılar. Duygusal olmayın. Şirketinizin sorunlarını sakin ve berrak bir kafayla değerlendirin. Kararlı olun. Kolay olmamış olabilir ama Jobs Apple'a geri dönüp şirketi etkili bir şekilde yeniden organize etmeye başladığında kararlı ve adaletliydi. Ne yapılması gerektiğini biliyordu. Bunu açıklamaya zaman ayırdı ve ekibin de aynı doğrultuya gelmesini umdu. Tahmin etmeyin, bilgi alın. Şirketi kapsamlı bir şekilde etüt edin ve kararlarınızı sezgilere değil verilere dayandırın. Bu sert ama adaletlidir, doğru olan budur. Dışarıdan yardım alın. Bütün yükü tek başınıza omuzlamayın. Jobs şirketin yardımını ister ve elde eder. Müdürler herhangi bir kesinti ya da kısıntı yükünün omuzlanmasına yardım ederler. Odaklanmak hayır demektir. Jobs Apple'ın sınırlı kaynaklarını şirketin iyi yapabildiği az sayıda projeye odaklar. Odaklanmış halde kalın, ürünlerin içinden çıkılmaz bir hale gelmesine izin vermeyin. Ürünleri basit tutun, aşırı karmaşık bir teknoloji dünyasında bu bir erdemdir. İyi olduğunuz alan üzerine odaklanın diğer her şeyi başkalarına devredin. Jobs animasyon filmlerinin yönetmenliğini yapmaz ve Wall Street ile ilişki kurmaya çalışmaz. İyi olduğu konular üzerine odaklanır. 2. Bölüm Despotizm Apple'ın Tek Kişilik Odak Grubu Ekrandaki butonları o kadar güzel yaptık ki onları yalamak isteyeceksiniz. —Steve Jobs, Mac OS X'in arayüzü hakkında, Fortune, 24 Ocak 2000 Jobs Apple'a geri dönmeden önce şirket Macintosh işletim sisteminin modern bir sürümünü geliştirmek için birkaç yıl verimsiz bir uğraş vermişti. 1984'te sahneye ilk çıkışından beri eski Mac OS şişkin, istikrarsız bir kodlar yaması haline dönüşmüştü. Bu, kullanıcılar için sürekli çökme, donma ve yeniden başlatma –ve bir sürü veri kaybı, öfke ve hiddetlenme– anlamına geliyordu. Mac OS'un büyük bir bölümü hâlâ eski kodlara dayalı olduğu için Apple her şeye en baştan başlamaya karar verdi. 1994'te programcılar ünlü Amerikalı besteci Copland'in ismiyle adlandırılan bir kod olan baştanbaşa yeni bir işletim sisteminin yazımına başladılar. Ama birkaç yıllık bir çalışmanın ardından projenin doymak bilmez bir dev olduğu ve asla bitmeyeceği açıkça belli oldu. O zamanki Apple yönetici kadrosu kendileri geliştirmek yerine başka bir şirketten yeni nesil bir işletim sistemi satın almanın daha kolay (ve daha akıllıca) olacağına karar verdi. Yapılan araştırma en sonunda Steve Jobs'ın NeXT'inin satın alınmasıyla sonuçlandı. Apple, Jobs'ın Apple'dan uzakta olduğu boş yıllarında geliştirmiş olduğu şaşırtıcı biçimde ileri ve sofistike bir işletim sistemi olan NeXTstep ile ilgileniyordu. NeXTstep eski Mac OS'un yoksun olduğu her şeye sahipti. Hızlı, istikrarlı ve neredeyse çökme korumalı bir sistemdi. Modern ağ özellikleri –ki bunlar internet çağında son derece önemliydi– ve kolaylıkla değiştirilip yükseltilebilen modüler bir yapısı da vardı. Ayrıca harika bir programlama araçları koleksiyonu ile birlikte geliyordu böylece yazılım geliştiricileri bunlar için kolayca programlar yazabilecekti. Programlama araçları teknoloji endüstrisinde son derece önemli bir rekabet üstünlüğü getirmektedir. Bilgisayar platformları bu platformlar için uygulamalar yaratacak yetenekli programcılara çekici gelmezse işe yaramazlar, tıpkı güzel oyunları kendisine çekemeyen oyun konsollarının iş yapmaması gibi. Mac'ten Palm Pilot ve Xbox'a kadar herhangi bir platformun başarısını temel olarak o platformlarda çalışan yazılımlar belirler. Bazı durumlarda bunlar öldürücü uygulama – Windows'taki Office programları ya da Xbox'taki Halo oyunu gibi platformun başarısını garantileyen temel yazılım parçası– denilen bir konumda olur. Apple NeXT'i satın aldıktan sonra NeXTstep'i Macintosh işletim sistemine nasıl dönüştüreceğini belirlemek zorundaydı. İlk başta iş o kadar büyük görünüyordu ki Apple'ın programcıları Mac OS 8'deki eski arayüzü alıp NeXTstep kod tabanına yamalamaları gerektiğine karar verdiler. İşi denetleme görevi verilen müdür Cordell Ratzlaff'a göre, arayüz yamalama, iddialı bir ürün sunacak gibi görünmüyordu. İşi oldukça sıkıcıydı yeni malzemenin eski malzeme gibi görünmesini sağlamak. Ama Ratzlaff böyle zarif bir sisteme çirkin bir görüntü vermenin utanç verici bir durum olduğunu düşünüyordu ve kısa bir süre sonra tasarımcılardan yeni arayüz tasarımı örnekleri yaratmalarını istedi. Ratzlaff bana bu modellerin NeXTstep sistemindeki pek çok ileri teknolojiyi –özellikle de güçlü grafiklerini ve animasyon olanaklarını– gözler önüne serecek biçimde tasarlandıklarını söyledi. [43] Uluslararası düzeyde ünlü, köklü bir geçmişi olan tasarım şirketi Frog Design'ın tatlı dilli sanat yönetmeni Ratzlaff, Apple'da dokuz yıl çalıştı. Bir tasarımcı olarak başladı ve Mac OS'un arayüz grubunun başına geçecek kadar yükseldi. Bu görevinde, Mac OS 8'den OS X'in ilk sürümüne kadar Apple'ın işletim sistemlerinin görünüm ve verdiği hislerin yaratılış süreçlerini yönetti. Bugünlerde arayüzler renkli ve dinamik ama 1990'ların sonlarında kutumsu pencereleri, sert köşeleri ve bir yığın biçimsiz açılarıyla, hem Apple hem de Microsoft'un işletim sistemleri sade ve silikti. Sonra Apple gözyaşı biçimli iMac'i çıkardı. Yarı saydam plastik gövdesi ve kıvrımlı, organik hatları olan bir bilgisayardı bu. Ratzlaff ve iş arkadaşlarının elde ettiği, büyük bir esinin ürünüydü. Kısa bir süre içinde yarı saydam menüleri, yumuşak kenarları ve yuvarlak, organik butonları olan renkli, havalı arayüz modelleri oluşturdular. Ratzlaff'ın üstü, şimdi Apple'ın yazılım mühendisliği bölümünün kıdemli başkan yardımcısı olan Bertrand Serlet modellere hayran kalmıştı ama bunları gerçekleştirmeleri için ne zaman ne de kaynakları olmadığını ifade etmişti. OS X'in yalnız tasarımcısı eski Mac arayüzünü NeXTstep'e eklemeye devam etti. bir kurum dışı toplantı yaptı. Ratzlaff'tan da hazırladıkları örnekleri göstermesi istendi, sırf laf olsun diye. Onun konuşması uzun ve zorlu bir haftanın sonunda hafif bir rahatlama getirecekti. Etkinliğin son günündeki son konuşmacı olması planlanmıştı. Ama Ratzlaff, çok fazla şans tanımasa da içten içe yeni tasarımlar için destek elde edebileceğini ve tasarımların uygulanabileceğini umuyordu. İki günlük etkinlik ilerledikçe OS X'in ne kadar muhteşem bir proje olduğu yavaş yavaş ortaya çıkıyordu. Herkes bunun nasıl tamamlanacağını merak ediyordu. Ratzlaff şöyle diyor Ve daha sonra en sonunda ben çıkıp ‘Aaa, işte size yeni bir kullanıcı arayüzü. Yarı saydam, gerçek zamanlı animasyonları ve tam bir alfa kanalı var' dedim. Odada kelimenin tam anlamıyla bir kahkaha tufanı koptu çünkü kullanıcı arayüzünü yeniden yapmamızın hiçbir yolu yoktu. Bu işe oldukça canım sıkılmıştı. Siz Bir Grup Aptalsınız Ratzlaff iki hafta sonra Steve Jobs'ın asistanından bir telefon aldı. Jobs o toplantıdaki örnekleri görmemişti –toplantıda yoktu– ama şimdi bir göz atmak istiyordu. O sırada Jobs hâlâ bütün ürün gruplarıyla ilgili inceleme çalışmalarına devam ediyordu. Ratzlaff ve tasarımcı ekibi bir konferans odasında Jobs'ın gelmesini beklerken Jobs içeri girdi ve birdenbire onlara bir grup amatör dedi. Mac OS'u tasarlayanlar sizlersiniz, değil mi. diye sordu. Şaşkın bir şekilde evet anlamında başlarını salladılar. Tamam, işte. Siz bir grup aptalsınız. Jobs eski Mac arayüzü hakkında nefret ettiği bütün özelikleri takır takır sıraladı neredeyse her şeyi saymıştı. En çok nefret ettiği şeylerden biri pencereleri ve klasörleri açarken kullanılan bütün farklı mekanizmalardı. Klasörlere erişmek için –açılan menülerden pop-up menülere ve DragStrip ve Launcher'dan Finder programına kadar– en azından sekiz farklı yol vardı. Ratzlaff şöyle diyor Sorun, çok fazla pencerenin olmasıydı. Steve pencere yönetimini basitleştirmek istiyordu. Bu özelliklerden öncelikle Ratzlaff sorumlu olduğundan işi konusunda endişe duymaya başlamıştı ama 20 dakikalık kavurucu bir eleştiri fırtınasından sonra işinin muhtemelen emniyette olduğunu fark etti. Ratzlaff şöyle diyor Bizi işten atmayacağını düşünmeye başladım çünkü atacak olsaydı o zamana kadar çoktan atardı. Jobs, Ratzlaff ve tasarımcılar eski Mac arayüzü ve nasıl düzeltilebileceği konusunda derin bir tartışmaya koyuldular. Ratzlaff'ın ekibi Jobs'a hazırladıkları örnekleri gösterdi ve toplantı güzel bir şekilde sona erdi. Jobs Bu şeylerin prototipini yapın ve bana gösterin talimatını verdi. Tasarım ekibi üç hafta gece gündüz çalıştı ve çoğu zaman yazılım ya da internet sitelerinin arayüzlerinin modelini yapmak için kullanılan bir multimedya yazma aracı olan Macromedia Director programında çalışan prototipler yaptılar. Ratzlaff, İşlerimizin tehlikede olduğunu biliyorduk bu yüzden oldukça kaygılıydık diyor ve sonrasını şöyle anlatıyor Jobs ofise geldi. Bütün bir öğleden sonrayı onunla birlikte geçirdik. Mest olmuştu. Bu noktadan sonra OS X'in yeni bir kullanıcı arayüzü olacağı açıktı. Jobs o kadar etkilenmişti ki Ratzlaff'a şöyle diyordu Bu, Apple'da şimdiye dek gördüğüm ilk üç rakamlı zeka göstergesi. Ratzlaff da bu komplimanı duymaktan memnun olmuştu. Jobs'ın 100'ün üzerinde bir IQ'ya sahip olduğunuzu kabul etmesi mükemmel bir açıklamadır. İşlerinin güvende olduğundan artık emin olan Ratzlaff ve tasarımcılar, altılık birkaç paket birayla bunu kutladılar. Ama Jobs'ın Apple'ın pazarlama müdürü Phil Schiller ile koridorun diğer ucundan tekrar geldiğini görünce heyecana kapıldılar. Neyse ki Jobs mutlu görünüyordu. Yaklaştıkları zaman Jobs'ın Schiller'a heyecanla Bunu görmen gerek dediğini duydular. Ratzlaff O andan itibaren hiçbir sorunla karşılaşmadık diyor. Hiçbir Ayrıntı Fazla Küçük Değildir Sonraki 18 ay boyunca Ratzlaff'ın ekibi Jobs ile haftalık toplantılar yaparak modellerin son halini ona gösterdiler. Jobs, yeni arayüzün her öğesi –menüler, iletişim kutuları, radyo butonları– için birkaç alternatif istiyordu, böylece en iyilerini seçebilecekti. İleride daha ayrıntılı olarak göreceğimiz gibi, Jobs –ister yazılım ister donanım olsun– gelişim halindeki ürünlerin çok alternatifli modellerinin yapılmasını ister. Ratzlaff ile yaptığı toplantılar sırasında Jobs tasarımları daha da iyileştirmek için birçok geri bilgi akışı sağladı ve sadece tatmin olduğu zaman ürünler onaylandı. Tasarım ekibinin Macromedia Director programındaki modelleri dinamikti ama işlev yapan yazılımlar değillerdi. Jobs pencereleri açıp kapatabiliyor, menüleri açabiliyor ve sistemin nasıl çalışacağını görebiliyordu. Ama bunlar sadece animasyondu. Çalışan kodlar değillerdi. Ekip gerçekten çalışan kodları Director programındaki demonun yanına yerleştirilen ayrı bir makineye yükleyerek hazırladı. Çalışan kodları Jobs'a gösterdiklerinde öne doğru eğildi, burnunu ekrana dayayıp onları yakından incelemeye başladı, bir demoya bir prototipe bakıyordu. Ratzlaff bu olayı şöyle anlatıyor Birbiriyle aynı mı diye onları piksel piksel karşılaştıracaktı. Ayrıntılara kadar iniyordu. Eğer eşleşmezlerse, Ratzlaff'ın söylediğine göre mühendislerden biri fırçayı yiyecekti. İnanılmaz bir şey ama Ratzlaff'ın ekibi kaydırma çubuklarını Jobs'ın kabul edeceği biçime getirebilmek için altı ay çalıştı. Kaydırma çubukları her işletim sisteminin önemli bir parçasıdır ama kullanıcı arayüzünün en göz önünde olan öğesi oldukları söylenemez. Buna karşın Jobs kaydırma çubuklarının tam olarak böyle göründükleri konusunda ısrar ediyor ve Ratzlaff'ın ekibi kaydırma çubuklarının tasarımını tekrar tekrar yeniden yapıyordu. Ratzlaff, görünüşte küçük olan böyle bir ayrıntıya harcanan çabaya gülerek, doğru yapılmaları gerekiyordu diyor. İlk başta tasarım ekibine kaydırma çubuklarının ayrıntılarını doğru şekilde yapmak çok zor gelmişti. Küçük oklar yanlış boyutlarda ya da yanlış yerdeydi ya da renkleri uygun değildi. Kaydırma çubukları, pencerenin etkin bir durumda olması halinde arka planda kalan pencerelerinkinden farklı görünmeliydi. Ratzlaff, sesinde bir bitkinlik tonuyla, Bütün bu farklı durumlarda çubukları tasarımın geri kalanına uyumlu hale getirmek oldukça zordu, diyor ve ekliyor Doğru tasarımı bulana kadar devam ettik. Uzun, çok uzun bir süre bu konu üzerinde çalıştık. Arayüzün Basitleştirilmesi OS X'in arayüzü yeni kullanıcılar göz önünde tutularak tasarlanıyordu. Sistem herkes için – hatta eski Mac kullanıcıları için bile– yeni olduğundan Jobs arayüzün olabildiğince basitleştirilmesi üzerine odaklanmıştı. Örneğin eski Mac OS'ta sistem davranışını belirleyen ayarların çoğu, çok sayıdaki sistem uzantıları, kontrol paneli menüleri ve çeşitli sistem elemanlarının özel iletişim kutularına saklanmıştı. Bir internet bağlantısını ilk defa kurmak, yarım düzineye kadar ulaşan farklı yerlerdeki ayarları değiştirmeyi gerektiriyordu. Jobs, işleri basitleştirmek için olabildiğince fazla sayıda ayarın, Dock denilen yeni bir navigasyon öğesinde bulunan tek bir Sistem Tercihleri kutusunda bir araya toplanmasını istedi. Dock ekranın alt tarafında bulunan ikon dolu bir çubuktur. Sıkça kullanılan uygulamaların ve sistem çöp kutusunun bulunduğu yerdir. Sık kullanılan klasörlerden script denen mini programlara kadar her tür öğeyi barındırabilir. Jobs, pencerelerin kendilerinin değil pencerelerin içeriğinin en önemli şey olduğunu savunarak olabildiğince fazla arayüz öğesini çıkarma konusunda ısrar ediyordu. Jobs'ın çıkarma ve basitleştirme arzusu, tasarım ekibinin üzerinde aylarca çalıştığı bir tek pencere stili de dahil olmak üzere birkaç büyük özelliğin sonunu getirdi. Jobs birçok pencere açılmasından nefret ediyordu. Ne zaman yeni bir klasör ya da belge açılsa ortaya yeni bir pencere çıkıyor ve çok geçmeden ekran üst üste binen bir sürü pencereyle doluyordu. Bu nedenle tasarımcılar özel bir tek pencere stili yarattı. Kullanıcı hangi yazılım programı içinde çalışıyor olursa olsun her şey aynı pencerede çıkıyordu. Pencere bir hesap tablosunu gösterecek, ardından da bir metin belgesi ya da bir dijital fotoğraf aynı pencerede görünecekti. Tıpkı bir tek internet tarayıcısında siteden siteye gezmek gibi bir durum oluşacaktı, tek farkı bu durumda bu işlemler bilgisayarın hard diskinde depolanan belgeler arasında gerçekleşecekti. Bazen sistem iyi çalışıyordu ama farklı türde belgelerin görünebilmesi için sık sık pencerenin boyutlarının değişmesi gerekiyordu. Bir metin belgesi üzerinde çalışırken pencerenin aşağı ve yukarı kaydırılabilmesi için ince ve dar olması en iyisiydi. Ama eğer kullanıcı landscape formatında bir resim açtıysa pencerenin genişlemesi gerekiyordu. Ama en büyük sorun bu da değildi. Jobs için son derece önemli olan konu, sistemin tasarımcıların pencere kaydırma çubuğunda onu açıp kapatmak için özel bir buton yaratmalarını gerektirmesiydi. Jobs basitleştirme uğruna butonu kaldırmaya karar verdi. Pencerelerin yeniden boyutlanmasını kabul edebilirdi ama menü çubuğunda kalabalık eden ek butonu kabul edemezdi. Ratzlaff, Fonksiyonelliği bile bu ekstra butonu kabul ettiremedi diyor. Yeni arayüz üzerinde çalışırken, Jobs bazen ilk başta çılgınca görünen ama sonradan iyi olduğu ortaya çıkan fikirler ileri sürüyordu. Bir toplantıda her pencerenin sol üst köşesindeki üç küçük butonu inceliyordu. Bu butonlar kapatma, küçültme ve büyütme için kullanılıyordu. Tasarımcılar kullanıcının dikkatini dağıtmaması için bunları aynı yumuşak tonda gri renkte yapmıştı ama butonların ne işe yaradığını ayırt etmek zordu. Farenin imleci onların üzerine getirildiğinde işlevlerinin bir animasyonla gösterilmesi önerisi ortaya atıldı. Ama daha sonra Jobs tuhaf bir öneri gibi görünen, butonların trafik lambaları gibi renklendirilmesi fikrini söyledi pencereyi kapatmak için kırmızı, küçültmek için sarı ve büyütmek için yeşil. Ratzlaff, Bunu duyunca bunun bir bilgisayarla bağdaştırılması tuhaf bir konu olduğunu düşündük ama bir süre onun üzerinde çalıştık haklıydı. Butonun rengi üstü kapalı bir şekilde onu tıklamanın sonuçlarını gösteriyordu. Özellikle kırmızı buton, eğer kullanıcı pencereyi kapatmak istemediği halde bu butonu tıklarsa oluşacak tehlike durumunu gösteriyordu. OS X'in Tanıtımı Jobs, Apple'ın dışındaki yazılım geliştiricileri bu yeni sistemde çalıştırmak için yazılımlarını yeniden yazmak zorunda kalacakları için OS X'in büyük bir gürültü koparacağını biliyordu. OS X'in mükemmel programlama araçları için bile geliştiricilerden bir tepki gelecekti. Jobs ve onun yönetici ekibi yazılım dünyasına yaklaşmak için ellerinden gelen en büyük mücadeleyi yapıyorlardı. En sonunda bir strateji geliştirdiler Eğer sadece en büyük üç şirketi OS X'i kucaklamaya ikna edebilirlerse diğerleri de bunların peşinden gelecekti. Bu üç büyük şirket, Microsoft, Adobe ve Macromedia'ydı. İşe yaramıştı –nihayet. Microsoft Jobs'ın Bill Gates'le yaptığı, beş yıllık yazılım desteğini garanti altına alan anlaşma sayesinde Microsoft OS X'i en başından itibaren desteklemeye başladı. Ama Adobe ve Macromedia Photoshop ve Dreamweaver gibi büyük uygulamalarını dönüştürme konusunda bu kadar aceleci değillerdi. Her iki şirket de en sonunda dönüştürmeyi yaptı ama tüketici uygulamalarını yeniden yazmayı kabul etmedi. Onların bu kararları, Apple'ın kendi uygulama yazılımını ve dolaylı olarak da iPod'u (bu daha sonra ayrıntılı olarak ele alınacak) geliştirmelerine yol açtı. Arayüz sıkı bir gizlilik içinde tasarlandı. Apple'ın kendi içinde bile arayüz üzerinde çalışma yapıldığını çok az kişi, sadece onun üzerinde çalışmalar yapan bir avuç insan biliyordu. Jobs'ın bunu sır olarak tutması konusunda ifade ettiği nedenlerden biri başkalarının –özellikle de Microsoft'un– onu kopyalamasını önlemekti. Ama daha önemlisi Jobs mevcut Macintosh işletim sisteminin satışlarını bitirmek istemiyordu. Jobs bir şirketin halen gelişim aşamasında olan güzel bir teknolojiyi açıklayarak intihar etmesi olarak bilinen Osborne Etkisi'nden kaçınmak istiyordu. Apple'ın programcıları yıllardır sistemin sorunları ve yetersizlikleri konusunda oldukça dürüst davranıyorlardı. Ama o önümüzdeki birkaç yıl boyunca Mac OS'a odaklanmak zorundayız çünkü onsuz hiçbir yere gidemeyiz, dedi. Tıpkı ayakkabısını masanın üzerine vuran Khrushchev gibiydi. ‘Mac OS'u desteklemek zorundasınız, çocuklar. Bunu iyice kafanıza sokun' diyordu. Saydamlık, gölgeleme ve animasyon gibi karmaşık, gerçek zamanlı grafikleri ile o zamana –hatta belki de şimdiye– kadar tasarlanmış en sofistike bilgisayar arayüzüydü. Bu çok zor bir işti. Jobs, Macworld fuar merkezinde OS X'i tanıtırken izleyicilerden büyük alkış alan bir açıklama yaptı Apple'ın daimi CEO'su oluyordu. Jobs'ın Tasarım Süreci Apple, yıllar boyunca, yazılım uygulamalarında istikrarlı bir kullanıcı deneyimi sağlamak için tasarlanmış olan bir standartlar incili konumundaki Kullanıcı Arayüzü Rehberi'ne (Human Interface Guidelines-HIG) sıkı bir bağlılığı teşvik etti. HIG, tasarımcılara menüleri nereye koyacaklarını, ne tür komutlar içermeleri gerektiğini ve iletişim kutularını nasıl tasarlayacaklarını gösteriyordu. Amaç, hangi şirketten geliyor olursa olsun bütün Mac yazılımlarının aynı şekilde davranış göstermesini sağlamaktı. Rehber, ilk olarak, bilgisayarların temel olarak belge yaratma ve yazdırma gibi, bir şeyler üretmek amacıyla kullanıldığı 1980'lerde hazırlanmıştı. Ama internet çağında bilgisayarlar belge yazdırmak ve video düzenlemek için olduğu kadar iletişim ve medya tüketimi için de kullanılıyor. Filmleri oynatmak ya da arkadaşlarla görüntülü iletişim kurmak için kullanılan yazılımlar Photoshop ya da Excel gibi uygulamalardan çok daha basit olabilir. Çoğu durumda, sadece birkaç işlev gerekli olur ve sadece birkaç basit buton uğruna bütün açılır menüler ve iletişim kutuları iptal edilip atılabilir. 1990'ların sonları ile 2000'lerin başlarında, hem Mac'te (Widget denilen) hem de Windows'ta (Gadget denilen) tek amaçlı mini uygulamalara sürekli bir yönelim vardı. Apple'ın QuickTime ortam yürütücüsü arayüzler üzerinde yeniden düşünmenin ilk örneklerinden biriydi. Çoğunlukla müzik ve video olmak üzere multimedya dosyalarını yürüten ortam yürütücüsünde filmleri oynatmak ve durdurmak için ve sesi ayarlamak için birkaç kontrol düğmesine gereksinim vardı. Ve basit bir uygulama benzeri bir arayüz elde etmek için QuickTime ortam yürütücüsünün Apple yazılımının ilk parçalarından biri olması gerektiği kararlaştırıldı. Ortam yürütücüsünün arayüzü daha sonra iPod'un arayüzünün de tasarımını yapacak olan tatlı dilli Kanadalı Tim Wasko tarafından tasarlandı. Wasko Apple'a Jobs'la birlikte çalıştığı NeXT'ten gelmişti. Hoddie şöyle diyor O tam bir Photoshop cambazıydı ‘Ya şu fikre ne dersin' dediğinizde tıkır tıkır, tıkır tıkır – Hoddie bir klavyede uçuşan parmakların taklidini yaptı– ve bir bakardınız ki istediğiniz şey çoktan hazırlanmış. QuickTime ortam yürütücüsü tasarım ekibi Hoddie ve Wasko da dahil olmak üzere yarım düzine tasarımcı ve programcıdan oluşuyordu. Altı ay boyunca haftada bir iki kez Jobs'la görüştüler. Ekip her hafta çoğu zaman farklı doku ve görünümlerde bir düzine ya da daha fazla yeni tasarım gösteriyordu. İlk fikirler arasında Sony'nin spor walkman'inden esinlenen sarı bir plastik motif ve çeşitli ahşap ve metal dokular vardı. Her şey bir oyun gibiydi. Hoddie, Steve bir tasarım radikali değil ama yeni şeyler denemek istiyordu diyor. İlk başta, tasarımlar bir bilgisayar üzerinde sunuluyordu ama ekip bunları ekranda açıp kapatmayı uzun bir uğraş olarak görmeye başladığı için tasarımları büyük kuşe kağıtlara basmaya başladı. Basılan bu tasarımlar büyük bir konferans masasının üzerine seriliyor ve çabucak incelenebiliyordu. Jobs ve tasarımcılar bu doku bu şekille daha iyi gider diyerek örnekler arasından beğendikleri tasarımları seçmenin daha kolay olduğunu fark ettiler. Bu yöntemin o kadar etkili olduğu görüldü ki o zamandan beri Apple'ın tasarımcıları bu yöntemi kullanmaktadır. Toplantılardan sonra Jobs bazen bazı tasarım örneklerini alıp onları başkalarına da gösteriyordu. Hoddie, Onun harika bir tasarım anlayışı var ama başkalarını da dinliyor diyor. Farklı tasarımlarla oynadıkları birkaç haftanın ardından Wasko metalik görünümlü bir örnekle çıkageldi Jobs'ın hoşuna gitmişti ama yine de tam olarak doğru tasarım olmadığını düşünüyordu. Bir sonraki toplantıda Jobs Hewlett-Packard'dan üst kalite bir mutfak gerecini andıran fırça çekilmiş metal görünümlü bir HP logosu göstererek gruba bunu beğendim, ne yapabileceğinizi görün dedi. Ekip fırçalanmış metal görünümlü bir QuickTime ortam yürütücüsü ile geri döndü ve o zamandan itibaren birkaç yıl boyunca Apple'ın yazılımlarında ve üst kalite donanımlarında yoğun bir şekilde kullanılan baskın tasarım motifi haline geldi. 2000'lerin başlarında Safari web tarayıcısından iCal takvimine kadar Apple uygulamalarının çoğuna fırçalanmış metal görünümü verildi. Jobs tasarım süreci ile yakından ilgilenir. Masaya birçok fikir getirir ve her zaman tasarımları geliştirmek için önerilerde bulunur. Jobs'ın katkısı sadece beğenip beğenmediği tasarımları seçmek değildir. Hoddie, Jobs ‘bu iyi, bu kötü' diyen biri değil o gerçekten tasarım sürecinin bir parçasıdır diyor. Aldatıcı Basitlik Jobs hiçbir zaman teknoloji ile teknoloji uğruna ilgilenmez. Sadece eklemesi kolay diye bir ürüne özellikler tıkıştırıp ıvır zıvır her şeyi yüklemez. Tam aksini yapar. Jobs ürünlerinin karmaşıklığını kullanımı olabildiğince basit ve kolay olana dek kırpar. Apple ürünlerinin çoğu kullanıcının bakış açısıyla tasarlanır. Örneğin, online dosya paylaşımının popülerliğinin zirvede olduğu 2001'de başlatılan iTunes online müzik mağazasını bir düşünün. O zaman birçok insan mağazanın korsanlarla nasıl rekabet edebileceğini soruyordu. İnsanlar aynı şarkıyı bedavaya alabilirken neden 1 dolar ödeyecekti ki. Jobs'ın bu soruya yanıtı müşteri deneyimi oldu. Dosya paylaşım sitelerinde şarkıları arayarak zaman kaybetmek yerine müzik tutkunları iTunes sitesine üye olup sadece bir tıklama ile şarkılar satın alabilir. Kalite ve güvenilirlik garanti altında ve tek tıklamalık alışveriş rahatlığıyla sunuluyor. Jobs şöyle diyordu İnsanlara –sadece sopa değil– aynı zamanda bir ödül de sunmadan hırsızlık yapmalarını nasıl önleyeceğinizi anlamıyoruz. Burada ödül şu Size daha iyi bir deneyim sunacağız… ve bir şarkı size sadece 1 dolara gelecek. [45] Jobs son derece müşteri odaklıdır. Kendisiyle yapılan röportajlarda Jobs iPod'un çıkış noktasının küçük bir hard disk ya da küçük bir çipin geliştirilmiş olması değil kullanıcı deneyimi olduğunu söylemiştir. Jonny Ive, iPod hakkında şöyle demiştir Steve ilk başlarda bunun içerik navigasyonuyla ilgili bir durum olduğu konusunda çok ilginç bazı gözlemler yaptı. Bu çok odaklanmış olmanın ve aygıtla ilgili –karmaşık olmasına ve bu nedenle fazla tutulmamasına neden olacak– aşırı şeyler yapmaya çalışmamanın bir sonucuydu. Önemli olan fazlalıklardan kurtulmak olduğundan kolaylaştırıcı özellikler açık ve belirgin değildir. [46] Apple'ın tasarım sürecinin en önemli bölümlerinden biri basitleştirmedir. Apple ürünlerinin basitliği müşteriden alınan tercihlerden kaynaklanmaktadır. Jobs'a göre daha az her zaman daha fazla demektir. Jobs, Times'a şöyle diyordu Teknoloji daha karmaşık hale geldikçe Apple'ın çok sofistike teknolojiyi sıradan insanlara nasıl daha anlaşılır hale getireceğini bilme konusundaki esas gücü çok daha fazla talep görmektedir. [47] 1983'ten 1993'e kadar Apple'ın CEO'su olarak görev yapan John Sculley bana Jobs'ın üründen neyin çıkarılacağı ile olduğu kadar ürüne neyin ekleneceği konusuyla da ilgilendiğini söyledi. Sculley'in bana söylediklerine göre, Steve'in metodolojisini başkalarından ayıran, onun her zaman için aldığınız en önemli kararların yaptığınız şeyler değil yapmamaya karar verdiğiniz şeyler olduğuna inanıyor olmasıydı. [48] Hollanda'daki Eindhoven Teknoloji Üniversitesi'nden Elke den Ouden tarafından yapılan bir araştırma tüketicilerin paralarını geri almak üzere iade ettiği ürünlerin neredeyse yarısının mükemmel bir şekilde çalıştığını ama bu ürünlerin yeni sahiplerinin onları nasıl kullanacağını anlayamadığını göstermiştir. Elke den Ouden sıradan bir Amerikalı tüketicinin yeni bir aygıtla, vazgeçip onu mağazaya iade etmeden önce sadece 20 dakika uğraşacağını saptadı. Daha şaşırtıcı olanı ise Philips'in bazı müdürlerinden (Hollanda'nın elektronik devi Elke den Ouden'in müşterilerinden biriydi) birkaç ürünü eve götürüp hafta sonu boyunca kullanmalarını istedi. Çoğu teknoloji meraklısı olan bu müdürler ürünleri çalıştırmayı başaramadılar. Den Ouden şöyle yazdı Sıradan tüketicilerin ürünleri kullanmak için verdikleri mücadelelere tanık olmaları sağlanan ürün geliştiricileri yarattıkları kargaşa karşısında hayrete düştüler. Den Ouden tasarım aşamasının başlarında ürünlerin iyi tanımlamadığı sonucuna vardı Hiç kimse ürünün temel işlevinin ne olacağı konusunu açık bir şekilde ifade etmiyordu. Sonuç olarak, tasarımcılar ürün kafa karıştırıcı bir hale gelene kadar bir sürü özellik ve olanakla tıka basa dolduruyordu. Bu, tüketici elektroniği ve yazılım tasarımı için tamamen yaygın bir hikayedir. Mühendisler sadece kendilerinin anlayabileceği ürünler yaratma eğilimi gösteriyorlar. İlk çıkan MP3-çalarları, örneğin Creative şirketinin, sadece bir bilgisayar delisinin sevebileceği anlaşılmaz bir arayüzü olan Nomad Jukebox'u bir görmelisiniz. Birçok tüketici elektroniği ürünü daha fazla fonksiyonun daha iyi bir değer anlamına geldiği düşüncesi ile tasarlanır. Mühendisler ürünlerinin çoğu zaman yeni ve geliştirilmiş olarak pazarlanan yeni versiyonlarına özellikler ekleme baskısıyla karşı karşıya kalır. Bu özellik dalgasının çoğunu tüketici beklentileri yaratır. Yeni modellerin yeni özellikleri olması gerekir aksi halde bir üst modele geçmek için bir nedenleri olur mu. Üstelik tüketiciler en fazla özelliği olan aygıtlara bakma eğilimi gösterirler. Daha fazla özellik daha büyük bir değere eşittir. Apple ise buna direnmeye çalışır. İlk iPod'da FM radyo ve ses kaydı donanımları vardı ama bu özellikler aygıtı karmaşık hale getirmesin diye uygulanmadı. Ive diyor ki İlginç olan, bu basitlikten… bu açık basitlik ve bunu ifade etme anlayışından dolayı ortaya farklı bir ürün çıktı. Ama amaç farklılık değildi. Aslında farklı bir şey yaratmak çok kolaydır. Bu ürünün farkının gerçekten onu çok basit bir ürün haline getirme arayışının bir sonucu olduğunu fark etmek heyecan vericiydi. Birçok şirket müşteri odaklı olduğunu söylemekten hoşlanır. Kullanıcılarına yaklaşır ve ne istediklerini sorar. Bu sözde müşteri odaklı inovasyon, geribildirim ve odak grupları tarafından yönlendirilir. Ama Jobs bir toplantı odasına kapatılan kullanıcıların gayretli çalışmalarından uzak durur. O yeni teknoloji ile kendisi oynar, buna kendisinin verdiği tepkilere dikkat eder ve mühendislerine geribildirimde bulunur. Eğer bir ürünün kullanılması çok zorsa Jobs onun basitleştirilmesi talimatını verir. Gereksiz ya da kafa karıştırıcı olan her şey kaldırılmalıdır. Eğer ürün kendisi için iyi ise Apple'ın müşterileri için de iyi olacaktır. John Sculley bana Jobs'ın her zaman kullanıcı deneyimi üzerine odaklandığını söyledi O her zaman ürünlere kullanıcıların deneyiminin ne olacağı perspektifiyle bakıyordu. Ama o günlerde ürün pazarlama işinde bulunan ve dışarı çıkıp müşterilere ürünleri test ettiren, insanlara ne istediklerini soran birçok insanın aksine Jobs bütün bu yöntemlere inanmıyordu. Diyordu ki ‘Grafik tabanlı bir bilgisayarın ne olduğu hakkında hiçbir fikri olamayan birine grafik tabanlı bir bilgisayarın nasıl olması gerektiğini nasıl sorabilirim. Hiç kimse daha önce böyle bir ürün görmedi ki.' [49] Sanat ve teknolojide yaratıcılık bireysel ifade ile ilgili bir konudur. Tıpkı bir ressam bir odak grubu çalışması yaparak bir tablo üretemeyeceği gibi Jobs da bu yöntemi kullanamaz. Bir odak grubuna ne istediklerini sorarak inovasyon yapamaz –onlar ne istediklerini bilmezler. Henry Ford'un bir zamanlar dediği gibi Eğer müşterilerime ne istediklerini sormuş olsaydım daha hızlı bir at istediklerini söylerlerdi. ABD'deki lisansüstü tasarım eğitimi veren en büyük okul olan Illinois Teknoloji Enstitüsü Tasarım Bölümü müdürü Patrick Whitney, kullanıcı gruplarının teknoloji inovasyonuna uygun olmadığını söylemektedir. Teknoloji endüstrisi geleneksel olarak yeni ürünler, özellikle de arayüzler üzerinde dikkatli bir kontrol altında yürütülen çalışmalar yapmıştır. Bu Human Computer Interaction çalışmaları, neyin beklendiği biçimde çalıştığını ve neyin iyileştirilmesi gerektiğini görmek için genellikle bir ürünün tasarımının ardından yapılır. Bu çalışmaların, tanım gereği, teknolojiye aşina olmayan kullanıcılarla yapılması gerekir yoksa çalışma doğru sonuçlar vermeyecektir. Whitney Kullanıcı grupları acemi kullanıcılar gerektirir, diyor ve ekliyor Ama bu kullanıcılar size ne istediklerini söyleyemez. Ne istediklerini keşfetmek için sizin onları izlemeniz gerekir. Whitney, eğer kullanıcılarını dinlemiş olsaydı Sony hiçbir zaman Walkman'i icat edemezdi, diyor. Aslında şirket Walkman'i piyasaya sürmeden önce birçok araştırma yaptı. Bütün pazarlama verileri Walkman'in başarısız olacağını gösteriyordu. Bunda hiçbir belirsizlik yoktu. Hiç kimse onu satın almayacaktı. Ama [kurucu Akio] Marita bir şekilde onu kabul ettirdi. O biliyordu. Jobs da aynı şekilde. Kullanıcı gruplarına ihtiyacı yok çünkü o bir kullanıcı deneyimi uzmanı. [50] Jobs, Business Week dergisine şöyle diyordu Bizim birçok müşterimiz var ve yerleşik tabanımız üzerinde birçok araştırma yapıyoruz. Endüstrideki trendleri de oldukça dikkatli bir şekilde takip ediyoruz. Ama en sonunda, bu kadar karmaşık bir konuda, ürünlerin tasarımını odak gruplarına bakarak yapmak gerçekten çok zor. Çoğu zaman, insanlar ne istediklerini siz onu kendilerine gösterene kadar bilmiyorlar. [51] Jobs, Apple'ın tek kişilik odak grubudur. En büyük güçlerinden biri, onun bir mühendis olmaması. Jobs'ın mühendislik ya da programcılık konusunda resmi bir eğitimi yok. Bir iş idaresi diploması da yok. Aslında bir lisans diploması da yok. Üniversiteden terk. Jobs bir mühendis gibi düşünmüyor. Meslekten olmayan biri