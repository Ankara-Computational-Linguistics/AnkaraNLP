şiddetle cezalandırmaya muvaffak olmuştur. Fakat bunun yanında sunu da bildirmek gerekmektedir ki ülkesinin güneyinde 756'dan itibaren 25 yıl boyunca ancak sinirli sayıda stratejik bakımdan önemli merkezleri doğrudan doğruya idare edebilmekte idi ve diğer yerleşkeler kendi yönetimine acıkça isyan etmemekle beraber menfaat çakılması hallerinde merkezi yönetime karşı direniş göstermekte idiler. Endülüs'ün yönetimi gayet karmaşık ve bazen karışıklıklarla dolu olmakla beraber, adeta bununla yetinmeyen Abdurrahman Abbasilere karşı devamlı düşmanca davranmıştı ve hatta bir gün Bağdad'ın iktidar gücünü kırma hayalleri olduğu bildirilmektedir. Bu düşmanca tutuma bas neden Abbasilerin iktidara ilk geldiklerinden daha önceki halifelik hanedanı olan Emevileri kökünden kazımak için uyguladıkları politika olmuştur ve Abdurrahman bunun intikamını almak hevesinden hiç vazgeçmemiştir. Fakat Endülüs Emevi Emirliği'ndeki iç problemler bu hevesin gerçekleşmesine devamlı engel olmuştur. Abdurrahman'in emirliğinin kuruluş döneminin ortaya çıkan ve bastırılan kargaşalıktan sonra yine nispeten sulh ve sükun donemi ortaya çıkmadı. Endülüs de arka arkaya karışıklıklar ortaya çıkmaktaydı. Bunlardan en çetini Endulus'un kuzey sinir eyaleti ve Zaragoza şehrinde zamana zaman çıkan karışıklıklar idi ve Zaragoza ve sinir eyaletinin yönetim zorluğu sadece Abdurrahman döneminde değil kendini takip eden Kurtuba Emevi Emirleri dönemlerinde de görülmüştür, 778-779 yıllarında Suleyman Ibni Yokdan El Arabi El Kalbi kendi kendini Zaragoza emri ilan edip bu şehri ve sinir eyaleti idaresini eline almıştı. Ünlü Arap tarihçisi Ibni Esir'in bildirdiğine göre Franklar Krallığı Paderborn Diet'ine kuzey İspanya eyaletinde bulunan Zaragoza, Girona, Barselona ve Huesca şehirlerini bağımsız Müslüman "Muladi" emirleri temsilciler göndermişlerdi. Bu emirler Kuzey İspanya sinir eyaletini tümüyle eline geçirmek için caba gösteren Kutuba Emevi Emiri I. Abdurrakman ordularına karşı kendi bağımsızlıklarını korumak için Pireneler kuzeyini ellerine geçirmiş olan Hristiyan güç olan Franklar Krallığı'ndan destek ve yardim istemek için gelmişlerdi. Sarlman'in Hristiyan ordusu bu musluman Arap Kuzey İspanya eyaleti liderlerine askeri destek sağlak üzerinde anlaşmışlardı. Bu sanki Sarlman'in ordusunun bu Kuzey İspanya emirleri tarafından hüküm ettikleri arazileri korumak için bir paralı ordu gibi kiralanmasına pek benzemektedir. Tabiidir ki Sarlman'in sadece bir ticari ordu olmak yanında bu arazileri eline geçirip imparatorluğuna ve Hristiyanliga katma hedefleri olduğu da hiç şüphesiz bulunmakta idi. Bu anlaşmadan hemen sonra 779'de Frankalrini Neustrai orduları batı Pioreneler geçitlerinden ve Austrasia, Lombardalar ve Burgunduililer orduları da doğu Pireneler geçitlerinden geçip sonra Birleşip Zaragoza kalesi kapısına gelmişlerdir. Bu Franklar ordusunu Zaragoza önüne gelen kısmı kale dışında beklerken şehir emir olan Süleyman Ibni Yokdan Sarlman'a biat etmek için onunla görüştü. Fakat Suleyman Ibni Yokdan'in akli başına gelip bu Hristiyan ordularının kendinin şehrini ve idaresinin tehdit edebileceği aklına geldi ve Franklar ordusunun Zaragoza'ya girmesini önledi. Mevsimin geç olması dolayısıyla ve Pireneler geçitlerinin soğuk aylarda Frankların Pamploana şehri ellerine geçirmeleri nedeniyle kendine Franklara düşman olan Basklar tarafından tutulacağını bilen Sarlman Franklar ordusu ile Zaragoza önünde fazla kalmayıp geri dönmeye basladı. Büyük Franklar ordusu Zaragoza önünden çekildikten sonra Abdurrahman Zaragoza'daki isyanla uğraşmaya basladı. 779'da Abdurrahmana Zaragoza emirliğini Süleyman Ibni Yokdan'a yekin idareci Huseyin Ibni Yahya'ya vermeyi kabul etti. Huzyein Ibni Yahya Zaragoza Muladı emiri Suleyman Ibni Yokdan'i bir suikastla oldurdu ve Abdurrahman'a tabi Zaragoza valisi olarak tayin edildi. Fakat 771'de Huseyin Ibni Yahya Zaragoza'yi bağımsız şehir devleti olarak ilan etti ve Abdurrahman ile tüm ilişkilerini kesti. Fakat Abdurrahman Kuzey İspanya sinir eyaletini ve Zaragoza'yi tekrar idaresi altına alma çabalarına devam etti. 783'te bir Kurtuba Emevi Emirliği ordusu ile Zaragoza önüne geldi. Bu ordu önemli bir kuşatma için hazırlıklı idi ve 36 tane mancınık getirilmişti. Bu mancınıklar Zaragoza'nin unlu beyaz granit tasından yapılmış kale duvarlarına yaptıkları yaylım atışları sonunda kale duvarların da büyük gedikler acildi. Bu gediklerden şehre gire Kurtuba Emevi Emirliği askerleri şehir ellerin geçirdiler. Hukumet suresi basında ayaklanmalar doneminden sonra Abdurrahman'in saltanat donemi Endulus'de nispeten barış donemi olmuş ve Abdurrahman'in dikkati Endülüs'ün ekonomik altyapısını geliştirme faaliyetlerine şahit olmuştur. Bu donemde ülke kısımlarını bağlayan ana yolların yapılmasına önem verildi; şehirlere su getiren su kemerleri getirildi ve bazıları yeniden yapıldı ve Kurtuba'da büyük bir camii yapılması için mali fonlar sağlandı. Kurtba için ulu camii olarak Kurtuba Camii'nin yapılmasına takriben 766 yılında başlandı. Abdurrahman varisi olan oğluna ve sonra ahfadından olacak emirlere sulh sükun içinde ve refah içinde bir hayat yaşatacak bir ülke bırakmak istemekteydi. Ama Endulus hem içten hem de dıştan karışıklık ve saldırı altında idi. İsteğine erişebilmek için Abdurrahman Kurtuba Emirligi ve Endülüs içinde gayet yetenekli bir yönetici kadrosu ve iyi yetişmiş bir profesyonel ordu kurmaya önem verdi. Özellikle hükumet ettiği arazilerde buluna Hristiyan ve yeni yerleşmiş Müslüman nüfustan merkezi devlet yönetimine sadik bir ordu kuramayacağını anlamıştı. Bunun için kurduğu büyük bir profesyonel ordunun askerlerini çoğunluğunu Kuzey Afrika'dan Berber kavminden olup askerlik yapmak için İber yarımadasına getirilmiş olan paralı profesyonellerden ve diğer bölgelerden memluk-köle olarak toplananlardan oluşmuştu. Bu profesyonel ordunu mevcudu 40,000 kisi kadar olduğu tahmin edilmektedir. I. Abdurrahman'in İber yarımadasında Endulus'de kurduğu ve yeni Emeviler hanedanı altında geliştirdiği devlet Sarlman'in Franklar Krallığı, Abbasiler, Berberler ve diğer İber yarımadalılara karşı başarılı olarak direnebilmiş olduğu hiç şüphe götürmeyen bir tarihi gerçektir. Fakat yine de tarihçiler bu başarısının nedeninin eski "Emevi Hanedani" bir kolu olmasına mi yoksa Iber yarımadasında bulunan yeni Kurtuba Emirliği/Halifeliği olmasına bağlı olduğunu tartışmaktadırlar. Islam'in Dört Halife Dönemi'nde yayılması sırasında Yahudilere ve Hristiyanlara uygulanan toleranslı tutum bunlara özel"cizye vergisi" verildikten sonra İber Yarimadasi'nda ve Avrupa kitasında o zamana kadar görülmeyen dindaş olmayanlara gösterilen tolerans Endulus'de de uygulanma gördü. Bu donemde ülkenin nüfusunun gayet büyük bir çoğunluğu Müslüman olduğu bildirilmektedir. Bulliet adli bir tarihçiye göre Muslumanlığı kabul edenlerin sayısı logaritmik olarak artış gösterdi ve bu artış istatistiksel şekilde bir lojistik trend eğrisi ile gösterilebilir. Bu Müslüman dinini kabul edilmesi en düşükten en yüksek tabakaya yayılmıştı. Örneğin, Vizigot kralın Vittiza'nin kız torunlarından olan Sarah adli biri bir Müslüman ile evlenip iki çocuğu olmuştu ve bunlar büyüyünce ülkedeki Arapa ilerigelenler basında gelmişlerdir. Bazı Avrupalı tarihçiler buna itiraz etmekte ve ülkenin çoğunluğunun Müslüman olması ancak 10. yüzyıl basında olduğunu iddia etmektedirler. Thomas F. Glick, "Islamic and Christian Spain in the Early Middle Ages". Princeton, New Jersey:Princeton University Press), s.33–35 Bazı Avrupalı tarihçiler Müslüman dininin her sınıftan halk için pozitif çekiciliğini inkar etmektedirler. Bunlara göre Endülüs nüfusunun %80'inin Müslüman olması Abdurrahman döneminde cizye vergisinin nispeten yüksek olmasıdır. Abdurrahman olum tarihi tartışmalar doğurmuştur. Genellikle kabul edilen tarih 785-788 arasında olup çok muhtemelen 788 yılıydı. Kurtuba'da ölmüştür ve (günümüzde katedrale dönüştürülmüş Mezquita adli) Kurtuba Büyük Camii'nin kurulma mevkine gömülmüştür. Yerine kendisinin tercih ettiği oğlu olan oğlu I. Hişam Kurtuba Emevî Emiri olarak geçmiştir. Abdurrahman'in Endülüs Emeviler sülalesi mensupları 929'a kadar Kurtuba Emevi Emiri olarak hüküm sürmüşlerdir ve 929'da bu sülaleden olan III. Abdurrahman kendini Endülüs Emevi Halifesi ilan etmiştir ve bu devlet ise 1031'de III. Hisam tahttan indirilinceye kadar sürmüştür. "Abdülvahid Marekeşi" adlı bir Mağripli kronikci-tarihçi'ye göre Abdurrahman'ın uzun künyesini şöyledir: "Abdurrahman bin Muaviye bin Hişam bin Abdülmelik bin Mervan." Abdurrahman'ın annesinin Nafza Berberleri aşiretindendi ve Abdurrahman 750'de Abbasilerin her Emeviyi öldürme amaçlı askeri katliamından sonra bu kabileye sığınmıştı. Abdurrahman oğullarının anneleri olan birçok hanım ile evlilik yapmış veya bunları cariye olarak korumuştur. Varisi olan oğlu I. Hişam "Hülal" adlı bir Berber asıllı bir cariyesinden olmuştur. Bildiğimiz oğullarının isimleri şu listede verilmektedir: Cavid Erginsoy Cavid Erginsoy, (20 Mayıs 1924, Ankara - 6 Aralık 1967, Ankara) Türk fizikçi ve bilim adamı. Ortaöğrenim ve liseyi Galatasaray Lisesi'nde tamamladı. Yüksek öğrenimini Elektrik Mühendisliği üzerine Londra Üniversitesi'nde Türkiye hükûmeti bursuyla yaptı. 1947-1949 yılları arasında İngiltere'de mühendislik stajını bitirdi. 1952 yılında Londra Üniversitesi Queen Mary College'de doktorasını tamamladı. 1956-1957 yıllarında Atom Enerjisi Komisyonu üyesi oldu ve İstanbul Teknik Üniversitesi öğretim görevlisi olarak çalışmalarına başladı. 1957-1958'de Nato Bilim Heyeti Temsilcisi ve Orta Doğu Teknik Üniversitesi'nde öğretim görevlisi olarak çalıştı. 1958-1962 yılları arasında IAEA, Viyana'daki uluslararası enerji teşkilatına üyeliğini, 1962-1965 yılları arasında ise Brookhaven Ulusal Laboratuvar'ında ziyaretçi üyeliğini gerçekleştirdi. Aynı laboratuvarın fizik bölümünde 1965-1967 yılları arasında asli üye olarak çalışmalarını sürdürdü. 1967'de Orta Doğu Teknik Üniversitesi'nde fizik profesörlüğü ve Fen-Edebiyat Fakültesi Dekanlığı görevlerinde bulundu. Aynı yıl Tübitak Bilim Kurulu üyesi oldu ve Tübitak Bilim Ödülü'ne layık görüldü. 1967 senesinde, genç sayılabilecek bir yaşta, henüz kırk yaşında iken, meslektaşlarından Erdal İnönü'nün bir yemek davetinde, geçirdiği kalp krizi sonucu hayata gözlerini kapadı. K Berchem Sport K. Berchem Sport Belçika'nın Anvers şehri yakınlarındaki Berchem kentinin futbol takımıdır. Hâlen Belçika Yükselme B Grubu'nda mücadele etmektedir. Önceden Pro League'de mücadele etmiştir. Kulüp 1906 yılında kurulmuş ve iki yıl sonra Belçika Kraliyet Futbol Federasyonu'na kaydolmuştur. 1926 yılında 28 numaralı matrikeli almıştır. Beş yıl sonra ""Royal"" önadını almış, sonradan 1967'de Felemenkçe ""Koninklijk"" adı ile değiştirmiştir. "14 Şubat 2009 itibarıyla. " 27. Uluslararası İstanbul Film Festivali'nde gösterilen filmler 27. Uluslararası İstanbul Film Festivali'nde gösterilen filmler Aşağıdaki listede 5 Nisan - 20 Nisan 2008 tarihleri arasında düzenlenen 27. Uluslararası İstanbul Film Festivali'nde gösterime sunulan filmlerin tamamı yer almaktadır. K Rupel Boom FC Koninklijke Rupel Boom FC, Boom kentinin futbol takımıdır. Hâlen Belçika Üçüncü Ligi'nde mücadele etmektedir. Maçlarını "Gemeentelijk Parkstadion"'da oynamaktadır. K. Rupel Boom FC 1998 yılında K. Boom FC ve Rupel SK kulüplerinin birleşmesiyle kurulmuştur. Kulüp Belçika Bölgesel 3. Ligi'nde futbola başlamıştır. 1999 yılında Bölgesel 2. Lig ve ardından Bölgesel 1. Lig'e yükselmiştir. 2004 yılında takım Belçika 4. Ligi'ne yükselmiştir. İlk sezonlarında play-offa kalarak Belçika Üçüncü Ligi'ne çıkmıştır. Sadece bir sezon sonra K. Rupel Boom FC Belçika 4. Ligi'ne düşmüştür. 2008 yılında tekrar Belçika Üçüncü Ligi'ne çıkmıştır ve çıktıkları zamandan beri Belçika İkinci Ligi'ne yükselme mücadelesinde en büyük adaylardan biri olmaktadır. "21 Ocak 2010 itibarıyla. " Yad Yad (, "el"), Musevilikte dini ayinlerde Tora okunurken Tora'ya dokunmadan okuyabilmeye yardımcı olan çubuktur. Tora'nın yazıldığı bazı hayvanların derilerinde mürekkep sinmez, buna dokunulduğu zaman da mürekkep dağılıp harfleri bozacağından bunu engellemek için Yad kullanılır. Kullanılması dince şart değilken bunun cemaatlerde sıkça kullanıldığı görülür. Belirli bir maddeden yapılma zorunluluğu olmamasına rağmen genelde gümüşten yapılır. Genelde yadlarda bir çubuğun ucunda bir el işareti vardır ve bu elin işaret parmağı açıktır. K Stade Leuven Koninklijke Stade Leuven Belçika'nın Leuven kentinin futbol kulübüdür. 1903 - 2002 yılları arasında hayatını sürdürmüştür. Stade Louvaniste adıyla kurulmuş ve 18 numaralı matrikeli almıştır. 1910-11 sezonunda ilk sezonunu Belçika İkinci Ligi'nde oynamıştır. 1950 yılında 2. ligi bırakıp bir sezon 1. Ligde oynadı. Daha sonra takım 1953 yılında 3. Lige düştü. 1981 - 1983 ve 1988 - 1991 yılları arasında tekrar ikinci ligde oynadı. 2002 yılında 1967'den beri K. Stade Leuven ile Zwarte Duivels Oud-Heverlee ("Zwarte Duivels" Siyah Şeytanlar anlamına gelmektedir)birleşmiş ve K. Daring Club Leuven ile Oud-Heverlee Leuven kulübü 6142 nolu matrikeli almıştır. K Standaard Wetteren Standaard Wetteren Wetteren şehrinin futbol kulübüdür. 5479 nolu matrikele sahiptir. 2008-09 sezonunda Belçika Üçüncü Ligi'nde şampiyon olmuştur ve tarihinde ilk kez Belçika İkinci Ligi'nde mücadele etme hakkı kazanmıştır. Kulüp Standaard Molenhoek adıyla amatör kulüp olarak kurulmuştur. 1951'de Football Club Standaard Wetteren adını almış ve Belçika Kraliyet Futbol Federasyonu'na kaydolmuştur. Ian Holm Sir Ian Holm, CBE (12 Eylül 1931 - 19 Haziran 2020), İngiliz oyuncu. "Yüzüklerin Efendisi" üçlemesinin ilk ve üçüncü filmlerinde Hobbit Bilbo Baggins, "Chariots of Fire" filminde antrenör Sam Mussabini, "Beşinci Element" filminde Vito Cornelius ve "Yaratık" filminde androit Ash rolleri ile tanınmaktadır. Holm, televizyon ve sinemada etki yaratmadan önce Royal Shakespeare Company'nin yerleşik bir oyuncusuydu. 1965'te "Wars of the Roses" oyunlarının BBC adaptasyonunda III. Richard'ı canlandırdı. "Oh! What a Lovely War" (1969), "Nicholas and Alexandra" (1971), "Mary, Queen of Scots" (1971) ve "Young Winston" (1972) filmlerindeki küçük rollerle isim yaptı. 1967'de "The Homecoming"deki Lenny rolüyle "Bir Oyunda En İyi Aktör" dalında Tony Ödülü kazandı. 1977'de mini dizi "Jesus of Nazareth"te saddusi Zerah'ı canlandıran Holm; sonraki yıl oğlu Barnaby'nin de George Llewelyn Davies'i oynadığı BBC dizisi "The Lost Boys"da J. M. Barrie karakterini oynadı. Holm'un ilk büyük film rolü olan androit Ash ("Yaratık", 1979) karakteri büyük etki yarattı. "Chariots of Fire" (1981) filmindeki Sam Mussabini karakteri, Holm'a Cannes Film Festivali'nde özel bir ödül ve Akademi Ödülleri'nde "En İyi Yardımcı Aktör" ödülünü kazandırdı. "Chariots" ile İngiltere'de "En İyi Yardımcı Aktör" dalında BAFTA Ödülü kazandı. 1980'lerde çeşitli filmlerde oynadı: "Time Bandits" (1981), "Greystoke - The Legend of Tarzan, Lord of the Apes" (1984), Terry Gilliam'ın "Brazil" ve "Dreamchild" (1985). Holm, 1997'de oynadığı iki büyük rolle profilini genişletti: "Beşinci Element" filminde rahip Vito Cornelius ve "The Sweet Hereafter" filminde avukat. 2001'de "From Hell" filminde fizikçi Sir William Withey Gull'u canlandırdı. Gişe rekorları kıran ""nde Bilbo Baggins karakterini oynadı. "" filminde de rol aldı ve bir Screen Actors Guild Ödülü kazandı. Holm 19 Haziran 2020'de 88 yaşında hayatını kaybetti. Holm, uzun bir süredir parkinson hastalığı ile mücadele ediyordu. K Londerzeel SK Koninklijke Londerzeelse Sportkring genelde K. Londerzeel S. K. bilinen kulüp Belçika'nın Londerzeel şehrinin futbol kulübüdür. 1929 yılında Londerzeel Sportkring adıyla kurulmuş ve Vlaamsche Voetbalbond tarafından yönetilmiştir. II. Dünya Savaşı sonrası Belçika Kraliyet Futbol Federasyonu'na kaydolmuş ve 3630 matrikeli almıştır. William Aston William Aston ÅŸu anlamlara gelebilir: XII. Muhammed XII. Muhammed (Arapça: أبو عبد الله محمد الثاني عشر) ya da Batı dillerindeki adıyla Boabdil (d. 1460? - ö. 1533?) İspanya'da hüküm süren Müslüman Nasri Hanedanı tarafından yönetilen Gırnata Emirliği'nin 22. ve son hükümdarıdır. Gırnata'nın 2 Ocak 1492 tarihinde Hristiyanların eline geçmesi sonucu hükümdarlığı son bulmuş ve İspanya'da Müslüman egemenliği sona ermiştir. XII. Muhammed, Gırnata Emiri Ebu'l Hasan Ali'nin oğludur. 1460 civarında Granada'da doğdu. 1482 yılında tahta çıktı. 1484 yılında Kastilya Krallığı'yla yaptığı savaşta esir düştü. 1484 - 1487 yılları arasında 3 yıl Lucena'da esir hayatı yaşadı. Bu dönemde babası tekrar tahta çıktı. 1487 yılında Aragon Kralı II. Fernando ve Kastilya Kraliçesi I. Isabel'in egemenliğini kabul ederek serbest bırakıldı. Ülkesine dönerek tekrar tahta çıktı. Bundan sonra Baeza, Málaga ve Almería Hristiyanların eline geçti. 1489'da Almuñécar ve Salobreña düştü. 1491'e gelindiğinde Granada İspanya'daki tek Müslüman şehir durumuna gelmişti. II. Fernando ve I. İsabel, Muhammed'e Gırnata'yı teslim etmesini söylediler. 2 Ocak 1492 tarihinde Gırnata teslim oldu. Böylece İspanya'daki Müslüman egemenliği sona erdi. XII. Muhammed İspanya'yı terk ederek Fas'a gitti ve 1533 civarında Fes'te öldü. Jack Hobbs Jack Hobbs (d. 18 Ağustos 1988), Nottingham Forest takımında defans pozisyonunda görev yapan İngiliz futbolcudur. Profesyonel kariyerine 2004 yılında Lincoln City kulübünde başladı. Daha sonra sırasıyla Liverpool, Scunthorpe United, Leicester City, Leicester City, Hull City, Hull City ve Nottingham Forest kulüplerinde oynadı. Azerbaycan Hava Savunma Kuvvetleri Azerbaycan Hava Savunma Kuvvetleri, Azerbaycan Hava Kuvvetleri'nin bir parçasıdır. Azerbaycan'ı havadan gelebilecek her türlü saldırıya karşı korumakla görevlidir. Bu kuvvet 1990 yılında kurulmuştur. Azerbaycan Silahlı Kuvvetleri komutası altındaki en büyük 3.kuvvetir. Soğuk Savaş döneminden sonra bazı tesisler Sovyetler tarafından 1990 yılında Azerbaycan'a bırakıldı. Azerbaycan'da bulunan Gabala Radarı Rusya Uzay Kuvvetleri tarafından işletilmekteydi. Radar istasyonu Hint Okyanusu'nu da içine alan bir şekilde 6.000 kilometrelik bir alanda füze algılamak için tasarlanmıştır. Rusya'nın radar bilgisinin ne kadarını Azerbaycan Hava Savunma Kuvvetleri ile paylaştığı bilinmemekteydi. 2006 yılında ABD, hava savunma alanında Azerbaycan'a destek olarak, İran sınırında bulunan Lerik'te ve Gürcistan sınırında bulunan Agstafa'daki radarların modernizasyonunu sağladı. Böylece bu iki radar ile ABD de Hazar Denizi trafiğini izleyebilmektedir. Azerbaycan bir takım füze sistemleri ile Azeri hava sahasını kontrol etmektedir. NATO'nun SA-2 Guideline (orijinal adı S-75 Dvina) sistemleri Bakü ve çevresinde kurulmuştur. İran ve Dağıstan sınırlarının yanı sıra Ermeni uçaklarına karşı da füze sistemi kurulmuştur. Bir kısmı; IISS, 100 S-75 Dvina, S-125 Neva/Pechora ve S-200 sistemleridir. Emir Gökçe Emir Gökçe (d. 24 Şubat 1990), Forvet "(Santrafor)" mevkiinde forma giyen Türk genç futbolcudur. Çorum Belediyespor forması giymektedir. Futbola Yıldızspor'da başladı. 2004'te Beşiktaş takımına girdi. 2005-06'da B Gençler İstanbul şampiyonu kadroda yer aldı. 2006'da bir maçta Beşiktaş A2'de forma giydi ama 2007-08 sezonuna dek U-16'da oynamaya devam etti. 2007-08 sezonunda U-16 liginde gösterdiği performans ile Beşiktaş A2'de oynamaya başladı. 2 Mayıs 2008 tarihinde A takım kadrosundaki sakat ve cezalı oyuncuların olmasından dolayı Ertuğrul Sağlam tarafından kadroya alındı 4 Mayıs 2008'de ilk maçına Ankaragücü deplasmanında çıktı ve 80. dakikada Mert Nobre'nin yerine girdi. 10 Mayıs 2008'de ise İnönü Stadı'ndaki ilk maçına Vestel Manisaspor karşısına çıktı. 17 Ağustos 2008'de Oktay Derelioğlu'nun jubile maçında forma giyen gençlerden biri oldu. Sonraki sezon da Beşiktaş A2'de oynadı ama sakatlıklarından ötürü kariyeri sekteye uğradı. 2009-10 sezonu başında Bandırmaspor'a kiralandı ama annesinin geçirdiği rahatsızlık sonucu İstanbul'dan ayrılmama kararı alınca bu transfer gerçekleşmedi. Daha sonra ise 3. Lig takımı İstanbul Kartal Belediyespor'a kiralandı. 20 maçta 2 gol attı. 2010-2011 sezonu başında ön çapraz bağlarının kopması nedeniyle ameliyat olmuştur. Bu sakatlık nedeniyle o sezonu futbol oynamadan geçirdi ve 2011-12 sezonunun başında Beşiktaş ile sözleşmesi karşılıklı feshedildi. 2011-2012 sezonunun başında Maltepespor ile sözleşme imzalamıstır. Ancak bu takımın formasını sadece 2 maçta giyen futbolcu, birkaç ay sonra takımla yollarını ayırdı. Aynı sezonun ara transfer döneminde Küçükçekmecespor ile anlaşmıştır. Burada yarım sezonda 6 gol atarak iyi bir performans gösterdi. Sonraki sezon 3. Lig ekibi 72 Batmanspor'a transfer oldu. Burada play-off'lara kalma başarısı yaşadı ancak 2. Lig'e yükselemediler. 2013-14 sezonunda da aynı ligdeki Çorum Belediyespor'a geçti. 2005 ve 2006'da 4 kez Türkiye U-16 forması giymiştir. NTV Hayat NTV Hayat, Bosna-Hersek'te kurulan bir televizyon kanalıdır. 24 Şubat 1992 tarihinde yayın hayatına başlayan bu özel televizyonun kapsama alanı Bosna üzerinde 1,5 milyon kişi ise de; komşu ülkelerde de çok sayıda kablo aboneleri, uydu ve izleyicileri tarafından izlenebilmektedir. NTV Hayat, Avrupa'da Eutelsat W2 ve Amos 3 uydu yoluyla izlenir. Kanal Avustralya ve Yeni Zelanda için Optus D2 uydusu üzerinden UBI Dünya TV ve Kuzey Amerika için Intelsat Americas 5 uydusu aracılığıyla izlenmektedir. 1997-98 PAF Ligi TFF PAF Ligi 1997-98 İkinci kez düzenlenen ligi Fenerbahçe PAF 79 puan toplayarak ilk kez şampiyon olarak bitirdi. Lig 1 Ağustos 1997'deki MKE Ankaragücü PAF - Galatasaray PAF maçıyla başlarken, 14 Mayıs 1998'deki Bursaspor PAF - Trabzonspor PAF maçıyla sona erdi. İkinci kez düzenlenen ligde gol kralı 21 golle Trabzonspor PAF'tan Ragıp Başdağ oldu. Arirang TV Arirang TV, Güney Kore'de 1999 yılında kurulan bir televizyon kanalıdır. Kanal; haber, kültürel programlar, eğitim programları, belgesel programları ile 188 ülkede yirmi dört saat yayın yapmaktadır. Arirang'ın misyonu dünyaya haberleri ve programları aracılığıyla Kore'nin bakış açılarını sunmaktır. Kore Uluslararası Yayın Vakfı, Arirang yayınlarını "Arirang Dünya", "Arirang Kore" ve "Arirang Arap" olmak üzere üç kanal aracılığıyla sunmaktadır. Türkiye'de KabloTV aracılığıyla izlenebilmektedir. Arirang TV, pek çok çevre tarafından Güney Kore'yi temsil etmede tıpkı Çin'de yayın yapan CCTV News gibi gerçekdışı ve taraflı davrandığı için eleştirilmektedir. Yayınlardaki propaganda içeriğinin yanı sıra Güney Kore hakkındaki olumsuz yayınları sansürlenmesi nedeniyle kanala tepkiler gelmektedir. Arirang TV, Filipinler'deki düşük reytingler nedeniyle bu ülkedeki yayınlarını kaldırma planları yapmaktadır. Cheryl (şarkıcı) Cheryl Ann Fernandez-Versini (kızlık soyadı Tweedy, önceki soyadı Cole; d. 30 Haziran 1983), mesleki alanda yalnızca Cheryl adını kullanan İngiliz şarkıcı, dansçı ve televizyoncu. 2002 yılında ITV'nin televizyon programı "" aracılığıyla kurulan Girls Aloud adlı kadın müzik grubunun bir üyesi olmasının ardından üne kavuşan Fernandez-Versini, bu grupla, bu tür programlardan çıkan gruplar arasında sayılı başarılı oluşumdan birinin üyesi haline geldi. Öyle ki Mayıs 2009 itibarıyla grubun serveti £25 milyonu buldu. Girls Aloud ile beraber Fernandez-Versini, Birleşik Krallık müzik listesinde, aralarında dört adet bir numara olmak üzere ardışık yirmi tekli ("single") çalışmasına imza atarken; grubun iki albümü de bu ülkede bir numaraya yükseldi. Grup ayrıca dört kez BRIT Ödülleri'ne aday gösterilirken, bu adaylıklardan biri olan 2009'da "Yılın Şarkısı" dalındaki ödülü de "The Promise" adlı şarkıyla elde etti. 2008 yılında Fernandez-Versini, İngiliz televizyon gösterisi "The X Factor"da jüri üyesi oldu. Ardından da ilk solo şarkısı olan "Fight for This Love"ı piyasaya sürdü. Bu şarkı Birleşik Krallık'ta Lady Gaga'nın iki şarkısı ve The Black Eyed Peas'in ardından 2009 yılının en çok satan dördüncü tekli çalışması oldu. Bunun yanında şarkı, Birleşik Krallık ve İrlanda müzik listesinin zirvesine yükseldi. Bu dönemi izleyen süreçte sanatçı, "3 Words" adlı ilk stüdyo albümünü yayımladı ve benzer başarılar yakaladı. Fernandez-Versini, geniş çapta bir stil ikonu olarak tanınmaktadır. Öyle ki, "Vogue" ve "Elle" gibi dergilerde kapağa çıkmayı başarmıştır.. 15 Temmuz 2006'da Chealsea takımının ünlü oyuncusu Ashley Cole ile evlenmiştir. 17 Ağustos 2010 yılında kocasının kendini aldattığı gerekçesiyle boşanmıştır. 2014'te ise Jean-Bernard Fernandez-Versini ile evlendi. Fakat çift ayrıldı. Cheryl 2016 Yılından beri One Direction üyelerinden Liam Payne ile beraberdir. Çiftin 22 mart 2017'de "Bear" adında bir erkek bebekleri doğdu. Arnavutluk Futbol Federasyonu Arnavutluk Futbol Federasyonu (Arnavutça: Federata Shqiptare e Futbollit, kısaca FSF) Arnavutluk'daki futbol faaliyetlerini yürütmek, futbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. Ülkedeki bütün futbol ligleri ile Arnavutluk millî futbol takımından sorumludur. Merkezi Tiran'dadır. 6 Haziran 1930'da kurulan Arnavutluk Futbol Federasyonu, 1932'de FIFA, 1954'te UEFA Ã¼yesi oldu. Prenses Sally Acorn Prenses Sally Acorn,("Japonca":"プリンセス ーサリー・エイコーン" "Purinsesu Sarī Eikōn") (Ricky ("リッキー" "Rikkī")olarak da bilinir.) Kirpi Sonic'in Kirpi Sonic (dizi)(Sonic the Hedgehog SatAM)(1993 - 1995 Amerikan yapımı)'ın daki sevgilisidir. İlk olarak 1991 yılında ilk Sonic oyunu olan Sonic The Hedgehog (1991) oyununda Sonic'in kurtardığı küçük hayvanlar halinde görünmüştür. Naoto Oshima tarafından tasarlanmıştır.İlk tasarlandığı zaman adı Ricky'di. Sonic'in hapsedildiği robot'tan kurtardığı küçük kahverengi sincap arkadaşı'ydı. Daha sonra Ken Kinoshita tarafından geliştirilerek daha ilginç bir görünüme kavuşmuştur.1993 yılında Sonic Spinball (1993) adlı oyunda Sonic'in kurtardığı bu yeni tasarımıyla görünmüştür. Diğer karakterlere kıyasla daha az oyunda yer almasına rağmen çizgi filmler ve çizgi romanlar'da önemli bir rol oynar. Nicole isimli kişisel bir bilgisayarı vardır. Kirpi Sonic: Kirpi Sonic (dizi)'deki sevgilisidir. Miles "Tails" Prower:Yakın arkadaş Bunnie Rabbot :Yakın arkadaş Dr. Ivo "Eggman" Robotnik:Düşman 7. Uluslararası İstanbul Sinema Günleri'nde gösterilen filmler 7. Uluslararası İstanbul Sinema Günleri'nde (4 Nisan - 17 Nisan 1988) gösterilen filmler İstanbul Kültür ve Sanat Vakfı tarafından düzenlenen film gösterileri ilk kez 1982'de, 10. "Uluslararası İstanbul Festivali" kapsamında bir film haftası şeklinde başladı. Bu film gösterileri 1984'te İstanbul Festivali kapsamından çıkartılarak İstanbul Sinema Günleri adı altında bağımsız bir sinema etkinliği olarak 1988 yılına kadar sürdürüldü. Bu yıldan sonra uluslararası alanda da kendini kanıtlayan etkiniğin adı Uluslararası İstanbul Film Festivali olarak değiştirildi. Aşağıdaki listede 4 Nisan-17 Nisan 1988 tarihleri arasında düzenlenen 7. Uluslararası İstanbul Sinema Günleri'nde gösterime sunulan filmlerin tamamı yer almaktadır. K. Patro Eisden Maasmechelen K. Patro Eisden Maasmechelen Belçika'nın Eisden-Maasmechelen bölgesenin Limburg kentinin futbol kulübüdür. İlk kurulduğunda kulübün adı K. Patro Eisden olarak değiştirildiği 1992'ye kadar V.V. Patro Eisden idi. 1998'de tüm Maasland bölgesinden taraftar kazanmak amacıyla kulüp ismi K. Maasland Maasmechelen olarak değiştirildi. Sonradan 2001'de şu anki ismi seçtiler ve Roda JC ile anlaştılar. Kulüp 2004-05 sezonunu 17. sırada bitirdi, ancak Belçika profesyonel futbol lisansı alamadıkları için düştüler. Belçika Yükselme Grubu'nda veya yerel liglerde oynayabileceği önerilirken hem sportif(17.) hem de ekonomik(lisanssız) olarak düşmüşlerdi, ama Belçika Futbol Federasyonu 2005-06 sezonunu Belçika Üçüncü Ligi'nde oynamasına karar vermiştir. Bu kararı takiben 2005-06 sezonu başında kulüp ismini tekrar K. Patro Eisden Maasmechelen olarak değiştirmiştir. KFC Dessel Sport KFC Dessel SportAntwerp bölgesinin Dessel kentinin futbol kulübüdür. 1926 yılında kurulmuş olan kulüp, maçlarını Lorzestraat'da oynamaktadır. Halen Belçika Üçüncü Ligi'nde mücadele etmektedir. Rajon Rondo Rajon Pierre Rondo (d. 22 Şubat 1986), National Basketball Association (NBA) takımlarından Los Angeles Lakers'ta forma giyen Amerikalı profesyonel basketbolcu. 2008 yılında Boston Celtics formasıyla kariyerinin ilk ve şu ana kadar tek NBA şampiyonluğunu elde etmiştir. Rondo, 2006 NBA Draft'ında Phoenix Suns tarafından 21. sıradan seçilmiştir. Daha sonra Boston Celtics'e takas olmuştur. 2007 yılı çaylaklar 2. takımına seçilmiştir. 2008 yılında Celtics ile NBA şampiyonluğu yaşamıştır. Oyun stilinin Tony Parker gibi olduğu söylenmektedir. 2012 NBA Play-offs'ta Doğu Konferansı final serisinde, Miami Heat'e karşı American Airlines Arena'da 53 dakika ile hiç kenara gelmeden 44 sayı, 8 ribaund, 10 asist, 3 top çalma ile maçın en başarılı ismi olmuş ve kariyer rekoru kırmıştır. 25 Aralık 2012 tarihinde oynanan ve iki uzatmaya giden Celtics-Hawks maçında sağ dizinden sakatlanan Rondo'nun, 2 gün sonraki Miami Heat karşılaşması öncesindeki şut antrenmanında dizinde ağrı hissetmesi sonucunda hastaneye gittiği, yapılan testler sonucunda All-Star guardın çapraz bağlarının yırtıldığı ve ilerleyen günlerde ameliyat olacağı ifade edildi. Dönüşünün 7 ay ile 1 yıl olacağı söylendi. NBA'de son dönemde çapraz bağları kopan Chicago Bulls'lu Derrick Rose da bu sakatlığı geçirmişti. Ardından Rondo bir sonraki sezonda geri dönmüştür.Fakat sadece 35 maç oynayabilmiştir. Buna rağmen 13.7 sayı ve 11.1 asist ortalamalarıyla oynamıştır ve ligin asist kralı olmuştur. Sonraki sezon sakatlığını atlatıp parkelere dönüş yapmıştır.Yine sakatlanıp sadece 30 maç oynayabilmiştir. Bu 30 maçta 11.7 sayı 5.5 ribaund ve 9.8 asist ortalamalarıyla oynamıştır. 2014-2015 sezonunun başlamasına 2 hafta kala duş alırken bileğini kırmıştır ve 1,5 ay parkelerden uzak kalacağı bildirilmiştir. 19 Aralık 2014 tarihinde Brandan Wright, Jae Crowder, Jameer Nelson, 2015 ve 2016 draft hakları karşılığında Dallas Mavericks'e takas olmuştur. Bu takasla birlikte yeniden yapılanmaya giden Boston Celtics, 2008'deki şampiyon kadrosundan geriye kalan tek oyuncuyu da kaybetmiş oldu.Sezon sonu Sacramento Kings ile imzalamıştır. İlk 10 maçta 3 triple double yapmıştır. Rondo ligde 3 kez asist kralı , 1 kez de top çalma kralı olmuştur. Bunun yanında 4 kere all star ,1 kere All nba takımı ve 4 kerede all defensive takımına girmiştir. 1 tane de NBA şampiyonluğu vardır. K Tubantia Borgerhout VK K. Tubantia Borgerhout V.K. Belçika'nın Anvers bölgesinin bir kenti olan Borgerhout'un futbol kulübüdür. 64 numaralı matrikele sahiptir. Belçika yerel liglerinin en yükseği olan Antwerp yerel liginde oynamaktadır. Kulüp II. Dünya Savaşı sırasında yetenekli atak oyuncusu Joseph Mermans'ı Anderlecht'e 125,000 Belçika frangı gibi rekor bir ücretle satmasıyla bilinmektedir. Tubantia Football & Athletic Club 1915 yılında kurulmuş 2. Lig'de mücadele ettiği 1928 yılını 8. bitirmiştir. Ertesi sene 2. olmuş ve böylece 1. Lig'de oynayarak 1930-31 sezonunu 14 takımlı ligde 11. tamamlamıştır. (O yıl RSC Anderlecht sonuncu olmuştu). Ancak Tubantia bir sezon sonra 13. olmuş ve FC Turnhoutile beraber ligden düşmüştür. 2. ligde kalmayı seven kulüp 1940 yılında Tubantia FAC olan adını K. Tubantia FC olarak değiştirmiştir. 1954'te 3. Lig'e düşmüş ve 2006 yılı itibarıyla bir daha bu seviyeye gelememiştir. Kulüp KRC Borgerhout ile 1960 yılında birleşmiş ve K. Tubantia Borgerhout FC ismini almıştır. On bir yıl sonra FC yi Felemenkçe karşılığı olan V.K. ("Voetbal Klub") olarak değiştirmiştir. I. Fetih Giray I. Fetih Giray , 1557-1596 Kırım Hanı. 1596 yılında kısa süreli han olmuştur. I. Devlet Giray’ın oğlu, II. Gazi Giray’ın kardeşidir. 1596 yılında II. Gazi Giray’ın yerine ‘han’ olarak ilan edilmiştir. Padişah Sultan III. Murat döneminde kalgay olarak Eğri seferine katılmıştır. Eğri Kalesinin feth edilmesinde büyük bir rol oynayan Fetih Giray Sadrazam Sinan Paşa tarafından hanlıkla mükafatlandırılmıştır. Ancak, Fetih Giray hanlıkta istekli olmamış ve kendisinin han ilan edilmesini "Bu şerefli hizmet büyük biraderim Gazi Giray han’ın hakkıdır. Ben onun bir hizmetkarıyım" sözleri ile karşılamıştır. İstanbul'dan gelen bu kararı II. Gazi Giray kabul etmeyerek İstanbul’da kendisini destekleyen devlet adamlarından yardım talep etmiştir. Sinan Paşanın iktidardan düşürülerek, İbrahim Paşanın sadrazam olması üzerine II. Gazi Giray da beklediği destek alarak Kırım’a dönmüştür. Bu gelişmeler neticesinde, Kırım Hanlığı ile Osmanlı İmparatorluğu arasında yaşanan iktidar mücadeleleri sonucu Fetih Giray Bahçesaray’da elim bir şekilde katledilerek yaşamını yitirmiştir. Eğri seferinden muzaffer bir han olarak dönen Fetih Giray’ın ailesi ve çocuklarına varana kadar vahşice katledilmesinden II. Gazi Giray Han sorumlu tutulmuştur. Ancak, mühim bir şair ve bestekâr olan Gazi Giray Han kardeşinin katledilmesini, "Katı zulüm etti bugün Fethi Giray Han’ felek, Yeridir ağlarsa, yerde beşer gökte melek..." beyiti ile ifade etmiştir. Stephon Marbury Stephon Xavier Marbury (d. 20 Şubat 1977, New York), Amerikan profesyonel basketbolcudur. Lakabı "Starbury"dir. 1.88 boyunda ve 93 kilo olan oyuncu 1996 NBA draftında Milwaukee Bucks tarafından 4. sırada seçilmiştir. Daha sonra Minnesota Timberwolves takımına transfer olmuştur. Minnesota'da 3 sezon geçiren Marbury daha sonra sırasıyla New Jersey Nets, Phoenix Suns, New York Knicks ve Boston Celtics takımlarında oynamıştır. 2001 ve 2003 yılında olmak üzere 2 kez NBA All-Star maçı kadrosuna seçilmiştir. Ayrıca 1997 yılında NBA en iyi çaylak takımına, 2000 ve 2003 yılında NBA en iyi 3. takımına seçilmiştir. Oyuncu en yüksek sayı ortalamasına 2000-2001 sezonunda 23.9 sayıyla ulaşmıştır. Şu an Çin Basketbol Ligi takımlarından Shanxi Zhongyu Brave Dragons takımında basketbol kariyerini sürdürmektedir. Kemal Ermetin S. Kemal Ermetin (d. 26 Haziran 1956, İstanbul - ö. 11 Kasım 2012 , İstanbul), Türk yayımcı ve yazar. Tiyatro sanatçısı Mustafa Nail Bey ve dikiş öğretmeni Süheyla Hanımın ilk evlâdı olarak İstanbul’da dünyaya geldi. İlkokulu Yenikapı Kâtip Kasım ilkokulunda bitiren Ermetin, 1967-68 döneminde İstanbul Erkek Lisesi hazırlık sınıfına yatılı olarak kaydoldu. Ortaokul yıllarında kaydolduğu Ülkü Ocakları bünyesindeki faaliyetlerini aralıksız sürdürdü. 1979 yılında Ege Üniversitesi’nden Tekstil Mühendisi olarak mezun oldu. 12 Eylül 1980 Askerî Müdahalesi’nin ardından İzmir’e yerleşti. Çeşitli firmalarda mesleğini icra ederken “"Fotoğraflarla Kadın Terzilik Biçki Dikiş Metodu"” ve “"Fotoğraflarla Erkek Terzilik Biçki Dikiş Metodu"” adlı kitapları yayımladı. 1993 yılında İstanbul’a dönen Ermetin, bu tarihten sonra tüm zamanını Türkoloji ve Türk kültürü araştırmalarına verdi. Ülkü Ocakları eski Genel Başkanlarından Hakan Ünver ile birlikte "Tanrıdağı" dergisini yayınlamaya başladı. Derginin kapatılmasının hemen ardından bu kez ""TÖRE Türkçe Düşünenlerin Dergisi""ni yayınlamaya başladı. Türkçü kesimin ciddi kalemlerini bu dergi bünyesinde toplayan Ermetin, bu arada "TÖRE Yayın Grubu"nu kurarak kitap yayıncılığına başladı. ""Ermeni Sorununun Ermeniler Tarafından Dikkatle Saklanan Yüzü; TÜRK SOYKIRIMI"" adlı eserini yayınlamasının ardından 23 Temmuz 2001 günü dergiye ait TÖRE logolu arabası kurşunlandı. Bu saldırı sonucunda geçirdiği bir dizi ameliyat sonucunda sağ bacağı kesilen Ermetin, mücadelesine protez bacakla devam etti. 2002 yılında Ön-Türk Uygarlığı Araştırmaları Merkezi’nin kurulması ile konferanslar dizisi başlatan Ermetin, bu konferansları, derneğin başkanlığını yaptığı 2010 yılına kadar sürdürdü. 2005 yılı Ocak ayında ""TÜRK YOLU Antiemperyalist Dergi""yi de yayınlamaya başlayan Ermetin, bu dergiyi yayınlamaya 2006 yılı sonuna kadar devam etti. "Kültür ve Töre Derneği"nin kurulduğu Eylül 2005 tarihinden itibaren başlatılan toplumsal tepki ve faaliyetler, derneğin çeşitli şehirlerde kurulan şubeleri vasıtası ile genişleyerek sürdü. 11 Temmuz 2006 günü trafik kazası görünümlü bir olayda, TÖRE Dergisi Yazı İşleri Müdürlüğü görevini de sürdüren ortanca oğlu Hakan Ermetin’i toprağa verdi. 3 Mayıs 2007 tarihinde Antropolog Dr. Günnur Yücekal ile evlenen Ermetin, birisi kız, dört evlât sahibidir. Kemal Ermetin'in son yazıları "Türkçü Dergi"'de yayımlanmıştır. Editörlüğünü yaptığı kitaplar, ayrıca çeşitli dergi ve gazetelerde yayınlanmış makaleler. NHK World NHK World, TV uydu ve kablo üzerinden uluslararası yayın yapan Japon haber kanalıdır. İngilizce olarak yayın yapar. Bir haber kanalı olarak şu anki logosunu Şubat 2009 yılında kullanmaya başladı. Türkiye'de D-Smart, KabloTV ve Türksat 4A'dan yayın yapmaktadır. K. Lyra Koninklijke Lyra 1909 ile 1972 yılları arasında hayatını sürdürmüş bir Belçika futbol takımıdır. Antwerp bölgesindeki Lier kentinin kulübüydü. Lyra, Lier'in Latince adıdır. 1909 yılında Turn- en Sportvereniging Lyra, yani Lyra Spor ve Beden Sağlığı İştiraki Felemenkçe adıyla kurulmuştur. Aynı yıl federasyonua başvurmu ve 52 nolu matrikeli almıştır. 1913 yılında 2< ligde mücadele etmeye başlamış ve terfi ettiği 1932'ye kadar bu ligde kalmıştır. Ulaşılan en yüksek nokta olan 1. lige 1938 yılında 14 takımlı ligde 13. olarak veda etmiştir. 1934 yılında ismini Koninklijke Maatschappij Lyra ve daha sonra da 1939 yılında da Koninklijke Lyra olarak değiştirmiştir. Lyra en büyük başarısını 1. ligde ilk sezonunda 6. olarak yaşamıştır. Aynı başarı 1943-44, 1946-51 ve 1953-54 sezonunda tekrarlandı. 1960'ta kulüp 3. lige düştü ve dağılma sürecine girdi. 12 Nisan 1972'de komşu kulüp K. Lierse SK ile birleşerek K. Lierse S.V. adını ve 30. numaralı Lierse matrikelini almıştır. 16 Haziran 1972'de K. Lyra T.S.V. adlı yeni bir kulüp kuruldu ve 7776 numaralı matrikeli aldı. Bu kulüp şu an C Grubu'nda mücadele etmektedir. Adam Morrison Adam Morrison 18 Temmuz, 1984 doğumlu Amerikan profesyonel basketbolcudur.NCAA kariyerinde Gonzaga Üniversitesi'nde oynamıştır. Sponkane Lisesi'nde oynadığı zamanlarda lise kariyerinde ürettiği 1904 sayı ile okul rekorunu kırmıştır. 2006 NBA draftında Charlotte Bobcats tarafından 3. sıradan seçilmiştir. 2009 yılında takımı Los Angeles Lakers ile NBA Şampiyonluğu yaşamıştır. Son olarak Kızılyıldız frması giyen Adam Morrison 2012 sezon sonuna kadar Beşiktaş Milangaz ile anlaşmıştır. 2,03 boyunda ve 93 kg ağırlığındadır. Tip 1 diyabet hastasıdır. CCTV-4 CCTV-4 (Çince: 中国中央电视台中文国际频道, "Zhōngguó zhōngyāng diànshìtái zhōngwén guójì píndào"), Çin ulusal televizyon kanalıdır. Çin Merkez Televizyon ağına aittir. 1992 yılında yayına başlayan bir genel eğlence kanalıdır. Bu ulusal kanal dünya çapında farklı uydularda 24 saat Çince yayınlanır. Türkiye'de KabloTV platformunda bulunmaktadır. Verizon Center Verizon Center, NBA takımı Washington Wizards ve NHL takımı Washington Capitals'ın maçlarını oynadığı sahadır. 2 Aralık 1997 yılında açılmıştır. Basketbol maçları için 20.173, buz hokeyi maçları için 18.277 kişilik kapasiteye sahiptir. Eski adı MCI Center'dır. Açıldığından bu yana 5 farklı ligden 5 takıma hizmet vermiştir. Bu takımların 4 tanesi hala bu salonda maçlarını oynamaktadır. TFX TFX bir Fransız tv kanalıdır. Fransa karasal yayında mevcuttur. AB Group'un bir alt kanalıdır. TNT platformunun kurulmasıyla NT1 kanalı açılmıştır. 2004 sonlarında kanalın adı La Quatre (Dört) olarak değiştireleceği açıklanmış, ardından Festival adlı kanalın France 4 olarak değiştirilmesi sonucu NT1 adı kullanılmaya devam ediliştir. CGTN (TV kanalı) CGTN haber kanalıdır. Çin Halk Cumhuriyeti'nin dış tanıtımında önemli bir rol oynamaktadır. Çin'in 24 saat İngilizce yayın yapan haber TV kanalıdır ve Çin Merkez Televizyonu (CCTV) tarafından yönetilir. CGTN Sky Digital aracılığıyla İngiltere, kablo ve Amerika Birleşik Devletleri ve Asya uydu sağlayıcıları bir dizi, istasyon web sitesinde, görüntülenebilir. Türkiye'de D-Smart ve Kablo TV'de bulunmaktadır. Robert Robinson (kimyager) Robert Robinson OM, PRS (d. 13 Eylül 1886 - ö. 8 Şubat 1975) İngiliz kimyager. 1947 yılında, "biyolojik önemi olan bitki ürünleri, bilhassa alkoloidler, üzerine araştırmaları için" Nobel Kimya Ödülü'nü kazanmıştır. Chesterfield Ortaöğretim Okulu ("Chesterfield Grammar School"), Fulneck Okulu ("Fulneck School") ve Manchester Üniversitesi'nde okudu. 1912 yılında Sydney Üniversitesi Kimya Fakültesinde ilk saf ve uygulamalı organik kimya profesörü olarak atandı. 1930'da Oxford Üniversitesi'nde Waynflete Kimya Profesörü unvanını aldı ve Magdalen College, Oxford'da akademi üyesi oldu. Oxford'ta Science Area'da onun onuruna "Robinson Close" adı verilmiş bir yer ve aynı şekilde Liverpool Üniversitesi'nde "Robert Robinson Laboratuvarı" adı verilmiş bir laboratuvar vardır. Ayrıca Robinson, penisilin ve morfinin moleküler yapısını keşfetmiştir. Robert Robinson Robert Robinson ÅŸu anlamlara gelebilir: Es-Suudiyye Saudi TV, Suudi Arabistan'ın ilk TV kanalıdır. TV dizileri, haberler, kültürel ve dini programlar yayınlamaktadır. Mekke'den namazı canlı olarak da yayınlamaktadır. Türkiye'de KabloTV ve Tivibu'dan yayın yapmaktadır. En önemli çalışanları Zeko Basha kanalın kurucularındandır. Meteorolojinin Sesi Radyosu Meteorolojinin Sesi Radyosu, Türkiye'de Meteoroloji Genel Müdürlüğü'ne bağlı olarak yayın yapmaktadır. Sloganı "en havalı radyo"dur. Fm bandından ve uydudan da yayınları dinlenebilmektedir 1962 yılından 2004 yılına kadar kısa dalgadan yayın yapmakta olan Meteorolojinin Sesi Radyosu, 2004 tarihinde Ankara’da FM bandı 92.4 frekansından Meteor Fm adıyla ve 1 Şubat 2008 tarihinden itibaren de tekrar Meteorolojinin Sesi Radyosu adıyla sesini duyurmaya başladı. Kutlu Adalı Kutlu Adalı (1935, Lefkoşa Kıbrıs - 6 Temmuz 1996, Lefkoşa KKTC), Kıbrıs Türkü gazeteci, şair, yazar, devlet memuru. Türkiye'nin Antalya ilinde ilk, orta ve lise eğitimini yaptı. Kıbrıs'a 1954 yılında geri döndü. Kıbrıs'ta 1950'lerden itibaren kitaplar ve dergilerde yazılar yazmaya başladı. Kendisine ait Beşparmak Yayınevi'ni 1959'da kurdu. "Beşparmak" adlı kültür dergisini çıkardı. "Söz", "Ortam", "Kıbrıs Postası" ve "Yeni Düzen" gazetelerinde köşe yazarlığı yaptı. Yaşamı boyunca şiir yazmaya da devam etti. Rauf Denktaş'ın 1961 - 1972 yılları arasında özel kalem müdürlüğünü yaptı. Fakat kamu hizmetinden ayrılması ile 1985'ten sonra Denktaş'a muhalefet eden ve Kıbrıslılık kavramını öne çıkaran köşe yazıları yazmaya başladı. Kıbrıs Türk Barış Derneği ile Bağımsız ve Federal Bir Kıbrıs İçin Temas Grubu'nun kurucuları arasında yer aldı. 6 Temmuz 1996 günü evinin önünde vurularak öldürüldü. Kuzey Kıbrıs yönetimi makamlarının başlattığı soruşturma sonuç vermedi ve cinayeti kimin işlediği belirlenemedi. Bunun üzerine eşi İlkay Adalı, Avrupa İnsan Hakları Mahkemesi'nde Türkiye aleyhine dava açtı. 31 Mart 2005'te mahkeme, "cinayet hakkında yeterli ve inandırıcı araştırma yapılmadığı" gerekçesi ile Türkiye'yi mahkûm etti. Manevi tazminat olarak İlkay Adalı'ya üç ay içinde ödenmek üzere 20 bin avro, mahkeme masrafları için ise 75 bin avro, toplamda ise 95 bin avro Türkiye'ye para cezası kesildi. Cinayetinin arka planında Adalı'nın ikon müzesi olarak görev yapan ve "paha biçilmez" eski eserlerin yer aldığı St. Barnabas Manastırı'nda yaşanan silahlı bir baskını araştırması vardır. İlgili olay, 14 Mart 1996'yı 15 Mart'a bağlayan gece gerçekleşti; manastırdaki üç nöbetçiyi saf dışı edip bir odaya kilitleyen maskeli ve silahlı kişilerin neler çaldığı açığa çıkarılamadı. Adalı, baskından dokuz gün sonra, 23 Mart günü yayımladığı haberinde baskında KKTC Sivil Savunma Teşkilat Başkanlığına bağlı araçların kullanıldığını açıkladı. Baskılar üzerine Başbakan Hakkı Atun olayın "askerî bir operasyon" olduğunu ifade etti. 2 Nisan 1996 tarihinde Adalı tehdit edildiğini açıkladı, bu tarihten sonra da tehditler devam etti. Konuyla ilgili uyarılar yetkililer tarafından dikkate alınmadı ve 6 Temmuz günü suikast gerçekleşti. Cinayet çeşitli kesimleri ifade özgürlüğünü savunucu tepkilere itti. Burhan Eraslan, verilen tepkileri "Gerçekten de bu cinayet, Kutlu Adalı'nın yazılarıda talep ettiği gibi "konuşan toplum"un başlangıcı oldu." diyerek yorumladı. Minden Minden, Kuzey Ren-Vestfalya'da bulunan 83.000 nüfuslu bir kasaba. Kasabadan Weser nehri geçmektedir. Minden'in adı Şarlman'ın imzaladığı antlaşma ile ilk kez 798'de kullanılmıştır. Archer Martin Archer John Porter Martin (d. 1 Mart 1910, Londra - ö. 28 Temmuz 2002) Nobel Kimya Ödülü sahibi Britanyalı kimyager. Babası pratisyen hekim olan Martin, Bedford Okulu ("Bedford School") ve Cambridge Üniversitesi'nde eğitim gördü. İlk olarak fiziksel kimya laboratuvarında çalışmış, sonra Dunn Besin Laboratuvarı'nda ("Dunn Nutritional Laboratory"), ve 1938 yılından itibaren de Leeds'teki Yün Sanayii Araştırma Enstitü'nde ("Wool Industries Research Institution") çalışmıştır. 1946 ile 1948 yıllarında Boots Pure İlaç Şirketi'nin ("Boots Pure Drug Company") biyokimya bölümünün başkanı olarak çalışmıştır. Tıbbi Araştırma Konseyi'ne ("Medical Research Council") katıldığında hâlen bu bölümün başkanıydı. 1952'de Ulusal Tıbbi Araştırma Enstitüsü'nün ("National Institute for Medical Research") Fiziksel Kimya Bölümü'nün Başkanı olmuş ve 1956'dan 1959'a kadar kimya danışmanı olarak görev yapmıştır. Martin, biyokimya alanında, Vitamin E ve B'nin bazı yönlerinde ve kromatografinin bulunmasında temelleri atan teknikler üzerine uzmanlaşmıştır. Aminoasitleri ayırmaya çalışırken partisyon kromatografisini, ve ardından gaz-likit kromatografisini geliştirmiştir. 1952 yılında Nobel Kimya Ödülü'ne nail görülmüştür. Diğer Nobel sahiplerinden çok daha az sayıda makalesi olan Martin'in, sadece 70 makalesi vardır. Ancak 9. makalesiyle Nobel kazanmıştır. Houston Üniversitesi kimya fakültesindeki görevine 1979 yılında, yeteri kadar makale yayımlamadığı için, son verilmiştir. Evli olan Martin'in, iki oğlu ve üç kızı vardır. Hayatının son yıllarını Alzheimer hastalığı'ndan muzdarip geçirmiştir. John Warcup Cornforth Sir John Warcup 'Kappa' Cornforth, AC, CBE, FRS (7 Eylül 1917-8 Aralık 2013), Avustralyalı kimyager. 1975 yılında, "enzim-katalize reaksiyonların stereokimyası üzerine çalışmaları için", Nobel Kimya Ödülü'nü kazanmıştır. Gençlik yıllarından itibaren sağırdır. Cornforth, Sidney'de doğdu ve Sidney Erkek Yüksek Okulu'nda ("Sydney Boys High School") ve Sydney Üniversitesi'nde eğitim gördü. Eşi Rita Harradence ile bu üniversitede okurken tanışmıştır. Sydney Üniversitesi Kimya Fakültesi'nde organik kimya okudu ve sınıf birincisi olarak 1938 yılında mezun oldu. St Catherine's College, Oxford'da okumak için burs kazandı ve eşiyle beraber oraya taşındı. Annesi Hilda Eipper (1887-1969), Avustralya'daki öncü misyonerlerden biri olan Christopher Eipper'ın torunudur. Savaş sırasında penisilin üzerine çalışmalarda büyük etkiye sahiptir. "Penisilinin Kimyası" ("The Chemistry of Penicillin", Princeton University Press, 1949) kitabının yazılmasına yardım etmiştir. 1975'te Vladimir Prelog ile birlikte Nobel Kimya Ödülü'nü kazanmış ve 1977 yılında şövalye ilan edilmiştir. 1953 yılında Corday-Morgan madalyası, 1976'da Royal Medal ve 1982'de Copley Medal ile ödüllendirilmiştir. Royal Society'nin bir üyesidir ve Sussex Üniversitesi'nde kimya araştırmalarını hâlen aktif olarak sürdürmektedir. 1975'te Tümgeneral Alan Stretton ile birlikte, "Yılın Avustralyalısı" ("Australian of the Year") olarak adlandırılmıştır. Portekiz Pavyonu, Expoâ€™98 Portekiz Pavyonu, Expo’98 (Portekizce: Pavilhão de Portugal) Portekiz’in başkenti Lizbon’daki Parque das Nações bölgesinde 1998 yılında gerçekleşen Expo '98 sırasında Portekiz’i temsil etmesi amacı ile inşa edilmiştir. Bugün halen ayakta olan bir yapıdır. Portekiz Pavyonu, Portekizli bir mimar olan Alvaro Siza tarafından Souto de Moura’nın katkılarıyla tasarlandı. Yapının giriş bölümünde oldukça geniş betonarme bir meydan yer alıyor. Portekiz Pavyonu’nun, Expo '98’in ardından yıkılmak yerine başka bir fonksiyon ile gelecekte de kullanılmasına karar verildi. Öneriler arasında gerçekleşme şansı en çok olanın bu mekanın bir mimarlık müzesi olarak kullanılması olsa da şimdilik geçici sergiler için kullanılmaktadır. Tokyo Metropolitan Gymnasium Tokyo Metropolitan Gymnasium (Japonca: 東京体育館, okunuşu: Tōkyō Taiikukan), Japonya’nın başkenti Tokyo’nun Shibuya semtinde yer alan bir spor kompleksidir. Dünya Güreş Şampiyonası için 1954 yılında inşa edilen bina 1964 Yaz Olimpiyatları’nda da jimnastik etkinlikleri için hizmet verdi. Jimnastik salonu kısmı Pritzker Mimarlık Ödülü sahini mimar Fumihiko Maki tarafından yeniden tasarlandı ve 1991 yılında hizmete girdi. Tokyo Metropolitan Gymnasium Sendagaya tren istasyonu ve Kokuritsu Kyogijo metro istasyonuna çok yakın bir mesafede yer almaktadır. Kompleks hafta içi saat 9:00 ile 23:00 arası, Cumartesileri 9:00 ile 22:00 arası ve Pazar günleri 9:00 ile 21:00 arası açıktır. Akıncı (şiir) Akıncı, Yahya Kemal Beyatlı tarafından yazılan ve 1919 yılında "Şair Nedim" dergisinde yayımlanan epik bir şiirdir. "Kendi Gök Kubbemiz" adlı kitabında yer alan şiirlerden biridir. 'Bin atlı çocuklar gibi şendik' mısrası Türk popüler kültüründe çeşitli yerlerde kullanılmıştır ve şiire göndermeler yapılması oldukça olağandır. İsminin de belirttiği üzere teması Osmanlı İmparatorluğu tarafından görevlendirilen akıncı atlı birlikleridir. Şiirin yapısı ve sözcük seçimi coşkulu bir hava yaratmaktadır ama dokuz ve onuncu mısralar bu genel duruma ters düşmektedir. Şair "Mef’ûlü Mefâ’îlü Mefâ’îlü Fe’ûlün" şeklindeki aruz kalıbını benimsemiş olsa da günümüz Türkçesine daha yakın sözcük seçimi şiire modern bir hava katmaktadır. Şiir ikişerli gruplanmış on iki mısradan oluşmaktadır. Adopen ADOPEN "(Adopen Plastik ve İnşaat A.Ş)", 1997 yılında Türkiye’de kurulmuş pencere ve kapı sistemleri üreticisi. Adopen, 1997 yılında Mustafa Sak tarafından kurulmuştur. ADO Şirketler Grubu’nun (“ADO Grup”) en büyük yatırımı olan ADOPEN, İstanbul Sanayii Odası (“ISO”) tarafından açıklanan Türkiye’nin en büyük 500 sanayi kuruluşu (“ISO 500”) arasındadır. ADOPEN, Antalya merkezli Türkiye üretim operasyonları dışında; yurtdışında da Rusya, Ukrayna, Hindistan ve Azerbaycan'da üretim faaliyetleri sürdürmektedir. ADOPEN’nin üretim üretiminin bir kısmı da üretim faaliyetlerinin olmadığı 50′yı aşkın ülkeye ihraç edilmektedir. 2000 Yaz OlimpiyatlarÄ±'nda halter - Erkekler 94 kg Erkekleri Orta-ağır sikletteki (- 94 kg) halter müsabakası halter yarışmasındaki altıncı sıradaki müsabakaydı ve haltercilerin vücut ağırlıkları maksimum 94 kilogram olarak belirlendi. Müsabaka 24 Eylül 2000 tarihinde Sidney Kongre ve Sergi Merkezi'nde yapıldı. Her bir haltercinin koparma ve silkme dallarında üçer kaldırış yapma hakkı vardı. Bu iki daldaki en iyi kaldırışlarının toplamı o haltercinin final sıralamasındaki yerini belirledi. Caprica (dizi) Caprica, kurgusal "Battlestar Galactica" serisinin bir parçası olan televizyon dizisi. Yokoluş tehlikesindeki İnsan ırkının yeni bir ev arayışının anlatıldığı "Battlestar Galactica" dizisinden 58 yıl öncesine giderek "Caprica" gezegeninde robotik Saylon ırkının yaratılışını ve İnsan medeniyeti tarafından nasıl köleleştirildiğini anlatmaktadır. 21 Nisan 2009 tarihinde genişletilmiş bir şekilde başlangıç bölümünün tanıtım versiyonu DVD ve internet üzerinden sunuldu. İlk sezon yaklaşık iki saatlik başlangıç bölümü ve yaklaşık bir saatlik on dokuz bölümden oluşmaktadır. Amerika Birleşik Devletleri'nde Syfy ve Kanada'da SPACE kanalı tarafından 22 Ocak 2010'da, Birleşik Krallık'ta Sky1 tarafından 2 Şubat 2010'da yayınlanmaya başladı. Dizi 4 Ocak 2011 tarihinde ilk ve tek sezonu bitirdi ve iptal edildi. Dizi Türkiye'de 2012'nin ilk aylarında Universal Channel'da yayınlandı. 2000 Yaz OlimpiyatlarÄ±'nda halter - Erkekler 105 kg Erkekler Ağır sıklet (- 105 kg) halter müsabakası erkeklerin halterdeki yedinci sıradaki müsabakası olup, haltercilerin vücut ağırlıkları maksimum 105 kilogram olarak belirlendi. Müsabaka 25 Eylül 2000 tarihinde Sidney Kongre ve Sergi Merkezi'nde yapıldı. Her bir haltercinin koparma ve silkme dallarında üçer kaldırış yapma hakkı olup, bu iki daldaki en iyi kaldırışlarının toplamı o haltercinin final sıralamasındaki yerini belirledi. 2000 Yaz OlimpiyatlarÄ±'nda halter - Erkekler +105 kg Erkekler Süper Ağır sıkletteki (+ 105 kg) halter müsabakası erkeklerin halterdeki en ağır müsabakasıydı ve haltercilerin 105 kilogram üzerinde olmaları gerekti. Müsabaka 26 Eylül 2000 tarihinde Sidney Kongre ve Sergi Merkezi'nde yapıldı. Her bir haltercini koparma ve silkme dallarında üçer kaldırış yapma hakkı vardı. Haltercilerin bu iki daldaki en iyi kaldırışlarının toplamı onların final sıralamasındaki yerini belirledi. Caprica Caprica, "Battlestar Galactica" serisi içerisinde birçok farklı anlama gelmektedir: Steve Francis Steve Francis, (d. 21 Şubat 1977, Maryland), Amerikan profesyonel basketbol oyuncusudur. Maryland Üniversitesi'nde oynamıştır. Steve Francis annesi Brenda ve anneannesi Mabel tarafından büyütüldü.Basketbol ile 9 yaşında bir arkadaşının ısrarı üzerine tanışır ve bu oyuna zamanla ısınmaya başlar. altı yıl boyunca amerikan futbolu antrenmanlarından sonra Takoma Park'ta koç Tony Langley ile çalışır. Lise döneminde annesinin işi dönemiyle sürekli yer değiştirmek zorunda kalmıştır. Üç okul değiştirir, ama sonunda ilk okuluna geri döner. Bu sırada annesini kaybetmenin acısı içindedir. Basketbolda son bir kez şansını denemek için Florida'daki turnuvaya katılır. Orada Hayatının en iyi oyununun oynar ve Texas San Jacinto Junior College tarafından okula kabul edilir. Bu okulda yaptığı 885 sayı ve 187 top çalma ile okul rekorunu kırar. Maryland Üniversitesi'nin sağladığı basketbol bursu ile bu üniversiteye gitmeye karar verir. Üniversitede gösterdiği performansla, oyun zekasıyla ve zor anlarda yaptığı rahat smaçlarla daha ilk yılda adından söz ettirmeyi başarmıştır. 17.0 sayı ve 2.8 top çalma ortalaması yakalamıştır. Ona artık "Yeni Allen Iverson" denmektedir. 1999 NBA Seçmelerinde Vancouver Grizzlies tarafından 2. sırada seçilir. Yeni takımından anneannesinden uzak kalacağı ve takımda Mike Bibby gibi bir gard olduğu için memnun olmaz ve takım yöneticilerine takas edilmek istediğini söyler. Takasla Houston Rockets'a gider. Burada geçirdiği müthiş çaylak sezonu sonunda Elton Brand ile birlikte yılın çaylağı seçilir. Bir sezonda 500 ribaund ve 500 asist barajını geçen en kısa oyuncu olarak NBA rekorunu kırar. Üç kez All-Star seçilen oyuncu daha sonra geçirdiği çeşitli sakatlıklar nedeniyle oynayamaz ve Houston Rockets'dan ayrılarak Orlando Magic takımına gider. Burada geçirdiği iki sezondan sonra New York Knicks takımında bir sezon geçirir. 2008'de eski takımı Houston Rockets'a döner fakat bir sonraki sezon Memphis Grizzlies'e gider. Steve Franchis çok sıkı bir Destiny's Child hayranıdır. Ona "Stevie Francise" lakabı takılmıştır. Takoma Park takımındaki küçük basketbolcuları tüm masrafları karşılayarak çeşitli turnuvalara göndermiştir. Kosova Ovası (ova) Kosova Ovası (Arnavutça: "Fushë Kosovë"; Sırpça: "Косово Поље / Kosovo Polje") Kosova'nın orta kesiminde yer alan meşhur bir ova. 1389 yılında I. Kosova Muharebesi'nin yapıldığı yerdir. Ova, Kosova’nın orta kesiminde, kuzeybatı-güneydoğu doğrultusunda uzanır. Bu alanda, Priştine, Kosova Ovası kasabası, Liplan gibi yerleşim birimleri vardır. Ova üzerinde, I. ve II. Kosova Muharebesi’nin yaşandığı alan içinde Sultan I. Murat Türbesi ve 1389’da yaşanan I. Kosova Muharebesi anıtı vardır. Türbe, Priştine-Mitroviça yolu üzerinde Priştine’ye 6 km mesafede yer alır. Söz konusu anıt ise, türbenin 500 metre güneyinde yer alır ve Yugoslavya Sosyalist Federal Cumhuriyeti zamanında, I. Kosova Muharebesi’nde savaşan Sırp askerleri anısına yapılmıştır. Avesta (anlam ayrımı) Avesta ÅŸu anlamlara gelebilir: Sinyavin Harekâtı Sinyavin Harekâtı, Kızıl Ordu'nun Leningrad Kuşatması'nı sona erdirmek için kuşatmadaki Alman birliklerine karşı giriştiği bir harekâttır. Bu harekâtla neredeyse eşzamanlı olarak uygulamaya konulması planlanan Alman harekâtı ise "Operation Nordlicht" (Kutup ışıkları) kapalı adıyla planlanmıştır. Sovyet harekâtı Alman kuşatmasını kırmayı, Alman harekâtı ise kenti düşürmeyi hedeflemektedir. Her iki taraf da diğerinin plan ve hazırlıkları konusunda bilgi sahibi değildi ve taraflar muharebeleri, önceden hesaplamadıkları bir tarzda sürdürdüler. İlk taarruza geçen Sovyet güçleriydi ve 19 Ağustos'ta harekâta başladılar. Bu saldırı, Alman komutanlığını taarruz için hazırlanan kuvvetlerle, savunmayı takviye etmek durumunda bıraktı. Kızıl Ordu taarruzları durdurulunca da bu kez söz konusu kuvvetler karşı taarruz için kullanıldı. Sonuçta Sovyet taarruzları, kuşatmayı yarmakta başarılı olamadı. Bununla birlikte Alman tarafı da planladıkları taarruz harekâtını uygulamaya koyamadılar. Leningrad kuşatması 1941 yılının sonbahar başlarında başladı. Alman ve Fin kuvvetleri, 8 Eylül 1941 tarihinde Leningrad ve dış semtlerinin tüm ikmal hatlarını keserek kenti kuşattı. Ancak esas Alman planındaki, bölgedeki Sovyet askeri varlığını püskürterek kenti işgal etme girişimi başarısız oldu ve kent sadece kuşatıldı. Ladoga Gölü'nün kış aylarında donuyor olması, 1941 - 1942 kışında kente sınırlı da olsa, başta gıda maddeleri olmak üzere ikmal malzemesi gelmesine olanak sağladı. Böylece savunmacılar, direnmeyi sürdürebildiler. Ancak Sivastopol Kuşatması, 4 Temmuz 1942 tarihinde kentin Alman kuvvetlerinin kontrolüne geçmesiyle sona ermişti. Alman 11. Ordu'su, artık başka bir muharebe alanında kullanılmak üzere serbest kalmıştı. Hitler, bu ordunun Leningrad'a yapılacak saldırıda görevlendirilmesine karar verdi. Sovyet kuvvetleri, kente ve kentteki sivil halka büyük yıkım getiren kuşatmayı kırmak için savaşıyordu. "Yaşam Yolu" adı verilen bu ikmal hattı, Alman ve Fin hava akınlarıyla sık sık kullanım dışı bırakıldı. Bölgede, 1942 yılı içinde girişilen birkaç küçük çaplı taarruz hareketi oldu, fakat iki taraf açısından da kesin bir sonuç getirmedi. Lyuban civarındaki son saldırıda Sovyet 2. Şok Ordusu kuşatılarak büyük kısmıyla imha edildi. Bununla birlikte Leningrad için bir ikmal yolunun açık tutulması çok önemliydi. Bu yüzden Lyuban yenilgisinin neredeyse hemen ardından yeni harekâtın hazırlıklarına başlanıldı. Ladoga Gölü'nün güney kesimi, yoğun ormanlar ve göle yakın bölgeler sulak alanlarla, özellikle de turba yataklarıyla kaplıdır. Bu faktörler, bölgede topçunun ve araçları hareketliliği açısından engel yaratmaktadır. Ayrıca ormanlık arazi, her iki tarafın da görsel keşif çabalarını engellemektedir ve diğer yandan, karşı taraftan gizlemektedir. Askeri harekât açısından uygun arazi koşulları gösteren bir bölge, Sinyavin yükseltisidir. Bu bölgede açık ve kuru birkaç bölge vardır ve buralar görece geniş bir görüş açısı sağlamaktadır. Leningrad'ın 1942 yılının yaz-sonbahar aylarında düşürülmesi planı, OKW'nin 5 Nisan 1942 tarih ve 41 sayılı emrinde yer almıştır. Söz konusu emir, Doğu Cephesi'nde 1942 yılı yaz seferinin esas hedeflerini belirlemektedir. Bunlar ana hatlarıyla, Leningrad'ın düşürülmesi ve güneyde Kafkasya'ya ilerlemektir. Sivastopol'ün düşmesinden sonra serbest kalan Alman unsurları, bu bölgeden alınarak Leningrad'a taarruz edecektir. Alman 11. Ordu'sunun, 8. Hava Kolordusu ve ağır topların desteğindeki taarruzu planlanmaktadır. Serbest kalan birliklerin başka bir cephede, kuşatmada kullanılması, Doğu Cephesi'nde zaferi daha olası kılacaktır. Bu arada Almanlar Stalingrad Savaşı'nın hazırlıklarını da sürdürmektedirler. Alman 11. Ordusu, 12 tümeniyle Leningrad bölgesine aktarılmıştır. Sovyetler, 1942 boyunca Leningrad kuşatmasını kırmaya çalıştı. Kış taarruzları da Lyuban Taarruz Harekâtı da kenti kurtarmakta başarı sağlayamamıştı. Kent savunmasındaki Leningrad Cephesi ile Volkhov Cephesi arasında sadece 16 km. lik bir açıklık vardır. Taarruz planı, iki "cephe" kuvveti arasında temas sağlamaya ve Leningrad'a gelen ulaşım hattını güven altına almaya hizmet edecekti. Leningrad'da yaşanan ikmal sorunları nedeniyle, Leningrad Cephesi'nin girişeceği taarruz, Volkhov Cephesi tarafından da desteklenmek zorundaydı. Sovyet 8. Ordu'su hücum birliği olarak taarruz edecekti ve ikinci kademede 2. Şok Ordusu ile desteklenecekti. Bu iki taarruz kademesinin arasında 4. Kolordu vardı. Önceki taarruz harekâtlarının tersine Kızıl Ordu birlikleri çok iyi donatılmıştı. Bu birliklere, amaçlanan hızda ilerlemelerini sağlamak için istihkam unsurları eklendi. Ayrıca erata çok sayıda PPD-40 ve PPŞ-41 hafif makineli silahları verilmiştir. Her iki taraf da diğerinin saldırı hazırlıkları içinde olduğu bilgisine ulaşamadığı gibi, bölgeye ne kadar kuvvet yığdıkları konusunda da aydınlatıcı istihbarattan yoksundular. Alman komutanlığı, 27 Ağustos'ta Sovyet 8. Ordu'su taarruzuna başladıktan birkaç gün sonra bunun büyük çaplı bir taarruz olduğunu fark etti. Bu durumda Alman 11. Ordu'su ve 8. Hava Kolordusu, Sovyet saldırısını karşılayabilmek için yeniden tertiplendi ve Leningrad'a yönelik olarak planlanan taarruz hazırlıkları durduruldu. Aynı şekilde Sovyet komutanlığı, Alman 11. Ordu'sunun Kırım'dan Leningrad bölgesine intikal ettiği bilgisine sahip değildi ve 18. Ordu (Almanya)'nun 10 tümeniyle muharebe edileceğini hesaplamaktaydı. Sonuçta Sovyet kuvvetleri daha saldırının başlangıcında, bir taarruzi harekâtta savunmaya göre gerekli sayısal üstünlüğe sahip olduklarını düşünürken tersine, sayısal olarak savunmaya göre daha zayıf durumdaydılar. Sonuçta Sovyet taarruzu 19 Ağustos 1942 tarihinde, Alman taarruzundan önce başlamış oldu. Ancak Alman kaynakları daha geç bir tarihi vermektedir. Bunun nedeni, Volkhov Cephesi taarruzunun 27 Ağustos'tan önce başlamamasıdır. Alman taarruzu 23 Ağustos'ta başlayacaktı fakat 11. Ordu'nun taarruz için gereken hazırlıkları beklenenden daha yavaş ilerledi ve harekât 14 Eylül'e kadar ertelendi. Leningrad Cephesi taarruzunu 19 Ağustos'ta başlattıysa da sınırlı ikmal olanakları ve insan gücü nedeniyle Neva Nehri üzerinde sadece köprübaşı oluşturup genişletebildi. Volkhov Cephesi ile temas sağlayabilmek için ilave güç gerekiyordu. Alman komutanlığı bu taarruzu büyük çaplı bir taarruz olarak değerlendirmedi. Aslında Alman kaynakları bu evreden hemen hemen hiç söz etmez ve savunma için de önlem alınmamıştır. Volkhov Cephesi taarruzu 27 Ağustos sabahı başladı. Kuvvetler takviye edilirken bu işlemlerin gizlenerek sürdürülmesi, (Maskirovka) taarruz bölgesinde önemli ölçüde yığınak yapılmasını sağlayarak gerek insan gücü gerekse tank ve top yönünden Sovyet kuvvetlerine büyük bir üstünlük sağlamıştır. Ancak Almanlar halen hava üstünlüğüne sahiptir. Sovyet 8. Ordu'su başlarda başarılı bir ilerleme sağladı ve ilk Alman hatlarına girdi. Gediği kapatmak için bölgeye Alman ihtiyatları geldikçe Sovyet ilerlemesinin de hızı düşmeye başladı. Alman savunmasında oluşan gedik, 29 Ağustos'ta 7 km.lik bir derinliğe ulaştı. İlerleyen günlerde Sovyet ileri hareketi giderek zayıfladı ve 5 Eylül'de ancak 9 km.lik bir derinliğe ulaşabilmiş oldu. Bu tarihte ilerleme tümüyle durdu. Sovyet komutanlığı, birlikleri yeniden ilerletebilmek için ikinci kademedeki 2. Şok Ordusu'nu muharebeye sürdü. Ancak Alman kuvvetlerinin kanatlardan geliştirdikleri karşı taarruzlar, bu denemeyi de boşa çıkardı. Volkhov Cephesi, 7 Eylül'de 8. Ordu'dan iki tümeni geri çekti. Bu iki tümen yerine o ana kadar muharebeye girmemiş olan iki tümenle bir tank tugayı ileri sürüldü. Birkaç yeni taarruz denemesine karşın her iki taraf da toprak kazanmayı sağlayamadı ve harekât tam olarak bir denge durumuna ulaştı. Dolayısıyla 10 -19 Eylül tarihleri arasında cephe hattı istikrarlıdır. Volkhov Cephesi Komutanlığı, Leningrad Cephesi ile arasındaki 7. km.lik açıklığı kapatabilmek ve temas kurabilmek için takviye kuvvetler ve hava desteği bekliyordu. Bu olduğu takdirde izleyen birkaç hafta içinde temasın sağlanabileceği düşünülüyordu. Ancak, Alman karşı taarruzları başlayana dek takviye kuvvet bölgeye ulaşamadı ve beklenen hava desteği sağlanamadı. Kesin sonuçlu Alman karşı taarruzları 20 Eylül'de başlatıldı. Daha önceki karşı taarruzlar, yeterli kuvvetle yapılamadığından başarılı sonuçlar getirmemişti. Alman tarafında, 11. Ordu'nun bölgeye kaydırılmış olması, kuvvetleri takviye yönünden Sovyet tarafına oranda daha geniş olanaklar ve esneklik sağlamıştır. Alman komutanlığı, 18. Ordu birliklerinin Sovyet taarruzunu durduramadığını görerek, bölgeye yeni intikal etmiş olan 11. Ordu tümenleriyle bunları takviye etti. Ancak bu durumda, Leningrad'a yapılması planlanan taarruzdan geri kalınmış oldu. Alman 11. Ordu'sunun 170. Piyade Tümeni, bölgeye intikal ettiği gün, yani 28 Ağustos'ta derhal muharebeye sokuldu. General von Manstein, bir yıkımı şimdiden önlemek üzere 4 Eylül'de tüm 18. Ordu'nun ve yanı sıra 11. Ordu'nun sevk ve idaresiyle görevlendirildi. Sovyet taarruzu, savunmanın takviyesi için 11. Ordu'dan alınan kuvvetlerle durdurulduktan sonra 20 Eylül'de Alman karşı taarruzları başlatıldı. Bu karşı taarruzlar Sovyet saldırılarıyla Alman hatlarında oluşan gediğin ortadan kaldırılmasını amaçlamaktaydı. Alman hatlarındaki girintiye yönelen bu taarruzda, 36. Kolordu kuzeyden, 30. Kolordu ise güneyden taarruz etmiştir. Her iki kolordunun taarruzları da 8. Hava Kolordusu tarafından desteklendi. Alman karşı saldırısı da Kızıl Ordu'nun karşılaştığına benzer sorunlarla uğraşmak zorunda kaldı. Güç arazi koşullarında ve Sovyet savunma mevzileri karşısında Alman ileri hareketi de çok yavaş ilerliyor ve ağır kayıplara uğruyordu. Yine de çok şiddetli çatışmalarla geçen beş günün ardından 25 Eylül'de Sovyet kuvvetlerinin bir bölümü kuşatıldı. Kuşatmayı yarmak ve kuşatılan birliklere ulaşmak için girişilen birkaç Kızıl Ordu taarruzu geri atıldıktan sonra 2 Ekim'de kuşatılan Sovyet birlikleri imha edildi. Bu iş için, esasen Leningrad taarruzunda kullanılması planlanan bir kısım ağır top, birkaç gün süreyle bu bölgede kullanılmıştır. Aynı tarihlerde Alman 28. Hafif Piyade Tümeni ve 12. Panzer Tümeni, Sovyet Leningrad Cephesi'nin kendi köprübaşlarını genişletmeyi amaçlayan birkaç girişimini püskürttü. Tiger I tanklarının ilk savaş düzeni aldığı bu muharebede, tanklar sınırlı bir başarı göstermişti. Bunun nedeni daha çok teknik arızalardı. Muharebeler sırasında bir Tiger I, Kızıl Ordu birliklerince sağlam olarak ele geçirildi. Sovyetler Birliği açısından bu harekât, yüksek kayıplara karşın başarısız oldu. Fakat bu harekâttan sadece 3 ay sonra Kızıl Ordu yeni bir harekât başlatacaktır, Iskra Harekâtı Bu taarruz 1943 yılı Ocak ayında Leningrad için bir kara köprüsü sağlayacaktır. Alman birlikleri de bu muharebelerde, Uman Muharebesi'nde olduğu gibi Kızıl Ordu birliklerini yok edemedi. Alman tarafında büyük etkileri oldu. Sovyet tehdidinin ortadan kalkmasına ve Alman 18. Ordu'sunun mevzilerinin yeniden kurulmasına karşın 11. Ordu, insan gücü, donanım ve cephane yönünden ciddi kayıplara uğramıştı. 18. Ordu da, özellikle 223. Piyade Tümeni, ilk günkü muharebelerde 8. Ordu karşısında kayıplara uğramıştı. Bu koşullarda Leningrad'a karşı kısa dönemde bir taarruz, artık konu dışıdır. Öte yandan sonbahar yağmurlarının başlıyor olması da Leningrad saldırısının daha da gecikmesini gerektirecektir. Dahası, Stalingrad'da Sovyet karşı taarruzu da, Mareşal von Manstein ve 11. Ordu'nun bu bölgeye kaydırılmasını gerektirecekti. Sonuçta Leningrad'a yönelik planlanan taarruz, hiçbir zaman gerçekleşmedi. İngilizce Wikipedia maddesinden yararlanılmıştır. Nordlicht Harekâtı Ordnance QF 3 inç obüs Ordnance QF 3 inç obüs (Ordnance QF 3 inch howitzer), bir tür obüs olup II. Dünya Savaşı sırasında Birleşik Krallık Ordusuna ait tanklara monte edilmiş bir top türüdür. HE sınıfı mermi atan bu tank topu piyade birliklerine "yakındestek" vermek için tasarlanmıştır. Bu tank topu İngilizlere ait şu Piyade tanklarında kullanılmıştır: Matilda II, Churchill tankı Mk I, ve kruvazör tank Crusader (65 mermi). Savaşın ilerleyen aşamasında bu görev için daha büyük (95 mm)lik obüs kulllanılmıştır. Lindsey Vonn Lindsey Vonn (evlenmeden önce Kildow, doğum 18 Ekim 1984) alp disiplininde yarışan Amerikalı kayakçı. U.S. Ski Team (ABD Kayak Takımı) bir üyesidir ve Alp disiplini Dünya Kupasını üst üste (2008 ve 2009) kazanmayı başaran ilk Amerikalı kadın sporcudur. Ayrıca iniş (downhill) ve Super G (kazanan ilk Amerikalı kadın sporcu). Dünya Kupasını almıştır. Dört disiplinde (iniş, Super G, slalom ve super kombine) kazandığı toplam 31 Dünya Kupası zaferi ve iki Dünya şampiyonluğu ile birlikte Lindsey Vonn, Dünya Kupası tarihinde en başarılı Amerikalı kadın kayakçı olmuştur. Savonlinna HavalimanÄ± Savonlinna Havalimanı (IATA:SVL, ICAO:EFSA (Fince:Savonlinnan lentoasema) Finlandiya'nın Savonlinna kentindedir. Kente uzaklığı 15 km'dir. Kentin kuzeyinde yer almaktadır. Havalimanının bir tane asfalt pisti vardır. Alp disiplini Alp disiplini (alpine skiing ya da "downhill skiing") kar üzerinde kayaklarla birlikte yapılan, kapılardan geçerek en hızlı aşağıya inmenin temel olduğu bir yarışmadır. 1936 Kış Olimpiyatları ile birlikte olimpiyat sporları arasına katılmıştır. Sporcular olimpiyat ve dünya şampiyonalarına katılabildiği gibi, her sene dünya kupası yarışlarına da katılır. Alp disiplini kapsamında dört önemli yarış türü vardır. Bunlar, slalom (SL), büyük slalom (GS), süper büyük slalom (super-G) ve iniş yarışlarıdır. Slalom, en teknik ve yavaş yarıştır. Hız saatte 55 km.'ye ulaşır. İniş yarışları, bu disiplinin en hızlı yarışıdır. Hız saatte 100 km'yi bulur. Büyük slalom yarışları teknik, süper büyük slalom ise hız yarışması olarak kabul edilir ve iniş yarışlarına yakın hızlar elde edilir. Ayrıca aynı günde bir iniş, iki slalom yarışının yapıldığı ve burada sürelerin toplandığı bir kombine yarışma da yapılır. Marmara Araştırma Merkezi Marmara Araştırma Merkezi (MAM) TÜBİTAK Gebze Yerleşkesi'nde 1972 yılında kurulan bir araştırma merkezidir. Ülküsü, "Uygulamalı araştırmalar alanında dünyanın önder bilim ve teknoloji merkezleri içinde yer almak", görevi ise "Türkiye'nin küresel rekabet gücünün geliştirilmesine bilim ve teknolojiyi kullanarak katkıda bulunmaktır". 2010 yılı itibarı ile MAM'a bağlı enstitüler şöyledir. FC Vaslui FC Vaslui Romanya futbolunun en üst düzey ligi olan Liga I'de oynayan bir Rumen futbol kulübüdür. FC Vaslui Romanya'da ilgi gören takımlardan birisidir. FC Vaslui'nin kuruluş yılı 6 Kasım 2002'dir. 2002-03 sezonunda Liga III'de maçlara başladı ve Liga III'de play-off'a kalarak ardından play-off'u kazanarak Liga II'ye çıktılar. Liga III'deki iyi oyunları oyunculara büyük bir motivasyon sağladı. Oyuncular Liga II'yede hazırdılar. 2003-04 sezonu başlamıştı. 2003-04 sezonunda Liga III'de olduğu gibi aynı şekilde play-off'a kalmışlardır ama tek bir fark vardır fark ise Liga III'deki gibi play-off'u kazanamamışlardır ve elenmişlerdir. Yine aynı şekilde ligleri Liga II olacaktı. 2004-05 sezonunu lider olarak bitirmeyi hedeflemişlerdir ve maçlara kazanmak için çıkmışlardır. Liga II 2004-05 sezonunu lider bitirerek takıma büyük bir ilgi görülmüştür. 8 senede böyle bir şekilde Liga 1'e tırmanmaları hiç beklenmiyordu. 2006-07 Liga 1'deki hedefleri ligde kalmaktı ve sezon sonunda yine büyük bir başarı elde etmişlerdir ve 8. olmuşlardır. 2007-08 Liga 1'deki hedefleri ise bu gidişatdan dolayı değişmiştir ve UEFA Şampiyonlar Ligi, UEFA Kupası veya UEFA Intertoto Kupası'na gitmeyi hasaplıyordı ve geçen sezondan fazla farklı futbol oynamamışlardır sadece bir sıra üste tırmanıp 7. sırada bitirdiler ama bir farkı vardır o fark ise 7. bitiren UEFA Intertoto Kupası'na gitecekti ve onlar UEFA Intertoto Kupası'na gittiler. UEFA Intertoto Kupası'nda ön elemenin üçüncü turundan başlayacaklardır ve rakipleri Neftçi'dir. Neftçi ile yaptıkları ilk maç 1-2 ile Neftçi'nin galibiyeti ile sonuçlandı. FC Vaslui tarafında üzgün anlar yaşanmıştır. Rövanşta ise FC Vaslui Neftçi'yi 2-0 yenerek tur atladı. Elemelerin ilk turunda Slavia Praha'ye mağlup olarak UEFA Intertoto Kupası'na veda etti. 2008-09 Liga 1'e devam edeceklerdi. 2008-09 Liga 1'i FC Vaslui 5. bitirerek en büyük başarılarına imza attılar ve UEFA Avrupa Ligi'ne gideceklerdi.UEFA Avrupa Ligi'nde Kıbrıs takımlarından Omonia ile eşleştiler. İlk maçı FC Vaslui Temwanjera'nın golleriyle 2-0 kazanarak geçen senedeki UEFA Intertoto Kupası'nda bir tur atlayıp ondan sonraki turda elenmeleri onları üzmüştü ve bu sene çok hırslı çıktılar. Omonia ile bir rövanş karşılaşmasına çıkacaklardı.Rövanş karşılaşması ise Wesley ve Żurawski'nin karşılıklı golleriyle 1-1 berabere sonuçlanmıştır ve FC Vaslui bir üst tura yükselmişlerdir. Bir üst turda Yunanistan'nın köklü takımlarından olan AEK ile eşleşmiştir. İlk maç büyük bir sürpriz sonuçla bitmiştir.FC Vaslui AEK'yı 2-1 ile geçmiştir.FC Vaslui'nin gollerini Wesley kaydetmiştir ve bu maç iki gol atmıştır. AEK'nın tek golünü ise Blanco kaydetmiştir.Rövanş maçını ise AEK FC Vaslui'yi 3-0 yenmiştir ve FC Vaslui UEFA Avrupa Ligi'ne veda etmiştir. AEK'nın gollerini Manduca bir gol Scocco iki gol kaydetmiştir.Liga 1 2009-10 sezonunun ilk yarısını FC Vaslui 6. sırada tamamlamıştır. Şampiyonlar Ligi 3. Ön Eleme Turunda Fenerbahçe ile eşleşmişlerdir. İlk maçta İstanbul'da 1-1 berabere kalan vaslui 2. maçta Romanya'da 4-1 yenilerek uefa'ya erken veda etmiştir. Şampiyonlar ligi ön elemede oynadığı maçlarda kendi sahasında yenilmeyen vaslui şampiyonlar ligi 3. ön eleme turunda kendi sahasında Fenerbahçe'ye yenilerek yenilmezlik serisini kaybetmiştir Municipal Stadı Vaslui şehrinde bulunur ve kapasitesi 9225 kişiliktir. UEFA kriterlerine uygundur ve UEFA'da iki yıldızlı stadlardan biridir. " 28 Haziran 2012 itibarÄ±yla" Kemi-Tornio Havalimanı Kemi-Tornio Havalimanı (IATA:KEM, ICAO:EFKE) (Fince:Kemi-Tornion lentoasema) Finlandiya'nın Lautiosaari kenti yakınlarındaki Kemi belediyesinde bulunmaktadır. Havalimanının Kemi'ye uzaklığı 6 km., Tornio'ya uzaklığı 18 km'dir. Havalimanının sahibi ve işleticisi Finavia'dır. Havalimanında kafe, hediyelik eşya mağazası, ve araba kiralama için şirketler vardır. Araba kiralama hizmetlerini Avis, Budget, Europcar, Hertz ve Scandia Rent şirketleri vermektedir. Havalimanına direkt toplu taşıma yoktur. Fakat otobüs durağı havalimanına 700 metre mesafededir. Kemi ve Tornio kentlerine taksi mevcuttur. Park alanı terminal kapısının önündedir. Barış Kararnamesi Barış Kararnamesi, Bolşevik lider Lenin tarafından yazılan ve Ekim Devrimi ile iktidarın alınmasından sonra 26 Ekim 1917 günü 2. Tüm Rusya Sovyetleri Kongresi tarafından onaylanan kararname. Kararname 27 Ekim 1917 tarihli ve 208 numaralı İzvestiya gazetesinde yayınlanmıştır. Karara göre Rusya I. Dünya Savaşından derhal çekilmektedir. Woodrow Wilson tarafından hazırlanan Wilson İlkeleri'nin de kısmen bu kararnameye cevap olarak hazırlandığı belirtilmektedir. 24-25 Ekim Devrimi ile kurulan ve İşçi, Asker ve Köylü Vekilleri Sovyetinden gücünü alan İşçilerin ve Köylülerin hükûmeti, tüm savaşan halklara ve hükûmetlerine adil ve demokratik bir barış görüşmelerinin derhal başlatılması için çağrıda bulunur. Savaş yüzünden yorulmuş, eziyet çekmiş ve mahvolmuş durumda olan savaşa dahil olan tüm ülkelerin işçi sınıfı ve emekçi halkları adil ve demokratik bir barış için yanıp tutuşmaktadır. Bu barış Çarlık monarşisinin devrilmesinden sonra özellikle Rus işçileri ve köylüleri tarafından ısrarla ve kararlılıkla talep edilmektedir. Bu barışla hükûmetimiz, ilhaksız (yabancı toprakların zorla ele geçirilmesi ve yabancı ulusların zorla kapsanması olmaksızın) ve savaş borçları olmaksızın bir barışı kastetmektedir. Hükümetimiz savaşan tüm hükûmetlere ve halklara derhal ateşkes ilan edilmesi çağrısını yapar ve kendi adına ateşkesin en az üç aylık bir süre için yapılmasını önerir. Bu ateşkes süresi barış görüşmelerinin savaşan, savaşmak zorunda kalan veya savaşın içine çekilen tüm taraf halklarının eksiksiz katılımının sağlanması için gereklidir. Bu süre tüm bu ulusların, barış anlaşmasının son halinin ülke yetkili temsil organlarında onaylanabilmesi sürecini örgütleyebilmesi için yeterli olmalıdır. Hükümetler ve burjuvazi güçlerini birleştirerek işçi ve köylü devrimini kan içinde boğmaya çalışacaklardır. Ancak sürmekte olan savaşın üç yılı tüm halklar için derslerle dolu olmuştur. Diğer ülkelerdeki Sovyet benzeri oluşumlar ve cellat Wilhelm’ın askeri öğrencileri tarafından acımasızca bastırılan Alman Donanmasındaki ayaklanmalar buna örnektir. Son olarak Afrika’da değil haberlerin çok hızlı bir şekilde yayıldığı Avrupa’da yaşadığımızı hatırlamalıyız. İşçi sınıfı hareketi zafer kazanacak, barış ve sosyalizm yolunu açacaktır. (Sürekli alkışlar) Toprak Kararnamesi ile birlikte Barış Kararnamesi Bolşevikler tarafından iktidar