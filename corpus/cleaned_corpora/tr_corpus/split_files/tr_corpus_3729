kütle olarak sayılan, boşlukları olan cisimler için bile kullanılabilir. İntegerometre olarak da bilinen planimetrenin gelişimi, sentroidin veya standard olmayan iki boyutlu cismin kütle merkezini bulmak için kullanılabilir. Bu metot standard olmayan, yumuşak veya diğer metotların çok zor olduğu karmaşık sınırları olan cidimlere de uygulanabilir. Bu sıklıkla gemi yapımcıları tarafından gerekli yerdeğişimini ve suya batmamanın merkezini karşılaştırmak ve alabora olmasını engellemek için kullanılır. Üç boyutlu cisimlerin kütle merkezini deneysel olarak bulmak için kullanılan metot, cismin üç noktasından kütlenin ağırlığına; W= -Wk (k dikey yönün birim vektörü), karşı koyan F1, F2 ve F3 kuvvetlerini ölçerek başlar. r1, r2, ve r3'ü destek noktalarının pozisyon koordinatları olarak seçersek, kütle merkezinin R koordinatları net torkun sıfıra eşit olduğu şartı sağlarlar. ya da Bu eşitlik, kütle merkezinin yatay düzlemdeki koordinatları olan R* verir. Kütle merkezi dikey çizgi L üzerindedir. Kütle merkezinin üç boyutlu koordinatları, bu kuvvetlerin cisimden geçen yatay iki düzlem için ölçülebilmesi için cisim ile iki kere deney yapılarak karar verilir. Kütle merkezi bu iki deneyden elde edilen L1 ve L2 çizgilerinin kesişimidir. Mühendisler kütle merkezi arabanın tutuşunu aşağıya çeksin diye spor arabaların tasarımında kullanırlar. Sırıksız yüksek atlama yapanlar, çubuğun üstünden rahat geçebilmek için kütle merkezinden yararlanırlar. Kütle merkezi astronomide ve barycenter e karşılık gelen astrofizikte önemli bir rol oynar. Barycenter her iki cisminde dengede olduğu noktadır; iki veya daha fazla cismin birbirlerinin yörüngesinde döndüğü kütle merkezidir. Ay Dünya'nın yörüngesinde döndüğünde, veya bir gezegen yıldızın etrafında döndüğünde, her iki cisim de büyük cismin merkezinden uzakta olan bir noktanın etrafında döner. Kütle merkezi, uçakların dengesini etkileyen en önemli noktadır. Güvenli uçuş için yeterli bir dengeye ulaştığından emin olmak için, kütle merkezi mutlaka belirlenmiş limtilerin altında olmalıdır. Eğer kütle merkezi üst limitin üstündeyse, daha az manevra yapacaktır, böylece kalkarken veya havalanırken dönmesini zorlaştırır. Eğer kütle merkezi alt limitn altındaysa, bu sefer uçak fazla manevra yapacaktır, ve uçmasını imkansızlaştıracak şekilde dengesiz olmasına neden olur. İrtifa dümeninin momenti, her zaman az olmalıdır. Aksi takdirde, stol şartlarından kurtulmasını zorlaşır. Helikopetler için, kütle merkezi her zaman pervane noktasının hemen altında olmalıdır. İleri uçuşlarda, kütle merkezi, helikopteri ileriye iten dairesel kontrol uygulanarak üretilen negatif torku dengelemek için ileride olmalıdır. Deprem yükleri, yapının rijitlik merkezine değil, kütle merkezine etkir. Bu nedenle kütle merkezinin de belirlenmesi gerekir. Kütle merkezinin hesabında, ağırlık merkezi ifadelerinden yararlanılabilir. Çünkü ağırlığın yer çekimi ivmesine bölünmesi ile kütle elde edilir ve yer çekimi; sisteme her noktada eşit miktarda etkir. Ancak burada asıl belirtilmesi gereken husus ağırlıkların belirlenmesinde sadece eleman ağırlıklarının değil diğer kalıcı ve hareketli yüklerinde dikkate alınması gerektiğidir. Ancak hareketli yükler belirli oranda azaltılarak hesaba dahil edilir. Çünkü bir sistemin her noktasının tamamen hareketli yükle dolu olduğunu göz önüne almak mantıksızdır. Kütle merkezinin koordinatları (X,Y) aşağıdaki şekilde hesaplanır: formula_34=i. elemanın ağırlığıformula_35 = i. elemanın ağırlık merkezinin x koordinatıformula_36 = i. elemanın ağırlık merkezinin y koordinatı Kinesiyolojide ve biyomekanikte kütle merkezi, insanın hareketini anlamaya yardımcı olan önemli bir parametredir. İnsan vücudunun kütle merkezi sabit bir şekle sahip olmadığı için sürekli değişir. İnsanın kütle merkezi reaksiyon kurulu ile veya hücre bölünmesiyle bulunur. Reaksiyon kurulu, reaksiyon kuruluna uzanan ve kütle merkezini bulmak için statik bir eşitlik kullanan statik bir analizdir. Hücre bölünmesi, aynı eksene göre bütün vücudun torkuna eşit olmak zorunda olan belli bir eksene göre vücudun bölümlerinin torklarının toplamını gösteren matematiksel çözümdür. Belém Kulesi Belém Kulesi (Portekizce: "Torre de Belém"), Portekiz'in başkenti Lizbon'un Belém bölgesinde bulunan tarihi bir kuledir. Gotik stilinin devamı olan Manuelin tarzında olan kule, 16. yüzyılın başlarında Portekizli kâşif Vasco de Gama anısına yapılmıştır. Günümüze kadar zarif mimarisini koruyabilen kule, şehrin sembollerinden biri olmuştur. Belém Kulesi, 1983 yılında UNESCO tarafından Jerónimos Manastırı ile birlikte Dünya Miras Listesi'ne alınmıştır. Pompeia Plotina Pompeia Plotina Claudia Phoebe Piso ya da Pompeia Plotina (d. (70 civarı) - ö. (122 civarı)) Roma İmparatoriçesi ve Roma İmparatoru Trajan'ın karısı. Plotina felsefe, Erdem, Vakar ve Sadelik konularına olan ilgisiyle ünlüdür. Onun etkisiyle, Romalılar daha adil vergilendirme, iyileştirilmiş eğitime kavuştu, fakirlere destek verildi ve Roma toplumunda hoşgörüyü ortamı oluşturdu. Plotina, İmparator Nero'nun (54-68 arası yönetimdeydi) saltanatı sırasında "Nemausus" Galya'da (şimdi Nîmes, Fransa) doğdu. Trajan onunla İmparator olmadan önce evlendi. Mutlu bir evlilikleri olmasına rağmen çocuk sahibi olamadılar. 105'te, Trajan tarafından Augusta unvanıyla onurlandırıldı. Trajan ve Plotina geleceğin imparatorlarından Hadrianus'un koruyucusu oldular. Hadrianus, Trajan'ın kuzeni olan ( Trajan'ın babası ve Hadrianus'ın babaannesi kardeşti) babasını kaybettiğinde 10 ya da 11 yaşlarındaydı. Plotina, Hadrianus'a düşkündü ve bazı göstergelere göre Trajan'ın varis olarak Hadrianus'u seçmesinde Plotina'nın etkisi vardı. Trajan'ın ölümünden sonra Plotina, Trajan'ın rolüne soyunarak Hadrianus'u evlat edindirmiş ve böylece Hadrianus'un İmparatorluğunu onaylattırmıştır. Plotina ölünce tanrılaştırldı ve onuruna Hadrianus tarafından bir tapınak yaptırıldı. Linezolid Linezolid, oksazolidinonlar grubunda klinik onay almış ilk antibakteriyel ajandır. Linezolid protein sentezini başlangıç aşamasında bloke ederek bakteriyostatik etki gösterir. Linezolidin oral ve i.v. yolla kullanılabilen preparatları mevcuttur. Karaciğer ve böbrek yetersizliğinde doz ayarlanması gerekmez. Linezolid hemodiyalizle uzaklaştırılabildiğinden diyaliz sonrası uygulanmalıdır. Linezolid proteinlere düşük oranda bağlanır, kemiğe, alveoler hücrelere, pankreatik sekresyonlara tedavi edici düzeyde geçerken, BOS'a sadece menenjit durumunda yeterli düzeyde geçebilmektedir. Linezolid birçok gram pozitif bakteriye etkili olmasının yanında esas olarak klinik öneme sahip MRSA, MSSA, vankomisine dirençli enterokok (VRE), "Streptococcus pneumoniae" ve diğer streptokok türlerine etkindir. VRE'ye bağlı bakteriyemi, endokardit, intraabdominal enfeksiyonlar, osteomyelit ve menenjit tedavisinde önerilmektedir. Ayrıca glikopeptidleri tolere edemeyen hastaların MRSA enfeksiyonlarında da tercih edilir. MRSA'ya bağlı deri ve yumuşak doku enfeksiyonları ve ventilatör ilişkili pnömonilerinde kullanılabilir. Linezolid bulantı, kusma ve ishal yakınmalarına sebep olabilir. Bunun yanında baş ağrısı, hipertansiyon, uyku bozuklukları, baş dönmesi gibi yan etkileri de mevcuttur. En önemli yan etkileri trombositopeni, aplazi ve pansitopeni gibi hematolojik yan etkileridir. Bakan Bakan, müstakil bir bakanlık veya bir devlet bakanlığı adı altındaki kamu teşkilatının başındaki, siyasi sorumluluğa sahip yöneticidir. Bakanlar yürüttükleri işleri hükûmet lideri (başbakan, devlet başkanı, cumhurbaşkanı vs.) adına yürütür. Vibia Sabina Vibia Sabina (d. 86 civarı - ö. 136 ya da 137) Roma İmparatoriçesi ve Roma İmparatoru Hadrianus'un karısı ve kuzeni. 86 yılı civarında, İmparator Trajan'ın yeğeni Salonina Matidia ve Konsül derecesinden Lucius Vibius Sabinus'un kızı olarak doğdu. Sabina, büyükannesi, annesi ve kız kardeşi Matidia Minor ve üvey kızkardeşleri gibi Trajan ve karısı Pompeia Plotina'nın evinde onların himayesinde büyüdü. 100 yılında İmparatoriçe Pompeia Plotina'nın ricasıyla, 117 yılında büyük amcası Trajan'ın yerine geçecek olan Hadrianus ile evlendi. Sabina'nın annesi de Hadrianus'a düşkündü ve kızıyla evlenmesine izin verdi. Çocukları olmadı ve mutsuz bir evlilik yaptılar. Sabina güçlü ve özgür tabiatlıydı, inançları evlilikte imparatorla pek uyuşmadı. Sabina, Hadrianus'un köle oğlanlarından biriyle ilişki yaşadı. 128'de Augusta unvanıyla ödüllendirildi. 136 ya da 137'de kocasından önce, bilinmeyen bir nedenle öldü. Hadrianus'un onu zehirlediği yönünde söylentiler olsa da, bunu ispatlayan yeterli delil yoktur. VI. João Portekiz Kralı VI. João, ("o Clemente") Portekiz Krallığı, Brezilya ve Algarve kralıdır. 1825 yılında Brezilya bağımsızlığını ilan edene kadar Brezilya Kralı unvanı taşımıştır. 13 Mayıs 1767 tarihinde Lizbon'da doğdu. 1788 yılında Brezilya Prensi unvanını aldı. Napolyon'un Portekiz'i işgal etmesiyle Brezilya'ya sığındı. İşgal bitince de Brezilya'da kaldı. Annesi I. Maria'nın ruhsal sorunları olduğu için onun adına ülkeyi yönetti. Annesi I.Maria 1816'da ölünce Portekiz, Brezilya ve Algarve'nin kralı oldu. Portekiz monarşisinin 27. (bazı tarihçilere göre 28.) kralıdır. Lizbon'da 26 Mart 1826 günü öldü ve yerine IV. Pedro kral oldu. I. Carlos I. Carlos, aşağıdaki anlamlara gelebilir: I. Carlos (Portekiz kralı) Bolluca, Arnavutköy Bolluca, İstanbul'un Arnavutköy ilçesine bağlı bir mahalledir. V. Henry (oyun) V. Henry, ("İngilizce özgün adı:"The Life of King Henry the Fifth". William Shakespeare'in İngiltere kralı V. Henry'nin hayatına dayanarak yazdığı tarihsel bir oyundur. Agincourt Savaşı öncesi ve sonrası olayları konu alır. 1599 yılının ilk aylarında yazıldığı düşünülmektedir. Kendi başına ayrı bir oyun olmayıp (bazı Shakespeare uzmanları tarafından Henriad adı verilen) bir dörtlü oyun grubunun birinci oyunu olduğu iddia edilmektedir. Bu "Henriad" oyun grubunun diğerleri esere konu olan kralın hükümdarlığa geçiş tarihi itibarıyla şöyle sıralanabilir: "IV. Henry, Bölüm 1", "IV. Henry, Bölüm 2" ve "V. Henry". Shakespeare'in V. Henry adlı bu tarihsel oyunu için konu kaynağı, ikinci edisyon olarak 1587'de bastırılmış olan "Raphael Hollished" tarafından hazırlanmış "Chronicles (Tarihler)" adlı eserdir. Bu eser diğer tarihsel oyunlarının da kaynağı olmuştur. Ayrıca tarihsel gerçekler için kaynak olarak Edward Hall'un ""The Union of the Two Illustrious Families of Lancaster and York"" adlı eserini kullanmıştır. Shakespeare'in "Samuel Daniel" tarafından yazılan İngiliz "Guller Savaşı" iç savaşı hakkındaki şiir kitabının içeriğini de bilip kullandığı iddia edilir. Bu eserin hazırlanma tarihinin 1599 başlarında olarak tespit edilmesi, bu eserde bulunan Essex Kontu'nun İrlanda Tyrone İsyanı'nı bastıramadığı hakkında geçen cümlelere dayandırılmaktadır. O zamanlar kitap yayıncılarının bastırdıkları kitapları resmen "Stationer's Register" defteri kaydına geçiren "Stationers Company" 14 Ağustos 1600'de, Thomas Pavier adlı bir yayıncı adına "The Chronicle History of Henry the fifth" bir kitap tescil etmiş ama bu kitap o yıl sonundan önce "Birinci Kuatro" olarak anılan basımı, Thomas Millington ve John Busby adlı yayıncılar tarafından yapılmıştır. Ancak bu basım, oyunun kısaltılmış bir versiyonunu içermektedir. Bu "quatro" basımları, 1602'de ve 1619'da yapılan yeni basımlar takip etmiştir. 1623'te basılan ve ilk defa tam metni ihtiva eden yüksek kaliteli edisyona "Birinci Foliyo" adı verilmektedir. Gelen söylentilere göre, 1599 ilkbaharında "V. Henry" eseri, yeni inşa edilen "Globe Tiyatrosu"'nda sahnelenen ilk oyun olmuştur. 1600'de de bu oyunun bazı zamanlarda sahnelendiği kayda geçmiştir. Kesin olarak basılı kaynaklara dayanılarak bilinen ilk temsili, Ocak 1605'te olmuştur. İngiltere Devrimi ile Cromwell zamanında, İngiltere'de tiyatrolar kapatılmıştır. Krallık restore edildikten sonra bu oyun tiyatro repertuvarlarından uzak kalmıştır. Shakespeare'in bu oyunu ancak 1723'te ilk defa uyarlama olarak sahnelenmiştir. Günümüzde ise bu eser, İngilizce konuşulan ülkelerde sık sık sahnelenmektedir. Bu eser, İngiltere'de orta dereceli okullarda çok kere ayrıntılı olarak okutulmakta ve içeriğinde bulunan birçok konuşmalar, çok kişi tarafından hatırlanıp bilinmektedir. İngiltere'de I. Elizabeth döneminde tiyatroda mizansen bulunmamaktaydı. Boş bir sahnede, büyük savaşların ve mekandaki değişmelerin sahnede sadece aktörlerin rol oynamaları ile ortaya çıkartılmasının güçlüğü kabul edilerek oyun, koro tarafından söylenen bir prolog ile başlar. Koro, ateş ilham perisini çağırır ve böylece Kral V. Henry rolünü oynayan aktöre, Roma Harp Tanrısı Mars şeklini almasını ister. "Bu dövüş meydanı (yani tiyatro sahnesi) Fransa'nın engin kırlarını içine alabilir mi?" diye seyirciye soru sorulur. Seyircilerden hayal güçlerini kullanmaları; tiyatro sahnesinin sınırlamalarına böylece karşı gelmeleri; ve "Bizim eksikliklerimizi kendi düşüncelerinizle tamamlayın" şeklinde bir nasihate uymaları istenir. Her bir sahne çok kere tek bir aktör ile temsil edilen bir koronun vereceği prolog konuşmasıyla başlayacaktır. "Londra Kral SarayÄ±'nda bir oda" Perde İngiliz kilisesinin ileri gelenleri olan Canterbury Başpiskoposu ile Ely Piskoposu arasında geçen bir konuşma ile açılır. Bu konuşmada kralın kendine gönderilen ve İngiliz Hristiyan kilisesi papaz, keşiş ve rahibelerini rahat bir hayat yaşamasını sağlayan kilisesi imtiyazlarını, gelirlerini sağlayan sadakalarını ve geniş arazilerini devlete dönmesini sağlamak üzere hazırlamış olan bir kanun teklifinin kabul edileceğinden korktuklarını ifade etmektedirler. "Kraliyet SarayÄ±nda mabeyn odasÄ±" Kral Henry'nin dikkatini başka tarafa çekmek için kadın cedler yoluyla geçtiği için Saliç Kanunlara uymadığı için şimdiki Fransız kralının meşru olmadığını ve V. Henry'nin Fransa Krallığı tahtının meşru varisi olduğunu ve bu nedenle bu meşru haklarını araması için Fransa'yı işgal etmesini telkin ederler. Gençliğinde kumarcılık ve sefahat düşkün olan V. Henry kral olduktan sonra kendini toplamış ve akıllı ve sevilen bir hükümdar olmuştur. Henry, bu iki yüksek din adamının telkinlerinden sonra, Fransa Kralı Vİ. Charles karşı kesinlikle bir savaş açmaya karar verir. Zaten daha önce de Fransa krallığına olan meşru haklarını bildiren ve bu halkları kullanarak kral olarak tahta geçmiş olması gerektiğini açıklayan birkaç not şeklindeki mektup Fransa'ya göndermişti. Bu mektuplara Fransız yanıtı Fransız Veliahtı tarafından yazılmış; İngilizlerin Fransa tahtına meşru hak iddia etmelerini küçümseyip alaya alan bir mektup olmuş ve bu mektupla beraber Fransız Veliahtı Henry'ye iki tenis topu göndermiştir. Bu Fransız küçümsemesi İngiliz Kilisesinin başı olan Canterbury Başpiskoposu'nun tam istediği şey olmuştur. Bu iki tenis topu hediyesi Hemry'yi gayet kızdırmış Henry İngiliz ordusuna Fransa üzerine bir sefere hazırlanması için emirler göndermiştir. İkinci Perde başındaki bir boru çalınmasından sonra prolog için Koro tekrar görülür ve bütün İngiltere'nin bu savaş çabasına destek gösterdiğini bildirir. "Şimdi at satın almak için merayı satmaktadırlar" deyip seyirciye hitapla "Biz bu oyunla tek bir kişinin bile midesini bozmayacağız." derler. "Londra'da Mistress Quickly'nin hani ve önündeki sokak" Shakespeare'nin hazırladığı her ciddi tiyatro oyununda olduğu gibi bu tarihsel oyununda ana konunun ciddi havasına çok tezatlık gösteren bazen konuya ek yorum sağlayan önemsiz küçük ama çok zaman komik karakterler bu oyunda da bulunmaktadır. Bu oyunda bulunan Pistol, Nym ve Bardolph diğer V. Henry oyunlarında da bulunmaktadırlar. Ayrıca sadece bu oyunda bulunan komik bir İskoçyalı, bir İrlandalı ve "Llywelyn" isminin okunuşu olan "Fluellen" adlı bir Galli de bulunmaktadır. Bir önceki İV. Henry oyununa karşıt olarak bu Vİ. Henry oyununda bir zamanlar Henry'nin yakın arkadaşı olan Falstaff bulunmamaktadır. Bu perdenin ilk sahnesinde hancılık yapan Mistress Quickly'nin daha önceki erkek arkadaşı olan Teğmen Bardolph ile Onbaşı Nym konuşmaktadır ve sonra bu konuşmaya hancı Mistres Quickly ve oinün kocası olan Pistol katılırlar. Bu hana gelen Sır Falstaff'in genç hizmetlisi Sir Falstaff'a ne olduğunu onlara anlatır. Sır Falstaff Henry kral olduktan sonra kralın kabul etmesini istediği bir kanuna destek almak için Kral huzuruna çıkmış; kralın emri ile zorla huzurdan atılmış ve tekrar kralı görmemesi istenmiştir. Kral Henry'nin bu tutumundan çok aksi etkilenen ihtiyar Sır Falstaff hayat gözlerine yumduğunu açıklar. Eski gruptan kalan Pistol, Nym, Bardolph Fransa'ya gidecek orduya tekrar katılmışlar ve Mistress Quickly'ye elveda ederek İngiltere'den ayrılmaya hazırdırlar. "Southampton rıhtımı" Kral Henry'nin başına gelebilecek ilk tehlike donanması ile Fransa'ya geçmeden önce ortaya çıkar. Henry'nin çocukluk arkadaşları olan 3. Cambridge Kontu Richard ve yardımcıları Meşham;li Kord Scroop ve Sır Thomas Grey Fransız kralının yardakçılığını yaparak Southampton'da Kral Henry'yi suikasta uğratmak için bir komplo hazırlamışlardır. Henry'nin çok zekice bu komployu ortaya çıkartır ve hiç merhamet göstermeden zalimce ve gayet kararlı olarak komplo hazırlayanları cezalandırır. Böylece Shakespeare önceki eserinde bulunan Prens Hal'in tahta geçince karakterini değiştirdiğine en açık gösterge vermiş olur. Bu komplo hazırlayıcılara ceza olarak idam edildikten sonra artık filonun hemen Fransa rotasıyla yola çıkması için hiçbir engel kalmamıştır. Pistol gelir ve karisi olan Mistress Quickly'nin ölmüş olduğu haberini galibiyetlerini kutlamakta olan arkadaşlarına verir ve onlar arasında da üzüntüye yol acar. Fransız Krallık sarayında Fransa Kralı VI. Sarl, tüm Fransa'ya ve Fransız Krallık tacına hakki olduğunu iddia eden, İngiltere Kralı V. Henry'yi karşılamaktadır. Burgundi Duku Fransa'nin uzun bir müddettir açlık ve gerileme nedeniyle Fransa vatanının harap olduğunu ve bu nedenle yenilgiye uğradığını bir konuşma ile tekrar vurgular ve iki ülke arasında yapılan anlaşmanın bundan sonra barışı sağlamasını diler. Bu barış Antlasması'ni imzalamakla Henry İngiltere Krallık hanedanına Fransa'nin katkısını sağlamasını garanti ettiğini açıklar. Fransa Kralı VI. Sarl bu antlaşma şartlarını incelemek için çalışma odasına çekilmiştir. Bu sırada Henry kuzeni Katerin ile birlikte biraz vakit geçirmektedir. Henry Katerin'e onu sevdiği ifade etmek istemektedir. Fakat ikisi de değişik dil bildikleri ve birbirinin dilini çok az anlayabildikleri için yine çeşitli komik sonuçlar doğmaktadır. Sonunda Katerin, ğger Papa evlenmeyi tasdik ederse, Henry ile evliliğe razı olacağını bildirir. Bu tasdik sağlanmıştır. Henry ile Katerin'in evlendiklerinin ilan edilmesi ve Fransız kraliçesinin "İngilizler sanki Fransızlar gibi; Fransızlar sanki İngilizler gibi birbirini kabul etsinler, Buna Amin deyin ve Allah kabul etsin" demesi ile oyundaki genel konu islanmesi son bulur. Ama perde inmeden hemen önce bir Prolog olarak Koro bir daha görünür ve bu oyuna konu olan olaylardan yıllar sonra neler olduğunu anlatır. Henry'nin varisini devlet idaresini eline almasından sonra, birçok kişinin devlet idaresine karıştığını ve böylece bu kişilerin İngiltere'nin Fransa'yı elinden kaçırmasına neden olup İngiltere'nin kanını akıttıklarını bildirirler. Bu sözler seyirciyi İngiliz Kralı VI Henry'nin çok çekişmeli geçen saltanatını anımsatmak ve Shakespeare'nin yazdığı diğer oyunlar oynadıkları zaman seyirci çekmek içindir. Shakespeare bu sonraki devrin olaylarını VI Henry, Bölüm 1, VI. Henry, Bölüm 2 ve VI. Henry, Bölüm 3 adini verdiği üçlemeli oyun daha önce olarak hazırlamıştı ve daha önce sahneye getirmişti. Lee Chang-ho Lee Chang-ho (d. 29 Temmuz 1975, Jeonju, Güney Kore) Güney Koreli 9-dan profesyonel go oyuncusu. Dünyanın en iyi oyuncularından biri olarak gösterilmektedir. Bütün uluslararası turnuvaları en az bir kere kazanmıştır. Kendisinden önce dünyanın bir numaralı oyuncusu olarak gösterilen yine Güney Koreli Cho HunHyeon'un öğrencisidir. 11 yaşında profesyonel go oyuncusu olmuş ve 15 yaşından itibaren de bütün unvanları ele geçirmeye başlamıştır. oyun süresince yüz ifadesinde neredeyse hiçbir değişiklik olmamasından dolayı kendisine "taştan buda" lakabı takılmıştır. Oyun tarzı oldukça sadedir. Karmaşık savaşlar, sonu belli olmayan mücadelelerdense; zorluk çıkarmayan hamleleri tercih eder. Lee Chang-ho'nun bu oyun tarzı, onun bir süre diğer oyuncular tarafından fark edilmemesine bile neden olmuştur. Lee Sedol, Choi Cheol-han gibi yeni nesil go oyuncuları tarafından son zamanlarda tahtı sarsılmaya başlamasıyla Lee Chang-ho'da oyun tarzını değiştirmeye başlamıştır. Hocası Cho Hunhyun'un tespitine göre; Lee Chang-ho tahtını terk etmemiştir ama nihayet kendine uygun rakiplerle karşılaşma fırsatını yakalamıştır ve önümüzdeki 5 sene içerisinde kimin gerçekten en iyi olacağı ortaya çıkacaktır. Wu Ã‡incesi Wu (; "wu gnu"/"wu niu"; Hanyu Pinyin: "wú yǔ"), başlıca olarak Şanghay Şehri, Zhejiang Eyaleti, Jiangsu Eyaleti'nin güneyi ve buraların sınırlarında konuşulan bir grup Çin dili; bu dillerin hepsi dilbilimsel açıdan birbirine benzer, tarihsel olarak da birbiriyle ilişkilidir. Karamay Karamay, (Uygurca: قاراماي شەھرى, "Karamay Shehiri"; Çince: 克拉玛依市/克拉瑪依市; pinyin: Kèlāmǎyī Shī), Çin'in Şincan Uygur Özerk Bölgesi'nde bulunan bir şehir. "Karamay" Uygurca kökenli, "kara yağ" anlamına gelir. Karamay İli'indeki şehir ve beldeler: Karamay'da 181.871 insan yaşıyor (2006), onlardan 75% Han, diğerleri Uygur, Kazak, Moğol ve Huiler etnik toplumdur. Karamay, bozkır und yarı-çöl sayılan Cungarya havzası'nın kuzeybatı kenarında konumlanır. Karamay çok sıcaktır ve yazın dereceler 40 °C kadar varıyor. DiÄŸer verilen isimler: K'o-na-ma-i, Kramaj, K'o-la-ma-i-shih, Karamai, K'o-la-ma-i ve Hei-yu-shan. Çin'in kuruluşundan sonra 1955 yılında, ülkede ilk defa Karamay'da Petrol birikintileri bulunmuştur. Uygur dilinde Karamay "siyah yağ" anlamına gelir. Bu bölgede en önemli Moğol gazeli ("Procapra gutturosa"), tavşan, yabani domuz ("Sus scrofa"), tilki ve yabani Sülün gibi yabani hayvanlar yaşarlar. TevÃ¢fuk Tevâfuk, birbirine denk gelme, latîfâne (hoş, zarif) bir şekilde uyum içinde olma anlamına gelen İslamî terimdir. Anlamlı ve hikmetli (bilgece) amaçlarla, latîf bir şekilde birbirine yakışan ve birbiriyle ilişkili olan, uygunluk arz ederek bir düzenin varlığını gösteren, kısaca birbirine tevâfuk eden her şey, evrende tesâdüfe yer olmadığını işaret ve ispat eder. Aynı şekilde; bir başıboşluk, belirsiz sebeplerle veya kendi kendine oluşma ya da doğa kanunları adı verilen bir "tabiat hâkimiyeti" düşünülemez. Hiçbir şey Allah'ın bilgisi ve kudretinin dışında olmadığı gibi, idaresi dışında da değildir. Tümel (bütünsel) ya da tikel (kısmî) her şeyde bir amaç ve bir irâdenin belirtisi vardır. Allah dilemedikçe hiçbir şey olmaz. Bütün bunlar gösterir ki: "Kâinatta tesâdüf, hakîkî olarak yoktur." Esâsen bütün bilimler, evrendeki bu nizâmın düsturları, esaslarıdırlar. Bu yolda yapılan tüm bilimsel çalışmalar ve araştırmalar, asla tesâdüf ve mantıksızlığa yer olmadığı, her şeyde yüksek gâyeler ve yüce hikmetler bulunduğu ilkesini peşînen kabûl ile bunları keşfetme amacına yöneltilmiştir. Bütün bu hakîkatler, tevâfuka; yani her şeyin birbirine denk gelip bir nizâm ve uygunluk içinde oluşunun anlamına işâret ederler. Buna göre tevafûk, akla "perde arkasında birinin olduğunu" gösterir. O, "Sultân-ı Kâinât"'tır. Her şeyin anahtarı O'nun yanında, her şeyin dizgini O'nun elindedir. Her şey O'nun emriyle halledilir. Hiçbir şey başıboş olmayıp, onun iradesi dışında değildir. En küçük fertleriyle dahi, bir bütünlük ve birliği muhâfaza ederek uyum içinde olma durumu, yani "tevâfukat"; Kur'ân'da dahi bulunmaktadır. Bişr-i Hâfî Bişr-i Hafi (767, Merv, Horasan - 841, Bağdat), hicri 150 yılında Horasan'ın Merv şehrinde doğdu, hicri 227'de Bağdat'ta vefat etti. İsmi, Bişr bin Hâris Abdurrahmân, künyesi Ebû Nasr'dır. Yalınayak gezdiği için "Hafî" lakabıyla tanınıp, "Bişr-i Hâfî" adıyla meşhur olmuştur. Kabri Bağdat'ta olup ziyaret yeridir. Tanınmış bir aileden olup Merv şehri reislerinden birinin oğludur. Bu sebeple çocukluğu ve gençliğinin bir kısmı bolluk, zenginlik içinde geçti. Gençliğinde kendisini oyun ve eğlenceye verdi. Babası vefat edince kendisine çok büyük bir servet kalmıştı. Günlerini eğlence alemlerinde sarhoş olup meyhane köşelerinde sızarak geçiriyordu. Gençliğinde alim ve velî bir kişinin nasihatlerinden etkilenip tövbe ettiyse de kötü arkadaşlarının tesiriyle tekrar eski hayatına döndü. Babasından kalan serveti için kendisinden ayrılmayan arkadaşları onu bir türlü bırakmadılar. Bir gün yine sarhoş ve bitkin olarak evine dönerken yolda üstünde Besmele yazılı bir kâğıt buldu. İçi sızlayıp yerden aldı. Öpüp, çamurlarını silerek, temizledikten sonra, güzel kokular sürüp, evinin duvarına astı. O gece âlim ve velî bir zâta, rüyâda; "Git Bişr'e söyle! İsmimi temizlediğin gibi seni temizlerim. İsmimi büyük tuttuğun gibi, seni büyültürüm. İsmimi güzel kokulu yaptığın gibi, seni güzel ederim. İzzetime yemin ederim ki, senin ismini dünyâda ve âhirette temiz ve güzel eylerim." dendi. Bu rüyâ üç defâ tekrar etti. O zât sabah Bişr-i Hâfî'yi arayıp meyhânede buldu. Mühim haberim var diye içerden çağırdı. Bişr geldiğinde; "Kimden haber vereceksin?" dedi. "Sana Allahü teâlâdan haber vereceğim." deyince, ağlamaya başladı. "Bana kızıyor mu, şiddetli azap mı yapacak?" dedi. Rüyâyı dinleyince arkadaşlarına; "Ey arkadaşlarım! Beni çağırdılar, bundan sonra bir daha beni buralarda göremeyeceksiniz." dedi. O zâtın yanında hemen tövbe etti. Bu anda ayağında ayakkabı bulunmadığı için, hiç ayakkabı giymedi. Sebebini soranlara, "Allahü teâlâya tövbe ettiğim, günâh işlememeye söz verdiğim zaman yalın ayaktım. O zaman giymediğim ayakkabıyı şimdi giymeye hayâ ederim" dedi. Bu zamandan sonra ayakkabı giymediği için kendisine yalın ayak mânâsında "Hâfî" lakabı verildi. Tövbe edip eski yaşayışını terk ettikten sonra bir süre Merv'de ilim öğrenip dayısı Ali bin Harşam'dan ders aldı. Tasavvuf yoluna girip seyahatlere çıktı. Mekke, Kufe, Basra, Şam ve Lübnan taraflarına gitti. Bu yüzden Seyyah Sufilerden sayıldı. En sonunda Bağdat'a gelerek yerleşti. Gezdiği yerlerde ve gerekse Bağdât'ta devrinin ileri gelen alimlerinden ilim tahsil etti ve hadis dinledi. İbrâhim Sa'd, Abdurrahmân bin Zeyd bin Eslem, Hammâd bin Zeyd, Şüreyk bin Abdullah, Muâfâ bin İmrân Mûsulî, Vekî bin Cerrâh, Ebû Bekr bin Iyâş, Hafs bin Gıyâs, Abdullah bin Mübârek, Îsâ bin Yûnus, Abdullah bin Dâvûd el-Hayrî, Ebû Muâviye ed-Darîr, Zeyd bin Ebi'z-Zerka onun ilim tahsîl ettiği ve hadis dinlediği âlimlerden bir kısmıdır. Onun yaşadığı yıllarda önemli bir şehir olan Bağdat'ta, Ahmed bin Hanbel, Süfyân-ı Sevrî Fudayl bin Iyâd, Muâfa bin İmrân ve İmam-ı Mâlik gibi alimlerin meclislerinde ve sohbetlerinde bulunup onlardan feyz aldı. Buanlardan Hanbeli mezhebinin imamı Ahmed bin Hanbel, Bişr-i Hâfî'yi çok severdi. Dini ilimlerde yüksek bir alim, tasavvufta yüksek bir velî olan Bişr-i Hâfî, zamanının tıp bilgilerinde de söz sahibiydi. pek çok kimseye ilim öğretip ders verdi. Nuaym bin Heydâm, Muhammed bin Heydâm, İbrâhim bin Hâşim, Nasr ibni Mansûr, El-Bezzâr, Muhammed bin el-Müsennâ, Sırrî-i Sekâtî, İbrâhim bin Harbî en-Nişâbûrî, Ömer bin Mûsâ el-Celâ gibi birçok alim kendisinden ders alıp, hadis okumuşlardır. Bişr-i Hâfî bütün ömrünü ilim öğrenmekle ve öğretmekle geçirdi. Tasavvuf yolunda büyük makâmlara erişmişti. 841 (H.227) yılının Rebiülevvel ayında Bağdat'ta vefât etti. Allah ondan razı olsun. Yazar Hüseyin Aydemir'in hayatını konu aldığı "Bişri Hafi" romanı gazetede yayınlandıktan sonra radyo tiyatrosu olarak piyasa sürüldü. Ardından "Bir Zamanlar Sarhoştu" adıyla 1992 yılında Yücel Çakmaklı tarafından sinemaya uyarlandı. Sinema Filminde Yılmaz Zafer, Engin İnal, Kadir Savun, Lütfü Seyfullah, Oktar Durukan, Nevin Aypar Haluk Kurtoğlu, Osman Seden gibi oyuncular rol almıştır. Sinema Filmi halen birçok televizyon kanalında yayınlanmaktadır. Yine Adanalı amatör bir tiyatro grubu bu romanı "Yalın Ayaklı Sultan" ismiyle sahneye aktardı. Ayrıca Kolera isimli rap sanatçısı 2008 yılında çıkardığı "İnziva" albümünde "Bu Yakanın Delisi" şarkısında Bişr-i Hâfi'ye şöyle bir atıf yapmaktadır. "Çakıl taşlı yollar yordu beni Keşke yürüse yanımda Bişr-i Hafi Kanar ayaklarım yürürüm ileri" Görücülük Geleneksel Türk başgöz töresinde kız bakma, kız soruşturma adeti vardır. Erkek çocuk evlenme yaşına geldiğinde ailesi, akrabalardan başlayarak kız arar, çevreden bilgi toplarlar. Bu adete görücülük, görücüye çıkma denir. Evlenecek kişinin bildiği varsa öncelikle o eve gidilir. Genellikle kız evine giden erkek tarafı kızı inceler, fiziğine ve iş yapmasına bakar. Kızdan su isterler ve içerken kızı incelerler. Kız ailesi de erkek tarafı hakkında malumat toplar. Eğer iki tarafın da rızası sağlanırsa erkek tarafı dünürcülüğe gider, kız istemeye varır. Kızı isterken "Allah'ın emri, peygamberin kavli ile" denir. Kız evi "Allah yazdıysa olur, biz ne diyelim" der. "Allah hayırlı etsin" denir ve erkek herkesin elini öper. Misafirlere kahve ikram edilirken kız genellikle ortaya çıkmaz. Bundan sonra aileler topluluğu arasında söz kesilir. Sözden sonra nişan aşamasını kız evi düzenler. DÃ¼menler, Banaz Dümenler, Uşak ilinin Banaz ilçesine bağlı bir köydür. Köyün 1 km batısındaki karaçayır mevkisinde Geç Roma–Bizans dönemine tarihlenen nekropol alanı bulunmaktadır. Hristiyanlık döneminde piskoposluk merkezide olan ve günümüzde gölet suyu altında kalan antik Alia antik yerleşiminin burada olduğu görüşleri bulunmaktadır. 19. yüzyıl ortalarından itibaren Osmanlı kayıtlarında günümüz köyünden bahsedilmektedir. Yerleşimden 1834, 1836, 1838 ve 1839 yılı Tevzi Defterlerinde, Banaz nahiyesine bağlı orta büyüklükte bir köy olarak bahsedilmektedir. 1898-1899 yıllarında köyde 67 hane bulunmaktayken, 1907-1908 yıllarında köyde 37 hane bulunmaktaydı. 1870 tarihli iltizam defterine göre köyde 3 adet değirmen bulunmaktadır. Uşak iline 51 km, Banaz ilçesine 20 km uzaklıktadır. İzmir-Ankara devlet karayolunun 7 km içerisinde olup, demiryoluna da 6 km mesafededir. Arazi yapısını büyük kısmı dağ ve küçük platolardır. Baltalık ormanlar ile karaçam, kızılçam, gürgen gibi ağaçların oluşturduğu ormanları vardır. Dümenler (Çağlak) Deresine kurulu sulama göleti sayesinde bir kısım arazilerde sulu tarım yapılır hale gelmiş ayrıca gölet köy ve çevresinin iklimini yumuşatmıştır. Padrão dos Descobrimentos Padrão dos Descobrimentos ("Keşifler anıtı") Portekiz'in başkenti Lizbon'un Belém semtinde, Coğrafi Keşifler anısına yapılmış bir anıttır. Anıt gemilerin 15 ve 16. yüzyıllarda bilinmeyen yönlere sefere çıktığı Tejo Nehri kıyısına yapılmıştır. Anıt zeminden yukarı doğru, 52 metre yüksekliğinde yelkenleri açık bir karavele benzeyen beton blok şeklindedir. Nehir tarafında anıtın bütün yükünü taşıyan oyuk Bu karavelin üzerinde dönemin tarihe geçmiş kaşifleri, sanatçıları ve bilim insanları vardır. Keşifler anıtı, Portekizli sanatçılar Cottinelli Telmo ve Leopoldo de Almeida tarafından 1940 yılında yapılan Portekiz Dünya Fuarı için tasarlanmıştır. İlk olarak dayanıksız bir şekilde yapılan anıt, 1960 yılında Portekiz'in Coğrafi keşiflerdeki en önemli isimlerinden Prens Henry'nin (Denizci Henry, Infante Dom Henrique) ölümünün 500. yılı anısına betona tekrar yapılmıştır. Prens Henry, keşifler anıtının üzerindeki 30 kişi içinde en önde nehre bakan kişidir. Arkasında anıtın iki tarafında 30 tane önemli kişi arasında şu isimlerin heykelleri vardır: Düzkışla, Banaz Düzkışla, Uşak ilinin Banaz ilçesine bağlı bir köydür. 20. yüzyıl başlarında Banaz'a bağlı köyler arasında yer almayan yerleşim, 1928'den beri Banaz'a bağlı bir köy olarak kayıtlarda yer almaktadır. Uşak iline 51 km, Banaz ilçesine 25 km uzaklıktadır. Düzlüce, Banaz Düzlüce, Uşak ilinin Banaz ilçesine bağlı bir köydür. Köy adı eski kaynaklarda "Ulu Düzlüce" ya da "Duzluca" olarak geçmekte olup 16. yüzyıl tahrir defterlerinde Banaz nahiyesine bağlı bir köy olarak bahsedilen köyde II. Bayezid döneminde 11 hane, 1520 yılında 11 hane ve 1570 yılında da 10 hane bulunmaktaydı. Yerleşimden 1834, 1836, 1838 ve 1839 yılı Tevzi Defterlerinde, Banaz nahiyesine bağlı orta büyüklükte bir köy olarak bahsedilmektedir. Uşak iline 43 km, Banaz ilçesine 12 km uzaklıktadır. I. Hürmüz I. Hürmüz, 272 - 273 yılları arasında İran'daki Sasani Devleti'nin kralıydı. I. Şâpûr'un (241-272) oğluydu. Babasına bağlı olarak Horasan valiliği yapmış ve Roma'ya karşı girişilen savaşlarda bulunmuştur. Pehlevi dilinde yazılmış olan I. Erdeşîr'in (226-241) tarihindeki İran geleneğine göre, I. Hürmüz bir Fars prensi olan Mithrak'ın oğludur. Erdeşîr, müneccimlerin Mithrak'ın kanından Pers İmparatorluğu'nu eski haline getirecek birinin geleceğini söylemeleri üzerine, Mithrak'ın ailesini ortadan kaldırmıştı. Sadece, bir köylü tarafından saklanan bir kızı kalmıştır. I. Şâpûr bunu görür ve onunla evlenir. Bunun üzerine Erdeşîr, I. Hürmüz'ü kabul eder. Taberî'de de kısmen korunan bu efsaneye göre, I. Şâpûr'un büyük fetihleri I. Hürmüz'e geçmiştir. Gerçekte hükümdarlığı sadece bir sene ve on gün kadar sürmüştü. Gedikler, Banaz Gedikler, Uşak ilinin Banaz ilçesine bağlı bir köydür. 16. yüzyıl ve 17. yüzyıl Osmanlı kayıtlarında bahsedilmeyen köyden; 1834, 1836, 1838 ve 1839 yılı Tevzi Defterlerinde, Banaz nahiyesine bağlı orta büyüklükte bir köy olarak bahsedilmektedir. 1898-1899 ile 1907-1908 yılı kayıtlarına göre köyde 35 hane bulunmaktaydı. Uşak iline 25 km, Banaz ilçesine 7 km uzaklıktadır. Köyün doğusunda Güllüçam, batısında Derbent, güneyinde Öksüz köyü, kuzeyinde Kızılcaören köyleri bulunmaktadır. Gedikler Munzur Munzur, şu anlamı gelebilir: Güllüçam, Banaz Güllüçam, Uşak ilinin Banaz ilçesine bağlı bir köydür. 16. yüzyıl tahrir defterlerinde "Erciş" adıyla yer alan köyde; II. Bayezid döneminde 14 hane, 1520'de 16 hane ve 1570 yılında da 24 hane bulunmaktaydı. Bu tahrirlere göre köyde Derviş Hacı Ahmed tarafından kendi adına yaptırdığı zaviye bulunmaktaydı. Yerleşimden 1834, 1836 ve 1838 yılı Tevzi Defterlerinde, "Erceş" adıyla Banaz nahiyesine bağlı küçük bir köy olarak bahsedilmektedir. Uşak iline 34 km, Banaz ilçesine 3 km uzaklıktadır. I. BehrÃ¢m I. Behrâm ("h.:" 273–276), Sasani Devleti'nin dördüncü hükümdarıydı. Sadece bir sene tahtta kalan kardeşi I. Hürmüz'den (272–273) sonra kral oldu. Onun yönetiminde Zerdüştçülük dışında kalan Hristiyanlık, Yahudilik, Budizm ve Maniheizm gibi dinler Kartir'in dini politikası nedeniyle zulme uğradılar. Maniheizm'in kurucusu Mani onun döneminde hapse atıldı ve öldürüldü. GÃ¼rlek, Banaz Gürlek, Uşak ilinin Banaz ilçesine bağlı bir köydür. Köyün adı, 1928 yılı kayıtlarında Comburt Gürleği olarak geçmektedir. Uşak iline 47 km, Banaz ilçesine 16 km uzaklıktadır. Köyün doğusunda Küçükoturak köyü, batısında Ovacık ve Burhaniye köyleri, kuzeyinde Kütahya il sınırı, güneyinde Yeşilyurt köyü bulunmaktadır. GÃ¼rlek Gürlek şu anlamlara gelebilir: II. BehrÃ¢m II. Behrâm, 276–293 yılları arasında Sasani Devleti'nin kralıydı. Babası I. Behrâm gibi o da Zerdüştçü rahip Kartir'in etkisi altında kalmıştır. Hallaçlar, Banaz Hallaçlar, Uşak ilinin Banaz ilçesine bağlı bir köydür. Köyle ilgili ilk kayıtlar 19. yüzyıl sonlarından itibaren görülmektedir. 1898-1899 yılı kayıtlarına göre Hallaçlar köyünde 29 olan hane sayısı, 1907-1908 yılı kayıtlarında 76 olarak görülmektedir. Uşak iline 54 km, Banaz ilçesine 23 km uzaklıktadır. Hallaçlar Domitianus Titus Flavius Domitianus (24 Ekim 51 – 18 Eylül 96), Domitian adıyla bilinen Flavius Hanedanına mensup, Roma İmparatoru. Domitianus, Vespasian'ın oğlu olduğu için, annesi Yaşlı Domitilla ve 14 Ekim 81'de yerine imparator olduğu kardeşi Titus'la birlikte Flavian Hanedanı üyesidir. Domitian, babası halâ politikacı ve ordu komutanı iken Roma'da doğdu. Genç bir erkek olarak eğitimini ayrıcalıklı senatoryal sınıftan aldı. Retorik ve edebiyat okudu, kanun ve yönetim üzerine yazıları yayınlandı. Biyografisinde Suetonius onu, seçkin muhabbetli, bilgili ve eğitimli bir delikanlı olarak tasvir eder. Kendisinden büyük kardeşi Titus'tan farklı olarak Domitian, babasının Afrika ve Yahudiye eyaletlerindeki seferlerine katılmamıştır. (69)'daki Dört İmparator Yılı'nda , Domitian dikkatli ve sağ duyulu bir pozisyon aldı, ancak babası İmparator ilan edilince hemen saraya hareket etti. Vespasian ve Titus Roma'ya ulaşmadan önce Roma senatosu'nda Flavius ailesinin temsilcisiydi. Babasının gücünün artmasıyla, Domitian gözüpekliği ile dikkat çekmeye başladı. 70'te kendisiyle evlenmesi için Domitia Longina'yı boşanmaya zorladı. Kocası Lucius Aelius Lamia, prensin isteğine karşı çıkamazdı ve böylece Domitia, İmparatorun gelini oldu. Başlangıçtaki kayıtsızlığa rağmen, birlik her iki taraf içinde oldukça itibarlıydı. Domitia Longina, Nero terörünün kurbanlarından, değerli komutan ve şereflendirilmiş politikacı general Gnaeus Domitius Corbulo'nun en küçük kızıydı. 71'de oğulları, 74'te kızları oldu ancak her ikisi de erken yaşta öldü. Evlilik geleneksel olmaktan uzaktı; Domitian adı çıkmış bir çapkındı ama karısı kıskanç değildi. Bazı kaynaklara göre karısı onun metresleriyle olan maceralarına katılırdı. İkinci çocuk olarak, Domitian sorumluluklardan uzaktı. Birkaç onursal Konsüllük ve rahiplik unvanı aldı ama herhangi bir "imperium" (emretme yetkisi) memuriyeti olmadı. Kardeşi Titus'un saltanatında durumu hiç kimsenin onu geleceğin imparatoru olarak görmemesinden dolayı aslında hiç değişmedi ama Domitian kesinlikle ihtiraslıydı. Titus öldüğünde, onun halefi olarak selamlanmayı Praetorian muhafızlarının desteği ile sağlama almıştı. Domitian, yönetici olarak bir felaket olduğunu kısa sürede ispat edecekti. Ekonomi önce durdu ardından Denarius'un değerini ağır biçimde düşürmeye zorlayan bir durgunluğa girdi. Ekonomik durumu düzeltmek için yükseltilen vergileri, hoşnutsuzluk izledi. Domitian, sanata olan sevgisi ve halkın gözüne girebilmek adına hala 64'teki Büyük Roma Yangını'nın ve 69'daki iç savaşın etkilerini taşıyan şehri yeniden imar etmek ve güzelleştirmek için büyük çaplı yatırımlara girişti. Aralarında Capitol Tepesi'ndeki Jüpiter Tapınağı ve Palatine Tepesi'ndeki sarayında bulunduğu yaklaşık elli bina inşa ya da tamir edildi. 85'te Domitian kendini, kendi başına çok zor yerine getirebileceği bir görev olarak, Roma ahlakını ve davranışlarını denetleyen İmparatorluk kurumuna ömür boyu Censor olarak atadı. 83 yılıyla birlikte kendi evliliği, karşılıklı sadakatsizlik ve skandallarla kopma noktasına gelmişti. Bu yılda Domitia Longina aktör aşığı Paris'le birlikte yakalandı. Adam idam edildi ve imparatoriçe hızlı bir boşanmanın ardından sürgüne gönderildi. Ertesi yıl Domitian, yeğeni Julia Flavia'ya (Titus'un kızı) karşı ilgi duydu ve ilk evliliğinde olduğu gibi kocasını kovarak kadını kaçırdı. Julia Flavia 91'de bir kürtaj sırasında öldü ve ardından tanrılaştırıldı. Bundan sonra Domitia Longina, Domitian'ın onunla bir daha hiç evlenmemesine rağmen Roma İmparatoriçesi olarak saraya geri çağrıldı. Domitian'ın en büyük zevki sanat ve oyunlardı. 86 yılında Capitoline Oyunları'nı düzenledi. Olimpiyat Oyunları'nda olduğu gibi, her dört yılda bir yapılıyordu ve atletizm gösterileri, araba , hitabet, müzik ve temsil yarışmaları düzenleniyordu. İmparator, ülkenin her tarafından gelen yarışmacıların seyahatlerinin masraflarını karşılıyor ve ödülleri dağıtıyordu. Aynı zamanda gladyatör gösterilerine de düşkündü ve bu gösterilere kadın ve cüce dövüşleri gibi önemli yenilikler getirmişti. Domitian, Romada aldığı, lejyonlardan uzak eğitiminden dolayı yetenekli bir ordu komutanı değildi. Belki de bu yüzden, onun saltanatında imparatorluğun askeri girişimleri sınırlıdır. Domitian Chatti topraklarında ve Büyük Britanya'da kazandığı zaferler için birkaç Roma zafer alayı istedi ancak bunlar oralarda savaş hala devem ederken yapılan propaganda manevralarıydı. Bununla birlikte, saltanatı sırasında çıkılan birkaç seferde, özellikle de Tuna sınırında Daçyalılar'ın kralı Decebalus'a karşı savaşıldı. Domitian aynı zamanda 82 yılında Chatti'ye karşı savaşmak için Lejyon I "Minervia"'yı kurdu. İtidalle başlayan saltanatının sonlarına doğru, Domitian acımasız bir kişilik ortaya koyar. Antik kaynaklara göre, akademik çevrelerin aksi iddialarına rağmen, Yahudiler ve Hristiyanlar saltanatı sırasında ağır biçimde cezalandırıldılar. İmparator, aynı zamanda uğruna senatoryal ve equestrian düzenin birkaç üyesini öldürteceği ya da idam ettireceği paranoid bir cezalandırılma korkusu geliştirdi. Aristokratlardan hoşlanmıyordu ve bunu da Senato'nun karar alma gücünü geri alarak göstermekten korkmuyordu. Domitian Eylül 96'da, içinde düşmanları bulunan Senato üyeleri, Praetorian Muhafızları ve İmparatoriçe Domitia Longina'nında bulunduğu planlı bir tertip sonucu Stephanus (Julia Flavia'nın kahyası ) tarafından öldürüldü. İmparator, astrolojik kehanete göre bir öğle vakti öleceğini biliyordu. Bu yüzden, günün bu saatlerinde her zaman huzursuzdu. Son gününde, Domitian kendini rahatsız hissediyordu ve birkaç kez hizmetçiye saatin kaç olduğu sordu. Tertibin içinde olan hizmetçi çocuk, çok daha geç bir saat olduğunu söyleyerek yalan söyledi. Rahatlayan İmparator, bazı kararnameleri imzalamak için gittiği masasında Stephanus tarafından sekiz defa bıçaklanarak öldürülecekti. Domitian'ın halefi Senato tarafından atanan ve Beş İyi İmparator'un ilki olan Nerva oldu. "Damnatio Memoriae" emrinin geleneğine uygun olarak adı tüm kamu kayıtlarından silindi. Domitian'a ait pek çok heykel ya da resim "damnatio" nun uygulanmasından sonra aslında Domitian'iken Nerva ile yer değiştirildiği için yaşama şansı buldu. Antik (ya da modern) edebi metinlerin gerçekliklerinin kökeni, film ya da diğer sanatsal media açısından aynı amaç için bir problem olarak tarzlarının övgü ya da tarih olup olmadığıdır. Tüm bu anlatım tarzlarının yaratıcıları kişisel ilgi ve inançları buna ilave olarak içinde yaşadıkları sosyo-tarihi bağlama göre yönlendirilmişlerdir. Domitian'ın hayatı ile ilgili çağdaşı büyük bir kaynak olan ve imparatoru ve yaptığı işleri övmek ana teması olan dört şiirin şairi Statius'un "Silvae"si; Bu şiirlerin tonu aşırı dalkavukça bulunabilir; gerçekten de derlemenin bu tarzı günümüz duyarlılıklarına o kadar yabancıdır ki bazı edebiyatçılar bunun gizli bir eleştiri olup olmadığını sorgulamaya başlamışlardır. Aynı şekilde, çağdaşı şair Martial, "Epigram"'larında (vecize ya da nükte) İmparator üzerine defalarca kucak dolusu övgüler düzer. Domitian hakkında, Martial'a ait şiirlerde Birçok harika rastlantısal kaynak vardır, göze çarpan bazıları ; Statius'tan daha genç olmasına rağmen şair Decimus Iunius Iuvenalis ve tarihçi Tacitus ve Suetonius Domitian'ın saltanatı sırasında yetişkindiler. Bu yazarların her biri eserlerinin çoğunu ya da tamamını Domitian'ın saltanatından sonra yazdılar, nazım ya da nesir eserleri eski imparatora yağ çektiğinde uygun olmayacaktı. Dahası, çalışmaların derlemesinin önceki hanedan (Flavianlar)'a karşı pek övücü olmaması her durumda memnuniyetle karşılanacaktı. Tacitus, Flavianlar zamanında harika bir politik kariyere sahipti ve Domitian zamanında da Konsül derecesine ulaşmıştı. Bu sebeple yazar Flavian hanedanı hakkında yazdığı Tarihler adlı eserinde kişişel bilgisini kullanarak konuşabilirdi. Domitian'ın saltanatını ayrıntılı bir şekilde anlatan bu kitap maalesef kaybolmuştur, kitabın henüz önsözünde "ipsa in pace saevum" (barışta bile vahşi) tabiriyle Flavian dönemini sert sözlerle eleştirir. (savage even in peace itself; Hist. 1.2-3). Olasılıkla Domitian'ın betimlemesindeki hakaretin seviyesi imparator Tiberius'a karşı yazdığı "Annales" (vakayiname) adlı eseri ile aynı düzeydedir. Decimus Iunius Iuvenalis, Domitian dalkavuklarına ve imparatorun kendisine karşı davranışlarında sertti. Özellikle de aşağıdaki örneklerde: Bir Roma yergisini tarihi bir kaynak olarak almanın zorlukları var ancak yazarın asıl noktası belli: İmparator ahlaksız, zalim ve adaletsizdi. III. Behrâm III. Behrâm (ö. 293), Sasanilerin bir kralıydı. II. Behrâm'ın (273-293) oğlu olarak Sistan'ın valisiydi. (Bu yüzden Saganşah unvanını aldı, Agathias iv. 24, Taberi). III. Behrâm sadece 293 yılının dört ayında hükümdarlık yaptı. Onun ardından taht iddiasında bulunan Narseh (293-302) başa geçti. Rijitlik merkezi Rijitlik merkezi düşey taşıyıcı elemanlarda, yatay yüklerden(rüzgâr, deprem) dolayı oluşan kesme kuvvetlerinin bileşkesinin etkişdiği nokta olarak tanımlanır. Rijitlik merkezinin formula_1 ve formula_2 koordinatları aşağıdaki bağıntılar yardımı ile hesaplanabilir: Bu bağıntılarda e ve e; sırasıyla ilgili elemanın ağırlık merkezinin x ve y koordinatlarıdır.formula_7 ve formula_8 ise düşey taşıyıcı elemanların kendi asal eksenlerine göre yanal öteleme rijitlikleri olup; (1) ve (2) bağıntıları daha kısa formülle yazılırsa: formula_12formula_13 Matris olarak yazarsak; formula_14*formula_15= formula_16 Narseh Narseh (bazen Narses ya da Nerseus diye de geçer), Sasani Devleti'nin 293–302 yılları arasındaki kralıydı. I. Şâpûr'un (241–272) oğludur. 293 yılında büyük yeğeni III. Behrâm'a karşı taht iddiasında bulundu ve kısa bir süre sonra kral oldu. Roma İmparatorluğu'na saldırdı, ama 296 yılında imparator Galerius'u (305-311) Fırat Nehri'nde Callinicum yakınlarında yendikten sonra 297 yılında yenilgiye uğradı ve bir barış anlaşmasına mecbur kaldı. Buna göre, batı Mezopotamya ve yukarı Dicle'nin sol yakasında bulunan beş vilayeti Romalılar'a bıraktı. Ayrıca Romalılar'ın Ermenistan Krallığı üzerindeki hakimiyetini tanımak zorunda kaldı. 297 yılında tamamlanan bu barış 337 yılına kadar kırk yıl sürdü. Nerses 302'de öldü. Ardından II. Hürmüz tahta çıktı (302–309). Edis Ä°lhan Edis İlhan (10 Eylül 1977, Fatih, İstanbul) Türk şarkıcı. Gece Yolcuları grubunun solisti olarak tanınmıştır. Kabataş Erkek Lisesi'ni bitirdikten sonra Trakya Üniversitesi Makine Mühendisliği bölümünde öğrenim gören İlhan, müziğe lise döneminde etnik vurmalı çalgılarla başladı. Değişik müzik gruplarında tumba, bongo, djembe, doli, bendir vb. vurmalı sazlar çaldı. 1993 yılında üniversite öğrenimi sırasında Gece Yolcuları grubunun kuruluşunda yer aldı. Gelenek (anlam ayrımı) Gelenek aşağıdaki anlamlara gelebilir: Sultançiftliği Türkiye'deki iklim çeşitleri Türkiye, iklim kuşaklarından ılıman kuşak ile subtropikal kuşak arasında yer alır. Türkiye'nin coğrafî konumu ve yer şekilleri sonucunda ikliminin, farklı özellikte iklim tiplerinin oluşmasına yol açmıştır. Kıyı bölgelerinde denizlerin etkisiyle daha ılıman iklim özellikleri görülür. Dağların yüksekliği ve uzanışı deniz etkilerinin iç kesimlere ulaşmasını engeller. Bu nedenle iç kesimlerinde karasal iklim özellikleri görülür. Türkiye'de belli başlı üç ana iklim tipine rastlanır. Bunlar: Bu iklim tipi, İç Anadolu Bölgesi, Doğu Anadolu Bölgesi, Güneydoğu Anadolu Bölgesi'nin büyük bir kısmı ve Trakya'nın iç kısımlarında görülür. Bitki örtüsü bozkırdır. Yazları sıcak ve kurak, kışları soğuk ve kar yağışlıdır. Kışlar, bölgenin doğusunda daha fazla olmak kaydıyla soğuk, yazlar biraz sıcaktır. En soğuk ay -0,7 °C ile Ocak, en sıcak ay 22 °C ile Temmuz'dur. Yıllık ortalama yağış miktarı 413,8 mm; yıllık ortalama sıcaklık 10,8 °C'dir. Yaz mevsimin yağış oranı %14,7; en yağışlı mevsim ilkbahardır. Ortalama yıllık bağıl nem %63,7'dir. Bölgede doğal bitki örtüsü alçaklarda bozkır, yükseklerde yağışın artmasına bağlı olarak kurakçıl meşe ormanlarıdır. Yazlar kısa ve serin, kışlar soğuk ve uzundur. Kışın yağışlar kar şeklindedir ve çokça don olayı görülür. Alçak alanlarda yazlar biraz sıcaktır. Ocak ayı ortalama sıcaklığı -4,2 °C; Temmuz ortalaması 24,2 °C'dir. Yıllık yağış ortalaması 579 mm; yıllık ortalama sıcaklık 10,2 °C'dir. Yağışın çoğu kış ve ilkbaharda düşer, yaz yağış oranı %9,5'tir. Ortalama yıllık bağıl nem %60,2'dir. Doğal bitki toplulukları alçaklarda bozkır, daha yüksek alanlarda kuru orman, en yüksek yerlerde alpin çayırlar görülür. Yaz mevsimi çok sıcak, kışlar nadir soğuk geçer. Yıllık ortalama sıcaklık 16,4 °C; Ocak ayı ortalaması 3,7 °C; Temmuz ayı ortalaması 29,8 °C'dir. 565 mm'lik yıllık ortalama yağışın çoğu kış ve ilkbaharda düşer. Yaz yağışlarının oranı %2,6'dır. Yıllık bağıl nem ortalaması düşüktür: %53,6. Düşük bağıl nem ve sıcak yaz mevsimi kuraklığın şiddetini artırmaktadır. Bitki örtüsünü zayıf bozkırlar ve kurakçıl çalılar oluşturur. Yaz mevsimi sıcak, kışlar soğuk geçer. Yıllık sıcaklık ortalaması 13,2 °C, Ocak ayı ortalaması 2,8 °C; Temmuz ayı ortalaması 23,9 °C'dir. Yağışın çoğunluğu ilkbahar ve sonbahar mevsimlerinde düşer. Yıllık ortalama yağış 559 mm'dir. Yaz yağışlarının oranı %17,6; yıllık ortalama bağıl nem %69'dur. Bitki örtüsü kurakçıl orman ve antropojen bozkırdır. Bu iklim tipi, Akdeniz, Ege ve güney Marmara`da görülür. Ancak Marmara'da görülen Akdeniz ikliminin özellikleri daha serttir. Yazları sıcak ve kurak, kışları ılık ve yağışlıdır. Turunçgillerin tarımı için elverişlidir. Güney enlemlerde görüldüğünden don olayı ve kar yağışı kıyı kuşağında ender görülür. Torosların yükseklerinde kışlar kar yağışlı ve soğuktur. En soğuk ay 6,4 °C ortalama ile Ocak ayı, en sıcak ay 26,8 °C ortalama ile Temmuz ayıdır. Yıllık ortalama sıcaklık 16,3 °C'dir. En yağışlı mevsim kış, yıllık yağış ortalaması 725,9 mm'dir. Sıcak olan yaz mevsimi aynı zamanda kuraktır, yağışın %5,7'si bu mevsimde düşer. Yıllık bağıl nem ortalaması %63,2'dir. Bitki örtüsü doğal alanlarda kızılçam, ormanın tahrip edildiği alanlarda makidir. Genellikle 0-800 metreler arası maki hakimdir. Yüksek alanlarda karaçam, köknar ve sedir ağaçları hakimdir. Bu iklim tipi, Karadeniz kıyıları ve kuzey Marmara'da görülür. Her mevsim yağışlıdır. Yazlar serin, kışları kıyılarda ılık, yükseklerde soğuk ve kar yağışlıdır. Yağış yıla dağılmıştır, kurak mevsim görülmez. En soğuk ay Ocak (4,2 °C), en sıcak ay Temmuz (22,2 °C) ayıdır. Yıllık sıcaklık ortalaması 13,0 °C'dir. Yıllık yağış ortalaması 842,6 mm'dir. Yıllık bağıl nem ortalaması %71; yaz yağışlarının oranı %19,4'tür. Bitki örtüsü kıyılarda geniş yapraklı, kışın yaprak döken, nemcil türlerden (kayın, gürgen, kestane, kızılağaç vb.) oluşan orman, yükseklerde, nemli soğuk şartlara uymuş iğne yapraklılar hakimdir. Marmara Bölgesi'nin Kuzey Ege'yi de içine alacak şekilde güney kesiminde görülür. Kışları Akdeniz iklimi kadar ılık, yazları Karadeniz iklimi kadar yağışlı değildir. Karasal iklim kadar kışı soğuk, yazı da kurak geçmemektedir. Bu özelliklerden dolayı Marmara iklimi, karasal Karadeniz ve Akdeniz iklimleri arasında bir geçiş özelliği göstermektedir. Buna bağlı olarak doğal bitki örtüsünü alçak kesimlerde Akdeniz kökenli bitkiler, yüksek kesimlerde kuzeye bakan yamaçlarda Karadeniz bitki topluluğu özelliğindeki nemli ormanlar oluşturmaktadır. Soğuk ay olan Ocak ayı ortalama sıcaklığı 4,9 °C, sıcak ay olan Temmuz ayı ortalama sıcaklığı 23,7 °C, yıllık ortalama sıcaklık 14,0 °C dir. Ortalama yıllık toplam yağış 595,2 mm'dir ve yağışların çoğu kış mevsiminde düşer. Yaz yağışlarının yıllık toplam içindeki payı %11.7 dir. Yıllık ortalama nispi nem %73'tür. Türkiye ikliminin oluşmasında çevreden Anadolu'ya doğru gelen hava kütlelerinin özellikleri önemlidir. Bu hava kütleleri Türkiye'de hava durumunu ve uzun zamanda iklimi belirler. Kış mevsiminde kutupsal, yaz mevsiminde tropikal hava kütleleri hakimdir. Köppen iklim sınıflandırması dünyada en çok kullanılan iklim sınıflandırmasıdır. Bu iklim tiplerinden B (kurak), C (kışları ılıman nemli orta enlem) ve D (kışları soğuk, nemli orta enlem) harfleri ile gösterilen iklimler Türkiye’de yaygındır. Bu iklim tiplerinin 10 alt türü ülkede görülür. Ülkede A (nemli tropikal) ve E (polar) iklimler görülmez. Kurak iklim (B), ülkenin iç bölgelerinde görülür, yüz ölçümünün %18’ini kapsar. İç Anadolu'nun geniş kısmı, Orta Karadeniz ve Batı Torosların iç kesimleri, Orta Fırat bölümünde (güneydoğu Anadolu), Yukarı Fırat bölümünün (doğu Anadolu) güneyinde, Iğdır çevresinde yaygındır. Denizden uzak alanlarda yazlar sıcak ve kurak, kışlar kuru soğuktur. Ortalama yağış 332 mm, ortalama sıcaklık 12,4 °C'dir. Orta enlem kışları ılıman nemli iklimi (C), %43 ile Türkiye’de en yaygın iklimdir. Güneydoğu Anadolu'nun büyük kısmı ile kıyı bölgelerinde yaygındır. Orta Toroslar ve Karadeniz’de dar bir kıyıda, Batı Anadolu’da daha geniş alanlarda etkindir. Ortalama yağış 689 mm, sıcaklık 14,2 °C'dir. Karasal veya kışları soğuk orta enlemin nemli iklimi (D), %39 ile Türkiye’de 2. geniş iklim tipidir. Doğu Anadolu'nun tamamı, Güneydoğu ve İç Anadolu'nun dağlık alanlarında, Karadeniz’in iç kısımlarındaki dağlarda, Orta Toroslar Dağları üzerinde görülür. Karasallık ve yıllık sıcaklık farkı en fazla olan iklimdir. Kışlar sert geçer. Yıllık yağış ortalaması 507 mm, ortalama sıcaklık 9,5 °C'dir. Köppen-Geiger iklim sınıflandırmasına göre Türkiye’de 13 farklı Köppen-Geiger iklim bölgesi bulunmaktadır. Bu sınıflandırmaya göre Akdeniz kıyıları “ılıman-kurak-sıcak yaza sahip iklim - Csa” sınıfında çıkarken, Konya Bölümü ve Güneydoğu Anadolu’nun güneyi “kurak-sıcak ve soğuk step iklim- Bsh-k” tipinde, Kuzeydoğu Anadolu’da ve Ağrı Dağı’nda ise ET yani tundra sahalardan oluşmaktadır. Bazı illerimize ait sıcaklık ve yağış grafikleri. Not:Kırmızı çizgi sıcaklığı, mavi çizgi yağışı gösterir. Sarı alan kurak zamanı, mavi taralı alansa yağışı ifade eder. Küresel ısınma yüzünden Türkiye'nin bölgelerindeki iklim farklı değişiyor çünkü Türkiye'nin geografyası çok çesitlidir. Marmara iklimi Marmara iklimi, Marmara Bölgesi'nin kuzey Ege'yi de içine alacak şekilde güney kesiminde görülür. Genel olarak Balıkesir, Bursa, Çanakkale,Kocaeli, İstanbul, Tekirdağ ve Yalova şehirlerinde etkilidir. Marmara iklimi, Karasal iklim, Türkiye'de Karadeniz iklimi ve Akdeniz iklimleri arasında bir geçiş özelliği göstermektedir. Buna bağlı olarak doğal bitki örtüsünü güney ve alçak kesimlerde Akdeniz kökenli bitkiler, yüksek kesimlerde kuzeye bakan yamaçlarda Karadeniz bitki topluluğu özelliğindeki nemli ormanlar oluşturmaktadır. Bir geçiş kuşağında yer alan Marmara Bölgesi’nde Akdeniz ikliminin etkisi güneyden kuzeye doğru giderek azalır. İç kesimlerdeki Bilecik yöresiyle Ergene Havzasına doğru ise step ikliminin özellikleri görülür. Kesintisiz dağ engelleri olmadığından bölgenin birçok kesimi Balkan Yarımadasının, bazı kesimleri de İç Anadolu Bölgesi’nin etkilerine açıktır. Bu nedenle bazı kışlar bölgenin kıyılarını bile etkileyen soğuk baskıları, bazı yazlar ise ağır sıcak dalgaları görülür. Kıyı boyunca 5–6 °C olan en soğuk ay ortalama sıcaklığı iç kesimlere doğru gidildikçe azalır. Karasal etkilere açık Tekirdağ 4,3 °C ile öteki kıyı yerleşmelerine göre daha düşük bir ortalamaya sahiptir. Güney Marmara Bölümü’nde de en soğuk ay ortalamaları yaklaşık 5 °C dir. En sıcak ay ortalamaları hiçbir yerde 21 °C'nin altına inmediği gibi hiçbir yerde de 25 °C'yi bulmaz. Marmara Bölgesi’nde günümüze değinen düşük sıcaklık Bursa’da -25,7 °C (9 Şubat 1929), en yüksek sıcaklık ise Balıkesir'de 43,7 °C (23 Ağustos 1958) olarak saptanmıştır. Yağış rejimi bakımından Akdeniz yağış rejiminin hafiflemiş biçimi görülür. En kurak mevsim yaz, en yağışlı mevsim ise kıştır. Yıllık ortalama yağış miktarı genelde 500-1.000 mm arasında değişir. Bölgede ortalama kar yağışlı gün sayısı genellikle 10 günden azdır. İç kesimlerde bulunan ve İç Anadolu Bölgesi'ne yakınlığı iklim olaylarına yansıyan Bilecik’te ise kar yağışlı gün sayısı 19,5 gündür. Uyum Şarklı, Göynücek Şarklı, Amasya ilinin Göynücek ilçesine bağlı bir köydür. Amasya iline 37 km, Göynücek ilçesine 8 km uzaklıktadır. Köy Karadeniz iklimi etki alanı içerisindedir. Köyün ekonomisi tarım ve hayvancılığa dayalıdır. Köyde, ilköğretim okulu vardır ancak kullanılamamasının yanı sıra taşımalı eğitimden yararlanılmaktadır. Köyün içme suyu şebekesi vardır ancak kanalizasyon şebekesi yoktur. PTT şubesi yoktur ancak acentesi vardır. Sağlık ocağı ve sağlık evi yoktur. Köye ayrıca ulaşımı sağlayan yol asfalt olup köyde elektrik ve sabit telefon vardır. Artuklu BeyliÄŸi Artuklu Beyliği ya da diğer adıyla Artuklular, Mardin, Hasankeyf ve Harput bölgelerinde 1102-1409 yılları arasında hüküm sürmüş bir Oğuz Türkmen Beyliğidir. Artuklular, 1102 yılında, Güney ve Doğu Anadolu'da Artuk Bey tarafından kurulmuş bir beyliktir. İsmini Türkmen beyi olan Artuk Bey'den almıştır. 1086 yılında Kudüs'ü alan Artuk Bey aynı yıl burada öldü. Daha sonrasında Artuklular Hasankeyf, Mardin ve Harput olmak üzere üç ana koldan idare edildiler. Hasankeyf kolu, Artuk Bey'in oğlu Sökmen Bey tarafından kurulmuştur. Başkenti Hasankeyf, daha sonra da Diyarbakır olarak belirlenmiştir. 1231 yılında Eyyubiler tarafından yıkılmışlardır. Mardin kolunun kurucusu İlgazi Bey'dir. Sırasıyla Anadolu Selçuklu, Eyyubi ve Moğol hakimiyetine girmişler, 1409 yılında Karakoyunlular tarafından yıkılmışlardır. Harput kolunun kurucusu Mardin Artuklularından Melik İmameddin Ebubekir'dir. 1224 yılında I. Alaaddin Keykubad, Harput'u alarak bu kola son vermiştir. Artuklulardan günümüze kadar gelen tarihi eser, hâlen ayakta durmakta olan Malabadi Köprüsü'dür. Malabadi Köprüsü 1147 yılında yapılmıştır. Malabadi Köprüsü dünyanın en büyük taş kemerli köprüsüdür ve Ayasofya'nın kubbesini içine rahatlıkla alabilecek kadar büyüktür. Akpınar, Merzifon Akpınar, eski ismi Üskü, Amasya ilinin Merzifon ilçesine bağlı bir köydür. Amasya iline 65 km, Merzifon ilçesine 20 km uzaklıktadır.Köyümüze Merzifon-Çorum yolunda 15 km gidildikten sonra sola sapıp Saraycık köyünden geçilerek varılır. Ayrıca Kızıleyrek, Esentepe, Oymaağaç köyleriyle sınırı vardır. Köyde, ilköğretim okulu vardır ancak kullanılamamasının yanı sıra taşımalı eğitimden yararlanılmaktadır. Köyün hem içme suyu şebekesi hem kanalizasyon şebekesi vardır. PTT şubesi vardır ancak PTT acentesi yoktur. Sağlık ocağı vardır ancak sağlık evi yoktur. Köye ulaşımı sağlayan yol asfalt olup köyde elektrik ve sabit telefon vardır. Köyde maalesef çöp gibi çevre temizliği konusunda gerekli tertibatı yoktur. İstanbul Kız Lisesi Günümüzde hâlen kullanımda olan binası tarihi akış içerisinde sırasıyla; Mekteb-i Mülkiye-i Şahane, İstanbul Ennas (Kızlar) Sultanisi, Bezmialem Sultanisi, İstanbul Kız Lisesi ve Cağaloğlu Anadolu Lisesi olarak kullanılmıştır. Bu bina İstanbul'da Cağaloğlu yokuşunun sonunda Divanyolu Caddesi ile kesişen köşededir. 1987-1988 yılında son mezunlarını vermiş olup binada hâlen Cağaloğlu Anadolu Lisesi eğitim vermeye devam etmektedir. Okulu Sultan II.Mahmut'un eşi ve Sultan Abdülmecit'in Validesi Bezmialem Valide Sultan yaptırmıştır. Okulun adı aynı zamanda Türk Voleybol tarihinde ilkler arasında geçmektedir. 1924 yılında kız liseleri arasındaki ilk Türkiye Voleybol şampiyonu İstanbul Kız Lisesi’ dir. Okulun renkleri Bordo-Gri dir. Her yıl Mayıs ayında okulun Talaş Böreği Günü organize edilmektedir. Selahaddin Eyyubi Selahaddin Yusuf bin Eyyub (Arapça: صلاح الدين الأيوبي, Kürtçe: سەلاحەدینی ئەییووبی "Selahedînê Eyûbî"; d. 1138, Tikrit - ö. 4 Mart 1193, Şam), Mısır ve Suriye sultanı, Eyyubi hanedanının kurucusu olan hükümdar. Hıttin Muharebesi ile 2 Ekim 1187'de Kudüs'ü Haçlı kuvvetlerinden alarak kentte 88 yıl süren Hristiyan egemenliğine son verdi, akabinde Hristiyanların düzenledikleri III. Haçlı Seferi'ni etkisiz hale getirdi. Selahaddin Eyyubi'nin ailesi Hezbani Kürtlerinin Revvadi kolundandır. Revvadiler aslen Arap olan Yemenli Ezd kabilesine mensupturlar. Abbasi Halifesi tarafından 758 senesinde Basra'dan alınarak Azerbaycan'a yerleştirilmişlerdir. Kabileye adını veren Revvad bin Müsenna el-Ezdî, Azerbaycan valisi tarafından güvenliği sağlama amaçlı Tebriz civarında vazifelendirilmiştir. Daha sonra onun soyundan gelen torunları 8. ve 9. yüzyıllarda Abbasiler'in Tebriz valisi olarak vazife yapmışlardır. Revvadiler, 10. yy'ın başından itibaren Azerbaycan'da baskın hale gelen Kürt varlığıyla özellikle Hezbani aşiretiyle karışarak Kürtleşmiş ve bu tarihten itibaren Kürt olarak tanınmışlardır. Ahmed için Ahmedil ve Muhammed için Memlân gibi isimleri kullanmaya başlamışlardır. Selahaddin tanınmış bir ailede dünyaya geldi. Doğduğu gece, babası Necmeddin Eyyub ailesini de alarak Halep'e göçtü. Burada Kuzey Suriye'nin güçlü Türk valisi İmadeddin Zengi'nin hizmetine girdi. Dedesi Şadi, Bağdat şehrinin valisi olan Bihruz'un yakın arkadaşı idi. Bihruz nüfuzunu kullanarak Şadi'nin oğlu Necmeddin Eyyub'un Tikrit'in kumandanlığına atanmasını sağlamıştır. Böylece Büyük Selçuklu sultanı Muhammed Tapar Şadi'yi ailesiyle birlikte Tikrit civarına yerleştirdi. İmadeddin Zengi'nin ordusu 1131'de Karaca el-Saki tarafından mağlup edildi ve Zengi, Tikrit'e sığındı.Selahaddin'in babası Necmeddin Eyyub ve amcası Esedüddin Şirkuh, Zengi'ye yardım etmiş ve Tikrit'te hapsedilen Aziduddin el-Mustevfi'nin kaçmasını sağlamışlardır. Bunun üzerine Bihruz ile araları açılmış, buna mukabil Musul ve Halep Atabeyi Zengilere yaklaşmışlardır. Şirkuh'un bir Selçuklu yüksek memuru öldürme olayından sonra iki kardeş Zengi'ye başvurmuş ve 1138'de görevinden alınan Necmeddin Eyyub ve ailesi İmadeddin Zengi'nin hizmetine girmiştir.. Selahaddin'in annesi Selçukluların Harim (حارم) emiri Şihabeddin Mahmud ibn Tokuş el-Harim'un kızkardeşidir. Şam bölgesini yöneten Tutuş'un aksine, Tekeş ile ilgili bir olay, İbn-ul Esir tarafından aktarılıyor. Kız kardeşi Sitti Şam (Zümrüt Hatun) önce Hüsameddin Muhammed bin Ömer bin Laçin'in babasıyla daha sonra Selahaddin'in amcası Şirkuh'un oğlu Nasreddin Muhammed ile evlendirildi. Kardeşlerinin isimleri Tacülmülk Böri, Seyfülislam Tuğtekin,Melik Adil Ebu Bekir ve Şahinşah'dır. Torunlarından 13. yüzyılda yaşayan Okçu Yusuf, Selçuklu İmparatorluğu’nun okçu kuvvetlerinin komutanı idi. Selçuklu Sultanı Alaaddîn Keykubat’ın en güvendiği komutanlardan biriydi. Büyük bir İslâm komutanı olan Okçu Yusuf’un en dikkat çekici özelliklerinden biri, İslâm tarihinin büyük komutanı Selahaddin Eyyubi’nin torunu olmasıdır. Aynı Zamanda ipek yolu'nun koruyuculuğunu yapmaktaydı. İmadeddin Zengi'nin, babası Necmeddin Eyyub'u vali olarak atadığı Baalbek ve Şam'da büyüyen Selahaddin, ayrıcalıklı bir çocukluk geçirmedi. İyi bir tahsil aldı. Askeri eğitimden ziyade dini derslere de meraklıydı. Sanatla ve ilimle uğraşırdı. Selahaddin'in biyografisini yazan El-Wahrani Onun Öklid Geometrisi, astronomi, matematik ve aritmatik konularında uzman olduğunu belirtir. Mantık, felsefe, sosyoloji, fıkıh (İslam hukuku) ve tarih öğrendi, Şam'daki Dar'ul-Hadis'den (Hadis Üniversitesi) mezun oldu. Arapça, Farsça, Kürtçe ve Türkçe dillerini biliyordu. Yirmi altı yaşındayken amcası tarafından eğitilmek üzere kendi hizmetine alındı. Mısır'ın güçlü aşiretlerinden Banu Ruzzaiklerin ele geçirilmesinde Fatımi halifesinin yanında savaştı. Daha sonra Haçlı ordusunun elinde bulunan Mısır'daki Bilbeis şehrinin ele geçirilmesinde görev aldı. Bilbeis'in ele geçirilmesinden sonra karşılaştıkları Haçlı ordusuna karşı amcasının ordusunun sol kanadını oluşturan süvari birlikleri ile elde ettiği başarılar sayesinde kendini gösterdi. Savaşın sonunda haçlı kumandanı "Kayseryalı Hugh" (Hugh of Caesarea) Selahhaddin'in birliğine saldırdığı esnada esir düştü. Savaşın sonunda Selahaddin ve amcası Şirkuh İskenderiye'ye geçtiler. Burada kendilerine halife tarafından para, asker ve bir kale verildi. Kaleye saldıran Mısır haçlıları Şirkuh'un birliklerini dağıtmayı başardılar fakat Selahaddin'in birlikleri kalenin düşmesine engel oldu. I. Haçlı Seferi sonucunda kurulan Kudüs Krallığı; gözünü Mısır'a dikmişti. Zamanda Mısır'ın alınabilmesi için çok elverişliydi. O günkü Mısır'daki Fatımiler devletinin iç siyaseti karışıklıklar içindeydi. Mısır veziri Şaver, bir saray darbesi sonucu rakibi olan diğer vezir Dırgam'a yenilip vezirlikten olunca gizlice Şam'a, Nureddin Mahmud Zengi'nin yanına gitti ve yardım istedi (1164). Nureddin Zengi bu olayı fırsat bilerek İslam dünyasındaki iki başlılık problemini halledebileceğini ve Müslümanlar'ı tekrar tek çatı altında birleştirip Haçlılar'la mücadele konusunda güçleneceğini hesaplayarak Şaver'e olumlu yanıt vermiştir. Sultan Nureddin, Mısır'da Şaver'e yardım etme görevini Esedüddin Şirkuh'a verdi. Şirkuh bu görevi; kardeşinin oğlu Selahaddin'i yanında götürmek karşılığında kabul etti. Eyyub'un oğlu Selahaddin ise, inzivaya çekilmekten ve ilim meclislerinde bulunmaktan büyük bir zevk duyardı. Bu yüzden savaşa gitme tekliflerini bin bir ricayla kabul etti. Ardından Şirkuh ve askerlerle yola çıktı. Selahaddin'in askeri hayatı bu noktada, amcası Esedüddin Şirkuh’un hizmetine girmesiyle başladı. Bu arada Mısır'da işler iyiden iyiye karışmıştı. Şaver, rakibi Dırgam'ı mağlup etmeyi başarmıştı ve Sultan Nureddin'den gelecek desteğe ihtiyacı kalmamıştı. Sultan Nureddin'e bağlı askerlerin müdahalesinden korkan Şaver, cizye karşılığında Kudüs Krallığı'ndan yardım istedi ve deniz yoluyla bir Haçlı ordusu, kendisine yardım için gönderildi. Haçlı ve Mısır ordusu, Afrika ile Asya'nın birleştiği noktada buluştular ve savunmaya geçtiler. Bu durum karşısında çok şaşıran Selahaddin ve Şirkuh, yanlarındaki az bir kuvvetle ne yapacaklarını bilemediler. Daha sonra Selahaddin, ordunun komutasını ele aldı ve Sultan Nureddin'den gelecek yardımı bekleme fikrini beyan etti. Ardında ustaca bir manevrayla Belbis kalesini ele geçirdi. Beriden Sultan Nureddin ise, Selahaddin ve Şirkuh'a doğrudan yardım yerine Haçlı topraklarına yürüyürek onları geri çekilmeye zorladı. Bu yüzden çekilen müttefiklerinden ümidi kesen Şaver, Sultan Nureddin'in hücum etmesinden korkarak Şirkuh'un ordusuyla sulha mecbur oldu. Selahaddin, sulh şarlarını bizzat kendi tespit etti. Sulh yapıldıktan sonra Şam'a dönen Selahaddin, can dostu olarak gördüğü ilim ve irfan sohbetlerine yeniden katılmaya başladı. Bu seferle beraber Selahaddin, askeri alanda ilk maharetini gösterdi. Önceleri Selahaddin bir ilim adamı olmak istiyordu, yönetici olmak gibi bir niyeti yoktu. Nureddin Mahmud, Selahaddin'in bütün karşı çıkmalarına rağmen askeri sahada Selahaddin'den faydalanmak istemişti. Sultan Nureddin, Şirkuh'un ifadelerinden Mısır'ın fethinin kolay olacağını anlamıştı ve bu yüzden Şirkuh'u bir kez daha Mısır üzerine gönderdi. Şirkuh, Selahaddin'in yeniden kendisiyle gelmesi şartıyla bunu kabul etti. Çoğu kişinin ricasını reddeden Selahaddin, Sultan Nureddin'in ricasına dayanamayarak sefere çıktı. Sultan Nureddin'e bağlı bir ordunun üstüne geldiğini duyan Şaver, cizye vaadiyle Haçlılar'dan yardım istedi. Kudüs'ten hareket eden Haçlı ordusu, Asya ile Afrika'nın birleştiği yerde Şaver ve ordusuyla buluştu. Bunların toplam sayısı 30.000'e baliğ oluyordu. Şirkuh ve Selahaddin'in yanındaysa 2.000 asker vardı. Selahaddin, ordunun kumandasını eline aldı ve kısa bir sürede Sina Çölü'nü aştılar. Kendilerinin 15 misli olan düşmalarını mağlup etmeyi başardılar ve İskenderiye'ye gelip bu kaleyi ele geçirdiler. Çok kısa bir sürede kale halkının muhabettini kazanan Selahaddin, canları pahasınada olsun bu halkın, kendisiyle savaşacağını anladı. İskenderiye'nin düştüğü haberini alan, Mısırlılar ve Haçlılar, önceki mağlubiyetin etkisinden çıkıp İskenderiye üzerine yürüdüler. İskenderiye çok önemli bir mevkiydi ve doğu ile batının ticaret merkeziydi. Şirkuh ve bazı askerler, şehir dışında mühim bir mevkiyi tutarak Sultan Nureddin'den gelecek yardımı beklemeye koyuldular. Selahaddin ve yanındakilerse şehri müdafaaya koyuldular. Selahaddin, kaleyi üç ay boyunca başarıyla savundu. Fakat Haçlılar'a desteğe gelen bir Rum donanmasının deniz yolunu kesmesi sebebiyle umduğu yardımı bulamayan Şirkuh, zaten erzak sıkıntısı çeken kalenin kurtarılmasını mümkün görmeyerek hiç olmazsa maiyetindeki askerleri selamete çıkarmak düşüncesiyle tuttuğu mevkiyi bıraktı ve çekilmeye başladı. Selahaddin, Şirkuh ve askerlerinin gitmesinden sonra sulh istemekten başka çare bulamadı. Sulh şartı olarak askerleri ve silahlarıyla beraber Suriye'ye dönmeyi istiyordu. Sulh yapıldıktan sonra Selahaddin ve askerleri kaleden çıktılar. Kudüs kralı, büyük bir ordu beklerken 100 kadar yaralı askerin kaleden çıktığını görünce çok şaşırdı. Zaten böyle kahramanlıklara hayran olan Kudüs kralı, üç gün süreyle Selahaddin ve askerlerini ordugahında misafir etti. Selahaddin, bu üç gün içinde Hristiyanlar'ın ordu tertibatına ve Hristiyan kumandanlar arasındaki çekişmelere vakıf oldu. Bu bilgiler ilerideki mücadelelerde çok işine yarayacaktı. Misafirlikten sonra Suriye'ye dönen Selahaddin, kendini tekrar ilim ve irfan sohbetlerine verdi. Yardıma gittiği Fatımi hükümetinin aciziyetini gören Kudüs kralı, savaş ilanına daha lüzum görmeyerek sınırı geçti ve Kahire civarına kadar geldi. Bunun üzerine Sultan Nureddin'e mektuplar gönderen Fatımi halifesi, yardım talep ediyordu. Sultan Nureddin bu talebi kabul etti ve Şirkuh'u yeniden Mısır üzerine gönderdi. Selahaddin'de bin bir rica ile üçüncü sefere gitmeyi kabul etti. Selahaddin, adeti olduğu üzere büyük bir süratle emrindeki öncü kuvvetlerle önüne tesadüf eden tüm düşman birliklerini perişan etti ve Şirkuh ile esas ordunun, kılıç çekmesine dahi lüzum kalmadan Kahire civarına kadar gelmelerini temin etti. Şaver'in cizye vaadi ve laf kalabalığıyla oyaladığı Haçlı ordusu, bu hücumu haber alır almaz dağılıp firar etti. Kudüs kralının geri dönmesinden sonra Sultan Nureddin'e bağlı kumandanların varlığından hoşnut olmayan Şaver, bir ziyafet tertib edip hepsini ortadan kaldırmaya karar verdi. Şaver'in bu teşebbüsünü öğrenen Şirkuh büyük ıstıraplara düştü. Selahaddin ise Şaver'den önce davranıp çölde bir ziyafet düzenledi ve ziyafete Şaver'i de davet etti. Ziyafet mahaline yaklaşan Şaver'i karşılamak için yanına giden Selahaddin, yanındaki muhafızlardan çekinmeksizin Şaver'i kolundan tutup çekti ve atından düşürdü. Hadiseyi gören dalkavuklar derhal dağıldı. Zaten Şaver'in iktidar mücadelelerinden bıkmış olan Fatımi halifesi, Şaver'i ortadan kaldırmak için fırsat kolluyordu. Bu olayı duyunca Şaver'i idam ettirdi ve boşalan vezirlik makamına, Sultan Nureddin'den korktuğu için Şirkuh'u getirdi. Fakat bir-iki ay sonra Şirkuh vefat etti. 1171'de Mısır'da Şii Fatımi halifeliğine son vererek Sünniliğe dönüldüğünü ve Bağdat'taki Abbasi halifeliğine bağlılığını ilan eden Selahaddin Eyyubi böylece Mısır’ın tek yöneticisi durumuna geldi. Böylece İslam dünyasındaki iki başlılık son bulmuş ve biri Bağdat'ta, biri de Mısır'da olmak üzere mevcut olan iki halifeli yapı değiştirilmiş oldu. Artık İslam dünyasında tek bir halife vardı. Bu olay müslümanların haçlılara karşı birleşmesinde tarihi dönemeçlerden birisi olmuştur. Selahaddin Nureddin Mahmud Zengi’ye hayatı boyunca bağlı kaldı, fakat Nureddin'in 1174 yılında vefat etmesiyle durum değişti. Selahaddin, Nureddin'in dul eşi İsmedüddin Hatun ile evlendi. Fakat Nureddin'in yerine geçen oğlu İsmail, Selahaddin'i tanımadı ve işbirliğine yanaşmadı. Mısır’daki zengin tarım topraklarını mali dayanak olarak kullanan Selahaddin, Nureddin’in çocuk yaştaki oğlu adına "naiplik" talebinde bulunmak üzere küçük, ama çok disiplinli bir orduyla Suriye’ye hareket etti. Ama çok geçmeden bu talebinden vazgeçti. 1177 yılındaki Montgisard Muharebesinde Kudüs kralı IV. Baudouin'e yenildi. 1186’ya değin Suriye, Kuzey Mezopotamya, Filistin ve Mısır’daki tüm Müslüman topraklarını kendi bayrağı altında birleştirmeye girişti ve İslam birliğini tekrar kurdu. Zamanla sahtekarlık, ahlaksızlık ve gaddarlıktan uzak, cömert, erdemli, ama kararlı bir hükümdar olarak ünlendi.O zamana değin iç çekişmeler ve yoğun rekabet yüzünden Haçlılara direnmede güçlük çeken Müslümanların maddi ve manevi açıdan güçlenmelerini sağladı. Selahaddin, yeni ya da gelişmiş askeri teknikler kullanmak yerine, çok sayıdaki düzensiz kuvvetleri birleştirip disiplin altına alarak askeri güç dengesini de kendi lehine çevirmeyi başardı. 1187’de bütün gücüyle, Latin Haçlı krallıklarına yöneldi. Bu arada Kudüs Kralı ölmüş yerine Lüzinyanlı Guy geçmişti. Selahaddin, Kudüs kralını ve ordusunu Kuzey Filistin’de Tiberya yakınlarında Hıttin'e kadar getirmeyi başardı. Hıttin kuyularıyla ünlü bir yerdi. Selahaddin çok önceden kuyuları tutmuştu, böylece haçlılara bir damla su bırakmadı. Kudüs ordusu günlerce süren yürüyüşten sonra 4 Temmuz 1187’de tükenmiş ve susuzluktan bitkin düşmüş bir halde Selahaddin ile karşılaştı, İslam ordusu çoktan kuyuları tutmuş ve hiçbirini bırakmak gibi bir niyeti de yoktu. Bu noktadan sonra geri dönemediler ve Selahaddin'in karşısına çıkmak zorunda kaldılar. Hıttin Muharebesi'nde Selahaddin, Kudus Kralı Lüzinyanlı Guy komutasindaki Haçlı ordusunu yenmeyi başardı. Haçlıların verdiği kayıpların büyüklüğü Müslümanların Kudüs Krallığı’nın neredeyse tümünü ele geçirmesini sağladı. Akka, Betrun, Beyrut, Sayda, Nasıra, Gaman, Caesarea, Nablus, Yafa ve Aşkelon üç ay içinde düştü. Salaheddin Haçlılara en büyük darbesini ise 88 yıl Frankların elinde kalan Kudüs’ü 2 Ekim 1187’de teslim alarak indirdi. Selahaddin’in başarısına düşen tek gölge Sur’un ele geçirilmemesiydi. 1189’da Haçlı işgali altında yalnızca üç kent kalmış, ama sağ kalan dağınık Hristiyanlar zorlu bir kıyı kalesi olan Sur’da toplanarak Latin karşı saldırısının çıkış noktasını oluşturmuşlardı. Kudüs’ün düşmesiyle derinden sarsılan Batılılar yeni bir Haçlı seferi çağrısında bulundu. III. Haçlı Seferi çok sayıda büyük soylu ve ünlü şövalyenin yanı sıra, üç ülkenin krallarını da savaş alanına çekti. III. Haçlı Seferi uzun ve tüketici oldu. İngiltere Kralı I. Richard ("Aslan Yürekli" Richard) hiçbir sonuca ulaşamadı. Haçlılar Doğu Akdeniz’de ancak güvensiz bir toprak parçasına tutunabildiler. Kral Richard Ekim 1192’de dönüş için yelken açtığında savaş sona ermişti. Selahaddin Eyyubi'nin 17 oğlu ve bir kızı olmuştur. Eyyûbîlerin tarihçisi İbn Kesir'in eserinde verilen bilgilere göre günümüze gelen çocuklarının isimleri şunlardır. Selahaddin başkent Şam’a çekildi. 1193 yılında öldü. Ölümünün ardından akrabaları imparatorluğu paylaştılar. Selahaddin Eyyubi, 2005 yılında çekilen "Cennetin Krallığı" adlı filmde Suriyeli aktör Hasan Mesut tarafından canlandırılmıştır. Daha önce 1935 yılında Cecil B. DeMille'in yönettiği "The Crusades" filminde Ian Keith, 1954 yılında David Butler'ın yönettiği "King Richard and the Crusaders" filminde ise başroldeki Rex Harrison tarafından canlandırılmıştı. II. Hürmüz II. Hürmüz, 302 - 309 yılları arasında yedi sene beş ay mühdetince Sasanilerin kralıydı. Narseh'in oğludur (293-302). II. Hürmüz'ün hükümdarlığı hakkında hemen hemen hiçbir şey bilinmemektedir. Ölümünün ardından, en büyük oğlu olan Adûr Narseh, zalimane bir eğilim gösterdiği için kısa bir hükümdarlığının ardından soylular tarafından öldürüldü. II. Hürmüz'ün diğer bir oğlu olan Hürmüz hapsedilmiş şekilde tutuldu. Taht, cariyesinden olacak olan II. Şâpûr için bekletildi. Bir başka versiyonda, II. Şâpûr, II. Hürmüz'ün ilk karısından olma oğluydu. Hali hazırda hamile iken, bebeğin doğar doğmaz kral olması için doğum sancıları başladığında karnının üstüne krallık tacını giydirdiler. Oğlu Hürmüz, karısının yardımıyla 323 yılında hapisten kaçtı. I. Konstantin'in (324-337) maiyetine sığındı (Zosimus ii. 27; Antakyalı İoannis, fr. 178; İoannis Zonaras 13–5). 363 yılında, Hürmüz, imparator Julianus'ın (361–363) ordusunda İran'a karşı savaştı. Bundan sonra, aynı adlı oğlu, Roma hükümetinde genel valilik yaptı (Ammianus Marcellinus 26. 8. 12). Zengiler Zengîler (Arapça: زنكيون Zangiūn), 12. ve 13. yüzyıllarda Kuzey Irak ve Suriye'de hüküm sürmüş Türk devletidir. İlk hükümdarı İmadeddin Zengi'dir. Musul'da Imadeddin Zengi tarafından kurulmuş Zengi Devleti, onun ölümünden sonra oğulları arasında paylaşılmış, I. Seyfeddin Gazi ve Kudbeddin Mevdud Musul Beyliği'ni, Nûreddin Mahmud Zengî'yse Haleb Beyliği'ni yönetmiştir. Zengiler, Oğuz Türkmenlerinin Afşar boyundandır. Zengiler, İkinci Haçlı Seferi'ni etkisizleştirmişler ve İslam dünyasını Haçlıların istilasından korumuşlardır. Nûreddin Mahmud Zengî'nin komutanlarından Şirkuh'un yeğeni Selahaddin Eyyubi, Fâtımîlere son vermiş, Nureddinin ölümünden sonra da Mısır'da Eyyûbîler devletini kurmuştur. İmâdüddin Zengî 1144'te Urfa'yı fethetti ve Birinci Haçlı Seferi sonunda kurulan Urfa Kontluğu'na son verdi. Urfa'nın kaybedilmesi üzerine Avrupa İkinci Haçlı Seferi'ne hazırlanmıştır. Zengilerin Haçlılar ile mücadelesi İmâdüddin Zengî'nin ölümünden sonra da devam etmiş, Halep Beyi Nûreddin Mahmud Zengî ve ağabeyi Musul Beyi Seyfeddin Gazi'yle ve 1148'de ağabeyinin ölümünden sonra yerine geçen küçük kardeşi Kudbeddin Mevdud ile birlikte hareket etmişlerdir. Zengiler Haçlılara karşı İslam cephesini birleştirmiş, İkinci Haçlı seferinin etkisizleştirilmesine çalışmışlardır. Zengilerin bu fedakarlıkları sonucu Haçlılar daha fazla ilerleme imkânı bulamayarak sahil şeridine sıkışıp kalmışlardır. Nûreddin Mahmud, kısa süreliğine Haçlıların eline geçen Urfa’yı ani bir baskınla 1146'da tekrar fethetti. 1149'da Antakya Prensi Raymond'u