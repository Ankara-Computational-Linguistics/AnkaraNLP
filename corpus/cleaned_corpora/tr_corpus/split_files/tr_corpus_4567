icra eden tüm kişiler. Aslen Hristiyanlık terminolojisine ait olan "ruhban sınıfı" kavramı zaman zaman diğer dinler için de kullanılır. "Ruhban", insanlardan uzaklaşıp riyazata çekilerek dünya zevklerini terkeden ve kendini aşırı bir şekilde ibadete veren kişiler anlamına gelir. "Rahip" kelimesi ve "ruhban" kelimesi Arapça aynı kökten gelen sözcüklerdir. İsa'nın ölümünden sonra , gördükleri baskı ve zulüm sebebiyle bir kısım Hristiyanlar toplumsal hayattan soyutlanarak, edindikleri özel mekanlara çekilmişler ve kendilerini ibadete adamışlardı. Bu uygulama zamanla, bir yaşayış biçimi olarak, Hristiyanlığın bünyesinde yerleşti. Günümüzde mezhepler arası farklılıklar olmakla beraber ruhban sınıfının sadece küçük bir kısmı manastır hayatı sürmektedir. GÃ¶kkuzgunlar Gökkuzgunlar (), kuşlar (Aves) sınıfının, karinalılar (Carinatae) bölümünün, gökkuzgunumsular (Coraciiformes) takımına giren bir alt takımı. Gagaları oldukça kuvvetli ve sivri olan kuşlardır. Kısa uçuşlarla ya da yerde ve su içerisinde böcek ararlar. Bazıları bitkilerle beslenir. Kovuklara yuva yaparlar. Genellikle erkek ve dişi birlikte kuluçkaya yatar. Yalıçapkınıgiller (Alcedinidae) Boynuzlu gagalıgiller veya Boynuzgagagiller (Bucerotidae) GÃ¶kkuzgunugiller (Coraciidae) Arı kuşugiller (Meropidae) Motmotgiller (Momotidae) Orman ibibiğigiller (Phoeniculidae) Todogiller (Todidae) İbibikgiller, diğer adı ile Çavuş kuşugiller (Upupidae) Brachypteraciidae Cerylidae Halcyonidae Ruhi Sarı Ruhi Sarı, (d. 18 Mayıs 1972, Trabzon), Türk tiyatro, sinema ve dizi oyuncusu. Sanat hayatında şimdiye dek 10 sinema filmi, 17 televizyon dizisi, 3 tiyatro oyunu, 2 televizyon filmi ve 3 kısa filmde rol almıştır. "Sen de Gitme Triandafilis", "Üçüncü Sayfa", "Hiçbiryerde" ve "Made in Europe" adlı filmlerdeki performansıyla birçok ödüle layık görülmüştür. Selçuk Üniversitesi Devlet Konservatuvarı Tiyatro Bölümü mezunu olan sanatçı, sanat hayatına Kartal Sanat Tiyatrosu'nda başladı. Tiyatro sahnesinde "Çapraz Aşklar", "Ağır Roman , Havadan Sudan ve 2'si 1 Arada " adlı oyunlarda rol aldı. 1995'te Tunç Başaran'ın "Sen de Gitme Triandafilis" adlı filmiyle sinemaya geçti. Filmde başarılı bir performans sergileyerek Antalya Altın Portakal Film Festivali'de "Yılmaz Zafer Onur Ödülü", Adana Altın Koza Film Festivali'nde "Yılmaz Güney Onur Ödülü" ve Ankara Uluslararası Film Festivali'nde "Umut Veren Yeni Erkek Oyuncu" ödülünü kazandı. Boşnak yazar Meşa Selimoviç'in 1966 tarihli romanı "Derviş ve Ölüm"'den uyarlanan "Derviş" ("Il Derviscio") adlı filmde genç yetim Yusuf'u canlandırdı. 2002'de gösterime giren filmin yönetmenliğini İtalyan yönetmen Alberto Rondalli üstlendi. Serdar Akar'ın üçüncü sinema filmi "Maruf"'ta töreler gereğince dul kalan yengesiyle evlenmeye zorlandırılan Maruf'u canlandırdı. 2007'de senaryosunu Yavuz Turgul'un yazdığı ve Ömer Vargı'nın yönettiği "Kabadayı"'da mafya adamı rolüne büründü. Aynı yıl İnan Temelkuran'ın "Made in Europe" filminde Ali adında uyuşturucu bağımlısı bir gurbetçiyi canlandırdı. Filmin diğer 17 erkek oyuncusuyla birlikte Adana Altın Koza Film Festivali'nde "En İyi Erkek Oyuncu" ödülüne layık görüldü. Şimdiye kadar "Unutmadım", "Bakış" ve "Çarpışma" adlı üç kısa filmde rol almıştır. "Yalan" ve "Figüran" adlı televizyon filmleriyle deneyim kazandı. İlk televizyon dizisi 1999'da Star TV'de yayınlanmaya başlayan "Zilyoner" oldu.Daha sonra aynı yılda Yılan Hikayesi adlı dizide oynadı. 2000'de TRT'de yayınlanan "Yedi Numara" adlı dizide Satılmış Ballıoğlu karakterini canlandırdı. Aynı yıl Çağan Irmak'ın yönetmenliğini yaptığı "Şaşıfelek Çıkmazı" dizisinde rol aldı. 2001'de "Yeditepe İstanbul", 2002'de "Yarım Elma", 2003'te "Sultan Makamı", 2004'te "Haziran Gecesi", "Ruhun Duymaz" ve "Saçsaça Başbaşa", 2005'te "Hırsız Polis", "Alanya Almanya" ve "AB'nin Yolları Taştan", 2006'da ise "Ezo Gelin" dizisinde rol adlı. 2008 yılında Özcan Deniz ve Meltem Cumbul'un başrollerini paylaştığı "Aşk Yakar" adlı dizide Tarantino karakterini canlandırdı.2009'da "Bahar Dalları" 'nda Halil karakterini canlandırdı.Şu anda "Yerden Yüksek" adlı bir dizide Cumali rolünü oynamaktadır. Ruhi Sarı, 2004 yılında sanat yönetmeni Natali Yeres'le evlendi. Çiftin 2010'da Arte Gün adını koydukları oğulları doğdu. İstanbul Kurtuluş'ta oturmaktadır. Yalıçapkınıgiller Yalıçapkınıgiller (Alcedinidae), gökkuzgunları (Coraciiformes) takımına ait bir kuş familyasıdır. Familya üyeleri tüm dünyada yayılış gösterirler. Afrika'dan Avustralya'ya kadar olan bölgede bulunurlar. Tek tür "Alcedo atthis" Avrupa'da ve kuzey Asya'da görülür (İngilizcesi kingfisher). Familyanın kökeninin aslen Asya olduğu sanılmaktadır. Başları büyük, boyunları kısa, gaga uzun ve kuvvetlidir. Ormanlar ve sulak alanlar yayıldıkları bölgelerdir. böcekler, sürüngenler ve balıklarla beslenirler. Yuvaları toprakta dikine, galeriler şeklinde ya da ağaç kovuklarındadır. Yavrular yumurtadan çıktıklarında çıplaktırlar. Suda yaşayanlar aniden suya dalarlar. Üreme bölgeleri genel olarak tatlısu kenarlarıdır, kısmen deniz kıyısında da bulunabilir, yuvalarını kum duvarlara açtığı oyuklara yapar. Bulunduğu yerler Gediz Deltası, İzmir-Bakırçay Deltası, Muğla-Güllük, Muğla-Bodrum, Mersin, Ankara mogan, eymir gölü. Aynı zamanda Adana'nın Mersin'e doğru yer alan bölümlerinde sulak (su kanalları vb.) alanlarda da yaşar. Ayrıca İstanbul boğazında da görülmüştür. İzmir alsancak pasaport vapur iskelesinin arka duvarında ve körfez içindeki mendirekte de gözlemlenmiştir. Yerli bir kuş türüdür,göç olayı yaşamamaktadır. Yalıçapkını sulak alanlarda suya dalarak yakaladığı balıklarla beslenir. Ayrıca 1.3 saniyede avını yakalayabilme yeteneğine sahiptir. Genellikle sesiyle kendini fark ettirir,aynı zamanda havada asılı kalabilen bir kuş türüdür. Dimdik tüner ya da öne doğru eğilir,genellikle uçuş esnasında öter, avlanma esnasında havada asılı kalarak avını tespit eder ve dik bir şekilde dalışa geçerek avını yakalar, avını kolay yutabilmesi için avını baş tarafında yani kılçıklarının yönünde yutar. Yalı çapkını-mavi çapkın,yalıcı / Denizli Bahri Yerel adı: Rivayete göre, kuşu havada asılı kalırken gören yalılarda oturan genç bayanlar "vayy çapkına bak,bizi gözlüyor" demişler ve o günlerden sonra da kuşun adı çapkına çıkmıştır. Ünlü şarkıcı Suavi bu kuşdan esinlenerek yalıçapkını adında bir şarkı da yapmıştır. Halcyonidae Halcyonidae, gökkuzgunlar (Coraciiformes) takımına ait bir kuş familyasıdır. Familya, 12 cinse ve yaklaşık 56-61 türden oluşur. Üyeler dünyanın bazı bölgelerinde bulunurlar. Asya'dan Avustralya'ya kadar yayılmışlardır. GÃ¶kkuzgunugiller Gökkuzgunugiller (Coraciidae), gökkuzgunları takımına ait bir kuş familyası. Eskidünya'nın tropik ve subtropik bölgelerinde yerleşim gösterirler. Ormanlar ve stepler bulnudukları bölgelerdir. böcekler, küçük hayvanlarla beslenirler. Besinlerini uçarken yakalarlar. Yuvalarını ağaçlara ve topraktaki oyuklara yaparlar. Gagaları düz, uzun ve ucu çengellidir. Kanat ve kuyrukları uzun, renkleri alacalı ve canlıdır. Ä°bibik İbibik ("Upupa epops"), çavuş kuşu adı ile de bilinen, Gökkuzgunumsular (Coraciiformes) takımının, ibibikgiller (Upupidae) familyasında yer alan tek kuş türü. Uzunluğu 28 cm kadar, gagası uzun yay biçiminde, tüyleri turuncu-kahverengi olup başı sorguçlu, kısa kanatlı bir kuştur. Bazı Türkiye Türkçesi ağızlarında baltalı olarak da geçer. Hüthüt veya hüdhüd (Arapça: هدهد / hudhud) olarak da isimlendirilir. Bu adı eşleşme dönemlerinde çıkardıkları sesten dolayı aldığı düşünülür. Etiyopik ve Palearktik bölgelerin ağaçlık ve bağlık yerinde yaşarlar. Yaşlı ağaç bulunan açık yerlerde, çam orman veya yaprağını döken ormanlarda, meyve bahçelerinde ve bağlarda yerleşirler. Açık arazide bulunabildiği gibi şehir parklarında da rastlanabilir. Her çeşit oyukta ve kovukta yuvalarını yaparlar ve insana rahatlıkla alışırlar. Haşere, böcek, böcek larvaları, salyangoz ve solucanlarla beslenirler. Sivri ve uzun gagaları ile toprağı eşerek çıkardığı kurtçukları havaya fırlatıp gagasını açarak havada kapmayı severler. Yuvasını ağaç kovuklarında veya yüksek toprak deliklerinde yapar. Türkiye'de yazın kuluçkaya yatarlar. Kuluçka zamanı kuyruk bezinden ağır bir koku yayılır. Dişileri 4-12 adet açık mavi veya zeytuni kahverengi yumurtalar üzerinde 16 gün kuluçkaya yatarlar. Kuluçka sırasında erkek dişiyi besler. Yavrular dışkı atarak düşmanlarından kendilerini korurlar. Palearktik'de ve Afrika'da bulunurlar. Sonbahar mevsiminde Afrika'ya göç eder. Baharda Asya ve Avrupa'ya tekrar döner. Göç zamanlarının dışında yalnız yaşamayı seven kuşlardır. Eşine olan bağlılığı, eşi ölünce yeni bir eş aramaması, yaşlandıklarında anne ve babasının yiyeceklerini temin etmesi, annesi öldüğünde uygun bir yer buluncaya kadar onu başında taşıması özellikleri bulunan hüthüt hakkında, İslami gelenekte başındaki tepeliğin anne-babasına karşı olan bu hürmetkârlığı sonucu verildiği inancı görülür. Benzer inanışlar Yunanlar ve Romalılarda da görülür. Çok uzaklardaki suyu havadan görebilme ve keşfedebilme yeteneği ile Süleyman peygambere ve ordusuna kılavuzluk ettiğine inanılan hüthüdün ‘hüd hüd’ şeklinde ötmesi gizli şeyleri göstermek için "orada orada" demesinden ibaret olduğu da rivayet edilir. Rüyada bu kuşun görülmesi suya kavuşma, sıkıntıdan kurtulma, uzaktan haber alma, misafir gelmesi, emniyette olmak şeklinde yorumlanmıştır. "Mürg-i Süleyman" adı ile de bilinen hüdhüd, Kur'an'da kendisine kuş dilinin öğretildiği ifade edilen (Kur'an 27:16) Süleyman peygambere Saba Melikesi Belkıs hakkında haber getiren (Kur'an 27:22-27) ve Süleyman'ın irşat mektubunu Belkıs'a ulaştıran (Kur'an 27:28-29) kuş olarak anılmaktadır. "Hüdhüd" kelime olarak Neml suresinin 20. ayetinde geçmektedir. Hadis kaynaklarına göre hüthüt, göçeğen kuşu (sarı ve yeşil renkli ağaçkakan kuşu, surad), karınca ve arının öldürülmesi yasaklanmıştır. Bu yasaklamanın sebebi olarak Süleyman’a su bulması ve elçilik görevi yapması gösterilir. Hüdhüd eti Hanefi ve Malikiler'e göre mekruh, Şafii ve Hambeliler'e göre haramdır. "Hüdhüd", Feridüddin Attar'ın Mantık-ut Tayr adlı vahdet-i vücud felsefesine dayanan tasavvuf eserinde mürşid-i kamili simgeleyen rehber kuştur. Bu esere göre, kendilerine padişah arayan kuşlar içlerinde en bilge görülen Hüdhüd öncülüğünde Simurg’u bulmak için Kaf Dağı'na doğru yola çıkarlar.Yolda karşılaşılan engelleri aşabilen otuz kuş kalır ve kuşlar "otuz kuş" demek olan Simurg'un kendileri olduğunu anlarlar. Daha sonra hepsi güneşte kaybolarak fenafillaha ulaşır ve bekabillahı yaşamaya başlarlar. Mesneviler dışındaki divan edebiyatı örneklerinde mazmun, mesel veya motif olarak yer alır. Divan şiirinde Hüthüt, Belkıs, Seba, Süleyman kelimelerini bir beyitte toplayıp ustalıklı tenasüpler yapma geleneği görülür: "Cân hüdhüdü" ve "dil hüdhüdü" olarak da karşımıza çıkan bu kuş, divanlarda ayrıca "sâhib-i külâh, mürg-i hüdhüd, hüdhüd-i bînâ, hüdhüd-i hidayet, hüdhüd-i peygâm, hüdhüd-i ümmîd, hüdhüd-i Kuds-âşiyân, hüdhüd-i tâc-âver-i ma’nâ" olarak da yer almıştır. Kuvvetli ileriyi görme yetisi (şiddet-i basar) ve görünmeyen şeylerden haber vermesi özellikleri de divan şiirlerinde kullanılmıştır: Arap şiirinde de hüthütün görme gücüne işaret edilmiş ve mesellerde yer almıştır. Türkçe türkü, şarkı ve şiirlerde sıklıkla "ibibik" kelimesi de kullanılır: 29 Mayıs 2008 tarihinde İsrail'de askerler ve öğrencilerin katılımıyla yapılan oylamada, ülkenin ulusal kuşu seçilmiştir. Katılanların üçte birinden fazlasının oyunu alan ibibiğin seçildiği, Cumhurbaşkanı Şimon Peres tarafından düzenlenen bir törenle kamuoyuna duyurmuştur. Burhanettin BigalÄ± Burhanettin Bigalı (1927, İstanbul - 17 Eylül 2016, İstanbul), Türk asker. Harp Okulu'ndan mezun olduktan sonra 1947 yılında Asteğmen olarak katıldığı Türk Silahlı Kuvvetleri'nin değişik kademelerinde görev yaptı. Bir dönem TED Kolejinde millî güvenlik dersleri verdi.Daha sonra Kore Savaşı'na katıldı. Kara Kuvvetleri İstihbarat Daire Başkanlığı görevini yürüttü.1972'de Tuğgeneral rütbesine yükseldi. 1972-1976 yılları arasında Tuğgeneral, 1976-1980 yılları arasında Tümgeneral olarak görev yaptı. 1980 yılında Korgeneralliğe terfi ederek 7 Eylül 1981-14 Ağustos 1986 tarihleri arasında Millî İstihbarat Teşkilatı Müsteşarlığı görevini yaptı. 1986 yılında Orgeneralliğe terfi ederek 2. Ordu Komutanlığı'na, 1988 yılında Jandarma Genel Komutanlığı görevine atandı. 1990 yılında emekli oldu. Andrey Jdanov Andrey Aleksandroviç Jdanov (Rusça: Андре́й Алекса́ндрович Жда́нов / "Andrey Aleksandrovich Zhdanov"), (d. 26 Şubat 1896, Mariupol – ö. 31 Ağustos 1948, Moskova), Sovyet politikacı. Zhdanov, 1915'te Bolşevikler'e katıldı ve parti sıraları boyunca yükseldi. 1934'te Sergei Kirov'un suikastından sonra Leningrad'da komünist parti lideri oldu. Sanatta sosyalist gerçekçiliğin kuvvetli bir destekçisiydi. Haziran 1940'ta Sovyetler tarafından işgal edilen Estonya'ya yollandı, kukla devletin kuruluşu ve ülkenin SSCB ile birleşmesinde rol aldı. II. Dünya Savaşı'nda Zhdanov, Leningrad'ın savunmasından sorumluydu. Daha sonra Finlandiya ve Sovyetler Birliği'nin arasında 4 Eylül 1944'te Moskova'da bir ateşkes antlaşması imzaladı. 1947 Paris Antlaşmasına kadar Finlandiya'da müttefik kontrol komisyonunu yönetti. 1946'da, Sovyetler Birliği'nin Kültür bakanlığına Josef Stalin tarafından getirildi. Onun ilk işi (Aralık 1946'da), Anna Akhmatova ve Mikhail Zoshchenko gibi bağımsız Rus yazarlarını karalamaktı. 1947'de, Kominform'u düzenledi, Avrupa'nın komünist partilerini koordine etmeyi tasarladı. Şubat 1948'de müzikal biçimciliğe karşı mücadele olarak bilinen geniş ölçüde bir temizleme harekâtı başlattı. Dmitri Shostakovich, Sergei Prokofiev ve diğer birçok besteci bu temizlemeler sırasında zor zamanlar yaşadılar. 1948'de Moskova'da kalp krizi sonucu öldü. Doğum yeri Mariupol, 1948'de Stalin'in tekrar isimlendirmeye başlamasıyla Zhdanov oldu. Zhdanov'un bir anıtı, onun şerefine şehrin merkezine dikildi. 1989'da isim Mariupol'a döndü ve anıt, 1990'da söküldü. Bihor ili Bihor veya Bihar, Romanya'da Crişana bölgesinde bir ildir. Nüfusu 2002 yılı verilerine göre 600.223 kişidir. Başkenti Oradea‘dır. Bu il toplam 7544 km2 alana sahiptir. İlin doğusunda 1800 metreye varan yükseklikleriyle Apuseni Dağları vardır. Yükseklikler, Pannonian ovası nın doğu tarafı, Romanyanın Batı Ova’sında biten tepelerden geçerek batıya doğru azalır. İl, başlıca Crișul Repede, Crișul Negru ve Barcău ana nehirleriyle Criș hidrografik havzasıdır. Brașov ili Brașov, Romanya'da Transilvanya bölgesinde bir ildir. Merkezi Brașov olan ilde, nüfus genellikle Rumenlerden oluşur. Rumenlerin nüfus içindeki payı %87.25'dir. Braşov'un toplam yüzey alanı 5,363 km² dir. Braşov'un güneyi, Karpat Dağları, (Güney Karpatlar ve Doğu Karpatlar), Făgăraș Dağları, Bucegi Dağları, Piatra Mare Dağları, Piatra Craiului Dağları ve Postăvarul Massifi'nden oluşur. Doğu tarafında, Braşov Çöküntüsü, batısında Olt Nehri vadisi vardır. İkisinin arasında ise Perșani Dağları vardır. İlin batısından ve kuzeyinden Olt Nehri geçer. Braşov, Romanya'nın en zengin bölgelerinden birisidir ve sanayi geleneği vardır. II. Dünya Savaşı' nda IAR 80 ve savaşın sonlarına doğru da Bf 109 savaş uçakları Braşov'da yapıldı. Kominist dönemde ağır sanayiye geçmiş ve ondan miras olarak geriye çok büyük sanayi tesisleri kalmıştır. Bu tesislerden bazıları çalışmaktadır ve kapitalist pazar ekonomisine uyum sağlamışlardır bazıları ise arkalarında büyük bir işsizlik bırakarak kapanmıştır. Yeni yatırımlar özellikle yabancı yatırımları nedeniyle şehrin ekonomisi kısmen de olsa ayakta kaldı. İldeki belirgin sanayi dalları şunlardır: Viktorya çevresinde bölgeyi kirleten büyük kimya tesisleri vardır. Braşov, Romanya'daki en çekici turistik yerlerden bazılarını içerir. İldeki başlıca turistik yerler şunlardır: KÃ¶stence ili Köstence, Romanya'da Dobruca bölgesinde bir il. Yusuf Başer (belediye başkanı) Yusuf Başer (d. 1953, Yozgat), Yozgat Belediye Başkanı. 1953 Yozgat Şefaatli'ye bağlı eski adıyla Seydiyar şimdiki adıyla Yıldızköy doğumludur.1980 Ankara İktisadi ve Ticari İlimler Akademisi mezunu. 1974-1980 Yılları arasında Anayasa Mahkemesi'nde baş kâtiplik ve idarecilik yaptı. 1974-1986 yılları arasında Yibitaş Holding bünyesinde bulunan şirketlerde muhasebe müdürlüğü görevinde bulunduktan sonra, 1986 yılında kendi isteği ile ayrılarak mali müşavirlik bürosu açtı. Daha sonra Yozgat Belediyesinde Meclis üyeliği, çeşitli vakıf ve derneklerde başkanlık görevlerinde bulundu. Yozgat'ta Serbest Muhasebeciler ve Mali Müşavirler Odası (SMMMO) Başkanlığı yaptı. Organize sanayinin kurulmasında ve gelişmesinde, sanayicilerin Yozgat'a yatırım yapmaları konusundaki çalışmaların yanında, Üniversite kurulması hususunda çalışmalarda bulundu. İsmi 2011 Seçimleri ile beraber Yozgat eski Ak parti il başkanı, yeni 24.dönem Yozgat Milletvekili Yusuf Başer ile karıştırılmaktadır. Hasan ReÅŸit Tankut Hasan Reşit Tankut (d. 1891, Elbistan - ö. 18 Şubat 1980), Türk tarihçi ve siyasetçi. Şam İdadisini ve Mülkiye Mektebi’ni 1913 yılında bitirdikten sonra, Sivas İli Maiyet Memurluğu, Sivas İli İlkokullar Müfettişliği, Niksar, Artova ve Erbaa Kaymakamlıkları, İstanbul Polis Müdürlüğü 3. Şube Müdürlüğü, İstanbul Polis Müdür Muavinliği, Mülkiye Müfettişliği görevlerinde bulundu. Kurtuluş Savaşı'na katıldı. IV. Dönem Muş, V., VI., VII.ve VIII. Dönem Kahramanmaraş, IX. Dönem Hatay, XI. Dönem Mardin Milletvekili olarak TBMM‘nde görev yaptı. Türk Dil Kurumu kurucuları arasında yer aldı, 1935-1950 arasında kurumda ikinci başkanlık Etimolojik ve Lingüistik Filoloji Kolları Başkanı ve Genel Sekreteri olarak çalıştı. 1936-1940 yılları arasında Ankara Üniversitesi Dil ve Tarih-Coğrafya Fakültesi Tarih Bölümü’nde öğretim görevlisi olarak görev yaptı. Bel Bel, insan bedeninde göğüsle karın, sırtla kalçalar arasında daralan, hayvanlarda omuz başı ile sağrı arasındaki bölüm. Bel bölgesinde 5 adet omur bulunur. Omurlar üst üste gelerek, içinden omuriliğin geçtiği kanalı oluştururlar. Christoph Martin Wieland Christoph Martin Wieland, (d. 5 Eylül 1733, Laupheim - ö. 20 Ocak 1813, Weimar) Alman şair, çevirmen ve Aydınlanma Döneminden bir yayımcıdır. Wieland, Almanca konuşulan bölgeler içinde Gotthold Ephraim Lessing ve Georg Christoph Lichtenberg'in yanı sıra en önemli ve etkili Aydınlanma Dönemi yazarıdır ve aynı zamanda Johann Gottfried Herder, Johann Wolfgang von Goethe, Friedrich Schiller'den oluşan Klassizmin 4 Beyni'nin en yaşlısıdır. Fenerbahçe (futbol takımı) 1994-95 sezonu Fenerbahçe (futbol takımı) 1994-95 sezonu, Fenerbahçe'nin kuruluşundan itibaren 88. ve ulusal ligdeki 37. sezonudur. SÄ±fat Sıfat ya da ön ad; isimlerin ya da diğer sıfatların önüne gelerek onları miktar, sıra, konum, renk, biçim, bıraktığı izlenim gibi çeşitli yönlerden tanımlayan, tarif eden kelime türü. Sıfat ile nitelediği veya belirttiği ismin oluşturduğu kelime grubuna "sıfat tamlaması" denir. Sıfatlar genellikle diğer sıfatlardan veya isimlerden önce gelir. Varlıkları tarif eder, anlatıma zenginlik kazandırır ve çıkarılması durumunda cümle anlamsız hâle gelmez. Örneğin aşağıdaki cümlede altı çizili yazılmış olan sıfatların çıkartılması durumunda cümle hâlâ anlaşılır durumdadır: Aşağıdaki örnekteki gibi bazı kullanımlarda sıfatın çıkartılması hangi varlıktan bahsedildiğinin anlaşılmasını imkânsız hale getirdiğinden, anlatım zenginliğinden ziyade anlam kaybına neden olur. Türkçede sıfat olarak kullanılan kelimelerin hemen hemen hepsi, farklı görevlerde de kullanılabilirler. Bu nedenle, örneğin ""Kırmızı" kelimeyi bir sıfattır," gibi bir genelleme yapılamaz; kelimenin cümledeki görevi incelenir: Sıfatlar niteleme ve belirtme olmak üzere başlıca iki ana gruba ayrılırlar. Bir varlığın rengini, biçimini, boyunu, durumunu; kısaca "nasıl" olduğunu bildiren sıfatlardır. Niteleme sıfatları varlıkların bünyesinde bulunan yani "kalıcı" özelliklerini tarif ederler. Teoride niteleme sıfatları sınırsız sayıdadır. Türkçede "-li, -siz, -lik, -ci" gibi bazı yapım ekleri isim soylu kelimelerin sonuna gelerek niteleme sıfatı olarak kullanılmalarını sağlarlar. Fiillerden "-en, -esi, -mez, -r, -dik, -diği -ecek, -miş" ekleriyle türetilen ve fiil anlamını yitirmeden cümlede geçici olarak sıfat görevinde kullanılan kelimelere sıfat-fiil veya ortaç denir. Sıfat-fiiller de -bir ismin özelliklerini tarif etmek ya da sıfat tamlaması oluşturmak gibi- sıfatların tüm özelliklerine sahiptirler. Bunların haricinde fiillerden yapım ekleri ile türetilmiş sıfatlar da vardır: Kökü fiil olan bu kelimelerin yine kökü fiil olan sıfat-fiillerden farkı; dile sıfat olarak yerleşmiş, sözlüklerde yer almış, yaygın kelimeler olmalarıdır. Sıfat-fiiller ise belirli bir cümle için oluşturulan geçici kelimelerdir. Fiil köklü sıfatlar ile sıfat-fiiller arasındaki sınır çok net değildir. Fiilimsiler dilin ihtiyaçlarına göre zamanla isim, sıfat gibi isim soylu kelimelere evrilip dile yerleşebilirler. İsimleri ve diğer sıfatları sayı yönünden tamlayan, yerlerini işaret eden, özelliklerini belli belirsiz olarak bildiren sıfatlar ve soru şeklinde olan sıfatların tümüne birden belirtme sıfatları denir. Belirtme sıfatları varlıklara ait olmayan, "geçici" özelliklerini bildirirler. Belirtme sıfatları dört gruba ayrılır: Adları işaret yönünden belirten sıfatlardır. Hangi sorusu sorarak bulunur. İşaret sıfatlarından sonra bir isim veya başka bir sıfat gelir: Yukarıdaki son örnekte işaret sıfatının ardından başka bir sıfat (sevimli) gelmiş. Burada sadece "şu" kelimesinin işaret sıfatı olduğuna dikkat edilmelidir. "Sevimli" ise niteleme sıfatıdır. "Ol", "şol" ve "işbu" gibi eski işaret sıfatlarının kullanımı günümüzde azalmıştır: İşaret sıfatları, işaret zamirleri ile karıştırılmamalıdır: Bir kelimenin işaret sıfatı olup olmadığı çoğul hâlinden anlaşılabilir. İşaret sıfatlarının çoğul hâli yoktur: Varlıkların miktarını ifade eden sıfatlardır. Yazıyla, rakamla, yüzde ile veya kesirle gösterilebilirler: Sayı sıfatlarından sonra gelen isimler birden fazla varlığı belirtiyor olsalar dahi tekil olarak yazılırlar ancak bazı kalıplaşmış sıfat tamlamalarında çoğul isimlerin kullanıldığı da görülür: Sayı sıfatları dörde ayrılır: Asıl sayı sıfatı: Sıfat olarak kullanılan, ek almamış tamsayılardır: Kesir sayı sıfatı: Varlıkların bütünün "kaçta kaçı" veya "kaç katı" olduğunu belirtmek için kullanılır: Üleştirme sayı sıfatı: Rakamların sonuna -er, -ar, ve -şer, -şar eklerinden biri getirilerek oluşturulan, "bölüşme" belirten sıfatlardır: İki veya daha fazla sayıdan oluşan sıfat tamlaması şeklindeki sayı sıfatlarında üleştirme eki bazen sondaki rakamın sonuna eklenir: Sıra sayı sıfatı: Varlıkların herhangi bir kritere göre diziliş sırasındaki konumunu belirten sıfatlardır: Topluluk sayı sıfatı: Birbirinin aynı olan birden fazla varlığı tanımlamak için kullanılır ve rakamların sonuna "-iz" ekinin ses uyumlarına uyacak şekilde getirilmesiyle oluşturulur: Ölçü ve miktar bildiren kelimeler başlarına sayı sıfatı alarak başka bir kelimeyi nitelendiklerinde sayı sıfatına dönüşürler: Belgisiz sıfatlar veya belirsizlik sıfatları; varlıkların adedini veya miktarını yaklaşık olarak, belli belirsiz bildiren ve hangi varlıktan bahsedildiği konusunda net bir bilgi vermeyen sıfatlardır. Türkçedeki belgisiz sıfat olarak kullanılan başlıca kelimeler şunlardır: "Bir" kelimeyi "tek bir adet" anlamında kullanıldığında asıl sayı sıfatı olur ve miktar bildirir: "Herhangi bir" anlamında kullanıldığında ise belgisiz sıfattır: -ki eki ile üretilen ve aitlik belirten "öteki, beriki, şimdiki, buradaki, bizdeki, evdeki" v.s. kelimeler de belirsizlik sıfatı kabul edilirler: Belirtme sıfatı yapan -ki eki ilgi zamiri olan -ki eki ile karıştırılmamalıdır. Zamir olan -ki'den sonra başka bir ismin eklenmediğine (tamlama oluşturulmadığına) dikkat edilmelidir: Yanıtı yine bir sıfat olan soru kelimeleridir: Geçmişte soru sıfatı olarak kullanılan "nice" kelimeyi modern Türkçede belgisiz sıfata dönüşmüştür. Sıfatlarda anlamı pekiştirme şu şekillerde yapılır: Sözcüğün ilk hecesi yinelenir ve ilk hecedeki ünlüden sonra m, p, r veya s ünsüzlerinden biri eklenir: Sıfat olduğu gibi yinelenir: Sıfat tekrarlanır ve iki kelimenin arasına soru eki "mi" getirilir. Bu tür sıfatlarda soru anlamı kaybolduğu için soru işareti (?) kullanılmaz: Sıfatlarda küçültme, sıfat sonuna "-cik" ve "-mtırak" ve "-msı" ekleri ses uyum ve olaylarına uygun şekilde eklenerek yapılır: Sıfatlar isim soylu kelimelerdir. Bu nedenle cümlede sıfat görevinde kullanılmadıklarında yeniden isme dönüşürler. Bu duruma adlaşma denir. Yapım eki almamış ve başka bir kelimele bileşik hâlde olmayan sıfatlardır: Türemiş sıfatlar isim ve fiil kök ve gövdelerine çeşitli yapım eklerinin getirilmesiyle oluşturulurlar: Sıfat-fiillerin hepsi türemiş sıfatlardır: Bileşik sıfatlar, iki kelimenin bir araya gelmesiyle oluşurlar. Bazıları birleşik (kaynaşmış), bazıları ayrı (kurallı) yazılırlar: Bileşik sıfatlar, çoğunlukla bileşik adlara sıfat yapan eklerin getirilmesi ile oluşturulurlar ve sıfat tamlamalarında tamlayan olurlar. Örneğin "karabiber" kelimeyi bir birleşik addır ve "karabiber kavanozu" bir isim tamlamasıdır. Ancak "karabiberli yemek" sıfat tamlamasıdır. Bileşik sıfatlar "kaynaşmış bileşik sıfatlar" ve "kurallı bileşik sıfatlar" şeklinde ikiye ayrılırlar. Kaynaşmış bileşik sıfatlara "açıkgöz, boşboğaz, yurtsever, cingöz, kuşbakışı, okuryazar" gibi kelimeler (sıfat görevinde kullanıldıklarında); kurallı bileşik sıfatlara da "yıkık duvarlı (bahçe), iki kapılı (otomobil), sırma saçlı (kız)" gibi tamlamalardakiler örnek verilebilir. Alfred (Wessex kralı) Büyük Alfred (Eski İngilizce: "Ælfrēd"; Ingilizce:"Alfred the Great"), ([d. yak. 849– ö. 26 Ekim 899), doğu Anglosakson kraliyeti Wessex'in 871 ve 899 yılları arasındaki kralı. Alfred, kraliyetini Danimarkalı Vikinglere karşı korumak için gösterdiği çabalardan dolayı ün kazanmıştır ve "Büyük" lakabı ile mükâfatlandırılan tek İngiliz Kralı olmuştur. Alfred, kendisini 'Anglosaksonların Kralı' olarak adlandıran ilk Batı Saksonların Kralı'dır. Hayatına dair ayrıntılar Galli rahip Asser tarafından kaleme alınmıştır. İyi eğitimli ve bilgili olan Alfred, hükümdarlığında eğitimi teşvik etti ve kraliyetin hukuk sistemini geliştirdi. İngiltere hükümdarları listesi Benjamin Glazer Benjamin Glazer (7 Mayıs 1887, ö. 18 Mart 1956) Akademi Ödüllü yazar,yapımcı ve yönetmen. En önemli işi Uyarlama Senaryo dalında Oscar kazandığı 1927 yapımı Seventh Heaven filmi ve 1941 yapımı Arise, My Love filmleridir.Sinema Sanatları ve Bilimleri Akademisi'nin kurucu üyelerindendir. Belfast, İrlanda'da doğmuş daha sonra ABD'ye taşınmış ve aktris Sharon Lynn ile evlenmiştir. Yedinci Cennet (film) Yedinci Cennet (İngilizce: Seventh Heaven), 1927 yapımı sessiz film. En İyi Film Akademi Ödülü'ne aday olmuş ilk sessiz filmdir.Austin Strong'uun oyunundan Benjamin Glazer sinemaya uyarlamıştır.Frank Borzage yönetmiştir. Bu film ile birlikte filmde rol alan Janet Gaynor En İyi Kadın Oyuncu Akademi Ödülü'nü, filmi yöneten Frank Borzage En İyi Yönetmen Akademi Ödülü'nü, filmi yazan Benjamin Glazer En İyi Uyarlama Senaryo Akademi Ödülü'nü almışlardır. 1927 yılında 2.5 milyon $ hasılat yaparak sessiz filmler içinde 13. en yüksek hasılata ulaşmıştır.1937 yılında yeniden çevrilmiştir ve o filmde Simone Simon, James Stewart, Jean Hersholt, ve Gregory Ratoff'un rol almış, Henry King yönetmiştir. "Seventh Heaven", 1995 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. ALF (dizi) ALF, 1986-1990 yıllarında NBC kanalında yayınlanan ABD yapımı popüler bir komedi dizisidir. Başrolünde Melmac gezegeninden gelen uzaylı yaratık ALF vardır. ALF ismi, davetsiz misafir olarak geldiği evin sahibi Willie tarafından konulmuştur. Açılımı "Alien Life Form" (uzaylı yaşam formu) şeklindedir. Türkiye'de ilk kez 1980'li yılların sonlarında TRT 1'de yayınlanmış olup, 90'lı yıllarda Kanal D'de de gösterilmiştir. Charlie Kaufman Charles Stuart Kaufman (1 Kasım 1958) Akademi Ödülü sahibi Amerikalı film yapımcısı, senarist ve yönetmen. Britanya hükümdarları listesi Bu liste Büyük Britanya Krallığı (1707-1801), Büyük Britanya ve İrlanda Birleşik Krallığı (1801-1927) ve Büyük Britanya ve Kuzey İrlanda Birleşik Krallığı (1927-günümüze) hükümdarlarının listesidir. İngiltere hükümdarları listesi ve İskoçya hükümdarları listesinin devamıdır. "İngiltere ve İskoçya 1 Mayıs 1707 tarihinde Birleşme Kanunları ile yasama ve yönetme birliğine girdi. İngiliz devlet memurları ve hükûmet organları Britanyalılar gibi devam ettiler ve hükümdarların hüküm numaraları İngiltere hükümdarlarından devam etti." "İngiltere parlamentosunda yürürlüğe giren 1701 Yerleşme Kanunu ile tahta çıkacak hükümdarların Hanoverli Sophia'nın soyundan gelmesi kararlaştırıldı. Bu karara karşı çıkan İşkoçlara İngiltere tarafından ekonomik ambargo uygulandı ve 1707 Birleşme Kanunları vesilesiyle karar İskoçya'ya empoze edildi." "I. Victoria'nın oğlu ve veliahtı olmasına rağmen, VII. Edward babasının adını taşıdığı için yeni bir hanedanı başlattı. "Windsor adı 1917 yılında, I. Dünya Savaşı sırasında benimsendi. Savaş zamanında gelişen Alman karşıtı hassasiyetler nedeniyle Saxe-Coburg-Gotha'dan değiştirildi. Yasal soyadları Mountbatten-Windsor olmasına rağmen, II. Elizabeth'in veliahtları resmi kraliyet beyannamesi ile Windsor Hanedanı'na bağlı kalacaklar." itibarıyla yaşayan eski hükümdar bulunmamaktadır. VIII. Edward (1894-1972), 28 Mayıs 1972'de 77 yaşında hayatını kaybederek ölen son eski hükümdar olmuştur. Yiğitcan Erdoğan Yiğitcan Erdoğan (d. 13 Mart 1984, Fatih), Türk futbolcu. Defans pozisyonunda oynamaktadır. 2. Lig ekiplerinden Elazığspor'da forma giymektedir. Futbol kariyerine İstanbulspor altyapısında başlamış, 2003 yılında Bakırköyspor ile ilk profesyonel sözleşmesini imzalamış ve 3. Lig'de forma giymeye başlamıştır. 2006-07 sezonu öncesinde Türk Telekom Lig A'da mücadele eden İstanbul Büyükşehir Belediyespor'a transfer olmuştur. İlk sezonunda ligde 2 maçta forma giymiş, takımıyla ligi 2. sırada bitirerek Süper Lig'e yükselmiştir. Sonraki sezonda, kiralık olarak 1. Lig'de Orduspor'da oynamıştır. Ocak 2009'da İzmir ekiplerinden Altay'a transfer olmuş ve 1. Lig'de forma giymeye devam etmiştir. 2011-12 sezonunun yaz transfer döneminde, 2. Lig'de mücadele eden Şanlıurfaspor ile sözleşme imzalamıştır. İlk sezonunda şampiyonluk yaşamış, ertesi sezonda da bir üst ligde Şanlıurfaspor forması giymiştir. 2013-14 sezonu öncesinde Adana Demirspor'a transfer olmuştur. 2014-15 sezonu sürerken, mavi-lacivertli ekipte kaptanlık görevine getirilmiştir. Sezon sonunda sözleşmesi bitmiş ve Süper Lig'den 1. Lig'e düşen Balıkesirspor ile anlaşmıştır. Brezilya hükümdarları listesi Jerbera Jerbera, papatyagiller (Asteraceae) familyasının "Gerbera" cinsinden bitki türlerinin ortak adı. Yaklaşık olarak doğada 30 türü vardır. Güney Afrika, Afrika, Madagaskar, ve tropikal Asya'ya yayılmıştır. Gerberanın ilk bilimsel tarifi J.D. Hooker tarafından Curtis Botanik Magazin de 1889yılında yapılmıştır. Tanımlanan tür "Gerbera jamesonii", bir Güney Afrika türüdür ve ayrıca Transvaal papatya ya da Barberton Papatya olarak bilinir. 2000 UEFA Kupası Finali 2000 UEFA Kupası Finali, 17 Mayıs 2000 tarihinde, Danimarka'nın başkenti Kopenhag'daki Parken Stadyumu'nda oynanan ve UEFA Kupası 1999-2000 sezonu şampiyonunun belirlendiği maçtır. Türk kulübü Galatasaray ile İngiliz kulübü Arsenal arasında oynanan ve normal süresi 0-0 biten maçı Galatasaray, penaltı vuruşları sonucu 4-1 kazanarak kupanın sahibi oldu. Bu şampiyonlukla beraber ilk kez bir Türk futbol kulübü, Avrupa kupasını kazanma başarısını gösterdi. Maç, 38.919 biletli seyirci tarafından izlendi. 1970 yılında da UEFA Kupası'nda final oynayan Arsenal, kupayı ilk kez müzesine götürmüştür. O zamanki adıyla Fuar Şehirleri Kupası olan kupayı, Arsenal, Belçika'nın RSC Anderlecht takımını eleyerek kazanmıştır. İlk maçında Belçika'da 3-1 yenilen Arsenal, ikinci maçta ise İngiltere'de 3-0 galip gelerek kupayı müzesine götürmüştür. 1994 yılında ise UEFA Süper Kupası maçında AC Milan'la ilk maçta 0-0 berabere kalarak, rövanş maçında ise 2-0 yenilerek kupayı kazanamamıştır. Bu finale ise "1999-2000 UEFA Şampiyonlar Ligi" sezonunda B grubunda üçüncü olarak gelmiştir. Tarihinde bir Türk takımını ilk kez finallere götürmeyi başaran Galatasaray ise, "1999-2000 UEFA Şampiyonlar Ligi" sezonunda H grubunda üçüncü olarak gelmiştir. UEFA Kupası'nda yoluna devam etmesinin ardından sırasıyla Bologna, Borussia Dortmund, RCD Mallorca ve Leeds United takımlarını eleyerek finale kadar gelmiştir. Özellikle Leeds United takımı ile oynadığı ilk maçta, İngiliz 2 taraftarın hayatını kaybetmesi sonucu deplasman maçına Galatasaray taraftarı alınmamıştır. İlk maçında Ali Sami Yen stadında 2-0 yendiği Leeds United ile, rövanş maçında 2-2 berabere kalan Galatasaray, finale yükselmiştir. Galatasaray, Şampiyonlar Ligi H grubunda üçüncü olarak gitmeye hak kazandığı UEFA Kupası'na 3.turdan girdi. Bu turda, İtalya'nın güçlü ekibi Bologna ile 23 Kasım 1999 tarihindeki ilk maçta Bologna'da karşılaşan Galatasaray, 68. dakikada Giuseppe Signori'nin golüyle 1-0 geriye düştü. Fakat 83. dakikada Ümit Davala'nın ortasına kafayla çıkan Hakan Şükür durumu 1-1 yaparak, İstanbul'da oynanacak ikinci maç için Galatasaray'a avantaj sağladı. 9 Aralık 1999 tarihindeki ikinci maç için avantaj sağlayan Galatasaray, taraftarının da desteğini alarak maça hızlı başladı. Henüz 4. dakikada Hasan Şaş, kaleci Gianluca Pagliuca'nın yanından topu ağlara göndererek 1-0'lık üstünlüğü sağladı. 4 dakika sonra ise Nicola Ventola durumu 1-1 berabere getirdi. 29. dakikada ise Emre Belözoğlu'nun 30 metreden sol ayağı ile ceza sahasına yaptığı ortayı değerlendiren Ümit Davala, Galatasaray'ı bir kez daha öne geçirdi. Kalan dakikada daha atak oynayan Bologna, golü bulamayınca, maç Galatasaray'ın 2-1'lik üstünlüğüyle bitti ve tur atlayan takım Galatasaray oldu. 4.turda ise Galatasaray'ın rakibi Almanya'nın Borussia Dortmund takımı oldu. İlk maçını Westfalenstadion'da, 2 Mart 2000 tarihinde oynayan Galatasaray, gurbetçi taraftarların desteğinden fazlasıyla yararlandı. İlk yarım saatte Galatasaray'ın birçok atağını kaleci Jens Lehmann kurtardı. 32. dakikada ise, Arif Erdem'in pasını iyi değerlendiren Hakan Şükür, Lehmann'ı avlayarak Galatasaray'ı 1-0 öne geçirdi. İlk yarının bitmesine 1 dakika kala, Suat Kaya pasını Gheorghe Hagi'ye doğru verdi. Dortmund savunmasını şaşırtan Hagi, güzel bir vuruşla topu ağlara göndererek Galatasaray'ı 2-0 öne geçirdi. Maçın 90 dakikası 2-0'lık skorla Galatasaray lehine bitti ve çeyrek final için avantaj sağlandı. 9 Mart 2000 tarihinde Ali Sami Yen stadında oynanan rövanş maçı bol pozisyonlu geçti. Taraflar 90 dakika sonucunda birbirine üstünlük sağlayamayınca, Galatasaray çeyrek finale giden takım oldu. Çeyrek finalde Galatasaray'ın rakibi İspanya'nın o zamanki formda ekiplerinden RCD Mallorca olarak belirlendi. 16 Mart 2000 tarihindeki ilk maç, İspanya'nın ünlü sahil kenti Mallorca'da oynandı. İlk maç için daha avantajlı gösterilen RCD Mallorca, evinde çok büyük bir hayal kırıklığına uğradı. 44. dakikada Arif Erdem'in aşırtma golüyle 1-0 öne geçen Galatasaray, ikinci yarıya daha atak başladı. 48. dakikada Emre Belözoğlu'nun aşırtma golüyle 2-0'lık skoru bulan sarı-kırmızılar 58. dakikada yine bir aşırtma vuruşla, Hakan Şükür ile golü buldu. Bu gol, aynı zamanda, Hakan Şükür'ü, Avrupa'da en fazla gol atan Türkler sıralamasında gol kralı yaptı. 65. dakikada ise Okan Buruk, Mallorca kalecisi Leo Franco'yu çalımlayarak skoru 4-0 yaptı. Bu golden itibaren stadı boşaltmaya başlayan Mallorca taraftarları taşkınlıklar yaratmayada başladı. 79. dakikada ise Kamerunlu oyuncusu Lauren Etame Mayer ile golü bulan RCD Mallorca, skoru 4-1 yaptı. Kalan sürede başka gol olmayınca Galatasaray, 4-1'lik skorla ikinci maç için çok büyük bir avantaj sağladı. 23 Mart 2000 tarihinde oynanan rövanş maçında Ali Sami Yen tribünleri tıklım tıklım dolmuştu. 34. dakikada Capone'nin defansın arkasından sıyrılarak attığı golle Galatasaray 1-0 öne geçti. 46. dakikada ise Hakan Şükür, RCD Mallorca'lı defans oyuncularını da ıskaladığı topu altı pas çizgisi üzerinden ağlara gönderdi ve durumu 2-0'a taşıdı. 63. dakikada Alvarez'in sağ taraftan yaptığı ortayı Galatasaray defansı engelleyemeyince, Juan Carlos Valerón sağ ayağıyla plase vuruşla topu ağlara gönderdi. Kalan sürede başka gol olmayınca, Galatasaray toplamda almış olduğu 6-2'lik skorla yarı finale yükseldi. Galatasaray'ın yarı finaldeki rakibi İngilizlerin o zamanki güçlü ekiplerinden Leeds United idi. İlk maç 6 Nisan 2000 tarihinde Ali Sami Yen stadında oynandı. Tribünlerin tamamiyle dolduğu bu maça çok iyi hazırlanan Galatasaraylı futbolcular ve taraftarlar, herkese muhteşem bir akşam yaşattılar. Maça çok hızlı başlayan sarı-kırmızılılar 13. dakikada Arif Erdem'in yaptığı ortaya kafayla yükselen Hakan Şükür ile öne geçip durumu 1-0'a getirdiler. Bu golden sonra morali iyice bozulan Leeds United, ataklarını sürdürdü. Fakat Cláudio Taffarel'in kalesindeki yüksek performansı gole izin vermedi. 44. dakikada ceza alanı içinde oluşan karambolde Capone, topu savunmadan sökerek yerden sert vurdu. Kaleci Martyn'e de çarpan top ağlarla buluştu ve Galatasaray durumu 2-0'a getirdi. İlk yarı bu skorla bitti. İkinci yarı, Leeds United ve Galatasaray'ın yaptıkları ataklar sonuç vermeyince, maç 2-0 Galatasaray'ın üstünlüğüyle bitti. Final maçı için çok büyük bir avantaj yakalayan Galatasaray, Leeds'e moralli gitti. Ancak, İstanbul'daki UEFA Kupası yarı final maçından önce çıkan olayda iki Leeds United'lı taraftar bıçaklanarak öldürüldü. Rövanşta karşı saldırı ihtimâlini gözönünde bulunduran UEFA; Leeds'teki maça Galatasaray taraftarı alınmamasını kararlaştırdı. 20 Nisan 2000 tarihinde Elland Road stadında oynanan rövanş maçında, önceki maçta bıçaklanarak öldürülen 2 taraftar için saygı duruşunda bulunuldu. Tüm futbolcular maça kollarına siyah bant takarak çıktılar. Maça daha önceki maçlarda olduğu gibi çok hızlı başlayan Galatasaray, henüz 5.dakikada, Hakan Şükür'ün ceza sahası içinde yere düşürülmesiyle bir penaltı kazandı. Topun başına geçen Gheorghe Hagi kaleci Martyn'i mağlup ederek Galatasaray'ı 1-0 öne geçirdi. 16. dakikada ise korner atışı kullanan Leeds United, Norveçli golcüsü Eirik Bakke'nin kafa golü ile durumu 1-1'e getirdi. 42. dakikada, Hakan Şükür, 5 kişiden sıyrılarak attığı muhteşem golle durumu 2-1 yaptı. İlk yarı bu skorla tamamlandı. İkinci yarıda daha atak olan Leeds United, 67. dakikada yine korner atışından Eirik Bakke'nin kafa golüyle skoru 2-2 yaptı. Kalan sürelerde Emre Belözoğlu ve Harry Kewell peşpeşe kırmızı kart görerek oyundan atıldılar. Hakem Lubos Michel'in bitiş düdüğüyle, Galatasaray toplamda 4-2'lik skorla finale yükseldi. Arsenal de, Galatasaray gibi, Şampiyonlar Ligi B grubunda üçüncü olarak gitmeye hak kazandığı UEFA Kupası'na 3.turdan girdi. Bu turda Fransa'nın FC Nantes takımıyla karşılaşan Arsenal, 25 Kasım 1999 tarihinde, İngiltere'de oynadığı ilk maçını Marc Overmars'ın 13. dakikada penaltıdan bulduğu golle, 81. dakikada Nigel Winterburn ve 90. dakikada Dennis Bergkamp'ın golleriyle 3-0 kazandı ve ikinci maç için Fransa'ya avantajlı gitti. 9 Aralık 1999 tarihinde Fransa'nın Nantes kentinde oynanan rövanş maçında 13. dakikada Antoine Sibierski'nin golüyle öne geçen Nantes, 24. dakikada Gilles Grimandi'nin golüne engel olamadı ve Arsenal, durumu 1-1'e getirdi. 31. dakikada Fransız golcüsü Thierry Henry ile ikinci golüde bulan Arsenal, 42. dakikada Marc Overmars ile durumu 3-1 yaptı ve ilk yarı bu skorla bitti. İkinci yarı daha etkili bir oyun oynayan Nantes, 58. dakikada Antoine Sibierski ile tekrar golü buldu ve durumu 3-2'ye geldi. 79. dakikada durumu 3-3 yapan Marama Vahirua'nın golü, Nantes'a yetmedi. Maçın sonucunda tur atlayan taraf Arsenal oldu. 4.turda ise Arsenal'in rakibi İspanya'nın güçlü ekibi RC Deportivo de La Coruña oldu. İlk maç 2 Mart 2000 tarihinde İngiltere'de Arsenal Stadyumu'nda oynandı. Maça çok hızlı başlayan Arsenal, henüz 5. dakikada Lee Michael Dixon ile golü buldu. 29. dakikada Thierry Henry ile skoru 2-0 yapan Arsenal, devre arasına bu üstünlükle girdi. 54. dakikada Djalma Feitosa Dias Djalminha ile penaltı atışından golü bulan Deportivo, durumu 2-1 yaptı. 67. dakikada sahneye bir kez daha çıkan Thierry Henry, 78. dakikada golü bulan Nijeryalı yıldız Nwankwo Kanu ve 82. dakikada Hollandalı golcü Dennis Bergkamp ile maç 5-1, Arsenal'in üstünlüğüyle sona erdi. 9 Mart 2000 tarihinde İspanya'daki rövanş maçında, 62. dakikada Thierry Henry ile golü bulan Arsenal durumu 1-0 yaptı. 68. dakikada Victor Onopko, durumu 1-1 berabere getirdi. 90. dakikada Ivan Perez ile golü bulan Deportivo, maçı 2-1 kazanmasına rağmen, toplam skorlarda rakibine 6-3'lük skor üstünlüğü sağlayan Arsenal, adını çeyrek finale yazdırdı. Çeyrek finalde Arsenal'in rakibi Almanya'nın SV Werder Bremen ekibi oldu. İlk maçı 16 Mart 2000 tarihinde İngiltere'de oynayan iki rakip, mükemmelin üzerinde bir oyun sergilemedi. 20. dakikada Thierry Henry'nin ayağından golü bulan Arsenal, 76. dakikada İsveçli golcüsü Fredrik Ljungberg ile durumu 2-0'a getirdi ve maç bu skorla tamamlandı. 23 Mart 2000 tarihinde Almanya'nın Bremen kentinde oynanan maça rakibine göre daha avantajlı çıkan Arsenal, golleride erken buldu. 8. ve 25. dakikada İngiliz golcüsü Ray Parlour'un ayağından 2 gol bulan Arsenal, 41. dakikada Werder Bremen'in golcüsü Marco Bode'nin golüne engel olamadı. İlk yarı 1-2'lik skorla, Arsenal'in üstünlüğüyle sona erdi. İkinci yarıda goller karşılıklı olarak gelmeye başladı. 59. dakikada Thierry Henry ile Arsenal durumu 3-1 yaptı. Bundan 1 dakika sonra ise, Werder Bremen, Rade Bogdanovic ile durumu 3-2 yaparak az da olsa umutlandı. 70. dakikada tekrar sahneye çıkan Ray Parlour maçtaki 3.golüne imza atarak, hat trick yaptı. Kalan sürede başka gol olmayınca, Arsenal 2-4'lük galibiyetle ve toplamda 6-2'lik skorla yarı finale yükseldi. Yarı finalde Arsenal'in rakibi, Fransa'nın formda ekiplerinden RC Lens oldu. İlk maçını 6 Nisan 2000 yine İngiltere'de oynayan Arsenal, 2. dakikada Dennis Bergkamp'ın ayağından bulduğu golle maçı 1-0 kazandı ve tur için ümitlerini arttırdı. Böylece UEFA Kupası'nda oynadığı bütün ilk maçları kendi evinde oynamış oldu. 20 Nisan 2000 tarihinde oynanan rövanş maçında, ilk yarının bitmesine 3 dakika kala 42. dakikada Thierry Henry ile golü bulan Arsenal, 72. dakikada eski Beşiktaş futbolcusu Pascal Nouma'nın attığı golle durumun 1-1 olmasını sağladı. 87. dakikada son sözü söyleyen Nwankwo Kanu, Arsenal'i finale taşıdı. Bu maçın öncesinde ise Kopenhag'ın Tivoli meydanında olaylar çıkmıştır. Final maçından bir gece önce Türk ve İngiliz taraftarlar arasında çıkan olaylardan sonra maça saatler kala Kopenhag'ın ünlü Tivoli Meydanı yine savaş alanına döndü. Alkollü İngiliz taraftarlar, Galatasaraylı taraftarlara saldırınca olaylar büyüdü. Önceki gece çıkan olaylara rağmen tamamen etkisiz kalan Kopenhag polisi, holiganların Türklere saldırmasından ve olaylar iyice büyüdükten çıktıktan sonra meydana gelebildi. İngiliz taraftarlar Türk televizyon ekiplerine saldırırken meydana gelen polis, göz yaşartıcı bomba atarak kalabalığı dağıttı. Bu maç için, Adidas'ın Tricolore topu tercih edilmişti. Bu top aynı zamanda, 1998 FIFA Dünya Kupası'nda da kullanılan top modeliydi. Final maçına kadar, Galatasaray ve Arsenal takımlarında, UEFA Kupası 1999-2000 sezonu itibarıyla, 2 tane gol kralı bulunuyordu. Galatasaray'da attığı 6 gol ile Hakan Şükür, Arsenal'de ise attığı 7 gol ile Thierry Henry bu unvanları ellerinde bulunduruyorlardı. Galatasaray, bu maç için, iç saha maçlarında sıkça kullandığı beyaz formayı tercih etmişti. Arsenal ise, daha çok deplasman maçlarında kullandığı sarı formayı giyerek maça çıkmıştı. İlk tehlikeli atak Galatasaray'dan, 3. dakikada geldi. Soldan gelişen atakta Gheorghe Hagi, topu ceza alanına ortaladı. Arsenal defansından dönen topa Arif Erdem vurdu. Top rakip oyuncu Tony Adams'a çarparak kornere çıktı. Galatasaray'ın sağ çaprazda kazandığı serbest vuruşta Hagi topu, solunda bulunan Arif Erdem'e çıkardı. Arif'in vuruşunda Arsenal savunmasına çarpan top kornere çıktı. Arif, sağ kanatta aldığı topu, penaltı noktası üzerindeki Hakan Şükür'e gönderdi. Sırtı kaleye dönük duran Hakan'ın rövaşata denemesinde top üstten auta çıktı. Sağdan gelişen atakta, Arsenal ceza alanı önünde bulunan Hakan Şükür, Ümit Davala'ya pas çıkardı. Ümit, topu solundaki Arif'e verdi. Arsenal savunmasının ofsayt beklentisi sırasında bomboş pozisyonda kalan Arif, inanılmaz bir vuruş yaparak topu auta gönderdi. Kaçan bu pozisyondan sonra ilk yarı golsüz berabere sona erdi. Okan Buruk'un ara pasında ceza sahasına giren Hakan Şükür kaleyi gördüğü anda sert vurdu, top yan direkten döndü. Galatasaray atağında topla son buluşan Capone kaleye doğru yöneldi, uzak mesafeden sert vuruşunda top Arsenal kalecisi David Seaman'ın müdahalesiyle kornere çıktı. Maçın en önemli pozisyonunda Hakan Şükür, sağdan Ümit Davala'nın verdiği topla buluştu. Ceza alanında kendisini takip eden Tony Adams'ı geçti, ancak tam bu sırada ayağı kayınca vuruşunu yapamadı ve kaleci Seaman topa sahip oldu. Galatasaray'ın, Arsenal ceza alanı sağ çaprazında kazandığı serbest vuruşu Hakan Şükür kullandı, şutunda top yan ağlarda kaldı. Normal süre golsüz sona erince uzatma dakikalarına geçildi. Arsenal atağında Thierry Henry, sol kanattan sıfıra kadar indi, kale alanına doğru yaptığı ortasında Nwankwo Kanu topa vuramadı. Altın gol kuralının uygulandığı ve müthiş bir çekişmenin yaşandığı uzatmada, 93. dakikada ikili mücadeleleri yumruklaşmaya dönen Tony Adams sarı kartla, Gheorghe Hagi ise kırmızı kartla cezalandırıldılar. İlk yarı 0-0 berabere sona erdi. Galatasaray kalesinde yaşanan tehlikede Ray Parlour sağ kanattan ortaladı, Thierry Henry altıpasın köşesinden yükselerek kafayı vurdu, Galatasaray kalecisi Cláudio Taffarel, mükemmel bir kurtarışla gole izin vermedi. Soldan Hakan Ünsal sıfıra kadar inip kale önüne doğru ortaladı, topa kimse dokunamayınca Galatasaray, mutlak bir gol şansını kaçırdı. Maçın uzatma dakikaları da golsüz bitince penaltı atışlarına geçildi. Galatasaray adına ilk penaltıyı kullanan Ergün Penbe, topu ağlara gönderdi. Ardından, Arsenal'in Hırvat yıldızı Davor Suker'in kullandığı penaltıda top yan direkten döndü. Galatasaray'da ikinci vuruşu, millî futbolcu Hakan Şükür gole çevirdi. Arsenal, İngiliz futbolcusu Ray Parlour'la durumu 2-1 yaptı. Ümit Davala, kullandığı penaltı vuruşuyla Galatasaray'ı 3-1 öne geçirdi. Arsenal'de Patrick Vieira'nın penaltı atışı üst direkten döndü. Son kez Galatasaray adına, penaltı vuruşunu kullanan, Rumen Gheorghe Popescu, topu kaleci David Seaman'ın hemen yanından ağlara gönderdi ve Galatasaray'a kupayı kazandıran golü attı. Böylelikle Galatasaray, 4-1'lik skor ile, 1999-2000 UEFA Kupası sezonu şampiyonu oldu. İkincilikle teselli bulan Arsenal ekibi, madalyalarını almak üzere platforma geldiler.Arsenal'li futbolcular, Galatasaray'lı futbolcuları kutladılar. Platforma son olarak gelen, kaptan Bülent Korkmaz, kupayı dönemin UEFA başkanı Lennart Johansson'un elinden aldı. Kupayı, Hakan Şükür ile birlikte öperek kaldıran Bülent Korkmaz ile beraber Galatasaray futbolcuları zaferi kutlamaya başladılar. Richard Hamilton (basketbolcu) Richard Clay Hamilton (14 Şubat, 1978) Amerikalı basketbolcudur. Boyu 2.01 cm, kilosu 87.5 kilogramdır. Chicago Bulls'un Derrick Rose, Carlos Boozer ve Luol Deng ile birlikte en önemli oyuncularından biri olarak kabul edilmekteydi. Kariyer sayı rekoru 51 sayıdır. Ona Rip Hamilton'da denilmektedir. Guard oynadığı gibi forvet olarak da görev yapmaktadır. 2013 Haziran ayında aktif basketbol hayatına Chicago Bulls forması altında nokta koymuştur. Haluk Tezonar Haluk Tezonar (d. 1942 - ö. 31 Aralık 1995), Türk heykeltıraş. En çok Atatürk anıtı yapan heykeltıraşlar arasında yer alır. 1942 yılında Çorlu’da doğdu. Ortaöğrenimi sırasında müzikle ilgilendi ve bir süre İstanbul Belediyesi Konservatuvarı Yaylı Sazlar Bölümü’nde kontrbas eğitimi aldı. İstanbul Devlet Tatbiki Güzel Sanatlar Yüksek Okulu'nda seramik eğitimi gördü. Okulun hocalarından heykeltıraş Hakkı Karayiğitoğlu, kendisini heykel çalışmalarına yöneltti. 1965 yılında mezun olduğu okulunda asistan olarak çalıştı. Okulun, Marmara Üniversitesi Güzel Sanatlar Fakültesi’ne dönmesinden sonra da uzun yıllar öğretim üyeliğine devam etti. 1985 yılında heykel bölümü başkanlığına atandı. 31 Aralık 1995 günü hayatını kaybetti. Palatino Tepesi Palatino Tepesi (Latince: "Collis Palatium"), Roma'nın yedi tepesinden en merkezde olanı ve Roma kentinin tarihî kalıntılar açısından en zengin bölgesi. Roma Forumu'ndan yaklaşık 40 m yukarıdadır ve tepeden bakar diğer tarafta ise Circus Maximus'a tepeden bakar. İngilizce saray anlamındaki "palace" sözcüğünün etimolojik kökenini oluşturur. Roma mitolojisi'ne göre, Palatino Tepesi Romulus ve Romus'un dişi bir kurt tarafından bulunarak hayatlarının kurtarıldığı yerdir. Yine bu efsaneye göre, karısı Acca Larentia ile birlikte çocukları büyütecek olan çoban Faustulus bebekleri burada bulmuştur. Burada yetişmişler ve Romulus Roma'yı kurmaya karar vermiştir. Roma'nın kökleri Palatino'dadır. Gerçekten de, son zamanlarda yapılan kazılara göre bu bölge aşağı yukarı MÖ 1000 yılından itibaren yerleşim görmeye başlamıştır. Cumhuriyet dönemi (MÖ 510 – c. MÖ 44) boyunca birçok zengin Roma yurttaşı burada ikamet etmiştir. Augustus (MÖ 63 – 14), Tiberius (MÖ 42 – 37) ve Domitian'a (51 – 96) ait sarayların kalıntıları hala görülebilir. Augustus, aynı zamanda evinin yanına bir de Apollon tapınağı yaptırmıştır. Palatino tepesi, ayrıca Lupercalia festivaline de ev sahipliği yapmaktaydı. Augustus'un karısı Livia'ya (MÖ 58 – 29) ait olduğu düşünülen bir binada yenileme çalışmaları devam etmektedir. Livia'nın evinin hemen yanında kazı çalışmaları tam olarak bitmemiş ve halkın ziyaretine kapalı olan Cybele tapınağı bulunur. Bu yapının arkasında ise Tiberius evi olarak adlandırılan yapı bulunur. Roma Forumu'na yukarıdan bakan Flavius Sarayı, Flavius hanedanı mensubu imparatorlar (69 – 96) – Vespasian, Titus ve Domitian zamanında yaptırılmıştır. Bu saray, zaman içerisinde birkaç imparator tarafından genişletilmiş ve Palatino Tepesi'nden Circus Maximus'a doğru uzanmıştır. Saray'a ait yapıların büyük bölümü imparator Septimius Severus (146 – 211) zamanında yapılan Circus tarafından görülebilmektedir. Severus'un sarayının bitişiğinde Domitian'ın yaptırdığı hipodrom bulunur. Bu eser, Roma'lılar tarafından Circus, Yunanlar tarafından ise Cirgus olarak adlandırılan ve araba yarışları için kullanılan bir yapıdır. Aslında tam olarak koşu yarışlarının yapıldığı bir Yunan Stadyum'u olarak tarif etmek daha doğrudur. Her halukarda tam olarak hangi amaçla inşa edildiği tartışmalıdır. Severus'lar döneminde spor karşılaşmaları için kullanıldığı kesindir ancak daha çok bir stadyum gibi yapılmış bahçe düzenlemesini andırır. Sopraintendenza Archeologica di Roma rehberine göre Palatino müzesindeki yontuların çoğu bu Hipodrom'dan gelmektedir. (Domitian'da, bu gün hala kalıntıları görülebilen Piazza Navona, lo stadio di Domiziano adında, koşu yarışları için kullanılan büyük bir stadyum yaptırmıştı.) Palatino Tepesi bu gün büyük bir açık hava müzesi niteliğindedir ve Colosseum biletiyle birlikte küçük bir ücret karşılığı ziyaret edilebilmektedir. Birisi Roma Forumu'ndaki Titus kemeri yakınlarında diğeri ise Constantin Kemeri'nin hemen arkasından Colosseum'a giden yol üzerinde Via di San Gregorio'da olmak üzere iki girişi vardır. Augustus'un saltanatı sırasında, Palatino Tepesi'nin bir kısmında yapılan arkeolojik araştırmalar sonucu Bronz çağı'na ait çanak çömlek ve aletler bulunmuştu. Bu kısım, "Roma'nın ilk yerleşimi" ilan edilmiştir. Modern arkeoloji, bu bölgede Roma'nın kurulmasından önceki bir dönem olan bronz çağ'a ait yerleşim katmanı bulmuştur. Palatino'da bulunan bir müze Roma'nın kurulmasından önceki döneme ait sanat eserlerini sergilemektedir. Müze aynı zamanda Roma yontularıda sergiler. 1820 yılında hangi tanrıya ait olduğu belirsiz bir sunak bulunmuştur. 2006 Temmuz'unda, arkeolog'lar Antik Roma'nın ilk imparatoru Augustus'un doğduğu yer olduğu düşünülen Palatino evi ni bulduklarını duyurmuşlardır. Baş arkeolog Clementina Panella, 20 Temmuz'da ekibinin "çok eski bir aritokrat evi" ne ait bir koridor bölümü ve kalıntılarını bulduklarını, " iki katlı olan bu evin görünüşe göre bir atrium etrafında konumlandırılmıştı ve fresko'lu duvarlara ve mozaik bir tabana sahip bina, Palatina'nın eteklerinde bulunuyor, Colosseum ve Constantin Kemeri'ne tepeden bakıyordu. Cumhuriyet dönemi yapıları Büyük Roma Yangı'nın (64) ardından yeniden saray olarak inşa edilmişler. Zemin katta Via Sacra'ya bakan üç dükkân vardır. 2007 Ocağında İtalyan arkeolog Irene Iacopi, bir ihtimale göre, İmparator Augustus'un Palatino'daki sarayının kalıntıları altında efsanevi Lupercal mağarasınını bulmuş olabileceğini duyurmuştur. Arkeologlar, çürüyen sarayı restore edebilmek için 15 m derine inmişlerdi. Mağaradan gelen ilk fotoğraflar, zengin bir biçimde dekore edilmiş kubbenin mozaik ve deniz kabuklarıyla süslü olduğunu göstermektedir. Lupercal, belki de sonraki yüzyıllarda Roma'lılarca tapınak olarak kullanılmıştı. Livy'ye göre (MÖ 59 – 17) Palatino Tepesi adını Pallantium'daki Arcadya yerleşmesinden alır. İngilizce saray anlamında kullanılan "palace" sözcüğü "Palatium" dan türemiştir. Maria Antonietta Tomei, "The Palatine." Çeviri; Luisa Guarneri Hynd. Milano: Electa (Ministero per i Beni e le Actività Culturali Sopraintendenza Archeologica di Roma), 1998, İtalyanca Åženol Demirci Şenol Demirci (d. 27 Ağustos 1980, Oberhausen ) Türk futbolcudur. Almanya'da doğup yetişen Şenol 2004 burada oynadıktan sonra şansını Türkiye'de denemeye karar verdi ve 2004-05 sezonun başında Orduspor'a transfer oldu. Daha sonra birçok 1. Lig ve Süper Lig ekiplerinde forma giydi. Süper Lig ekiplerinden Diyarbakırspor'a oynadığı dönemde Samsun çıvarinda trafik kazası sonrası çıkan tartışmada bıçaklanarak gündeme geldi. 2009-10 sezonun başında 1. Lig ekiplerinden Giresunspor'la iki sezonluğuna anlaşarak buraya transfer oldu. Sözleşmesinin bitimiyle beraber Giresunspor'dan ayrılarak 2. Lig'in iddiali ekiplerinden Altay'ya geçti. Son olarak memleketinin takımı Samsunspor'a transfer olmuştur. Milton Obote Milton Obote (d. 28 Aralık 1924, Uganda - ö. 10 Ekim 2005, Güney Afrika Cumhuriyeti), Uganda'nın bağımsızlıktan sonraki ilk başbakanı (1962-1966) ve cumhurbaşkanı (1966-1971, 1980-1985). Ülkesinin bağımsızlığa kavuşmasında önemli rol oynamış, iki kez askeri darbeyle görevinden uzaklaştırılmıştır. Tam adı Apollo Milton Opeto Obote'dir. Bir çiftçi ailesinde yetişti. 1948-1949 yıllarında Kampala'daki Makerere College'da öğrenim görürken siyasi eylemleri nedeniyle okuldan uzaklaştırıldı. Sömürge hükümeti, ABD ve Almanya'dan önerilen burslardan yararlanmasını da engelleyince 1950'de Kenya'ya gitti. Orada çeşitli işlerde çalışırken bağımsızlık hareketine katıldı ve Kenya Afrika Birliği'ne girdi. 1957'de ülkesine dönerek Uganda Ulusal Kongre Partisi'ne üye oldu; ertesi yıl yasama meclisine girdi. Ulusal Kongre Partisi bölününce, Uganda Halkının Birliği örgütüyle birleşerek Uganda Halk Partisi adlı partiyi kurdu. Partinin başlıca amacı, Kral II. Mutesa hükümdarlığındaki güçlü Buganda devletinin Uganda'daki varlığına son vermekti. 1961'de Obote, uzlaşma yoluna giderek Buganda'nın Uganda içinde federal statüye sahip olma isteğini kabul etti. Bu amaçla, Uganda Halk Kongresi'yle Buganda'nın Kabaka Yekka (yalnızca Kral) Partisi arasında bir ittifak oluşturuldu. Buganda ile arasındaki çelişkinin iyice keskinleştiği 1966'da Obote, Mutesa'yı devirip Buganda hükümetinin dağıttı. İzlediği merkeziyetçi politikayla Buganda'yı denetimi altında tutan yönetici sınıfın gücünü kırmaya çalıştı; yönetimini meşrulaştırmak amacıyla 1967'de yeni bir anayasa hazırlattı. 1960'ları sonlarında giderek sola kayan Obote, Tümgeneral İdi Amin'in birlikleri ile kralcı Bugandaların oluşturduğu bir kuvvet tarafından 1971'de devrildi. Amin'in de 1979'da Tanzanya birliklerinin yardımıyla görevden uzaklaştırılmasından sonra , Uganda Ulusal Kurtuluş Cephesi, geçici bir hükûmet kurarak Yusufu K. Lule'yi cumhurbaşkanlığına getirdi. İktidar birkaç kez el değiştirdikten sonra yapılan seçimlerde, Mayıs 1980'de sürgünden dönmüş olan Obote cumhurbaşkanı seçildi. İktidara dönüşünden sonra, çok partili, parlamenter demokratik bir sistem yerleştirdi ve ekonomide istikrarlı bir gelişme sağladı. Ama, bir yandan Ulusal Direniş Ordusu (NRA) gerillalarının saldırılarını önlemekte, öbür yandan ordunun hedef ayırt etmeyen misillemelerini denetlemekte yetersiz kalması hükûmeti yıprattı. Ülke içinde ve dışında şiddetli eleştirilere hedef olan Obote, 1985'te Bazilio Olara-Okello ve Tito Okello önderliğindeki birlikler tarafından 27 Temmuz 1985'te devrildi. Devrildikten sonra, önce Tanzanya ardından Zambiya'ya gitti. Ölümünden aylar önce Uganda'ya dönmesine izin verilen Obote böbrek yetmezliğinden yaşamını yitirdi. Uganda'da düzenlenen devlet töreniyle defnedildi. Hakkı Karayiğitoğlu Hakkır Karayiğitoğlu (1926 - 2007), Türk heykeltıraş. 1926 yılında Bulgaristan'ın Kırcaali yöresinde çiftçi çocuğu olarak doğdu. 1933 yılında ailesi Türkiye'ye göç etti ve Tekirdağ'a yerleşti. Resme ilgisi ilkokul yıllarında başladı. Ortaöğrenimini Tekirdağ'da tamamladı. 1941 yılında Güzel Sanatlar Akademisi'nin resim bölümüne girdiyse de maddi imkânsızlıklar yüzünden 10 gün sonra Tekirdağ'a geri dönmek zorunda kaldı ve vekil öğretmen olarak çalışmaya başladı. 1942 yılı başında Ankara'da Halkevleri Sergisi'nde Tekirdağ Halkevi adına sergilenen resmi ile üçüncülük ödülü aldı. Aynı yıl Balıkesir Öğretmen Okulu'na girdi. Henüz öğretmen okulunda öğrenci iken yaptığı İsmet İnönü büstünün bir dökümünü Balıkesir Halkevi, bir diğerini ise Bigadiç kaymakamlığı satın almıştı. Bu başarı, yerel ve ulusal basında yer buldu. 1947'de Edirne Öğretmen Okulu'nu, 1950'de Gazi Eğitim Enstitüsü Resim-iş Bölümü'nü bitirdi. Gazi Eğitim Enstitüsü'nün son sınıfında iken 11. Devlet Resim Heykel Sergisi'ne beş heykeli ile katıldı. Jüri tarafından bir heykeli satın alınmaya layık görüldü ve jürinin Milli Eğitim Bakanlığı'na verdiği rapor sonucu 1950'de heykel çalışmalarını geliştirmesi için Güzel Sanatlar Akademisi'ne tayin edildi, böylece lisansüstü heykel çalışmaları yapma olanağına kavuştu. 3 yıl sonra askerlik görevini yapmak için akademiden ayrıldı. Askerlik dönüşü Diyarbakır Lisesi, Diyarbakır Öğretmen Okulu, Kandilli Kız Lisesi ve Kadıköy Kız Lisesi gibi okullarda resim ve sanat tarihi öğretmenliği yaptıktan sonra 1959 yılında Devlet Tatbik-i Güzel Sanatlar Yüksekokulu'nda seramik öğretmenliğine başladı. Bu okulda öğrencisi olan Tankut Öktem, Haluk Tezonar gibi sanatçıları heykele sanatına yönlendirmiştir. 1983 yılında okul Marmara Üniversitesi Güzel Sanatlar Fakültesi'ne dönüşünce heykel bölümünün ilk öğretim üyesi oldu. 1985 yılında profesör unvanını aldı. İlk sergisini 1961 yılında İstanbul'da açtı. 1961-1962 yıllarında İtalyan Devlet Bursu'nu alarak Floransa Güzel Sanatlar Akademisi'nde heykel çalışmaları yaptı. İtalya'daki çalşmalarını 1962 yılında Roma Türk Haberler Merkezi'nde sergiledi. 1963 yılında Avrupa müzelerinde incelemeler yaptı. Yurt içinde ve yurt dışında çok sayıda sergi açan sanatçının eserleri 1996 yılında ABD Güney Alabama, Mobil Kenti'nde eserleri sergilendiğinde müze tarihine 'yaşarken eserleri sergilenen ilk sanatçı' olmuş ve 'Ölümsüz Akdenizli' unvanıyla onurlandırılmıştır. Sanatçı, 1993 yılında üniversitedeki görevinden emekli oldu. 22 Ocak 2007'de İstanbul'da kalp yetmezliğinden hayatını kaybetti, Karacaahmet Mezarlığı'na defnedildi. M/S Estonia M/S Estonia bir "Cruisferry" feribot olup, 1980 yılında Almanya Meyer Werft tersanesinde Papenburg'da inşa edildi. Geminin Baltık Denizi'nde batışı 28 Eylül 1994 tarihinde idi. 852 yolcusu öldü ve 137 kişi kurtuldu.. Bu kaza, modern deniz tarihinin en büyük felaketlerindendir. Gemi Norveç ve Almanya arasındaki deniz tarafiği hizmeti için planlanmış ve Parley Auguntsen'in yönettiği Norveç şirketi tarafından sipariş edilmişti. Son dakikada, şirket siparişlerini geri çekti ve sözleşme Rederi Ab Sally'ye gitti (Viking Line konsorsiyumu üyelerinden biri). Gemi yapımcısı, Meyer Werft Viking Line üye şirketlerine 1970 yılında çok sayıda gemi inşa etmişti. Aynı tersane tarafından Rederi AB Slite için bir yıl önce inşa edilmiş olan M/S Diana II ayrıca kullanılıyordu. 29 Temmuz 1980'de Viking Sally Rederi Ab Sally'ye teslim edildi. Finlandiya ve Turku, mariehamnse Stockholm arasındaki rotada hizmete konuldu. Bu hatta hizmet veren en büyük gemi idi. Bütün gemiler gibi Viking Sally, Viking Line servisinde bazı talihsizliklere katlanıyordu. Mayıs 1984'te Aland Archipelago'da karaya oturdu. Sonraki yılın nisan ayında bazı pervane problemleri yaşandı. 1985 yılında ise "Duck tail" (Ördek kuyruğu) tersanesinde yeniden inşa edildi. Viking Sally, Rederi Ab Slite kiralandı, sonraki üç yılında hali hazırdaki trafiğine devam etmek için. Nisan 1990 yılında kira sözleşmesi son erdiğinde,Viking Sally alışılmamış hizmet değişimine uğradı.Gemi Silja Line's renklerine boyandı.Ve Silja Star olarak yeni isim verildi.Ve ayni hatta kondu.Viking Line için Turku-Mariehamn-Stockholm hattında hizmet verdi.Sonraki İlkbaharda Silja hizmetlerine Wasa Line ile başladı.Eff John ve sahip olduğu diğer bir şirket ismi Wasa King olarak değiştirdi.Ve Vaasa bağlantılı rotasında Finlandiya'daki Uema ve İsveç'teki Sundsvall hattında hizmet verdi.Geminin Vaasa'dan ayrıldığında kaba dalgalara en iyi bir şekilde dayandığı rapor edildi. Estonya felaketi 28 Eylül 1994'te yerel saatle 00:55 ile 01:50 saatleri arasında medyana geldi. Estonya'daki Tallinn'den İsveç'teki Stockholm rotası üzerinden 27 Eylül akşamı saat 19:00'da hareket ediyordu. Geminin sonraki gün yaklaşık 09:30'da Stockholm'de olması bekleniyordu. Gemi 989 yolcu ve mürettebat taşıyordu. Son felaket raporuna göre, hava sertti, rüzgar hızı 15–20 m/s , kuvveti ise 7-8 Beaufort scala ve karakteristik dalga yüksekliği 3-4 metre idi. gemi tehlike sinyali göderdiğinde yan yatıyordu. Fenerbahçe (futbol takımı) 1988-89 sezonu Fenerbahçe (futbol takımı) 1988-89 sezonu, Fenerbahçe'nin kuruluşundan itibaren 82. ve ulusal ligdeki 31. sezonudur. Üç başarısız sezonun ardından 1988-89 sezonuna kadrosunu tamamen revize ederek giren Fenerbahçe, ligde 12 şampiyonluğunu ve toplamda 21. Türkiye şampiyonluğunu kazanırken 36 maçta 103 golle maç başına 2,86'lık gol ortalaması yakalayarak Süper Lig tarihinin en golcü takımı olarak tarihe geçti. Keza, topladığı 93 puan da Lig tarihi boyunca kırılamadı. Aykut Kocaman gol kralı olurken bu şerefi 8. kez Fenerbahçe'ye kazandırdı ve Süper Lig tarihinde bir sezonda 20 golü aşan ilk Fenerbahçeli futbolcu oldu. Fenerbahçe lig şampiyonluğuyla bir sezon sonra Avrupa Şampiyon Kulüpler Kupası'nda oynamaya hak kazandı. Takım, yedinci kez oynadığı Türkiye Kupası (o sezonki adıyla Federasyon Kupası) finalini ise Lig'de de şampiyonlukta çekiştiği Beşiktaş'a karşı kaybetti. Buna rağmen, çeyrek finalde karşılaştığı Galatasaray'a karşı ilk yarıdaki 3-0'lık yenilgiden ikinci yarıda ulaştığı 4-3'lük galibiyet ezeli rekabetin en hatırda kalan maçlarından biri oldu. Fenerbahçe, Kupa finalisti olarak oynamaya hak kazandığı Başbakanlık Kupasını müteakip sezonun başlangıcında Galatasaray'ı yenerek (bu sefer de 2-0'lık yenilgiden 3-2'lik galibiyete ulaşarak) kazanan sarı-lacivertliler, Lig şampiyonu olarak oynamaya hak kazandığı Cumhurbaşkanlığı Kupasında ise Beşiktaş'a 1-0 yenildi. Takım ayrıca sezon başında oynadığı TSYD Kupasında iki mağlubiyetle üçüncü sırada kalırken, sezon arası kampında KKTC'de oynadığı Girne Kupasını Eskişehirspor'u 5-2 yenerek KKTC Cumhurbaşkanı Rauf Denktaş'ın elinden aldı. Lige deplasmanda 5-0'lık Rizespor ve 4-0'lık Altay galibiyetleriyle başlayan Fenerbahçe'de 3. ve 4. hafta K.Maraşspor ve Samsunspor ile golsüz berabere kalınca Rizespor'un golcüsü Hasan Vezir'i kiraladı. Türk sporseverlerin uzun süre hafızalarından çıkaramadığı bir sezon geçiren sarı-lacivertli takım ligin ikinci yarısındaki 2-1'lik Beşiktaş galibiyetinden sonra liderliği bırakmadı ve rekor galibiyet (36 maçta 29), rekor puan (36 maçta 93 puan) ve rekor gol sayısı ve ortalamasıyla (103 gol, maç başına 2,86 gol) Beşiktaş'ın 10 puan önünde şampiyon oldu. Fenerbahçe'nin yaptığı maçlar ve sonuçları şu şekildedir: İlk turda Kuşadasıspor'u 1-0 ve 5-1 ile geçen takım, ikinci turda bir devle karşılaştı: Trabzonspor. İlk maçı 1-0 kazanan Trabzonspor karşısında Fenerbahçe rövanşı uzatmada 3-1 ile kazandı ve çeyrek finale yükseldi. Çeyrak finalde ise karşısında başka bir devi buldu: Galatasaray. İlk maçta 2-0'lık üstünlüğünü koruyamayarak 2-2'lik beraberliğe razı olan sarı-lacivertliler, Türk futbol tarihinin belki de hafızalarda en çok yer etmiş maçında 3 Mayıs 1989'da Ali Sami Yen Stadı'nda ilk yarısını 3-0 geride kapadığı maçta 4-3'lük galibiyete ulaşarak Galatasaray'ı safdışı bıraktılar. Yarı finalde Malatyaspor'u 1-0 1-2 ile geçen takım finalde lig şampiyonluğunu kazanmış olmanın rahatlığıyla ve Galatasaray tarafından kaçırılan Hasan Vezir'in eksikliği ile çıktığı maçlarda Beşiktaş'a 0-1 ve 1-2 yenilerek kupayı kaçırdı. Statü gereği lig üçüncüsü Galatasaray ile kupa finalisti Fenerbahçe 20 Ağustos 1989'da Ankara 19 Mayıs Stadı'nda karşı karşıya geldiler. Maç adeta 3 ay önceki 4-3'lük maçın tekrarı oldu. 2-0 geriye düşen Fenerbahçe normal sürede 2-2'lik eşitliği yakaladı ve uzatmada Aykut Kocaman'ın attığı golle 3-2 galip gelerek kupaya uzandı. Başbakanlık Kupası'ndan 6 gün sonra aynı statta Fenerbahçe Kupa şampiyonu Beşiktaş ile karşı karşıya geldi. Rıdvan Dilmen'in eksikliği ile sahaya çıkan sarı-kanaryalar Ali Gültiken'in 53. dakikadaki golüne engel olamayarak maçı 1-0 kaybettiler. Harald Schumacher - Can Barhan - Murat Aydın - İsmail Kartal - Nezihi Tosuncuk - Müjdat Yetkiner - Şenol Ustaömer - Turhan Sofuoğlu - Oğuz Çetin - Hakan Tecimer - Serdar Şenkaya - Erdi Demir - Rıdvan Dilmen - Hasan Vezir - Aykut Kocaman - Taygun Erdem - Ergin Parlar - Sedat Karaoğlu - Bilal Şar - Durmuş Çolak - Orhan Kapucu New York Üçlemesi New York Üçlemesi (İngilizce: The New York Trilogy), Paul Auster'in üç kısa romanından oluşur. Bu üç roman sırasıyla Cam Kent, Hayaletler ve Kilitli Oda'dır. Paul Auster'ın Kırmızı Defter isimli kitabında, bu üçlemenin ilk kitabı olan Cam Kent'in kendisinin ilk romanı olduğunu belirterek (bu bilgi daha sonra Paul Auster'ın Cebi Delik adlı Roman/Hayat öyküsünde polisiye bir Roman olan Köşeye Kıstırmak ile değiştirilmiştir) bu kitaba başlamasına esin kaynağı olan fikrin, kitabın ana konusuna geçiş olan "yanlış bir arama" olduğunu yazmıştır. Pleb Plebler (Latince: "plebeius") antik Romada ayrıcalıklı "patrici" sınıfından ayrı olarak Roma vatandaşlarının genel bütününü oluştururlardı. Bu kavram günümüzde bazı toplumlarda genellikle orta ve alt sınıflar için kullanılsa da Roma döneminde plebler oldukça zengin ve nüfuz sahibi olabiliyorlardı. Miço (dergi) MİÇO Ekim 2001'den itibaren Milliyet gazetesi ile birlikte çıkarılmaya başlanan haftalık çocuk dergisidir. Derginin genel yayın yönetmeni Yalvaç Ural'dır. Milliyet Miço, Doğan Kardeş dergisinden sonraki en popüler ve en uzun soluklu 2.çocuk dergisi kabul edilmektedir. Dergi yayına hayatına Ekim 2001'den Milliyet gazetesinin Cuma günleri haftalık eki olarak yayına başladı. Uzun süre yayınını kesintisiz sürdüren derginin Haziran 2008'de yayın hayatı sonlandırıldı. Milliyet Gazetesi'nin dergiyi kapatmasından 4 ay sonra Ekim 2008'den itibaren Doğan Egmont Yayıncılık tarafından aylık olarak yayımlanmaya başlandı. Haziran 2010'da aylık yayını sonlandırılarak 20 Haziran 2010 tarihinden itibaren her pazar günü Milliyet Gazetesi'nin ücretsiz eki olarak tekrar haftalık yayımlanmaya başlandı. Dergi 31 Ekim 2010 tarihi itibarıyla önceki yayın dönemlerinde olduğu gibi dergi hediyelerini vermeye başladı. Miço dergisi içeriğinin büyük bölümünde Akan Ajans'ın telif haklarını alıp çevirilerini yaptığı çizgi roman ve karikatür dizilerine yer vermektedir. Bunların çoğu Fransa-Belçika ekolüne ait olup pek çoğu çizgi dizi olarak çeşitli ülkelerde TV kanallarında gösterilmiştir. Türkiye'de en çok bilinenleri Cédric, The Smurfs (Şirinler), Titeuf (Akıllara Zarar Titöf), Billy and Buddy (Can ile Afacan) çeşitli TV kanallarında gösterilmiş ve gösterilmektedir. Ayrıca Milliyet Miço dergisi yayınladığı bazı karikatürlerde fırsat buldukça karikatürlere kendi şahsiyetini de eklemektedir. Örneğin "Ders - Sevmez Hamdi" karikatüründe Hamdi sıra arkadaşı Ayşe'ye şaka yapmak için bir derginin verdiği armağanı kullanacaktır. Derginin üzerindeyse "Milliyet Miço" yazmaktadır. Açıklama: 2000 - 2008 arası yayınlanan karikatürler: Opel Movano Opel Movano, Opel'in ticari araçlarındandır. Üretimine ilk kez 17 Ekim 1998 tarihinde başlanan Movano, yeni imajına ise 27 Haziran 2002 tarihinde kavuştu. Cargo, Combo ve Crew Cab modelleri olmak üzere toplam 3 modeli bulunan Movano, genellikle 16+1 yolcu ve sürücü kapasiteli olarak üretilmektedir. Opel Movano'nun dizaynı, Fransız marka Renault Master'a ve Japon marka Nissan Interstar modeline benzemektedir. Capitol Tepesi Capitol Tepesi, Roma Forumu ve Campus Martius arasında kalan ve Roma kentinin ünlü yedi tepesinden en yüksek olanı. 16. yüzyılla birlikte, "Capitolino" Roma diyaleğinde "Campidoglio" haline geldi. Modern İtalyancada "campidoglio" aynı zamanda herhangi bir capitol binasını da kasteder. Benzer şekilde İngilizce "capitol" sözcüğü, "Capitoline" den türetilmiştir. Capitol, görece birkaç antik kalıntı içerir ancak çoğu orta çağda yapılmış bir piazza etrafındaki saraylar tarafından tamamen örtülmüştür (şimdi Capitol Müzesi). Bu alanın büyük bir kısmının mimarisi Michelangelo tarafından biçimlendirilmiştir. Tepe'de antik döneme ait Capitoline Triad adında, Roma'nın beşinci kralı Yaşlı Tarquin tarafından yapımına başlanan bir tapınak vardı. Şehrin en büyük ve en güzel tapınağı olduğu kabul edilir (günümüze çok az kalıntısı ulaştığı halde) ve belki de kalıntıları ve kült heykeli günümüze kadar ulaşmış olan erken dönem Etrüsk Veiovis tapınağı üzerine kurulmuştur. Şehir efsaneleri, Tarquin'ın emri üzerine Jüpiter tapınağı'nın temel kazıları sırasında ortaya çıkarılan insan iskeletleri (Baş kelimesinin latince karşılığı "caput" tur) ile başlar. Sabinler, sessizce emekleyerek Hisar'a çıkmışlar ve kötü şöhretli Vesta Rahibesi Tarpeia tarafından içeri alınmışlardır. Tarpeia bu yüzden, ihanetinin bedeli olarak merdivenlerin başından aşağıya doğru yuvarlanmış ardından da bıçak gibi keskin Tarpeia kayalıkları'ndan aşağı atılmıştır. Galyalı Senoneler'in, Allia Nehri savaşının ardından MÖ 390'larda orta-Doğu İtalya'ya akın ederek yerleşmeye başlamaları sırasından barbarların elinden kurtulan Capitol Tepesi, Roma'lılar tarafından savunma amacıyla kuvvetlendirilmişti. Julius Caesar, Triumph sırasında geçirdiği kazayı, İç Savaş sırasında yaptıklarından dolayı tanrı Jüpiter'in gazabı olarak yorumlamış ve tepeye ve tapınağa kötü talihinden kurtulmak için dizlerinin üzerinde çıkmıştır (yine de, altı ay sonra öldürülmüş ve sonra Brutus ve diğer suikasçiler kendilerini tapınağın içine kilitlemişlerdir.) . Vepasian'ın kardeşi ve yeğeni'de Dört İmparator Yılı'nda (69) tapınakta kuşatılmışlardır. Piazza ve tepenin zirvesinin altında yer alan "Tabularium" (arşiv binası), 1. yüzyıl'da yapılmış aynı adı taşıyan ve Roma devlet kayıtlarının tutulduğu bir binadır. Tabularium, geriden Roma Forumu üzerine doğru bakar. Tabularium'un kendi yapısının yanında ilgi çekici bir diğer yanı da Veiovis tapınağı'dır. Santa Maria in Aracoeli Kilisesi meydana bitişik, bir zamanlar tepenin zirvesinde duran antik "arx" ya da hisar yakınlarında konumlanmıştır. Bu gün halâ kalıntıları görülebilen 4 adet dükkânın bulunduğu Roma "insula" sının temelidir. Ota çağ'da tepenin kutsal işlevi, Roma'nın halk hükümetinin merkezi olma rolü yüzünden zayıflamış ve 11. yüzyıl'dan itibaren yerleşim yeri olarak eski önemine yeniden kavuşmuştur. Şehrin yönetimi sıkı bir şekilde Papalık kontrolü altındaydı ancak Capitol, Cola di Rienzo'nun yeniden hayat bulan Cumhuriyeti gibi dramatik kentsel direniş hareketinin sahnesiydi. Bir sonuç olarak piazza halihazırda 16. yüzyıl'da yapılan binalar tarafından kuşatılmıştı. Piazza del Campidoglio ve günümüze kadar ulaşmış olan sarayların mevcut planları, Rönesans'ın ünlü ismi, sanatçı ve mimar Michelangelo Buonarroti tarafından 1536 - 1546 yılları arasında yapılmıştır. Şöhretinin büyüklüğü nedeniyle, 1538 yılında şehri ziyaret edecek olan Kutsal Roma İmparatoru Charles V'i yeni Roma'nın sembolü olacak bir yapıyla etkilemek isteyen Farnese Papa Paul III tarafından bizzat yetkilendirilmiştir. Michelangelo'un meydan ve saraylar için ilk yeniden kurma denemesinin tarihi 1536 yılındandır. Fiilen Capitol'ün klasik yönlendirmesini, sembolik bir jest olarak Roma'nın, Roma Forumu'na bakan şehir merkezinin yönünü ters çevirerek, bunun yerine Papalık Roması'na ve Hristiyan Kilisesi St. Peter Bazilikası'na doğru aktarmıştır. "Cordonata", piazza ve merkez saray, şehirsel "kült ekseni" nin başlangıcıdır ve yıllarca İtalyan bahçecilik planlarına örnek olacak ve sonunda Fransa'da (Giedion 1962) gerçekleşecektir. Planın ilerlemesi oldukça yavaştı: aslında çok azı Michelangelo'nun sağlığında bitirilmişti ( "Cordonata" henüz yerinde yoktu ve işlerin nasıl gittiğini görmek isteyen imparator ve maiyeti tepeye forum tarafından tırmanmıştı) ancak çalışmalar onun planınan sadık kalınarak sürdü ve Campidoglio, üç yüz yıl sonra bitirelecek olan yol döşemeleri hariç 17. yüzyıl'da tamamlandı. Étienne Dupérac'ın gravürünün kuş bakışı görünüşü, "Piazza del Campidoglio" daki boşluk problemlerinin Michelangelo tarafından nasıl çözüldüğünü gösterir. Yeni ön yüzleriyle saraylar bu trapezoid alanını merkez alıyorlardı ve cepheleri birbirlerini kare olarak karşılamıyordu. daha da kötüsü tüm yapılar topluluğu eğimliydi (gravürde sola doğrudur). Michelangelo'nun çözümü radikaldi. Yeniden modellenen üç saray bu ikizkenar yamuk meydan etrafından uyumlu bir şekilde bir birlerine "Cordonata" denilen merdivenler yardımıyla bağlanıyordu. Kusursuz yapı formları kullanılamayacağından, yollar görünüşte oval ama aslında yumurta sırtıydı ve bir köşeden diğerine doğru daralıyordu. Traverten plan döşeme sistemine mükemmel uyuyordu: düşük basamaklar başlıyor ve eğimin zorlamasıyla döşeme sistemi içinde kayboluyordu. Merkezde yavaşça eğimleniyor böylece devasa bir yumurta dilimi üzerine duruluyormuş izlenimi uyandırıyordu ancak bu yumurta Michelangelo'un tarihçisi Charles de Tolnay'ın da işaret ettiği gibi (Charles De Tolnay, 1930) dünyanın merkezindeki şehrin merkezinde gömülüydü. Birbirine geçmiş on iki köşeli bir yıldız, bir takım yıldızına ince bir göndermeydi ve "Caput mundi", yani "dünyanın tepesi." olarak adlandırılıyordu. Bu döşeme şekli, belki de Hristiyanlıktan daha az önemsiz olarak algılandığından papalar tarafından hiçbir zaman uygulanmamıştı. Benito Mussolini, 1940 yılında Michelangelo'nun planına uygun olarak döşemenin tamamlanmasını emretti. Tam ortada ve Michelangelo’nun hiç hoşlanmayacağı şekilde, Filozof imparator Marcus Aurelius'un antik dönemden günümüze kadar ulaşmış bronz bir atlı heykeli vardır. Michelangelo onun için alçak gönüllü bir kaide hazırlamıştı. Bu heykelin Hristiyan kilisesinin himayesinde orta çağda ayakta kalabilmesinin tek nedeni, Roma'da Hristiyanlığa yasal olarak izin veren ve 337 yılında hasta yatağında bir Hristiyan olarak vaftiz edilen İmparator I. Konstantin'a ait bir heykel olduğunun düşünülmesidir. Şu anda görülebilen modern bir kopyasıdır ancak orijinali hemen yakınlardaki Palazzo dei Conservatori'dedir (Konzervator Sarayı). Michelangelo, İki resmi Roma kent hükûmeti binası, Palazzo dei Conservatori, Senatorio, ve son olarak da Nuovo saraylarının ön cephelerini planlamıştır. Her üç saray'da şu anda Capitoline Müzesi'ne ev sahipliği yapmaktadır. "Palazzo dei Conservatori", orijinal adıyla Palazzo Caffarelli, orta çağ'da yerel bir yönetici için MÖ 6. yüzyıl'da yapılmış olan ve Jupiter "Maximus Capitolinus" a adanmış olan bir tapınağın üzerine yapılmıştır. İki kata yayılmış, Korinth pilasterleri sırası ve yardımcı İyon sütunları'nın loggia açıklığı ve ikinci kat pencereleri yanlarında bulunduğu devsütun düzeni'nin ilk kullanımıdır. Bir diğer devsütun düzeni kullanımı da daha sonraki yıllarda St Peter Bazilikası'nın dış cephesinde görülecektir. Ön cephesi, hem 1530'da Michelango tarafından hem de daha sonraları defalarca yenilenmiştir. Bu gösterişli yapı, 13. ve 14. yüzyıllarda daha önceleri Roma Devlet Arşivi olarak kullanılan Tabularium'un üzerine inşa edilmiştir. Tabularium'a ait Peprino mermer bloklar, hem sarayın sol tarafında hem de çan kulesinin köşesinde yeniden kullanılmıştır. Şu anda Roma Belediye binası olarak hizmet vermektedir. Michelango tarafından planlanmış iki rampalı merdivenlerle ulaşılır. Merdivenin önündeki çeşme, hem Tiber ve Nil nehir tanrılarını hem de "Dea Roma" yı (Minerva) tasvir eder. Çan kulesi 1578 ve 1582 yılları arasında Yaşlı Martin Longhi tarafından inşa edilmiştir. Günümüzdeki fasade'si Giacomo della Porta ve Girolamo Rainaldi tarafından çizilmiştir. Piazza ve Aracoeli kulesinin köşesindeki Palazzo Nuovo ya da "yeni saray" ın yapımına 1603 yılında başlanmış, 1654