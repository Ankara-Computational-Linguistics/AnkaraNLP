bile, zeka özürü olmayan arkadaşlarımıza karşı sabırlı olamazken. George, Lennie’ye gözkulak oluyor onu her an koruyup gözetiyor ve başına bir iş gelmemesi için elinden geleni yapmaya çalışıyor. “Allah biliyor ya tek başıma çok daha rahat bir hayatım olurdu. Bir iş bulup çalışırdım, hiç de sıkıntı çekmezdim. Ne dert, ne bela olurdu başımda, ay sonu geldi mi elli papelimi aldığım gibi kasabaya iner istediğimi satın alırdım. Hatta canım isterse bütün geceyi kerhanede geçirirdim be. Yemeğimi de Sarıgül 3 istediğim yerde yerdim, otele falan gider aklıma eseni ısmarlardım. Hem de bunu her ay sonu yapardım. Bir şişe viski alır, oyun salonuna gider, istersem kumar, istersem bilardo oynardım.” … “Peki ben ne yapıyorum?” … “Senle uğraşıyorum! Bir işte dikiş tutturamıyorsun, senin yüzünden ben de girdiğim her işten kovuluyorum. Senin peşinden hababam ülkeyi gezip duruyorum. Bununla kalsa yine iyi. Her gittiğin yerde başını belaya sokuyorsun. Sen belaya bulaş, kurtarmak yine bana düşsün.” (s.17-18) Bu satırlardan anlaşılabileceği gibi istese gününü gün edebilecekken George, dostu Lennie ile ilgilenmeyi tercih ediyor. Asıl değinmek istediğim istediğim konu George ve Lennie’nin hayata bakışları ve azimleri. Diğer işçilerin aksine dertleri günü kurtarmak değil, uzun vadede kendilerini mutlu edecek bir işle uğraşmak. Çiftliklerini kurup hayallerini gerçekleştirmek. Eserde verilmek istenen mesaj aslında çok net. Bir amaç uğruna çalışmak ve onun hayali ile yaşamak. Günümüzde, aslında hepimiz bir amaç uğruna çalışıyoruz. Nasıl ki Sarıgül 4 Lennie ve George bir çiftlik hayali ile yanıp tutuşuyorlar ve hedeflerini gerçekleştirebilmek için ellerinden gelen herşeyi yapıp zorluklara göğüs geriyorlar. Bugün bizde onlar gibi bir amaç uğruna yaşıyoruz. Hepimizin farklı istekleri ve arzuları var. Kimimiz bir ev için bir ömür çalışıyor, kimimiz ise çocuklarını okutabilmek veya sadece karınını doyurabilmek için gecesini gündüzüne katıyor. Gerçekleşme ihtimali çok küçük bile olsa hepimiz hayallerimizin peşinden koşuyoruz. Sarıgül 5 KAYNAKÇA John, Steinbeck. Fareler ve İnsanlar. İstanbul: Sel Yayıncılık, 2012 Onur Ercan Değişmeyen İnsan Günümüzde yaşayan pek çok insanın, ben de dahil, en garip yanılgılarından biri kendisini geçmişte yaşamış insanlardan daha gelişmiş daha güçlü ve daha üstün sanmasıdır. Böyle sanmamızın sebebi büyük olasılıkla insanoğlunun teknolojide, bilimde ve tıpta kaydettiği ilerlemelerdir. Oysa, geçmişten bu yana insana özgü duygular ve davranış kalıpları değişmeden hep kendini tekrarlıyor. Orhan Pamuk'un Kırmızı Saçlı Kadın adlı kitabı bu gerçeği bir kez daha farketmemde bana yardımcı oldu. Romanın arka planında kullanılan Batı ve Doğu mitolojisine ait iki hikâye bu davranış kalıplarının en acıklı ve vurucu olanlarını anlatır. İnsanlar güç ve iktidar sahibi olmak ister. Devletler bunun için savaşır. Daha küçük ölçekte insanlar bunun için birbirine ihanet eder veya öldürür. İnsanı insan yapan duygulardan kıskançlık, üzüntü, pişmanlık, kin ve nefret sürekli bizi takip eder. Bizim yanılgımız bu duyguların sebep olduğu davranışlardan ve sonuçlarından kendimizi uzak tutabileceğimizi zannetmemizdir. Kitapta, Kral Odipus baba katlini, Rüstem ve Sührab ise oğul katlini anlatır. Yazar, iki farklı coğrafyada geçmiş hikâyeleri kullanarak, bu katlin sebeblerinin ve sonuçlarının ne kadar evrensel olduğunu bir kez daha bize gösterir. Romanın ana karakteri Cem, oğul ve baba olarak Odipus ve Rüstem'le aynı kaderi günümüzde paylaşır. Cem, kendini bunlardan uzak tutabileceğini ve kaderinden kaçabileceği yanılgısına düşer. Kaderden kaçabilmek için başvurulan en etkili yöntemlerden biri olayları görmezden gelmek ve onları unutmaya çalışmaktır. Romanda bu davranış kalıbına sık sık gönderme yapılır. Cem yaşadıklarını kabullenebilmek ve normal bir yaşam sürebildiğine inanmak için birşey olmamış gibi yapmak ister. Kendi yaşamımda bu duyguyu en belirgin şekilde farkettiğim dönem üniversiteye hazırlık aşamasında olmuştu. Ne kadar hissetirilmemeye çalışılsa da ailemin ve çevremin başarı beklentileri üzerimde baskı oluşturmuştu. İlk sınavda istenilen ve istediğim sonucu elde edememiş olmak beni mutsuz ve suçlu hissetirmişti. İlk bir hafta sürekli olarak sonucumu düşünüyordum ve kendimi çaresiz hissediyordum. Fakat devam edebilmem için bu durumdan kaçmam ve unutmam gerekiyordu. Bir iki haftadan sonra hiçbir şey olmamış gibi devam etmeye başladım. Unutmak ve kaldığım yerden devam etmek benim ilacım oldu. Bu nasıl oldu, her zaman her olay için mümkün mü, bilemiyorum. Fakat şu kesin ki kötü olaylara takılıp kalmak, yaşamın akışıyla bağlantımızı kesmek, sağlıklı bir yaşam sürmemizi engelliyor. Kadere inanmak kaynağı ne olursa olsun insanı ayakta tutan önemli inançlardan biri. Başımıza gelen olayları oldukları gibi kabul etmek ve direnmemek, teslim olmak onarıcı olabiliyor. Çünkü bazen öyle olaylarla karşılaşırız ki iyi olmamız veya güçlü olmamız, bu hayat olayı karşısında hiçbir şey ifade etmez. Yaşlı bir akrabamızın erişkin çocuğunun ölümünden sonra yaşadıkları bunu fark etmemi sağladı. Bu noktada kadere inanması onu ayakta tuttu. Acısının tükendiğini ya da azaldığını söylemek yanlış olur. Ama yaşadıklarını kadere bağlaması ve geleceğe yönelik yeni umutlar besleyebilmesi onun için çok önemli oldu. Çünkü hayatta olan her şeyin bir anlamı ve sebebi olduğunu düşünüyordu. Aslında kitapta olup bitenler beni hiç şaşırtmadı. Çünkü geçmiş ve şu an benzer hikâyelerle dolu. İster mitolojik bir hikâye olsun ister iyi kurgulanmış bir roman olsun, isterse de gazetede yayımlanan bir üçüncü sayfa haberi olsun, aslında şahit olduğumuz hep benzer olaylara sürükleyen benzer duygu ve davranışların, benzer sonuçları. İnsanların yaşadıkları ve edindikleri tecrübeler ne kadar ağır olursa olsun ayakta kalabilmek için geliştirdikleri yöntemler onları koruyor. Tıpkı kadere inanmak ve hiçbir şey olmamışcasına unutmak gibi. Kaynakça • Pamuk, Orhan. Kırmızı Saçlı Kadın. İstanbul: Yapı Kredi Yayınları, 2016. Baskı Barış AKÇİN 21602658 TURK 101 - 4 Ispanak Yersen Güçlenirsin Çocukluğumuzda özendiğimiz, onlar gibi olmak istediğimiz, onları örnek aldığımız karakterlerdir süper kahramanlar… Sunay Akın Hayal Kahramanları adlı denemesinde bu kahramanların çocukluğumuzu nasıl etkilediğini ve bizler için önemini kaleme almıştır. Çocukluğumuzda görmüş olduğumuz bu kahramanlar bizi etkilemiş ve onlardan etkilenip çocukluğunda etkisiyle bazen yapmamamız gereken şeyleri yapmış olma ihtimalimiz oldukça yüksektir. Süper kahramanları öncelikle çocukların bakış açısı yerine ebeveynlerin bakış açısı üzerinden incelemek daha doğru olur. Ailelerimiz bizim küçükken süper kahramanlardan ne derece etkilendiğimizi gördükleri için bunları kendi avantajlarına kullandıklarına çok denk gelmişizdir. Temel Reis izlediğimin zamanlar ıspanağın gerçekten beni güççlü yapacağına inandığım için annemin ıspanak ye sen de Temel Reis gibi güçlü ol dediğini birçok kez duymuşumdur ve hepsinde de buna inanıp annemin yapmış olduğu ıspanağı sevip sevmemeyi geçip yiyebildiğim kadar çok yemişimdir. Küçükken bana dendiği gibi yaramazlık yaptığım zamanlar eğer böyle yaramazlık yaparsan Şirinleri asla göremezsin nidalarini hala duyar gibiyim. Ailelerimiz belki bizim iyiliğimiz için bunları kullanıyorlardı fakat o zamanlar biz çocuklar için bu karakterlere olan inançlarımızı gittikçe yitiriyorduk çünkü ne kadar ıspanak yediysek hiçbir zaman Temel Reis kadar güçlü olamadık ya da ne kadar az yaramazlık yaparsak yapalım hiçbir zaman Şirinleri göremedik… Büyümenin verdiği bilincin de etkisiyle süper kahramanlara olan inancımız azalmaya başladı fakat hiçbir zaman süper kahramanlara olan inancımızı yitirmedik. Tabii ki süper kahramanlar çocukları her zaman olumlu yönde etkilemeyebilir. Buna babamın çocukluğunda yaşamış olduğu bir olayı örnek verebilirim. Babam çocukken He-Man çok popülermiş ve babam dedemin yeni almış olduğu televizyonda He-Man’I izlerken ondan etkilenip elindeki oyuncak kılıçla televizyona vurmuş ve televizyon yere düşüp dedemlerim evindeki ömrünü sonlandırmış. Süper kahramanlar çocukları onlara özgüven duygusunu aşılayarak, hayal güçlerini geliştirerek, vazgeçmemeyi göstererek olumlu yönde etkiliyor fakat tabii ki çocukların bu süper kahhramanlara çok özenmesiyle bu durumun olumsuz etkileri de olabiliyor. Büyüdükçe süper kahramanlar hakkındaki düşüncelerimiz de değişiyor ve sadece iyi kahramanları sevmeyi bırakıp daha gerçekçi ve karakter açısından daha iyi oluşturulmuş karakterleri sevmeye başlıyoruz. Küçükken Temel Reis’in ıspanağı olmadan asla yenemeyeceği Kabasakal’ı seven bir çocuğa hiç denk gelmedim şu ana kadar fakat yetişkinlere baktığımız zaman bir çok yetişkin Batman’de filme adını vermiş süper kahraman Batman’i değil de Batman’in rakibi olan Joker’i seviyorlar. Bunun nedeni olarak büyüdükçe süper kahramanların daha gerçekçi ve karakter olarak daha güçlü olmasını göz önünde bulundurduğumuz söylenebilir. Buna ek olarak bu süper kahramanların gerçekçi olması da bizim süper kahramanları sevmemiz için önemli bir etken. Kahramanların tamamıyla iyi olmasından içlerinde azıcık da olsa kötülük taşımaları veya sadece işlerine odaklanmak yerine daha eğlenceli bir yaşam şekillerinin olması ya da onları bizden biriymiş gibi görmemizin kahramanlara karşı olan sempatimizi arttırdığını ve Barış AKÇİN 21602658 TURK 101 - 4 onları daha çok sevmemize neden olduğunu söyleyebiliriz. Bu tanımıma tamamıyla uyan ve en sevdiğim süper kahramanlar arasında başı çeken Deadpool benim gözümde tam anlamıyla bir süper kahraman. Yaşam tarzı, sıradan biri olup sonradan süper kahraman olması, eğlenceli yaşam tarzı ve esprili tavrı ile gönlümde taht kurmuş bir süper kahramanlar. Belki de onu bu kadar çok sevmemin nedeni diğer kahramanlardan çok daha farklı olması olabilir çünkü Deadpool alışılmışın dışında ve süper kahraman ifadesine yeni bir tanım getirmiş bir kahraman. Belki de çocukken Deadpool’u izlemiş olsam Deadpool hiçbir zaman süper kahraman olamayacaktı benim için. Şöyle bir bakıyorumda çocukluğumda ki süper kahraman algısı ile şu anki süper kahraman algısı arasında dağlar kadar fark var. Süper kahramanlar küçükken bizler için örnek aldığımız kahramanlarken büyüdükçe bu düşüncemiz yerini farklı olmalarına bırakıyor. Ne zaman diğerlerinden farklı bir süper kahraman görsek onlara karşı olan ilgimiz diğer kahramanlara göre çok daha fazla. Fakat değişemeyecek bir gerçek var ki o da süper kahramanların yaşımız kaç olursa olsun her zaman bizimle olacakları... Geçmiş Aşkım İnsan, bazen içindeki bütün duyguları bir kenara atmak ister. Hissettiği bütün duyguları içinden atası gelir adeta. Âşık olma duygusunu öldürmek ister. Bunun sebebi ise genelde aşkların sonunda hep bir taraf çok acı çeker. O acıyı çekmekten korkar hale gelir insan. Öyle bir acıdır ki, insan kendine bir daha aşık olmama sözü verir. Birisini gerçekten ölümüne sevdiğine pişman olursunuz, keşke sevmeseydim dersiniz, fakat bu sizin elinizde olan bir şey değildir. Kalp seçer kimi seveceğini. Keşke her şey istediğimiz gibi olsa, kimi sevip kimi sevemeyeceğimizi biz seçsek. Maalesef işler her zaman istediğimiz gibi yürümüyor. Artık buna kader mi denir yoksa şans mı denir… En kötüsü de onu asla aklınızdan çıkaramamanız. O, her aklınıza geldiğinde kafayı yiyecekmi gibi olursunuz. Eğer gerçekten güçlü biriyseniz onu zamanla unutursunuz ve duygularınız yumuşar. Zamanında çok sevdiğiniz ve aşık olduğunuz birisini düşünün. Geçirdiğiniz güzel zamanları, yaşadığınız onca anıları hayal edin. Ne güzel bir duygu olduğunu anlamışsınızdır. Şimdi de yaşadığınız kavgaları, geçirdiğiniz kötü zamanları düşünün. İnsanın içi burkuluyor fakat yine de o zamanları özlüyorsunuz. Her şeyin eskisi gibi olması için dua ediyorsunuz içinizden. Kabullenmek içinizden gelmiyor, her şeyin eksisi gibi olabileceğini düşünürsünüz fakat gerçekçi bir düşünce biçimi sağlamalısınız. Artık her şeyin son bulduğunu, geçmişin mazide kaldığını kabullenmeniz gerekir. Arkasından ağlar durursunuz sadece. İçinizi dökmek için birilerini ararsınız. Halinizden anlayan, sizi anlayışla karşılayan birileri olacaktır elbet fakat sizi sizden anlayan başka kimse olamaz. Belki bazı kişiler abarttığınızı düşünebilir. İçinizin gerçekten de ne kadar parçalandığını, ne kadar acı çektiğinizi, neler hissettiğinizi anlayamayacaklardır o insanlar. Zamanla bunların üstesinden gelmeniz gerekecek. Zorlu bir dönem olabilir ama başka çareniz yok. Ömür boyu geçmişe bağlı kalamazsınız. Her zaman önünüze bakıp yolunuza devam etmeniz gerekir. Kim bilir, belki gelecekte eskisinden de iyi bir insan bulursunuz. Sizi gerçekten seven, üzmeyen, verdiğiniz sevginin karşılığını veren bir kişi bulabilirisiniz. Belki hayatınızda hiç olmadığınız kadar mutlu olabilirsiniz. Önemli olan sizin neler düşündüğünüz. Ya geçmişe takılı kalırsınız ya da geleceğe dönük bir şekilde yolunuza devam eder, daha iyi bir hayat sürdürmüş olursunuz. İnsanlar bazen duygularını sözlü olarak anlatamazlar. Bunun birçok nedeni olabilir. Çekindiği için olabilir ya da insanların duygularını anlatan kişiye tam olarak anlam veremediğini düşündüğü için de olabilir. Bazıları ise duygularını sözlü olarak anlatmayı sevmez veya anlatmayı beceremez. Bu kişiler genelde duygularını ya içlerine atarlar ya da yazılı olarak duygularını iletirler. Duygularını içine atan kişi her zaman kaybeden kişi olacaktır. Ne olursa olsun duygularınızı bir şekilde dışarıya ifade etmeniz gerekir. Eğer duygularınızı iletmezseniz içinizde kalır ve sıkıntılı bir zaman geçirirsiniz, adeta bunalıma gelirsiniz. Hep dilinizin ucundadır fakat içinizden bir ses içinizde tutmanızı söyler. Bu duygularınızı bir şekilde dış dünyaya iletmek gerek. Söz ile anlatan insan yazı ile anlatan insana göre daha cesaretlidir. Yazı ile anlatan insan ise biraz daha çekingendir. Belki de belli sebeplerden dolayı sözlü olarak iletemiyordur. Eski sevgilinize mektup yazdığınızı düşünün. Belki konuşarak neler hissettiklerinizi anlatabilirsiniz fakat elinizdeki imkânlar yüzünden mektup şeklinde iletiyorsunuz duygularınızı. Yazığınız mektupta eskiden neler yaptığınızı anlatabilirsiniz. Şimdi neler hissettiğinizi veya aşk ile ilgili her şeyi anlatabilirsiniz. Gerçekten duygularınızın ne olduğunu anlatabilirsiniz. Mektup yazsanız bile her türlü bir şekilde içinizdeki duyguları iletirsiniz. Eğer karşınızdaki kişi anlayışlı biri ise sizin nasıl ve neler hissettiğinizi anlayacaktır. Deniz Daniel POLATKAN MİMAR SİNAN’IN USTALIK ESERİ SELİMİYE CAMİİ Bu yarıyıl tatilinde Edirne’ye gittim on günlüğüne. Senelerce Osmanlı’ya başkentlik yapmış, stratejik açıdan çok önemli bir yerde bulunan, Yunanistan ve Bulgaristan’a sınırı olan kışı çok soğuk geçirmesine rağmen benim gittiğim dönemde günlük güneşlik yaşanılası bir şehir… Selimiye Camii ise şehrin merkezinde insanları büyüleyen bir güzellikte. Edirne’ye girer girmez sizi karşılayan muhteşem bir yapı… Edirne’ye geldiğimizi yolun sonunda gözüken iki minareli camiden anladım. Babam Selimiye olduğunu söyledi ve ekledi aslında dört minareli olduğunu. Edirne’ye yaklaşırken üçüncü ve dördüncü minareleri görmüyor insan. İki minare diğer ikisinin arkasına saklanmış güzelliğini kendine yakın olanlara gösterebilmek için. Bence Edirne’deki en görkemli yapı Selimiye Camii. Öncelikle kalacağımız yere gidip eşyalarımızı bıraktık. Daha sonra farklı bir rota izleyip birkaç tarihi ve turistik bölgede dolaştık. Selimiye’yi sona saklamış babam. Nasıl yemek yerken en sevdiğimiz şeyleri sona bırakıp ağzımızda sevdiğimiz şeyin tadının kalmasını istersek babam da Selimiye’nin güzelliğinin hafızamda kalması için sona bırakmış. Öncelikle çarşısında dolaştık, Edirne’nin meşhur kokulu meyve sabunlarından aldık. Eğer sizde hediyelik bir şey almak isterseniz size de öneririm. Birçok yer gezdim ve belli el sanatları birçok yerde var. Bu yüzden nereden geldiğini yeteri kadar güzel gösteremiyor. Oysaki bu mis kokulu meyve sabunlarını daha önce başka bir yerde onlara ait olduğunu savunarak satan birini görmemiştim. Caminin çevresini dolaşıp Mimar Sinan’ın diğer camileriyle olan benzerliklerini fark ettikten sonra tarihçesini ve belli özelliklerini açıklayan yazıyı okuduk. Avlusuna girdiğimizde diğer camilerle birçok benzer özelliği vardı. Daha sonra ayakkabılarımızı koymamızın için koydukları poşetlerden alıp ayakkabılarımızı çıkarttık. İşte o andan sonrası mucizeviydi. Hemen başıma bir eşarp bağladım ve etrafımı meraklı gözlerle incelemeye başladım. Tek kelimeyle muhteşemdi. Arada tüylerim ürperiyordu. Maneviyatı o kadar yüksekti ki… İnsanlar dua ediyorlar, namaz kılıyorlardı, bense etrafıma büyük bir heyecanla bakıyordum. Tavanlar… Başımı yukarı kaldırınca ağzım açık bir şekilde uzun süre tavan süslemelerini inceledim. Elbette restore olmuştu ama o kadar ince detaylar vardı ki insanın hayran olmaması mümkün değildi. Uzun bir süre tavana, sütunlara hayran hayran baktım. Oradaki yüksek maneviyattan ister istemez insan etkileniyor. Ben de bir yere oturup dua ettim, başta ailem arkadaşlarım tanıdıklarım olmak üzere bütün ihtiyacı olanlara. Dua ederken insan rahatladığını hissediyor. Kendini Yaradan’a daha yakın hissediyor. Bir süre daha babamla etrafı inceledik, tanıtım broşürlerinden aldık. Selimiye’de olup hiçbir camide olmayan bir şey olduğunu biliyordum, elbette babam da biliyordu yerini. Ters lale… Mimar Sinan’ın torununun mezarında da olan ters lale… Biz bu laleyi incelerken yanımıza bir amca yaklaştı ve tabi ki anladı bizim oralardan olmadığımızı. Caminin yapımıyla ilgili bazı şeyler anlattı, her camın her boyanın anlamı olduğunu. Ters laleyi incelediğimizi fark edince de bize farklı bir hikâye anlattı onunla ilgili. Caminin yapıldığı arazide bir lale bahçesi varmış ve sahibi biraz ters bir insanmış. Bunun üzerine Mimar Sinan ters bir lale motifi yaptırmış mermere. Hangi hikâye doğrudur bilmem ama ters lale Selimiye’nin en değerli ve korunması gereken parçalarından biri bence. Ardından Mimar Sinan’ın hayatını anlatan küçük ama gayet güzel yapılmış bir müze vardı. Orada mimarın hayatından küçük hikâyeler ve bazı tarihi eşyalar vardı. Bazılarının ne işe yaradığını bile anlayamadım, bazılarının işçiliğine hayran kaldım. Ve turumuzu böylece tamamladık. Böylece yeni insanlar tanıyarak ve yeni yerler görerek küçük Edirne turumuzu tamamlamış olduk. Edirne’nin herkesin bir kez mutlaka gitmesi gereken yerlerden biri olduğunu düşünüyorum. Umarın siz de bir gün oraları görme fırsatı elde edersiniz. Seçil Eda DOĞAN Aysu ÇETİN 21501688 HER ŞEY OLACAĞINA, KADERDE YAZILANA VARIR Hayat! Hayatımız neden böyle, hiç düşündünüz mü? Hayatımızı neden şu an olduğu gibi yaşıyoruz? Peki, yaşadıklarımızı belirleyen etkenler neler? Belki de şöyle sormalıyım, yaşamınızda sizin elinizde olmadan hoşunuza giden ve gitmeyen olaylar gerçekleşiyor mu, yoksa yaşamınızın baştan aşağı bütün kontrolü sizin elinizde mi? Bu konu hakkında kesin bir fikre sahip olmak zor elbette. Kimisi her şeyin hayatımızın bütün kontrolünün kendi elimizde olduğunu düşünüp kader olgusunu reddederken, kimisi de tamamen zıt bir şekilde yaşayacaklarımızın tüm detaylarıyla belli olduğunu, bizim elimizden gelen hiçbir şeyin gelecekte yaşayacaklarımızı değiştiremeyeceğini düşünüyor ve kader olgusunu savunuyor. Tabii ki herkes böyle uçlarda düşünmüyor; kimilerimiz de bu iki görüş arasında kalmış durumdalar. Bir şeye ulaşmayı çok istediğinizde ama işler yolunda gitmediğinde kendi kendinize ne söylersiniz; olacağı varsa olur mu, yoksa ne olursa olsun hâlâ o şeye ulaşmak hala benim elimde mi? Eğer net bir cevabınız yoksa, siz de bu iki görüş arasında kalmışsınız demektir, aynı benim gibi. O zaman kafamızda bu konudaki düşünceleri netleştirmeye ne dersiniz? Şimdi biraz kader olgusunu düşünelim. Kader nedir? Kaderin hayatımızdaki yeri ve etkisi nedir? Ya da başka bir açıdan bakalım, acaba kader diye bir şey gerçekten var mı? Ben, kaderin varlığına inananlardanım, ya da inanmak isteyenlerdenim diyelim. Siz ne düşünürsünüz bu konuda bilemem ama benim için her şeyin sonunda olacağına varacağı hissi rahatlatıcı bir his, sanıyorum ki bu üzerimdeki yükün ve sorumluluğun hafiflediğini hissetmemden kaynaklanıyor. Bazen yapmakta olduğumuz işlerin sonunun başladığımız anda belirlendiğini düşünürüm ve aslında o sona ulaşana kadar yaptığımız seçimler, hani her şeyi bizim belirlediğimizi düşündüren o seçimler, yalnızca bizim o sona gidiş yolumuzu belirler, sonu değiştirmez. Kız Kulesi efsanesini bilir misiniz? Bir kehanete göre kızının yılan tarafından sokulup öleceğini öğrenen kral, sırf kızını korumak için denizin ortasına bir kule yaptırır ve her türlü önlemi aldıktan sonra kızını burada yaşamaya mahkûm eder. Fakat ne yaparsa yapsın, her şeyi planlayamaz ve yıllar sonra kızı bir üzüm sepetinden çıkan yılanın sokması sonucu ölür. Bu her ne kadar bir efsane olsa da sizce de doğruluk payı mı yok mu? Bazen hayatta gerçekten ne yaparsak yapalım, elimizden gelen hiçbir şey sonunda olacak gerçeği değiştiremez, yani sonunda her şey olması gerektiği gibi olur. Fakat aslında kaderin başka bir yönü daha var ki o da bizim sonunda olacakları bilmiyor oluşumuz. Hayatımız boyunca çabalıyoruz, iyi günlerimiz, kötü günlerimiz oluyor, seçimler yapıyoruz fakat asla yaptığımız bir seçimin nasıl sonuçlanacağını kesin olarak bilemiyoruz ve bu bazen korkutucu bir durum gibi gözükebiliyor. Ancak bir düşünürsek fark ederiz ki hayatın güzel yanı da bu: Sürprizlerle dolu oluşu. Bu sürprizler bazen kötü, bazen iyidir ama hepsinin ortak bir özelliği varsa o da bizleri şaşırtmasıdır. Yaptığımız bir şeyin ya da verdiğimiz kararın sonuçlarını bilmemek, bizi beklemediğimiz yerlere hatta aklımızda bile olmayan yerlere sürükleyebilir ve ortaya şaşırtıcı hayat hikâyeleri çıkartabilir. Orhan Pamuk’un romanı Kırmızı Saçlı Kadın’da da karakterimiz Cem’in beklenmedik şekilde gelişen hayat hikâyesi anlatılıyor. Fakat kader Cem’e pek insaflı davranmamış maalesef, onun hayatındaki sürprizlerin sonucu kendi oğlu tarafından öldürülmesiyle son buluyor. İlk önce birlikte olduğu kadın, yıllar önce babasının annesini aldattığı kadın çıkıyor, daha sonra bu kadından bir çocuğu olduğunu öğreniyor. Sürprizler zincirinin sonu olarak da ölümü kendi oğlunun elinden oluyor. İşte, aynen bu şekilde hayat bizi sürprizleriyle şaşırtsa da sonunda her şey olacağına, kaderimizde yazılana varıyor. Deniz YAYLA Bir Evgeny Grinko Hikâyesi Birini çok sevdim. Hani her bahar meyveler ağaçlarda yerlerini almadan önce o güzel çiçekler o dallarda biter, bin bir renkli şölen sunarlar ya… İşte her gülüş, her görüş, her bakış birer çiçekti benim için. Birini o kadar çok seversiniz ki sevginizi eşyalara işlemek, her eline aldığınız eşyada sevgiyi yaşamak, sevginin bedeninizi ele geçirip size sevmeyi, sevilmeyi tekrar tekrar yaşatmasını istersiniz. Bazen somut şeyler yetmez, elinizdekiler az görünür gözünüze. Dokunduğunuz her eşyada bir anı, duygu gizlidir ama kalp bu; yetinmez bununla. İşte o zaman dokunamadığınız şeylere işleriz sevgiyi; yağmur sonrası çıkan bir gökkuşağı kalpten kalbe yol olur, yere düşen her kar tanesi kalbinizin karşınızdaki için kaç kere attığını bağırır gökyüzüne. Fakat benim sevgim başka: benim sevgim sevdiğim şeylerle beraber olmak, onlarla anlamlanmak istiyor. Benim sevgim müzik istiyor, nota istiyor. Bir piyanonun her tuşunda ses bulmak, her telinde vurulmak istiyor. Benim sevgim başka, benim sevgim çok şey istiyor. Her notanın bir dili olduğuna inanıyorum aslında ben. Her birinin içerisinde belirli kelimeler gizli. Do notasında sevmek, sevilmek gizli mesela. Re notasında gökyüzü gizli; ay, yıldızlar, güneş bulutlar… Mi notası daha farklı diğerlerinden; mi notasında anılar gizli. Beraber gidilen yerler, beraber yapılan aktiviteler… Böyle devam ediyor işte benim için her notanın sembolize ettikleri. Hayatımda notaların bu kadar önemli bir yeri varken, sevmek gibi değerli bir duyguyu da farklı notalarla ifade etmek, onu farklı bestelere gizlemek istiyorum. Dedim ya, hayatımda birini çok sevdim. İşte bu sevgimi Evgeny Grinko’nun bestelerine gizledim ben. Buradan geliyor benim hayranlığım. Evgeny Grinko’nun bestelerinde, diğer piyanistlerin bestelerinden daha farklı bir şey buluyorum her dinlediğimde. Notalar konuşuyor sanki benimle; diyezler bemollere sarılıyor, iki perde birbirine yapışıyor, kaynaşıyor… Benim için bu kadar eşsiz bir piyanistin Türkiye’ye geldiği öğrenince tabii ki gitmemek gibi bir durum söz konusu değildi. Fakat yalnız gitmeyecektim. Hayatta bana gerçek sevgiyi yaşatan o özel insanla gidecektim. Nihayet konser günü geldiğinde bir anda sahnede belirdi Evgeny Grinko. Belirdiği anda da o çok sevdiğim parçasını çalmaya başladı: Valse. Birbirinden farklı duygular hissetmeye başladım o anda. Tarif edilemez bir hızda çarpıyordu kalbim. Aynı anda hem ağlamak, hem de gülmek istiyordum. Sevmek ve sevilmek daha da anlamlı gelmeye başladı. Evgeny Grinko’nun bastığı her nota bağırıyordu, bir şeyler anlatıyordu. İlk beş dakika ilkbaharı yaşıyordu sanki kalbim; hem sıcak hem soğuktu. Yeni açan çiçeklerin heyecanı ile dolmuştu. Daha sonraki beş dakika yaz mevsimini yaşıyordu kalbim; artık üşümüyordu, bir güneş doğmuştu ki ısıtıyordu kalbimi, sımsıcaktı kalbim. Daha sonrasında sonbahar hiç gelmedi, kışı hiç yaşamadı kalbim. İlkbahar ve yaz kendi aralarında anlaşmış gibi devralıyorlardı nöbeti. O çok sevdiğim insanın kollarında, Ankara soğuğunu hissetmiyordum. Belki de hayatımda en mutlu olduğum günlerden biriydi o gün. Bir Vivaldi değildi belki Evgeny Grinko, “Four Seasons” bestesindeki gibi dört mevsimi yaşatmıyordu ama ilkbahar ve yaz o akşam kalbimin en çok ihtiyaç duyduğu iki mevsimdi ve tam olarak bu iki mevsimi yaşadı kalbim o akşam. Sevdiğim o insanın adını paylaşmak istememekle beraber o akşam ilişkimizin beşinci yılını bitirdiğimizi belirtmek isterim. Beş yıldır yaşadığımız bütün güzel anıları Evgeny Grinko’nun yirmi bestesine sığdırdım ben ve her dinleyişimde tekrar yaşıyorum o anıları. Benim için bu piyanisti bu kadar önemli yapan şey belki de sevdiğim bu kişinin bana ilk dinlettiği şarkının Evgeny Grinko’ya ait olması. Arif Alkaç GELENEK GÖRENEK Hemen hemen her konuda gelenekçilere ve yenilikçilere rastlıyoruz. Bir taraf geçmişi aynen devam ettirmeye çalışırken diğer taraf yenilikler yapmayı, yapılmamışları tecrübe etmeyi istiyor. Hâl böyle olunca doğal olarak gelenekçi ve yenilikçi ayrımı ortaya çıkıyor. Müzik türleri bu ayrımın en çok görüldüğü yerlerden biridir. Konuyu daha detaylı anlatmak için müziği Türkçe müzik ve yabancı müzik olarak ikiye ayırmak istiyorum. Türkçe müziğe baktığımız zaman gelenekçiler Türk halk müziği ve Türk sanat musikisini ağırlıklı olarak dinleyen kişilerdir. Bunun aksine yenilikçiler ise pop, rock ve rap tarzı yeni müzikleri dinleyen kişilerdir. Bizim toplumumuzda kendi çıkarımlarıma göre müzikte gelenekçilere karşı yenilikçi kesimden bir üstten bakma ve onları küçümseme durumu hakim. Yabancı müzikte ise gelenekçiler klasik müzik dinlerken, yenilikçiler yine pop, rock, rap ve elektronik müzik tarzı müziklerden hoşlanırlar ama bizim toplumumuzun aksine onlarda gelenekçiler daha üstte tutulurlar ve gelenekçilere karşı büyük bir saygı vardır. Aynı durumu kıyafetlerde de görüyoruz, toplumumuzda geleneksel kıyafetler hoş görülmüyor ve giyen insanlara karşı olumsuz bir ön yargı ile yaklaşılıyor, benzer durum konuşma dili için de geçerli. İnsanlar yöresel ağızla konuşan insanları düşük bir statüde konumlandırılıyorlar. Tüm bu bahsi geçen konulara baktığımız zaman gelenek ve gelenekçiliğin bize kötü olarak gösterilmeye çalışıldığını düşünüyorum ve insanlar günden güne gelenek ve gelenekçilikten uzaklaşıyorlar. Burada bir örnek vermek istiyorum. Çok yakın arkadaşım Melih, çocuk sahibi olduğu zaman çocuğunun kendisine ismi ile hitap etmesini istiyor. El öpme gibi geleneklerimizin ortadan kalkmasını istiyor nedeni ise modern olmak, kendi tabiri ile eski kafalılıktan kurtulmak. Diğer birçok insanın düşüncesi de aynı şekilde ve bir diğer örneği Selçuk Aydemir’in yönetmenliğini yaptığı son zamanların en popüler filmlerinden olan Düğün Dernek Sünnet’ te görüyoruz. Filmde başkahramanlarından biri olan İsmail torunu için sünnet düğünü yapmayı kendisine farz bilirken oğlu sünnet düğününü gereksiz bir şey olarak görüyor. Ben gelenek ve göreneklerimizin yaşatılması ve onların geçmişten bizlere gelen kıymetli hediyeler olarak görülmesi taraftarıyım ve gelenek ve gelenekçilere karşı olan ön yargılarımızın da bir an önce yıkılması gerektiğini düşünüyorum. Kendimden örnek verecek olursam. Kırıkkale’de doğmuş ve büyümüş biri olarak sürekli sokakta, kafelerde, otobüslerde duyduğum türküler bana çok yabancı gelirdi ve insanların neden o müzikleri dinlediklerini hep düşünürdüm çünkü ben hiç hoşlanmazdım ve dinlemezdim. Sonradan fark ettim ki hoşlanmamamın sebebi ön yargı ile yaklaşmammış. Şimdi türkü dinliyorum ama dinlemeye başlamam kolay olmadı. İlk başlarda hoşuma giden birkaç türkü dinlerdim, yine diğer türkülerden pek haz etmezdim. Sonradan o türküleri de büyük bir zevkle dinler hâle geldim. Bunun sebebini zamanla anladım aynı türküler de klasik müzik gibi zamanla anlaşılabilecek derin müzikler ve zamanla dinledikçe ilk zamanlarda hoşlanmadığım türküler şimdi favorilerim olmaya başladı ve o derinliği gördükten sonra pop, rock ve diğer benzer müzikler bana çok basit gelmeye başladı. Yani, eğer biz geleneksel müziğimize karşı olumsuz bir ön yargı içinde olmazsak ve onları bir üst düzey müzik kategorisinde görürsek aslında onların ne kadar kıymetli olduklarının farkına varacağız. Aynı şeyi örf ve adetlerimiz için de düşünüyorum. Ben babamın elini öperek ona karşı saygı ve sevgimi gösteriyorum, aynı şekilde benim oğlumun ya da kızımın da benim babama davrandığım gibi davranmasını isterim. İsterim çünkü yukarıda da bahsettiğim gibi geleneklerimizi değerli hediyeler olarak görüyorum ve onlar olmadan ki onlar bizim kendi benliğimiz aile ve toplum olarak gelişemeyeceğimizi, ilerleyemeyeceğimizi ve bozulacağımızı düşünüyorum. Bunun yanında yeniliğin daima olmasını isterim ama bu yenilik eskileri silme ve onları basit görme yerine, onların üstüne inşa edilen bir yenilik olmalı. Onat Özder Bir Yabancının Gözünden Kadınlar Şüphesiz ki biz erkekler kadınların dünyasına yabancıyız fazlasıyla. Kimilerimiz içlerinde yıllarını bile geçirse onları anlayamazken, bazılarımız ise kadınlara hem uzak kalıyor hem de anlayamıyor. İşin özü biz yabancılar, yoldaşlarımızı asla tam olarak anlayamıyoruz. Şahsen kendimi üstte belirttiğim iki gruba birden ait görüyor olmamın ise bir ironi mi yoksa bir trajedi mi olduğuna da sizler karar verin. “Peki bu nasıl oldu?” diyor olabilirsiniz şu aşamada. Biraz sabır, hepsine yazımda değineceğim. İlk iş lise yıllarına dönmek olsun o zaman. Lisenin ikinci sınıfından dördüncü sınıfına kadar sınıfta sayıları 15 ile 17 arasında değişen kızın arasındaki üç-dört erkekten birisiydim. Bu üç sene boyunca bu türün kendi aralarındaki kavgalarını, dostluklarını, kırgınlıklarını, üzüntülerini vs. gözlemleme şansı buldum ancak öteki taraftan, insanlara hep uzak kalan yapım nedeniyle de davranışlarını izlerken kendimi “UFO’sunda oturup gözlem yapan bir uzaylı”dan öte bir şey olarak da göremedim. Belki de bu bir erkek olmanın basitliğinden kaynaklanmaktadır bilemiyorum. İşte bu nedenlerden ötürü Stephan Zweig imzalı Bir Kadının Yaşamından 24 Saat i görmemle üzerine atlamam bir oldu denebilir. Her ne kadar benim gibi bir yabancı tarafından da yazılmış olsa, psikoloji ve tasvir alanlarında uzman bir yabancı tarafından yazılmıştı neticede. Kitap, bir pansiyonda bir grup tatilcinin arasında geçiyor kabaca. Her şey normal denilebilecek bir seyirde ilerlerken aniden pansiyona bekar bir Fransız erkek geliyor ve 24 saat sonra ortadan kayboluyor. Ancak giderken; evli ve çocuk sahibi olan Madame Henriette’yi yanında götürüyor ve olaylar gelişiyor… Beni düşüncelere neyin ittiğine gelecek olursak eğer biraz geriye, antik bir dilin deyişlerine inmemiz gerekiyor. Latince bir deyiş vardır: “Abyssum abyssus invocat”, uçurum uçurumu doğurur. Bu da aslında bu kitabın özeti olabilecek nitelikte bir söz. Kitapta Madame Henriette pansiyon sakinleri tarafından çok kolayca karalanıyor. Ve şüphesiz ki doğurdukları bu uçurum da başka uçurumları doğuruyor. Madame Henriette ailesini bırakıp gitti. Evet size katılıyorum. Bizim moral algımıza göre “yanlış” bir durum bu. Ama işin iç yüzünü görmeden bu kadar sert bir kritiğe maruz kalmak sizce de fazlasıyla haksızlık olmuyor mu? Antik çağlarda kadınlar hayat bahşettikleri için kutsal olarak görülüyorlardı, ancak daha sonraları erkek hegemonyasını destekleyen dinlerin yayılması sonucu kadınların, haklı olan, kutsallıkları ellerinden alındı ve özgürlükleri kısıtlandı. İşin garip yanı bunu günümüz kadınlarının çoğunun destekliyor olması. Kitapta Henriette’yi en ağır eleştirenler gene kadınlar, en ağır hakaretleri de edenler gene kadınlar, Henriette’yi savunan Mrs C. Ye karşı en sert muhalefeti gösterenler de gene kadınlar… Dışarıdan bakan bir yabancı sanki kadınların, kısıtlanmaktan, kötü muamele görmekten ve ikinci sınıf insan kategorisinde yer almaktan zevk aldığını, hoşlandığını ve bunu arzuladığını, sırf bu yüzden de yaptığı tercihlerde bunu gözettiğini düşünmüyor değil. Onat Özder İşte bu yaratılan bir başka uçurum oluyor. Kadınlar, içine hapsoldukları sistemi öyle benimsiyorlar ki, yaptıkları hatalı tercihler onlar için o kadar meşrulaşıyor ki… Bir yerden sonra bu uçurumlar onlara mutlak doğruları ifade etmeye başlıyor. Düzene isyan eden ve uçurumlardan kaçmaya yönelik girişimlerde bulunan başka kadınları da ilk kendileri karalıyor. Daha sonra devreye erkekler giriyor, daha sonra başkaları ve başkaları vs. dahil olan her kesim başka uçurumlar doğuruyor ve el birliğiyle kendi istediğini yaşamak isteyen kadını bu uçuruma atıyorlar. Ve bu, aziz dostlarım, beni en çok üzen durumlarda başı çekmekte. Günümüz toplumlarında bile hâlâ kadınlar ikinci sınıf insan muamelesi görmeye devam etmekte. Henriette gibi kadınlar umarsızca cezalandırılmakta, karalanmakta ve öldürülmekte. Sadece Henriette gibi olmasına da gerek yok içinde yaşadığımız coğrafyada sadece kadın olmak bile başlı başına suç teşkil edebiliyorken1… Peki ya bütün bunlar, bütün bu “zihniyet” kimin veya kimlerin eseri? Bizim eserimiz sevgili okur. Hepsi bizim eserimiz. Bu mutasyona uğramış ucube düşünceler topluluğu bizim eserimiz. Kabul edelim hiçbirimiz, yoldaşlarımızı kabullenemedik. Hiçbirimiz onlara saygı duymasını öğrenemedi. Kendimizi, bir yabancı olduğumuza inandıramadık, kendimizi onların “efendileri” zannedecek kadar cahildik çünkü. Cahil olduğumuz için de onlara, biricik yoldaşlarımıza, saygı duymayı kendimize saygısızlık olarak gördük. Böylece, en bağnaz olanımızdan en garp zihniyetlimize kadar bu büyük suçun yükü bizim omuzlarımıza bindi. Biz yabancılara... Peki biz bunu nasıl değiştirebiliriz? Şahsen ben bu soruya cevap bulamadım hâlâ. Cevap bulamadıkça daha da çok çabaladım ve daha çok izolasyona düştüm. Özellikle kadınların bu konuda pasifliğini gördükçe kendimi uzaylı gibi görme oranım arttı. Ancak, her ne kadar bizler yabancı da olsak, bu konuda sessiz kalmamalıyız. Senden bir ricam var aziz okur. Bunu bir düşün olur mu? Ha bir de, mesajı yay lütfen. Bu artık bizim mesajımız çünkü. 1 Konu ile alakalı çok güzel bir film olan Soraya M.’nin taşlanması filmini mutlaka izlemenizi tavsiye ediyorum. Onat Özder Kaynakça: The Stoning of Soraya M. Dir. Cyrus Nowrasteh. Perf. Mozhan Marô and Jim Caviezel. www.counterjihadreport.com. N.p., 12 Aug. 2013. Web. 3 Mar. 2017. <https://counterjihadreport.com/tag/stoning-of-soraya-m/>. PAMUK ELLER CEBE Matt Wage adında Princeton Üniversitesi felsefe bölümü mezunu bir gencin Afrika ve Asya kıtasındaki bulaşıcı hastalıklardan ölen milyonlarca çocuktan birinin hayatını kurtarmanın ne kadara mal olduğunu hesapladığını biliyor muydunuz? Hayatınız boyunca ortalama bir gelir kazanıp, bu gelirin %10’unu etkin bir vakfa bağışlayarak, mesela Afrika’da malarya hastalığına sahip çocuklara tedavi sağlayanlar gibi, 100’e yakın kişinin hayatını kurtarabiliyorsunuz. Bizden kilometrelerce uzak olmalarına rağmen; gereksiz lükslerden vazgeçerek, mesela son model araba, son model telefon kullanmayarak, her dakika ölüm-kalım savaşı veren insanlara yardım etmek işte bu kadar kolay. Çalmamak, hile yapmamak, başkasına zarar vermemek, öldürmemek; maddi rahatlık içerisinde yaşama şansına sahip olan, istediği zaman barınağa, yemeğe ve giysiye ulaşabilen ve hala harcayabileceği birçok parası olan bir insanın; içinde bulunduğu topluma karşı sorumluluklarını yerine getirmesi ve iyi bir insan olması için yeterli değil. Bu kadar çok kıyafete, çeşit çeşit takı tokaya, bir önceki modelinden neredeyse hiçbir farkı olmayan yeni çıkan arabaya ya da yeni açılan füzyon restoranında kılıç balığından kebap yemeye ihtiyacımız yok. Ama bir deri bir kemiğe dönmüş, aç, susuz ve üşüyen çocukların, onlara yiyecek bulmak için canlarını dişlerine takan annelerinin ve fabrikalarda, düşük maaşla köle gibi çalıştırılan babalarının bizlere ihtiyacı var. Dünya üstündeki her bir insan birbirinden sorumlu bence, eğer birlikte yaşıyorsak bu kara parçaları üstünde, aynı havayı soluyor, aynı şeylere üzülüyor, aynı şeylere kızıyor, aynı şeylerle mutlu oluyorsak aramızdaki mesafeler fark etmemeli. Elimizde bulunan zaman, para ve olanakları değerlendirirken, sadece kendimizi düşünmemeliyiz. Öncelikle kendimizin ve ailemizin temel ihtiyaçlarını gidermeli ve sorunsuz ve huzurlu bir yaşam standardına sahip olmalıyız, hayatımızı bu tür bir düzene koyduktan sonra da geriye kalan zaman ve parayla bizler kadar şanslı olmayan insanlara yardım eli uzatmalıyız. Aynı zamanda; başkalarına yardım etmek, bir başkasının hayatına dokunmak, bir başkasının hayatını kurtarmak kendi yaşamlarımıza anlam katmanın bir yolu. Yaşamak için çalıştığımız, çalışmak için yaşadığımız; göz açıp kapayıncaya kadar geçip giden, asla kontrol edemediğimiz ve çoğu zaman neyi ne için yaptığımızı bilemediğimiz yaşamlarımızda bir anlama ihtiyacımız var. Her gün yataktan kalkıp kaosa karışmak için bir amaç lazım bizlere. İnsanlığın gelişmesine katkıda bulunmak, çekirdek bir ailenin yaşamını güvenceye almak, küçük bir çocuğun ölümcül bir hastalığı yenmesini sağlamaktan daha güzel ne amacı olabilir ki insanın? Mütevazı bir yaşam sürmek, kazancınızın bir kısmını güvenilir kurum, kuruluş ve derneklere bağışlamak, elinizdeki parayı başkasına vermek gerçekten çok zor gözüküyor. Fakat paraya o kadar çok değer veriyoruz ki neden bu kadar çok değer verdiğimizi unutuyoruz; bir kelimeyi üst üste çok fazla söylersiniz ve kelime anlamını kaybeder ya aynen onun gibi. Oysaki daha çok para daha çok mutluluk değil. İntihar oranlarının en zengin ülkelerde en yüksek olduğunu veya dünyanın en zengin insanları listesinde son sırada olan iş adamının listede en üstlere yerleşmek için organ mafyalığı yaparken yakalandığını biliyor muydunuz? İhtiyaçlarımızı karşıladıktan, belirli bir hayat standardına eriştikten sonra paranın hiçbir etkisi yok aslında yaşamımızda. İnsanı mutlu eden duygular, anılar, başka insanlarla paylaştıkları. Elimizden geldiğince insanlara yardım etmeliyiz. Kendimize iyi bir yaşam sağladıktan sonra, gelirimizden arta kalan paranın bir kısmını insanlığın iyiliği için çalışan derneklere, vakıflara bağışlamalıyız. Başka insanlar içmek için temiz su bulamıyor, çöplük içinde açlıktan karınları guruldayarak yaşarken bizim vicdanımız rahat olmamalı, olamaz. Üstelik bağış yapmak küçücük bir çabayla mümkünken etkileri çok büyük. Örneğin, LÖSEV’ in “Bir Tuğla da Sen Koy” kampanyasıyla yapılan bağışlar sayesinde Ankara İncek’te yepyeni bir hastane inşa edildi ve onkoloji kenti kuruldu, yine LÖSEV’in verilerine göre akut cinsi lösemide başarılı tedavi oranında %91’e ulaşıldı. Düşünsenize her ay 30 TL, 2 sene boyunca bağış yaparsanız minicik bir çocuğun lösemi tedavisini sağlayıp onun hayatını kurtarabiliyorsunuz ve bu büyük ihtimalle harcadığınız en anlamlı 30TL oluyor. Hayat kurtarmak sadece doktorların, polislerin işi değil, hepimiz hayat kurtarabiliriz hatta belki de hiç zorlanmadan, küçücük bir çabayla. BAŞAK FİŞ Küçük Kararların Sihri Önceki yazılarımda bahsettiklerim gibi hayatta beni etkileyen küçük detaylar var. O detaylardan birisi de aldığımız küçük bir kararın tetiklediği olaylar silsilesi. Zaman konusunda kafasını bozmuş bir insandan da bu beklenirdi zaten. Tek bir kararımın farklılığı olayın tüm çehresini değiştiriyordu. Bu yüzden hangi kararın gelecekte daha iyi bir sonucu olacağını seçmek gerçekten zordu ve hiçbir şekilde bilme şansım yoktu. Bu belki de kararsızlığımın en büyük sebebiydi. Şu an yaşadığım hayatın belki de hiç önemsemediğim küçük bir kararımdan doğan olaylar silsilesine göre şekillendiğini düşünmek bana ilginç geliyordu. Aldığım küçük bir kararın öngöremediğim inanılmaz sonuçlara sahip olabilmesi gerçekten ilginçti, hayatı yaşanabilir kılan detaylardan birisiydi. Geleceğimde neler olacağını bilmiyor olmam hayatımdaki merak unsurunu artırıyordu. Bu merak unsuru beni hayata karşı heyecanla dolduruyor, hayatı bana yaşanılabilir kılıyordu. Kararlarımızın sonucunu biliyor olsaydık zaten ne kadar yaşanılabilir olurdu ki hayat? Herhangi bir küçük olaydaki değişim alakasız görülen bir olayı tetikleyebiliyordu. Bu düşüncem temelini kelebek etkisinden alıyordu. Kelebek etkisi, bir kelebeğin kanat çırpmasının Dünya’nın yarısını kaplayacak bir kasırgaya sebep olabileceğinden bahseder. Gerçekten hayatta anlam veremediğimiz bazı durumlar zincirleme bir bağlantı içerisinde şaşırtıcı bir sonuç doğurabiliyordu. Son zamanlarda yaşadığım bir olay buna örnek olabilir. Sabah 8.40’taki dersime yetişmek için erken uyumam gerekiyordu ama dikkatimi dağıtan bir etmenle birlikte geç yatmış normalde kalktığım saatten geç kalkmıştım. Uyandığım saat daha geç olduğundan dolayı farklı bir gün beni bekliyordu. Okula giderken pek kullanmadığım bir güzergâhı kullanacaktım. Ümitköy metro durağından Bilkent metro durağına gidecektim. Evden çıktığımda Ümitköy metro durağına gitmek için bindiğim otobüs trafiğe takılmıştı. Böylelikle metro durağına yürümeye başlamam gecikmişti. Yürürken o gün havanın soğuk olması bazı hareketlerimi değiştirmişti. Hava soğuk olduğu için yürürken kitap okumayı seçmemiştim. Bu kararım yürüyüş hızımı da etkilemişti doğal olarak. Kitap okuduğum zamana göre daha hızlı yürüyordum. Yürürken bana adres soran birine cevap vermemle birlikte hızım yavaşlıyordu. Aldığım bütün kararlar birbiriyle bağlantılı olarak gelişiyordu ve metroya bineceğim saati etkileyecekti. Metroya binerken yaşayacağım önemli olayın yaşanmasına neden olacak birbiriyle bağlantılı küçük detaylardı bunlar sadece. O detaylardan sonuncusu ve en önemlisiyse metroda o kadar farklı vagon varken olayı yaşayacağım vagonu seçmem olacaktı. Yaşayacağım olay belki o kadar etkileyici değildi ama aldığı kararları bu kadar düşünen beni etkilemeye yeterdi. Ümitköy metro durağında seçtiğim vagona binerken metrodan inen yakın bir arkadaşımla spontane bir şekilde karşılaşmıştım. Aldığım o küçük kararların hepsi o an onu görmem için verilmişti. O kararları onu göreceğimi bilmeden vermiştim. Metronun kapıları kapanmadan önce konuşabileceğimiz yaklaşık 10 saniyemiz vardı ama burada olay 10 saniye vaktimizin olması değildi. O an birbirimizi hiçbir plan yapmadan görmemizdi. Arkadaşım da benim yaşadığım küçük olayları yaşamıştı. Beni göreceği metroya binmeden önceki seferi kıl payı kaçırmıştı. Eğer o metroya binmeyi başarsaydı karşılaşmamız imkânsız olacaktı. Birbirine bağlı olan olayların sadece bir tanesinin bile ne kadar önemli olduğunu gösteriyor bu durum. Bütün olaylar birbirinden kopamayacak bir bağ ile birbirilerine bağlıydı. Geç uyumak adına aldığım o küçük karar hiç tahmin etmediğim bir olaylar silsilesini başlatmıştı. Yakın zamanda yaşadığım bu olay, birbirlerini doğuran o küçük detayların hayatımızda nasıl bir yer edinebileceğini gösteriyor. Bazen tesadüf deyip geçiyoruz o küçük kararlarımızın sonucuna. Biraz kafamızı yorup düşünsek ne kadar karmaşık olduklarını görebileceğimiz halde. Bizi o sırada üzen bir durumun bizi sonrasında mutlu edecek bir olaya yol açabileceğini görebilmeliyiz. Yakın arkadaşım Taha’ya göre başta o metroyu kaçırıyor olması yaşanmaması gereken bir olaydı. Lakin kısa bir süre sonra olayı yaşaması gerektiğini anlamıştı. Bu olaylar silsilesi üstüne düşündüğümde, hayatta bazen ne kadar kötü durumlarla karşılaşsak da bunları yaşamamız gerektiğini ve bunların eninde sonunda iyi bir olayı doğurabileceği düşüncesine varıyorum. Mehmet Emin Yoldaş 21502077 TURK-101-033 Volkan Balcı İLK YURT DIŞI MACERAM: ALMANYA Hani ilkler unutulmazdır derler ya, benim için de ilk yurt dışı seyahatim sahiden unutulmazdı; fakat bunun iyi yönde mi yoksa kötü yönde mi olduğunun açıklamasını yazımın sonuna bırakıyorum. 2014 yılının Haziran ayında okulum beni ve diğer Almanca öğrencilerini, öğrenci değişim programı benzeri bir uygulamayla Almanya'ya götürmeye karar verdi. İlk defa yurt dışına çıkacak olan bendeniz ise eteklerim zil çalar şekilde valizimi hazırlayıp havalimanının yolunu tuttum. Uçaktan indiğimizde ilk talihsizliğimizi trenimizi kaçırarak yaşadık. Neyse ki yanımızda yirmi tane ergenle yurt dışında başa çıkması için sorumlu tutulan öğretmenimiz vardı da aslında dili hakkında pek de bilgi sahibi olmadığımız bu yabancı ülkede ne yapacağımızı bilmez bir şekilde tek başımıza kalakalmadık. Gerçi, gezimiz sırasında Alman’dan çok Türk'e rastladık, tek başımıza olsaydık da işlerimizi halledebilirdik büyük ihtimalle; ama yine de insanın başında yönlendirici biri olması güzel elbette. Velhasılıkelam, bir sonraki trene atladık ve bir hafta kalacağımız küçük bir kasaba olan Ahlen'a vardık. Burada misafir olacağımız aileler -tahmin edilebilir şekilde çoğu Türk’tü- bizi karşıladı ve evlerimize yerleştirdi. İkinci günde durağımız Almanya'nın en büyük dördüncü şehri olan ve Ahlen’a yakınlığı yüzünden gezi planına eklenmiş Köln'dü. Artık şehrin simgesi haline gelmiş ve şehrin herhangi bir köşesinden rahatlıkla görülebilecek büyüklükteki Köln Katedrali, trenden indiğimizde ilk gözümüze çarpan yapı oldu. 1200’lerde yapımına başlanmış ve ancak 1880 yılında tamamlanabilmiş bu katedralin tamamını uzaktan izleyebilmem için kafamın sırtıma neredeyse doksan derece açı yapması gerektiğini hatırlıyorum, yüksekliğini siz düşünün. Yaklaşık beş yüz otuz basamak merdiven kullanarak katedralin en üst katına çıkıp şehir manzarasını izleyebileceğimiz söylendi; fakat o zamanlar neden olduğunu bilmediğim -daha sonra beni şok edecek- bir yorgunluk içerisindeydim. Bu teklifi reddettikten sonra Türkiye'de sanki döner yokmuş gibi bir dönercide aldık soluğu. Karnımızı doyurduktan sonra şehirde şöyle bir tur attık ve Almanya’da biranın sudan ucuz olduğu efsanesinin doğru olup olmadığını öğrenmek için bir sokak barına oturduk. Doğruluğu kanıtlanan bu efsane sonrası –su 3.50 Euro iken bira 3 Euro’ydu- Köln Katedrali'nin hemen karşısında bulunan modern sanat müzesi Museum Ludwig'i gezmeye karar verdik. Avrupa’daki en büyük Picasso koleksiyonuna sahip bu müze gerçekten görülmeye değerdi. Dali’den Warhol’a birçok sanatçının eserlerini bünyesinde Volkan Balcı barındıran bu müze, sanatseverlerin kesinlikle gezilmesi gereken yerler listesinde olması gerektiği kanısındayım. Normalde uyumayı çok seven bir insanım ve sabahları yataktan kalkmak benim için çok zordur; ama seyahatimizin üçüncü gününün sabahı uyanabilmek gerçekten tam bir işkenceydi. Yine, normalde sabah duş almaktan nefret eden ben, ayılmak bahanesiyle kendimi güç bela duşta buldum ve o anda bir şeylerin yolunda olmadığını fark ettim. Vücudumun belirli kısımlarında küçük kırmızı kabarcıklar vardı ve benim gibi evhamlı bir insan için bu hiç de “Boş ver!” denilebilecek bir görüntü değildi, tahmin edersiniz ki. Sonradan yurt dışında olduğuma ve zamanımı bir şeylere kafaya takarak geçiremeyeceğime kendimi inandırıp, babamın çok kullandığı “Hoş geldiniz problemler!” alıntısıyla, bir nebze olsun neyin habercisi olduğunu bilemediğim bu kabarcıkları kafamdan atmayı başardım. O gün, değişim programı çerçevesinde anlaşılan liseyi gezmeye gittik, derslerine girdik. Almanca olduğu için çoğunu anlamadık; lakin Alman eğitim sistemini inceleyip Türk sistemiyle bir karşılaştırma yapmak bile yeterince verimli bir aktiviteydi. Alman öğrenciler lise hayatlarını Abitur denilen bir programla bitiriyorlar ve bu program özelinde, sadece ilgili oldukları dersleri seçmeye hakları var. Bu da yıllarca Türk sistemi yüzünden ne kadar ilgisiz olduğum ders varsa almış olan beni çok etkiledi ve Almanya’nın gelişmişliğinin nedenlerinden birisinin eğitim sistemi olabileceğini düşündüm. Gerçi o gün aslında fazla bir şey düşünemedim; normalde rahatlıkla omuzlarımın üzerinde taşıyabildiğim başım, sanki o gün üç yüz kiloymuş gibi taşımakta çok zorlanıyordum ve hangi derse girersek girelim, kafamı masaya yaslayıp uyumaktan kendimi alamıyordum. Dördüncü gün, artık yüzüm dahil vücudumun her tarafını saran kabarcıklar ve yaklaşık 39 derece olan ateşim, öğretmenimi de endişelendirdi ve hastaneye gitmeye karar verdik. Ne mutlu (!) bana ki şu ana kadar eğitim sistemini inceleyebildiğim Almanya’nın sağlık sistemini de inceleme fırsatına sahip olmuştum –gerçekten yine çok gelişmiş bir sistem, bizi bir kampüs büyüklüğünde hastanenin girişinden özel arabayla aldılar ve ehliyet kemerlerimiz takmadığımız için azarladılar-. Muayene sonrası doktor ne dese beğenirsiniz? “Windpocken”, yani suçiçeği. “Ergenlik ve ilerisinde suçiçeği ölümcül olabilir, evde yatması gerek.” diye eklediğinde ise başımdan aşağı kaynar sular döküldü hâliyle. O anki psikolojimi hatırlamak istemiyorum bile. Ben evde yatmaya mecburken ve acaba ölür müyüm diye düşünürken, arkadaşlarım Dortmund sokaklarında, şehir festivallerinde günlerini gün edeceklerdi. Gönül isterdi ki ben de onlarla gezeyim, bu gezi yazısında sadece gördüğüm yerleri anlatayım; ama neydi mottomuz? “Hoş geldiniz problemler!”. Normalde çocukluk döneminde hafif atlatılan; ama yaş ilerledikçe “atlatılması” zorlaşan bu hastalığı ailemden kilometrelerce uzakta yabancı bir ülkede, üstelik gezip tozmam için ayrılan bir sürede geçirmek çok can sıkıcıydı; fakat insan gerçekten böyle kötü Volkan Balcı tecrübelerden de çok şey öğreniyormuş. Kaldığım oda ciddi anlamda hiç güneş almıyordu, zifiri karanlıkta sersem bir halde düşüncelerimle yalnız kalmanın bile bana çok şey kattığını düşünüyorum. “Beni öldürmeyen şey güçlendirir” demiş Nietzsche, beni öldürmeyen suçiçeği de beni güçlendirmiştir herhalde. Bütün bu aksiliklere rağmen o zamanları gülümseyerek hatırlayabiliyorum, bu da sanırım seyahatimin iyi yönde unutulmaz bir anı olarak beynimde yer ettiğinin bir kanıtı. Hepinize sağlıklı seyahatler! Kaan Seyrek – Antik Çömlek İçinde Bilgelik Francis Macdonald Conford’un Sokrates Öncesi ve Sonrası kitabı gerçekten kısa bir şekilde bizi Antik Yunan felsefesinde bir düşünce yolculuğuna çıkarıyor. Bu yolculuk esasında bir kitaptan ziyade konferans metinlerinin kitaplaştırılmasından meydana geliyor ve başta İyonyalılar olmak üzere Sokrates, Platon ve Aristo gibi Antik Yunan filozofları hakkında yapılmış güzel yorumlarıyla insanı onlar üzerine düşündürtmeye ve onları mukayese etmeye sevk ediyor. Yazar ilk olarak doğrudan felsefeye bir giriş yapmadan önce eski zamanlarda yaşamış insanların kendi kişilik ve yaşantılarını nasıl çevrelerine yansıtıp doğa olayları hakkında çocuksu görüşler icat ettiklerini anlatıyor. Burada ne yapacağı belli olmayan kaprisli tanrılarla dolu bir dünyadan ve bu dünyanın nasıl uydurulmuş olabileceğinden söz ediliyor; Yunanların bu dünyayı reddedecek insanlar çıkarabilmesinin nedenleri soruşturuluyor. Ardından da bahsi geçen insanların mitlerle vücut bulmuş bir dünya yerine kendilerine nasıl bilimsel ve felsefi yeni bir dünya inşa ettiklerine tanık oluyoruz. Onların dünyası Demokritos’un atomculuğu ile zirveye çıkarılıyor. Sonrasında benim açımdan vurucu kısım geliyor. İyonyalılar kitapta doğabilimsel ve mekanist bir düşünme tarzının kurucuları olarak lanse edilirken hemen onların arkasından gelen Sokrates’in onlarla ciddi bir tezat oluşturduğunu görüyoruz. Kitabın başlığında görüleceği üzere Sokrates’in neden İsa’nın doğumu gibi bir referans,bir dönüm noktası olarak kullanıldığını kendisinin İyonyalıların spekülasyonlarını yadsıyan görüşlerinde buluyoruz. Sokrates kendi ismini taşıyan bölümde tabiatta cereyan eden olaylar hakkında uğraşmanın boş olduğunu, kısaca doğa bilim yapmanın boş olduğunu ve doğru ahlaka sahip ruhun ne anlama geldiğini aramamız gerektiğini söyleyen ve de insan odaklı bir dünya görüşüne kaymamızı savunan birisi olarak gösteriliyor. Bu gerçekten çok şaşırtıcı zira genelikle Sokrates herkes tarafından her şeyi sorgulayan ve bildiğim tek şey hiçbir şey bilmediğim mottosuyla hareket eden bir filozof olarak bilinir. Ama burada kendi yaptığı etik tartışmalarından çok da farklı görünmeyen İyonyalıların bilimsel tartışmalarını spekülatif ve dogmatik olduğu gerekçesiyle reddettiği görünüyor. Sokrates ilginç olarak sadece ruhun ahlaken iyileştirilmesi gerektiğini savunuyor ve hatta göklerden buyruk aldığını söylüyor kitapta Savunma’dan alınmış bir alıntıya göre. Kitapta bahsi geçen diğer filozofların aksine ortaya kapsamlı bir felsefi sistem koymadığı izlenimine kapıldığım Sokrates, bir karakter ve davranış ıslah edicisi, bir tartışmacı ve nasılları değil niçinleri arayan birisi olarak gösteriliyor. Bu İyonyalıların felsefelerinden çok daha farklı görünüyor. Sokrates’ten sonra öğrencisi Platon ve Platon’un öğrencisi Aristoteles ise Sokrat düşüncesinin devamı olarak kitapta kendilerine yer edinmişler. İkisi hakkında kapsamlı açıklamalar yapılıyor. Platon’un nasıl Sokrates’in aradığı ideal ahlakı hemen hemen her şeye genelleyerek kendi çapında büyük bir sistem kurduğunu görüyoruz. Onun öğrencisi Aristoteles ise Platon’un içe dönüklüğünü eleştirip Sokrates ve Platon’a bir açıdan bağlı olan kendi düşüncesini gözleme dayalı bir temelde yeniden kurgular biçimde bulunuyor. Kitabın içeriği yoğun olduğu için bolca düşünmek gerekiyor. Fikir bombardımanı had safhada ve aradaki bağlantıları seçebilmek için dikkatli okumak iyi olabilir. Tüm bunlara ek olarak kitapta ünlü akademisyen Celal Şengör’ün katkıları bulunuyor. Celal Şengör kitaba tanıtıcı bir önsözle başlayıp eklediği son notlar ile okuyucuya bir sürü ek kaynak tavsiyesinde bulunuyor ve pek çok zaman kitabın asıl yazarı Conford’un düşüncelerine ters düşen kendi düşüncelerini paylaşıyor. Bu kitap içerisinde fikirsel bir zenginlik yarattığı kadar son not olarak eklendikleri için hızlı okuma yapmaya niyetli bir okuyucuyu rahatsız etmiyor.Kitabı en ufak detayına kadar kurcalayacak birisi için ise iyi bir yardımcı ve ilham kaynağı oluyor Şengör’ün notları. Kitap felsefe, tarih, bilimle ilgilenen herkese tavsiye edilebilir. Francis Macdonald Conford, Sokrates Öncesi ve Sonrası, Istanbul, İş Bankası Kültür Yayınları, 2015 Askerimizin Gözünden Okuduğum kitap çevremdeki insanlara askerlerle ilgili söyleyemediğim düşüncelerimi alenen dile getirdiği için ilgimi çekti. İlgimi çeken konulardan biri askerlik yaşı… Ülkemizdeki genç erkeklerin çoğu liseyi bitirdikten sonra üniversiteyi kazanamadığı için henüz on yedi ya da on sekiz yaşlarında askere çağırılıyorlar. Üniversiteyi bitiren gençlerimiz ise daha yüksek rütbeli olarak askere gidiyorlar. Ayrıca On yedi yaşında bir çocuğun eline on dört buçuk kilo ağırlığında ki tüfeği vermelerini doğru bulmuyorum. O tüfeği bir düşmana çevirip ateş etmesi ve ardından gelen psikolojik bozukluklar ise askerliğin görünmeyen yüzü olduğuna inanıyorum. Önemi vurgulanması gereken diğer bir konu ise medyayla bize aktarılan bilgilerin yanlış olduğudur. Çünkü ancak askere gidenler gerçek bilgi aktarabilirler. Onların hikâyeleriyle askerliğin nasıl bir şey olduğunu anlamaya çalıştım fakat medyayla olan alakasızlığı yani yanlış bilgi aktarımını hâlâ anlayabilmiş değilim. Medya organları tarafından askerlikle ilgili yansıtılan görüntülere ve halkımızı kandıran haberlere artık kanmıyorum. Gencecik çocukları hatta daha biriyle kavga bile etmemiş çocukları savaş alanlarına götürüyorlar. Çünkü onlar en alt seviye asker rütbesinde yer alıyor. Yani bir amaç uğruna harcanabilir, en düşük rütbeli, üniversite bile okumamış insanlar onlar. Devletimizin komutanları herhalde bu gariban Mehmetçiklerimizin ölmelerinin bir şeyi değiştirmediğini düşünüyorlar çünkü evinlerine haber yollandığında “üzülmeyin! Oğlunuz artık bir şehit“ şeklinde aileleri teselli ediyorlar ve altından kalkıyorlar. Ailesi ise bir yandan yıllarca ne çabalarla, zorluklarla büyütmüş oğlunun acısını yaşarken bir yandan da vatanı uğruna can verdiğini, yani şehit olduğunu düşünüyorlar. Dikkat ederseniz haberlerde yerini almış şehit askerlerin çoğu on yedi ile yirmi yaş aralığındadır. Er oldukları için piyon görevi görüyorlar. Komutanlar onları ön safhalara koyarak düşmanla çatışmaya girmelerini istiyor. Sebebi ise düşmanın yerini tespit edebilmek… Sırf düşman ortaya çıksın diye hayatlarından olan askerlerimizin ölümünü tabi ki yanlış haberlerle bize aktaracaklar. Aksi halde halk ayaklanır ve karşı çıkardı. Bu işin arkasındaki yüksek rütbeli askerler işlerini biliyorlar. Tüfekle çatışma meydanına attıkları gençleri aslında onlar öldürüyor. Medyada ise “biz öldürdük” diyemeyeceklerine göre şehit oldu diyorlar. En popüler olan mayına basan askerlerin haberi oldukça yaygındır. Mayın detektörlerine ve mayınları tespit edebilecek diğer teknolojilere sahip bir ülkeyiz. Türk ordusu güçsüz bir ordu değil, hele ki toprak yola döşenmiş mayını tespit edemeyecek bir ordu hiç değil. Bu mayınlara basıp ölen er askerlerimizin gitmemesi gereken mayınlı arazilere ve düşman kaynayan bölgelere itildiğini ve başka sebeplerden ötürü can veren askerin üstünün böyle örtbas edildiğini düşünüyorum. Sonuçta askerler emirleri yerine getirmek zorundalar. Özel eğitimli komandolar veya bordo bereliler yani Türk ordusunun bel kemiği olan askerler bile çatışmalarda ölüyorsa, bu erlerin eli ayağı birbirine dolaşıyor ve dona kalıp vuruluyorlardır. Bize aktarılan ise “mayına basıp şehit oldular ” oluyor. Kimse peki “askerler neden ordaydı?” ya da “asfalt yoldaki mayına nasıl bastılar” gibi detay sorular sormuyorlar. Yani bir bakıma devlet haberleri kullanarak bizi nasıl yönlendirmek istiyorlarsa ve nasıl kontrol altında tutmak istiyorlarsa öyle aktarıyorlar. Şehit ailelerine maaş bağlıyorlar. Parayı gören Türk halkı da biraz olsun susuyor ve oğullarının boş yere ölmediğini düşünüyorlar. Askerimizi kirli savaşın açık ve gizli kurbanı olmuş TSK’nin 'askeri zayiat' olarak gördüğü bütün o gencecik ölüler olarak değerlendirebiliriz. Savaş alanından sağ kurtulan gençler bile intihara kalkışıyor. Her gün rüyasında öldürdüğü düşmanın yüzünü gören küçücük, olgunlaşmamış çocuklar yaşamak istemiyor. Haberlerin kaçta kaçı doğru bilmiyorum fakat tek inandığım bize ne aktarmak istiyorlarsa onu aktardıklarıdır. Yıllardır devam eden sözde terör olayları belki de asker ölümlerini örtbas etmek için bir kurgudur. Hepsinin ne kadar doğru olduğunu sanırsam üç yıl sonra askere gittiğimde gözlemleyeceğim. Oben AkınYARINDAN KORKUP BUGÜNDEN KAÇMAKHayatınızı ne için sürdürdüğünüzü hiç düşündünüz mü? Gelecekte neyi eldeetmenin, hangi başarı veya başarısızlığı tatmanın sizi memnun edeceğini? Şu kısa veengebeli yaşamınızda mutluluğa ulaşabilmek için bir sonraki adımınızı planlamaktanyorgun düştüğünüz, her şeye karşı bitmek bilmeyen bir isteksizlik içine düştüğünüzoldu mu peki?23 yaşındayım, kendimi bildim bileli yastığa başımı koyduğumda rahat rahatuyuduğum tek bir gece, kendimi karanlık düşüncelerin ortasında bulmadığım tek biruyku öncesi anım olmadı. Ortaokulda bu düşüncelerin çoğunda hangi liseyegideceğim sorusu vardı, lisede ise hangi üniversiteye gideceğim endişesi. Aslında tümuyku öncesi düşüncelerimin bu tarz olduğunu söylemek yalan olur tabii, arada doğalolarak gündelik yaşama dair sorunlarımı da düşünüyordum fakat içimdeki gelecekkaygısı o kadar fazlaydı ki şu an geriye dönüp baktığımda gündelik hayatımdanneredeyse hiçbir şey hatırlamasam da sırasıyla çocukluğumda ve gençliğimdehissettiğim ve hissetmeye çok daha kuvvetli bir şekilde devam ettiğim o gelecekkaygısını hatırlıyorum. İşte o kaygı hâlâ göğsümün içinde bir ağrı, beynimin tümkıvrımlarında dolanan bir vesvese. Gençliğimde, ve çocukluğumda, bu kaygılara geçici çözümler buldum. Alanımı,yani bir türlü üstesinden gelemediğim matematiği, bıraktım ve yabancı dil okumayabaşladım. İngilizcem iyiydi ve okumayı çok sevdiğim romanların dışında herhangi birkitabın kapağını açmadan rahatlıkla üniversiteyi kazandım. Hayatımda yeni bir yolçizdiğimi, ileride pişman olmayı bir olasılık olarak görmeden bir seçim yaptığımıdüşünüp kendimi rahatlatıyor, kendimi kati bir umursamazlık örtüsü ile güzelcesararak bir kaç yıl kazanıyordum. Tabii ki bu mutluluk yanılsaması da bir gün bitti,kendimi bir gece karanlık odamda geleceğim hakkında düşünürken buldum ve herşeyi, okulu bırakmak gibi, yeniden yaşadım.Bütün bunların sadece bana özel dertler olmadığını biliyorum. Şüphesiz kigenç, yaşlı, kadın, erkek demeden herkes gerek kafasındaki planlarda, gerek şu ankiyaşamında, hatta ve hatta kurduğu düşlerde bile geleceğinden bir kesit görmek ister,bu isteğine ulaşamayınca da huzursuzlanır. Bu isteğin de en büyük nedeni, bence,etrafımızdaki dünyanın her gün değişmesi ve gelişmesidir. Bir gün doğru kabul edilenbir kavramın ertesi gün yanlışlanabilmesi, günlük ve iş hayatının sürekli bir değişimiçinde bulunması gibi birçok neden insanların, daha doğrusu bizim, gelecektenkorkmasına yol açar. Nasıl korkmayalım ki? Şu anda yaptığımız işin bize belirli birkazanç getiriyor olması, hayatımızı belli bir standartta yaşamamızı sağlaması bununhayatımızın sonuna kadar devam edeceğini asla gösteremez. Şu anda mutluolduğumuz bir işin, bir uğraşın bize beş sene sonra da mutluluk verip veremeyeceğinibilemeyiz. Hayatımız bir ikilem. Değişen dünyayla beraber değişmek mi istiyoruz yoksaher şeyin ve herkesin, kendimiz de dahil, hep aynı kalması mı aslında istediğimiz? Benbu soruya bir türlü yanıt bulamadım, ikiyüzlü bir şekilde yaşıyorum. Hem o eski,mutlu olduğum günleri özlüyorum hem de günümüz dünyasında yetersizbulunmamak için geleceğe bakmak zorunda hissediyorum. Her geçen gün farklı birdünyaya uyanıyorum, geride kalmamak için, uyum sağlayabilmek için çokuğraşıyorum. Günden güne uzayıp güneşi engelleyen betondan binaların arasındakaybolmuş sokaklarda kırk yılı aşkın bir süre boyunca aynı tür işler yapan Mevlut gibiben de bir ofise tıkılıp hayatımın değerli saatlerini, dakikalarını harcamakistemiyorum. Onun gibi kendime büyük gelen bir dünyada bir yabancı olmakistemiyorum fakat ne kadar uğraşırsam uğraşayım aynı Mevlut gibi yabancılaşıyorumbu dünyaya, bu düzene. O içindeki dünyayı şehrin gölgeleri içinde keşfetti ama benhâlen nasıl mutlu olacağımı, mutluluğa ulaşmak için nereye bakacağımı bilmiyorum.Geleceğimin kafamda bir sis bulutu olarak şekillendiğini görmeye artıkdayanamıyorum, hayatı yakalamak için koşmaktan da yoruldum. Her ne kadar buisteğimin artık benim için imkânsız olduğunu kavrayabilsem de gençliğimde yaptığımgibi gelecek hususunda hiçbir şeyi düşünmeden, bilmediğim bir şehrin sokaklarındauzun uzun yürümek istiyorum.Pamuk, Orhan. Kafamda Bir Tuhaflık. İstanbul: Yapı Kredi Yayınları, 2014. Baskı. Hanzade Tepeoğlu 21300939 Turk101 – 6 31.01.2016 Sevcan Tiftik MUTLULUK NEREDEYDİ? Sanatın her dalına âşığım ama her insanda farklı ve çeşitli duygular uyandırabilen ve o duygular eşliğinde beni yazmaya iten eserlere biraz daha fazla. Dianne Dengel’in çizmiş olduğu Mutluluğun Resmi de bu eserlerin başında geliyor. Resme her baktığımda; “Evet, bir yerlerde insanlar mutluluğu ve huzuru nerede aramasını gerektiğini biliyor” diyorum. Kışın geldiğini vurgulayan bir ocak akşamında sıcacık evimde, battaniyeme sarılmış sıcacık çayım eşliğinde en sevdiğim parçaları dinleyerek yeni alınan son model bilgisayarımda bu yazıyı yazıyorum ama kendime soramadan duramıyorum: “Peki, ben Mutluluğun Resmi’ndeki insanlar gibi mutluluğu nerede aramam gerektiğini biliyor muyum ve onlar kadar mutlu muyum?”Matematiksel bir şekilde düşünürsek evet, mutlu ve huzurlu biri olmalıyım çünkü onlardan daha iyi yaşam koşullarına sahibim ve evet, bu beni daha mutlu ve huzurlu etmeli. Bu Tepeoğlu, 2 matematiksel açıdan baktığımızda insanoğlunun büyük bir kesiminin mutlu olması gerekiyor ama unuttuğumuz bir şey var ki o da mutlu olmasını insanoğlundan bekliyor olmamız. Bizler o kadar doyumsuz varlıklarız ki elimizde olanlar ile asla yetinmez hep daha fazlasını isteriz usanmadan, bıkmadan, sahip olduklarımıza bakmadan. Sahip olduklarına bakmaları söylendiğinde de bakılacak bir şey göremezler çünkü kendilerine mutlu olmak için hiçbir şeye sahip olmadıklarını aşılamışlardır ama unutmasınlar ki bu sadece kendilerini mutsuzluğa şartlamış olmalarından dolayı kaynaklanan koca bir yalan. Aile ve dostlar sahip olabileceğin en büyük zenginliklerden biri. Dostunun ve ailenin olmadığını mı düşünüyorsun o zaman sağlıklı oluyor olman başka büyük bir zenginlik. Yürüyebilmek, konuşabilmek, görebilmek ve diğer vücut işlevlerini yerine getirebilmek ne kadar büyük bir lütuf. Bu lütufların hiçbirini fark edemiyoruz sebebi ise çok açık çünkü biz bu lütuflara sahip olarak dünyaya geldik, hayata başladık. Mutlu olabilmek için daha başka şeylere ihtiyacımız olmalı. İnsanlara bu söylendiği zaman ise kendilerini savunmaya geçiyorlar ve başka şeylere ihtiyaç duymadıklarını dile getiriyorlar. Oysa, unutuyorlar ki “Eğer bu terfiyi alırsam işimde daha mutlu olacağım, eğer bu sınavı geçersem o zaman mutlu olabilirim, eğer bu işi yapamazsam bir daha mutlu olamam” diyenler de onlar. Hayatlarımız farkında olmadan eğerlerimiz ile çevrilmiş durumda. Mutluluklarımızı bu eğerlere bağlayarak tek yaptığımız sahip olduğumuz mutluluk kaynaklarımızı bizler için görünmez hale getirmek ve başka şeylerin olmasını beklerken akıp giden yaşamımız. Oysa sahip olduğumuz en ufak şeyler bile bizim için “Mutluluk nerede ?” sorusunun cevabı olabilmeli. Mutluluk, farkında olmadan hayatlarımıza kırmızı halıda sunuluyor: Sevdiklerimiz gülümsediği zaman, sevdiğimiz bir parçayı dinlediğimiz zaman, güzel bir yemek yediğimiz zaman, çocukların saf neşesine şahit olduğumuz zaman. Mutluluk nerede diye aramamıza gerek yok aslında, mutluluk hayatımızın içine yer edinmiş durumda. Mesele, hayatlarımızın içine yer edinmiş mutluluğu görebilecek, hissedebilecek karakterde insanlar olabilmekte. Belki de bu yüzden hayatta öğrenmemiz gereken şeylerden biri de Polyanna olmak galiba her zaman her durumda her şeye pozitif bakabilmek, bardağın boş tarafıyla vakit kaybetmek yerine doluluğunun içinde yaşamayı; sahip olmadıklarınla değil sahip olduklarınla yaşamayı öğrenebilmek. Sonuç olarak, ben mutluyum çünkü aileme sahibim; beni en iyi günümden en kötü günüme kadar ne yaparsam yapayım destekleyeceklerini, her zaman yanımda olacaklarını bildiğim bir aileye. Geçirdiğim rahatsızlık sonucu 4 ay yürüyememenin ardından şimdi yavaş da olsa merdiven inip çıkabilecek kadar sağlıklıyım. Üniversitedeyim, gençliğimin baharını yaşayabiliyorum birbirinden güzel maceralara yol alarak. Şu an oturmuş bu düşüncelerimi yazıya geçirebiliyorum. Tepeoğlu, 3 Ben mutluyum hatta dünyanın en mutlu insanlarındanım çünkü mutluluğu nerede aramam gerektiğini biliyorum. KAYNAKÇA: Dianne Dengel, Mutluluğun Resmi. 1961. İpek-Sarı Eksik Kalan Yarımlar(http://heristebirhayirvardir.blogspot.com.tr/2010/12/yarm-kalan-bir-ask-hikayesi.html)Hayat yarım kalmışlıklardan oluşur. Sürekli bir şeylere başlamak için heveslenip yarım bıraktığımız işlerle doludur. Hepimizin mutlaka her şeyi denemek için heves ettiğimiz zamanları olmuştur. Belki yeni bir hobiye, belki yeni bir dostluğa belki bu sefer daha iyi çalışacağım diyerek başladığın döneme belki de zayıflayacağım diyerek yeni bir pazartesi diyetine heves etmişizdir. Mesela, çevrenize bir bakın ve sorun onlara “Aranızda çocukken gitar kursuna gitmeyen var mı?” diye. Belki bir veya iki kişi haricinde herkes bir kere eline almıştır o gitarı. Devam edip ben bu konuda iyiyim diyen kişi sayısı kaçtır peki? Yine bir veya ikidir. Bu sadece gitar için geçerli değil elbette. Bir üniversiteye git ve bölümdeki öğrencilere sor. Kim bilir kaç kişi vardır bir bölüme büyük heveslerle başlayıp başka bölümlere geçen. Aslında bunun sebebi tatminsizlik. Bir işe başladığında o işte başarılı olmak istersin. Kim istemez ki? İstediğimiz olmayınca başlar sızlanmalar. O iş uğruna yaptığın küçük bir şey bile gözüne batmaya başlar ve o işi yarıda bırakman kaçınılmaz hale gelir. Gerçek şu ki, çoğunda sorun kendimiziz. Aslında babamın bir sözü vardır abime ve bana “sabırsız danalar”. Doğru, çoğumuz sabırsız danayız. Her şeyin kendiliğinden hemen mükemmel olmasını bekleyen sabırsız danalar. İstediğimiz gibi olmayınca hemen neden olmuyor diye depresyon havalarına girip hevesle başladığımız işi bırakıveriyoruz. İşte, bir yarım kalmışlık daha bırakıyoruz arkamızda.Geçenlerde Tuna Kiremitçi’nin Kendi Seven Ağlamaz isimli bir kitabı geçiverdi elime. Çocuk yıldız Sitare’nin şöhret basamaklarından düşüşüyle yaşadıkları, psikolojisi ve yeniden doğuşunu anlatıyordu. Her konuda başarısızlıklarla karşılaşıp hayata küsüşü… Yaptığı işlerin daha iyisini yapmayaçalışarak yükselmesi gerekirken yaptığı işlerden şikâyet ederek daha kötülerini yapmaya mecbur kaldı. Hayatı yarım kaldı. Çocuk yaşta yıldız olmasından dolayı çocukluğu yarım kaldı. Annelikten çok menajerlik yapan annesinden dolayı anne sevgisi yarım kaldı. Küçük yaşta babasının ölmesiyle baba sevgisi yarım kaldı. O bunları tamamlamak için aşkı aradı, aşkları kalp kırıklarıyla yarım kaldı. Başarısızlıklarımız belki Sitare kadar ağır olmasa da arkamızda hepimizin bir yarım kalmışlığı var. Çabuk pes etmişiz. Şimdi canlanma vakti. Yarımlarımızı tamamlama. Hepsini olmasa da en azından keşkelerimizi tamamlayalım yarımlarımız birikmeden.Önce sevgimizi tamamlayalım. Yarım kalan sevgilerimizi. Belki bir İlkokul arkadaşı olabilir. Taşınıp bir daha hiç görüşmediğiniz arkadaşınız. Mesaj atmaktan çekinmeyin. Tekrar iletişime geçin. Eskisi gibi olamasanız da içinizde kalmasın. Ya içinizdeki yarımı tamamlayın ya da yok edin. Eski bir aşkda olabilir o kalbinizin bir köşesinde kalan. Belki de anne ve baba sevgisi… Dileyince yaşayın, sevdiğinizi söyleyin, sevginizi gösterin onlara. Bir gün annen ve baban seninle olamayacak çünkü. Geriye dönüp pişman olamamak için yarım bırakma o sevgiyi. Onlarla tamamla ve dolu dolu geçir. Çünkü içinizde tamamladığınız insanlar sizi bırakmayacak insanlar. Hatta diğer yarımlarınızı da tamamlayabilecek olan insanlar.Yarım bırakmayın. Bir işe başlayıp sabredin ve sonunu getirin. Emin olun biraz zaman alsa da sizi tatmin edecektir. Bırakılmış diyetleriniz varsa sonuna kadar gidin. Hayalleriniz varsa küçük bir sorun yüzünden vazgeçmeyin. Küçük bir peçete koleksiyonunuz yarım kalmıştır belki küçüklüğünüzden. Boş verin, yaşınızı dinlemeyin toplayın bütün peçeteleri gittiğiniz misafirliklerden. Yapmadığın şeyler kalmasın içinde. Tabii, bunlar küçük şeyler ama bir ucundan tutmak lazım tamamlamak için. Yarınlarımız bunun için var. Yaşlandığımızda tamamlayamayacağımız şeylere keşke dememek için var. İçimizdeki sabırsız danayı kendine getirme vakti. En çok da sevgiyle tamamlayın Sitare’nin sonradan bulsa da yarımlarını tamamladığı o sevgiyle. MEHMET Bİ TURK102-5 21601702 MEKANINA HOŞ GELDİN İnsanın içinde bulunduğu mekanı ve hali anlamaya çok kafa yorduğumu söyleyebilirim. Bu sorgularım her zaman bir uçurumda bitti. Böyle olduğu zaman kendime “Belki ufkum bu kadardır.” ya da “Bunun ilerisini görebilmek için yeterli bilgiye sahip değilim.” der ve geçer giderdim. Ancak bu kitabı okuduktan sonra uçurumun diğer ucuna köprüler oluştu ve kesip attığım bu düşünceleri öteye taşıma şansım oldu. Kitap bende bu işe yaradı işte: Artık mekanların da kısmen canlı olduğuna ve insanlar gibi anılar taşıyabileceğine inanmıştım. Babamın işi sebebiyle tayin çıkması olayının, yani iş sebebiyle başka bir yere taşınmak zorunda kalmak, etkisi hep üzerimde oldu. Çevremdeki arkadaşlarımı sinema filmlerine benzetirim bu konuda. Tayin işlerini ayarlayan kurum bir bakıma sinema salonu yönetinimi gibiydi, arkadaşlarım da vizyonda ne kadar kalacağına yönetim tarafından karar verilen filmlerdi. Bildiğimiz gibi kaliteli filmlerin vizyonda kalması kalitesiyle alakalı olamayabiliyor ve kaliteli filmler çok kısa sürede gösterimden kaldırılıyordu. Böyle bir ortamda yaşarken arkadaşlarımın hepsinin aynı zamanda tayini çıktığı zamanlar oldu ve ben o zamanlarda beraber gezip tozduğumuz yerlerde dakikalarca oturdum ve o mekanlara dışardan baktım. Fark ettim ki anıların barındığı bir yere yeterince uzun süre bakınca insan kendi gözlerini kısa süreliğine bile olsa kandırabiliyor. Bunu ilk fark ettiğim anlardan itibaren sorguladım: Acaba anıların canı olabilir miydi? Belki de virüsler gibi sadece uygun şartlar altında canlı oluyor ve şartlar uygun değilse uyku konumuna giriyorlardı. Kablosuz internet gibi de düşünülebilir aslında bu düşüncem. Anıların çevrimiçi ve erişilebilir olması için yeterli mesafede bulunmam gerekliydi belki de. Bunla ilgili şüphelerim olsa bile aksinin doğru olmadığına emindim. Anılar mekana ya da anının gerçekleştiği işe bağlıydı. Aksi olsaydı bir futbol maçı izlerken, anımsatacak bazı görüntü ya da sesler olmadığı sürece, aklımıza tavuklu pilav yaparken kullanılması gereken tuz ve su oranı gelirdi ya da ilkokul ziyaretine gidildiğinde aklımıza anne tarafından dedemizin diğer dedemizi ne kadar sevdiği gelirdi. Bunlar ne kadar uçuk gözükse de eğer anılar mekandan ya da faaliyetten bağımsız olsaydı illaki aklımıza bunlar da gelirdi. Kitapta ise bahsedilen nokta bu olayın da ötesinde. Kitapta insanın bu anılar yüzünden, yanlış anlayarak, kendini bir mekana ait hissetmesinden bahsediliyor. İşte bu konuda yazarın, mekanların insana hissettirdiği duyguyu kabul görerek konuya girmesi beni yanlış düşünmediğime inandırdı. Evet, anılar canlıydı ama kaynağı neydi? Kitap mekanların anılardan dolayı canlı olmasının sebebinin insanın orada kendinden parça bırakması olduğunu söylüyor. Önceden bulunduğumuz ama bir daha da gitmek istemediğimiz mekanların sebebini düşününce aklıma gelen ilk şey oradaki kötü anılarımız. Kötü anılarımız ise oradaki kötü halimiz. Yani o anı orada yaşayan biz oraya ruhumuzdan kötü izler bırakırız ve oraya bir daha gittiğimizde ruhumuz bıraktığı bu izi tanır ve bizi oradan uzaklaştırmak için kötü hisler uyandırır. Ancak bu kötü izlerin suçunu sadece mekana ve yaşananlara atamayız. Çünkü bunların temelinde o anki biz varız. Tüm bunları ele aldığımızda ortaya mekanın aslında biz olduğu çıkar. Bizden bir parça ile parçanın bütünü aynı özelliği gösterir ancak bir farkla, küçük parça tam özelliğini gösterebilmek için büyük parçaya ihtiyaç duyar. Başta bahsettiğim köprülerden karşıya geçtiğim zaman ise bu sonuca vardım: Hatıralar ve hisler ancak insanın içinde oluşabilir ve mekanlar “biz” iken, hatıralarımız ve hislerimizin mekanlarla birlikte ortaya çıkması gayet doğal. Mekanlar insanlardan parça barındırdığı sürece insanların değişik mekanlarda çeşit çeşit duygular hissetmesi doğal. Hatta insanların mekanları suçlaması ve küsmesi de gayet doğal. Ancak buradaki doğru hareket ise kitapta da bahsedildiği gibi o an orada bulunmanın insanın kendi seçimi olduğu ve orada kalacak şeyin kendi parçası, kendi ruhundan bir iz olacağının farkında davranmasıdır. Özlenen Emre Olağan Bir Hayat, Olağanüstü Yaşantılar