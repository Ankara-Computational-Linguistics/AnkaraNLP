anus veya rektum hastalığından şikayetçi olmaktadırlar; hemoroid (basur), fissür veya fistülalar gibi.Böyle durumlarda uzman bir doktora danışmalı, işi kendi yöntemlerimize bırakmamalıyız. Cengiz Gökçek Cengiz Gökçek (1934, Araban, Gaziantep - 24 Nisan 2013, Bursa), Türk siyasetçi. Ankara Üniversitesi Hukuk Fakültesi'ni bitirdi. Serbest Avukatlık, 5.(XVI) Dönem Gaziantep Milletvekiliği ile Sağlık ve Sosyal Yardım Bakanlığı yaptı. Evli ve dört çocuk babasıdır. Yurtsever Devrimci Gençlik Derneği üyesi ve Orta Doğu Teknik Üniversitesi öğrencisi Sinan Suner'in 30 Ocak 1980 tarihinde Cengiz Gökçek'in koruması Süleyman Ezendemir tarafından vurularak öldürülmesi, Erdal Eren'i idam sehpasına kadar götüren süreci başlatmış oldu. Melih Gökçek'in amcasıdır. Pelitli, Battalgazi Pelitli, Malatya ilinin Battalgazi ilçesine bağlı bir mahalledir. Mahallenin eski adı olan Talebin 1960 yılına dek kullanılmıştır. Bu adın kökeni ve geçmişi hakkında bilgi yoktur. (bkz. Index Anatolicus, Pelitli maddesi) Merkezden 35 km uzaklıktadır. Celal Ertuğ Celal Ertuğ (1913, Elazığ - 20 Aralık 2001, İstanbul), Türk siyasetçi. İstanbul Üniversitesi Tıp Fakültesi'ni bitirdi. Dahiliye ve Göğüs Hastalıkları Mütehassıslığı, Tabip Binbaşılık, Ankara Üniversitesi Tıp Fakültesi Göğüs Hastalıkları Kliniği Profesörlüğü, Ankara Atatürk Sanatoryumu Şefliği, Halkevleri Genel Başkanlığı, Cumhuriyet Senatosu Elazığ Üyeliği (15 Ekim 1961 - 12 Ekim 1975), 5.(XVI) Dönem Elazığ Milletvekiliği ile Sağlık ve Sosyal Yardım Bakanlığı yaptı. Evli ve iki çocuk babasıdır. 27 Mayıs 1960 askerî darbesinin ardından kurulan askerî yönetiminin Ekim 1960'ta üniversitelerden ihraç ettiği 147 öğretim üyesinden biridir. Ankara Hava Kirlenmesiye Savaş Derneği ve Türkiye Hava Kirlenmesiyle Savaş Derneği'nin başkanlığını yürütmüştür. Yeşilden Griye Adım Adım Türkiye başlıklı kitabı 2001'de İş Bankası Kültür Yayınları tarafından basılmıştır. Ekolojist Ağaçkakan dergisinde yazıları yayınlanmıştır. 1988 yılında kurulan Yeşiller Partisi'nin ilk genel başkanı oldu. Kemal Demir Kemal Demir (1921, Sürmene, Trabzon - 4 Ocak 2010), Türk siyasetçi. Kızılay Eski Genel Başkanı. İstanbul Üniversitesi Tıp Fakültesi'ni bitirdi. Dahiliye Mütehassıslığı, 1.(XII), 2.(XIII), 3.(XIV) ve 4.(XV) Dönem Bolu Milletvekilliği ile Sağlık ve Sosyal Yardım, Enerji ve Tabii Kaynaklar Bakanlıkları ile Kızılay Genel Başkanlığı yaptı. Evli ve üç çocuk babasıdır. 1999 Gölcük Depremi ile gündeme geldi ve görevi kötüye kullanmaktan yargılandı. 1999 yılında 20 yıldır başında bulunduğu Kızılay Genel Başkanlığı'ndan ayrıldı. 4 Ocak 2010 tarihinde 89 yaşında vefat etti. Selahattin Cizrelioğlu Dr. Selahattin Cizrelioğlu (1924, Diyarbakır - 2011), Türk siyasetçi. İstanbul Üniversitesi Hukuk Fakültesi'ni bitirdi. Paris Üniversitesinde Hukuk Doktorasını tamamladı. Serbest Avukatlık, Cumhuriyet Senatosu Diyarbakır Üyeliği (5 Haziran 1966 - 12 Eylül 1980) ile Sağlık ve Sosyal Yardım Bakanlığı yaptı. Evlidir. Ankara Deneme Sahnesi Ankara Deneme Sahnesi (ADS) Ankara'da yerleşik olan Türkiye'nin en eski amatör tiyatro topluluğudur. 1 Mart 1956'da "Tiyatro Sevenler Gençlik Cemiyeti" adıyla kurulan ve uzun yıllardır Ankara Deneme Sahnesi adıyla çalışan topluluk, Meydan Larousse ve Ana Britannica gibi ansiklopedilerde yer alan tek amatör topluluk olma özelliğini de taşıyor. Topluluk, oyun sergilemenin dışında, kitap ve bülten yayını ve değişik etkinlikler yapmaktadır. Henüz tanınmadıkları dönemde, Erol Kardeseci, Erkan Yücel, Zafer Ergin, Yılmaz Onay, Özdemir Nutku, Güngör Dilmen gibi ünlülere ev sahipliği yapmıştır. Cevdet Aykan Cevdet Aykan (1925, Erbaa, Tokat, Türkiye), Türk siyasetçi. İstanbul Üniversitesi Tıp Fakültesi'ni bitirdi. Akıl ve Sinir Hastalıkları Mütehassıslığı, Hacettepe Üniversitesi Tıp Fakültesi Öğretim Görevliliği, 2.(XIII) Dönem Tokat Milletvekiliği, Cumhuriyet Senatosu Tokat Üyeliği (14 Ekim 1973 -14 Ekim 1979) ile Köy İşleri, Sağlık ve Sosyal Yardım Bakanlıkları yaptı. Evli ve Didem Özlem (ikiz) Ebru olmak üzere kızları vardır. Türkân Akyol Türkân Akyol (12 Ekim 1928, İstanbul - 7 Eylül 2017, Ankara), Türk, tıp doktoru, akademisyen, siyasetçi, Türkiye'nin ilk kadın bakanı ve Ankara Üniversitesi rektörü. Türkan Akyol, 12 Ekim 1928′de İstanbul’da doğdu. Babasının kurmay subay olması nedeniyle aile, babası ile birçok Anadolu kentinde yaşadı. Bu nedenle ilköğrenimini her yıl Anadolu’nun değişik yerlerinde okuyarak bitirdi. 1944'te girdiği İstanbul, Erenköy Kız Lisesi’nden 1947 yılında mezun oldu. 1947'de Ankara Üniversitesi Tıp Fakültesi'ne girip tip eğitimine başladı. 1953'te Ankara Üniversitesi Tıp Fakültesi'nden mezun oldu. Bundan sonra tıp eğitiminde akademik kariyere girdi. Dahiliye, Göğüs Hastalıkları Uzmanlığı çalışmaları yaptı. 1954'te Ankara Üniversitesi Tıp Fakültesi asistanlık kadrosuna alındı. Bundan sonra yine Ankara Üniversitesi Tıp Fakültesi tip öğretim üyesi olarak 1965'te doçentlik, 1970'te profesörlük unvanları ve kadroları aldı. Bu akademik çalışma döneminde yurt dışında da çalışmalar yaptı. 1959-1962 döneminde ABD'de araştırmacı, 1965'te Fransa’da ve sonra da Hollanda’da tıp eğitimi üzerinde kısa süreli çalışmalar yaptı. 12 Mart 1971 Silahlı Kuvvetler muhtırasının ardından 19 Mart’ta Nihat Erim'in kurduğu 33. Hükümeti'ne 25 Mart 1971′de meclis dışından bağımsız olarak Sağlık ve Sosyal Yardım Bakanı olarak atandı. Böylece Türkiye'de bakan olan ilk kadın oldu. 13 Aralık 1971'de bakanlık görevinden istifa ile ayrılıp tekrar Ankara Üniversitesi Tıp Fakültesi’ndeki profesörlük görevine döndü. 31 Mayıs 1980'de Ankara Üniversitesi’ne Rektör seçildi. Böylece Türkan Akyol, Türkiye’deki üniversitelerde ilk kadın rektör unvanını ve görevini de aldı. 1982 yılında çıkartılan YOK Kanunu’na en yüksek seviyede olan bir akademik görevli olarak karşı çıktı. Bu nedenle YÖK’un onayı ile Rektörlük görevinden istifa etti. Tekrar Ankara Üniversitesi Tıp Fakültesi'ndeki öğretim üyeliği görevine döndü. Erdal İnönü’nün daveti ile 1983 yılında Sosyal Demokrasi Partisi (SODEP)'in kurucuları arasına katıldı ve bu partinin Genel Başkan Yardımcılığı görevini yapmaya başladı. 3 Kasım 1985'te Halkçı Parti ve Sosyal Demokrasi Partisi'nin birleşmesi ile kurulan Sosyaldemokrat Halkçı Parti (SHP) kadrolarına da katıldı. 29 Kasım 1987′de XVIII. Dönem milletvekilliği seçimlerinde İzmir Milletvekili seçildi. Bu dönem sonunda milletvekilliğinden ayrılıp tekrar Ankara Üniversitesi Tıp Fakültesi öğretim üyeliği görevine döndü. 1991 Türkiye genel seçimleri kesin bir parti hükûmeti için çoğunluk sonuç vermedi ve 1995'e kadar Türkiye koalisyon hükûmetleri ile yürütüldü. Türkan Akyol, 22 Şubat 1992′de Erdal İnönü’nün Başkan Yardımcısı olduğu 49. Demirel Hükümetinde (kadın işlerinden sorumlu) Devlet Bakanı olarak dışarıdan atandı. 1993'te Cumhurbaşkanı Turgut Özal ölünce daha önce koalisyonda Başbakan olan Süleyman Demirel Cumhurbaşkanı seçildi. Tansu Çiller'in 50. Hükümeti DYP-SHP koalisyonu olarak kuruldu. Türkan Akyol dışarıdan girip SHP Milletvekili olarak Devlet Bakanı olarak 27 Temmuz 1994 tarihine kadar görev yaptı. Türkan Akyol, akademik ve siyasi görevleri dışında birçok dernek ve kurumda sosyal faaliyetlerde bulundu. Bunlardan en önemlileri Dünya Sağlık Örgütü (WHO) Avrupa Bölgesi şeref üyeliği ve dört sene yaptığı Sosyalist Enternasyonal Kadın Kolu Başkan Yardımcılığıdır. Bursa'da 16 Ocak 1995 tarihinde Sağlık Bakanlığı'na bağlı olarak açılan göğüs hastalıkları hastanesine eski sağlık bakanına atfen "Türkân Akyol Göğüs Hastalıkları Hastanesi" adı verilmiştir. 7 Eylül 2017'de tedavi gördüğü Hacettepe Üniversitesi hastanesinde 88 yaşında iken hayatını kaybetti. Evli ve iki Ã§ocuk annesi idi. Vedat Ali Ã–zkan Vedat Ali Özkan (1923, Devrek, Türkiye - 3 Aralık 1977), Türk siyasetçi. İstanbul Üniversitesi Tıp Fakültesi'ni bitirdi. KKB Mütehassıslığı, Kayseri Devlet Hastanesi Baştabibliği, 1.(XII), 2.(XIII) ve 3.(XIV) Dönem Kayseri Milletvekilliği ile Sağlık ve Sosyal Yardım Bakanlığı yaptı. Evli ve dört çocuk babasıydı. Edip Somunoğlu Edip Osman Somunoğlu (1904, Erzurum - 1 Ağustos 1982), Türk siyasetçi. İstanbul Üniversitesi Tıp Fakültesi'ni bitirdi. Tercan ve Akçaabat Hükümet Tabiplikleri, Gümüşhane, Denizli, Eskişehir Sağlık Müdürlükleri, Erzurum Belediye Başkanlığı, Trabzon Sıtma Savaş Bölge Başkanlığı, Trabzon Sağlık Müdürlüğü yapmıştır. Cumhuriyet Senatosu Erzurum Üyeliği (7 Haziran 1964 - 14 Ekim 1973) ile Sağlık ve Sosyal Yardım Bakanlığı yapmıştır. Evli ve üç çocuk babasıdır. Hasanağa, Nilüfer Hasanağa, Bursa ilinin Nilüfer ilçesine bağlı bır mahalledir. Mahallenin ismi, Hasan Ağa denilen yeniçeri ağasına ayrıldığı için bu ad verilmiştir. Hasan Ağa'nın mezarı da mahallededir. Hasan Ağa, köye okul, teke ve cami yaptırmıştır. Ancak bugün mahalledeki bulunan camiyi Hacı Mustafa Ağa 1852 yılında yaptırmıştır. adına 1639 tarihli bır kadı sicilinde rastladığımız köy, Orhaneli'ne bağlı imiş. Kadı sicillerinde Koyhassa Kantarcı imiş. Bunlar her yıl tersaneye katran yaptığı için, tekalüfü örfiyeden muaf tutulmuşlar. 1855 depreminde büyük zarar gören mahallede 2 ev kalmış. Bu tarihte kıteye balı imiş kurtuluş savaşı nda buyuk olçude yakılmış 1895 ve 1908 yılında 216 hane bulunan koyde 1927 yılında 157, 1991 yılında 1.406 kışi yaşamaktaydı. 1972 yılında belde olmuştur. Yörük mahallesidir. Mahallede yaşayan ZEKERIYA NALBANTOĞLU adlı kişi köyun kurucularının torunu olup elinde köyun tapu belgesi vardır. Hasan Ağa'nın, adını 15. yüzyıl başlarında, Hasan adlı bır Yeniçeri ağasından aldığı söylenıyor. 1402 Ankara savaşı'na katılmış olan Hasan Ağa, Osmanlı ordusunun bozulmasından sonra, Emir Süleyman, vezir Çandarlı Halil Paşa ve Hasan Ağa, Bursa'ya gelmış fakat Bursa'nın Tımur tarafından basılacağı haberi gelince Edirne'ye geçmişlerdir. Fetret devri sonunda (1412) Hasan Ağa I. Mehmet'in (Çelebi) hizmetine girmiştır. O yıllarda, bugün Bursa'ya bağlı Hasan Ağa, tımar olarak kendısıne verilmiştir. Aynı şekılde, Edırne'de de Hasan Ağa'ya bir tımar daha verilmiştir. Cumhurıyete kadar buradaki ırgatların Hasan Ağa'nın mirasçılarına gönderildiği bilinmektedır. Ayrıntılı bilgi Hasan Ağa belediyesindedir. Bursa'nın 30 km batısında,Nilüfer ilçesine 20 km uzaklıktadır. Mehmet Faruk SÃ¼kan Mehmet Faruk Sükan (d. 1921, Karaman - ö. 3 Ocak 2005, Ankara), Türk siyasetçi, eski Türkiye İçişleri Bakanı ve Başbakan Yardımcısı. İlk ve ortaokulu ilçesinde, liseyi Konya Lisesi'nde okudu. İstanbul Tıp Fakültesi'nden 1946 yılında mezun oldu. Bir süre serbest doktor olarak çalıştı. 1957'den 27 Mayıs 1960'a kadar olan dönemde Ereğli Belediye Başkanlığı'nın yanı sıra DP İlçe Başkanlığı da yaptı. 1961 yılında Adalet Partisi'nden Konya Milletvekili olarak TBMM'ye girdi. Sağlık ve Sosyal Yardım Bakanlığı ile başbakan vekilliği de yapan Sükan, 1965-1969 arasında İçişleri Bakanlığı görevinde bulundu. 7 Mayıs 1966 akşamı, bazı milletvekillerinin Meclis'ten çıkardıkları teksir ve daktilolarla beyannameler hazırladıkları duyumu üzerine, tüm milletvekillerinin odalarını tek tek aratmıştı. Bunun üzerine dönemin anamuhalefet partisi olan CHP Genel Başkanı İsmet İnönü, "İlk vazifemiz Meclis'e tecavüz edenleri cezalandırmaktır. Eşkıyanın bu gece ne yapacağı belli olmaz" açıklamasını yapmıştı. Milletvekillerinin odalarını aratması dolayısıyla 'Zehir Hafiye' lakabı takıldı. Demokratik Parti Genel Saymanlığı görevinde de bulundu. Fransızca bilmekte olup, evli ve dört çocuk babasıydı. 3 Ocak 2005 tarihinde vefat etti. Cenazesi Cebeci Asri Mezarlığına defnedildi. Yusuf Azizoğlu Yusuf Azizoğlu (1917, Silvan, Diyarbakır - 1 Mayıs 1970) Türk siyasetçi. İstanbul Üniversitesi Tıp Fakültesini bitirdi. Silvan Belediye Hastanesi Başhekimliği, Silvan Belediye Başkanlığı, IX., X., 1.(XII), 2.(XIII) ve 3.(XIV) Dönem Diyarbakır Milletvekiliği ile Sağlık ve Sosyal Yardım Bakanlığı yaptı. Evliydi. SÃ¼leyman Suat Seren Süleyman Suat Seren (1910, Isparta - 4 Temmuz 1985) Türk siyasetçi. İstanbul Üniversitesi Tıp Fakültesi'ni bitirdi. Ankara Numune Hastanesi Göz Hastalıkları Mütehassısı, Sağlık ve Sosyal yardım Bakanlığı Sosyal yardım genel müdürü, Cumhuriyet Senatosu Isparta Üyeliği (15 Ekim 1961 - 7 Haziran 1964) ile Sağlık ve Sosyal Yardım Bakanlığı yaptı. 1945 ilâ 1964 yılları arasında sağlık koruma ve sosyal yardım sahalarında birçok sağlık projesi ve yatırımlarının gerçekleştirilmesini sağladı. Evli ve üç çocuk babasıydı. Eşi Aliye Seren ile birlikte yazdıkları ,Ortaokullar için Tabiat Bilgisi Ders kitapları, Liseler için Biyoloji kitapları ,15 sene süre ile en çok okutulan ders kitapları oldu. II. Meşrutiyet'in ilanı ile Isparta mebusu seçilen Böcüzade Süleyman Sami'nin torunudur. Böcüzade Süleyman Sami tarafından yazılmış olan Isparta Tarihi'ni ,bugünün türkçesi ile tekrar yazıp kitap olarak yayınlamıştır. Salih Ragıp Üner Salih Ragıp Üner (2 Ekim 1914, Nevşehir - 31 Ağustos 1994) Türk siyasetçi, eski Türkiye İçişleri Bakanı ve Sağlık ve Sosyal Yardım Bakanı. İstanbul Üniversitesi Tıp Fakültesi mezunudur. Edirne Belediye Tabipliği, Ankara Tıp Fakültesi İç Hastalıkları ve Fizyoloji Klinikleri Asistanlığı ve Klinik Doçentliği, Ege Üniversitesi Tıp Fakültesi Göğüs Hastalıkları Profesörlüğü ve Klinik Direktörlüğü, Türkiye Ulusal Verem Savaş Derneği 2. Başkanlığı, Ankara ve İzmir Verem Savaş Dernekleri Genel Sekreterlikleri, UNESCO Halk Sağlığı Millî Komitesi Ankara Şubesi Kuruculuğu, İzmir UNESCO Halk Sağlığı Genel Sekreterliği, Yazarlık, Kurucu Meclis Bakanlar Kurulu Üyeliği (6 Ocak 1961 – 25 Ekim 1961), Cumhuriyet Senatosu Cemal Gürsel tarafından Seçilen Üyeliği (20 Kasım 1961 – 15 Şubat 1966), Cevdet Sunay tarafından Seçilen Üyeliği (16 Nisan 1966 – 05 Haziran 1972), Nevşehir Üyeliği (5 Haziran 1977 – 12 Eylül 1980), TBMM 4.(XV) Dönem Nevşehir Milletvekilliği, 24. ve 25. Hükûmet Sağlık ve Sosyal Yardım Bakanlığı, 30. Hükûmet İçişleri Bakanlığı yapmıştır. Evli ve üç çocuk babasıdır. Nusret Karasu Nusret Karasu (10 Ekim 1902, Erzurum - 12 Ağustos 1987, Ankara) Türk tıp doktoru, akademisyen, asker, devlet adamı. Erkan YÃ¼cel Erkan Yücel (13 Mart 1944, Ankara - 9 Eylül 1985; Selçuk), Türk tiyatro, sinema ve dizi oyuncusu. Liseyi yarıda bırakıp tiyatroya başlayan sanatçı, İlk olarak Ankara Deneme Sahnesi'nde çalıştı. Bir yandan Halkevleri'nin tiyatro kurslarına devam etti. 1962 ve 63 yıllarında, iki kez konservatuvara başvurmasına karşın, 'ağız yapısı uygun değil' diye alınmadı. Daha sonradan Devlet Tiyatroları'ndan gelen oyunculuk teklifini de o kabul etmedi. Deneme Sahnesi'nden sonra yeni kurulan Ankara Sanat Tiyatrosu'na girdi. "Ayak Bacak Fabrikası" ve "Klimanjaroya tek başına tırmanmak" adlı oyunları ile dünya çapında tanındı. 12 Mart'ta sergiledikleri "Hitler Rejimi'nin Korku ve Sefaleti" oyunu nedeniyle sıkıyönetim tarafından tutuklanarak yargılandı ve 15 yıl ağır hapis cezasına mahkûm edildi. İki yıl yatıp çıktı. "İçerdeyken" işkence gördüğü söylenmektedir. İdeolojik farklılaşma nedeniyle AST'tan ayrılarak önce "Devrimci Ankara Sanat Tiyatrosunu", sonra da Halk Oyuncuları'nı kurarak Anadolu'nun birçok yerinde turnelere çıktı. O dönemde sinemada da rol aldı. 1975'te San Remo Film Şenliği'nde "En iyi erkek oyuncu" ödülünü alarak uluslararası alanda ödül alan tek sinema oyuncusu oldu. 12 Eylül 1980 Darbesi'nde de baskılarla karşı karşıya kaldı. İzmir turnesinde Sıkıyönetim komutanlığı oyunu serbest bırakmış, ama Erkan Yücel'in sahneye çıkmasını yasaklamıştır. 12 Eylül'den sonra da pasaport verilmeyip, yurtdışına çıkışı yasaklandı. Tiyatro çalışmalarına Devrimci Ankara Sanat Tiyatrosu’nun ardından kurduğu Ankara Halk Tiyatrosu’nda devam etti. Ankara’da yerleşik bir sahne kurdu. Politik oyunların yanı sıra çocuk oyunları da hazırladı. 9 Eylül 1985 yılında film çekimi için gittiği İzmir yolunda geçirdiği bir trafik kazası sonucu hayatını kaybetti. Erkan Yücel, toplumcu bir sanat anlayışını savundu. Aydınlık hareketinde yer aldı, TİİKP ve TİKP saflarında mücadele etti. Oğlunun adını, Doğu Perinçek'e ithafen "Doğu" koydu. "Traktör römorkunda tiyatro" tarzını geliştirdi, köy köy dolaşarak halka gösteriler sundu. Yücel ayrıca, Sarper Özsan yönetimindeki Aydınlık Korosu'nda da seslendirme görevinde bulunmuştur. Cotonti Cotonti, açık kaynak kodlu bir içerik yönetim sistemidir. Neocrome firmasının lisanslı malı olan yazılım 2002 yılında Land Down Under olarak 525 versiyonu ile başlamıştır. Yazılımın çekirdek sürümü 2006 yılında Seditio adını kullanmaya başlamıştır. Nafiz KÃ¶rez Nafiz Körez (1909, Kula, Türkiye), Türk siyasetçi. Tıp Fakültesi'ni bitirdi. Kars Hükûmet Tabibliği ve Sağlık Müdürlüğü, IX., X., XI. Dönem Manisa Milletvekilliği ile Sağlık ve Sosyal Yardım Bakanlığı yaptı. Bekârdır. Ekrem Hayri Üstündağ Ekrem Hayri Üstündağ (1886, Preveze, Osmanlı İmparatorluğu - 15 Haziran 1956) Türk siyasetçi. Tıp Fakültesini bitirdi. İç Hastalıkları, Hygien ve Bakterioloji Mütehassıslığı, İzmir Fransız Hastanesi Başhekimliği, IX., X. Dönem İzmir Milletvekili ile Sağlık ve Sosyal Yardım Bakanlığı yaptı. Evli ve iki çocuk babasıydı. Nihat ReÅŸat Belger Nihat Reşat Belger (1882, İstanbul - 29 Eylül 1961) Türk siyasetçi. Askeri Tıbbiye ve Paris Tıp Fakültesini bitirdi. İç Hastalıkları ve Hidroklimatoloji Mütehassıslığı, İstanbul Üniversitesi Tıp Fakültesi Öğretim Üyeliği, Kızılay Genel Başkanlığı, IX. Dönem İstanbul Milletvekilliği, Kurucu Meclis Milli Birlik Komitesi Temsilciliği (6 Ocak 1961 - 29 Eylül 1961) ile Sağlık ve Sosyal Yardım Bakanlığı yaptı. Ayrıca Mustafa Kemal Atatürk'ün özel doktoruydu. Siroz teşhisini koyan ilk doktordur. Kemali Bayazıt Kemali Bayazıt (1903, İstanbul - 19 Mart 1972) Türk siyasetçi. İstanbul Üniversitesi Tıp Fakültesi mezunudur. Dâhiliye Hastalıkları ve Sıtma mütehassısıdr. Ovacık, Pertek, Maden Hükûmet Tabiplikleri, Eskişehir, Ankara Sıtma Savaş Tabiplikleri, Adana, Antalya Sıtma Savaş Laboratuvarı Şeflikleri, Antalya Halkevi Başkanlığı, TBMM VI., VII., VIII., XI., 1.(XII) ve 2.(XIII) Dönem Maraş Milletvekilliği, VIII. Dönem Sağlık ve Sosyal Yardım Komisyonu Başkanlığı, Kurucu Meclis Cumhuriyet Halk Partisi Temsilciliği (6 Ocak 1961 – 15 Ekim 1961), 17. ve 18. Hükûmet Sağlık ve Sosyal Yardım Bakanlığı yapmıştır. Evli ve bir çocuk babasıdır. Nezihi Tosuncuk Nezihi Tosuncuk, "Deli Nezihi" (d. 27 Şubat 1957), Türk eski millî futbolcu ve teknik adam. 27 Şubat 1957'de dünyaya geldi. Beşiktaş eski solkanat oyuncusu Vedii Tosuncuk'un kardeşidir. 1973-74 sezonunda Ankara Güneşspor'da futbola başladı, 1974-75 sezonunda Balıkesirspor, 1975-1977 arasında Gençlerbirliği'nde oynadı. Daha sonra Adana Demirspor'a transfer oldu. 1978-79 sezonunda kiralık olarak Beşiktaş forması giydi. 1979-80 sezonunda Bursaspor'a giti. 1980-81 sezonunun devre arasında gittiği Sakaryaspor'da efsaneleşti. 1987-88 sezonunda Fenerbahçe'ye transfer oldu. Fenerbahçe'nin 103 gol atarak rekor kırdığı 1988-1989 sezonunda 27 kez forma giydi. 1990-91 sezonunda Denizlispor'da forma giymiştir. 1991-92 sezonunda Zeytinburnuspor 'da forma giydi, 1992-1994 arasında Yeni Sincanspor'da oynadı ve takımının 1993'te 2. lige çıkmasına yardım etti. 1995 yılında Ünyespor forması altında aktif sporculuk yaşantısına son verdi. Futbolculuğundan sonra, Kastamonuspor, Feriköy, Edirnespor gibi kulüplerde teknik direktörlük yapmıştır. Sakaryaspor'da altyapıdan sorumlu antrenör olarak görev almaktadır. Teknik direktör Murat Bölükbaşı'nın istifa etmesi üzerine 31 Ekim 2010 tarihinde Fethiyespor maçında A Takımın başında sorumlu olarak sahaya çıkmıştır. Türkiye 2. Lig Şampiyonluğu (2): 1980-81, 1986-87 Türkiye 1. Futbol Ligi Şampiyonluğu (1): 1988-89 Cumhurbaşkanlığı Kupası (1): 1990 Başbakanlık Kupası (1): 1989 3. Lig Şampiyonluğu (1): 1992-93 2 kez Ümit Milli, 7 kez de A genç millî formayı giymiştir. Ahmet Hulusi Alataş Ahmet Hulusi Alataş (1882, Beyşehir, Konya - 29 Mart 1964) Türk siyasetçi. Askeri Tıbbiye'yi bitirdi. İç Hastalıkları Uzmanlığı, Tabip Albaylık, Askeri Tıbbiye Müdürlüğü, İstanbul Liman İşleri İdare Meclis Reisliği, İzmir Belediye Başkanlığı, V. (Ara Seçim), VI., VII. Dönem Aydın, VIII. Dönem Konya Milletvekillği ile Sıhhat ve İçtimai Muavenet Bakanlığı yaptı. Evli ve iki çocuk babasıydı. Fahri Kasırga Fahri Kasırga (20 Ocak 1953; Çayeli, Rize), Türk bürokrat ve eski Türkiye Cumhurbaşkanlığı Genel Sekreteri. Fahri Kasırga, 20 Ocak 1953'te, Nazime ve Saban Kasırga'nın oğlu olarak Çayeli, Rize'de doğdu. İstanbul Kabataş Erkek Lisesi'ni bitirdi. 1977 yılında İstanbul Üniversitesi Hukuk Fakültesi'nden mezun oldu. 1978 yılında Rize Hakim adayı olarak staja başladı. 1979 Aralık ayında askerlik yapmak üzere görevinden ayrıldı. 1981 yılında Erzurum-Olur Cumhuriyet savcı yardımcısı olarak yeniden göreve döndü. Sırayla Trabzon-Çaykara, Sakarya-Karasu Cumhuriyet Savcılığı ve Ordu-Fatsa, Diyarbakır, Kocaeli Cumhuriyet Başsavcılığı görevlerinde bulundu. 26 Kasım 2001 tarihinden itibaren Ankara Cumhuriyet Başsavcısı olarak görev yapmaktayken 3 Ekim 2003 tarihinde Adalet Bakanlığı Müsteşarlığına getirildi. Türkiye Cumhuriyeti Anayasası'nın 114. maddesi gereğince 2007 Türkiye genel seçimleri öncesi tarafsız Adalet Bakanı olarak görev yaptı. Bakanlık görevinin ardından döndüğü müsteşarlık makamında Temmuz 2008 tarihine kadar görevini sürdürdü. Ardından Adalet Bakanlığı Yüksek Müşaviri unvanıyla Başbakanlık Başdanışmanı oldu. 20 Ocak 2014 itibarıyla Başbakanlık müsteşarlığına atandı. 11 Eylül 2014 tarihinde Cumhurbaşkanlığı genel sekreterliğine tayin edildi. 26 Şubat 2015 tarihinde ise Cumhurbaşkanı tarafından YÖK Genel Kurulu üyeliğine getirildi. Evli ve iki çocuk babasıdır. Triyaj garÄ± Triyaj garı veya triyaj istasyonu olarak da geçer. Triyaj kavramı Fransızcada 'önceliklerine göre sıralama' anlamına gelen 'triage' kelimesinden gelir. Türkiye'ye göre Avrupa ve diğer gelişmiş ülkelerde demiryollarının önemi ve kapasitesi bir hayli yüksek olduğundan bu tip gar ve istasyon sayısı oldukça çoktur. Genelde üretim ve sanayinin ağırlıklı olduğu şehirlerde rastlanır. Genelde ekonomi ve kapasite darlığından hem yolcu hem de yük nakliyatında, mevcut bulunan ray ve demiryolları kullanılmak durumundadır. Bu sebeple yük vagonları ayni istikamete giden yolcu treni vagonlarının arka kısmına eklenir ve varış noktasında tekrar ayrılırlar. Bu ayırma manevrası triyaj garı veya istasyonlarında gerçekleştirilir. Bu işlem sırasında yolcu sefer saatlerini aksatmamak için hem insan gücü hem de otomatik sistemler kullanılır. Apollon ve Dionysos "Bu madde, Friedrich Nietzsche maddesinin alt başlığıdır." Friedrich Nietzsche'nin ilk eseri olan Tragedyanın Doğuşu adlı yapıtında incelediği iki kavramdır. Sokrates öncesi Yunan felsefesinden derinden etkilenen Nietzsche, Apollon ve Dionysos tanrılarının anlamsal açılımlarını yeniden ele alır. Nietzsche'de Apollon; biçimin ,uyumun ve kontrolün, Dionysos ise taşkın ve coşkun duyguların, tutkunun simgelendiği iki kavramdır. Nietzsche'ye göre bu iki öğe, tabiatın yaratış/yıkış süreçlerini devindirir. Nietzsche, yeniden ele alıp yorumladığı bu iki kavramla estetik ve sanat anlayışını ortaya koyar. Kimi yorumcular tarafından Apollon-Dionysos ikililiği bir tür diyalektik olarak yorumlanmış olsa da, Nietzsche Sokrates tarzı bir diyalektik anlayışına karşı çıktığını her fırsatta dile getirmiştir. "* Friedrich Nietzsche - Tragedyanın Doğuşu, Gün Yay., S 7" Dinosauromorph Dinosauromorph, Dinozorlarla aynı atadan olduğu düşünülen ancak onlardan daha önce soyu tükenmiş olan, tarih öncesi yaratık.Dış görünüş olarak dinosauromorphlar dinozorları andırıyordu fakat dinozorların sahip olduğu bazı anatomik özelliklerden yoksunlardı. Şempanze ve insanlar için düşünüldüğü gibi onların da atalarının ortak olduğu tahmin ediliyor. Triyaj Triyaj, savaş alanlarında ve acil servislerde tıbbi müdahale önceliklerini belirleme sistemi. Bu öncelikler; hastanın yaşama şansı, durumunun aciliyeti gibi unsurlara dayanarak belirlenir. Ayvalı, Ürgüp Ayvalı, Nevşehir ilinin Ürgüp ilçesine bağlı köy. Köyün eski adı "Aravan" dır. Köyün adının nereden geldiği ve geçmişi hakkında bilgi yoktur. Ürgüp ilçesinin 12 km güneydoğusunda olup Kuzeyinde Mustafapaşa, Ürgüp (Sinasos), güneyinde Mazı, doğusunda Cemil Köyü ve batısında Bahçeli köyleri ile komşudur. Denizden yüksekliği 1200 metredir. Nüfusu yaklaşık 1200 kişi civarındadır. Bryansk Bryansk, Desna Nehri kıyısına kurulmuş bir Rus şehridir. Şehrin tarihinin 985 yıl önceye dayandığı bilinmektedir. Bugün için süratle kalkınmakta olan bir sanayi şehridir. Çelik ürünleri sayılabilecek ürünler arasındadır. Demiryolu ve tren vagonları yapımında da ileri bir durumdadır. Adam Lamberg Adam Matthew Lamberg (d. 14 Eylül 1984), Amerikalı oyuncu. oyuncuün en bilindik rolü Lizzie McGuire adlı dizide oynadığı David "Gordo" Gordon rolüdür. Dizideki bu rol, onun tüm dünyada tanınmasını sağladı. Lamberg, New York'ta doğdu. Annesi Suzanne Lamberg bir lise öğretmenidir. Babası Marc Lamberg'dir. Babası yahudi kökenli annesi ise Fransa-Kanada kökenlidir. New York'ta, "Nine Armenians", "Asylum", "The Gathering and Adam Baum" ve "Jew Movie" gibi yapımlarda yer aldı. Ayrıca ABC adlı televizyon kanalının "Radiant City" adlı filminde Kirstie Alley'in oğlu rolünü oynadı. Bunlardan başka birçok yapımda rol aldı. Lamberg'in başrolünü oynadığı "Beautiful Loser" adlı filmin 2007 yılında gösterime girmesi beklenmektedir. Adam Lamberg Kaliforniya Üniversitesi, Berkeley'de coğrafya eğitimi almaktadır. Su kulesi Bir su kulesinin iki farklı fonksiyonu vardır. İlki (içecek) su depolama, ikincisi genelde yüksek tepelere inşa edilerek, tüketiciye dağılan mevcut su hatlarında sabit bir basınç sağlamaktır. Buradaki özellik ise bu sabit basıncın sadece yer çekimi gücü ile sağlanmasıdır. Beat of My Heart "Beat of My Heart'" Amerikalı şarkıcı Hilary Duff,Joel Madden ve Benji Madden tarafından yapılımış şarkı.Şarkı Duff'ın dördüncü albümü Most Wanted da yer aldı.2005 yılında albümden çıkan ikinci single olma özelliğini de taşımaktadır. Single albümden çıkan ilk single Wake Up kadar başarılı olamadı.Billboard Hot 100 ve Pop 100 listelerine giremedi.Ancak Avustralya'da "Wake Up"'dan daha başarılı oldu ve listelerde on üçüncü sıraya kadar yükselmeyi başardı.Hatta listelerde on dört hafta kaldı.Fly Avrupa'da albümün ikinci single'ı olarak yayınlandı.Fakat bu single İsviçre'de Beat of My Heart'ın listelerde az bir başarı göstermesi nedeniyle burada çıkmadı. Blogcritics adlı blog sitesinde yazılanlara göre Duff'ın artık sıkıldığını yazmıştır.Ayrıca Newsround'un yorumuna göre de şarkının, basit sözlerle yapılımış yumuşak elektronik bir müzik içeren,sürekli aynı şeyleri tekrarlayan basit bşr şarkı olduğunu yazmıştır. Parçanın videoklibi Los Angeles-Kaliforniya'da çekildi.26 Eylül 2005'te çekilen klibin yönetmenliği Phil Harder yaptı.klibin ilk gösterimi MTV2nin TRL programında yayınlandı.Hemen yayınlandığı gün programın listesinde ilk sıraya yükseldi. Nilüfer Göle Nilüfer Göle (d. 1953, Ankara), Türk sosyoloji profesörü ve yazar. Babası, eski Cumhuriyet Halk Partisi Kars milletvekili Turgut Göle, dedesi ise Celal Göle'dir. Ailesi Ardahan'ın Göle ilçesi Dedeşen köyündendir. Ankara Koleji ve Orta Doğu Teknik Üniversitesi'nden mezun oldu. Doktora tezini Paris'te, Alain Touraine'nin yanında tamamladı. Göle'nin doktora tezi "Mühendisler ve İdeoloji" adıyla yayınlandı. Boğaziçi Üniversitesi Sosyoloji Bölümünde doçent olarak çalıştı. İktisatçı Asaf Savaş Akat ile evlidir ve Celal Göle'nin kız kardeşidir. Eski başbakan yardımcısı Ali Bozer ile eski Hacettepe Üniversitesi rektörü Yüksel Bozer'in yeğeni ve eski Yargıtay 1. Başkanı Mustafa Fevzi Bozer'in torunudur. ODTÜ ve Fransa'da Paris Üniversitesi'ndeki eğitiminden sonra sosyoloji doktorasını École des Hautes Études en Sciences Sociales'te aldı. 1983-85 yıllarında Maison des Sciences de l'Homme'da yardımcı doçent, École Supérieure de Commerce de Paris'te öğretim görevlisi olarak çalıştı. Boğaziçi Üniversitesi'nde öğretim üyeliği yaptı. Nilüfer Göle, şu an Paris´te École des Hautes Études et en Sciences Sociale'de ders veriyor. Yazarın Metis'te yayımlanan kitaplarının dışında Türkçede ve yabancı dillerde yayımlanmış çok sayıda makale ve incelemesi bulunuyor. ReÅŸat Karakuyu Reşat Karakuyu, (d. 1928 İzmir) bir Türk roman yazarıdır. İngiltere, Avustralya, Almanya, Amerika ve İsrail'de otuz yılı aşkın bir süre yaşadıktan sonra, çocukluk ve gençlik yıllarını geçirdiği İzmir'de şimdi yaşamını sürdüren ve Almanya'da yayımlanan yapıtı Kültür Bakanlığı Ödülü alan sanatçı, Alman medyası ve basınının beğenisini kazanan "Kahraman Sokağı Sakinleri" adlı iki ciltlik romanın da yazarıdır. İlk kez 1984 yılında Almanya'da Almanca yayımlanan, Kuzey Ren Vesfalya Kültür Bakanlığı ödülü alan, Alman medyası ve basınının beğenisini kazanan "Kahraman Sokağı Sakinleri" adlı romanda, Reşat Karakuyu elektriği, sanayisi olmayan, toplu iğne üretemeyen yokluklarla dolu Cumhuriyet'in ilk yıllarında İzmir'in göbeğinde -Kahraman Sokağı'nda yaklaşık 70 yıl önce yaşamış olan, çoğunluğu Musevilerin oluşturduğu okuma ve yazma bilmeyen çok çocuklu yoksul ailelerin yaşamlarını anlatılmaktadır. İzmir'i Avrupa'da tanıtan bu özgün roman, Alman basınında Nobel ödülü alan Necip Mahfuz'un Midak Sokağı ve İspanyol yazar V. S. Naipaul'un "Miguel Sokağı" adlı yapıtlarıyla yazın ve yapısal açıdan kayıslandı. Roman, Almanya'da yayımlandıktan sonra Kahraman Sokağı İzmir'e yurtdışından gelen okurlar tarafından da ziyaret edildi. Roman hakkında Alman basınında çıkan yazılardan bazıları: -"Kahraman Sokağı Sakinleri" adlı iki ciltlik romanın içeriği de dış görünümü gibi güzel. Romanda adı geçen yaramaz çocuklar Köse ve arkadaşları Mark Twain'in Tom Sawyer ve Huckleberry Fınn'e anımsatıyor. Çok akıcı bir dille yazılan bu roman mutlaka okunmalıdır. "Basar" Dergisi, Schlw.Holst. Not: "Kitaplar Türkiye'deki basım yılları gözönüne alınarak sıralanmıştır." İran-Türkiye ilişkileri Türkiye-İran ilişkileri Türkiye Cumhuriyeti'nin İran ile süregelen uluslararası politikaları içerir. İslam öncesi Türk ve İrani halklar arasındaki ilişkiler konusunda detaylı bilgi alınabilecek resmî belgeler az da olsa bulunmaktadır. Türkler Çin ve Bizans gibi diğer ordularda olduğu gibi Sasani ordusunda da paralı asker olarak yer almışlardır. Ayrıca savaş esiri veya sığınma gibi şartlarda da askerlik yapmış olanlar bulunur. Hun, Kuşan, Akhun-Eftalit, Avar, Sabir, Hazar ve Göktürkler, Sasani ordusunda görev yapmışlar, zamanla da söz sahibi olup askerî alanda, iç ve dış siyasette etkin oldukları da görülmüştür. (İslam öncesi dönemde Arapların Türkleri ilk olarak tanımaları da Sasani ordusu içindeki bu Türkler yoluyla olmuştur.) Sasaniler döneminde İran coğrafyasının kuzey ve kuzeydoğu bölgelerinde yoğunlukla Türk kavimleri bulunuyordu. Türk kavimleri 3. ve 7. yüzyıllar arasında kuzey ve kuzeydoğuda Sasaniler için en tehlikeli hasımları olmuşlardır. Sasaniler döneminde bu bölgeler sık sık el değiştirmiş ve bazı dönemlerde Türklerin bazı kısımları Harzem, Horasan ve Toharistan gibi bölgelerde Sasani egemenliğine girmişlerdir. Türklerle İranlıların daha yoğun ilişkileri, iki ulusun İslamiyeti kabul etmeleriyle başladı. Türkler bu dönemde Orta Asya'dan batıya akın ederek İranlılarla karşılaştılar. Bu karşılaşma her iki kültürü de çok derin bir şekilde etkiledi. İki halkın çok daha yakın ilişki içine girdiği dönem, Selçuklu Devleti'nin İran coğrafyasına egemen olmasıyla başlamıştır. Bu dönemde Farsça, Fars sanatı ve Fars bürokrasisi, Selçuklu Devleti içinde önemli bir yer buldu. Bu etkileşim İran coğrafyası ile de sınırlı kalmadı, Anadolu'ya da geçti. 20. yüzyıla kadar İran'da kurulmuş olan hemen hemen her devlet bir Türk hanedanı tarafından yönetildi. Bir yandan da Türk dili çok sayıda Farsça kelimeyi benimseyerek İran kültüründen derin bir şekilde etkilendi. Sanat, bilim ve devlet yönetimi konusunda Türkler İranlılardan birçok bilgi edindiler. İran İslamiyet dönemindeki tarihi boyunca sürekli bir şekilde Türk hanedanları tarafından yönetilmiş olsa da Anadolu'ya yerleşmiş olan Türklerle, Türkler tarafından yönetilen İranlılar arasındaki çekişmeler hiçbir zaman sona ermedi. İran'ı yöneten Timur Devleti ve Akkoyunlular devamlı Osmanlılarla savaştılar. Ancak Türk-İran ilişkilerindeki en önemli dönüm noktası yine bir Azeri asıllı Türk hanedanı olan Safevilerin işbaşına geçmesiyle meydana geldi. Safeviler 16. yüzyılda İran'da işbaşına geçtiler ve Şiiliği kabul ederek Doğu Anadolu Bölgesi'nde Oniki İmam inancını yayıp Alevi Türkmenleri ve Kızılbaşları kışkırtıp İran'ı dünya Şiiliğinin odak noktası haline getirdiler. Osmanlılar ise Hilâfeti ele geçirerek Sünniliğin önderleri haline geldiler. Bu tarihten sonra Osmanlı-İran çekişmesi aynı zamanda Sünni-Şii ve Sünni-Alevi çekişmesinin de bir parçası haline geldi. Ayrıca İran edebiyatının en önemli şairlerinden Firdevsî'nin 33 yılda hazırladığı 60.000 beyitten oluşan Şehname eserinde Sasani döneminde (224–651) İranlılarla Turan halklarının ilişkilerinden ve gerçekleştirdikleri savaşlardan söz edilmektedir. İran edebiyatının bu temel eserinde, Sasanilerle Türklerin savaşlarından İran bakış açısıyla söz edilmekle birlikte, bir yandan da Turanlılar ile İranlılar'ın eski İran hükümdarlarından Tur ve İr'in soyundan geldikleri iddia edilerek bu iki halk kardeş görülür. Safevilerle Osmanlılar 16. ve 17. yüzyıllarda defalarca savaştılar. Bağdat, Tebriz, Karabağ, Gürcistan gibi bölgeler defalarca el değiştirdi. Hiçbir taraf kesin bir üstünlük sağlayamadı. Ancak iki ülkenin de büyümekte olan Avrupa tehditine karşı birbirlerini zayıflattıkları söylenebilir. Sonunda 1639 yılında imzalanan Kasr-ı Şirin Antlaşması'yla Türk-İran sınırı belirlendi. Günümüzde dahi geçerliliğini sürdüren Orta Doğu'da emperyal cetvelle çizilmemiş yegâne sınırdır. Eski Türkçede "tat" sözcüğü hem "Fars", hem de "silah üzerindeki pas" anlamına gelir. 11. yüzyıl leksikografı Kâşgarlı Mahmud ayrılmaz Türk-Fars ilişkilerini esprili bir şekilde şöyle özetlemiştir: Bazı tarihçiler Jöntürk hareketinin 1906 İran anayasal devrimini, bu devrimin de Osmanlı'nın II. Meşrutiyet ilanını etkilediğini savunurlarsa da genel kabul görmemiştir. Bu dönemdeki küresel bir etkinin bu iki ülkede olduğu gibi, Rusya, Meksika, Portekiz ve Çin gibi ülkelerde de benzer unsurlar gösterecek biçimde etkili olduğu öne sürülmüştür. Buna karşılık 1905-07 yılları arasında Doğu Anadolu ve Karadeniz bölgelerinde yoğunlaşan ve Erzurum İsyanı ile en yüksek seviyesine ulaşan toplumsal hareketler üzerinde, özellikle kullanılan yöntemler açısından, çarpıcı benzerlikler bulunmaktadır. Türkiye Cumhuriyeti'nin kurulmasından sonra Türkiye'yle İran arasındaki ilişkilerde düzelme gözlendi. Türkiye Cumhuriyeti'nin ilanı'ndan 3 gün önce 26 Ekim 1923 tarihinde Rıza Pehlevi kendini şah ilan etti. İran'daki en son Türk hanedanı olan Kaçarlar'a son vererek Pehlevi hanedanını kurdu. Görece iyi ilişkilere rağmen hayli uzun ve sorunlu bir geçmişin ağırlığını üzerinden atamayan iki ülke arasında azımsanamayacak sorunlar da vardı. Bu sorunların en önemlilerinden biri, iki ülkenin sınır bölgesinde yaşayan Kürt aşiretlerinin yarattığı sorunlardı. Sınırın bir tarafında güvenlik problemine yol açan aşiretler, kolayca sınır geçerek takibattan kurtuluyorlardı. Sınırın arazi üzerinde tam olarak belirlenmemesi de güvenlik güçleri arasında sınır ihlaline dayanan gerginlikler çıkmasına neden oluyordu. Özellikle Ağrı ayaklanmaları sırasında Türkiye’nin bu konuyla ilgili rahatsızlığı had safhaya ulaştı. 1932 yılında sınır değişikliği yapılarak, Kotur kasabası verilip Küçük Ağrı Dağı’nın tamamen Türk sınırları içine alınmasıyla büyük ölçüde çözülen bu sorun daha sonra sınırın da kesin olarak tespit edilmesiyle ortadan kalktı. Rıza Şah Atatürk'le yakın bir ilişki kurdu. 2 Temmuz 1934'te Türkiye'ye bir ziyaret yaptı, 8 Temmuz 1937 tarihinde de Türkiye, İran, Irak ve Afganistan arasında Sadabat Paktı imzalandı. Sınır sorunun çözülmesini hemen ardından 1937 yılında Sadabad Paktı kuruldu. Fakat o yıllarda giderek Almanya güdümüne giren İran’la Türkiye’nin yolları çok geçmeden ayrıldı ve bu paktın ömrü kısa oldu. 1941 yılında İran’ın müttefiklerce işgali, Türkiye’nin bölgede Sovyet nüfuzunun artmasından endişe duymasına neden oldu. İşgal döneminde iki ülke ilişkileri fiilen askıya alındı. Zaten karar sahibi olan merci işgal güçleriydi; bu noktada Türkiye İngiltere ile bağlantı kurmayı seçti. Türkiye’nin İran’la ilgili olarak İngiltere ile ilişki kurduğu iki mesele İran’ın Türk asıllı etnik grubu Kaşkaylara yönelik baskının sona erdirilmesine ilişkin talep ve Sovyet işgalinin devam etme olasılığına karşı Türkiye’nin duyduğu kaygı oldu. Rıza Şah Atatürk Devrimlerini İran'a örnek aldı. Oğlu Muhammed Rıza Pehlevi de babasının izini takip etti. Pehleviler döneminde Türkiye-İran ilişkileri olumlu bir düzeyde gelişti. 3 Kasım 1955'te İran Türkiye'nin de üyesi olduğu "Bağdat Paktı"'na katıldı. Sovyet işgalinin sona ermesiyle birlikte iki ülke ilişkileri tekrar normalleşmeye başladı. Gitgide gerilimi artan Soğuk Savaş’ta seçimini batı Bloğu’ndan yana yapan Türkiye ve İran’ın kaderi bir kez daha, bu kez Sovyet tehlikesi ekseninde kesişmekteydi. Fakat bu durum da uzun sürmedi. 1950’lerin başında Musaddık’ın iktidara gelmesi Türkiye’de büyük rahatsızlık yarattı. Musaddık rejiminin Batı’ya karşı mesafeli bir politika izlemesi ve bu dönemde İran’da etkinliğini artıran solcu Tudeh’le iş birliği yapması Türkiye’nin rahatsızlığının sebeplerini oluşturuyordu. Türkiye bu dönemde batılı devletlerin İran’a yönelik her türlü önlemini destekledi, hatta Musaddık’a karşı düzenlenen operasyon için ABD ve İngiltere’yi teşvik etti. Musaddık’ın devrilmesi ve Şah’ın ülkede iktidarını sağlamlaştırmasının ardından iki ülke ilişkileri kaldığı yerden devam etti. Ortak Sovyet tehdidi algılaması daha önce Sadabat Paktı’nda iyi bir sınav veremeyen Türkiye ve İran’ı yeni bir ittifaka yöneltti. ABD’nin Sovyetler’in yayılmasına karşı ortaya attığı Kuzey Kuşağı (Northern Tier) projesi çerçevesinde 1955 yılında Irak ve Türkiye’nin ortaklığı ile Bağdat Paktı kuruldu. İran’ın bu pakta sonradan ve ülkedeki sol muhalefetin tepkisinden çekinerek biraz gönülsüzce katılması Türkiye’de başta bir rahatsızlık yarattı fakat bu durum kısa sürede aşıldı. Irak’ın 1958’deki darbenin ardından pakttan çekilmesi sonucunda Bağdat paktı feshedilerek yerine CENTO (Central Treaty Organisation) kuruldu ve merkezi Ankara olarak belirlendi. Fakat bu kez işler tersine dönmüştü. NATO üyesi olmayan İran, Irak örneğini de göz önünde bulundurarak CENTO’nun güçlendirmesini istiyor; fakat NATO’ya da üye olmanın rahatlığını taşıyan, ayrıca askerî birliklerinin tamamını NATO’ya tahsis etmiş olan Türkiye bu kez isteksiz davranıyordu. Bu durum, önce dönemin başbakanı Adnan Menderes’in Moskova ziyaretiyle, ardından gerçekleşen 27 Mayıs Darbesi ile Şah’ın iyice telaşlanmasına neden olmuştur. Darbeden sonra yönetimi eline alan Millî Birlik Komitesi’nin NATO ve CENTO’ya bağlıyız açıklaması Şah’ı kısmen rahatlatsa da CENTO emrine asker verilmesi meselesi yine çözümsüz kalmıştır. 1962’de Türkiye’nin İran ve Yunanistan’la ilişkilerini geliştirme yönündeki kararı ilişkileri giderek daha sıkı hale getirdi. Karşılıklı açıklamalarla pekiştirilen bu süreç 1964’te Pakistan’ı da içeren Kalkınma İçin Bölgesel İşbirliği’nin (RCD) kurulmasıyla sonuç verdi. Böylece o güne dek genellikle askerî ve siyasi iş birliği alanında tutulan ilişkiler ticaret, ulaşım ve iletişim gibi alanlara da taşınmış oldu. 1960’lı yıllarda Türkiye’de özellikle sol hareketin büyümesine paralel olarak Şah karşıtı söylemin güçlenmesi İran’da rahatsızlık yaratan bir durum oldu. Ayrıca bu dönemde, CENTO’ya asker tahsisinin hâlen çözülmemiş olması, ekonomik iş birliği çabalarının beklenen başarıyı göstermemesi İran açısından; İran’ın Irak’taki Kürt grupları desteklemesi ve bölgedeki askerî nüfuzunu giderek artırması da Türkiye açısından ortaya konan sorunlar olarak göze çarpmaktadır. Bu sorunlar 1970’lerde de varlığını sürdürür; 1973 petrol krizleriyle birlikte Türkiye’nin önce ekonomik, ardından siyasi krize girerken İran’ın ekonomik, askerî ve siyasi etkinliğinin artması da ilişkilerin durgunlaşmasına sebep olur. 1979 yılında İran İslam Devrimi meydana geldiğinde Türk-İran ilişkilerinin geçmişine bakan herkes ilişkilerin kötüye gideceğini tahmin ediyordu. Ancak ilişkiler kötüye gitmedi aksine daha da iyi bir seyir takip etti. İran'ı terk ederek Sovyet Rusya'nın nüfuzuna girmesine yol açmak istemeyen Türkiye, açıkça İran karşıtı bir tutum içine girmedi. Bu yüzden, Tahran'da bulunan ABD büyükelçilerinin rehin alınmasının ardından, Kasım 1980'de İran'a ambargo koyan ABD'nin uygulamalarını takip etmeyi kabul etmedi. Türkiye’de 12 Eylül Darbesi’nin gerçekleşmesiyle bir ara bozulur gibi olan ilişkiler, İran-Irak Savaşı’nın çıkmasıyla tekrar rayına oturdu. Bu dönemde Türkiye’nin izlediği tarafsızlık siyaseti sonucunda Türkiye, İran’ın en önemli ticari partnerlerinden biri hale geldi. Bu dönemde Türkiye, İran-Irak Savaşı’nın Türkiye ile ticari ilişkilere zarar vermemesi ve Kürdistan İşçi Partisi'nin (PKK) desteklenmemesi yönündeki isteklerini İran’a iletti. İran bu konularda hassasiyet gösterdi, hatta savaş döneminde Kerkük-Yumurtalık petrol boru hattının bulunduğu bölgeleri ele geçirmekten özellikle kaçındı. Fakat savaşın sona ermesiyle, ticari kaygıların gölgesinde sırasını bekleyen kimi sorunlar bir anda patlak vermiştir. Hem ticari ilişkiler önemli bir ölçüde gerilemiş hem de siyasi ilişkiler ciddi bir krize girmiştir. Krizin patlak vermesi, 10 Kasım’da İran’ın Ankara Büyükelçiliği’nde bayrağın yarıya indirilmemesiyle başlar, Türkiye’deki İranlı rejim muhaliflerinin kaçırılmak istenmesi, karşılıklı açıklamalarla tırmanır. Kriz, Başbakan Turgut Özal’ın gönderdiği dostluk mesajıyla aşılır. Humeyni’nin ölümüyle birlikte ideolojik çelişkiler bir ölçüde yumuşar. 1990’ların başındaki iki gelişme Türk-İran ilişkilerini de etkiler. Bunlardan bir Körfez Savaşı’dır. Savaş sırasında önemli bir fikir ayrılığı yaşamayan Türkiye ve İran savaşın ardından Saddam Hüseyin’in müdahalesinden kaçan Kürt nüfusun güvenliği için Türkiye’nin sınır bölgesine yerleşen ABD güçlerinin (Çekiç Güç) varlığı İran’ı rahatsız etmişti. Diğer olay ise Sovyetler Birliği’nin dağılması olmuştur. Orta Asya ve Kafkaslarda ortaya çıkan yeni devletlerin kimin nüfuz alanına gireceği sorunu iki ülke arasında kısa süreli de olsa bir rekabet içine sokmuştur. 1990’ların ortasında ilişkiler yine bozulmuştur. Bunun başlıca nedeni Türkiye’de yaşanan siyasi cinayetler ve bu cinayetlerde İran’ın parmağı olduğuna yönelik iddialardır. Yine bu dönemde Türkiye ile İsrail arasında imzalanan askerî iş birliği anlaşması rahatsızlığı artırır. Necmettin Erbakan’ın Başbakan olması ve ilk gezisini İran’a yapması Rafsancani’nin Türkiye’yi ziyaret etmesi, Müslüman ülkeleri kapsayan iş birliği projesi D-8’in gündeme gelmesiyle düzelen ilişkiler; Sincan’daki Kudüs Gecesi’ne İran Büyükelçisi’nin katılması, İran sınırından PKK üyelerinin sızması, İslami silahlı örgütlerine karşı yürütülen operasyonlarla ilgili spekülasyonlar gibi konularla gerilimini korudu. 1990'lı yıllarda Sovyetler Birliği'nin dağılması üzerine Orta Asya'daki Türk Cumhuriyetlerinde hangi ülkenin daha fazla etki sahibi olacağı konusunda İran'la Türkiye arasında bir rekabet dönemi yaşandı. İki ülke, Pakistan ile birlikte Ekonomik İşbirliği Teşkilatı'nı kurarak Orta Asya'daki Türk devletleri, Afganistan ve Tacikistan ortak bir iş birliğine girdiler. Günümüzde Türkiye ve İran arasında geniş bir ekonomik iş birliği ve yüksek bir ticaret hacmi mevcuttur. Ayrıca her yıl çok sayıda İran vatandaşı turist olarak Türkiye'yi ziyarete gelmektedir. İki ülke arasındaki ticaret hacmi ise yıllık 10 milyar dolardan fazladır. 13 Ağustos 2008'de İran İslam Cumhuriyeti Dışişleri Bakanlığı sözcüsü Hüseyin Kaşkavi, Türkiye ve İran’ın ikili ilişkileri geliştirme azmi olduğunu söyledi. Haftalık basın toplantısında yerel ve yabancı basın mensuplarının sorularını yanıtlayan Kaşkavi, İran Cumhurbaşkanı Mahmut Ahmedinejad’ın Türkiye ziyaretine değinerek, bu ziyaretin Türkiye Cumhuriyeti Cumhurbaşkanı Abdullah Gül’ün resmî daveti üzerine yapıldığını söyledi.Ziyaretin çok önemli olduğunu ifade eden Kaşkavi , ziyarette ikili ilişkilerin gelişmesi yollarının araştırılmasının ön planda olacağını belirtti.Ziyarette gündeme gelecek diğer önemli konunun da bölgesel sorunlar hakkında görüş alışverişi olduğunu belirten Kaşkavi, İran nükleer konusunun da gündeme gelebileceğini fakat bunun Türkiye’nin arabuluculuk yaptığı anlamına gelmediğini söyledi.Ziyaretin İstanbul’da yapıldığını ifade eden Kaşkavi, her iki cumhurbaşkanının programlarının dolu olmasından dolayı bu tarihlere denk geldiğini ve Türkiye Cumhurbaşkanı’nın bu tarihte İstanbul’da olacağından ziyaretin İstanbul’a yapılacağını ifade etti. 15 Ağustos 2008'de İran Cumhurbaşkanı Mahmud Ahmedinejad, üç yıl önce bu göreve seçilmesinden sonra ilk kez Türkiye'yi ziyaret ediyor. İki ülke heyetlerinin görüşmelerinde, uyuşturucu kaçakçılığı, organize suçlar ve terörizmle mücadele ile diğer bazı konularda iş birliği anlaşması imzalandı. Aynı tarihte Guardian, Ankara'nın Tahran ile doğal gaz anlaşması imzalamaması karşılığında, Washington'un da İran Cumhurbaşkanı Ahmedinejad'ın ziyaretine göz yumduğunu yazdı, 16 Ağustos 2008 tarihinde ise İran Cumhurbaşkanı Mahmud Ahmedinejad, Türkiye'yle en kısa sürede enerji anlaşmaları imzalamayı umduğunu söyledi. İran üzerinde nükleer programından dolayı baskının arttığı bir dönemde Ankara sürpriz bir çıkış yaparak arabulucu olabileceğini açıkladı. Benzer bir açıklama Brezilya'dan da geldi. Bu süreçte Brezilya'ya daha yakın duran İran, 16 Mayıs 2010'da iki ülkenin Dışişleri Bakanlarını Tahran'a davet etti. Yaklaşık 16 saat süren görüşmelerin ardından 3 ülke arasında Tahran Deklarasyon'u imzalandı. Anlaşma Batı tarafından değerli bulunmadı ancak özellikle Türkiye ve İran anlaşmanın hala masada olduğunu savunuyor. İki komşu ülke, anlaşmanın ardından ikili ilişkilerin sadece nükleer sorun çevresinde değil, ekonomik ve sosyal alanda da artırılacağı sözü verdi. Türkiye ile İran'ın kara sınırı 560 km'dir. Karadan Gürbulak Sınır Kapısı iki ülkeyi birbirine bağlar. Ekonomik İşbirliği Teşkilatı kurucu üyelerinden olan Türkiye ve İran arasındaki ticaret hacmi 2000 yılında 1 milyar dolarken 2005 yılında 4 milyar dolara 2011 yılında ise 14,9 milyar dolara yükselmiştir. Türkiye %30'u bulan yaklaşık 10 milyar metreküp doğalgaz ihtiyacını İran'dan Tebriz-Ankara boru hattı ile karşılamaktadır. Ayrıca İran petrolünün Avrupa pazarına açılması için Türkiye üzerinden geçecek olan Pers Boru Hattı (yeni adıyla Nabucco pipeline) projeside 2010 yılında atılan imzalarla onaylanmıştır. İran'ın kuzeyi Türkiye'nin ise güney doğusunda varlığını sürdüren ve PKK'nın da bağlı olduğu Kürdistan Topluluklar Birliği'nin (KCK) üyesi olan Kürdistan Özgür Yaşam Partisi (PJAK) zaman zaman iki ülkenin topraklarında eylemler gerçekleştirmektedir. PJAK'a karşı İran ve Türk Silahlı Kuvvetleri ayrı ayrı mücadeleler yürütmekte ancak İran'ın PKK'ya olan bakış açısı Türkiye tarafından tartışılmaktadır. Kazara Zengin Kazara Zengin (Özgün adı: "Mr. Deeds"), 2002 yapımı Steven Brill yönetmenliğinde bir güldürü filmi. Başrolünde Adam Sandler vardır. Film gişede iyi bir başarı sağlamıştır. Preston Blake Blake Medianın başkanıdır ve dünyanın en zengin adamlarından biridir. Fakat sürekli heyecanlı şeyler yaşayan Blake son işi Everest dağında tırmanması pek başarılı olmaz ve hayatını kaybeder, ailesinden pek birinin olmadığı belli olan Blake'yi bu mirası kime bıraktığı bilinmesi için hemen araştırmaya başlar, özellikle şirketin başına geçmek isteyenler vardır. Tabii bu olay gazetecileri de ilgilendirmektedir. Sonunda sadece bir kişi bulunur ailesinden: Bay Longfellow Deeds (Adam Sandler). Kendisine sadece Deeds (Türkçe: Fedakarlık) denmesini seven bu adamı bir kasabada bulurlar. Kasabanın en sevilen adamlarından olay Deeds tebrik kartları yapar ve bunu kendi pizzacısında okur, oldukça iyi birisi olan Deeds'i zaten herkes çok sevmektedir. Ona tüm olay anlatıldıktan sonra Deeds onlarla birlikte şehre gelir ve gördüğü gibi mükemmel bir evde yaşamaya başlayacaktır, Deeds geldiği ilk günden çalışanları pek rahatsız etmemekte ve hatta onlarla çok iyi bir dost gibi davranmaktadır. Ancak şirket olayının yanı sıra bir gazeteci (Winona Ryder) olan Babe Bennet ona kendisini daha iyi birisi gibi tanıtır ve kendisininde bir kasabadan olduğunu söyler fakat işler gittikçe karışmaya başlar. 13+, cinsellik ile bağlantılı diyalog, şiddet, küfür ve çok kısa çıplaklıktan dolayı. Koffi Sama Koffi Sama (d. 1944 Amoutchou, Ogou) 2002-2005 yılları arasında Togo başbakanı. Ortaöğretimi bitirdikten sonra 1966 yılında Tolouse'da Ecole Nationale Vétérinaire'de veterinerlik eğitimi görmek üzere Fransa'ya gitti. Eğitimini bitirerek 1972 yılında Togo'ya döndü. Farklı yönetim görevlerinde çalıştı. Ulusal Mezbaha ve Dondurucular Müdürlüğü (ONAF) görevinde bulundu. 1981'de devlet başkanı Gnassingbé Eyadéma tarafından Gençlik, Spor ve Kültür bakanı olarak tayin edildi. 1984 yılına kadar bu makamda bulundu. 1990'dan 1996'ya kadar Togo pamuk şirketi (SOTOCO) yöneticiliği yaptı. Daha sonra kabinede sağlık bakanlığı ve eğitim ve araştırma bakanlığı görevlerinde bulundu. 29 Haziran 2002 yılında Agbeyome Kodjo'nun yerine başbakan oldu. 2005 yılında devlet başkanı Gnassingbé Eyadéma'nın ölümünden kısa süre sonra yapılan ve uluslararası gözlemciler tarafından şaibeli görünen seçimler sonucunda Eyadéma'nın oğlu ve ardılı devlet başkanı Faure Gnassingbé Edem Kodjo'yu başbakan olarak atadı. I Am I Am, Amerikalı şarkıcı Hilary Duff'ın üçüncü albümü Hilary Duff'da yer alan bir şarkıdır. Şarkı, Diane Warren tarafından yazılmış ve yapımcılığını da John Shanks yapmıştır. Şarkıyı John Shanks ve Jeff Rothschild tekrar düzenlemiştir. İlk defa Radio Disney'de Amerika Birleşik Devletleri'nde çalınmıştır. (2004-Aralık) Bu şarkı diğer şarkılardan biraz daha farklıdır. Çünkü aldığı sert eleştirilerin yanında çok olumlu eleştiriler de almıştır. Hilary Duff şarkı ile ilgili yaptığı açıllamalrında şarkının rahat olma ile ilgili şeyler anlattığını ve insanların iç dünyasını yansıtmadığı ile ilgili konulara değindiğini söylemiştir. Şarkıya bir klip çekilmemesine karşın Duff'ın konserlerinde şarkının performansı sırasında 2004 Hindistan depremi mağdurları gösterilmiştir. Wake Up (Hilary Duff şarkısı) "Beat of My Heart'" Amerikan şarkıcı Hilary Duff, Joel Madden ve Benji Madden tarafından yapılımış single. Şarkı Duff'ın dördüncü albümü Most Wanted da yer aldı. 2005 yılında albümden çıkan ilk single olma özelliğini de taşımaktadır. Hilary Duff şarkı hakkındaki yaptığı açıklamalarında, şarkının insanların şehir hayatının stresinden, derslerden, iş hayatından kopup; eğlenmesi, hayatın tadını çıkarması ile ilgili bir şarkı olduğunu söylemiştir. Hatta şarkının tam olarak 80'lerdeki şarkılar gibi olmadığını ama en az onlar kadar eğlenceli dans türünde bir şarkı olduğunu da söylemiştir. Şarkı ABD'de 12 Temmuz 2005'te yayınlandı. Çıkmasıyla birlikte sonraki ay Radio Disney'de en çok istenen parça oldu. Dijital İndirme satışları sonunda parça Billboard Hot 100 listesine, Ağustos ayının ortasında, 29 numaradan giriş yaptı. Bu listede 2 hafta kaldı. Ayrıca Billboard Pop 100 listesinde de ilk 40'a girebildi. 2005 yılının Ekim ayının sonlarına doğru single altın RIAA Sertifikası aldı. "Wake Up" ABD'nin dışında daha başarılı oldu. Birleşik Krallık'ta çıktığı hafta yedi numaraya kadar yükseldi. Top 40 listesinde altı hafta kalmayı başardı. İrlanda'da bu başarı devam etti. Daha üçüncü haftasında olmasına rağmen listelerde ilk beşe girmeyi başardı. Avustralya'da başarıları sürdü. Top 40 listesinde on bir hafta kaldı ve on birinci sıraya kadar yükseldi. Single Avrupa'da da başarılı oldu.Norveç'te listelerde ilk beşe girdi; Fransa'da listelelerde on dokuz hafta kaldı. Aynı şekilde Filipinler'de de ilk beşe girdi. Klip, My Chemical Romance ve The Used gibi gruplara da klip çekmiş olan Marc Webb tarafından çekildi. Duff, bu klibin çekiminden çok zevk aldığını, çalışma arkadaşlarının çok keyifli ve eğlenceli olduğunu söylemiştir. Klip Toronto-Kanada'da çekilmiştir. Klipte Hilary Duff bir sabah uyanır ve akşam için plan yapmaya başlar. Akşam olduğunda hazırlanır, makyajını yapar ve dışarı çıkar. Arabası ve arkadaşları ile eğlenir ve bu arada dünyadaki ünlü bazı şehirleri de gezer. Bunlar New York, Londra, Paris, Tokyo'dur. Burada önemli olan tüm şehirlerdeki insanlar cumartesi akşamını eğlenerek geçirmektedir. Klip, ilk kez Disney Kanalında yayınlandı. 15 Temmuz 2005'te de MTV'nin TRL programında yayınlandı. Programın listesinde elli gün kadar kaldı, zirveye kadar çıkabildi. Edmílson José Edmílson Gomes Moraes veya kısaca Edmilson (d. 10 Temmuz 1976, Taquaritinga), İtalyan asıllı Brezilyalı eski futbolcudur. Stoper ve defansif ortasaha olarak oynamıştır. São Paulo ile Sao Paulo şampiyonluğunu; Olympique Lyonnais'la Fransa Ligue 1 şampiyonluğunu ve Barcelona'yla İspanya La Liga şampiyonlukları yaşamıştır. Avrupa'da futbol oynamaya başladığından bu yana Lyon'la 4, Barcelona ile 2 olmak üzere 6 lig şampiyonluğu yaşamıştır. Ayrıca İtalyan pasaportu taşımaktadır. Barcelona'ya geldiğinde iki büyük sakatlık yaşamıştır. Sakatlıkların ardından 2005-2006 sezonunda takımının UEFA Şampiyonlar Ligi ve La Liga şampiyonu olmasında çok büyük bir rol oynamıştır. 2008 yılında yine bir La Liga ekibi olan Villareal'e transfer olmuştur. Vasat bir sezonun ardından Brezilya'ya dönmüştür. Palmeiras takımıyla sözleşme imzalamıştır. Ardından 2009-2010 sezonu devre arasında La Liga ekiplerinden Real Zaragoza'ya transfer olmuştur. Son olarak 2011 yılında Ceará SC takımında oynamıştır. İlk kez 2000 yılında Brezilya millî futbol takımı forması giymiştir. 2002 yılında FIFA Dünya Kupası'nı kazanmıştır. 2007 yılında millî takım formasını son kez giymiştir. Ä°smet Ay İsmet Ay (28 Aralık 1924, Şile - 7 Ekim 2004, İstanbul), Tiyatro oyuncusu. İstanbul Belediye Konservatuvarı Tiyatro Bölümü mezunu olan sanatçı; 1948'de Şehir Tiyatroları'na girerek sanat hayatına başladı. Uzun süre Şehir Tiyatroları'nda çalıştıktan sonra, sinema filmlerinde de oynadı. 32 yıl rol oynadıktan sonra Şehir Tiyatrolarından 1980 yılında emekli oldu. "Süper Baba" dizisindeki "Sermet" rolüyle beğeni kazandı. Tolga Aşkıner ve Ali Poyrazoğlu'nun Tiyatrolarında konuk sanatçı olarak yer aldı. En son olarak dizilerde rol alan sanatçı, hastayken bile "Cennet Mahallesi" adlı dizide rolünü oynadı. 2004 yılında kaybettiğimiz sanatçı Şile'de yatmaktadır. Amor fati Amor fati, Friedrich Nietzsche'nin eserlerinde sıklıkla kullandığı bir terimdir. Türkçeye, çevirmenler tarafından genellikle "kader sevgisi" olarak çevrilir. Hayatın en üst düzeyde olumlanması, Nietzsche'nin deyimiyle 'evet'lenmesi anlamına gelir. Jeyan Mahfi Tözüm Mesanet Fatma Jeyan Mahfi Ayral Tözüm (d. 6 Ağustos 1931, İstanbul), Türk tiyatro, sinema, radyo ve televizyon dizileri oyuncusu ve seslendirme sanatçısı. Sanat yaşamına babasının teşvikiyle henüz üç yaşındayken, Henrik Ibsen'in bir eseri olan ""Peer Gynt"" adlı oyunda Muhsin Ertuğrul tarafından oynatılarak başladı. İstanbul Şehir Tiyatroları'nda; başta ""Mutlu Günler"", ""Çıplakları Giydirmek"", ""Kökler"", ""Yarısı"" ve ""Kezban"" olmak üzere çok sayıda oyunda rol aldı ve oradan emekli oldu. Necdet Mahfi Ayral'ın kızı ve bir trafik kazası sonucu vefat eden ses mühendisi Rauf Tözüm'ün (1915 - 1978) eşi olan sanatçı; çocuk yaşlardan itibaren yerli ve yabancı filmlerin seslendirilmesinde çalıştı. Babası, ülkede başka kimsede bulunmayan bir isim bulmak için Kamûs-ı Türkî'den faydalanarak ve Farsça'da aslanın kükrerken çıkardığı ses anlamına gelen "Jeyan" adını kızına vermiştir. Beyoğlu Kız Lisesi'nden mezun oldu. Dublaja daha 10 yaşındayken "Mutlu Günler" adlı filmin seslendirmesiyle başladı. Başta Türkan Şoray, Filiz Akın, Fatma Girik, Ahu Tuğba, Belgin Doruk, Gülşen Bubikoğlu ve Sonia Viviani başta olmak üzere birçok aktrisi filmlerde seslendirdi. 1954 yılında eşiyle beraber sinemadan ayrılma kararı aldı ve kendisini uzun yıllar tamamen tiyatro oyunlarına adadı. 3 yıl radyoda reklam spikerliği de yaptı. Tiyatronun yanı sıra sinema ve televizyon dizisi oyunculuğu yaptı ve hala film ve dizi yapıyor. Weird "Weird", Amerikalı şarkıcı Hilary Duff'ın Hilary Duff albümünde yer alan bir şarkıdır. Pop-Rock türünde bir parçadır. Aralık 2004'te İspanya'da bir radyo single'ı olarak yayınlandı. Ayrıca şarkıya klip çekilmedi. Duff şarkı hakkındaki yorumlarında şarkının dinlendiğinde gerçekten biraz tuhaf geldiğini ve değişik ritimler içerdiğini söylemiştir. Bu açıklamalarına şarkının sözlerinin de bir hayli karışık olduğunu eklemiştir. Şarkı, 22 Mayıs 2004'te Los Angeles-Kaliforniya'da kaydedilmmiştir. Kayıt tüm hafta sonu boyunca sürmüştür. "Life Story" adlı magazin dergisinin özel Hilary Duff baskısında Duff'ın menajeri bu şarkının "Hilary Duff" albümünden çıkan olan ilk single olacağını fakat sonra yerini Fly'ın aldığını söylemiştir. Aynı dergide Duff da bir açıklamasında "Weird"'ın albümden çıkan ikini single olmasını istediğini fakat Someone's Watching over Me'nin yerini aldığını söylemiştir. Artuklu SarayÄ± Artuklu Sarayı, Artuklu Beyliği'nin Diyarbakır kolunun Beyi Nasreddin Muhammed saltanatında (1200-1222) Diyarbakır Surları içinde inşa edilmiş saraydır. Saray 16. yüzyıla kadar çeşitli amaçlarla kullanılagelmiş, ancak zamanla günümüzde Virantepe olarak adlandırılan bir tepenin altında gömülü kalmıştır. Höyüğün bir kısmı 1961'de sanat tarihçisi Prof. Oktay Aslanapa tarafından kazılmış ve değerli buluntular ortaya çıkarılmıştır. Saray kalıntılarının büyük bölümü halen gömülü olmakla birlikte, kazı ve restorasyona dönük hazırlık çalışmaları yürütülmektedir. Artuklu Sarayı aynı zamanda İslam alimi ve mucidi El Cezeri'nin 30 yıl süre ile çalıştığı ve tasarım ve buluşlarının pek çoğunun ilham kaynağı olan mekandır. Samogitçe Samogitçe (Samogitçe'de "Žemāitiu kalba", "Žemāitiu ruoda", Litvanca "Žemaičių tarmė") - Litvanya'nın tarihi bir etnik bölgesi olan Samogitya’da yaşayan etnik grubunun Hint-Avrupa dil ailesinin Baltık koluna ait dil. Avrupalı Jigolo Deuce Bigalow Deuce Bigalow: European Gigolo (Avrupalı Jigolo) 2005 yapımlı Mike Bigelow yönetmenliğinde bir güldürü filmidir. Başrolünde Rob Schneider vardır. Male Gigolo filminin devam filmidir. Deuce Bigalow (Rob Schneider) jigololuğu bırakalı uzun zaman olmuş, kendi su ile ilgili işlerine geri dönmüştür. Eski Patronu (Eddie Griffin) TJ şu an Amsterdamdadır. T.J. Deuce`yi hemen oraya çağırır, onu kırmayan Deuce buraya gelir. Fakat Amsterdam beklediğinden farklı çıkar. Bu sırada jigoloları öldüren birisi vardır. Karısını denizde kaybeden Deuce'nin karısı Kate'den sadece onun ayakları kalmıştır. Burada yeni bir kızla daha da tanışan Deuce şimdi tekrar jigololuğa başlayarak dostunu kurtarmalıdır. Çünkü katil TJ zannedilmektedir. Deuce`yse şimdi eski patronu TJ Hicks`i kurtarmak için elinden geleni yapar. Yoksa TJ dünyanın en ünlü jigololarını öldümüş gibi görünecektir. Fakat bu başına garip olaylar açacaktır. 18+; cinsellik unsurları,uyuşturucu,küfür ve çıplaklık içerdiği için. Rachel McAdams Rachel McAdams (d. 17 Kasım 1978; Ontario), Kanadalı oyuncu. Mean Girls, The Notebook, Wedding Crashers, The Time Traveler's Wife, Sherlock Holmes adlı filmlerdeki rolleriyle tanındı. Rachel McAdams, 17 Kasım 1978'de Kanada'nın Ontario şehrinde doğdu geldi. Babası Lance, kamyon şoförü; annesi Sandy ise hemşiredir. Kayleen adında bir küçük kız kardeşi ve Daniel adında bir de küçük erkek kardeşi bulunmaktadır. 4 yaşında buz pateni yarışmalarına katılan Rachel, 13 yaşında yaz kampında Shakespeare oyunlarında rol almaya başladı. Liseyi bitirince üniversitede okumayı planlıyordu. Tiyatro öğretmeni onu tiyatro eğitimi alabilmesi için girmesi gereken yetenek sınavı için cesaretlendirdi. Sonunda Toronto'daki York Üniversitesi Tiyatro Bölümü'nden dereceyle mezun oldu. Ekranlardaki profesyonel kariyerine Disney'in bir dizisi olan 1998 yapımı 'The Famous Jett Jackson' ile başladı. Birkaç filmin ardından ona şöhreti getirecek olan çıkışını 'Mean Girls (2004)' ve 'The Notebook (2004)' adlı filmler ile gerçekleştirdi. Notebook filmindeki rolüyle tüm eleştirmenlerden tam not alan Rachel, bu filmle sayısız ödülün sahibi oldu. 2016'da vizyona girmiş olan ve Scott Derrickson'nın yönettiği Dr. Strange filminde de oynamıştır. The Notebook filminde rol arkadaşı Ryan Gosling ile beraberlik yaşayan ünlü aktris daha sonra Ryan ile yollarını ayırma kararı aldı. Daha sonra Midnight in Paris filminde tanıştığı Galli aktör Michael Sheen ile 2010 yılında birliktelik kurdular..Şu an küçük kardeşi Daniel ile birlikte Ontario, Kanada'da yaşamaktadır. Bununla birlikte Amerikan yeşil kartı vardır. Gustav FabergÃ© Gustav Fabergé (1814–1893) Rus mücevher tasarımcısı ve meşhur Faberge Yumurtaları'nın yapımcısı Peter Carl Fabergé'in babası. Gustav Fabergé, Pernau (şimdi Pärnu) doğumludur. (Livonia Estonya). Babası marangoz olan, Peter Fabergé'dir. 1842'de Gustav mücevher firması House of Fabergé'i Saint Petersburg'da açtı ve Charlotte Jungshtedt ile evlendi. Leyla Sayar Leyla Sayar, (d. 1939 - ö. 22 Temmuz 2016), Türk tiyatro ve sinema sanatçısı. Çerkez bir anne ve Selanik göçmeni bir babanın çocuğu olarak 1939'da İstanbul'da dünyaya geldi. 1950'li yıllarda "Caddebostan Plaj Güzeli" seçildi. 1957'de "Yıldız" dergisinin düzenlediği "artist yarışması"nda Türkiye Güzellik Yarışması'nda ikinciliği kazandı. 1958 yılında sinemaya başladı. Bir dönem Ankara Devlet Tiyatroları Genel Müdürlüğü'nde eğitim gören oyuncu, ardından "Duvaklı Göl" filmiyle sinemaya adım attı. 1974'te Erdal Kasidecioğlu ile evlendi fakat bir yıl sonra boşandı. 22 Temmuz 2016 yılında Amerika'da hayatını kaybetti. 170 filmi olan Sayar'ın önemli filmlerinden bazıları şunlardır. BAFTA Yükselen Yıldız Ödülü Damadı Öpebilirsin Damadı Öpebilirsin (Özgün adı: I Now Pronounce You Chuck and Larry), 2007 yapımı Dennis Dugan yönetmenliğinde bir komedi filmi. Başrolünde Adam Sandler ve Kevin James'in oynadığı film, Türkiye'de 7 Eylül 2007'de gösterime girmiştir. Charles “Chuck” Levine (Adam Sandler) ve Lawrence “Larry” Valentine (Kevin James) iki Brooklyn itfaiyecisi, onlara göre ise yangın dövüşçüleridir. Chuck kadınları çok seven çapkın birisidir. Larry ise yalnız ve iki çocuk babasıdır. Oğlu biraz korkak ve Larry’ye göre kız gibidir. Larry bunun sebebini karısının ölümüne bağlamaktadır. Larry biriyle evlenebilir; fakat hiçbir kadının çocuklarının geleceği için iyi olacağını düşünmemektedir. Bir gün yanmış evin içinde Larry Chuck’ı onun üzerine düşecek olan duvarlardan kurtarır. İkisininde hayatı tehlikeye girer. İkisi de gözlerini hastanede açarlar ve bir anda Larry’nin karısının öldüğü hastanede olmak onu kötüleştirir. Larry artık bu itfaiyecilik işini bırakması gerektiğini; çünkü bunun çok tehlikeli olduğunu düşünür. Larry miras yasasındaki bir hatayı fark eder ve çocuklarına mirasını bırakamayacağını öğrenince çocukları için bir çözüm bulmaya yönelir. Larry’nin aklına garip bir fikir gelir, Chuck’la “evlenmek”. Chuck, Larry onun hayatını kurtardığı için onun ilginç planını uygulamak zorundadır. Larry’nin planı tutarsa mirası çocuklarına kalabilecektir ve bu sebeple eşcinsel çift rolüne girerler. Chuck kadınlara olan ilgisini göstermekle biraz işleri tehlikeye sokar. Eşcinsel rolünde iyi olamayan ikili bir bürokrat (Steve Buscemi) tarafından izlemeye alınır. Aynı adam sürekli Charles ve Larry’yi takip etmeye başlar; çünkü onların eşcinsel olduğuna inanmamaktadır. Lawrence bu olay için güzel avukat Alex’i (Jessica Biel) tutar. Alex onlara eşcinsel birliktelik yasası yeterli olmaz, resmî evlilik gereklidir deyince mecburen Chuck ile Larry evlenmek zorunda kalırlar, evlenmek için Kanada’ya giderler. Bir Japon görevli (Rob Schneider) onları evlendirir. Bu düğünün sonrasında işlerin istedikleri gibi gideceğini düşünürler; fakat yanılıyorlardır. Clinton Fitzer isimli bu bürokrat tüm gazetelere ve her yere bu ikiliden bahsetmiştir. Artık herkes Chuck ile Larry’nin eşcinsel olduğunu düşünmeye başlar. Fakat özellikle Kaptan Phineas J. Tucker (Dan Aykroyd) bu olaya kızmakla beraber bunun gerçek olmadığını da düşünmektedir. Bu arada Chuck Alex’e aşık olmuştur. MPAA tarafından R almıştır; izlenme konusunda sebebiyse cinsellikten bahsedilme ve çıplaklıktır. Fakat daha sonra Universal tarafından film düzenlenince 13 yaş üstü oldu, küfürler, cinsellik ile ilgili sahneler ve konuşma, çıplaklık ve uyuşturucu kullanımından dolayı. 23 Ağustos 2007 tarihinde dünya çapında $117,460,087 kadar toplamıştır. Şeytanın Oteli Şeytanın Oteli (Norveççe: "Fritt Vilt"), 2006 yılı, Norveç yapımı sinema filmi. Korku ve gerilim öğelerini barındıran film sırayla öldürülen gençler temasını içeren "teen slasher" tarzı filmlere Avrupa sinemasından bir örnektir. Beş genç paskalya tatili amacı ile kayak yapmak için dağlara doğru yola çıkarlar. Ne var ki herkesin gittiği ve kalabalık olan yerlerden ziyade aralarından birinin bildiği bakir bir yöreyi seçerler. Vardıklarında hemen snowboard'a başlarlar ancak birinin ayağının kırılması üzerine eğlenceleri yarım kalır. Arabalarından da uzak düştükleri için sığınacak yer ararlar. Bir süre sonra da terkedilmiş bir otel bulurlar. Başlarda işler iyi gitmesine ve hatta eğlenceli olmasına karşın otelde ortaya çıkan birinin sırayla öldürme olayına başlaması ile gerilim dolu bir macera başlamış olur. Macit Sonkan Macit Sonkan (d. 1953), Tiyatro, sinema ve dizi oyuncusu. İzmir Torbalı Yazıbaşı doğumludur. Güzel Sanatlar Tiyatro Oyunculuk mezunu olan sanatçının, 1978'de Devlet Tiyatroları Genel Müdürlüğü'nde başladığı sanat hayatı, tiyatronun yanı sıra, sinema ve dizi filmlerle de devam etmektedir. Çocuk tiyatrosu üzerine yoğunlaşan Sonkan, yurt dışında sergilenen oyunlarda da rol aldı. Tiyatro alanında birçok oyunda ödül kazanmıştır. Kronen Zeitung (Neue) Kronen Zeitung, Avusturya'nın çok satan günlük bulvar gazetesidir. Yüksek satış oranıyla aynı zamanda dünyanın en başarılı gazetelerinden biridir. 2005 yılı itibarıyla dünyanın en büyük gazeteleri listesinde 45. sıradadır. 2006 itibarıyla günlük okuyucu sayısı 3 milyonun üzerindedir. 1900 yılında Gustav Davis tarafından kurulan gazete Naziler tarafından kapatılmış, 1959 yılında "Neue Kronen Zeitung" adıyla yeniden yayınlanmaya başlanmıştır. Gazetenin günümüzdeki baş redaktörü Michael Kuhn, yayıncısı Mediaprint Zeitungsdruckereigesellschaft Ges.m.b.H & Co KG isimli şirkettir. Günlük olarak renkli ve yaklaşık 80 sayfa, tabloid boy yayınlanan gazete, bol miktarda ama kısa yorumları, 1600 karakteri geçmeyen makaleleri, geniş yer kaplayan resimleri ve arada sırada başlattığı politik kampanyalarla dikkat çeker. Magazin içerikli haberlerin geniş yer aldığı gazete aynı zamanda muhafazakâr, sağ partileri destekleyen yorumları, anti-semitist ve yabancı düşmanı dili nedeniyle sıklıkla eleştirilere hedef olmaktadır. Moriz Benedikt Moriz Benedikt (d. 27 Mayıs 1849, Krasice, Zlín ili, Çek Cumhuriyeti; ö. 18 Mart 1920 Viyana, Avusturya). Avusturyalı gazeteci. 1872 yılında Viyana'da Neue Freie Presse (Die Presse) gazetesinin redaktörü oldu. 1880 yılında gazetenin yayıncılarından biri haline geldi ve 1908 yılındaki ölümüne kadar gazetenin baş redaktörü olarak görev yaptı. Liberal ekonomik görüşleri nedeniyle Karl Kraus'un şiddetli biçimde saldırdığı kişilerden biridir. Bu sayede adı günümüzde de sıklıkla anılmaktadır. Elyas M'Barek Elyas M'Barek (d. 29 Mayıs 1982, Münih), Avusturya-Tunus asıllı Alman oyuncudur. İlk olarak Dennis Gansel'in yönettiği "Mädchen, Mädchen" adlı filmle sinema dünyasına adım atmıştır. Neuilly-sur-Marne Neuilly-sur-marne, Fransa'da Île-de-France Bölgesi Seine-Saint-Denis İlinde bulunan 33 bin nüfuslu kent. Şehir Paris'in kuzeyinde, deniz seviyesinden yaklaşık 90 m. yükseklikte yer alır. Marne'in kuzey kıyısındadır. Şehirde oturanlara "Nocéens" adı verilir. Şehrin bölgenin dışındaki ünü Kasım 2005 yılında bu bölgede başlayan ayaklanmadan ileri gelir. Türkisch für Anfänger Türkisch für Anfänger (Türkçe: "Yeni Başlayanlar için Türkçe"), 2006-2008 yılları arasında Alman ARD kanalında yayınlanan dizi. Üç sezon süren dizi, daha sonra izlenme oranlarının düşmesi nedeniyle yayından kaldırıldı. Almanya'da polis memuru olan iki çocuklu Türk bir baba ile gene iki çocuklu bir Alman annenin birlikte yaşamaya karar vermesiyle gelişen olaylar dizinin ana konusunu oluşturmaktaydı. Almanya'da yaşayan yoğun Türk nüfusuna rağmen dizide oynayacak oyuncuların seçimleri kafa karıştırmıştır. Türk babanın kızı rolünde İranlı bir oyuncu olan Pegah Ferydoni, Türk babanın oğlu rolünü ise Avusturya-Tunus asıllı bir Alman olan Elyas M'Barek oynamaktadır. Dizide Almanca altyazı içeren Türk ailenin kendi arasında Türkçe konuştuğu bölümler bulunmaktadır; ancak sadece baba rolündeki Adnan Maral'ın Türkçe bilen biri olması ve diğer oyuncuların telaffuzlarındaki hatalar, diziyi izleyen Türkler tarafından bile diyalogları anlaşılmaz kılmaktadır. Türkiye'de "Türkish for Beginners" adıyla bir süre MTV Türkiye'de yayımlanmıştır. Boštjan Hladnik Boštjan Hladnik (30 Ocak 1929, Kranj; ö. 30 Mayıs 2006 Ljubljana) Tiyatro, Radyo, Film ve Televizyon Akademisi'nde eğitim görmüş, Yugoslav-Sloven film yönetmeni. 1960'lı yıllarda Novi Film'in en önemli temsilcilerinden biriydi. 1961 yılında çektiği Yağmurda Dans (Ples v dežju) 2005 yılında bir Sloven jurisi tarafından en iyi Sloven filmi seçildi. Batı Almanya'da "Erotikon - Tutku Karuzeli" (1963, Ingrid van Bergen'le) ve "Maibritt - Adaların Kızı" (1964, Gunnar Möller, Karl Schönböck ve Hubert von Meyerinck'le) filmerini çekti. 1971 yılında çektiği Maškarada isimli filmi cinsel içerikli sahneleri nedeniyle Yugoslavya'da yasaklandı. Film ancak 1980'li yıllarda serbest bırakıldı. Mehmet Ulay Mehmet Ulay, (d. 1 Ocak 1947, Alanya), TÃ¼rk tiyatro, sinema ve dizi oyuncusu. Kabataş Lisesi mezunu olan sanatçı, 1963'te Devlet Tiyatrolarında sanat hayatına başladı. 1965'te AST içinde yer alan Mehmet Ulay, 1969 yılında İngiltere'ye giderek Oldwick Theater'da görev aldı. İki yıl sonra Türkiye'ye döndüğünde yeniden Ankara Sanat Tiyatrosu bünyesinde, müdürlük, oyunculuk ve yönetmen yardımcılığı yaptı. Bir süre sonra tekrar yurt dışına giderek Almanya ve Amerika'da tiyatro üzerine araştırmalar yapan Ulay, dönüşünden sonra sinema, dizi ve TV reklam filmlerinde rol aldı. Menajerliğini Ali Sabuncugil Menajerlik yapmaktadır. Yılan taşı Yılan taşı veya serpantin, rengi ve billur yapısı farklı birçok türü olan, minerallerin başkalaşmasıyla oluşan bir kaya türü. İsmini yılan derisini benzeyen billur yapısından alır. Yılan taşının yaklaşık 20 çeşidi vardır. Doğada bol miktarda bulunur. Bazı türleri kanserojen asbest minerali içerir ve insan sağlığı açısından son derece zararlıdır. Hava nemi ile su Ã¼retimi Hava nemi ile su üretimi, havada bulunan nemin, soğutulduktan sonra faz değiştirerek sıvı hale dönüştürülmesi ile elde edilen suyun toplanmasıdır. Genel olarak buzdolapları ile aynı mantıkta çalışan makinalar tarafında yapılır. Bir gazın basınç altında ısınması ve daha sonra hacmi genişletilerek soğutulması prensibine dayanır. Soğuyan bir yüzey termodinamik yasaları gereği ısı alır. Eğer bu yüzeyi nem ile karşılaştırırsanız bu durumda havanın neminin ısısını alacaktır. Böylece nem soğuyacak ve sıvılaşacaktır. Bu aşamadan sonra sıvılaşmış suyu bir kapta biriktirdiğinizde havanın nemi ile su üretmiş olursunuz. Bu işlemi günlük yaşantımızdada görebileceğimiz en basit aletler klimalardır. Klimalar çalışmaları sırasında oluşturdukları suyu bu şekilde üretirler. Bu yöntem ile çalışan ve su üretmek için üretilmiş özel makinalar vardır. Bunlar şekil olarak su sebillerine benzeyen ve havadaki nem oranına göre değişmekle beraber 35lt/gün su üretebilen cihazlardır. Meral Orhonsay Meral Orhonsay (d. 1951), Sinema ve dizi oyuncusu. Ankara Kardeş Oyuncular topluluğunda sanat hayatına atılan sanatçı, Alman televizyonu ZDF'de sunuculuk yaptı. 1973 yılında "Sinema Güzeli" seçildikten sonra, çeşitli sinema filmi ve dizilerde rol aldı. Güney Shetland Adaları Güney Shetland Adaları, Antarktika Yarımadası'nın 120 km kuzeyinde bulunan bir takımadadır. 1962'den bugüne Birleşik Krallık British Antarctic Territory idaresi altındadır. Antarktika Antlaşması (1959) gereğince imza atan diğer ülkeler, adaların idaresini ne resmi tanımışlardır ne de rededmişlerdir. Askeri amaç harici imza atan her ülke bu adaları dilediği şekilde kullanabilirler. Adaların tamamı halen Arjantin (1943´ten bugüne) ve Şili (1940´tan bugüne) tarafından sahiplenilmektedir. Birçok ülke adalarda Araştırma İstasyonları yürütürler. Bunların çoğu Kral George Adası´ndadır. Bu adada Şili´nin Eduardo Frei istasyonunda bir havaalanı bulunur. Tak覺mada olarak pozisyonlar覺 civar覺ndad覺r. Güney Shetland Adaları 11 büyük ve bir takım küçük adalardan meydana gelir. Toplam yüzölçümü 3687 km²´dir. Hava durumuna göre bu 3687 km² kara parçaları % 80 ile 90 arası süressiz buzlarla kaplıdır. Takımadaların en yüksek noktası Smith adasında bulunan 2105 metre ile Mount Foster tepesidir. Takımadaların uzantısı yaklaşık 280 mil´dir. Kuzeyden güneye doğru büyüklü küçüklü Güney Shetland Adaları bunlardır: Adalarda çeşitli ülkeler araştırma istasyonları yürütürler: FIFA Dünya Kupası ödülleri Her Dünya Kupası'nın sonunda oyunculara ve takımlara,onları oyunun farklı yönlerinde diğerlerinden ayıran birkaç ödül verilir. Altı adet ödül vardır: Altın Top Ödülü her Dünya Kupası'nda en değerli oyuncuya verilen bir ödüldür. Liste FIFA teknik komitesi tarafından seçilir ve medya mensupları tarafından oylanır. Oylamayı ikinci ve üçüncü sırada bitiren futbolcular ise Gümüş Top ve Bronz Top ödüllerini kazanırlar. Altın Ayakkabı ödülü Dünya Kupası'nda en çok gol atan futbolcuya verilir. Gol pası sayısı iki ya da daha fazla sayıda sporcu eşit sayıda gol atmışsa, kazananın belirlenmesi için kullanılır. Gol paslarında eşitlik olması halinde de daha az süre oynayan sporcu kazanır. Ödül ilk kez 1930 Dünya Kupası'nda duyurulmuştur. 2006 FIFA Dünya Kupası'nda ilk kez Gümüş ve Bronz ayakkabı ödülleri turnuvanın en çok gol atan ikinci ve üçüncü futbolcularına verilmiştir. Genellikle üçüncülük maçı turnuvanın en skorer oyuncusun belirler. Altın Eldiven Ödülü turnuvadaki en iyi kaleciye verilen ödüldür. 2010'dan önce Lev Yaşin (SSCB)'ye ithafen verilen ödüldü. FIFA Teknik Çalışma Grubu finaller boyunca oyuncuların performansına bakarak en iyi kaleciyi seçer. Kaleciler kendilerine özel bu ödüle sahipken aynı zamanda Altın Top ödülüne de aday olabilirler, Oliver Kahn 2002 yılında her iki ödülü de kazanmıştır. Yaşin ödülü ilk kez 1994'te verilmiş olmasına rağmen, 1998 yılına kadar turnuvanın en iyileri kadrosundan sadece bir tane kaleci bulunuyordu: Yaşin ödülü ilk kez 1994 yılında verilmiştir. Ödülün adı 2010 yılında Altın Eldiven Ödülü olarak değiştirilmiştir. FIFA Centilmenlik Ödülü Dünya Kupası boyunca en centilmen takıma verilen ödüldür.İkinci tura kalan takımlar arasından seçilir.Kazanan takım centilmenlik ödülünün yanı sıra bir belge,her oyuncu ve yönetici için birer madalya ve 50,000 dolar değerinde futbol ekipmanı kazanır. FIFA'nın En Eğlendirici Takım ödülü FIFA Dünya Kupası için oldukça yenidir.Oyuna pozitif olarak yaklaşan ve halkı en çok eğlendiren takıma verilir. Halk tarafından yapılan oylama sonucunda verilmektedir. En İyi Genç Oyuncu Ödülü ilk kez 2006 FIFA Dünya Kupası'dan Alman futbolcu Lukas Podolski'ye verilmiştir.Kazanan turnuvada oynayan 21 yaş altı futbolculardan seçilir. Seçim FIFA'nın resmi Dünya Kupası websitesinden yapılır. En İyi Genç Oyuncu ödülü ilk kez 2006 yılında verilmiştir. Turnuva Takımı, FIFA Teknik Çalışma Grubu tarafından seçilen turnuvanın en iyi 11 futbolcusundan oluşur. 1998 yılında oyuncu sayısı 11'den 16 ya çıkarıldı ve 2002 yılında 23 oldu. 2010 yılında tekrar 11'e düştü. 1998'den önce gazeteciler ve uzmanlar her pozisyondan seçtikleri oyuncularla bir "Rüya Takım" oluştururlardı. Takım genelde Avrupalı ve Güney Amerikalı gazeteciler tarafından seçilirdi. Alman oyuncu Franz Beckenbauer 3 kez en iyiler takımına seçilen tek oyuncudur (1966, 1970, 1974 yıllarında). On sekiz oyuncu ise 2 kez seçilmişlerdir: Luis Monti (1930 ve 1934; ancak 1930 yılında Arjantin'i, 1934'te ise İtalya'yı temsil etmiştir); Garrincha, Valeriy Voronin ve Djalma Santos (1958 ve 1962); Pelé (1958 ve 1970); Bobby Charlton (1966 ve 1970); Berti Vogts (1974 ve 1978); Michel Platini (1982 ve 1986); Diego Maradona (1986 ve 1990); Paolo Maldini (1990 ve 1994); Dunga (1994 ve 1998); Roberto Carlos, Rivaldo, ve Ronaldo (1998 ve 2002); Lilian Thuram ve