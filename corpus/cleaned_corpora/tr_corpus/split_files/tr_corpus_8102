alır. Birkaç hikâyenin bir araya gelmesinden oluşmuş bir seridir. #574'te Flash Thompson'un Irak Savaşı'na gitmesi, #575 - #576. sayılarda "Aile Bağları" isimli Hammerhead odaklı kısa bir hikâye ve #577'de "Eski Av Arkadaşları" isimli Punisher odaklı bir hikâye yer almaktadır. Yine birkaç kısa hikâyenin bir araya gelmesiyle oluşmuş bir seridir. #578 - #579. sayılarda ara durak bölümleri, #580'de "Boşluğu Doldurun" isimli Blank - Man odaklı bir hikâye, #581 - #582. sayılarda "Beyni Yanmış" isimli Harry Osborn odaklı bir hikâye ve #583'de "Platonik" isimli Betty Brant'ın ağzından gelişen bir hikâye yer almaktadır. Seri birçok olayı açıklığa kavuşturmuştur. 2 sayılık yer kaplayan ve Jackpot'un akıbetini açıklayan bir annual sayısıdır. Seri 50. yılında, 700. sayıda son bulur. Dr. Ahtapot'un bedeni zayıflamıştır. Peter Parker'ın bedeni ise gayet dinçtir. Doktor Ahtapot Peter'ın bedenine girer. Peter'ı ise kendi bedenine hapseder.Ahtapot'un zayıf bedeninde kurtulmaya çalışan Peter başarısız olur ve düşmanının ölümcül bedenin de ölür. Superior Spider - Man'de Dr. Ahtapot Peter Parker'ın bedeninde yaşarken Peter aslında ölmemiştir. Ruhu hala bir yerlerde gizlidir. Ahtapot yaptığı bir işte başarısız olur ve Peter'ın bedenini terk eder. Peter'de böylelikle geri döner. 27 Ocak 2014 Suriye'ye İsrail hava saldırısı 27 Ocak 2014 Suriye'ye İsrail hava saldırısı, İsrail Savunma Kuvvetleri tarafından Lübnan üzerinden Suriye topraklarında belirlenen hedeflere yönelik illegal hava saldırısı yapılmış, İsrail hükûmeti Suriye ordusuna ait hedeflere hava saldırısı yapıldığı iddialarını doğrulamamıştır., Suriye; hedefin askeri araştırma üssü olduğunu açıklamıştır. İsrail'den bir açıklama yapılmamıştır. İsrail'de yayınlanan Haaretz gazetesinin haberine göre; bombalamanın Latakya Havalimanı ve burada depolanan silahlara yönelik olduğu bildirildi. Terziyan 2014 İsrail cumhurbaşkanlığı seçimi 2014 İsrail cumhurbaşkanlığı seçimi, İsrail Cumhurbaşkanı Şimon Peres'in görev süresinin dolmasından ötürü, 10 Haziran 2014 tarihinde yapılan seçimdir. Seçimleri Reuven Rivlin kazanmış ve 10. İsrail Cumhurbaşkanı seçilmiştir. Seçimler üzerine yapılan bir ankette halkın %63'ünün mevcut Cumhurbaşkanı Peres'i ikinci dönemde de görmek istediği ortaya çıktı. Ancak iki dönemlik seçilmek, yalnızca tek dönem seçilebilme olanağı tanıyan İsrail Anayasası'nı da değiştirmeyi gerektiriyordu. Bu sebepten dolayı Peres, bu seçimler için aday olmayacağını açıkladı. 2012 yılında, o dönem Meclis Başkanlığı görevini yürüten Reuven Rivlin ile Başbakan Binyamin Netanyahu arasında bir antlaşma imzalandı. Buna göre, 2013 İsrail genel seçimlerini Likud partisi kazanırsa, Rivlin de cumhurbaşkanlığı seçimlerinde aday gösterilecekti. Ve Likud'un seçimlerden başarıyla çıkmasının ardından aday gösterildi. Rivlin, seçimleri kaybederse siyaseti tamamen bırakacağını açıkladı. Şubat 2014'te, İsrail İşçi Partisi'nin adayı olan Binyamin Ben-Eliezer, mecliste gereken 10 milletvekili imzasını topladı ve ilk resmî adaylık başvurusunu gerçekleştirdi. Ancak seçimden 4 gün önce, bir yolsuzluk suçlamasıyla polis tarafından soruşturma geçirdi. Bunun üzerine adaylıktan geri çekildi. Diğer adaylar ise Nobel Ödüllü bilim adamı Dan Shechtman, Hatnuah Partisi'nden Meir Sheetrit, Kadima Partisi'nden Dalia Itzik ve eski İsrail Yüksek Mahkemesi hakimi Dalia Dorner idi. Adaylığa başvurması beklenen, ancak Knesset'ten 10 imza toplayamadıkları için başvurmayan diğer kişiler ise Yisrael Beiteinu partisinden Uzi Landau, Likud Partisi'nden Silvan Şalom, ve bağımsız adaylığı düşünülen iş adamı Yosef Abramowitz'dir. Oylama sonunda toplamda 119 oy pusulası çıktı. Eksik olan 1 oyu kullanması gerek milletvekili Meir Porush ise yurt dışındaydı. 1908 Yaz Olimpiyatları'nda bisiklet - Erkekler takım takip Erkekler takım takip, 1908 Yaz Olimpiyatları'nda bisiklet programındaki kategorilerden biriydi. Yarı final serilerinin birincileri finale yükselirken, en hızlı üçüncü takım bronz madalyanın sahibi oldu. Benjamin Jones (bisikletÃ§i) Benjamin "Ben" Jones (2 Ocak 1882 - 20 Ağustos 1963), Britanyalı bisikletçi. Jones 1908 Yaz Olimpiyatları'nda iki altın, bir de gümüş madalya kazanmıştı. Alvin Lee Alvin Lee, (doğum adı : Graham Barnes, d. 19 Aralık 1944 ; Nottingham ; ö. 6 Mart 2013 ; Estepona, İspanya), İngiliz gitarist ve rock müzisyeni. Bo Didley, George Harrison, Mick Fleetwood gibi isimlerle de çalışan Alvin Lee’nin üzerinde türlü sticker bulunan hippi işi kırmızı renkli "Gibson" ’ı ile yaptıkları onu belki meşhur etmedi ama "Ten Years After" ’ın 40 yıllık tarihinde blues-rock adına verilmiş 11 şahane albüm hazırlamasına vesile oldu. Alvin Lee, bir yandan grup olarak çalışırken tek başınada 14 solo albüm çıkarmıştır. Woodstock sahnesinin ve dönemin önemli ekiplerinden "Ten Years After" ’ın kurucularından efsane gitarist Alvin Lee yaşamını sürdürmekte olduğu Estepona, İspanya’da hayatını kaybetti. 1912 Yaz Olimpiyatları'nda bisiklet - Erkekler bireysel zamana karşı yarış Erkekler bireysel zamana karşı yarış, 1912 Yaz Olimpiyatları'nda bisiklet programındaki kategorilerden biriydi. 7 Temmuz'da yapılan mücadele 196 mil (315,385 kilometre) üzerinden gerçekleşti. Preon Preonlar parçacık fiziğinde, kuarklar ve leptonların altparçacıkları olan nokta parçacıklardır. Terim 1974’te, Jogesh Pati ve Muhammed Abdüsselam tarafından oluşturulmuştur. Preon modellerine olan ilgi, 1980’lerde zirve noktasına ulaşmıştır ancak parçacık fiziği Standart Model'i, fiziğin kendisini en başarılı şekilde tanımlamaya devam ettiğinden ve lepton ile kuark kompozitleri hakkında hiçbir deneysel veri bulunmadığından dolayı bu ilgi azalmıştır. Hadronik sektörde görülen bazı etkiler Standart Model'in anomalileri sayılır. Proton spin krizi, EMC etkisi, Robert Hofstadter tarafından 1956’da bulunan nükleonların içerisindeki elektrik yükü dağılımı ve CKM matrisi elemanları bunların arasında sayılabilir. 1970’lerde Standart Model (SM) geliştirilmeden önce (Standart Model'in anahtar ögeleri olan kuarklar 1964’te Murray Gell-Mann ve George Zweig tarafından önerilmiştir), fizikçiler parçacık hızlandırıcıların içerisinde yüzlerce farklı çeşit parçacık gözlemlemişlerdi. Bu parçacıklar, fiziksel özelliklerini temel alarak hayvanları gruplara ayıran taksonomiden çok da farklı olmayan bir şekilde fiziksel özellikleri arasındaki bağlantılara göre hiyerarşik bir sistem içinde sınıflandırılmışlardır. Bunların büyük bir çoğunluğunun "particle zoo" olarak görülmesi şaşırtıcı değildir. Parçacık fiziğinin önde gelen modeli olan Standart Model, gözlemlenen parçacıkların çoğunun iki kuarktan oluşan mezonlar, üç kuarktan oluşan baryonlar ve az sayıda diğer parçacıklardan oluştuğunu göstermiştir. Artık daha da güçlenen parçacık hızlandırıcılarında görülen parçacıklar teoriye göre tipik olarak bu kuarkların kombinasyonlarından başka bir şey değillerdir. Standart Model çerçevesinde, parçacıkların farklı sınıfları vardır. Bunlardan biri olan kuarkların her biri içerisinde kırmızı, yeşil ve mavi “renklerin” adı verilen ve dolayısıyla kuantum renk dinamiğinin ortaya çıkmasına neden olan üç değişkene sahip, altı değişik çeşit tipi vardır. Bunlara ek olarak altı farklı tipi olan leptonlar vardır. Bunların üçü yüklü parçacık olan elektron, müon ve taudur. Diğer üç lepton nötrinolardır ve her bir nötrino için karşılık olarak bir yüklü parçacık . Standart Modelde ayrıca fotonlar, W+, W− ve Z bozonları, gluonlar, Higgs bozonunu da içeren bozonlar ve graviton için bırakılmış bir boşluk vardır. Neredeyse bütün bu parçacıklar "sol elli" ya da "sağ elli" olarak adlandırılan şekilde simetriktirler. Kuarklar, leptonlar ve W bozonlarının hepsinin karşıt yüklü antiparçacıkları vardır. Standart Modelin tamamen çözülmemiş bazı problemleri vardır. Özellikle parçacık teorisine bağlı bir kütleçekim teorisi hâlâ öne sürülememiştir. Her ne kadar Model gravitonun varlığını varsaysa da onlar bağlı olan tutarlı bir teori ortaya atılamamıştır. Calvin S. Kalman, atomizm konseptine göre, doğanın temel yapıtaşlarının görünmez olduğu ve bunların üretilmemiş ve parçalanamaz olduğu gözlemini yapar. Kuarklar parçalanamaz değildir çünkü başka kuarklara parçalanırlar. Dolayısıyla da kuarkların kendileri temel yapıtaşları değildir ve başka temel yapıtaşlarından, yani preonlardan oluşmak zorundadır. Birbirini izleyen her bir parçacığın kütlesi belirli kalıpları izlese de çoğu parçacığın durgun kütlesi tam olarak tahmin edilemez. Bunun istisnası Mario Everaldo de Souza tarafından kurulan modelde tüm baryonların kütleleri tarif edilmiştir. Preon teorisi, kimyada 94 doğal elementi yalnızca üç temel yapıtaşının bileşenlerine (elektron, proton ve nötron) indiren periyodik tablonun yaptığını parçacık fiziği için de yapabilmek amacıyla ortaya atılmıştır. Standart Model de benzer şekilde hadronların oluşturduğu birkaç düzine "particle zoo"yu önce sadece üç kuarktan oluşan temel bir yapıya indirgemiş ve Standart Model ile kuantum renk dinamiği ortaya çıkmadan önce çok sayıda olan gelişigüzel sabitlerin sayısını azaltmıştır. Preon araştırmasının hedefleri şunlardır: Birkaç fizikçi, Standart Modelin sadece deneysel verilere dayan kısımlarını teorik olarak kanıtlayabilmek için “ön-kuarklar” ("pre-quarks", preon teriminin geldiği yer) girişimlerde bulundur. Önerilen bu temel parçacıklar ya da Standart Modelde gözlemlenen en temel parçacıklar arasındaki ara parçacıklar için önerilen diğer terimler arasında "önkuarklar", "altkuarklar", "maonlar", "alfonlar", "kuinkler", "rishonlar", "tweedlelar", "helonlar", "haplonlar", "Y-parçacıkları", ve "primonlar" sayılabilir ama fizik topluluğu arasında önde gelen terim "preon" adlandırmasıdır. Bir altyapı oluşturma çabaları, 1974’te Pati ve Abdüsselam’ın "Physical Review" akademik dergisinde yayımladıkları makaleye kadar geri gider. Diğer girişimler arasında Terazawa, Chikashige ve Akama'nın 1977 tarihli makalesi, Ne'eman, Harari, ve Shupe'un benzer ama birbirinden bağımsız 1979 yılına ait makaleleri, Fritzsch ve Mandelbaum'un 1981 yılı makalesi, ve de Souza ile Kalman'ın 1992 tarihli kitabı sayılabilir. Bunların hiçbiri fizik dünyasında kabul görmedi. Fakat, yeni bir çalışmasında de Souza, kendi karşıtlık modelinden türetilmiş bir kuantum sayısınca belirlenen kuralların tüm zayıf hadron bozulmalarının açıklayan modelini ortaya koymuştur. Modelinde leptonlar en temel parçacıklardır ve her bir kuark iki "primon"dan oluşmuştur ve dolayısıyla bütün kuarklar dört tane "primon"la tanımlanır. Bu sebepten dolayı Standart Model Higgs bozonuna ihtiyaç yoktur ve her bir kuark kütlesi, üç tane Higgs bozonu benzeri yapı sayesinde, her bir "primon" çiftinin etkileşimiyle açıklanabilir. Hans Dehmelt, 1989 Nobel Ödülü kabul konuşmasında, "kozmon" adını verdiği, tanımlanabilir özelliklere sahip olan en temel parçacığın giderek artan ama sonlu sayıda olan temel parçacık zincirinin en son halkası olacağını açıkladı. Rishon modeli (RM) parçacık fiziğinin Standart Modelinde (SM) gözüken fenomeni açıklamak için geliştirilmiş ilk girişimdir. İlk olarak Haim Harari ve Michael A. Shupe tarafından birbirlerinden bağımsız olarak geliştirildi ve daha sonra Harari ve öğrencisi olan Nathan Seiberg tarafından açıklandı. Model iki temel çeşidi olan rishon parçacıklarını (İbranice’de “ilk” anlamına gelir) içerir. Bunlar T ("Üçüncü" anlamına gelen İngilizce "Third" kelimesinden çünkü elektrik yükü ⅓ "e"dir, ya da İbranice "oluşmamış" anlamında "Tohu") ve V’dir (yüksüz olduğu için "ortadan kaybolur" anlamına gelen İngilizce "Vanishes" kelimesinden ya da İbranice "boşluk" anlamına gelen "Vohu" kelimesinden). Tüm leptonlar ve kuark çeşnileri üç rishonlu sıralı üçlemelerdir. Bu gruptaki rishonların spinleri spin ½dir. Nubar Oklahoma City Thunder kulüp tarihi Bu sayfa Oklahoma City Thunder ve Seattle SuperSonics'ın uzun kulüp geçmişini ve tarihini anlatmaktadır. İlk kez 1967 yılında Seattle SuperSonics adında kurulan Oklahoma şu anda NBA'in önemli takımlarından birisi konumundadır. Tarihinde sadece 1 kez NBA şampiyonluğu yaşama başarısı gösteren takım 3 kez de konferans şampiyonluğu sevinci yaşadı. Kulüp tarihinin en önemli oyuncuları arasında Gary Payton, Spencer Haywood, Lenny Wilkens, Jack Sikma, Ray Allen, Gus Williams, Shawn Kemp, Tom Chambers, Xavier McDaniel ve Dale Ellis bulunmaktadır. 20 Aralık, 1966 tarihinde Los Angeles'lı iş adamı Sam Schulman ve Eugene V. Klein ve bir grup yatırımcı Seattle kenti için NBA'de bir takım kurmaya niyetlenip bunu hayata geçirdiler. Yatırımcıların en önlerinde gelenlerden Schulman takımın hem operasyonlarının başkanı yani genel menajer hem de ortağı rolündeydi. Takımın sponsoru yani ikinci adı için meşhur uçak üreticisi markası olan Boeing ile anlaşılsa da daha sonra iptal edilip yerine SuperSonics ile anlaşıldı. Böylece takımın adı Seattle SuperSonics olarak belirlendikten sonra NBA ligine girdiler. Ayrıca SuperSonics takımı Seattle şehrini basketbolda ABD'ye tanıtıp temsil edicek ilk takım olma unvanına erişti. 1967 yılının Ekim ayında sezona giren takım ilk maçını 144-116'lık skorla kaybetti. SuperSonics ilk yılını koç Al Bianchi, All-Star gard Walt Hazzard ve NBA Yılın Çaylak Beşine seçilen Bob Kural ve Al Tucker önderliğinde geçirdi. İlk sezonları olan 1967-68 sezonunu normal sezonda çıktıkları 82 maçta 23 galibiyet 59 mağlubiyet alarak kapattılar. Takımın menajeri Dick Vertlieb 1968 yılının yaz ayında sezon başlamadan önce oldukça önemli bir hamle yaparak Atlanta Hawks'tan Lenny Wilkens'i Walt Hazzard'ı verip karşılığında takasla kadroya kattı. Wilkens ilk sezonunda müthiş bir all-around performans sergileyip takımın lideri oldu ve maç başına 22.4 sayı 8.2 asist 6.2 ribaund ortalamalarıyla oynayarak 1968-69 sezonunu noktaladı. Ancak SuperSonics oyuncusunun bu harika performansına rağmen sezonu 30 galibiyetle noktalayarak kötü bir yılı geride bırakmış oldu. Sezon bittikten sonra takımın yıldız oyuncusu Wilkens kovulan Al Bianchi'nin yerine baş antrenörlük görevine getirildi. Böylece tarihte bir takıma hem oyuncu hem de koç olarak hizmet verecek nadir oyunculardan birisi oldu. Wilkens 1969-70 sezonunda Seattle'ı 1970 NBA All-Star karşılaşmasında temsil etmesinin yanında sezonu NBA'i asist lideri olarak tamamlama başarısı gösterdi. Sezonu da toplam 36 galibiyet 46 mağlubiyet ile kapatarak play-off yapamamışlardır. 1970 yılının Haziran ayında NBA yönetimi ABA ile birleşmek için harekete geçiceğini açıkladı. SuperSonics sahibi Sam Schulman'da ABA-NBA birleşme komitesine katılarak bu birleşmeye oldukça hevesli olduğunu göstermiştir. 1970 yazında takım çok önemli bir oyuncuyu daha kadrosuna kattı. 1969-70 sezonunu Denver Nuggets'ta tamamlayıp müthiş bir sezon geçirmiş yılın çaylağı ve sezonun MVP'si ödüllerini toplamayı başarmış Spencer Haywood ile sözleşme imzalandı. 1970-71 sezonunda Wilkens gösterdiği performansla All-Star maçının MVP'si seçilme başarısı gösterdi. Ayrıca o maç başına 9.2 ortalaması ile asist krallığında 2. sırada yer aldı ve takımı 38 galibiyet 44 mağlubiyet ile Pasifik Bölümünü 4. konferansını ise 8. sırada tamamladı. Haywood ise sezonda forma giydiği 33 karşılaşmada maç başına 20.6 sayı ortalaması ile iyi bir performans sergileyip beklentileri karşıladı. Ertesi sezon SuperSonics 47 galibiyet 35 mağlubiyet alarak ilk defa bir sezonda %50 galibiyet yüzdesini geçmeyi başardı. Takım oyuncu-koç Wilkens ve Yılın Birinci Beşine seçilmiş Haywood önderliğinde 46 galibiyet 26 mağlubiyet ile 1971-72 sezonuna devam ederlerken 3 Mart'ta Haywood, Dick Snyder ve Don Smith'in gelen geç sakatlıklarının etkisiyle son 9 maçın 8'ini kaybederek sezonu 47-35'lik dereceyle tamamladı. 1972 yazında takım son derece tartışmalı bir kararla takımın yıldız oyuncusu ve koçu Lenny Wilkens'i iyi olmayan bir takasla Cleveland Cavaliers'e gönderdi. Onun liderliği olmadan SuperSonics 1972-73 sezonunda oldukça zorlanarak 26-56 derece ile yılı noktaladı. Haywood ise maç başına 29.2 sayı (Seattle tarihinin bir sezondaki maç başına en fazla sayı ortalaması) ve 12.9 ribaund ile inanılmaz bir bireysel performans sergilese de bu takımının kötü bir sezon geçirdiği gerçeğini değiştirmiyordu. Haywood ayrıca gösterdiği performansla sezon bitiminde NBA Yılın En İyi 1. Beşine seçildi. 1973 yazında takım Boston Celtics'in efsane oyuncusu Bill Russell'ı baş antrenör ve genel müdürlük görevine getirerek önemli bir hamle yaparak sezona girdi. Russell'ın gelmesiyle önceki sezona göre biraz daha toparlanan SuperSonics takımı 1973-74 sezonunu 36-46'lık dereceyle noktaladı. 1974-75 sezonunda takım 7 maçlık bir galibiyet serisi yakalayarak en çok üst üste maç kazanma rekorlarını kırma başarısını gösterdiler. Ayrıca sezonda 43 galibiyet 39 mağlubiyet alarak kulüp tarihinde ilk kez play-off'a kalma başarısı gösterdiler. İlk turda Detroit Pistons ile eşleşen takım seriyi 3-0 süpürerek rahat geçti. Konferans yarı finalinde o sezonu şampiyon olarak bitirecek Golden State Warriors ile eşleşen SuperSonics seriyi altı maçta 4-2 kaybederek elenmiş oldu. Ayrıca 1975 yılında Portland Trail Blazers'ta forma giyen Seattle'ın efsane oyuncusu Wilkens basketbolu bıraktığını açıkladı. Basketbolu bıraktığı dönemde, Wilkens Oscar Robertson'ın ardından NBA lig tarihinin asist sıralamasında ikinci sıradaydı. Gelecek sezon başlamadan önce SuperSonics saldırgan bir takım kurmak istediği için sınırlarını zorlayarak takımın yıldız Pivot'u Spencer Haywood'u New York Knicks takımına takas etti. Kariyerinin beşinci sezonunu geçiren gard Fred Brown bu sezon kariyerinde ilk kez All-Star maçına seçilme başarısı gösterdi. Ayrıca sezonda maç başına tutturduğu 23.1 sayı ortalaması ile ligin en iyi 5 skorerinden biri olmasının yanında oyuncular arasında faul atışı yüzdesinde 1. sırada yer aldı. Watts'ta NBA'de asist ve top çalma lideri olmasının yanında Yılın Birinci Savunma Beşi'ne seçildi. Takımın önemli parçalarından Burleson'da oyununu her anlamda geliştirmeye devam etti. SuperSonics takımı 1975-76 sezonunda 43 galibiyet 39 mağlubiyetlik derecesiyle tekrar play-off yapma başarısı gösterdi. Ancak 6 maçta Phoenix Suns'a oyuncuları Brown'un seride maç başına (28.5) ve Burleson'ın (20.8) sayı ortalamalık harika bireysel performanslarına rağmen 4-2 elenmekten kurtulamaladılar. Russell 40-42'lik dereceyle bitirdiği 1976-77 sezonundan sonra SuperSonics'teki görevlerinden gm ve koçluktan istifa ettiğini açıkladı. Yeni baş antrenör Bob Hopkins önderlğinde takım sezona 5-17'lik kötü bir dereceyle başladı. Daha sonra Hopkins görevinden kovulduktan sonra yerine takımın eski efsanesi Lenny Wilkens koç olarak geri getirildi ve takımın havası birden değişti. Wilkens döndükten sonra takım ilk 12 maçın 11'ini kazandı ve 1977-78 sezonunu da 47 galibiyet 35 mağlubiyet ile tamamladı. Play-off'larda 3 tur geçtikten sonra sezonda Batı Konferansı'nda şampiyon oldular ve tarihlerinde ilk kez NBA finaline yükselme başarısı gösterdiler. NBA finalindeki rakipleri Washington Bullets takımı olurken seriyi 4-3 kaybederek şampiyonluğu kaybetmişlerdir. 1978 yaz aylarında SuperSonics'in sezon öncesi New York'a gönderdiği Pivot Marvin Webster haricinde pek bir kaybı olmadı. SuperSonics 1978-79 sezonunu takım genellikle sağlam ve formda kalarak geçirdi. Yine bu sezonda play-off'larda 3 turu da geçerek konferans şampiyonluğuna ulaştılar ve bir kez daha Washington Bullets ile NBA finali oynama hakkı kazandı. Takım NBA finaline yükselmeden önce konferans finalinde Phoenix Suns'ı 4-3 ile 7 maçta çok zor elemişti. Bu kez SuperSonics rövanşı çok rahat 4-1 seriyi kazanıp intikamını alarak tarihinde ilk kez NBA şampiyonluğu sevinci yaşadı. Takımın şampiyon kadrosundan önemli parçalar olan Gus Williams ve Finaller MVP'si Dennis Johnson yan parçalar Jack Sıkma, John Johnson ve Lonnie Shelton Fred Brown ve Paul Silas yönetim tarafından kadroda tutularak önemli bir iş başarıldı. SuperSonics 1979-80 sezonunda 56 galibiyet 26 mağlubiyetlik derece elde ederek Los Angeles Lakers'ın ardından Pasifik Bölümünü 2. sırada tamamladı. Takım sezonda bireysel ödüller ve başarılarda ise Fred Brown all-star üç sayı yarışmasında şampiyonu oldu. Jack Sikma kariyerinde 7. kez bu sezon Seattle'da düzenlenecek olan All-Star maçında yer aldı. Gus Williams ve Dennis Johnson gösterdikleri sağlam performanslarla Yılın İkinci Beşi'ne seçilme başarısı gösterdiler ve Johnson ayrıca Yılın Birinci Savunma Beşine seçildi. Bu sezonda da konferans finaline yükselme başarısı gösteren SuperSonics takımı üst üste 3. kez bunu başarmış oldu. Ancak konferans finalinde Los Angeles Lakers'a 5 maç sonunda 4-1 ile elenerek sezonu noktalamış oldular. Takımın en önemli 2 oyuncusundan Johnson 1980-81 sezonu öncesi Phoenix Suns'a takas edildi. Takımın en önemli oyuncusu Williams ile sözleşme uzatma konusunda anlaşılamadı ve takımdan ayrıldı. Bu ikilinin ayrılmasından sonra inanılmaz bir güç kaybı yaşayan takım sezonu 34-48'lik dereceyle bitirerek bölümlerinde son sırada yer alıp tamamladı. Gus Williams 1981-82 için takıma geri döndüğünü açıklasa da 1984 yılına kadar takım için forma giydi. 1981-82 normal sezonunda 52-30 derece elde eden SuperSonics play-off ilk turunda Houston Rockets ile eşleşip seriyi 3-0 geçse de konferans yarı finalinde San Antonio Spurs'e 5 maç sonunda elendiler. 1982-83 sezonunda ise 48-34 sonucunu elde eden takım ilk turda Portland Trail Blazers'a elenerek hayal kırıklığı yarattı. 1983 yılının Ekim ayında takımın orijinal sahibi Sam Schulman SuperSonics takımını Barry Ackerley'e satarak gerileme dönemini başlatmış oldu. Takımın efsane oyuncusu Fred Brown 13 yıl formasını giydiği SuperSonics takımında kariyerini bitirerek 1983-84 sezonu sona erdikten sonra emekli olduğunu açıkladı. Brown'un Seattle'ın ilk kurulduğu sıradan play-off takımıykenki Wilkens ile geçirdiği çaylak zamanlarından şampiyonluk yılındaki kilit altıncı adam rolüne kadar takıma çok büyük katkılar vermiştir. Ayrıca onun 32 numaralı forması 1986 yılında takım tarafından emekli edilmiştir. 1984-85 sezonu sona erdiğinde Wilkens'te baş antrenörlük görevinden istifa ettiğini açıklasa da genel menajer olarak takıma geri döndürülmüştür. Ancak 1 sene sonra gm görevindende istifa ederek kulüpten ayrılmıştır. Şampiyon takımdan kalan son parça olan hem de en önemli oyunculardan birisi Jack Sikma'da 1986 yazında Milwaukee Bucks takımına takas edilmiştir ve onlarla sözleşme imzalamıştır. Asistan koçlardan birisi olan Frank Furtado'unda gidişiyle takımda şampiyon ekipten neredeyse kimse kalmamıştır. 1980'lerin ikinci yarısında SuperSonics'in yaptığı önemli başarılar arasında 1987 yılında Tom Chambers gösterdiği performansla All-Star karşılaşmasının MVP'si seçilme başarısı gösterdi. Ayrıca takım 1987 yılında sürpriz bir şekilde ilk 3 turu üst üste geçerek Konferans finaline kadar çıkma başarısı gösterdi ve bunda Chambers, Xavier McDaniel ve Dale Ellis'in harika performanslarının etkisi büyüktü. Üç oyuncuda 1987 NBA Playoffları'nda maç başına 20 sayı barajını aşmış Ellis 25.8 sayı, McDaniel 21.4, ve Chambers 20.4 ortalamalarıyla oynayarak takımlarını sırtlamışlardır. Chambers sezon bittikten sonra takımdan ayrılıp Phoenix Suns takımı ile sözleşme imzaladı ve bu hamleden sonra takım ciddi bir güç kaybetmiştir. Ellis sonraki sezonda maç başına 27.5 sayı ortalamayla oynamasının yanında üç sayı yüzdesinde lig 2. si olma unvanına erişmiş takımını ayakta tutmaya çalışmıştır. SuperSonics 1988-89 normal sezonunu 47 galibiyet 35 mağlubiyet ile kendi grubunu 3. konferansını ise 4. sırada bitirdi. Play-off ilk turunda Houston Rockets'ı 3-1 ile geçselerde ikinci turda L.A. Lakers'a direnemeyip 4-0 ile çok rahat süpürülmüşlerdir. 1990 yılının yaz aylarında baş antrenörlüğe oyunculuk kariyerinde Boston Celtics ile bürsürü şampiyonluk yaşayan K.C. Jones'u getirdler. SuperSonics 1989 yılında Shawn Kemp'in, 1990 yılında Gary Payton'un draft edilişlerinin yanında, 1990-91 sezonunda diğer takımlara takımın önemli oyuncuları Dale Ellis'i Eddie Johnson karşılığında Phoenix'e ve Xavier McDaniel'ı ise Milwaukee Bucks'a takas ederek yeniden yapılanmaya girdi. 41-41 dereceyle bitirdikleri 1989-90 sezonunda takım ilginç bir maça imza attı, 9 Kasım tarihinde Milwaukee Bucks'la oynadıkları maç tam tamına 5 kez uzatmaya gitti ve karşılaşmadan 155-154 mağlup ayrıldılar. İyi bir antrenör olan George Karl'ın 1992 yılında baş antrenörlük görevine getirilmesiyle birlikte takımın yeniden play-off'larda rekabet içine gireceği belli olmaya başlamıştı. Takımın üzerine kurulması beklenen genç Payton ve Kemp ikilisinin de sürekli kendilerini geliştirmeye devam ediyordu. Nitekim 1992-93 sezonunda koç değişikliğininde etkisiyle 55 galibiyet 27 mağlubiyetlik bir derece elde ederek konferanslarını 3. sırada tamamladılar. İlk turda Utah Jazz'ı 3-2 ile geçen takım konferans yarı finalinde Houston Rockets'ı çok zorda olsa 4-3'lük seri sonucu eleyerek konferans finaline kadar ulaşma başarısı gösterdi. Konferans finalinde Phoenix Suns ile eşleşen SuperSonics çok çekişmeli geçen seride 6 maç sonunda 3-3'lük eşitlik durumu vardı ve her şey Suns'ın evinde oynanıcak olan son 7. karşılaşmaya kalmıştı. Suns'ı son maçta çok zorlamasına rağmen SuperSonics takımı rakibine yenilerek seriyi de 7 maç sonunda 4-3 kaybetmiş elenmekten kurtulamayarak sezona veda etmiştir. Gelecek yıl 1993-94, kadrosuna Detlef Schrempf ve Kendall Gill'i ekleyerek daha da güçlenen takım normal sezonda 63 galibiyet 19 mağlubiyet alarak Batı Konferansı'nı ve NBA'i 1. sırada bitirdi. Play-off ilk turunda sezonu 8. sırada tamamlayan Denver Nuggets ile eşleşen SuperSonics net favori olduğu turu 3-2 ile kaybederek NBA tarihine geçti. NBA Play-offlar tarihinde normal sezonu 1. sırada tamamlayıp ilk turda 8. sırada bitiren takıma elenen ilk takım olma unvanına eriştiler. 1994-95 sezonunda bir sezonluğuna asıl kullandıkları salon olan Key Arena'da tadilat yapılacağı için Tacoma Dome'ye taşındılar. Kendi evlerinde oynamamalarına rağmen bu sezonda da iyi bir sezon geçiren SuperSonics 57-25'lik dereceyle konferansı 4. sırada tamamladılar. Play-off ilk turunda eski belalıları olan sezonu 5. tamamlamış Los Angeles Lakers takımı ile eşleştiler ve 4 maç sonunda yine 3-1 ile geçilmekten kurtulamadılar. Sezon sonunda önemli bir gelişme yaşayıp yeniden tadilatı biten orijinal salonları olan Key Arena'ya döndüler. SuperSonics 1995-96 normal sezonunda 64-18'lik bir derece elde ederek tarihinin en iyi sezon sonucunu elde etme başarısını gösterdi. Son derece güçlü bir kadroyla Yılın İkinci Beşine seçilmiş Kemp ve Payton'ın yanı sıra, takımın yan parçaları forvet Detlef Schrempf, pivot Sam Perkins, gard Her şey Hawkins, ve gard Nate McMillan'ında yardımlarıyla o sezon inanılmaz bir yıl geçirdiler. Play-off ilk turunda Sacramento Kings'i 3-1 geçtikten sonra konferans yarı finalinde Houston Rockets'ı 4-0 ile çok rahat süpürerek konferans finaline yükseldiler. Utah Jazz'ıda çok zorlansalar da 4-3 ile geçtikten sonra tarihlerinde 3. kez NBA finaline kaldılar. Finalde Michael Jordan önderliğindeki Chicago Bulls takımı ile eşleşen SuperSonics maçlar birbirine çok yakın ve çekişmeli geçse de seriyi 6 maç sonunda 4-2 ile yenilerek şampiyonluğuda rakiplerine kaybetmiş oldular. Takım bundan sonra 1998 yılına kadar Batı Konferansı'nda iddialı görünmüş ve sürekli liderliğe oynamıştır. 1996-97 sezonunda SuperSonics 57 galibiyet 25 mağlubiyet ile kendi grubunu 1. konferansını 2. sırada tamamlamıştır. Takımın yıldızı Payton sezonda Yılın Birinci Savunma Beşi ve Yılın En İyi İkinci Beşi'ne seçilme başarısı gösterdi. Play-off ilk turunda Phoenix Suns ile eşleşen takım bu seriyi 5 maç sonunda zorda olsa 3-2 ile geçme başarısı gösterdi. Konferans yarı finalinde Houston Rockets ile eşleşselerde 7 maça uzayan seriyi çok zorlayıp inatlaşsalar da 4-3 ile yenilip play-off'lardan elenmekten kurtulamadılar. Bir sonraki sezon öncesi takım kadrosuna önemli bir oyuncuyu kadrosuna kattı o isimde Milwaukee Bucks'ın uzun yıllar formasını giymiş f/p Vin Baker'di. Normal sezonu 61 galibiyet 21 mağlubiyet ile Utah Jazz'ın ardından 2. sırada bitiren takımın oyuncularından Payton'da bu sezon gösterdiği performansla kariyerinde ilk defa Yılın En İyi Birinci Beşi'ne seçilmesinin yanında üst üste 4. kez All-Star olma başarısı gösterdi. Ayrıca müthiş bir sezon geçiren Shawn Kemp bu sezon kariyerinde 3. kez All-Star seçilme başarısı gösterdi. İlk turda Minnesota Timberwolves ile eşleşen takım bu seriyi 3-2 ile geçti. Konferans yarı finalinde yine Los Angeles Lakers ile eşleşen SuperSonics yine seriyi 4-1 kaybederek büyük hedeflerle başladıkları sezonu hayal kırıklığıyla kapatarak noktaladılar. 1997-98 sezonu sonunda SuperSonics'in en iyi savunmacılarından, önemli oyuncularından birisi olan ve takımın uzun zamandır formasını giyen swingman Nate McMillan basketbolu bırakıp emekli olduğunu açıkladı. Ayrıca takımın koçu George Karl yönetimle yaşadığı anlaşmazlıklardan dolayı görevinden istifa ettiğini açıkladı. 1998 yılının yaz aylarında takımın Karl'dan boşalan baş antrenörlük görevine eskiden oyunculuk kariyerinde Supersonics'inde 1 sezon formasını giymiş Paul Westphal getirildi. Sezon başlamadan önce bu yıl ilerde büyük bir üçlükçüye dönüşecek Rashard Lewis 2. turda draft edildi. 1998-99 sezonuyla birlikte SuperSonics tekrar sıradan ve başarısız günlerine geri dönmeye hazırlanıyordu. Nitekim lokavt nedeniyle geç başlayan ve daha az karşılaşma yapılan sezonda 25 galibiyet 25 mağlubiyet elde ederek konferanslarında 9. sırada yer alarak play-off'un dışında kaldılar. Bu başarısız sonuçlar karşısında koç Paul Westphal'ın koltuğu sallanmaya başlamıştı ve bunun sonucunda 2000 yılında yönetim tarafından görevinden kovuldu. Onun yerine takımın eski efsane oyuncusu Nate McMillan baş antrenörlük görevine getirildi. 2002-03 sezonunda takımın All-Star oyuncusu ve lideri konumundaki Gary Payton Milwaukee Bucks'a takas edildi. 11 yıl boyunca takımın formasını giyen ve Seattle'ın tüm zamanlar skor liderliğini de eline geçiren Payton oynadığı dönemde 500 galibiyet yüzdesi tutturarak bu alanda takım rekorunu kırdı. 2004-05 sezonunda takım Rashard Lewis ve Ray Allen önderliğinde 52 galibiyet 30 mağlubiyet alarak herkesi şaşırtmıştı. Çünkü takımın play-off'u bile zar zor yapacağı düşünülürken konferanslarını 3. sırada bitirmeleri ve kendi bölümleri olan Pasifik Bölümü'nü şampiyon olarak tamamlamaları herkes için sürpriz niteliğindeydi. Play-off ilk turunda Sacramento Kings ile eşleşen SuperSonics bu seriyi 5 maç sonunda 4-1 ile fazla zorlanmadan geçti. Konferans yarı finalinde sezonun en büyük şampiyonluk adaylarından San Antonio Spurs ile eşleştiler. Tim Duncan, Tony Parker ve Manu Ginóbili üçlüsünün sürüklediği Spurs'e 6 maç sonunda 4-2 ile elenerek sezona veda ettiler. Daha sonra Spurs 2005 NBA Finalleri'nde Detroit Pistons'u 4-3 yenerek şampiyon olacaktı. 2004-05 sezonunda başardıkları konferans yarı finali onların kulüp tarihlerindeki son play-off sonucu olarak tarihteki yerini edindi. 2005 yılının yaz aylarında takımın baş antrenörü Nate McMillan'ın Portland Trail Blazers'a gitmesi için izin verildi. Onun ayrılmasından sonra takım güç kaybederek 2005-06 sezonunu 35-47 dereceyle tamamladı. 22 Mayıs, 2007 tarihinde düzenlenecek olan 2007 NBA Seçmeleri'nde takım şimdiye kadarki en yüksek sıralı draft seçimini 2. sırayı elde etti. SuperSonics o hakkını Texas Üniversitesi forvet'i Kevin Durant'i seçerek kullandı. Yeniden yapılanma kararı alan ekip ayrıca takımın yıldız oyuncusu Ray Allen'ı Glen Davis ile birlikte Delonte West, Wally Szczerbiak ve 2007 NBA Draft'ının 5. sıra seçimi Jeff Green karşılığında Boston Celtics'e takas etti. Takımın en önemli 2. oyuncusu Rashard Lewis'ide bir tane 2. tur draft hakkı ve 9.500.000 $ karşılığında Orlando Magic'e gönderdiler. Bunca takas sonucu önemli oyuncuların kaybedilmesiyle hem moral olarak hem de güç olarak inanılmaz düşen SuperSonics koç PJ Carlesimo ile birlikte sezona üst üste 8 mağlubiyetle başladı. Sezon sonunda Durant maç başına 20.3 sayı ortalamasıyla beklentileri karşılayıp Yılın Çaylağı ve Yılın Birinci Çaylak Beşi ödüllerini kazansa da takımı yılı 20 galibiyet 62 mağlubiyet ile tamamlayarak kulüp tarihinin en kötü sezonunu geçirdi. Bu takımın final sezonu olmuştu, çünkü takımı 2006'da satın alan Clay Bennett SuperSonics'i başka bir şehre taşımaya karar vermişti. 2006 yılında Seattle SuperSonics kulübünün başkanı Howard Schultz takımı ve WNBA'de mücadele eden Seattle Storm'u Oklahoma City şehrinde bulunan Clay Bennett'in başkanlığını yaptığı bir grup yatırımcıya NBA yöneticilerininde onayıyla 350 milyon dolar karşılığında sattığını açıkladı. 2007 yılında kulübün yeni sahibi Bennett takımın salonlarının bomboş kalması nedeniyle bir sene sonra Washington'dan taşınıp Oklahoma şehrine gideceğini açıkladı. Takımın salonu Süpersonics'kenki salonu Key Arena'da ekibin kullandığı salon olarak iptal edilmeye çalışılıyordu. Başkan Bennett Seattle kent yönetimiyle uzun süren pazarlıkları sonucu Key Arena'yla kalan 2 yıllık leasing anlaşmasının iptal edilmesi için 45 milyon dolar ödemeyi kabul etti. Belirli koşullar sağlandığı takdirde 2013 yılında Seattle'a 30 milyon dolar daha kazanç sağlanabilir. Takımın sahipleri gelecekteki olası bir NBA takımı için Seattle SuperSonics adını, logosunu ve renklerinden ayırmayı kabul etti. Yani SuperSonics'in logosu, renkleri ve hakları Seattle şehrinde kalacaktı. Ancak olası bir şampiyonluk durumunda afiş ve kupa dahil olmak üzere Oklahoma City takımının tüm özellikleri olacaktı. 3 Eylül 2008 tarihinde takımın rekleri ve daha sonra ismi Oklahoma City Thunder olarak kamuoyuna açıklandı. Takımın 2. isminin Thunder olmasının sebebi şehirde çok sık yıldırım ve kasırga olmasındandı. Takım 2008-09 sezonuna 2008 NBA Seçmeleri'nde 4. sıradan Russell Westbrook'u draft ederek başlamıştır. Birçok kişi bu seçimi çok ciddi biçimde eleştirip bu draftta kendisinden daha potansiyelli oyuncuların olduğunu söyleyip beğenmese de Westbrook gösterdiği performansla eleştirilerin haksız olduğunu göstermiştir. Ayrıca aynı drafttan 1. tur 24. sıradan Serge Ibaka draft edilse de 1 sezon daha Avrupa'da oynaması için çağrılmadı. Free agent'tan ise Sırp Pivot Nenad Krstić ile de anlaşılıp sözleşme imzalandı. Thunder 2008-09 sezonu başlamadan önce birçok hazırlık maçı yapmıştır. Hazırlık turnuvalarında görücüye ilk kez Minnesota Timberwolves'e 88-82 kaybettikleri maçta çıkmışlardır. Thunder takımı Ford Center'da ilk kez 14 Ekim'de Los Angeles Clippers'la oynadıkları hazırlık maçında oynamışlardır. Oklahoma City 2008-09 normal sezonunda görücüye ilk kez 29 Ekim, 2008'de oynanan ve kendi evlerinde 87-98 kaybedilen Milwaukee Bucks maçında çıktı. Takımın bu maçta ve NBA tarihindeki ilk sayısını turnikeyle Earl Watson attı. Oklahoma takımı bu maçtan 3 gün sonra Minnesota Timberwolves'ı 88-85 skorla yenerek sezondaki ilk galibiyetiyle tanıştı. Sezona 1-10 gibi kötü dereceyle başladıktan sonra ekip daha sonra baş antrenörü PJ Carlesimo ve yardımcısı Paul Westhead'ı 22 Kasım tarihinde görevinden kovdu. Daha sonra baş antrenörlük görevine yardımcılardan geçici olarak Scott Brooks getirildi. 19 Şubat 2009 tarihinde Chicago Bulls ile yaptıkları takasta 2009 NBA Seçmeleri 1. tur draft hakkını Bulls'a vererek karşılığında swingman Thabo Sefolosha'yı aldılar. Bulls o hakkını 19. sıradan Taj Gibson'u seçerek kullandı. Sezon devam ederken Thunder takımı düzelmeye başladı. 3 galibiyet 29 mağlubiyet ile devam ederlerken sonraki 50 maçın 20'sini kazandılar ve sezonu 23 galibiyet 59 mağlubiyet ile batı konferansını 11. sondan 3. sırada bitirdiler. Thunder'ın eski takımı Seattle ekibi ise önceki sezon 2007-08 sezonunda normal sezonda 82 maçta 20 galibiyet 62 mağlubiyet almıştı. Ayrıca sezon bittiğinde Scott Brooks ile takımın daima baş antrenörü olması konusunda anlaşıldı. Takımın sezona felaket başladıktan sonra biraz daha derli toplu görünmesi koçun kadroda tutulmasında etkili oldu. Thunder takımı Seattle, Washington'dan Oklahoma City'e taşındıktan sonra takımın ekonomisinde çok ciddi bir yükselme olmuştur. Takımın toplam değeri geçen sezon 268.000.000 $'ken bu sezon %12'lik büyük bir artış olarak 300.000.000 $ milyon değere ulaştı. Bilet satışlarındada çok ciddi bir artış olduğu belirtildi. Forbes dergisinin açıkladığına göre Washington şehrinde Suppersonics takımı adında geçen sezon salon doluluğu %78'ken bu sezon Oklahoma kentinde Thunder takımıyla %100'e kadar yükseldi. 2009-10 sezonunun öncesinde birçok değişiklik yapan Thunder takımı ligdeki 2. sezonunda önceki seneye göre daha başarılı olmayı umuyordu. Oklahoma 2009 NBA Seçmeleri'nde 3. sıradan James Harden'ı draft etmesi haricinde sezon öncesi büyük bir hamle yapmadı. Aynı draftta 25. sıradan Rodrigue Beaubois'i seçselerde onu 24. sırada Dallas Mavericks'in seçtiği Byron Mullens karşılığında takas ettiler. Önceki sene draftta seçtikleri Serge Ibaka İspanya'dan takıma çağrılıp kadroya eklendi. Takım daha sonra kariyerinin son günlerini geçiren Etan Thomas ve Kevin Ollie'yi kadroya kattı. Son hamle olarak Russell Westbrook'un yedeğini arıyan Oklahoma Eric Maynor'u kadrosuna kattı. Kevin Durant'in liderlik ettiği gelecek all-star Russell Westbrook, Serge Ibaka ve James Harden gibi genç oyuncularla artan momentumla Thunder önceki sezona göre çok büyük bir sıçrama yaptı. 2009-10 sezonu Doğu Konferansı şampiyonu Orlando Magic'e 26 sayı fark atması, son şampiyon Los Angeles Lakers'ıda 16 sayıyla yenmesi ve NBA'in en elit takımlar içinde yer alan takımlara karşı birkaç zaferler dahil, San Antonio Spurs, Utah Jazz, Miami Heat, Boston Celtics ve Dallas Mavericks galibiyetleri Oklahoma City'nin NBA'deki itibarını arttırmıştır. Art arda 9 galibiyet alarak harika bir kazanma serisi oluşturmuş birçok otoriteyi şaşırtmışlardır. Sezon sona erdiğinde Thunder'ın yıldız oyuncusu Kevin Durant 82 maçta maç başına 30.1 sayı ortalamasıyla oynayarak NBA tarihinde sayı kralı olan en genç oyuncu olma unvanına erişmiştir. Thunder bu sezonu önceki sezondan iki kattan daha fazla maç kazanmayla 50 galibiyet 32 mağlubiyet alarak önceki sezona göre inanılmaz bir geri dönüş yaptı. Takım batıda play-off klasmanında ise kendi grubunu 4. Batı Konferansını ise 8. sırada bitirerek ilk kez play-off'lara kalmaya hak kazandı. 2010 NBA Playoffları'ndaki ilk turda rakipleri savunma kralı ve son NBA şampiyonu Los Angeles Lakers takımı oldu. Serideki ilk 2 maçı kazanan ekip L.A. Lakers oldu ve seride 2-0 öne geçtiler. 22 Nisan'da kendi evlerindeki maçı Oklahoma 101-96 kazandı ve bu onların kendi evlerindeki ilk play-off galibiyetleri oldu. Serideki 4. maçıda Kevin Durant'in etkili oyunuyla Thunder kazandı ve seride durum 2-2 oldu. Daha sonra iyi savunma yapan ve Oklahoma'nın yıldızlarını iyi tutan Lakers sonraki 2 maçı kazanıp seriyi 4-2 kazandı ve böylece Oklahoma elenip sezonu noktalamış oldu. Sezon öncesi 2010 NBA Seçmeleri'nde 1. tur 18. sıradan Eric Bledsoe draft edilse de daha sonra Miami Heat ve Los Angeles Clippers'ında bulunduğu 3'lü takasta takas edildi. Thunder ise bu takastan Miami'den 2009 yılında All-Star'da üçlük yarışması şampiyonu olmuş Daequan Cook'u kadrosuna kattı. Aynı drafttan 21. sıradan Craig Brackins ve Quincy Pondexter'da 26. sıradan seçilseler de New Orleans Hornets'e Cole Aldrich ve Morris Petterson karşılığında takas edildiler. Atlanta Hawks'ın draftta 31. sıradan seçtiği Alman uzun Tibor Pleiß'ın draft haklarıda takasla alındı. Free agent'tan ise Royal Ivey bench oyuncusu olarak kadroya eklendi. Emektar uzun Etan Thomas ise Atlanta'ya takas edildi. Oklahoma sezona iyi bir giriş yaptı. 26 Aralık, 2010 tarihinde oynanan Denver Nuggets maçında Kevin Durant 44 sayı atarak kariyer rekorunu kırdı ve Oklahoma'nın bir maçta en çok sayı atan oyuncusu olarak tarihe geçti. 24 Şubat, 2011 tarihinde Thunder takımı Boston Celtics takımıyla büyük bir takasa imza attı. Ellerindeki parlayan değer Jeff Green, Sırp oyuncuları Nenad Krstić ve 2012 yılında 2. tur draft hakkını Celtics takımına vererek karşılığında Nate Robinson ve Kendrick Perkins'i aldılar. Normal sezonun sonlarına doğru 4 Nisan tarihinde oynanan Minnesota Timberwolves maçında Russell Westbrook 16 asist yaparak bir maçta en çok asist yapan Thunder'lı oyuncu olarak Oklahoma City'nin kulüp tarihine geçti. Oklahoma 2010-11 normal sezonu 55 galibiyet 27 mağlubiyet ile Batı Konferansı'nda 4. sırada kapadı ve üst üste 2. kez play-off'lara yükselme başarısı gösterdi. 2011 NBA Playoffları ilk turundaki rakipleri kendilerinin ardından sezonu hemen 5. sırada tamamlayan Denver Nuggets oldu. Kevin Durant serinin ilk maçında 41 sayı atarak play-off kariyer rekorunu kırmasının yanında play-off'larda en çok sayı atan Thunder'lı oyuncu oldu. Serinin son karşılaşması olan final maçında Serge Ibaka 9 blok yaparak Mark Eaton, Hakeem Olajuwon'un 10 bloğu ve Andrew Bynum'un 9 blokluk performanslarından sonra bir play-off maçında en çok blok yapan oyunculardan birisi oldu. Ayrıca serinin final maçında Durant yine 41 sayı atarak rekorunu egale etti ve takımının maçı 100-97 seriyide 4-1 rahatça tur atlamasına yardımcı oldu. Konferans yarı finalindeki rakipleri ise sezonu 8. sırada bitirip 1. sırada tamamlayan San Antonio Spurs'ü ilk turda eleyerek tarihe geçen Memphis Grizzlies oldu. Bir kez daha tur atlayan taraf 7 maç sonunda 4-3'lük zor bir serinin ardından Kevin Durant ve Russell Westbrook'un sürüklediği Oklahoma oldu. Takım Batı Konferansı finallerine kaldı ve finaldeki rakipleri Dallas Mavericks oldu. Seriyi 4-1 ile rahat kazanan Dallas NBA finallerine yükselen takım oldu ve böylece Thunder'ın sezonu noktalandı. 2011-12 sezonu öncesi Thunder takımı kadrosuna pek fazla hamle yapmadı. İlgi çekici olarak takım 2011 NBA Seçmeleri'nden Reggie Jackson'ı 1. tur 24. sıradan draft etti. Ayrıca free agent'tan Lakers'ın eski önemli oyuncularından kariyerinin son baharını yaşayan Derek Fisher kadroya katıldı. Nazr Mohammed'in kontratı 1 yıl uzatıldıktan sonra Byron Mullens serbest bırakıldı. Bench oyuncusu olarak Lazar Hayward Minnesota'dan Robert Vaden ve 2.tur draft hakkı karşılığında takasla kadroya eklendi. Durant'in yedeği Daequan Cook'un sözleşmesi 1 yıl daha uzatıldı. 2011 NBA Lokavtı süresince takım oyuncuları formda kalmak için başka takımlarda veya hazırlık maçlarında oynama kararı aldı. Oklahoma lokavt süresince sağlam bir liste yaparak tüm oyuncularla lokavt süresince eğitim kampı yaptı. Ayrıca takım oyuncularından Kendrick Perkins 30'dan fazla kilo kaybetti. Lokavt bittikten sonra Thunder 2011-12 normal sezonuna beklenildiği gibi çok iyi başladı. İlk maçlarında Orlando Magic'i fazla zorlanmadan yendiler. Thunder oyuncuları Durant, Westbrook, Harden, Perkins ve Ibaka 2012 All -Star Maçı için oylamalara kaldılar. 11 Şubat 2012 tarihinde Utah Jazz galibiyetinden sonra takımın koçu Scott Brooks 2012 NBA All - Star Maçı için Batı Konferansı All-Star kadrosuna Baş Antrenör olarak seçildi. Daha sonra son 3 sezonun sayı kralı Kevin Durant, Russell Westbrook, James Harden ve Serge Ibaka gibi önemli genç oyuncularıyla çok iyi bir ivme yakalayan takım, Batı liderliğini San Antonio Spurs'a kaptırsa da normal sezonu 2. sırada tamamlamıştır. Play-off ilk turunda, sezonu 7. sırada bitiren son şampiyon Dallas Mavericks takımı ile eşleşen Thunder, seriyi 4-0 kazanarak herkesi şaşırtmıştı. Çünkü, tecrübeli oyuncularla dolu kadrosuyla son şampiyon Dallas'ı elese bile 4-0 ile süpüreceğini kimse tahmin etmiyordu. Yarı finalde ise yine NBA'in 2009 ve 2010 şampiyonu Los Angeles Lakers'i 4-1 ile geçen Thunder, Batı Konferansı finalinde San Antonio Spurs takımı ile karşılaştı. Teksas'taki ilk iki maçı kaybeden Oklahoma, ardından oynanan 4 maçı da alarak seriyi 4-2 kazanmış ve NBA finaline yükselmiştir. Kulüp, tarihinde 4. kez NBA finaline yükselmiştir. Thunder'in NBA finalindeki rakibi ise, Boston Celtics'i 4-3 ile geçen Miami Heat olmuştur. Birçok otorite ile basketbolsever tarafından serinin ve şampiyonluğun favorisi Thunder olarak gösteriliyordu. Finalin ilk maçını kazanan Thunder, seriyi 1-0'a getirse de arkasından oynanan 4 maçta da yenilerek seriyi 4-1 kaybetmiş ve şampiyon Miami Heat takımı olmuştur. Ekip 2012-13 sezonuna girilmeden önce ilk hamlesini 2012 NBA Seçmeleri'nde 2. tur 28. sıradan Perry Jones'u draft ederek gerçekleştirdi. Bench oyuncusu olarak free agent'tan Hasheem Thabeet, Daniel Orton, DeAndre Liggins ile sözleşme imzaladı. Takımın en önemli oyuncularından geçen yıl en iyi altıncı adam ödülünü kazanan James Harden ile de yeniden anlaşma zemini aramaya başlasalarda anlaşma sağlanamaması sonucu onu takaslamaya karar verdiler. 27 Ekim, 2012 tarihinde Thunder takas konusunda gelen en iyi teklife Jeremy Lamb, Kevin Martin ve 2 tane 1.tur draft hakkı karşılığında Harden'ı Daequan Cook, Lazar Hayward, Cole Aldrich ve 2. tur draft hakkıyla birlikte Houston Rockets'a takas etti. Böylece takımın iskeleti üzerine kurulması beklenen Durant, Westbrook, Ibaka takımda tutulup yeni büyük üçlü kurulmuş oldu. Thunder 2012-13 normal sezonunda 60 galibiyet 22 mağlubiyet alarak Kuzeybatı Grubunu ve Batı Konferansı'nı 1. sırada tamamladı. Onlar play-off ilk turunda eski oyuncuları James Harden'ın liderlik yaptığı 8 numaralı seribaşı Houston Rockets takımı ile eşleştiler. Serinin 2. maçında takımın Oyun kurucu'su Russell Westbrook Rockets oyuncusu Patrick Beverley ile çarpışarak sakatlanıp yerde kaldı ve sahayı terketti. Thunder maçı kazanıp seride 2-0 öne geçselerde maç sonunda sakatlığı ile ilgili söylenen sözler moralleri bozdu. Yapılan açıklamada Wesbrook'un dizinde ciddi bir problem olduğu ve ameliyat olup play-off'ların geri kalanını kaçıracağı açıklandı. Bu talihsizliğe rağmen takımın en önemli 2. oyuncusu olmadan takım play-off serisi 3. maçını kazanarak seride 3-0 öne geçseler de sonraki 2 maçı kaybederek durum 3-2'ye kadar geldi. Ancak Thunder son maçı kazanıp bir sürpriz olmasına izin vermeyerek seriyi 6 maç sonunda 4-2 kazanıp konferans yarı finaline yükselen takım oldu. Konferans yarı finalinde ligin en iyi savunma takımlarından Memphis Grizzlies ile eşleştiler. Thunder gardı Westbrook'un yokluğunda Memphis'e karşı ilk maçı kazansa da sonraki 4 maçta yenilip seriyi de 4-1 kaybederek elenmiş ve sezona erken veda etmişlerdir. Thunder 2013 NBA Seçmeleri'nde 12. sıradan Steven Adams, 21. sıradan Andre Roberson ve 47. sıradan Grant Jerrett'i draft etti. Takımın altıncı adamı Kevin Martin'in sözleşmesi bitince takımdan ayrılıp Timberwolves ile anlaştı. Oklahoma City sezon öncesi hareketlere ek olarak free agent'tan Ryan Gomes'i kadroya katmasının yanında Derek Fisher ile 1 yıl daha kontrat yeniledi. Sezon ortasında Gomes gönderildikten sonra Caron Butler kadroya katıldı. Takım normal sezonda Russell Westbrook'un bir kez daha sakatlanmasıyla moral bozucu bir haber aldı. Fakat Kevin Durant takımını müthiş ötesi performansıyla adeta tek başına sırtlayıp liderlik ederek birçok maç kazandırdı. NBA'deki 3. yılını geçiren genç Reggie Jackson'da Westbrook'un yokluğunu iyi bir şekilde idare etti. Sezon sonunda takım Westbrook'un dönüşüyle biraz daha toparlanıp play-off'a hazır halde girdi. Durant sezon bittiğinde NBA En Değerli Oyuncu Ödülü'nü kazanarak bunu yapmayı başaran ilk Thunder oyuncusu oldu. Thunder takımı ise normal sezonu 59-23'lük dereceyle Batı Konferansı'nı San Antonio'nun ardından 2. sırada tamamladı. Play-off ilk turunda geçen sene yarı finalde elendikleri sezonu 7. sırada bitiren Memphis Grizzlies takımı ile eşleştiler. Thunder çok zorlu geçen seriyi 7 maç sonunda bir şekilde 4-3 ile kazanarak turu geçen taraf oldu. Konferans yarı finalindeki rakipleri Chris Paul'un liderlik ettiği Los Angeles Clippers takımı oldu. Thunder ilk maçı kendi evinde farklı bir skorla kaybetse de sonraki 5 maçın 4'ünü alarak seri ile turu 4-2 ile geçen taraf oldu ve böylece konferans finaline yükseldiler. Rakipleri şampiyonluğun en büyük 2 favorisinden biri olan San Antonio Spurs oldu. Seri başlamadan Oklahoma tarafı için üzücü bir haber geldi. Takımın en önemli 3 oyuncusundan birisi olan Serge Ibaka'nın bacağından geçirdiği rahatsızlık nedeniyle play-off'ları kapattığı açıklandı. Seride ilk 2 maçı çok rahat kazanan Spurs 2-0 öne geçti. 3. maçta çok büyük bir risk alan Thunder takımı biraz da mecburiyetten sakat Ibaka'yı sahaya sürdü. Bununda meyvesiyle takım büyük bir toparlanma yaşayarak sonraki 2 maçı kendi evinde rahatça yenerek seride 2-2 eşitliği sağladı. Ancak sonraki 2 maçı kazanan Spurs 2 yıl önceki mucizevi geri dönüşe izin vermeyerek 4-2 ile NBA finaline yükselen taraf oldu. Rona Anderson Rona Anderson (3 Ağustos 1926 - 23 Temmuz 2013), İskoç oyuncu. Rol aldığı önemli yapımlardan bazıları "Whose Life Is It Anyway?", "Sleeping Car to Trieste", "The Prime of Miss Jean Brodie", ve "Floodtide" sayılabilir. 3 Ağustos 1926 Edinburgh, İskoçya doğumlu sanatçı kendisi gibi oyuncu olan Gordon Jackson 1951-1990 yılları arasında evli kalmış çiftin çocukları olmamıştır. 23 Temmuz 2013'te Edinburgh'da normal yollardan 86 yaşında öldü. Oyuncunun naaşı Golden Greer krematoryumunda yakılmışltır. Chien-Shiung Wu Chien-Shiung Wu (sadeleştirilmiş Çince de 吴健雄; geleneksel Çince de ise 吳健雄. Wú Jiànxióng şeklinde okunur.) 31 Mayıs 1912’de doğmuş, 16 Şubat 1997’de hayatını kaybetmişti. Radyoaktiviteye önemli katkılar yapmış Çin kökenli Amerikalı bir deneysel fizikçidir. Manhattan Projesi'nde çalışmış, gaz yayınımıyla (difüzyon) uranyum metalini U-235 ve U-238 izotoplarına ayrıştıran bir yöntem geliştirmiştir. Eşlem korunumu çürüten ve Wu’nun önderliğinde yapılan Wu Deneyi en önemli çalışmalarından birisidir. Bu çalışması çalışma arkadaşları Tsung-Dao Lee ve Chen-Ning Yang’a 1957 Nobel Fizik Ödülünü kazandırmış, ayrıca Wu’ya da 1978 yılında Wolf Fizik Ödülünü kazandırmıştır. Deneysel fizikteki ustalığı sık sık Marie Curie ile karşılaştırılmasına neden olmuş, ayrıca ‘Fiziğin Leydisi’, ‘Çinli Madam Curie’, ‘Nükleer Araştırmanın Kraliçesi’ gibi saygın takma isimler kazandırmıştır. Chien-Shiung Wu Çinin Jiangsu bölgesinde, Taicang’da Liuhe kasabasında yaklaşık Şangaya 64 km (40 mil) uzaklıkta 31 Mayıs 1912’de doğmuştur. Babası Wu Zhongyi (吳仲裔), Wu’yu dönemin önemli Çinli filozof ve eğitimcilerinden Hu Shih’in derslerine katılmaya teşvik etmiştir. Babasıyla oldukça yakındı ve babası Wu’nun ilgilerini ona kitaplarla, dergilerle, gazetelerle sarılı olduğu bir ortam yaratarak teşvik etmeyi tutku haline getirmişti. Henüz 11 yaşındayken Suzhou Kadınlar ‘Normal Okulu-2’ye(Normal Okulu/Normal School lise mezunlarını öğretmen olarak eğiten okulların genel adıdır.) gitmek üzere evden ayrıldı. 1929 senesinde Wu Nanjing’deki Ulusal Merkezi Üniversite’ye başvurdu. Dönemin hükûmet düzenlemeleri ‘’Normal Okul’’ mezunlarının üniversiteye gidebilmek için en az 1 yıl öğretmenlik yapmasını zorunlu kılıyordu. Bu nedenle 1929 yılını Hu Shih tarafından kurulmuş olan Şangay’daki Çin Halk Okulunda (中國公學) öğretmenlik yaparak geçirdi. 1930’dan 1934’e kadar Wu Ulusal Merkezi Üniversite’de eğitim gördü. Eğitimine matematik ile başladı ancak ardından fizik bölümüne geçti. Diplomasını Nanjing’deki Ulusal Merkezi Üniversite’nin fizik bölümünden aldı. Mezun olduktan sonra 2 yıl fizik alanında master’a devam etti, bir yandan da Zhejiang Üniversitesinde asistanlık yaptı. Wu, master derecesini alınca Sinica Akademisinin Fizik Enstitüsü’nde araştırmacı olarak çalışmaya başladı. 1936 yılında ise Amerika Birleşik Devletleri’ne taşında. Wu fizik çalışmalarını Çinin fiziksel şartlarında mümkün olandan yüksek seviyelere taşımaya karar vermişti. Bu nedenle Amerikan üniversitelerine, özellikle California’dakilere başvurularda bulundu. Michigan State Üniversitesi’nden olumlu cevap alması üzerine Taicang’lı bir kimyager olan arkadaşı Dong Ruofen (董若芬) ile birlikte Çinden Amerikaya Uzun bir deniz yolculuğuna çıktı. İki arkadaş 1936’da San Francisco’ya vardı. Berkeley’deki California Üniversitesini gördükten sonra Wu’nun lisansüstü eğitim planları tamamen değişti. Burada Çin Cumhuriyetinin kendi kedisini Çin İmparatoru ilan eden ilk devlet başkanı Yuan Shikai’nin torunu, fizikçi Luke Chia-Liu Yuan ile görüştü. Buna ilaveten Wu’nun başarıları ona, kısa süre içerisinde cyclotron parçacık hızlandırıcısını (cyclotron parçacık hızlandırıcısı; yüklü parçacıkları dairesel yörüngelerde merkezden dışarıya doğru ivmelendiren bir tür parçacık hızlandırıcısı) icat edip fizikteki uygulamalarını geliştirerek 1939 Nobel Fizik Ödülünü kazanacak olan Ernest O. Lawrence’ın altında çalışma şansını verdi. Bu nedenle Michigan’da çalışma planlarından vaz geçerek Berkeley’e kaydoldu. Fizik doktorasını hızla 1940 yılında tamamlayarak hem araştırmasında hem de eğitiminde büyük ilerlemeleri bir kısa süre içerisinde katetti. 1942 yılında vatandaşı Yuan’la evlendi. 1947 yılında oğulları Vincent Yuan (袁緯承) dünyaya geldi. İleride Vİcent’de fizikçi oldu. 16 Şubat 1997’de 84 yaşında geçirdiği inme sonucu New York’ta hayatını kaybetti. Hayatını kaybettiğinde Columbia Üniversitesinde fizik profesörüydü. Wu ve Yuan evlendikten sonra ABD’nin doğu yakasına taşındı. Burada Wu önce Smith Üniversitesinde öğretim üyesi oldu, ardından 1942-1944 arasında New Jersey’deki Princeton Üniversitesinde çalışmaya başladı. Princeton Üniversitesi Fizik Bölümünde ders veren ilk kadın oldu. Ardından 1944 yılında kendisini 1980 yılına kadar çalışmaya devam edeceği New York’taki Columbia Üniversitesinde buldu. 1942-1944 arasındaki 2 yılı Wu Berkeley Üniversitesinde araştırma asistanı olarak geçirdi. Aynı zamanda Şangay’daki Ulusal Bilim Akademisinde ve Smith Üniversitesinde dersler verdi. Bu dersler genellikle x ışını örütçözümbilimi hakkındaydı. 1958’de kadrolu profesör oldu ve Ulusal Bilim Akademisi’ne seçildi. Columbia Üniversitesinde Wu ayrıca Manhatten Projesinin araştırma ve geliştirilmesine katıldı. Gaz yayınımı (difüzyonu) yöntemiyle uranyum metalini U-235 ve U238 izotoplarına ayrılmasının gelişimine katkıda bulundu. Bu yöntem Oak Ridge, Tennesee yakınlarındaki yapımı 1944 yılında başlamış olan K-25 tesislerinde çok büyük ölçeklerde uygulandı. 1946 yılından 1952’te kadar Columbia Üniversitesi fizik bölümünde araştırmacı üye olarak çalıştı. Ardından 1958’e kadar 6 yıl boyunca doçent unvanıyla çalıştı. 1958’de profesörlük unvanını aldı ve 1981’de de emekli oldu. Bu sırada Columbia Üniversitesinde nükleer radyasyonun şiddetini ölçmek için kullanılan Gieger sayacının geliştirilmesinde de çalıştı. Columbia’da Wu Çin doğumlu teorik fizikçi Tsung-Dao Lee ile bizzat tanıştı. 1950’lerin ortalarında Lee ve bir diğer Çinli teorik fizikçi, Chen Ning Yang, eşlem korunumu üzerine çalışmaya başladılar. Deneysel sonuçlara dair yaptıkları kütüphane araştırmalarında bu kanunun elektromanyetik etkileşimler ve büyük kuvvet (güçlü nükleer kuvvet) için geçerli olduğu sonucuna vardılar. Ancak bu teori henüz küçük kuvvet (zayıf nükleer kuvvet) için sınanmamıştı ve Lee ve Yang’ın kuramsal çalışmaları kuramın büyük ihtimalle bu tür etkileşimlerde geçerli olmayacağını gösteriyordu. İkili eşlem korunumunu zayıf nükleer kuvvet için test edebilmek için birçok laboratuvar deneyi tasarladı. Lee bu deneylerin içinden en uygun olanını seçmesi, laboratuvar gereçlerini tasarlaması ve ardından deneyi uygulaması için Wu’dan yardım istedi. Wu bu deneyi, yapmayı, deneye bir radyoaktif kobalt-60 örneğinin çok düşük sıcaklıklara kadar soğutulmasının da eklenmesi şartıyla kabul etti. Kobalt-60 beta ışınımı yaparak bozunan bir iztoptu ve beta ışıması Wu’nun bir diğer uzmanlık alanıydı. Aşırı düşük sıcaklıklar kobalt atomlarının termal titreşimlerini neredeyse sıfıra indirmek için gerekliydi. Wu ayrıca kobalt-60 örneğinin atomik çekirdeğindeki bütün spinleri aynı yöne toplamak için örneğe düzgün bir manyetik alan uygulamak zorundaydı. Bu aşırı soğuk sıcaklıkta gerçekleştirilecek deney için Wu’nun da Ulusal Standartlar Bürosunun sıvı-gazlar konusundaki uzmanlığına ihtiyacı vardı. Bu nedenle deneyi gerçekleştirebilmek için Maryland’deki Ulusal Standartlar Bürosunun merkezine beraberinde deney ekipmanlarıyla gitti. Lee ve Yang’ın teorik hesaplamaları kobalt-60 atomlarının yaydığı beta parçacıklarının asimetrik olarak yayılması gerektiğini öngörüyordu ve bu durum eşlem korunumu kanunu çürütüyordu. Wu’nun NBS’deki deneyleri bu fikri doğruladı: zayıf nükleer etkileşim altında eşlem korunmuyordu. Aynı durum kısa bir süre içerisinde Wu’nun Columbia Üniversitesindeki meslektaşları tarafından başka deneylerle de doğrulandı. Bu deneylerin sonuçları yayınlandıktan kısa bir süre sonra birçok laboratuvarda farklı deney düzenekleriyle test edildi ve birçok kez doğrulandı. Wu’nun 1965’te yayınlanan Beta Bozunumu adlı kitabı günümüzde hala nükleer fiziğin temel referans kitabı olarak kabul edilir. Wu’nun yaptığı bir diğer önemli deney ise Pryce ve Ward’ın ters yönlere ilerleyen iki fotonun kuantum kutuplaşmalarının bağıntılarına ilişkin hesaplamalarının doğrulanmasıydı. Bu deney, dolaşık bir foton çiftinin doğurduğu kuantum sonuçlarının (EPR) Einstein-Podolski-Rosen paradoksuuna veya durumuna uygulanabilirliğinin ilk deneysel doğrulanışı olmasıyla önemliydi. Wu ayrıca 1956 yılında yaptığı bir deneyle çekirdekteki etkileşimleri açıklayan simetri yasasını çürüttü. Wu, 1956 Haziranında tamamladığı ve 1957’de basılan ‘’Beta Bozunumunda Eşlem Korunumuna Dair Deneyler’’ kitabında beta bozunumu deneyinden topladığı verileri ve bulgularını paylaştı. Onun bulguları ilk kez eşlem korunumuna uymayan bir durum tespit etmemizi sağlamış oldu. Wu daha sonra hemoglobini deforme ederek orak hücresi hastalığına yol açan moleküler değişimleri inceleyen araştırmayı yönetti. 1960’a kadar Mössbauer etkisi üzerine çalıştı ve ardından manyetizimle ilgili çalışmaya başladı. Gon (anime) Gon, TV Tokyo tarafından üretilmiş anime serisidir. Fakat Gon'un hikâyesi çok daha eskiye dayanır. İlk olarak 1992 yılında Mangası ortaya çıkmış, 1994 yılında Tekken 3 video oyununda tanınmıştır. Anime serisi ise 2012 yılında ortaya çıkmış, Türkiye'de ise 2014 yılında Kidz TV'de başlamıştır. Bunun yanı sıra adında yeni bir video oyunu da vardır. Gon, "Tyrannosaurus" türünde yavru bir dinozordur. Huysuz ve neşeli bir karakter olmasının yanı sıra çok zayıf ve küçük gözükmektedir. Buna rağmen çok güçlü ve çeviktir. Alışılagelmişin yanı sıra yaşadığı ormanın kralı aslan değil Gon'dur. Ormanda birçok hayvan arkadaşıyla birlikte yaşamaktadır. Bunun yanı sıra Gon,diğer hayvanlar gibi konuşamaz. Dediği tek şey kendi ismidir. Ä°lim ve Sanat İlim ve Sanat, Mayıs 1985'ten itibaren 48 sayı devam eden ve 1998'de yayımı sonlanan bilimsel, kültürel, dini dergi. Derginin başyazarı Mahmud Esad Coşan, yayın müdürü Yusuf Yazar'dır. Dergide iletişimden eğitime, Avrupa Topluluğu’ndan demokrasiye, hukuktan enerjiye, çevreden şehirciliğe pek çok mesele dosya konusu yapılmıştır. Yazıların içerikleri güncel ya da her zamanı ilgilendiren akademik yazılar olmuştur. Alanında uzman pek çok kişinin dergide makalesi bulunmaktadır. Ayrıca günümüzde tanınmış isimlerden olan Ahmet Davutoğlu, Mustafa Armağan gibi isimlerin de dergide makaleleri bulunmaktadır. Dergide yayınlanan yazıların İngilizce ve Arapça özetleri de yazıyla birlikte yayınlanmıştır. Derginin sayıları bazen yayınlanamamış ve 2 sayı birlikte yayınlanmıştır. Dergi 1998'de yayın hayatına ara vermiş ve bir daha da yayınlanamamıştır. Gezegenler arasÄ± ortam Gezegenler arası ortam, Güneş Sistemi’ni dolduran, gezegenler, asteroidler ve kuyrukluyıldızlar gibi Güneş Sistemi cisimleri içerisinden geçen materyaldir. Gezegenler arası ortam, Güneş Rüzgârları’ndan gelen gezegenler arası toz, kozmik ışınlar ve sıcak plazma içerir. Gezegenler arası ortamın sıcaklığı değişir. Asteroid kemeri içerisindeki toz parçacıklarının tipik sıcaklıkları, 2.2 AU’da 200 K’dan (−73 °C) 3.2 AU’da 165 K’ya (−108 °C) kadar inebilir. Gezegenler arası ortamın yoğunluğu çok düşük ve Dünya’nın etrafında yaklaşık olarak kübik santimetreye 5 parçacık kadardır; Güneş’ten uzaklaştıkça mesafenin karesi ile ters orantılı olarak azalır. Değişkendir, ve manyetik alanlar ve koronal kütle ejeksiyonları gibi olaylardan etkilenebilir. 100 parçacık/cm³’e yükseğe kadar artabilir. Gezegenler arası ortam plazma olduğu için, basit bir gazdan ziyade plazmanın özelliklerini taşır; örneğin, elektriksel olarak iletken (Heliyosferik akım sarımından kaynaklanan) olan Güneş’in manyetik alanı ile beraber taşınır, heliyopozda veya gezegensel manyetosfer ile temasa geçerek plazma çift katmanları oluşturur, ve alevlenme ( auroralar gibi) gösterir. Gezegenler arası ortamdaki plazma aynı zamanda Güneş’in manyetik alanının Dünya’nın yörüngesi etrafında düşünülenden 100 kat daha fazla olmasına sebep olur. Eğer uzay bir vakum olsaydı, o zaman Güneş’in 10−4 ‘lük tesla manyetik dipeketininol alanı, mesafenin kübü oranında yaklaşık 10−11 tesla azalırdı. Fakat uydu gözlemleri bunun 10−9 tesla civarlarında kat daha fazla olduğunu göstermektedir. Manyetohidrodinamik (MHD) teorisi, iletken bir sıvının (ör: gezegenler arası medyum) bir manyetik alan içerisindeki hareketinin, manyetik alanları meydana getiren elektrik alanlarını tetiklediklerini, ve bu bakıma bir MHD dinamosu gibi davrandıklarını öngörür. Güneş Sistemi’nin dış kenarı, solar rüzgâr akışının ve yıldızlararası ortamın arasındaki huduttur. Bu hudut aynı zamanda heliyopoz olarak da bilinir ve Güneş’ten 110-160 astronomik birim katları olan keskince geçişleri vardır. Bu sebeple gezegenler arası ortam heliyopozda duran kabaca küresel hacmi doldurur. Gezegenler arası ortamın gezegenlerle nasıl etkileşime girdiği, bu gezegenlerin manyetik alanlar olup olmadığına bağlıdır. Ay gibi cisimlerin manyetik alanları yoktur ve güneş rüzgârı yüzeylerine direkt olarak hasar verir. Milyarlarca yıl önce aysal regolit, solar rüzgâr parçacıklarının toplayıcısı olarak davrandı, ve sonuç olarak Ay’ın yüzeyinden olan taşlarla ilgili çalışmalar, solar rüzgâr çalışmaları için değerli olabilir. Ay’ın yüzeyine hasar veren ve solar rüzgârdan gelen yüksek enerjili parçacıklar, X-ışını dalgaboylarında hafifçe dalgalar yaymasına neden olur. Dünya ve Jüpiter gibi kendi manyetik alanları olan gezegenler, kendi manyetik alanlarının Güneş’inkine daha üstün geldiği bir manyetosfere sahiptir. Bu, manyetosfer etrafında oluklanan solar rüzgârın akışını etkiler. Solar rüzgârdan gelen materyaller manyetosfer içerisine “sızabilir”, bu da auroraya ve iyonize materyalle Van Allen Kemerleri’nin yoğunluk kazanmasına sebep olur. Gezegenler arası ortam, Dünya’dan gözlemlenebilen bazı etkilerden sorumludur. Zodiyaksal ışık, tutulum boyunca uzanan ve ufuğun yanında en parlak halini alan, bazen günbatımından sonra ve gün doğumundan önce ortaya çıkan hafif ışıkların oluşturduğu geniş bir banttır. Güneş ışığının, Güneş ve Dünya arasındaki gezegenler arası ortamda bulunan toz parçacıklarından sapmasından dolayı oluşur. Benzer bir etki de, Güneş’in gökyüzündeki pozisyonunun tam zıddı olan yerde gözüken Gegenschein’dır. Zodikyaksal ışıktan çok daha zayıftır ve Dünya’nın yörüngesi etrafında bulunan toz parçacıklarının Güneş ışığını saptırmalarıyla oluşur. “Gezegenler arası” terimi ilk olarak 1691’de bilim adamı Robert Boyle’ın baskısında kullanılmıştır: “Hava, gezegenler arası boşluktaki æther’den ( veya vakum ) farklıdır ” Boyle Hist. Air. Uzayın, "aether" ile dolu olan bir vakum olduğu, veya sadece soğuk, karanlık bir vakum düşüncesi, 1950’lere kadar devam etmiştir (aşağıya bakınız). 1898’de, Amerikan astronom Charles Augustus Young’un yazısında: “ Gezegenler-arası uzay, bizim yapay olarak yapabileceğimiz her şeyden çok daha mükemmel solan bir vakumdur.” (The Elements of Astronomy, Charles Augustus Young, 1898). Ve Akasofu: “Güneş’in intermittent bir şekilde parçacıksal dalgaları yaydığı gezegenler arası uzayın bir vakum olduğu düşüncesi, kuyruklu yılız kuyruklarının temeli hakkında (Güneş bütün atmosferini süpersonik hızda tüm yönlere doğru üfler) atıfta bulunan Ludwig Biermann (1951, 1953) tarafından radikal bir şekilde değiştirilmiştir.” (Syun-Ichi Akasofu, Exploring the Secrets of the Aurora, 2002). Tufts Üniversitesi astronomi profesörü Kenneth R. Lang, 2000’deki yazısında “ Yarım yüzyıl önce, birçok insan gezegenimizi, Güneş’in etrafındaki soğuk, karanlık vakumda dönen yalnız bir küre olarak gözlerinde canlandırıyorlardı.”. Ä°ngilizce Vikipedi: ( https://en.wikipedia.org/wiki/Interplanetary_medium ) Jérôme Monod Jérôme Monod (d. 7 Eylül 1930, Paris - ö. 18 Mart 2016, Lourmarin (Vaucluse)) Fransız iş adamı ve siyasetçi. Paris Siyasal Bilgiler Enstitüsü'nü bitirmiş, Fullbright bursu ile bir yıl boyunca eğitim görmek için Wesleyenne Üniversitesi'nde bulunmuştur. ABD'den dönüşünde Ulusal İdare Okulu'na (ENA) girmiştir ve oradan Sayıştay denetçisi olarak mezun olmuştur. Başbakan Michel Debré'nin 1959 yılında danışmanları arasında yer almıştır. 1970'lerden itibaren Jacques Chirac'ın en çok dinlediği isimlerden ve en yakın dostlarından biri olmuştur. Chirac ile beraber RPR'in kurulmasında önemli isimler arasında yer almıştır. 1975 yılında Chirac'ın kabine direktörlüğü görevini üstlenmiş ve 1976-1978 yıllarında partinin kurucu genel sekreteri olmuştur. 1978 yılında siyasetten çekilmiş ve iş dünyasına girmiştir. 2002 Fransa cumhurbaşkanlığı seçimlerine Chirac'ı hazırlamak ve yine aynı yıl UMP'nin kuruluşu için 2000 yılında tekrar Jacques Chirac'ın yakın danışmanlarından olmuştur. Chirac'a en yakın isimlerdendir. Nicolas Sarkozy ile ilişkileri kötü olmasına karşın 2007 Fransa cumhurbaşkanlığı seçimlerinde Sarkozy'yi desteklemiştir. Landau kutbu Landau Kutbu veya diğer adıyla Moskova Sıfırı olarak bilinen, kuantum (nicem) alan kuramının sonsuz olduğu bağlaşım sabitindeki momentum (devinim) ölçeğidir. Bu olasılık Lev Landau ve meslektaşları tarafından belirtilmiştir. Bu bağlaşım sabiti, yeniden boylandırım grubun arkasında yatan temel fikirlerden olan momentum (devinim) ölçeğine dayanmaktadır. Landau kutupları, kuantum elektrodinamik (QED) veya φ kuramı –dörtlenik sayısal alanla etkileşimi- gibi asimptotik kuramlarda görünür. Bu kuramlarda, yeniden boylandırım sabiti enerji ile büyür. Bir Landau kutbu, herhangi bir sonlu enerji ölçeğinde, bağlaşım sabiti sonsuz olduğunda ortaya çıkar. Bu durum kuramın tamamlanmış sayılabilmesinin önünde, matematiksel bir tutarsızlık olarak varsayılabilir. Muhtemel bir çözüm ise kesme (cut-off) kaldırıldığında yeniden boylandırım yükü sıfıra gidebilir. Bunun anlamı, yükün bütünüyle kuantum dalgalanması (vakum kutuplanması) ile taranmasıdır. Bu olay bir kuantum önemsizliğidir. Bunun anlamı, kuantum düzeltimleri kesmenin (cut-off) olmayışını tamamen bastırmaktadır. Landau kutbu normalde bir ve iki döngülü pertübatif hesaplamalarla bulunur. Kutbun kuvvetli bağlaşımlarda pertübatif yaklaşıklığı bozması da olasıdır. Örgü alan kuramı, tedirginim kuramının da ötesinde kuantum alan kuramına cevaplar vermektedir. Bu çerçevede, sayısal hesaplamalar göstermiştir ki Landau’nun QED yükü sonsuz bir kesim (cut-off) için bütünüyle onaylanmaktadır. Landau, Abrikosov ve Khalatnikov'a göre, formula_1 olduğunda yeniden boylandırım kuramı için gözlenebilir g yükü ile “çıplak” g yükü arasındaki ilişki izleyen formülle açıklanabilir; Bu formülde m parçacığın kütlesi ve Λ momentum (devinim) kesimidir. Sonlu g ve durumu için gözlemlenen g yükü sıfıra yakınsak olur ve kuram önemsiz görünür. Aslında, birinci denklemi ters çevirerek, g'ın g'un kesin bir değer olduğunu şu şekilde gösterebiliriz; formula_4 büyürken, çıplak yük formula_5 da yeniden boylandırım noktasında ıraksanır. Bu durumu formulize edersek; Bu aykırılık bir negatif artıklı Landau kutbudur. formula_7. Fakat aslında formula_8'ın büyümesi, formula_9 olduğu bölgede birinci ve ikinci denklemi geçersiz kılmaktadır. Çünkü bu denklemler formula_8'ın birden çok küçük olduğu durumlarda elde edilmiştir. Dolayısıyla Landau kutbu'nun kesin gerçekliği kuşkuludur. formula_11 yükünü, formula_12 momentum(devinirlik) ölçeğinde bir işlev olarak kabul ettiğimizde, bu yük Gell-Mann-Low denklemiyle gösterilir. Eğer bu denklem tümleşik ise, formula_14, formula_15 ve formula_16, formula_17 şartları altında birinci ve ikinci denklemleri sağlamaktadır. formula_18'un genel tutumu formula_19 işlevinin görünümüne dayanır. Standart sınıflandırmaya göre, nitel olarak üç farklı durum söz konusudur: (a) eğer formula_20'nin sonlu formula_21 değerinde bir sıfır varsa, formula_22'nin büyümesi sature olmuştur (doygundur). Örnek olarak formula_23 için formula_24 ; (b) eğer formula_20 dalgalı değil ise ve formula_26 durumunda ise formula_27 gibi davranıyorsa formula_28'nun büyümesi sonsuza devam eder. (c) formula_29 durumunda, eğer formula_27 (büyük g için) ise, sonlu bir μ değerinde formula_31 ıraksak olur. Ayrıca gerçek Landau kutbu ile ilgili şu sonuca varılır; formula_32 durumunda formula_28'nun belirsizliğinden dolayı, kuram içten tutarsız olmaktadır. Landau ve Pomeranchuk c bendindeki olasılığı QED ve formula_34 kuramında ispat etmeye çalıştı. Sonuçlarına göre birinci denklemdeki formula_35'ın büyümesi, gözlenebilir formula_36 yükünün sabit bir sınıra gittiğini göstermiştir ki bu durum formula_35'a dayanmaktadır. Aynı davranış ikinci dereceden terimleri çıkartılmış fonksiyonel integral (işlevsel tümlev) ile de elde edilebilir.Eğer ikinci dereceden terimlerin yoksayılması, formula_38 durumu için zaten geçerliyse, formula_35 için kesinlikle geçerlidir. Bu bize rastgele bir formula_35 için birinci denklemi kullanma nedenimizi göstermektedir. Nicel seviyede bu yaklaşımların geçerliliği formula_41-fonksiyonunun (işlevinin) ikinci dereceden olmadığı durumlar hariç tutularak yapılmıştır. Bütün bunlara rağmen, bunlar niteliksel olarak doğru olabilir. Doğrusunu söylemek gerekirse, formula_42 sonucu sadece formula_43 durumunda, fonksiyonel integral (işlevsel tümlev) ile elde edilebilir. formula_44 durumunda bu sonuç muhtemelen ihlal edilmiştir ama büyüklüklerine göre ele alınan iki sabitin rastlantısı ancak eşleştirme koşulunda beklenebilir. Monte Carlo sonuçları Landau–Pomeranchuk savını doğruluyor görünmektedir. C bendindeki sav, olmayana ergi yönteminden anlaşılabildiği gibi Bogoliubov ve Shirkovsınıflandırmasında bütün kuramdaki kuantum (nicem) önemsizliğine tekabül etmektedir. Doğrusu istenirse, eğer formula_36 sonlu ise bu kuram içten tutarsız olmaktadır. Bundan kaçmanın tek yolu ise formula_46 sonsuzmuş gibi davranmaktır. Unutulmamalıdır ki bu ancak formula_47 durumunda mümkündür. Çok yaygın bir fikir olarak hem QED hem de formula_48 kuramı sürem sınırında önemsizdir. Aslında mevcut bilgiler sadece durumunda 'nin pozitifliği ile aynı hesaba gelen "Wilson Önemsizliğini" doğrulamaktadır. Kuantum (nicem) önemsizliğinin "doğru" belirtileri sayısız değildir ve farklı yorumlara izin verir. Bağlaşım sabitinin sıfır olmadığının bilindiği bir nokta ki fiziksel etkileşimleri göstermeye yönelik bir kuramda, Landau kutupları veya önemsizlik kuramındaki noksanlıkların belirtkesi olarak gözlenebilir. Örneğin QED'e kendi içinde tamamlanmış bir kuram olarak inanılmaz. Bir başka örnek ise Landau kutbu büyük birleşik kuramın içine yerleşerek giren yeni bir fizik olabilir. Büyük birleşik ölçek, Landau ölçeğinin altında, doğal bir kesim (cut-off) sağlayabilir. QED'deki Landau kutbunun problemi saf akademik bir ilgi olmasıdır. Birinci ve ikinci denklemlerdeki formula_36'un görevi aşırı ince yapı sabiti α ≈ 1/137 tarafından yapılır ve QED için Landau ölçeği 10 eV olarak tahmin edilmiştir ki bu durum gözlenebilir fizikteki enerji ölçeklerinin çok üstündedir. Karşılaştırmak için şöyle bir örnek verilebilir: Büyük Hadron Çarpıştırıcısı'nda (LHC) elde edilen en yüksek enerji 10 eV'dur. Diğer bir örnek ise Planck ölçeğinde, ki bu ölçekte kuantum kütleçekim kuvveti önemli hale gelir, maksimum enerji 10 eV'dur. Parçacık fiziğinin Standart Modeli'ndeki Higgs Bozonu, formula_50 kuramı tarafından tanımlanmıştır. Eğer son söylenen bir Landau kutbuna sahip ise bu gerçek Higgs kütlesinde. bir "önemsizlik bağı" kurdurtabilir. Bu bağ, yeni fiziğin varsaydığı dördüncü dereceden bağlaşımın maksimum değerine -bu değer henüz bilinmemektedir- giriş izni verdiği ölçeğe dayanmaktadır. Geniş bağlaşımlar için pertübatif olmayan yöntemler gereklidir. Örgü hesaplamaları da bu konuda kullanışlıdır. Landau kutbu çözümleri, rastgele bir formula_22'de ( formula_52 ) , formula_20 Gell-Mann–Low fonksiyonu (işlevi) hesaplamalarıyla çözmeyi gerektirir. Bu problem oldukça zor ve uzun yıllar umutsuz vaka olarak kabul edilmiştir. Diyagramlı (çizgisel) hesaplamalar formula_54, gibi az miktarda genişleme sabitine cevap bulabilmekte ki bu durum bize bütün formula_41 fonksiyonunu (işlevini) araştırma imkânı vermemektedir. Bu işlem süreci, geniş basamaklı pertübatif kuramı hesaplamaları için geliştirilen Lipatov metodundan (yönteminden) sonra mümkün hale gelebilecektir . formula_41 fonksiyonunun (işlevi) yeniden inşa edilmesi konusundaki ilk deneme, formula_50 kuramının önemsizliği ile sonuçlanmıştır. Daha ileri toplam yöntemleri, formula_58 asimptotik davranılındaki formula_59 üssünü vermiştir. formula_58 hipotezi (önsavı) formula_50 kuramı ve QED için daha yeni çözümsel bir şekilde onaylanmıştır. formula_62'nin pozitifliği ile birlikte, serilerin toplamının ele alınmasıyla, Bogoliubov ve Shirkov'un (b) bendindeki sınıflandırmasını vermektedir. Sonuç olarak Landau kutbu adı geçen kuramlarda bulunmamaktadır. Landau ve Pomeranchuk tarafından önerilen ikinci dereceden terimlerin yok sayılması fikri henüz onaylanmamıştır. TevessÃ¼l Tevessül () ya da Vesile, Allah'a yakarmakta başkaları hesabına araya Allah'a yakın aracı ve şefaatçilerin konulması anlamına gelir. Kişi burada kendi şeyh ya da mürşidinin kendi günahlarının affı için şefaatçi olmasını dilemektedir. Allah'a her yakaracağı anda aşırı saygı beslediği mürşid, pir ya da şeyh'inin adını zikreder. Bu hadiseye Sünnilik, Şiilik ve Sufiliğin her birinde farklı şekillerde rastlanılabilmektedir. Bir mürşid, pir ya da şeyh "vesilesiyle" Allah'a yakınlaşmaktır. Tevessülü uygulayan Müslümanlar bunu Kur'ân'a dayandırdıklarını söylerler. Çoğu bunun onları Allah'a yaklaştırdığına inanırlar. Sünnî İslâm mezheplerince de, Onikiciler İslâm mezhebi'nde olduğu gibi Hakk'a bir peygamber, imam ya da ölü veya sağ Sufi bir Velî aracılığıyla yalvarma ve ricacı olma durumu mevcuttur. Allah'ın Kur’ân'daki ifadesine göre İslam'da şehitler ölmezler. Zakir Naik gibi diğerlerine göre ise ölüler aracılığıyla ricacı olunamaz. Hamza Yusuf ise aynı görüşte olmamakla birlikte bunun fitneye sebep olabilecek kadar büyük bir mesele olmadığını, tarihte bu meselenin kaynağının ilk defa Takiy’ûd-Dîn İbn-i Teymiyye tarafından ortaya çıkarıldığını ve büyütüldüğünü ifade etmektedir. Kimlerin aracı ve şefaatçi olabilecekleri hususu tartışmalı bir konu olup, tarikattan tarikata değişmektedir. Genellikle, Ali, Abdülkâdir Geylânî gibi hayatta olmayan bir pir ya da tarikat şeyhinden medet umulmakta ve onların şefaatlerine nail olmak için dua edilmektedir. Dualar esnasında İslâm Dîni'nin Peygamberi Muhammed'den başka şefaatçi ya da aracılardan medet umulması İbn-i Teymiyye'nin görüşüne göre, Ehl-i Sünnet vel Cemaat akidesine göre Allâh’û-Celle-Celâle’hû'ya ortak koşulması manasına gelir ki, bu şirk olarak nitelendirilmektedir. Onun görüşü, medet ve şefaatin "sadece ve sadece" Allâh’ûr-Râhman’ûr-Râhîym'den olduğu istikâmetindedir. Young-Hae Chang Heavy Industries Young-Hae Chang Heavy Industries (장영혜중공업) Young-hae Chang ve Marc Vode’den oluşan, 1999’da kurulmuş, iki kişilik bir Web art grubudur. Young-Hae Chang, Universite de Paris I.’ten doktora unvanına sahip bir sanatçı ve çevirmen iken, Marc Voge ise Seul’de yaşayan bir Amerikalı şairdir. İkilinin şu ana kadar yaptıkları işler yirmi farklı dilde yayınlanmıştır. Çalışmaları, ki yazı tabanlı animasyonlardı. Adobe Flash üzerinden yazan ikili eserlerinde müzik ile yazının yüksek senkronizasyonlu olmasını istemişlerdir ve genellikle caz ağırlıklı parçalara yer vermişlerdir. 2000’de grubun çalışmaları San Francisco Modern Sanat Müzesi tarafından online sanat temsilcileri olarak tanınmıştır. 2011 yılında Young-Hae Chang Heavy Industries, Foundation for Contemporary Art tarafından hibe almaya layık görülmüştür. Yedi kanaldan oluşan solo şovları, “Black On White, Gray Ascending” , New Museum of Contemporary Art’ın 2007’deki açılış töreninde gösterildi. Sanatçıların eserlerinden "So, So Soulfull" ve "The Art of Sleep" Türkçe olarak yayınlanmıştır. Eserlerinde kullanılan yanıp sönen ve büyük puntodaki yazılar, izleyicinin ilgisini çekmekte. İzleyicileri etkilerken ikili, jazz müziğin vurucu tonlarını kullanmaktadır. Ağ tarafsızlığı Ağ Tarafsızlığı (aynı zamanda İnternet Tarafsızlığı