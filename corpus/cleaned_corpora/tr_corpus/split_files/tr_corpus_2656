ilişkiye geçemezler. Eğer bunu yaptıysanız veya başkalarına öğrettiyseniz, kırk gün boyunca sadece ekmek ve suyla yaşama cezasına çarptırılırsınız. Büyünün yol açtığı iktidarsızlık, toplumun en üst katmanlarındaki erkeklerin bile eşlerini boşamak için başvurduğu yaygın bir gerekçeydi. Fransa kralı II. Philip Augustus (1180–1223) Danimarkalı karısı Ingeborg'un kendisine büyü yaptığı için birlikteliklerini tamama erdiremediğini iddia etmişti. Halk arasında Philip'in düğün gecesinde eşinin bakire olmadığını, bir tür gizli bozukluğu olduğunu ya da basitçe ağzının kötü koktuğunu keşfettiği yönünde söylentiler dolaşıyordu. Öte yandan Ingeborg birlikteliklerinin seksle taçlandığını söylemişti. Boşanmalarına izin verilmedi. Philip daha sonra Ingeborg'u pis bir yere hapsedip, asıl sevgilisi Meranialı Agnes'le evlenerek ondan birkaç çocuk yaptı. Innocent'in Ingeborg adına hummalı çalışmasından sonra Philip kadını geri aldı. Erkeklerin cinsel enerjisini bastırmak için kullanılan iksirlerin rahatlıkla elde edilebildiğine bakarsak, cinayetle sonuçlanan iktidarsızlık vakalarının azlığı bir hayli ilginçtir. Ortaçağdaki Arap kara büyü kitabı Grimoire (İspanyolca'ya Picatrix diye çevrilmiştir) kadınların erkekleri yatıştırmak için şu yöntemi denediklerini yazıyor Yarım dirhem kara kedi beyni, yarım dirhem adamotu tohumu alın. Bu ikisini karıştırıp iyice harmanlayın. Sonra mumdan bir heykelcik yapın ve tepesinde bir delik açıp zikredilen karışımı delikten aşağı dökün. Demir bir iğne alıp kuklanın üzerine, adamın kadından haz aldığı yere denk gelen noktaya batırın. Ardından dört dirhem domuz kanı, yaban tavşanın midesinden çıkarılmış iki dirhem sıvı, kırlangıç beyni ve birer libre koyun sütü, mersin özü alın. Hepsini karıştırın ve bir kadına duyduğu arzuyu yitirmesini istediğiniz erkeğe içirin. İkişer dirhem tütsü ve kasnı karışımıyla heykelciği tütsüleyin. O zaman isteğiniz gerçekleşecekir. Adamın bu zehirden ölmediğini, sadece iktidarsız hale geldiğini farz eden Picatrix, büyüyü bozmak için yukarıdakine göre çok daha basit bir yöntem önerir. Büyüyü yapan kadın kendisinin ve adamın mumdan heykelciklerini yapmalı, uygun zaman geldiğinde de o heykelcikleri kucaklaştırarak gülsuyuna batırmalıdır. [59] Fahişelik Genel Olarak Dine Aykırı Bir Kurum Ortaçağ seks hukuku, fuhuş meselesine gelindiğinde saçmalamanın zirvesine ulaştı. Fahişeler Hıristiyan toplumunun nefret ettiği her şeyi yapıyorlardı evlilik dışı cinsel ilişkiye giriyor, doğum kontrolü uyguluyor, çocuk aldırıyor, kocaları eşlerinden uzaklaştırıyor ve Tanrı'nın huzurunda erkekleri zehirliyorlardı. Yine de bu günah abidesine çoğu zaman sadece müsamaha göstermekle kalınmamış, aynı zamanda sık sık büyük kazançlar için hem dini hem de seküler otoriteler tarafından pezevenklik de yapılmıştı. Fahişeliğin kökünü kazımak için dönem dönem önlemler alınsa da fahişelerin para makinesi olarak faydası, bu çabaların devam etmesine izin vermeyecek kadar büyüktü. Fahişelik hakkında Hıristiyanlığın çelişkili tutumu ta Aziz Augustinus'a dayanır. Hatırlayacağınız üzere, kendisi tüm cinsel arzuları kirli ve şeytani diye kınamıştı. Öte yandan erkeklerin cinsel organlarının çağrısına uyacağını da kabul ediyordu. Bir fahişeden daha kötüsü olamazdı ama Augustinus, eğer onların kökü kazınırsa, erkeklerin şehvetinin her yere sızıp dünyayı kirleteceğini biliyordu. Fahişeler lanetliydi ama toplumun iyiliği için onların ruhlarının feda edilmesi gerekiyordu. Augustinus'tan yaklaşık bin yıl sonra etkili olmuş teolog Aziz Thomas Aquinas aynı bakış açısını dile getiriyordu Saraydaki lağım çukurları neyse, şehirlerdeki fahişeler odur lağım çukurlarını kaldırırsanız, saray pislenir ve leş gibi kokar. Bu düşünceyi bir adım ileri taşıyan kilise ve şehir otoriteleri, insanın pisliğini temizleme ihtiyacı olduğu sürece bu işten para kazanmaları gerektiği sonucuna vardılar. Böylece ruhsatlı genelevler, toplumun ortak faydasına hizmet eden kötülük fabrikaları doğdu. 1358'de Venedik Senatosu, fahişeliğin dünya için kesinlikle vazgeçilmez olduğunu ilan etti. Resmi genelevlerin yönetici sınıfların kasalarını doldurmasının yanı sıra, masum bakirelerin bekaretini koruduğu düşünülüyordu. Aynı şekilde, kadınlar da evlendikten sonra, kocalarının alışılmadık cinsel taleplerini evin dışında tatmin etmelerine izin vererek, evliliklerini temiz tutabiliyorlardı. Fahişelik ne kadar kurumlaştıysa, aile değerlerinin savunma kalesi olarak da o kadar övüldü. 1403'te Floransa, belediye genelevini kuran bir Namus Ofisi açtı. Pek çok erkek evlilik çağına gelmeden önce eşcinsellik deneyimi yaşadığı için doğum oranının düştüğüne inanılıyordu. Eğer erkekler çekici kadınlarla seks yapmaya alışırlarsa livata ahlaksızlığı denen korkunç suçtan uzak durabilecekleri ve hoş kızlarla evlenebilecekleri umuluyordu. Fahişelerin özel becerilerine her zaman talep vardı. Mahkemelerdeki iktidarsızlık davalarında uzman olarak nasıl kullanıldıklarını daha önce görmüştük, ama bu daha hiçbir şeydi. Başarılı fahişeler, yerel halkın cinsel becerilerini detaylıca biliyorlardı. Hatta bazıları bu bilginin değerini kavramış ve paraya çevirmişti. Londralı bir fahişe, evlenmeyi düşünen kızlara müstakbel kocalarının cinsel açıdan güçlü ve zayıf yanları konusunda danışmanlık yapıyordu. Bir adam hakkındaki olumsuz kanaati, zengin bir dul kadını evlilikten vazgeçirmiş, bunun üzerine adam da evlenmesi halinde kazanacağı parayı kaybettiği için fahişeye dava açmıştı. Yerli patronların sahip olduğu genelevlere ağır vergiler koyuluyordu. Ayrıca belediyeler de çok daha iyi kâr marjı sağladığı için kendi genelevlerini destekliyordu. 15. yüzyılda Dijon şehri ve çevresindeki bölgenin nüfusu on binden daha azdı, buna rağmen şehirde bir halk genelevi, on sekiz de özel genelev bulunuyordu. Strasburg'da altı caddede elli yedi tane genelev vardı. Fahişeler şehrin piskoposunun sahibi olduğu bir kurumun yanı sıra, kırlangıç diye çağrıldıkları şehir katedralinin çan kulesinde çalışıyorlardı. Kilisenin fahişelik kurumuyla ilişkisi gizli saklı değildi. 1457'de Mainz başpiskoposunun aristokrat bir aileye genelev imtiyaz hakkı vermesi, öncelikle bir başpiskoposun nasıl olur da genelev işletme hakkı olabilir diye tartışma yarattı. Avignon şehrindeki genelevin kurulmasını sağlayan yasa, başrahibeye anahtarı verip orada düzeni sağlama ve gelirlerin toplanıp toplanmadığını denetleme hakkı tanıdı. 1608'de Perpignanlı Dominik mezhebi, kendi genelevini yenilemek için cemaatten yardım topladı. Paris'te fahişelik çoğu zaman yükseköğretim kurumlarının yanında, şehir merkezine yakın belli semtlerle sınırlandırılıyordu. Retorik ve teoloji âlimleri üst odalarda ders verirken, alt katta da kadınlar kendi bildiklerini öğretiyorlardı. Toulouse'daki üniversite, şehir genelevinin gelirini şehirle paylaşıyordu. Ne var ki, Oxford ve Cambridge üniversiteleri bu kadar serbest değildi 1461'de Oxford'un rektörüne bütün genelev patronlarını, patroniçelerini, fahişeleri ve nefsine hakim olamayan kadınları üniversitenin on mil uzağına sürme yetkisi verildi. Rektör bu görevi zevkle yerine getirmiş olmalı. Ortaçağda fahişeliğe her zaman hoşgörü gösterilmiyordu. Fahişeliğin kökünü kazıma çabaları da yok değildi. Sözgelimi, Fransız Aziz IX. Louis Haçlı Seferi başlatmadan önce genelevleri kapatmış, ancak sonradan, sürgün ettiği fahişelerin Kutsal Topraklar'a kadar orduyu takip ettiklerini anlamıştı. Şehirler de fahişeleri düzenli aralıklarla kısa süreliğine sürgün ediyordu. Venedik 1266 ve 1314'te fahişeleri sürgün etti ama 16. yüzyıla gelindiğinde müşteriler fiyatları, hizmetleri ve iletişim bilgilerini içeren resmi fahişelik rehberinden faydalanabiliyordu. Şehir ve kilise otoriteleri çoğu zaman fahişeliği tamamen kaldırmak yerine kendi genelevlerini rekabetten -özellikle serbest çalışanlardankoruma derdindeydiler. Ayrıca kadınların kimleri müşteri olarak alabileceklerini de sınırlandırıyorlardı. Örneğin Yahudi erkeklerin Hıristiyan fahişelere patronluk yapmaları genellikle yasaktı ki bu, Yahudi erkeklerle Hıristiyan kadınlar arasındaki genel seks yasaklarıyla paraleldi. Avignon, Yahudi erkekleri halk genelevine gitmeleri halinde bir ayaklarını kesmekle tehdit etmişti. Venedik'te de bile bile Yahudi müşteri kabul eden fahişeler cezalandırılabiliyordu. Nitekim bir kayıtta şunlar yazıyor Bir gün [bir Yahudi erkek] Katolik inancına saygısızlık göstererek Rialto yakınlarındaki geneleve gidip bir fahişeyle ilişkiye girdi. Fakat diğer fahişeler adamın Yahudi olduğunu bildiklerinden yaygara koparıp, fahişenin odasına bir Yahudi aldığını söylediler. Bunun üzerine fahişe, geri çekilerek Yahudi'nin boşalmasına izin vermedi. Çoğu şehirde saygın kadınlardan ayrılsınlar diye fahişeler belli şeyler giymek zorunda kalıyorlardı. Paris ve Avignon'da giysilerine kırmızı omuz apoleti koymaları şart koşuluyordu. Leipzig fahişelere mavi işlemeli sarı manto giymelerini, diğer şehirlerse başka renklerde kep ve mantolar giymelerini emrediyordu. Milan'da yasaya uygun giyinmemiş bir fahişeye rastlayan kişi, oracıkta kadını soyma hakkına sahipti. Bazı Fransa şehirlerinde yerel polisler uygunsuz giyinen fahişelerin kıyafetlerine takılarıyla birlikte el koyup satıyor, gelirin bir kısmını da kendileri alıyorlardı. Aynı şey, fahişelerin iyi ve soylu hanımlar ve küçük hanımlar gibi giyinmelerinin yasak olduğu ve yasaların özellikle bayağı iffetsiz kadınların kürk veya asil astarı giymesini yasakladığı Londra için de geçerliydi. Polis, bu renkli kapüşonlara ve kürklere el koyuyordu. Resmi genelevde çalışan fahişeler sokak kadınlarından daha iyi yaşıyorlardı ama yasal hakları azdı. Mantua'da müdavimi olduğu bir fahişe tarafından geri çevrilen bir adam, zorla kadına sahip olmaya kalktı. Kadın tecavüze teşebbüs ettiği için adama dava açabilir miydi. Yargıçlara göre açamazdı. Bedenini satılığa çıkardığı için tecavüze uğrama gerekçesine sığınamazdı. Başka bir vakada bir müşteri, bir fahişeyi elde etmek için kadının evinin kapısını kırmıştı. Adamın peşinden gelen bir grup hırsız da kadının eşyalarını çalmışlardı. Kapıyı kıran adam hırsızlıktan sorumlu tutuldu mu. Yine, hayır. Hakimler, şehvetin haneye tecavüzü haklı çıkardığı hükmüne varmışlardı ve adam başkalarının daha sonra yaptıklarından sorumlu tutulamazdı. Yine de bir fahişe verdiği hizmetten ötürü makul bir maaş talep etme ve alma hakkına sahipti, tabii sattığı şey konusunda dürüst olduğu müddetçe. Kendini olduğundan daha genç veya daha güzel gösterse bile ancak normalde hak ettiği parayı almasına izin veriliyordu aradaki fark müşterinin yanına kâr kalıyordu. Eğer müşteri, fahişenin kendisine hizmet etmesini sağlayacak ve işini bitirdikten sonra para vermeden çıkacak kadar kurnazsa, kadın şansına küssündü mahkemeler onun iddialarını dinlemezdi. Hukuk nazarında para hiçbir zaman fahişeliğin anahtar öğesi olmadı. Fahişe genellikle pek çok adamın zevkine amade, önüne gelenle yatan kadın olarak tarif ediliyordu. Mesele şuydu Bir kadının fahişe sayılması için kaç erkekle yatmış olması gerekirdi. Bazı yetkililer beş tanesini yeterli görürken, diğerleri arasında iki diyen de vardı, yirmi bin diyen de. Yerel hukuk veya âdetlerdeki farklılık ne olursa olsun, meziyeti satılmak olan bir kadın ile kolay elde edilebilir bir kadın arasında fark yoktu. Her ikisinin de yasal ve sosyal konumu savunmasızdı. Çok sayıda rahibenin, özellikle manastıra kapatılmış olanların, namus yeminlerine hiç sadık kalmamalarına şaşmamak gerek. Aziz Boniface 7. yüzyıl gibi erken bir zamanda, Roma'ya göç eden rahibelerin sonunda yol kenarındaki genelevlerde çalışmaya başlamasından şikayet ediyordu. Bu durumda rahibe fahişelerin gelirlerinin ne yapılacağı meselesi doğuyordu. 15. yüzyılın ortasında Franciscus de Platea bir tür çalışma kuralı getirip, rahibe fahişelerin gelirlerini manastırlarına göndermelerini ama manastırların da parayı kendilerine saklamamasını teklif etti. Manastırlara da ellerine geçen parayı dini işleri desteklemekte kullanmaları söylendi. Sırf zevk olsun diye seks yapan rahibelerin sayısı da bir hayli fazlaydı. Diğer evlenmemiş ama cinsel olarak aktif kadınlar gibi onlar da usulen fahişeydiler. Fransız teolog Jean Gerson Yığınla rahibe genelev fahişesine dönüştü, diye yakınırken, onların bu işle para kazanmasından değil, çok sayıda ziyaretçiyi eğlendirmesinden bahsediyordu. İsviçreli vaiz Johaan Geiler von Kaisersberg, Strasbourg Katedrali'nde kız kardeşinin gevşek bir rahibelik hayatı yaşamaktansa bir fahişe olmasını tercih ettiğini beyan etmişti. Bunu söyleyerek genelevin manastırdan daha tercih edilebilir olduğunu ifade ediyordu. Venedik manastırları, başı derde girmiş veya aileleri çeyizlerini finanse edemeyen üst sınıftan kızların sığınma yerleriydi. Bu nedenle eğitimli, cinsel açıdan olgun çoğu genç kadın, cinsel ilişkiye girmek için uygun şartlar oluşur oluşmaz sıyrılmayı planladıkları rahibelik alışkanlıkları ediniyorlardı. Sonuçta çok sayıda manastır oldukça cazip yerler haline gelmişti. 14. ve 15. yüzyıllarda otuz üç tane Venedik manastırı, yasadışı cinsel faaliyetten dolayı yasal kovuşturma geçirmişti. Adı en kötüye çıkmış olan Sant'Angelo di Contorta Manastırı'nda şehrin en iyi ailelerinden kızlar bulunuyordu ve elli iki kez kovuşturma geçirmişti.Kötü şöhretli rahibe Liseta de Boura tekrar tekrar suçlanmıştı. Hatta bir keresinde sevgililerinden birine genç bir bakireyi sunması olay olmuş, sonunda da manastırdan atılmıştı. Bundan hiç gocunmayan kadın meşhur bir sosyete fahişesiyle birlikte yaşamaya başlayıp işine devam etmişti. Papa IV. Sixtus 1474'te, söz konusu manastırı kapatmaya çalıştı ama mekan izinsiz de olsa açıktı ve daha büyük sorunlar yarattı. Sonunda bir barut deposuna çevrildi ve 1589'daki patlamadan sonra depodan geriye hiçbir iz kalmadı. Rahibe Liseta ve onun gibiler fahişe miydi. Evet ama rahibe olarak hâlâ özel muameleye tabi tutuluyorlardı. Yalnızca kilise mahkemelerinin yasalarına bağlıydılar. Kilise mahkemelerinin bu döneme ait kayıtları kayıp ama görünüşe bakılırsa rahibelere sert davranılmamıştı. Buna karşın rahibelerin sevgililerinin davaları, çok ağır cezalar vermeye hevesli şehrin seküler mahkemeleri tarafından görülüyordu. Erkeklere yöneltilen suçlamalar genellikle incinen kocanın bizzat İsa olduğu zina suçunu içeriyordu. 1395'te Antonio Vianaro, rahibe Ursia Tressa ile yatmak için defalarca Santa Croce Manastırı'na girmekle yargılandı. İsa'nın geliniyle sevişerek Yüce Yaratıcı'yı ne denli gücendirdiğine aldırmamak ve ensest, aldatma, zina, kutsala saygısızlık, Tanrı'yı unutmak la suçlandı. Bu davayla İsa, boynuzlanmış herhangi bir kocayla aynı konuma yerleştiriliyordu. Mahkeme onun onurunu savunma sorumluluğunu üstlendi ve Vianaro iki yıl hapse mahkum edildi. İlahi erkeklik söz konusu olduğundan rahibelerle yatan erkekler merhametsizce cezalandırılıyorlardı. Yine de mahkemeler bazen cezaları silmeye hazırdı. Bir vakada Polisena Cavatorta adındaki genç rahibe, soylu Giovanni Valier tarafından manastırda baştan çıkarılmıştı. Bahçede ay ışığı altında yapılan yürüyüşlerden ve evlilik tekliflerinden sonra sonunda seviştiler. Bu ilişki devam etti ve çok geçmeden manastırda bebekleri doğdu. Valier rahibeyi kendisiyle kaçmaya ikna edene kadar her şey yolundaydı. Bunun ardından adam iki yıl hapse ve para cezasına çarptırıldı ama mahkeme bin düka başlık parası ödeyip rahibeyle evlenmesi halinde cezasının kaldırılabileceğini söyledi. Kayıtlar burada bitiyor ama görünüşe bakılırsa o gün aşk kazanmış ve Tanrı'nın onuru göz ardı edilmişti. [60] Livata, Yahudiler ve Paylaşılan Ekmek Cinsel Sapma ve Eşcinsel Birliktelikler Livatayla ilgili ortaçağ yasaları, cinsel dürtünün kendisi gibi akıldışıydı. Aynı cinsel eylemler bir yerlerde kazıkta ölümle cezalandırılırken, başka bir yerde tamamen göz ardı edilebiliyordu. Aynı şekilde bir yerde eşcinseller yakalanıp öldürülürken başka bir yerde ömür boyu aynı çatı altında yaşayabiliyorlardı. Kendi cinsini -veya genellikle eşcinsellerle bir tutulan hayvanlarıtercih eden insanlara karşı nasıl önlemler alınacağı kesin olarak tanımlanmasa da, bu rahat oldukları anlamına gelmiyordu. İmparator Justinian'in eşcinsellik karşıtı sert önlemleri ne etkili oldu ne de doğru düzgün uygulanabildi. Batı Roma İmparator-luğu'nun çöküşüyle birlikte gücünü büyük ölçüde yitiren Roma hukuku, aynı cinsle sekse istemeyerek de olsa hoşgörüyle yaklaşan yerel yasalar ve dinsel doktrinlerin bir yaması olarak kaldı geriye. Aynı cinsle seks hiçbir yerde onaylanmıyor ve her yerde günah sayılıyordu ama yine de gelişigüzel cezalandırılıyordu. Livatayla ilgili anahtar soru, kimin zarar gördüğü ve zararın telafi edilip edilmeyeceğiydi. Doğal olmayan sekse yönelik dürtü, salt bireysel bir kusur ve dolayısıyla yalnızca livatacıların ruhlarına karşı bir tehdit miydi. Eğer böyleyse, livatacılar tövbe ettiklerinde günahları affedilebilir miydi. Yoksa livata Tanrı'ya karşı işlenmiş berbat bir suç muydu. Her iki görüş de savunuluyordu gelgelelim binyıl dönümünden önce insanlar livatayı bağışlamaya daha hazırlarken, sonraki dönemde aynı cinsle seks veya hayvanlarla ilişki, amansız cezaları hak eden büyük suçlar olarak görülmeye başladı. Eşcinselliğin kıtlık, veba ve depremlere yol açtığı inancı, insanların İncil'i manevi rehber olarak gördükleri yerlerde gücünü korudu. Hatırlayacağınız üzere, Levililer'in kitabı erkeklerle kadınlar gibi yatan erkeklerin yeryüzünü kirlettiğini ve ölümle cezalandırılmaları gerektiğini, aksi halde Tanrı'nın herkesi helak edeceğini söylemişti. Eşcinsel faaliyetleri bu inanç doğrultusunda bastırsa da Justinian eşcinsellerin Tanrı'ya teslim olmaları ve hastalıklarını papaza bildirmeleri halinde bağışlanabileceklerine de inanıyordu. Ceza kılavuzları, eşcinsel seksi korkunç bir hata olarak tanımlasa da bu hata dua ve oruçla telafi edilebilirdi. Başka bir erkekle seks yapan bir erkek, ekmek ve sudan ibaret on beş yıllık -eğer işin içinde oral seks varsa daha da fazla- cezai perhize çarptırılabilirdi, böylece bir kez bedel ödendikten sonra günahkarın manevi sicili temizlenmiş olurdu. Ceza kılavuzları, toplumu korumak için eşcinselliğin cezalandırılmasını hiçbir surette talep etmiyordu. Bu durum 12. yüzyıldan sonra büyük ölçüde değişti. Haçlı Seferleri'nde peş peşe gelen yenilgiler Arap Müslümanların endişe verici askeri gücünü gözler önüne sererken, üzerine veba Avrupa nüfusunu kırıp geçiriyordu. Dehşete kapılmış Hıristiyanlık dünyası kendine aradığı günah keçisini bulmuştu Müslümanlar, Yahudiler ve cadılar. Yeni yasalar, bu gruplara gaddarca muamele edilmesini buyuruyordu. Her bir grup Tanrı'yı inkar etmek, Hıristiyan topluma zarar vermek ve eşcinsel seks yapmakla suçlanıyordu. Kutsal Topraklar ve İberya'da Müslümanlara karşı verilen savaş, İslamı cinsel aşırılık ve özellikle eşcinsellikle ilişkilendiren bir demonoloji yarattı. Muhammed'in 7. yüzyılda Araplara livatayı getirdiği ve onları müptela yaptığı söylendi. Dört yüzyıl sonra Birinci Haçlı Seferi, Bizans İmparatoru I. Alexios Komnenos'a ait olduğu söylenen bir mektubun ortaya çıkmasından sonra başladı. Bu mektupta İmparator, Hıristiyan Avrupa devletlerinden, Kutsal Topraklar'ı Müslümanların sapkın idaresinden kurtarmalarını istiyordu. Daha sonra sahte olduğu anlaşılan bu çağrı, Müslümanların her yaş ve sınıftan erkekle livata yaptıklarını ve hatta bir piskoposa tecavüz edip öldürdüklerini vurguluyordu. Bu tarz asılsız ithamlar, İslamın Batı'da sapkın cinsel pratiklerle özdeşleştirildiği ortaçağ boyunca devam etti. Hatta Müslümanlarla savaşan Hıristiyanlar bile, Tapınak Şöval-yeleri'nin acı şekilde keşfettikleri üzere kadınsı tavırlar takınmakla suçlanıyorlardı. Bu tarikat, Haçlıların işgal ettikleri Kutsal Topraklar'ı savunmak için 1120'de Kudüs'te kurulmuştu. Kısa süre içinde Tapınakçılar savaşlarda ele geçirdikleri ganimetler ve faizle kazandıkları para sayesinde zengin oldular. Doğu Akdeniz bölgesinde kaleler satın aldılar ve Paris'te Tapınak adında bir faaliyet üssü kurup yarı özerk bir yapı kazandılar. Para kaçınılmaz olarak çekememezliğe yol açtığından 14. yüzyılda, Philippe le Bel veya Adil Philip diye tanınanFransa kralı IV. Philip aç gözlerini Tapınakçılara dikti. 1307'de tarikatın lideri Jacques de Molay, Tapınak'ın altına gömülen zenginliklerle övününce Philip, Tapınakçıları tutuklatıp kendi kontrolü altına aldı ve ceza olarak mallarına el koydu. Philip'in Tapınak Şövalyeleri'ne yönlendirdiği suçlamalar infial yaratma amacı taşıyordu. Şövalyeler Muhammed'e biat etmek, insan kurban etmek, haçı ayaklar altında ezmek, şeytana hizmet etmek ve eşcinsel seks yapmakla itham ediliyorlardı. Philip tutuklama fermanında [suçlamaların] ağırlığını düşündüğümüzde dehşetle ürperiyoruz diyordu. Engizisyon mahkemeleri, hevesli izleyici topluluklarının önünde pek çok şövalyeye yaptıklarını itiraf ettirdiler, gerçi şövalyelerin çok azı livata yaptığını itiraf etmişti. Korkunç bir celsede, yüzden fazla Tapınakçı aynı anda kazıkta yakıldı. Papa V. Clement 1312'de tarikatı resmen kapattı ve iki yıl sonra Jacques de Molay ölüm cezasına çarptırıldı. Çevresinde alevler yükselirken hem krala hem de onun suç ortağı papaya lanet okudu ve hiçbirinin bir yıldan fazla yaşamayacağını söyledi. Sahiden ikisi de çok geçmeden öldü. Hıristiyanların hem dışarıdan hem de içeriden yoğun bir tehdit altında oldukları bir atmosferde, her yerde eşcinselliği cezalandırma çağrısı yapılıyordu. Yeni bir yasaya göre, Tanrı doğaya ters olan o günaha bulaştıkları için Sodom ve Gomora şehirlerinin günahkar halklarını helak etmişti. Şimdi herkes bu günaha karşı kendini korumalı ydı, yoksa kıtlık, veba ve sayısız başka musibetle karşılaşacaktı. Geç ortaçağ zihniyetine göre hastalık ve bozgun, Tanrı'ya saygısızlığın doğal sonucuydu ve Tanrı'ya saygısızlık edenlerin hemen hemen hepsi sapkın cinsel pratikler içindeydi. Daha eski yıllarda livata yapanlar affedilebilirken, artık insanlar onların toplum dışına itilmesi veya öldürülmesi gerektiğini düşünüyorlardı. [61] 12. yüzyılda kilise bütün kafirlere, Yahudilere, faizcilere, Müslümanlara ve eşcinsellere karşı sert yaptırımlar öngören bir yasa çıkardı. Hemcinsiyle seks yapan kişi Tanrı'nın gazabını üstüne çektiğinden aforoz edilip toplum dışına atılacaktı. Bunu takip eden birçok yasa da acımasız cezalar öngörüyordu. 13. yüzyıla ait bir Kastilya yasası bunun tipik bir örneğiydi Ele alınmaya ve uygulamaya değmez bir mevzudan söz açmaya pek istekli olmasak da bazen korkunç günahlar işleniyor. Durum şudur ki, erkekler doğaya karşı gelerek başka erkeklerle birlikte olmak istiyorlar. Bu nedenle herhangi birinin bu günahı işlediği kanıtlanırsa, hem toplum önünde hadım edilmesini hem de üçüncü gün ayaklarından asılıp ölene kadar öylece bırakılarak cesedinin oradan asla indirilmemesini emrediyoruz. Başka yerlerde de eşcinsel suçlar kazıkta yakılmayı ve taşaklardan asılmayı icap ettiriyordu. 1300'de hemen her yargı merciinde, eşcinsel davranışlara ağır cezalar veren yasalar yürürlükteydi. Bir şehir mahkemesi eşcinsellerin sadece yakılmakla kalmayıp ailelerin infazı seyretmesini ve ateş sönene kadar orada beklemesini şart koşuyordu. Eşcinselleri cezalandıran pek çok yasa, Yahudileri doğrudan hedef alıyordu. Yahudiler başka şeylerin yanı sıra Hıristiyanların kanını içmekle ve bazen de şeytanla işbirliği yaparak meniyle beslenmekle suçlanıyorlardı. Yahudilere karşı toplu şiddet olayları 1090'larda Birinci Haçlı Seferi sırasında başladı. Çok geçmeden, güya Müslümanlarla işbirliği yaparak, kuyu suyunu kirletmekten dolayı katledildiler. 1348'de Kara Ölüm patlak verip de Avrupa nüfusunun üçte biri kırıldığında, antisemitik hareketler çılgınlık noktasına vardı. Yahudiler, yaygın olarak, zehirler ve şeytani büyülerle salgına yol açmakla suçlandılar. Bazıları Yahudilerin, Hıristiyan-Yahudi evliliklerine getirilen yasağa öfkelenerek vebaya yol açtıklarını düşünüyordu. Diğerleri ise onların şeytanla anlaşma yaptıkları kanısındaydı. Her halükarda Hıristiyan toplumun geniş bir kesimi Yahudilerin en fena kafirler olduğu kanısındaydı. Yahudilerle seks hemen her yerde yasaktı. Onların şeytan kokusu taşıdıkları ve keçi ile domuz doğurduklarına inanılıyor, herhangi bir temasın pislik bulaştıracağı düşünülüyordu. 1215'te Yahudilerle Hıristiyanların kazara cinsel ilişkiye girmelerini önlemek için kilise, Yahudilerin rozet takıp, özel kıyafetler giymelerini emrediyordu (Nazi Almanyası'nın adı kötüye çıkmış sarı yıldızları, bu geleneğin sonradan dirilmiş halidir). Viyana, Yahudilerden şeytan veya keçiboynuzu şeklinde şapka giymelerini istiyordu. Yahudilerle Hıristiyanlar arasında seks yapmayı yasaklayan yerel yasalar göz ardı edilirse, cezalar sert oluyordu. Pandonus adındaki bir Yahudi, Hıristiyan bir kadınla yattığı için Avignon'da, papanın sarayının önünde hadım edildi. 1222'de Oxfordlu bir diyakoz bir Yahudi'yle evlendiği için yakılarak öldürüldü. Aynı sıralarda Yahudi bir kadından çocuk peydahlayan Parisli bir adam da yakıldı. Adam livatayla suçlanmıştı ve bunun ardında yatan mantık şuydu Yahudi bir kadınla ilişkiye geçmenin bir köpekle ilişkiye geçmekten hiçbir farkı yoktur. [62] Ortaçağ hukuku hayvanlarla cinsel ilişkiyi ve eşcinselliği kafirlik açısından Yahudilik ve İslamla bir tutuyordu. Zındık anlamına gelen Almanca Ketzer sözcüğü, oğlancı anlamında da kullanılıyordu zındıklık yapmak erkek erkeğe ilişkinin nazik ifadesiydi. Bu hararetli ortamda livata (sodomi) en uç türleriyle yasak seks için kullanılan genel bir terim haline geldi. 13. yüzyılın sonunda İngiltere'de ortaya çıkan yeni bir hukuk metni Yahudiler, hayvanlar ve hemcinsleriyle seks yapan herkesin diri diri gömülmesini öngörüyordu. Yasaya göre seksin ayrıntıları önemli değildi. Hepsi de Tanrı'ya hakaretti ve en korkunç cezaları hak ediyordu. Seks yapmaya gidilecek yer olarak ün kazanmış Venedik'te bile, livata şeytani suç muamelesi görüyordu. Her ne kadar yol açtığı acı konusunda gelip geçici bir endişe duyulsa da kazıkta ölüm normal bir cezaydı. 1445'te yetkililer livata infazlarının nasıl daha az acı verici şekilde yapılabileceğini ele aldılar. Suçlunun, boynu sıkıca zincirlenerek oduna bağlanması önerildi, böylece odun yanarken suçlu hemen boğulacaktı. Bu öneri kabul edilmedi. Arka arkaya gelen vebaların ardından Venedikli yönetici sınıf, şehrin ticaret gemilerindeki eşcinsel faaliyetlerin Tanrı'nın gazabını üzerlerine çekip donanmaları yok etmesinden korkmaya başladı. Şehrin livata karşıtı yasaları öteden beri engin sularda göz ardı ediliyordu ve böylece binlerce ticari gemi erkek erkeğe seks için gayriresmi güvenli yerler haline gelmişti. Bir ağır ceza mahkemesi İlahi adaletin onları batırmamış olması ilginçtir, diyordu. [63] 1420'de, Venedik gemilerinde livata ahlaksızlığı nı yasaklayan ve denizlerdeki livatacıları yetkililere bildirenlere ödül vaat eden yeni bir yasa, bu boşluğu kapattı. Tüm seks yasalarında olduğu gibi bu yasanın tüccar denizciler arasındaki cinsel faaliyeti durdurmada ne kadar etkili olduğunu bilmek imkansız. Söz konusu yasanın yaptığı şey, erkek erkeğe seksi daha riskli hale getirmekti. Livata zanlıları düzenli olarak yakalanarak işkenceden geçirilmelerine rağmen Venedikli yetkililer tiksindirici ahlaksızlığın yükselişte olduğu kanısındaydılar. [64] Erkeklerin seks yapmak için eczane ve fırınların yanı sıra kilise ve sokak köşelerinde buluştukları söylentisi kulaktan kulağa dolanıyordu. Meselenin büyüklüğünü anlamak için yetkililer, tarihçi Guido Ruggiero'nun deyişiyle livata sayımı başlattılar. Buna göre şehrin her bölgesinden iki soylu, livata yaşanıp yaşanmadığını saptamak için mahalleleri bir yıl boyunca tarayacaktı. Yetkililer ayrıca doktorlardan ve berberlerden, kaba etleri aşırı yıpranmış genç veya dişi hastalarını bildirmelerini istiyorlardı Livata ahlaksızlığının kökünü kazımak en önemli meseledir zira kıçları bozuk pek çok kadın ve yine bir o kadar oğlan bulunmaktadır tedaviden geçirilenler de cabasıdır. Buna rağmen hiçbiri suçlanmamakta ve yaptıkları yanlarına kâr kalmaktadır Tanrı'ya hürmette kusur etmemek akıllıca olduğundan… ister erkek ister kadın olsun, böyle kimseler alenen suçlanacaktır. Riskler göz önüne alındığında çok az kişi kıçındaki kırık yüzünden -her ne kadar yasa pasif eşcinsellere biraz daha yumuşak davransa da- tedavi olmak istemiş olmalı. 1474'te eşcinsel bir şebeke ye açılan kovuşturmada tespit edien aktif eşcinseller başları kesilip yakıldılar. On yaşındaki pasif bir oğlan ise sadece kırbaçlandı. On sekiz yaşındaki bir diğer pasif oğlan da aklı erecek kadar büyük bulundu ve yirmi beş kırbaçla cezalandırılarak, burnu kesildi. Venedikli yetkililer hayvanlarla ilişki kurmaya da biraz müsamahalı yaklaşmaya hazırdılar, ama yalnızca somut bir gerekçe varsa. Simon adında bir esnaf, keçiyle ilişkiye geçtiği için ölüm cezası alınca, geçirdiği bir kazadan dolayı kadınlarla ilişkiden verim alamadığını ve mastürbasyon yapamadığını öne sürdü. Geriye kalan tek seçeneğinin hayvanlar olduğunu belirtti. Onu inceleyen cerrahlar normal bir organ a sahip olsa da normal duyumu hissedemediğini ve sperm üretemediğini teşhis ettiler. Daha sonra, Simon'un her halükarda işlevsiz kalıp kalmadığını sınamak için iki fahişe becerilerini sergilediler. Adam sertleşti ama daha fazla ileri gidemedi. Sonunda Simon sağ elini kaybetti ve damgalanıp dövüldü bu elbette vahşi bir muamele ama yine de diri diri yakılmaktan iyidir. Floransa şehri livataya karşı ödül ve ceza sistemini kullanıyordu. Daha önce de belirttiğimiz gibi, şehrin genç erkekleri arasında heteroseksüel zevkleri teşvik etmek için belediye genelevi kurulmuştu. Şehir ayrıca bir Gece Ofisi kurarak, sokaklara insanların kendi isimlerini vermeden livata faaliyetlerini yazılı olarak ihbar edebilecekleri kutular koydu. İhbar edilenler sorguya çekiliyor ve başkalarını da ihbar etmeleri için baskıya maruz bırakılıyorlardı. Kendilerini ifşa edip partnerlerinin kim olduğunu itiraf edenlerin cezaları düşürülüyordu yılda yaklaşık kırk adam bunu yapıyordu. Floransa'da her türlü livata suç teşkil ederken, Venedik'te olduğu gibi özellikle yetişkin erkeklerin kadınsı role bürünmeleri çirkin ve utanç verici bulunuyordu. Pasif eşcinsellikten dolayı ölüm cezasına çarptırılmış altmış üç yaşındaki bir adamın bu cezası kaldırılarak ömür boyu ekmek ve su perhiziyle para cezasına dönüştürüldü kimse affetmemişti, sadece yetkililer bunun kendi otoritelerini zayıflatacağından endişe duyuyorlardı. Cinsel açıdan kadın gibi davranan bir adamı idam etmek, böyle şeylerin şehir sınırları içinde vuku bulduğunu kabul etmek demekti. İspanyol engizisyonu, din değiştirmiş bir Yahudi'nin torunu olan Don Sancho de la Caballeria'nın peşine düşme izni aldığı 1524'te, livatacıları öldürme işine soyundu. Engisizyoncular kendilerine karşı olan Don Sancho'nun yıllardır peşindeydiler ama onu bir türlü yakalayamıyorlardı, ta ki onun livatacı olduğunu ihbar eden bir tanıkla karşılaşana kadar. Sorun şuydu ki, henüz engizisyon mahkemesine Don Sancho'nun yaşadığı Aragon'daki livata vakaları için yetki verilmemişti. Seküler yetkililer zaten livatacıları cinsel organlarından bağlayıp baş aşağı asarak etrafta büyük terör estiriyorlardı, ama engizisyon mahkemesi Don Sancho'yu bizzat cezalandırmak istiyordu. Clement'in kulağına kadar gidince, Papa tahmin edebileceğiniz gibi engizisyondan yana çıkıp Aragon'daki livata vakalarında yetkiyi ona verdi. Don Sancho davayı kaybetti ama temyiz başvuruları bitmeden eceliyle öldü. Öte yandan engizisyon mahkemesi işe daha yeni başlamıştı. Sonraki yıllarda, gerek eşcinsel ilişkiler gerekse hayvanlarla seks vakalarında yüzlerce infaz gerçekleştirildi. Bir vakada on iki erkek halkın gözü önünde aynı anda yakılarak öldürüldü. İçlerinden dokuzu katırlara ve eşeklere tecavüzle suçlanan Aragonlu köylülerdi diğer üçüyse eşcinsel ilişkiden hüküm giymiş yabancılardı. İnfazı gerçekleştirenlerin herkesi bir anda yakmak için yeterince odun bulmaları gerektiğinden gün uzun sürmüş olmalı. İspanyol engizisyonu seks suçlarından dolayı evli çiftlerin peşine düşme yetkisi de almıştı. Eşleriyle anal ilişkiye girdikleri için birçok erkek yakılırken, ayrıldığı eşini oral ve anal seks yapmaya zorlamakla suçlanan bir çiftlik işçisi bir savaş gemisinde on yıl kölelik yapmaya mahkum edildi. Bu sefil hayatın ölümden daha iyi olup olmadığı tartışmaya açık olsa da engizisyoncular insaflı olduğuna inanıyorlardı. Adamın suçlardan tamamen sorumlu olmadığı sonucuna varmışlardı çünkü adam eşiyle en son ters ilişkiye girdiğinde henüz reşit değildi. Çoğu evli çift için anal seks, doğum kontrolünün yaygın bir çeşidi olduğu gibi aynı zamanda zevk için tercih ediliyordu. Kayıtlara göre henüz yedi yaşındaki kızlar, bu amaç için genelevlere tıkılıyorlardı. Erkek müşterileri çekmek için erkek gibi giyinmiş -ve muhtemelen anal seks hizmetinde bulunan- kadın fahişeler ağır cezalara çarptırılıyordu. Eşcinselliğe doğru kayan piyasa taleplerini karşılamak için bu yola başvuran fahişeler suçlanamazdı. 1511'de bir yüzyıldan fazla süren bir baskı döneminden sonra Venedik patriği, erkekler arasında livatanın kadın fahişeleri işsiz bırakacak denli yaygınlaştığını beyan etti. [65] Ortaçağda kadın kadına seks konusunda fazla şey bilmiyoruz ama yaygın olmasa da bastırıldığı muhtemel. Daha önce gördüğümüz gibi lezbiyenlik, ceza kılavuzlarında şiddetle kınanıyordu ama daha sonraki kilise bildirileri konuya pek ilgi göstermemişti. 1270'te Fransa'da çıkarılan ilk lezbiyenlik karşıtı yasa çözümden çok sorun teşkil etmiştir. Oğlancı olduğu kanıtlanan bir erkek testislerini kaybeder. Ve eğer aynı şeyi ikinci kez yaparsa, bu sefer organını kaybeder. Üçüncü kez yaparsa da yakılır. Bunu yapan bir kadın olursa, her defasında organını kaybeder ve üçüncü kez yaparsa yakılır. Bu yasayı hazırlayanların aklında, erkeklere olduğu gibi kadınlara da hadım cezası vermek vardı ama sözünü ettikleri kadın organı hangisiydi. Eğer birinci suç klitorisin kesilmesini icap ettiriyorsa, o zaman kadın ikinci seferde hangi organını kaybedecekti. Bilemiyoruz. Daha sonraki lezbiyenlik karşıtı yasalar daha ayrıntılı ve olabildiğince acımasızdı. İtalya'nın Treviso şehrinde yürürlüğe sokulan bir yasa, birbirleriyle seks yaparken yakalanan on iki yaşındaki kızlar için, bunu ilk kez yapıyor olsalar bile, Locusts Caddesi'ndeki bir kazığa çıplak bağlanırlar, sonra da kazıkta yakılırlar, diyordu. Yasa koyuculara göre lezbiyenliğin en ahlakdışı yanı, kadınların heteroseksüel seksi taklit ettikleri zaman ortaya çıkıyordu. Engizisyon mahkemesi yapay aletler kullanılmadığı sürece kadınların birbirleriyle seks yapıp yapmadıklarını kontrol etme yetkisine sahip değildi. Engizisyonculara, bu aletleri kullanmayan kadınların livata yapmadıkları söylenmişti. Avrupa'nın diğer yerlerinde de aynı durum geçerliydi. Zira buralarda giriş olmadan veya en azından bir kadın erkek rolüne bürünmeden, kadın kadına seksin gerçekten seks olup olmadığı tartışma konusuydu. Öte yandan işin içine yapay penis girince bütün yasal belirsizlikler buharlaşıyordu. 1477'de Katharina Hetzeldorfer diğer kadınlarla erkeksi bir arzu yla birlikte olduğu ve onlara erkek gibi davrandığı için Speyer'de ölüm cezasına çarptırıldı. Hetzeldorfer muhtemelen işkenceden sonra, penisi taklit etmek için bacaklarının arasına bir tahta parçası koyduğunu ve ayrıca uç kısmına pamuk takıp etrafını kırmızı deriyle sardığı çubuktan oluşan bir alet de yaptığını itiraf etti. Cinsel anlamda bir erkeği taklit etmek için acayip bir alet kullanması hakimleri öfkelendirmişti. Aynı şekilde 16. yüzyıl İspanya'sında iki âşık rahibe erkek taklidi yapıp nesnelerle birbirlerinin içine girerek kendilerini kirletmemiş olsalardı, cezadan kurtulacaklardı. Ama mevcut durum yakılarak öldürülmelerini gerektiriyordu. Fransız deneme yazarı Michel de Montaigne, Chaumont-en-Bassigny şehrinde erkek gibi giyinip yaşamlarına devam etme konusunda gizlice anlaşmış birkaç kızdan söz etmişti. İçlerinden biri dokumacı olup herkesle dostça geçinen nazik bir genç adam ın kimliğine bürünmüştü. Sonunda Vitry-le-François şehrinden genç bir kadınla evlenmişti. Eşiyle tatmin dolu bir birliktelik yaşarken dokumacı ihbar edilmişti. Sonuçta da cinsel bozukluğunu telafi etmek için gayrimeşru araçlar kullanmakla suçlanarak asıldı kadın, bir kadın olarak yaşamaktansa, ölmeyi tercih ettiğini söylemişti. Bu vakalara hakim olan dinamik gayet anlaşılırdır Erkek yargıçlar, erkeklerin cinsel ayrıcalığının çalınması olarak gördükleri şeyden sakınıyorlardı. Erkekler diğer erkekleri çekmek için kadın gibi giyindiklerinde durum daha da karışıyordu. Bu durumda müşteriler bir kadına para ödediklerini sandıkları için suçlanamazlardı. Ne var ki, karşı cinsin giydiği kıyafetleri giyen bir fahişe suç işlemiş sayılır mıydı. Kadın gibi giyinen erkek fahişelerle ilgili bu döneme ait sadece birkaç kayıt var ama bu sayılarının az olduğu anlamına gelmediği gibi hukukla barışık olduklarını da göstermez. Çoğunun erkek kimliğinden vazgeçmek için para ödediğine kuşku yok. Bu durum 1395 yılının Aralık ayında yakalanan fahişe John Rykener için de geçerliydi herhalde. Sokaktaki ismi Eleanor olan Rykener kadın kıyafetleri içinde, müşterisi John Britby'ye şehvetli eylemlerde bulunurken yakalandı. Belli ki Britby, Cheap Caddesi'nde karşılaştıklarında Rykener'ı kadın sanmıştı ve kayıtların ağza alınmaz, yüz kızartıcı rezillik dediği şeyi işlemek üzere civardaki ahıra gittiklerinde bile hâlâ onu kadın sanıyordu. Rykener kadın gibi giyinmenin inceliklerini kadın tüccarı Elizabeth Brouderer'den öğrendiğini söyledi polise. Daha sonra Anna adında bir fahişe, Londralı yetkililerin deyişiyle, kadın kılığında bu iğrenç ahlaksızlığı nasıl yapacağını öğretmişti ona. Rykener işi çabucak kapıp çok geçmeden kendine müşteriler edinmiş, müşterileri de Eleanor un kadın olduğuna inanmışlardı. Tutuklanmadan kısa süre önce Rykener, Oxford'da terzi ve kadın fahişe olarak çalışıyordu. En az üç üniversite hocasının müşterisi olduğunu itiraf etti. İyi para ödedikleri için papazlara hizmet etmeyi tercih ettiğini de ekledi. Rykener kuşkusuz sıra dışı biriydi ama yasadışı bir şey yapmış mıydı. Neyle suçlandığını bilmiyoruz. Büyük ihtimalle yasadışı fahişelikle suçlanmamıştı çünkü bu suçu yalnızca kadınlar işleyebilirdi. Bu dönemde İngiltere'de bir erkeğin fahişelikle suçlandığı herhangi bir vakaya rastlamıyoruz. Rykener'ın fahişe olamayacak kadar erkek olduğunu farz edersek, erkek bir livatacı olamayacak kadar da kadın mıydı. Orası belli değil. Kayıtlar Rykener'dan hep Eleanor diye bahsediyor, sanki itirafı kaydeden polisler de onun kadın olduğunu kabul etmişler gibi. Eğer onu kadın olarak kabul etmişlerse, Britby, papazlar ve başka adamlarla seks yapması livata diye nitelendirilmemiş olabilir. Kadın gibi giyinen erkek fahişe vakalarından biri de Venedik'te yaşanmıştı ama bu sefer cinsiyet meselesi daha karışıktı. Rolandino Ronchaia kısmen hermafroditti. Erkek cinsel organıyla dünyaya gelmiş ve erkek olarak büyütülmüştü, ama alışılmadık şekilde kadınsı bir yüze ve büyük göğüslere sahipti. Ronchaia genç bir erkek olarak evlenmeye çalıştı ama sertleşemediği için karısıyla birlikte olamıyordu. Karısı vebadan öldükten sonra, kadın kimliğine bürünüp Rolandina ismini aldı ve kadın fahişe olarak Rialto'ya çalışmaya gitti. Rolandina'nın sayısı bilinmeyen müşterileri bir kadınla seks yaptıklarını sanıyorlardı. Mahkeme Rolandina'nın onları kandırdığı hükmüne vardı Müşteri onun bedeninin üstüne çıktığında organını olabildiğince saklıyordu… ve [üstündekinin] organını alıp arkasına sokuyor ve müşteri boşalana kadar böylece kalarak ona gerçek bir fahişe gibi her türlü hazzı yaşatıyordu. Yetkililer her ne kadar bedensel özelliklerine şaşıp kalsalar da, 1354'te Piazza San Marco'daki Adalet Sütunları arasında feci bir ölüme mahkum etmekten çekinmediler. [66] Peki Geç ortaçağda livatacıların yaşadığı bunca vahşetten sonra insanlar yasak seks yapmaktan caymış mıydı. Şehir meydanlarında kül olanları seyretmenin dehşeti insanları hemcinslerinden uzak tutmuş muydu. Kaç tane Hıristiyan doğaya aykırı ahlaksızlıklar a tövbe ederek ruhunu kurtarmıştı. Livatanın veba ve zındıklıkla ilişkilendirilmesi insanları Levililer kurallarına göre yaşamaya sevk etmiş miydi. 15. yüzyıl Venedik'inde -ahlaksızlığın arttığını gösteren-gayriresmi livata sayımı ndan başka bu dönemde eşcinsel faaliyetler üzerine araştırma yapılmamıştı. Yine de elimizde kesin veriler olmasa da bazı ihtiyatlı varsayımlarda bulunabiliriz. Livatacılar infaz edilse de eşcinsel seks büyük ihtimalle hızla devam etti. Ne hukuk ne de din insanların yatakta yaptıkları üzerinde kalıcı bir etki yaratmış gibi görünmüyor. Livata infazlarının artan sıklığı bile kendi başına mesajın alınmadığının kanıtıdır, kaldı ki eşcinsellik içerdiği söylenebilecek şiirlerin, mektupların ve diğer yazıların devamı da işin cabasıdır. 12. yüzyılın keşiş şairi Clunyli Bernard, livatacıların arpa taneleri kadar çok, sahildeki denizkabukları, kum taneleri kadar fazla olduğunu söylerken abartıyordu ama haklılık payı da vardı. Dolayısıyla hukuku veya vaiz kürsüsünün savurduğu tehditlerin insanların cinsel kararları üzerinde kalıcı bir etki yaptığına inanmak için bir neden yoktur. Bunun nedeni eşcinsel ilişki yaşayanların doğaları gereği eşcinsel olmaları mıydı. Muhtemelen hayır. 19. yüzyıla kadar daimi bir yönelim olarak heteroseksüellik veya homoseksüellik gibi kavramlar yoktu. Homoseksüel kavramı 1870 dolaylarında ortaya atıldı. Antik toplumlarda olduğu gibi ortaçağda da insanlar kendilerini ve başkalarını özel olarak şu veya bu cinse göre tanımlamıyorlardı. Aslında livata yasak ilişkinin geniş bir kategorisi, Tanrı ve insan yasalarına karşı işlenmiş bir suçtu. Çoğu insan muhtemelen genellikle karşı cinsle ilişkiye giriyordu ama livatanın bir türü çoğu insan için bir gerçeklikti. Hangi türde olursa olsun, livata herhangi birinin işleyebileceği bir suçtu. Öte yandan, İngiltere'nin epey hakarete maruz kalan kralı II. Edward (1307–27) gibi ağırlıklı olarak kendi cinsine meyleden bir sürü insan da vardı. En az dört çocuk babası olsa da genç erkeklere aşırı düşkün olmakla ünlenen Edward'ın sevgililerini hediyelere ve ayrıcalıklara boğması, ailesiyle ve soylularla sürekli çatışma yaşamasına ve sonunda zorla tahttan indirilmesine yol açtı. 1326'da sevgilisi Hugh le Despenser hadım edildi ve kafası kesilmeden önce cinsel organları yakıldı. Birçok rivayete göre daha sonra Edward'da bir katil tarafından anüsüne ısıtılmış bir maşa sokularak öldürüldü. Böyle bir cezanın anlamı yeterince açıktı. Edward'ın yönetimdeki beceriksizliği (döneminde hem İskoçya hem de İrlanda'nın çoğu kaybedilmişti) ona mutsuz bir son hazırladı ama başka erkeklerle açıkça gönül ilişkileri kuran, yüksek mevkideki tek ortaçağ adamı o değildi. Edward'ın seleflerinden biri olan, namı diğer Aslan Yürekli I. Richard gençliğinde Fransa kralı II. Philip Augustus'la uzun soluklu bir ilişkiye girmiş ve zamanının çoğunu onunla geçirip yatağını paylaşmıştı. Richard'ın dindarlığı birçok kez erkeklerle ilişkisini bitirme kararı almasına sebep olmuştu. Ağır şekilde hasta düştüğü zaman, şayet hayatta kalırsa daha dindar bir hayat süreceğine söz vermişti. Kral hayatta kaldı ama sözünü tutup tutmadığını bilmiyoruz. Meşru çocuğu olmadan öldü ve ardında çoğu kimsenin hiç evlenmediler dediği bir kadın bıraktı. [67] Onca riske rağmen erkekler arasında sadık ilişkiler yaygındı, en azından okur yazarlar arasında. Bu ilişkilerin çoğu, bir noktada cinsellik içeriyor olmalıydı. Şövalyeler, aristokratlar ve özellikle din adamları erkek sevgililere olan yoğun tutkularının, çoğu zaman yan yana yakılmayla sonuçlanan ilişkilerinin kanıtlarını bırakmışlardır arkalarında. Charlemagne'in Sarayı'nda yaşayan Alcuin (735–804 dolayları) adındaki bir keşiş-âlimin piskopos sevgilisine gönderdiği mektup, bu ilişkilerin bazen ne denli yoğun olduğunu gözler önüne seriyor O tatlı anılarla sevginizi ve dostluğunuzu düşünüyorum, saygıdeğer piskopos. Tatlı boynunuzu arzularımın parmaklarıyla kavrayacağım o güzel anı özlüyorum. Heyhat, keşke elimden gelseydi de, Habakkuk gibi yanınızda olabilseydim. Nasıl da kucağınıza atılırdım… dudaklarımla yalnızca gözlerinizi, kulaklarınızı ve ağzınızı değil, her bir parmağınızı, ayak parmaklarınızı… bir kez değil defalarca nasıl da öperdim. Bu uzun mektup alışılmadık derecede erotik olsa da böyle ilişkiler yaşayan erkekler arasındaki yakınlığı yansıtmaktadır. Bu erkeklerin en azından bazılarının cinsel özlemlerinin giderildiğini farz edersek -ki etmeliyiz- şunu sormamız gerekir Samimi eşcinsel ilişkilere ne ölçüde hoşgörü gösteriliyordu. Sevgi bir şeydi, livata başka bir şey. Eğer Rialto'daki erkek fahişeler yakılarak öldürüldüyse ve diğer Avrupalı livatacılar lime lime edildiyse, zamanında erkekler arasında uzun vadeli gönül ilişkilerine müsaade edilmiş olabilir miydi. Cevabımız çelişkili bir şekilde evettir. Kabaca 13. yüzyıla kadar uzanan dönemde, Akdeniz'deki kiliselerde erkekler arasında birleşme törenleri düzenleniyordu. Bu birliktelikler, erkeklerle kadınların evlilik törenlerindeki aynı dualar ve ritüellerle papazlar tarafından kutsanıyordu. Törenler cinsellikten ziyade sevgiye ve kişisel sadakate vurgu yapıyordu ama elbette herkes saf değildi. Bu şekilde birleşen çiftler de heteroseksüel emsalleri gibi büyük ihtimalle seks yapıyorlardı. Her halükarda erkek-erkeğe evlilik törenlerinin yasak seksle yakın bağı sonunda göz ardı edilemeyecek bir noktaya varınca, daha sert livata yasaları yürürlüğe sokuldu. Bazen manevi kardeşlik olarak adlandırılan aynı cinsiyetlerin birlikteliği, ilgili erkekler arasında feshedilemez bağlar tesis ediyordu. Çoğunlukla yabancı diyarlara yolculuk edecek misyonerler arasında rastlanan bu birlikteliğe sıradan erkek çiftler arasında da rastlanıyordu. Katılımcıların cinsel kimlikleri gibi, bu birliktelikler için düzenlenen törenleri de tipik evliliklerden ayırmak zordu. Sözgelimi 12. yüzyılda bu tür ayinlerde, çiftler mihrapta ellerini birleştirir, evlilik duaları eder ve öpüşürlerdi. Manastırdaki erkeklerin kadınlarla evlenmesi nasıl yasaksa, hemcinsiyle birliktelik de keşişlere yasaktı ama başka din adamlarının evlenmesine izin veriliyordu. 13. yüzyıla ait bir Ukrayna hikayesine göre birbirlerini büyük bir sevgi ve samimiyetle seven diyakoz Evagrius ile papaz Tit sonunda birlikte olmuşlardı. Ne yazık ki bu sevgi miadını doldurunca ikilinin arası açıldı. Daha sonra Tit hasta düştüğünde, bazı keşişler, ölmeden önce barışsınlar diye Evagrius'u yanına getirmek istediler. Evagrius teklifi geri çevirdi ve sonra öldü. Tit ise iyileşti. Tit ile Evagrius barışıp mutlu bir hayat sürseler bile asla çocukları olamayacaktı bu da aynı cinsle birliktelik ile geleneksel evlilik arasındaki başlıca farktı. Yine de çiftlerin çocuk doğuramaması ilişkilerinin kilise tarafından kutsanmasına engel değildi. Bir ayinde papaz ezberden şunları okuyordu Yüce Tanrım, ölümsüz yaşam lütfunla insanı baştan kendi suretinde yarattın. Sadece görünürde değil, ruhsal bağlarla da kardeşleri birbirine bağladın… Doğal olarak değil de sevgi bağlarıyla bağlanıp birleşmiş hizmetkarlarını kutsa. Bu ritüellerin cinsel ilişkiyi hesaba katmadığına inanmak zordur. Zaten işin içinde erkek erkeğe seks olması, daha sonra aynı cinsle birlikteliklerin yasaklanmasına yol açmıştır. 13. yüzyıldan itibaren eşcinsel ilişki yaygın olarak suç sayılmaya başlayınca kiliselerdeki erkek evlilikleri de kesildi. Bizans İmparatoru II. Andronicus 1306'da ensest ve büyücülüğün yanı sıra erkekler arasında seksin de yasaklandığını ilan ederken şöyle diyordu Eğer bazıları aynı cinsle birliktelik törenlerine katılmak isterse, onları engellemeliyiz, çünkü kilise onları tanımıyor. Törenlerin Latince metinleri silindi -muhtemelen imha edildi- ve varlığını koruyan Yunanca metinler onları onaylamayan kilise adamları tarafından zaman içinde tahrif edildi. 16. yüzyılda Montaigne garip bir kardeşlik ten söz edecekti. Buna göre Roma'daki Portekizli erkekler kilise ayiniyle evleniyor, bizim evlilik törenlerimizde okuduğumuz aynı evlilik duasını ediyor ve sonra da yatağa gidip birlikte yaşıyorlardı . Hepsi yakılarak öldürüldü. Erkekler artık cezalandırılmayı göze almadan kilisede evlenemese de aralarındaki uzun vadeli sevgi kaybolmadığına göre evlilik bağının yerini daha az coşkulu bir şey almak zorunda kaldı. İngiltere'de ve birçok Akdeniz toplumunda özellikle Güney Fransa'da- hemcinslerle birlikteliğin yeni adı affrèrement (kardeşlik) sözleşmesi oldu. Kardeşlik sözleşmesi hemcinsle sevgi ilişkisini düzenlemek için değil, çiftlerin huzur içinde birlikte yaşamalarına izin vermek için benimsenmişti. Kardeşlik sözleşmesi bir yuva kurmak ve un pain, un vin, et une bourse'i (bir ekmek, bir şarap ve bir cüzdanı) paylaşmak için iki insan arasında yapılan yazılı bir anlaşmaydı. İtalya'da sözleşmeler benzer ifadelere yer veriyordu une pane e uno vino. Aynı ekmek ve şarabı paylaşmak, gelecekte bütün malvarlıklarını paylaşacakları anlamına geliyordu. Kardeşlik sözleşmeleri, kardeşler (frère) ortaklaşa bir çiftlik miras aldıklarında ve orada aileleriyle birlikte yaşamaya devam etmek istediklerinde veya kuzenler güçleriyle mallarını birleştirdiklerinde kullanılıyordu. Bu resmi sözleşmeler genellikle noter huzurunda yapılıyor ve şahitler tarafından imzalanıyordu. Mesela 1606'da Fransa'nın güneybatısında yaşayan Pierre ve Jean Alary kardeşler şöyle anlaşmışlardı Büyük sevgileri, kardeşçe duyguları, birbirleri için doğmuş olmaları, tüm hayatları boyunca birlikte yaşayıp birlikte çalıştıkları göz önüne alındığında onlar kardeş olmuşlardır. Sahip oldukları ve bundan sonra da olacakları her şeye ortaktırlar. Onlar aileleriyle birlikte yaşayacak, birlikte yiyip içecek, bir masayı, bir evi ve bir ocağı paylaşacaklardır. Bu noktadan itibaren Pierre ve Jean birbirlerine bağlandılar. Aileleriyle birlikte kader ortaklığı yaptılar. Kardeşlik sözleşmesi aynı zamanda her ikisinin de kızlarının çeyizine katkıda bulunacağını belirtiyordu. Pierre zaten evliydi ama sözleşme Jean'ın evlenmesi durumunda karısının çeyizinin ortak mülkiyetin bir parçası olacağını belirtiyordu. Kardeşlik sözleşmelerinin hepsinde taraflar birbirine aile bağlarıyla bağlı değildi. Farklı ailelerden pek çok insan, özellikle de veba nüfusu kırıp geçtikten sonra elde edilebilir ucuz araziler arttığında kardeşlik tesis etti. Hayatta kalanlar boş arazilere el koyup büyük kişisel servetler kazanırken, birlikte çalışmaları için en uygun yasal araç kardeşlik sözleşmesi olmuştu. Kara Ölüm, Provence'ta engin toprakları sahipsiz bırakmıştı. Bölgeye gelip yerleşen yabancılar çoğunlukla kardeşlik sözleşmesi yaptılar. Sevgili olan erkek çiftler, kardeşler arasında azınlıktaydılar. Sözgelimi Jean Rey'in karısı 1446 dolaylarında kendisini terk ettiğinde, Rey yoğun bir duygu, yakınlık ve candan sevgi beslediği dostu Colrat'a döndü. Rey ve Colrat birlikte yaşayıp çalışmayı kabul ettikleri bir kardeşlik sözleşmesi yaptılar. İlişkilerinin muhtemelen cinsellik tarafı da vardı ama asıl mesele bu değildi. İki adam aynı çatı altında duygusal ve ekonomik olarak paylaşacakları bir hayatı şekillendirebileceklerdi. Kardeşlik sözleşmesine benzer sözleşmeler asırlar boyu şu veya bu şekilde mevcuttu ama eşcinsel birlikteliklerin bastırıldığı dönemde arttı. Kardeşlik sözleşmeleri hangi eşcinsel davranışların görmezden gelineceği konusunda belirsizlik içeriyordu. Toplum birbirlerini seven erkeklerin bir arada yaşayabilmesini kabul etmişti. Hiç kimse bundan daha fazlasını öğrenmek istemiyordu. Kardeşlik sözleşmeleri bir bakıma eşcinsel ilişkiler için öne sürülen Sorma, söyleme politikasının erken bir uygulamasıydı. En azından bu âdetin öldüğü 16. yüzyıla kadar, dini heteroseksüel evlilik kurumlarını tıpatıp taklit etmedikleri sürece, aynı cinsten çiftlerin topluma tam katılım göstermelerine genellikle izin verilmiştir. Günümüzün eşcinsel evlilikleri hakkındaki tartışmalara açıkça benzeyen tartışmalar yürütülüyordu. Eşcinseller arasındaki evliliğin en gür sesli muhalifleri, ancak bir kadınla bir erkek arasında ve esasen çocuk yapma amaçlı bir işlem olarak evliliğin hayali tarihinden söz ediyorlardı. Bu sav, ABD'de Başkan Bill Clinton'ın 1996'da Evlilik Yasası Savunusu'nu imzalamasıyla kritik bir zafer kazandı. Bu yasaya göre evlilik sözcüğü ancak bir erkekle bir kadın arasında karı koca olarak yasal bir birliktelik anlamına gelmektedir. Fakat kilisenin desteklediği hemcins birlikteliği ve kardeşlik sözleşmeleri, çok daha ayrıntılı bir tarihsel tablo ortaya koymaktadır. Ortaçağ hukuku doğal olmayan cinsel eylemleri yasaklasa da aynı cinsten bazı insanların birbirlerini sahiden sevdikleri ve birlikte yaşamak istedikleri gerçeğini de kabul ediyordu. [68] Kardeşlik sözleşmelerinin feshedilmesi, eşcinsel çiftler için bir boşluk yarattı, ta ki 20. yüzyılda -ismine evlilik denmese de yasal açıdan evlilik sayılan- sivil birliktelikler yaygın şekilde tanınana kadar. Aradan geçen aşağı yukarı dört yüzyıl zarfında ve özellikle dinin ağırlığının ziyadesiyle hissedildiği 16. ve 17. yüzyıllarda aile ilişkilerinin yapısı giderek daha kamusal bir konu haline geldi ve hükümetler cinsel sapmaları ortaya çıkarma sorumluluğunu üstlendiler. 5. Charles tahtta kaldığı yirmi beş yılı boyunca hiçbir cinsel fırsatı kaçırmadı. Tiyatroda kadınların göğüslerini okşarken, şapelde eteklerinin altını yokluyordu ve güvendiği pek çok metresi yatağına alarak en az on iki tane gayrimeşru çocuk peydahladı. Sarayı ahlaksızlık yuvası haline gelmişti. Her kapının ardında dükler, düşesler, leydiler ve hizmetçiler kafesten doğaya salınan hayvanların dinçliğiyle birbirlerine saldırıyorlardı. Sarayın argosu bile yeni patlayan bu cinsel özgürlüğü yansıtıyordu. Sözgelimi eskiden utanç verici olan zina suçundan artık Fransızca kökenli ve onurlu bir kelimeyle bahsediliyordu nezaket . Oynaşmak, sarayda yüksek bir mevki edinmek için basbayağı önkoşul olmuştu. Karısına sadık eski kafalı bir lorda gözden düşmemesi ve saraydaki itibarını yitirmemesi için hemen bir metres bulması salık veriliyordu. Charles çok gurur duyduğu zinde penisiyle bir genelevden diğerine mutlu mesut sürüklenirken , sarayda dönen dolaplar İngiltere'deki ilk popüler pornografi dalgasına kaynaklık ediyor ve İngiliz toplumu cinsel tatmini yeniden keşfetmenin zevkine varıyordu. Onca yıllık püriten kanaatkarlıktan sonra hovarda Charles'ın taç giyme töreni, haz ayarına yönelik daha dengeli bir yaklaşımın başlangıcını işaret etti. Püritenliğin egemen olduğu zamanlarda zina ölümle cezalandırılıyordu horoz dövüşü ve at yarışı yasaktı tiyatrolar ve genelevler kapatılmış, birahaneler rahat bırakılmıyordu. Öte yandan yüzyılın sonunda papazlar cemaatin içki içmesinden, zina yapmasından ve kutsal pazarı kutlamak yerine horoz dövüşlerine katılmasından şikayet ediyordu. Town and Country adındaki dergi, toprak sahibi seçkinlerin cinsel serüvenlerine yer veriyor ve İngiliz tiyatrosu müstehcen Restorasyon komedileriyle yeniden şekilleniyordu. Cinsel suistimal suçlamalarının pek azını geri çeviren kilisenin saray üzerindeki etkisi kaybolmuştu. [69] Ters Tepki Protestan Reformu II. Charles'ın yükselişinden önce cinsel kısıtlamalar, İngiltere'de ya da Kıta Avrupası'nın başka yerlerinde daha sert olamazdı. Çalkantılı 16. yüzyıl ve 17. yüzyılın ilk yarısı Katoliklerle yeni türeyen Protestanların uzun süreli şiddetli çatışmalarına sahne oldu. Her iki taraf da Hıristiyan ruhu için mücadele ediyordu. Din devletleri giderek kendi dindarlığıyla daha fazla övünüyor ve cinsel davranışları hiç olmadığı kadar yakından kontrol etmeye çalışıyordu. Alman papaz Martin Luther'in 1517'de Doksan Beş Tez'ini Wittenberg'deki kilise kapısına çivilemesiyle başlayan Protestan Reformu, Katolikliği, sekse yaklaşımı dahil olmak üzere, her yönden eleştiriyordu. Luther'e göre Katolik Kilisesi ahlaksızlığın lağım çukuruydu ve papa arsız bir fahişe ydi. Buna karşın Katolikler de Protestan hasımlarıyla aynı şekilde dalga geçiyordu. Devletler bu bölünmenin şu ya da bu yanında saf tutarken, Katolik ve Protestan ordular birbirleriyle sivil halkın da dahil olduğu kıran kırana bir çatışmaya soyundular. Karşılıklı nefret giderek büyürken, Avrupa krallıkları 17. yüzyılın başında savaşa girdi. Silahlı çatışmalar ve artan dinsel hararet yüzünden, insanlar giderek birbirlerinden daha fazla kuşkulanmaya başladılar ve hoşgörüsüzlük tavan yaptı. Hükümdarlarının ahlak meselelerini yoluna koymada aktif rol almasını bekliyorlardı ama onlar bunu umursamayacak kadar mutluydular. Fransız teolog John Calvin, devletin amacının bir halk dini yaratmak olduğunu beyan ederken neredeyse bütün Protestanlar adına konuşuyordu. Böylece kişiye özgü cinsel davranışlar, başlıca devlet meselesi haline geldi. Protestanlar teoride çok katı, pratikte ise çok gevşek olduğu gerekçesiyle Katolik ahlak sistemine saldırıyorlardı. Luther, Katolik cinsel perhiz kavramına tümden karşı çıkarken, papaz bekarlığı anlayışını da alaya alıyordu. Aslında çok az sayıda Katolik papazın kendini seksten uzak tuttuğunu söylerken haklıydı. Sözgelimi Bavyera'da papazların en az yüzde 95'i metrese sahipti. Fakat din adamlarının ikiyüzlülüğüyle dalga geçmek sadece bir başlangıçtı. Luther ve diğer Protestan liderler, tüm Katolik seks ve evlilik anlayışını alaşağı ettiler. Onlara göre evlilik, insanın doğuştan gelen cinsel kötülüğüne verilmiş bir taviz değildi. İşin doğrusu seks ilahi bir şeydi ve evlilik iyi bir hayat sürmek için gerekliydi. İster papaz ister ırgat olsun, herhangi birine bunu yasaklamak dünyada bozulmaya yol açmak demekti. Protestanlar seksin uyumak ve yemek içmek gibi yaşamak için vazgeçilmez bir ihtiyaç olduğunu kabul ediyorlardı. Makul ölçüler le evlilik bağı içinde yaşandığı sürece seks, [Tanrı'nın] iyiliğinin ve sonsuz ihsanının bir işareti ydi. Fakat karı ile koca arasındaki seks kutsanırken, diğer bütün tensel ilişkiler lanetleniyordu. Bu noktada bir taviz söz konusu olamazdı. Bütün fahişeler, zina yapanlar ve eşini aldatanlar darağacını hak ediyordu. Püriten İngiltere'de ve Protestan Almanya'nın bazı yerlerinde zina ağır suçtu. Fahişeliğe gelince, genelevlerin toplumlardan kötülüğü uzaklaştırdığı yönündeki düşünce terk edildi. Bunun yerine fahişeler -Luther'in ifadesiyle işkence çarkına gerilip derisi yüzülesi veya kor demirle dağlanası uyuz, kaşındırıcı, kokuşmuş ve frengili ucubeler olarak görülüyordu. Patronlarının da onlardan aşağı kalır yanı yoktu. Reform'dan önceki dönemlerde çok yaygın olan belediye genelevleri artık tiksindirici kabul ediliyordu. Protestanlığın kabul edildiği yerlerde resmi genelevler kapatıldı. Protestan meydan okumaya tepki olarak Katolik Kilisesi hep yaptığı gibi kendi ayağına kurşun sıktı. Trent Konseyi diye bilinen yirmi yıllık bir konferanstan sonra 1563'te Katolik Kilisesi Luther, Calvin ve diğer reformcuların kendilerine yönelttikleri bütün eleştirileri reddetti. Katolik Kilisesi dayatmacı papaz bekarlığının başarısızlığını teslim etmek yerine ona olan bağlılığını pekiştirdi. Dahası, cinsel perhizin seksten üstün olduğu fikrini terk etmek şöyle dursun, bekaretin aslında evlilikten daha kutsal olduğu görüşünde birleşti. Vatikan için seks bundan böyle hiç olmadığı kadar kötüydü ve Katolik Kilisesi'ni gevşek ahlaki değerlere sahip olmakla suçlayan Protestanların ortaya çıkışıyla birlikte bağnazca cesaretini kanıtlamasının vakti gelmişti. Artık mastürbasyon bile Katoliklerin yoğun kınamasına maruz kalıyordu. Bazı geleneksel yazarlar mastürbasyonu, zina veya gayrimeşru ilişkiden bile daha berbat bir tür livata olarak yorumluyorlardı. Bir Katolik hoca dikkatini kendiliğinden orgazmlara, yani dışarıdan bir uyarım olmadan gerçekleşen orgazmlara yöneltiyordu. Boşalacağını hisseden kişiye hareketsiz yatıp istavroz çıkararak zevkin doruk noktasına varmasını önlemesi için Tanrı'ya yalvarması söyleniyordu. Katolik hükümetler ahlaksızlıktan kazanç elde ediyor suçlamasına maruz kalmasınlar diye belediye genelevleri kapatıldı. Paris 1556'da genelevlerinin kepenklerini indirdi. On yıl sonra papa, Romalı fahişelere şehri terk etmelerini emrettiyse de yetkililer yirmi beş bin kişinin şehri boşaltmaya hazırlandığını görünce papanın emri iptal edildi. Fuhuş üzerindeki baskı seks üzerindeki genel tecridin bir parçasıydı. Avrupa tarihi daha önce de resmi ahlakçılık patlamalarına sahne olmuştu ama onlar halkın duyarlılığıyla nadiren paralel gidiyordu. Oysa şimdi tüm o canhıraş İncil vaazlarıyla her yerde öğütlenen katı ahlak, halkın içine nüfuz ediyordu. İnsanların kapalı kapılar ardında veya tarlada ne yaptıklarını asla tam olarak bilemeyiz ama sözgelimi Fransa ve İngiltere'deki gayrimeşru çocuk doğumlarında ve hamile gelin sayısındaki azalmaya bakarak evlilik dışı seksin azaldığını söyleyebiliriz. [70] Çit Orospuları ve Seks Mahkemeleri İngiltere'deki haz karşıtı hareketin boyutlarını insanların birbirlerini ahlaksızlıktan dolayı ihbar etmeye hazır oluşlarında da görebiliriz. Bu davaların çoğu, başka alakasız çekişmelerde avantaj sağlamak için mahkemelere getiriliyordu ama yine de mahkemeler suçlu bulunan tarafa aşağılayıcı cezalar vermekten geri kalmıyordu. 1595-1635 yılları arasında kilisedeki ahlaksızlık davalarının sayısı ikiye katlanmıştı ve bazen toplam davaların yarısına denk geliyordu. Zina, fuhuş, ensest ve hayatın diğer pislikleri ve günahları yla alakalı yasalarda o zamanki tabirle müstehcen mahkemeler in insanların hayatına ne kadar burnunu sokabileceğine dair ayrıntılar yoktu. Sadece Essex'te yetişkinlerin kilise mahkemesinde uygunsuz cinsel davranışla suçlanma şansı dörtte birdi. Buna insanların birbirlerine yönelttikleri cinsel iftiralar furyasını da eklersek, endüstri öncesi kırsal Albion'un ne denli nahoş bir yer olmaya başladığını anlayabiliriz. Kavgalar ve davalar, köy hayatının rutini haline gelmiş ve insanlar tüm dikkatlerini sekse vermişlerdi. 1628'de Isaac Chiverton bir grup genç adamla sohbet ederken kendisine şaka yollu, onca zaman hiç gayrimeşru ilişkiye girme suçlamasına maruz kalmadan nasıl yaşadığı soruldu. O da şöyle cevap verdi Sizin gibi genç bir adamken bazı hizmetçi kızlarla oynaşmış olabilirim. Bu sözü üzerine zina işleyip işlemediğini veya gayrimeşru ilişkiye girip girmediğini açıklaması için kilise mahkemesine çıkarıldı. Başka bir komşularının, yatağını karısı dışında bir hizmetçi kadınla da paylaştığı yolundaki şikayeti üzerine cinsel suistimalle suçlandı. Öyle ki, evli çiftler bile sapkınca seks yaptıklarından ya da şehvet düşkünlüğünden şüphelenildiğinde dava edilebiliyorlardı. Her dava pahalı, zaman alıcı ve riskliydi. Bazen rasgele bir temas bile ahlaksızlıkla suçlanmaya yol açıyordu sözgelimi fırtınadan korunmak için barınak arayan bir çobanın bir saatliğine bir kadının evine sığınması gibi. Diğer yakın temaslar daha yumuşak muamele görüyordu. 1623'te Rcihard Tench başka bir adamın karısını öpüp göğüslerini okşadığını itiraf ettikten sonra sadece uyarı cezası aldı. Pek çok dava komşuların davranışlarından duyulan hakiki rahatsızlıktan kaynaklanırken, sırf garezden açılan davalar da az değildi. Ahlaksızlık davaları, bir köpek ya da domuzu öldürmek gibi küçük zararların öcünü almak veya uzun süreli çekişmelerde stratejik hamleler olarak açılıyordu. Hiç kimse zengin olmak için bu tür davalar açmıyordu. Kilise mahkemeleri kazanan davacıları parayla ödüllendirmiyordu, bunun yerine suçlu bulunan sanıklar halkın önünde tövbe ettirilerek küçük düşürülüyordu. Cinsel sapkınlar genellikle beyaz çarşaf giymeye zorlanır, bazen suçlarının ve itiraflarının yazılı olduğu bir kağıt başlarına yapıştırılırdı. Bazen de suçlu bulunanlar halkın gözü önünde diz çöktürülerek, kendilerini suçlayanlardan af dilerdi. Ayrıca ahlaksızlık suçlarını işleyenler, cemaatten atılabiliyor ve daha da kötüsü, başkalarına dava açamıyorlardı. Dini adaletin ceza yerine reformu vurgulaması bekleniyordu ama davalar böyle yürütülmüyordu. İngiliz köy hayatının dedikodulu ortamında hakiki pişmanlıklar aleyhe dönüyordu. Sözgelimi aylarca evli bir kadını gizlice ziyaret eden Edward Peinton büyük vicdan azabı yaşamaya başladı. Yaşadıklarını bir arkadaşına anlattı, o arkadaşı da hadiseyi hemen yerel papaza sızdırdı. Papaz kimseye anlatmayacağına söz vererek, zina yapan çifti itirafta bulunmaya ikna etti ama sözüne sadık kalmadı. Peinton'ı alenen cemaatten atınca, yerel söylentiler doğrulandı ve Salisbury piskoposunun mahkemesinde zina davası açıldı. [71] İngiliz adaletini özellikle gayrimeşru ilişkiler çok uğraştırıyordu. Evlilik dışı doğan çocukların sayısında bir düşüş olsa da piç çocuklar meselesi büyük sorun olmaya devam ediyordu ve suçlular acımasızca olmasa bile sert muamele görüyorlardı. Hüküm giyen babalar ve anneler genellikle bellerine kadar soyuluyor ve sokaklarda kırbaçlanıyorlardı. Piç çocukların annelerini teşhis etmek babalarını teşhis etmekten daha kolaydı elbette. Eğer kendilerini ayartanların isimlerini söylemekten korktukları anlaşılırsa, yanlarındaki ebelere doğum sırasında onlara gözdağı vermeleri ve kadınlar pes edene kadar doğuma yardım etmemeleri söyleniyordu. Bu yöntem işe yaramazsa papazlar çocuğu vaftiz etmiyorlardı. Her ne kadar gayrimeşruluk davaları dini bir söylemle yürütülüyorduysa da mahkemelerin asıl derdi ekonomiydi. Bir davada Halihazırda bizler bir sürü yoksul piçin derdini çekiyoruz, deniliyordu. 1606'da Combe Kalesi'nde dava edilen bir anne gibi, dünyaya gayrimeşru çocuk getiren kadınlar zina yapanlardan daha kötü sayılıyordu. Onlar kamu maliyesinin üstündeki hastalıklı yüklerdi. Kocası olmayan bir kadının çocuk peydahlaması bir papazın ifadesiyle, aşağılık bir orospuluk eylemidir… onun azgın hayatı sadece Tanrı'nın gazabını biz şehir sakinlerinin üstüne çekmekle kalmaz, aynı zamanda kötülüğüyle başkalarını da doğru yoldan saptırır ve piçlerinin bakımı hepimizin sırtına yüklenir. Evlenmemiş bir kadının şişkin karnı, çok yanlış bir şeyin yapıldığının ve pahalıya patlayacak bir çocuğun dünyaya geleceğinin kanıtıydı. İstenmeyen bir çocuğa bakmaktan kurtulmak için yetkililer genellikle müstakbel anneyi şehirden kovarak, bebeğin ölüm şansının daha yüksek olduğu kırsalda doğum yapmaya zorlarlardı. Bunu başaramazlarsa çocuğun masraflarını karşılayacak birisini bulmaya çalışırlardı. Bu yüzden gayrimeşruluk davaları, hemen her zaman mahkemelerin ilgisini çekegelmişti. Pek çok çaresiz kadın, düşük yaptıran karışımlar kullanıyor, rahimlerine fiziksel zararlar veriyor ve hatta bebeği öldürüyordu. Gayrimeşru çocuk doğuran kadınların çoğu kendilerini ayartanları gayet iyi tanıyordu. Evlendiklerinde hamile olan İngiliz gelinlerin oranının yüzde 20 olmasına bakılırsa, gayrimeşru çocuk doğuran çoğu kadın birlikte olduğu erkekle evlenmeye niyet etmiş olmalıydı. Fakat sevişme sırasında kimin ne söylediği veya neye niyetli olduğu her zamanki gibi muğlaktı. Evli olmayan pek çok kadın, sevgililerinin çok yakında kocaları olacağını sanıyordu. Eğer söz konusu erkek zaten evliyse veya ortada gerçek bir flört yoksa, kadının sunduğu bahane geri çevrilerek yumuşak muameleden vazgeçiliyordu. Sözgelimi bir kadının seyyah bir tüccarın evlilik vaadine inandığı yönündeki iddiası, büyük olasılıkla çatık kaşla karşılanırdı. Dünyaya piç getirmekle suçlanan kadınların büyük bir kısmı hizmetçilerdi. Bu tarz seksin tecavüz diye nitelendirilmesi daha doğru olsa da hizmetkarlar hamileliğin her halükarda işten atılmak demek olduğunu biliyorlardı, dolayısıyla konuştuklarında kaybedecek pek fazla bir şeyleri yoktu. 1592'de bir hizmetçi kız efendisinin hamlelerine uzun süre karşı koyduğunu söylemiş ama sonunda efendisi galip gelmiş ve ne yapıp edip… muradına ermişti . Başka bir efendi ise hizmetçisini pes ettirmekte zorlanmamıştı Kadın bir çift eldiven karşılığında kendini adama teslim ettiğini kabul etmişti. Bu tür davaların sonunda genellikle efendi çocuğun nafakasını en azından kısa bir süre karşılamakla cezalandırılırken, kadın halkın önünde kırbaçlanıyordu. İstenmeyen çocuk sorunu kalabalık Londra'da işleri iyice zorlaştırmıştı. 1500-1700 yılları arasında kırsaldan gelen göç dalgalarıyla şehrin nüfusu neredeyse on kat artmış ve beş yüz elli bin kişiye ulaşmıştı. Şehirde fakir bakımhaneleri azdı, olanlar da mali kaynaklardan yoksundu ve suistimal ediliyordu. Bridewell ve St. Thomas hastanelerinin yöneticileri kimin yardımı hak ettiğine, kimin cezalandırılması gerektiğine ve kimin sorunlarının başkalarınca üstlenilmesi gerektiğine karar vermek için kendi mahkemelerini kurdular. Mahkemeler, hayırsever yardımlar yanında ahlak cezaları da dağıtıyordu. Evli Anthony Shippe'den bir çocuk doğurduktan sonra Bridewell hastanesine getirilen Mary Lee gibi bir fahişe ancak kırbaçlandıktan sonra yardım alabilecekti. Bebeği öldüğü için bakımıyla uğraşma ihtiyacı ortadan kalktı. Şayet bebek yaşasaydı, hastane faturayı Shippe'ye kesecekti. Londra hastanelerinin mahkemeleri, piç peydahlayan erkekleri teşhis ederken doğru sonuçlara ulaşmakta fazla titiz davranmıyordu çocuğun nafakasını karşılayacak paralı birisi bulunduğu sürece sorun yoktu. Dolayısıyla kadınlara genellikle iyi niyetli davranılıyordu. 1569 tarihli bir Bridewell davasında Alice Bruster, efendisi William Saywell'in kendini hamile bırakıp… evlenme sözü verdiğini ve dükkanda ve başka yerlerde defalarca taciz ettiğini öne sürdü. Saywell, Bridewell'deki mahkemeye çağrıldığında iddiaları hemen reddetti. Bruster'in sonraki bir tarihte şahit getirmesine izin verildi şahitler Saywell'in dava açmaması için kadına para teklif ettiğini doğruladılar. Bunun üzerine Saywell kadının anlattıklarını doğruladı ve hastane adama mali kancayı taktı. Hizmetçilerine el sürmeyen efendilerden de hizmetçilerinin gayrimeşru çocuklarının bakımını üstlenmeleri isteniyordu çünkü evlerinde ve işyerlerinde olup biten ahlaksızlar onların sorumluluğundaydı. Dahası, hastane mahkemeleri gayrimeşru çocukların doğmasıyla sonuçlanabilecek durumları haber aldığında önleyici faaliyette bulunuyorlardı. Bir vakada kendisi evde yokken hizmetçilerinin oynaştığı öğrenilen bir terzi cezalandırıldı. Yoksul köylü kızlarla kadınlar için istenmeyen hamilelik kaçak hayatı demekti. Bu kadınlar büyük şehirlerde orospu damgası yemekten kurtarabilirlerdi kendilerini. Kilise mahkemesinden kaçmanın cezası aforoz edilmekti ama bu öylece durup suçlamayla yüzleşmekten daha kötü sayılmazdı. Para veya mevki sahibi olmayan bekar annelerin yaşamları güvenli bir sığınak bulana kadar dehşet içinde geçiyordu. Bebeklerin durumu ise daha fenaydı. Çoğu bebek çaresiz anne tarafından ya öldürülüyor ya da terk ediliyordu. İngiliz hukuku kaçak bir hamileyi barındırmayı herkese yasaklıyordu. Bazıları aile bağlarından veya merhametten ötürü evlerini açarken çoğu para veya menfaat beklentisiyle yapıyordu bunu. 1592 tarihli bir davada bir adam, Winchester Markisi… ve Majesteleri I. Elizabeth'in akrabası olduğuna inandığı soylu bir kadına evini açmıştı. Daha küçük planlar peşindeki başka bir adam ise bebeğin babasından yüklü miktarda para koparmayı umuyordu. Kaçak bir hamileye evini açmak genellikle şirret komşuların ihbar ettikleri bir suçtu, oysa bu yaptıkları onlara halkın içinde soyunmuş komşularını seyretmek gibi vicdansız bir zevkten başka bir şey kazandırmıyordu. Bu davaların mahkemeye nakledildiği zamanlarda kızlar genellikle tekrar ya başka bir şehre ya da merhametli bir insanın odunluğuna kaçıyorlardı. [72] Kilise mahkemeleri iftira davalarında da uzmanlaşmıştı. Hakaretler ve kötü niyetli söylentiler 16. ve 17. yüzyıllarda bugünkünden daha yaygın olduğu gibi aynı zamanda daha fazla ciddiye alınıyordu. Şayet birinin -yüzlerce yakıştırmadan sadece üçünü seçecek olursakfahişe, orospu çocuğu veya boynuzlu olduğuna dair düşüncesizce ithamlar cevapsız bırakılırsa, insanın toplum içindeki cinsel itibarı adamakıllı zedelenebiliyordu. En yaygın karalama olan orospu , seks için para alsın ya da almasın, önüne gelenle yatan kadın anlamına geliyordu. Zina yapan ve gayrimeşru çocuklara sahip olan kadınlar orospuydu. Hatta kocasıyla ters ilişki kuran kadınlar bile orospu olarak itham edilebiliyordu. 1513'te Agnes Aspenhalghe, Emmota Whittaker'ı kocasıyla orospuluk yapmakla suçlayıp Whittaker'ı bir domuz ahırında beli çıplak [kocasının] üstüne uzanmış gördüğünü ekledi sözlerine. Whittaker'ın mahkemeye çıkıp bu suçlamanın mesnetsiz olduğunu kanıtlamaktan başka seçeneği kalmadı. Eğer davayı kazanırsa, Aspenhalghe'nin halkın önünde diz çöküp kendisinden af dilemesini sağlayabilecekti. Eğer kaybederse, büyük bir ihtimalle ahlaksızlıkla suçlu bulunacaktı. Çit orospusu , ahır orospusu , ağaç kovuğu orospusu ve şirret orospu gibi küfürler, cinsel iftira davalarını kilise mahkemelerinde görülen en yaygın dava türü kılacak denli yaygın ve zararlıydı. Çoğu zaman davalar yüz yüze edilen hakaretlerin sonucunda açılıyordu. John Streme'nin Londra'daki evinde bir adam, Streme'nin karısını bir papazdan çocuk peydahlamakla suçladığında, Bayan Streme kilise idaresine koşup dava açmaya karar verdi. Suçlamada bulunan adam daha sonra özür dilese de kadın kararından vazgeçmedi Fikrimi asla değiştiremeyeceksin, dedi Bayan Streme. Papazdan çocuk yapmamıştı, dolayısıyla iftiraya kimsenin inanacağı yoktu ama mesele bu değildi. İftira edilmişti bir kere. Aynı şekilde, Hugh Pare, John Call'un evinin yanından geçerken, edepsiz Elizabeth Hertford'un adamı orospu çocuğu , boynuzlu ve nihayet boynuzlu orospu çocuğu diye karaladığını duydu. Acaba gerçekten Call'un annesinin orospu olduğuna ya da karısının zina yaptığına inanan var mıydı. Muhtemelen yoktu. Yine de Pare adamın komşuları arasındaki itibarının beş paralık olduğuna şahit olmuştu. İngiltere'deki hakaret davalarını ateşleyen sözler, kevaşe , ibne , puşt gibi modern küfürlerin -elbette hakaret içeriyorlar ama dava gerekçesi değiller- yanında o kadar ciddiye alınmaya değer görünmüyor. Fakat Call, Streme ve Hertford gibilerin yaşadığı alıngan bir toplumda, dalaşma ve yuhalamanın peşinden kaçınılmaz olarak hakaret davaları geliyordu. Bir hakareti kaale almamak itibarını kaybetmek demekti. 1618'de azgın Mary Crooke, Anne Moxam'ın evinin önünde dikilmiş, Moxam'ın kralın önünde götünü gösteren kuyruklu bir orospu ve kancık olduğunu bağırmıştı. Muhtemelen yine hiç kimse Moxam'ın kendisini kraliyete teşhir ettiğine inanmıyordu herhalde ama saçma bir iftira bile umursamazlıkla karşılanamazdı. Moxam'ın diğer yanağını uzatma kararı komşuları tarafından ödlekçe görüldü. Moxam şerefini korumak için ya sokakta Crooke ile karşılaşmalı ya da hakaret davası açmalı veya yaygın olduğu üzere her ikisini de yapmalıydı. İftiralar daha dişli kavgaların yan gösterileriydi genellikle. Elizabeth White, Rachel Townsend'in kocasını, White'ın kocasına olan borcunu ödememeye teşvik ettiğini duyunca tartışma hemen parasal alandan cinsel alana kaydı. Elizabeth, Rachel'ın karşısına çıkıp onun aşağılık bir kadın olduğunu söyledi. Rachel da boş durmadı Ben senin gibi aşağılık bir kadın değilim çünkü kızlarımın bekaretini para için satmadım hiç. Daha sonra Rachel, Elizabeth'i kızının bekaretini satarak beş pound kazanmakla suçladı. Böylece kocalar arasındaki sıradan bir para meselesi, kısa sürede eşler arasındaki bir namus meselesine dönüştü. Cinsel iftiralar insanların para kaybetmesine yol açtığında kilise mahkemeleri işe yaramıyordu. Dini adaletin kesenin değil ruhun selametini sağlaması bekleniyordu. 1500 dolaylarında, seküler umumi hukuk mahkemeleri, insanlara iftiralar yüzünden para kaybettiklerinde dava açma olanağı verdi. Sözgelimi kendisine fahişe denildiği için kazançlı bir evlilikten olan bir kız, kilise mahkemesinde şerefini koruyabildiği gibi umumi hukuk mahkemesinde de iftira atana para davası açabiliyordu. Tahmin edileceği üzere seküler mahkemelerde iftira davalarının oranı çarpıcı ölçüde artmıştı. Geçmişe dönüp baktığımızda, mahkemelerin cinsel iftira davalarında yürüttüğü açık kapı politikası aşırı görünüyor. Davaların pek çoğu zaten birbirinden nefret eden insanların bariz kötü niyetli saldırılarını içeriyordu. Maud Spender kendisine katıksız orospu, kuyruğu yanık orospu ve çopur orospu dediği için Alice Francklin'e dava açtığında, eldeki kanıtlar ikilinin uzun zamandan beri hukuksal bir çekişme içinde olduğunu gösteriyordu ve Spender'ın iftira davası açmasıyla birlikte kavga daha da alevlenecekti. Bu durumda mahkemenin alabileceği en iyi karar davayı düşürmekti. Bitmeyen çekişmeler yeterince kötüyken bir de husumet davalarıyla onları azdırmanın ne anlamı vardı ki. Bunun birkaç sebebi vardı. Mahkemeler açıkça, cinsel namusun düşmanlığı körükleme pahasına savunmaya değer olduğuna inanıyordu. Dahası, hem sivil yargıçlar hem de kilise diyakozları bu davalar sayesinde insanların günlük hayatlarına karışma yetkisini ellerinde tuttuklarını ve haliyle mahkemelerin otoritesinin pekiştiğini düşünüyorlardı. Ayrıca bu davalar düşsün diye davalılar para teklif edebiliyorlardı. İnsanların ceza almak yerine kilise mahkemelerine rüşvet verdiği biliniyordu. Kilise mahkemelerini bu davaları görmeye iten sebep ne olursa olsun, bir husus kesindi Davalı taraflar arasındaki nefret gerçekti, tıpkı potansiyel şiddet olaylarının gerçek olması gibi. En küçük hakaretlere bile ölümcül tepkiler verilebiliyordu, dolayısıyla insanların sokaklarda silahlarla ya da yumruk yumruğa birbirlerine girmelerini önlemek için kişisel davalarını mahkemede görmelerini sağlamak, değerli bir toplumsal işleve sahipti. Ne kadar berbat olursa olsun, davalar insanların aralarındaki sorunları kendi başlarına çözmesine bir alternatif teşkil ediyordu. Seksle ilgili davalarda, şikayetçi tarafın yasa ve düzen tanımadan hakkını zor kullanarak alması ya da suçlunun toplum tarafından yargılanması yaygındı. Mahkemeler yeterince çabuk ve kararlı hareket etmedikleri zaman komşular birbirlerine çekidüzen veriyorlardı. Zina, orospuluk veya benzeri suçlardan zanlı kimseler, dışarıda tencere tava çalarak gürültü çıkaran komşuları tarafından uyandırılabiliyorlardı. Bu muamele, daha sonra mahkeme ne derse desin, hedefteki kimselerin itibarını zedeliyordu. Boynuzlanmış bir koca eşinin sevgilisine zina davası açmadan önce, adamı eşeğe ters bindirip şehirde dolaştırarak alenen aşağılıyordu. Kocası başka bir kadın tarafından ayartılan eş, hasmının burnunu biraz keserek, kadına sonsuza dek taşıyacağı orospuluk damgası bırakıyordu. Dırdırcı kadınlar veya başkaları hakkında yalanlar uyduran sivri dilli kadınlar neredeyse cinsel sapıklar kadar nefret uyandırıyordu. Yaygaracı olduğuna ister mahkeme ister halk tarafından kanaat getirilen dırdırcı kadınlar, göletlere sokuluyor veya demir ve tahta cadalozluk yuları giymeye zorlanıyorlardı. Temize çıktıkları halde halk bu karardan memnun kalmazsa, bir şekilde cezalandırılıyorlardı. Agnes Davis ile Margaret Davis hakaret dolu edepsiz bir kavgaya tutuştuklarında, her iki kadına da geçimsizlikten dava açıldı. Agnes davayı kazandı ve Margaret gölete sokuldu. Margaret'in yandaşları intikam olarak Agnes'in evine dalıp yulaf lapasına işediler ve Agnes'i yedi kez nehre sokup çıkardılar. İngiltere ve özellikle İngiltere kırsalı, Reform başladığı sırada zaten huysuz ve kavgacı bir yerdi. Püriten idare ve giderek azalan cinsel seçenekler, işleri daha da zorlaştırmıştı. İngilizlerin cinsel hayatı II. Charles iktidara gelmeden önce birçok bakımdan daha düzenliydi. İnsanların hayatına burnunu sokan kilise mahkemesi, seküler hakimler veya sulh hakimleri olmasaydı bile komşular pencerelerden birbirlerini dikizleyecekti. İşgüzarlar, herhangi bir eve dalarak şüpheli ahlak suçlularını dışarı çıkarma yetkisine sahip yerel