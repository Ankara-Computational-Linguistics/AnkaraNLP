devam eden grup daha sonra dağılmıştır. Grubun en popüler üyesi Erol Köse sonraki yıllarda yapımcılığa soyunmuş, Erol Köse Prodüksiyon şirketiyle yoluna devam etmiştir. Seksenli yıllarda oldukça popüler olan Komedi Dans Üçlüsünün "Ali Veli Deli" (1986), "Kim akıllı kim deli" ve "Biz doğarken gülmüşüz" adlı 2 tane video, 1 tane de sinema filmi bulunmaktadır. 1990'ların başında "Allak Bullak" isimli 5 seriden oluşan albümleri vardır. Son olarak 1993 yılında "Tekrar Birleştik" isimli son albümlerini gerçekleştirmişlerdir. Murat Akkaya şimdi çocuk tiyatrosu ile, Hakan Rullas bilişim sektörü ile uğraşmaktadır, Erol Köse ise çeşitli magazin programlarında yorumcu olarak yer almaktadÄ±r. Sonraki dönemlerde Kanal 7'de Bülent Serttaş'ın sunduğu Göster Kendini ve Flash TV'de Hasan Yılmaz'ın sunduğu Hasan Yılmaz ile Eller Havaya adlı programda yer alan Komedi Dans Show adlı grup başka üyelerden oluşmaktadır ve seksenli yıllardaki Komedi Dans Üçlüsü ile bir bağlantısı yoktur. Komedi Dans Show adıyla yoluna devam eden bu grup Kanal 7'de İzzet Yıldızhan'ın sunduğu İzzet Yıldızhan Show adlı programda yer almaktadır. Artistik jimnastik Artistik jimnastik, jimnastik sporunun bir dalıdır. Yaz Olimpiyat Oyunları'nda yer alan spordur. Bu branşta her ülke kendi yarışma kurallarını belirlemektedir. Genel jimnastik, müzik eşliğinde serbest spor giysileri ve taşınabilir her türlü aracın kullanılabileceği, içerisinde dans, çeşitli jimnastik hareketleri olan, hatta belli bir temayı işleyen ve estetik görünümü ağır basan bir grup jimnastiğidir. Gruplar yalnız erkekler, yalnız kadınlar olabileceği gibi, karma da olabilir. Her alette serbest ve zorunlu hareketler vardır. Zorunlu hareketler önceden belirlenmiş hareketlerdir. Serbest hareketler, jimnastikçilerin kendilerinin düzenledikleri hareketlerdir ve yarışmacıların en başarılı yönlerini gösterebilmek amacını taşırlar. Atlama beygirine benzer. Ancak bunun üzerinde iki kulp vardır. Kulplar 41–44 cm mesafededir. Kulpların üstünün yerden yüksekliği 1.23 m'dir. Yukarıdan sarkan tellere asılı yerden 2.55 m yükseklikte ve 13 cm çapında serbestçe sallanan iki halkadan oluşur. Çelikten yapılmış, yerden 2.55 m yükseklikte direkler üzerinde yerleştirilmiş, 2.40 m uzunluğunda bir bardan oluşur. Yerden yüksekliği bayanlarda 1.25 m, erkeklerde 1.35 m'dir. Erkeklerin aksine yan olarak kullanılır. 2.40 m uzunlukta birbirine paralel barlardan oluşur.Bunlardan alt bar 155–160 cm,üst bar 225–235 cm,bar açıklıgı ise 90–140 cm arasındadır.Paralel serisi,en az 10 deger bölümü,en az üç bar değişikliği,en az bir yön değişikliği içerir. Yerden yüksekliği 1.10 m, uzunluğu 5 m genişliği 10 cm'dir. Seri süresi 1.10'dan az, 1.30 sn'den fazla olamaz. 12 x12 m'lik yer minderinde yapılır. Seri süresi 1.10'dan az ve 1.25 den fazla olamaz. Dinah Washington Dinah Washington (d. 29 Ağustos 1924 - ö. 14 Aralık 1963) Amerikalı blues, R&B ve caz şarkıcısıdır. Güçlü sesi ve duygusal tarzı nedeniyle "Blues'un Kraliçesi" olarak anılır. 39 yaşındaki erken ölümüne rağmen 20. yüzyıl caz vokalistlerini çok etkilemiştir. Diego Forlán Diego Forlán Corazo, 19 Mayıs 1979 tarihinde Uruguay'ın başkenti olan Montevideo'da doğan eski millî futbolcudur. Amatör futbol hayatı ülkesi Uruguay'ın Independiente takımında başlamıştır. Bu takımda 77 maça çıkıp 4 yıl içinde 36 gol atıp Manchester United teknik direktörü Alex Ferguson'un dikkatini çekip 2002 yılında Ada'nın yolunu tutmuştur. Babası eski bir Uruguay millî takımı futbolcusu olan Forlan, gençlik yıllarında tenis oynamıştır. Fakat kız kardeşinin sol tarafından sakat kaldığı ve erkek arkadaşını kaybettiği bir trafik kazası geçirmesinden sonra, aile geleneğini devam ettirme kararı almış ve futbola yönelmiştir. Profesyonel kariyerine başladığı Arjantin'in Independiente kulübünde 4 yıl forma giymiştir. Forlan, bu kulüpte golcülüğüyle ön plana çıkmış ve Avrupa takımlarının transfer listesine girmiştir. 2002 yılının Ocak ayında 6.9 milyon İngiliz sterlini karşılığında Manchester United'a transfer olmuştur. Forlan'ın Old Trafford kariyeri hayal kırıklığı olarak sonlansa da, zaman zaman önemli gollere imza atarak taraftarlara kendini sevdirmeyi başarmıştır. Önemli maçlarda önemli goller atma becersiyle ön plana çıkmıştır. Özellikle 2002-03 sezonunda takım şampiyon olurken, Aston Villa ve Chelsea FC karşında attığı goller çok büyük katkı sağlamıştır. Anfield'de Liverpool'u 2-1 yenerken attığı iki golle de taraftarın sevgilisi konumuna gelmiştir. Forlan'ın Manchester United kariyerindeki akıllarda en fazla kalan maç ise Kasım 2002'de Southampton'a karşı olanıdır. 85.dakikada attığı golün ardından formasını çıkarıp gole sevinmiş, fakat o formasını giyemeden maç tekrar başlamıştır. Bir süre maça elinde formasıyla devam eden Forlan daha sonra hakemin maçı durdurmasıyla formasını giymiş ve maça devam etmiştir. Manchester United kariyeri boyunca 95 kez kırmızı şeytanların formasını giyen Forlan 17 gol kaydetmiştir.. Takımdaki diğer forvet Ruud van Nistelrooy ise 210 maçta attığı 150 golle Forlan'ın gölgede kalmasına sebep olmuştur. 2004 yılının Ağustos ayında kırmızı şeytanlarla geçirdiği iki buçuk sezonun ardından Villareal'e transfer olan Forlan'ın gidişinin ardından İngiliz ekibi Wayne Rooney'le anlaşmıştır. 2004 yılının yaz aylarında transfer için İspanyol kulüpleri Atletic Bilbao ve Levante'yle adı ciddi şekilde anılan Forlan bir diğer İspanyol takımı Villarreal'e transfer olmuş ve 2004-05 yılı sonunda bu kulüpte harika bir sezon geçirerek attığı 25 golle gol kralı olmuş ve Pichichi Trophy yani Marca gazetesi tarafından yılın gol kralına verilen ödülü almaya hak kazanmıştır. Ayrıca takımının ilk kez UEFA Şampiyonlar Ligi'ne katılmasına büyük katkı sağlamıştır. 2004-05 sezonunda attığı 25 golle Avrupa Altın Ayakkabı ödülünü Fransız forvet Thierry Henry ile birlikte kazanmıştır. Takımdaki değişikliklerden sonra 2005-06 sezonunda form düşüklüğü yaşasa da 2006-07 sezonunda tekrar formunu yükseltmiş ve takımı adına en çok gol kaydeden isim olmayı başarmıştır. 30 Haziran 2007'de takım kaptanı Fernando Torres'in Liverpool'a transfer olmasının ardından 21 milyon avro karşılığında Atletico Madrid'e transfer olmuştur. 2008 yılının Şubat ayında, Manchester United'la ilk maçına çıktığı takım olan Bolton Wanderers ile karşılaşmak üzere tekrar İngiltere'ye gelen Forlan, El Hadji Diouf'un Bolton adına kaydettiği golle buradan 1-0'lık mağlubiyetle ayrılmış, ve ikinci maçtaki 0-0'lık sonuçla UEFA Kupası'na veda etmiştir. 2008 yılının Mayıs ayında Deportivo'ya karşı attığı golle takımının 10 yılı aşkın süreden sonra Şampiyonlar Ligi'ne katılmasına önemli katkıda bulunmuştur. Forvetteki partneri Sergio Agüero ile birlikte iyi bir uyum yakalayan Forlan ilk sezonunun sonunda 23 gole imza atarak önemli bir başarı elde etmiştir. 2009 yılının Mayıs ayında Athletic Bilbao'ya karşı hat-trick yapmış, o sezonu gol kralı olarak tamamlamış ve La Liga Pichichi Ödülünü almaya hak kazanmıştır. Aynı sezonda ikinci kez Avrupa Altın Ayakkabı ödülünü almıştır. 2008-09 sezonunda 33 maçta attığı 32 golle La Liga ve Dünya'nın en kaliteli golcüleri arasına adını yazdırmıştır. 2009-10 sezonuna tutuk başlayan Forlan Ekim ayında yapılan Mallorca ile 1-1 biten maçta , takımı adına penaltıdan bir gol atan Forlan, daha sonra aynı maçta bir de penaltı kaçırarak tarftarlarını üzmüştür. Teknik direktörü değişikliğine giden Atletico tekrar formuna kavuşurken Forlan da ligin ikinci yarısında kendini bulmuş ve takım o sezon hem Avrupa Ligi'nde hem de Copa del Rey'de finale yükselmiştir. O sezonun şampiyonu Barcelona tek mağlubiyetini 2-1'lik skorla Vicente Calderon'da Atletico'ya karşı alırken takımının ilk golünü Forlan kaydetmiştir. 2010 yılının Nisan ayında yarı finalde karşılaştıkları Liverpool' a karşı kendi evlerinde oynadıkları ilk maçta takımının tek golüne imza atan Forlan ikinci maçta da uzatma dakikalarında attığı golle takımını finale taşımıştır. Final maçında 12 Nisan 2010 Fulham'la Volksparstadion'da karşı karşıya gelen Atletico maçı 2-1 kazanırken attığı iki golle yıldızlaşmış ve takımına kupayı kazandırmıştır. 2010-11 sezonuna da kupayla başlayan Atletico, Monaco'daki maçta Inter'i 2-0 yenerek UEFA Süper Kupa'sını kazanırken 82 dakika oyunda kalmış ve etkili bir futbol sergilemiştir. Sezon sonu için adı Real Madrid, Galatasaray, Beşiktaş ve ABD futbol takımlarından Seattle Sounders'la anıldı. Fakat İtalya takımlarından Inter'e transfer oldu. Forlan 29 Ağustos 2011'de İtalya Serie A ekiplerinde Inter ile anlaşarak İspanya'dan ayrıldı. 6 Temmuz 2012'de Diego Forlan için Internacional ekibinin resmi sitesinden yapılan açıklamada, Forlan ile 2015 yılına kadar sözleşme imzalandığı ifade edildi. Ocak 2014'te Cerezo Osaka'ya transfer oldu. İlk maçına 27 Mart 2002'de çıkan Forlan, ilk golünü Suudi Arabistan'a karşı dostluk maçında atmıştır. Ülkesiyle birlikte 2002 Dünya Kupası'na katılan Forlan, Senegal'le 3-3 berabere biten maçta da bir gol kaydetmiştir. Fransa'yla birlikte A grubundan elenerek kupaya veda etmişlerdir. 2007'deki Kupa Amerika karşılamasında 35. dakikada Brezilya'ya karşı bir gol atan Forlan, penaltılara giden maçta bir penaltı kaçırmıştır. 2007 yılından sonra Urugay millî takımının ilk on birinin değişmez ismi olmuş ve 2008 'deki Dünya Kupası eleme maçında Peru'ya karşı hat-trick yapmıştır. Takımıyla 2010 FIFA Dünya Kupası'nada katılan Forlan ev sahibi Güney Afrika'ya karşı oynanan maçta biri penaltıdan iki gol atarak 3 puanda önemli rol oynamıştır. Daha sonra çeyrek final maçında Gana'ya karşı frikikten bir gol atan Forlan yarı finalde Hollanda'ya karşı beraberlik golüne imza atmış fakat finale çıkma başarısı gösterememiştir. Kupadaki son maçta Almanya'ya karşı üçüncülük mücadelesi veren Uruguay, Almanya'ya 3-2 yenilirken, Forlan'ın attığı bir gol takımının maçı kazanmasına yetmemiş ve kupayı 4. olarak tamamlamışlardır. Ayrıca attığı 5 golle turnuvanın en golcü futbolcuları arasında yer almayı başarmıştır. Turpgiller Turpgiller (Brassicaceae) familyası tek yıllık, iki yıllık veya çok yıllık otsu bitkiler, yarı çalılar, çalılar veya nadiren küçük ağaçlardan oluşmuştur. Brassicaceae familyası istilacı bitkilerin önemli bir kısmını barındıran ve aynı zamanda kolza (Brassica napus subsp. oleifera), beyaz hardal (Sinapis alba), kara hardal (B. nigra), kırmızı hardal (B. juncea), yağ şalgamı (B. rapa subsp. oleifera), kır lahanası (B. campestris) turp (Raphanus sativus), çin marulu (Brassica rapa subsp. pekinensis), başlahana (B. oleracea var. capitata), kale (karalahana) (B. oleracea var. acephala), brüksel lahanası (B. oleracea var. geminifera), brokoli (B. oleracea var. italica), çin brokolisi (B.oleracea var. alboglabra), karnabahar (B.oleracea var. botrytis), yer lahanası (B. oleracea var. gongylodes), roka (Eruca sativa), tere (Lepidium sativum), çoban çantası (Capsella bursa-pastoris) gibi ekonomik önemi olan birçok bitkiyi içermektedir. Brasicaceae familyası, dünyanın hemen her yerinde bulunabilmektedir. Ancak kuzey ılıman kuşak ve özellikle Akdeniz havzası, Orta ve Güneybatı Asya’da daha yoğun yayılış göstermektedir. Tropiklerde ve Güney yarımkürede tür sayısı azdır. Brassicaceae familyası Dünya’da 337 cins ve yaklaşık 3350 tür ile geniş yayılış gösterirken, Türkiye Florası içerisinde 98 cins, 605 tür ve 676 takson içeren 4. büyük familyadır. Çoğunlukla otsu formlar ile birkaç çalımsı form içeren kozmopolit bir familyadır. En iyi bilinen anatomik karakterleri arasında mirosin içeren salgı hücreleri yer almakta olup Brassicaceae’da yaygın olarak bulunmaktadır. Ancak çevresel şartlara ve besin ihtiyacına göre sayıları değişmektedir. Bitkinin herhangi bir kısmında ve hemen hemen her dokusunda bulunabilmektedir. Mirosin içeren idioblastların dağılımı ve karakteri taksonomik açıdan önem taşımaktadır. Kök ksileminde trakeler küçük, basit delikli, intervasküler çukurlaşma ile horizontal delikler alternat, üyeleri kısadır. Paratrakeal parankima hücreleri çok seyrektir. Öz ışınları 2 – 4 sıra bazen daha fazla hücreden oluşmaktadır.Heterojen yapıdadır. Küçük kenarlı geçitleri olan sklerenkima lifleri kısadır. Gövde epidermisi genellikle iç çeperi daha kalın olan hücrelerden oluşmuştur. Primer korteksin dış kısmı sıklıkla kollenkima içerir. Gövde korteksinin iç kısmı ya da perisiklda mantarlaşma mevcuttur. Gövdede iletim demetine komşu olan ksilem lifleri ile interfasiküler doku arasında erken dönemde ligninleşme başlamıştır. Bu nedenle parankimatik primer öz kolları çoğunlukla bulunmamaktadır. Brassica L., Capsella Medik., Lepidium L., Nasturtium R. Br., Sinapis L. ve diğer cinslere ait türlerde endodermis tabakası iyi bilinmektedir. Brassica, Draba L. ve Lunaria L.’yi kapsayan pek çok cinste perisikl iyi gelişmiş lifler veya devamlı halka şeklinde lifler içerir.Kalsiyum oksalat kristallerine çok sık rastlanmaz. Capsella bursa-pastoris (L.) Medik. te bulunduğu kayıtlarda yer almaktadır. Yapraklarda tüyler daima tek hücrelidir. Basit, dallanmamış, Y şeklinde, 2 kollu, peltat veya çok kollu yapıda da olabilir. Hücre çeperlerinde bazen kalsiyum karbonat birikimi gözlenmektedir. Salgı tüylerine nadir rastlanmaktadır. 10 Su depolayan hücrelere özellikle yaprak epidermisinde sık rastlanmaktadır. Heliophila spp., Isatis tinctoria L., Senebiera coronopus Poir. taksonlarında bu hücreler tekli veya gruplar halinde yerleşim göstermektedir.Birkaç türde (Diplotaxis acris (Forsk.) Boiss., D. tenuifolia (L.) DC., Eremobium aegyptiacum (Spreng.) Hochreut., Moricandia arvensis (L.) DC., Raphanus sativus L.) ise bir ağ örgüsü şeklinde yer almaktadır. Stomalar, Sabularia gibi bazı türlerin dışında biri diğer ikisinden küçük 3 komşu hücre ile çevrilidir (anizositik). Genel olarak yaprağın her iki yüzünde bulunur. Yapraklarda mezofil yapısı değişkenlik gösterir. Aynı türlerde üst gövde yapraklarındaki palizat dokusu her iki yüzde de bulunmaktadır. Cakie edentula Hook. daki palizat dokusu da her iki yüzde bulunur. Cakile maritima Scop.’daki mezofil tabakası palizat ve sünger parankiması şeklinde farklılaşmamıştır. Her iki yüzü de mum tabakası ile kaplıdır. Palizat dokusu genellikle 1-3 sıra hücreden oluşmaktadır. Çiçek yapısı incelendiğinde ovaryum üst durumludur. Hermofrodittir. Simetri durumu bilateral veya nadiren zigomorf olup tam veya çok nadir eksiktir. Sepaller 4, kiremitsi (imbrikat), çoğu zaman serbest, genellikle erken düşücü, bir çift olan lateral sepaller (içtekiler) sıklıkla kese veya nadiren mahmuzludur. Petaller genellikle 4 olup nadiren eksik olabilir. Petaller sepallerle münavebeli, serbest, genellikle tırnaklı, kiremitsi, tam veya nadiren bölmelidir. Stamenler genellikle 6, nadiren 2 veya 4, çok nadir 8-24 tane, genellikle tetradinam, nadiren eşit uzunlukta veya 3 çifti farklı uzunluklarda, filamentler ipliksi, bazen kanatlı veya tabandan ekli, serbest veya nadiren bir çifti ortalarından bitişik, anterler tetrasporangiat, içe veya dışa yöneliktir. Tohumlar hemen hemen albuminsiz, kanatlı veya kanatsız, tohum kabuğu bazen nemlendiğinde müsilajlı, embriyo yağlı, kuvvetli olarak eğri veya değişik katlı şekillerdedir. Çimlenme sırasında kotiledonlar toprak üstünde gelişir. Gövde dairesel yapıda olup, epidermis tek sıralı oval veya yuvarlak hücrelerden oluşmaktadır. Epidermis hücrelerinin alt ve üst çeperleri yan çeperlere nazaran kalındır. Epidermis üzerinde tüy yapısına rastlanmamıştır. Yaprak orta damarından ve damarlar arası bölgelerden oluşur. Yaprak enine kesitte üst epidermis bir sıra halinde olup yuvarlak, oval veya köşeli yuvarlak şekillerde hücreler içerir. Epidermisin üzeri ince bir kutikula ile kaplıdır. Epidermis üzerinde tüy yapısına rastlanmamıştır. Kundura Kundura, kaba işlenmiş, bağsız, konçsuz ayakkabı. Türkçeye İtalyanca "condura" sözcüğünden geçmiştir. EÅŸofman Eşofman, spor çalışmalarında giyilen, pamuklu veya sentetik kumaştan, iki parçalı giysi. Türkçe "eşofman" kelimesinin Fransızcadaki "échauffement" (ısınma) kelimesine benzerliği vardır. James Fenimore Cooper James Fenimore Cooper (d. 15 Eylül 1789, Burlington, New Jersey, ABD) - (ö. 14 Eylül, 1851), Amerikalı yazar. Erken 19. yüzyıl Amerikalı yazarıdır. Jartiyer Jartiyer, çorapların dizin altında veya üstünde kaymadan durmasını sağlamak için kullanılan lastikli bağ. Türkçeye, Fransızcadaki "jarretière" kelimesinden geçmiştir. Özellikle 20. yüzyıl başlarında Batı medeniyetinde yaygın olarak kullanılmıştır. Külotlu çorapların icadından sonra kullanımı azalmıştır. Bazı Batılı ülkelerde gelinlerin, düğün gününde, üzerlerinde bir eski, bir yeni, bir ödünç alınmış ve bir de mavi eşya bulundurması geleneğine rastlanır. Pek çok gelin mavi eşya olarak jartiyeri tercih eder. Gelinliğin altına kolayca gizlenebilen jartiyer bu gelenek sayesinde yeni bir kullanım alanı bulmuştur. Åžort Şort, genellikle bazı sporları yaparken giyilen, paçaları dizlerin yukarısında olan kısa pantolon. "Şort" sözcüğü, İngilizce short (kısa) sözcüğünün okunuşu olarak Türkçeye girmiştir. Temel yapısı bakımından don ile aynı olmakla birlikte dondan farkı iç giyim amaçlı değil gündelik yaşamda dış giyim amaçlı kullanılmasıyla ayrılanlarına niteleme amacıyla denilir. Şort aynı zamanda paçası bacağa yapışmayan açık dökümlü kesim dikimli giysidir. Dış giyim amacıyla kullanımda yaz aylarında erkek ve kadınların giydiği diz üzerinde paçası sona eren kısa kesimli bir tür pantolonu ifade ederken aynı zamanda bireysel ve takım sporlarının bir çoğunda kullanılan giysi içinde kullanılır. Spor amaçlı olarak üretilenler bel kısmından lastikli ve lastik yanından geçen ayrıca bir de fitil uçkuru barındırır. Gündelik yaşamda dış giyim amacıyla genel amaçlı kullanılanlar ise belden kemerlidir. Bermuda şort gibi özel biçimleri vardır. Boraboy, Taşova Boraboy, Amasya ilinin Taşova ilçesine bağlı bir köydür. 1928 yılında da Boraboy adını taşıyan köy, Cumhuriyet döneminde Erbaa ilçesine bağlıyken 1944 yılında Taşova'nın ilçe olmasıyla buraya bağlandı. 1961 yılında Gölbeyli adını alan köy, 1995'teki Bakanlar Kurulu kararı ile Boraboy adını geri aldı. 1975'te belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Amasya il merkezine 58 km, Taşova ilçe merkezine 18 km uzaklıktadır. Köyün 5 km batısında Borabay Gölü bulunmaktadır. FÃ¶tr Fötr sözcüğü Victorien Sardou’nun bir 1882 yılı oyununun başlığından gelir. Prenses Fédora, oyunun baş kahramanı, oyunda fötr’e çok benzer bir şapka takmıştır. Yirminci yüzyılın başlarında fötr, şıklığı, takanın başını rüzgardan ve hava şartlarından koruması ve kullanılmadığı zaman katlanabilmesi gerçeğiyle şehirlerde popüler hale gelmişti. Şapka, genelde yasak bölge gansterleri ve onları adalete teslim etmeye çalışan dedektiflerle özdeşleştirilmişti. Fötr’ün popülerleşmesi çok sayıda farklı stilin ortaya çıkmasını sağladı. Fötr şapkalar neredeyse akla gelebilen tüm renklerde bulunabilmekte, ancak siyah, gri ve taba/kahve en popüler olanlardır. Amerika’da fötr şapkalar takım elbisenin ve resmi giyimin vazgeçilmezi kabul edimişti Çoğu erkek şapkası olmadan dışarı çıkmıyordu. 1940 Hollywood filmlerinde, karakterler genellikle fötr şapka takıyorlardı; özellikle gangster, özel dedektif veya diğer “sert adam”ları canlandırırlarken. Kostümün bir başka parçası da trençkotlardı. Buna unutulmaz bir örnek olarak Humphrey Bogart’ın Casablanca veya Malta Şahini filmlerindeki karakteri verilebilir. Fötr şapka, Indiana Jones karakteriyle de oldukça tanınır hale geldi. Şapka, kara film karakterleriyle de ayrılmaz bir bütün olmuştu. Melon şapka gibi fötr de 1950 sonları-1960 başlarında gözden düştü ve popüleritesi azaldı; daha rahat giyimiyle bilinen batı yakasında şapkanın beğeni kaybetmesi bu tarihten de önce oldu. 1950 başlarında klapa ve kravatların incelmesi, küçük siperli şapkalara geçişle sonlandı ve bu fötr şapkanın er geç gerekli olmayan bir parça olarak görülmesine yol açtı. 1980'li yıllarda Michael Jackson tarafından sıkça kullanılmıştır. Su mercimeğigiller Su mercimeğigiller, (Lemnaceae) Alismatales takımına ait bir familyadır. Kozmopolit bir familyadır. 6 cins ve 43 türü bulunmaktadır. Türkiye'de 2 cinse ait 5 türü bilinmektedir. Suya batık ya da suda yüzen, tatlı sularda yaşayan çok yıllık küçük otsu bitkilerdir. Kökler rizoid şeklinde veya tamamen indirgenmiştir. Bitkinin gövdesi de indirgenmiş, küçük, yuvarlağımsı ve şişkin tallus şeklindedir ve yapraklar eksiktir. Pierre Loti Pierre Loti, asıl adı Louis Marie Julien Viaud (14 Ocak 1850 - 10 Haziran 1923), Fransız romancı. Pierre Loti isminin yazara, kimi kaynaklara göre öğrencilik yıllarında; kimi kaynaklara göreyse, 1867 yılında yaptığı Okyanusya seferi sırasında, Tahitili yerliler tarafından verildiği söylenir. "Loti", egzotik iklimlerde yetişen egzotik bir çiçeğin ismidir. 1850 yılında Fransa'nın Rochefort kentinde Protestan bir ailenin en küçüğü olarak doğdu. 17 yaşında Fransız Deniz Kuvvetleri'ne girdi. Denizcilik eğitimini tamamladıktan sonra 1881'de yüzbaşı oldu ve ilerleyen yıllarda da terfi ederek albaylığa kadar yükseldi. Orta Doğu ve Uzak Doğu'da bulundu. Bir deniz subayı olarak romanlarında konu ettiği yabancı kültürünü pek çok yer gezerek tanıma fırsatını buldu. Bu yolculuklarında edindiği deneyimlerini ve gözlemlerini daha sonra kitaplarına yansıttı. 1879'da ilk romanı olan ve o dönemin Osmanlı Türkiye'sinden kesitler veren "Aziyadé" 'nin (Aziyade) yayımlanmasının ardından 1878'de Mariage de Loti(Lotinin Düğünü), 1886'da "Pécheur d'Islande"'la (İzlanda Balıkçısı)'nı yayınladı. Loti, kendini edebiyat çevresine kabul ettirmiş bir yazar oldu. Daha sonraki yıllarda her yıl bir kitabı çıktı ve kitapları geniş kitlelerce okundu. 1891 yılında Fransız Akademisi'ne seçilen yazar 1910 yılında "Légion d’Honneur" nişanını aldı. İzlenimci bir yazar olan Pierre Loti'nin oldukça yalın bir dili vardı. Edebiyattaki bu izlenimciliği kişiliğini de derinden etkiledi. Derin bir umutsuzluğu dile getiren yapıtlarında aşkın yanı sıra ölüm duygusu da geniş yer alıyordu. Bütün bu umutsuzlukla birlikte içinde duyduğu insanlığa karşı şefkat ve acıma duygusunu yapıtlarına yansıttı. Birçok kez İstanbul'da bulunmuş olan Pierre Loti, İstanbul'a ilk kez 1876 yılında bir Fransız gemisiyle, görevli subay olarak geldi. Loti, Osmanlı yaşam biçiminden etkilendi ve pek çok eserinde bu etkiyi gösterdi. "Aziyadé" adlı romanına adını veren kadınla burada tanıştı. İstanbul'da bulunduğu zamanlarda Eyüpsultan'da yaşadı. İstanbul'a hayran olan Pierre Loti, kendisini her zaman Türk dostu olarak nitelendirdi. 1913 yılında yazdığı "La Turquie Agonisante" (Can Çekişen Türkiye) kitabıyla Batı politikalarını eleştiren Loti aynı yıl devlet konuğu olarak Türkiye'ye geldiği zaman, Tophane Rıhtımı'nda büyük bir törenle karşılanarak Sultan Reşat tarafından sarayda ağırlandı. Balkan Savaşları'da, I. Dünya Savaşı'nda ve sonrasında Anadolu işgalinde Avrupa'ya karşı hep Türkler'i savundu. Millî Mücadele döneminde Anadolu'daki direnişe destek vermesi ve kendi ülkesi olan işgalci Fransa'yı ağır bir dille eleştirmesiyle Loti, Türk halkının da sempatisini kazandı. Öyle ki, Türkiye Büyük Millet Meclisi 4 Ekim 1921' de Pierre Loti' ye şükranlarını sunan bir mektup yolladı. Bununla birlikte Pierre Loti, 1920 yılında "İstanbul Şehri Fahri Hemşehrisi" olarak kabul edildi ve onun adını taşıyan bir de cemiyet kuruldu. Daha sonraları İstanbul'da Divanyolu'nda bir caddeye "Pierre Loti Caddesi" ve Eyüp'te bir kahvehaneye de "Pierre Loti kahvesi" adı verildi. Günümüzde bu kahvehanenin olduğu tepe de Pierre Loti Tepesi olarak anılmaktadır. Ayrıca bu tepeye ulaşmak içinde inşa edilen Eyüp-Piyerloti teleferiği'de isminde Loti anmaktadır. 1942 yılında İstanbul-Beyoğlu'nda kurulan Pierre Loti Fransız Lisesine kendi adı verilmiştir. Ancak tüm bunlara rağmen Loti, Türk aydınlarını ikiye böldü. Kimi aydınlar onun gerçekten bir Türk dostu olduğuna inanırken, kimileri de onun aslında Osmanlı'nın zayıf ve geri kalmış hâlini acıyarak sevdiğini savunuyorlardı. 1925 yılında Nâzım Hikmet yazdığı "Şarlatan Piyer Loti" şiirinde kendisinden şöyle bahsediyordu: Nazım Hikmet ilerleyen mısralarında da ağır bir şekilde Loti'yi eleştirerek, onu "Çürük Fransız kumaşlarını yüzde beş yüz ihtikârla şarka satan" bir burjuva olarak tanımlıyordu. Diğer yandan yazar Abdülhak Şinasi Hisar, "İstanbul ve Pierre Loti" adlı kitabında Loti' ye övgüler yağdırıyor ve Loti'nin yazılarının bazı Türklerin yazdıklarından daha millî bir his ve zevk taşıdığını söyleyerek, onun Türkiye ile ilgili bütün eserlerinin Türkçeye çevrilmesini diliyordu. Papirüsgiller Papirusgiller (Cyperaceae), Poales takımına ait bir bitki familyası. Ilıman ve soğuk bölgelerde, kuzey kutbuna yakın yerlerde de bulunan ve oldukça geniş yayılışlı, 70 cins ve 4000 kadar türle temsil edilen bir familyadır. Bu familyadan Türkiye'de 30 cins ve 200 türü tespit edilmiştir. Pierre Loti (anlam ayrımı) Salepgiller Salepgiller veya Orkidegiller (Orchidaceae), Asparagales takımına ait bir familyadır. Salepgiller (Orchidaceae) familyası çiçekli bitkilerin ikinci büyük familyasıdır. Dünyada yaklaşık 880 cins ve 22 binden fazla tür ihtiva etmektedir. Geniş yayılışlıdır, çoğunluğu tropiklerde yayılmış, soğuk ılıman ve subarktik bölgelerde daha az yayılmıştır, tropiklerdeki türlerden bazıları epifittir. Türkiye'de 24 cins ve 60'tan fazla türü bulunmaktadır. Yumrulu, rizomlu çok yıllık otsu bitkiler, bazen epifit, bazen saprofit ya da parazit halindedirler. Bunların çok küçük olan tohumları ancak belirli mantarlar tarafından aşılandıktan sonra çimlenir. Ford Mondeo Ford Mondeo, Ford'un 1993 yılından beri ürettiği otomobil modelidir. 2007 yılında 4.nesli piyasaya çıkmıştır. "Benzinli motorlar ve Esnek yakıtlı motorlar:"1.6L 110 PS Sıralı 4 silindir,1.6L 120PS Sıralı 4 silindir,1.6L 125 PS Sıralı 4 silindir,1.6L 160PS EcoBoost Sıralı 4 silindir,2.0L 145 PS Sıralı 4 silindir,2.0L 145 PS Sıralı 4 silindir FFV (Esnek yakıtlı motor),2.0L 203PS EcoBoost Sıralı 4 silindir,2.0L 240PS EcoBoost Sıralı 4 silindir,2.3L 161 PS Sıralı 4 silindir,2.5L 220 PS Sıralı 5 silindir,"Dizel motorlar:"1.6L TDCi 115PS Sıralı 4 silindir,1.8L TDCi 100PS Sıralı 4 silindir,1.8L TDCi 125 PS Sıralı 4 silindir,2.0L TDCi 130 PS Sıralı 4 silindir,2.0L TDCi 140 PS Sıralı 4 silindir,2.0L TDCi 160 PS Sıralı 4 silindir,2.2L TDCi 175 PS Sıralı 4 silindir,2.2L TDCi 200 PS Sıralı 4 silindir 4-kapÄ± Sedan/Saloon, 5-kapÄ± Liftback/Hatchback Sedan, 5-kapı Station Wagon/Estate Fin-Ugor kavimleri Fin-Ugor halkları, bugün Kuzeydoğu Avrupa'da yaşayan ve aynı dil ailesini oluşturan halklar topluluğu. Fin-Ugor halklarının konuştuğu diller ve lehçeler Ural-Altay dil grubunun Ural grubuna girmektedir. Bu kavimlerin toplam nüfusu 30 milyon civarındadır. En bilinenleri: Macarlar, Finler ve Estonlar. Ural dil grubu kendi arasında ikiye ayrılmaktadır. Fin-Ugor dilleri ve Samoyed dilleri. İşte Fin-Ugor dillerini konuşanlar aynı zamanda Fin-Ugor kavimleri olarak da adlandırılır ve ortak tarihi geçmişe sahiptirler. Fin-Ugor(Ural) kavimleri yedi alt-koldan oluşmaktadır. a. Ugor kolu: (Onogur kolu) Bugünkü Macaristan ve Rusya'ya bağlı ülkenin orta kesiminde bulunan Hantı-Mansi Özerk Okrugu'nun halkları Ugor halkları içerisindedir. Yaklaşık 20 milyon insandan oluşmaktadır. b. Perm kolu: Rusya içerisinde yer alan Komi Cumhuriyeti ve Udmurtya ile Komi-Permyak Özerk Okrug'u halkları bu kavimlerin Perm kolunu oluşturmaktadır. Yaklaşık 2 milyon insan bu kolun bünyesindedir. c. Finno/Volga kolu: Rusya içerisinde yer alan Mari El, Mordovya Özerk Cumhuriyetleri ile Eryza Oblast'da yaşayan halk bu kolu oluşturur. Yaklaşık 1 milyon kişi bu koldadır. d. Sami kolu: İskandinavya'nın kuzeyinde yaşayan Laponlar (Samiler) bu kolu oluşturur. Yaklaşık 30 bin insan bu koldadır. Sami halkı; Norveç, İsveç ve Finlandiya'nın kuzeyinde yoğunlaşmaktadır. Geleneksel dinleri Şamanizm'dir. e. Fin kolu: Finlandiya ve Rusya'ya bağlı Ingria, Karelya bölgeleri ile Estonya halkı Fin-Ugor kavimlerinin Fin kolunu oluşturur. Bu kol yaklaşık 6 milyon insandan oluşur. f. Samoyed kolu: Enet ve Nenet halkları Rusya'da çoğunlukla Nenets (Samoyedin Rusçası)özerk bölgesi ve Yamalo-Nenets bölgesinde yaşarlar. Enets, Nenets, Nganasan, Yurats, Selkup gibi grupları vardır. Nüfusları 50 bin kadardır. g. Yukagir kolu: Genelde Kolyma nehri çevresindeki oblastlarda ve Yakutistan'da yaşayan küçük bir grup. (5000 bin kadar) Rusya Federasyonu'nda özerk statüye sahip Fin/Ugor ülkeleri: Son kullanıcı lisans anlaşması Son kullanıcı lisans anlaşması ya da SKLA, herhangi bir yazılımın gerekli yasal zorunluluklarının hatırlatıldığı bir anlaşmadır. Sözleşme yazılım üreticisi ve son kullanıcı arasında yapılır. Genellikle yazılım kurulum aşamasında kullanıcıya gösterilen SKLA, kullanıcı tarafından kabul edilirse kurulum işlemine devam edilmekte, kabul edilmez ise kurulum işlemi sonlandırılmaktadır. Birçok SKLA çeşitleri resmî görünse de Avrupa'da geçerliliği yoktur. SKLA olan bazı programlar; Finlandiya tarihi Finlandiya tarihi günümüzde Finlandiya Cumhuriyeti'nin sınırları içinde kalan bölgelerin tarih öncesi zamanlardan günümüze kadar süregelen tarihidir. Finlandiya halkı köken itibarıyla Ural-Altay dil grubunun Ural kısmındadır. Orta Asya ve Sibirya kökenli bu halk daha sonra nordikleşmiştir. Fin dili yapısı Türk diline ve Altay dil grubuna çok benzer. Örneğin ben kelimesi Fince'de "mina", sen kelimesi "sina" dır. Finlandiya 1155 tarihinde İsveç Krallığına dahil edilmiştir. İsveç hakimiyeti altında olduğu 1809 tarihine kadar süren dönemde batı tarzında yargı, kamu idaresi, siyasi sistem ve sosyal hizmetler alanlarında sağlam kuruluşların temelleri atılmıştır. Laik kuruluşların yanı sıra Katolik Kilisesi ve 16. yüzyıldaki Reformların ardından Evanjelik Lüteryen Kilisesi güçlü kuruluşlar arasındaki yerlerini almıştır. 18. yüzyılın sonunda, İsveç gücü azaldıkça, bağımsız Finlandiya fikri ortaya çıkmıştır. 1809 tarihinde Finlandiya, Rus Çarına bağlı Özerk Çar Dukalığı olmuştur. Finlandiya kendi hukuk sistemini, gelişen ulusal ekonomisini ve ordu birimlerini korumuştur. 1865 tarihinde Finlandiya kendi para birimi olan Markka’yı çıkarmıştır. Parlamenter bir hükûmet sistemi ile hukukun üstünlüğüne dayalı bir hükûmet geliştirmiştir. Böylece Bağımsız Finlandiya yolunda önemli bir adım atılmıştır. Rus Devrimi ile Finlandiya bağımsızlığını ilan etmek için 6 Aralık 1917 tarihinde büyük bir fırsat elde etmiştir. Sovyet Rusya Hükûmeti 31 Aralık’ta Fin bağımsızlığını tanımıştır. Komşu devletler ve batı ulusları tarafından da tanınma süreci hızlı bir şekilde gerçekleşmiştir. Fransız sistemine benzeyen Finlandiya Anayasası, 17 Temmuz 1919 tarihinde kabul edilmiştir. Sovyetler Birliğinin Finlandiya’ya 1939’da düzenlediği saldırının ardından, tarafsız Finlandiya bir anda II. Dünya Savaşı'nın içine çekilmiştir. Finlandiya 1939-1940 ve 1941-1944 yılları arasında Sovyetler Birliği ve 1944-1945 yılları arasında Almanya ile savaşmıştır. Savaşın sonunda Finlandiya topraklarının %10’u ile 100,000 insan kaybetmiştir. Bu sonuç ile zamanında dört milyon nüfusa sahip olan ulus çok ağır bir bedel ödemiştir. 1944 yılının sonbaharı Finlandiya için çok zor geçmiştir. Savaşta kaybedilerek Sovyetler Birliği'ne bırakılan Karelya ilindeki 400,000 insan ülkedeki başka yerlere yerleştirilmiştir. Laponya büyük oranda tahrip edilmiş ve yeniden yapılandırmak zorunda kalınmıştır. Sovyetler Birliği ile yapılan barış antlaşması Finlandiya’nın zamanında birçok ekonomi uzmanının imkânsız gördüğü oranlarda savaş tazminatı ödemesine neden olmuştur. 1947 Paris Antlaşması çerçevesinde, Finlandiya Sovyetler Birliğine savaş tazminatı ödemek ve belli bir toprak parçasını bırakmak zorunda kalmıştır. Finlandiya’nın güçlü bir ekonomik yönetime sahip olmasından gelen ünü, Birinci ve İkinci Dünya Savaşları arasındaki dönemde yabancı borçlarını ödemesine ve II. Dünya Savaşının ardından Marshall Planı'ndan yardım almadan yeniden yapılanmasına dayanmaktadır. PÃ¼ritenlik Püriten, 16. ve 17. yüzyıllarda I. Elizabeth'in İngiliz Kilisesi'nde başlattığı reformist harekete karşı çıkan, kendisini ""saflığı"" aramak olarak tanımlayan bir Protestan doktrin ve ibadet şeklidir. İsveç tarihi İsveç tarihi, günümüzde İsveç Krallığı'nın sınırları içinde kalan bölgelerin tarih öncesi zamanlardan günümüze kadar süregelen tarihidir. İsveç’e ilk insan yerleşmeleri, eldeki belgelere göre MÖ 800 yıllarında İsveç’in güney ucunda görülmüştür. İlk İsveçliler zamanla kuzeye doğru yayılmaya başlamışlardır. Sonraları ticaret yapmak için Akdeniz’e açılmışlar, Romalılarla ticarî ilişkiler kurmuşlardır. İsveç’in adı Svear kabilelerinden gelir. Ülkenin başlangıç târihinde ülkenin güneyinde yerleşmiş olan Gotarlarla Svearlar arasında uzun süreli çatışmalar olmuştur. Svearların Gotarları Brevalla’da yenmesiyle İsveç Krallığı kurulmuştur. İsveç’e MS 4. yüzyıldan başlayarak bazı Cermen kabileleri göç etmişlerdir. 9. yüzyılda İsveç kralları Normanların Batı Avrupa’ya yaptıkları akınlara katıldılar. Ama asıl gayeleri doğuda bir takım topraklar elde etmekti. Doğuya yönelen İsveçliler Novgorod ve Kiev’i ele geçirerek, buralarda birer prenslik kurdular. 10. ve 11. yüzyıllarda Norveç ve Danimarka ile aralıklı çatışmalara girdiler. 11. yüzyılda Hristiyanlık İsveç’te resmi din olarak kabul edildi. 12. yüzyılda kral olan Kral ?, Finlandiya’yı topraklarına kattı. 13. yüzyılda ise, 4 İskandinav ülkesi (İsveç, Norveç, Danimarka ve Finlandiya) Kalmar Birliği adı ile bir tek otorite altında toplandılar (1397). Kalmar Birliği yaklaşık 125 yıl sürdü. Danimarka ile İsveç arasındaki zıtlaşmalar yoğunlaşınca, İsveç Kralı Gustaf Vasa, Danimarkalıları İsveç’ten kovarak birliğe son verdi. 1523’te İsveç Kralı Gustaf Vasa, İsveç’in bağımsızlığını ilan etti. 1520’lerde başlayan Lutherci Reform hareketleri başarıya ulaşınca, 1529’da Roma ile ilişkileri kesildi. Bunu takip eden 200 yıl içinde İsveç; Danimarka, Polonya ve Rusya’yla Baltık egemenliği için birçok savaşlar yapmıştır. Kral II. Gustaf Danimarka’yla barış imzalamış, Polonya Prusya'sını ele geçirmiş, Otuz Yıl Savaşlarına önemli katkıda bulunmuştur. Vestfalya Antlaşması ile (1648) İsveç büyük bir devlet olmuştur.(bkz:İsveç İmparatorluğu) Baltık Denizindeki hâkimiyeti, Ruslara Poltava’da İsveç orduları yenilince son bulmuştur (1709). Napolyon’un generallerinden Jean Buptiste Bernadotte 1818 yılında XIV. Karl adıyla İsveç kralı olmuştur. Bugün İsveç’te hüküm süren kral ailesi bu soydandır. XIV. Karl döneminde İsveç ile Norveç birleşmiş bu birleşme 1905 yılında barışcı bir biçimde son bulmuştur. İsveç I. ve II. Dünya Savaşlarında tarafsız olarak kalmıştır. Günümüzde tarafsız politikasına ters düşeceği için NATO’ya girmemektedir. İsveç bugün Anayasal bir Monarşi ile idâre edilmektedir. Çözücü (bilgisayar) Çözücü ("ingilizce" Codec → coder ve decoder) veri ve sinyallerin dijital ortamda sıkıştırılarak kodlanması ve tekrar çözülmesini sağlayan yöntemdir. Herhangi bir video formatından başka bir video formatına (örneğin MPEG-2 yi MPEG-4 e veya MP3 ü WMA ya) dönüştürme işlemine Transcode (video çevirme) de denilmektedir. DivX 6.1.1 Ürün adı olmuş markalar Ürün adı olmuş markalar (veya jenerik markalar), bir ticari markanın adının bir süre sonra ürünün adının yerine geçmesi durumudur. Çok bilindik bir ürün markasının zamanla o ürünün adının yerine geçmesi ve halk arasında ağız alışkanlığıyla o ürün adı yerine sürekli olarak bilindik markanın adının telâffuz edilmesi hem Türkiye'de hem de dünyada sıklıkla rastlanan bir durumdur. Örneğin bütün tıraş bıçaklarının, markaları farklı farklı olsalar da "jilet" olarak adlandırılmaları gibi. Oysa jilet aslında ik kez 1901'de ABD'de ortaya çıkmış tescilli bir tıraş bıcağı markasıdır (yazılışı: "Gilette"). Bu ve bunun gibi markalar rekabetin daha az yoğun olduğu dönemlerde pazara girdikleri ve bazıları da pazarda alanlarındaki ilk markalardan oldukları için ilk etapta önemli pazar payları elde ettiler. Pazara ilk giren bu ürünlerin tescilli marka isimleri bir süre sonra bulundukları kategorideki ürünün adının yerine geçtiler, yani bu markalar 'pazarlama diliyle' artık birer “jenerik marka” haline geldiler. Söz konusu markalardan bazıları artık piyasadan silinmiş de olsalar, adını verdikleri ürünle özdeşleşen marka adları halâ kullanılmaya devam etmektedir. Örneğin Türkiye'de "Blue Jean" yerine kullanılan "Kot" ismi aslında İzmir'de bu tür pantolonları üretmiş olan "Muhteşem Kot" adlı firmanın Kot Pantolonları’ndan gelmektedir. Bu firma ve yine onun gibi bilinirlik oranları yüksek olan "Shelltox", "Vim" gibi bir dönemin önemli markaları bugün piyasada olmasalar da adlarını verdikleri ürün grupları halâ onların adı ile anılmaktadır. Kara Anlatı Yazarı Vüs'at O. Bener Kara Anlatı Yazarı Vüs'at O. Bener, Semih Gümüş'ün Vüs'at O. Bener'in anlatılarının çözümlemesini yaptığı kitabı. Çılgın Dersane Kampta Çılgın Dersane Kampta, yönetmenliğini Faruk Aksoy'un üstlendiği 2008 çıkışlı Türk komedi filmi. 10 Ocak 2008'de vizyona girmiş olup, "Çılgın Dersane"nin devamı niteliğindedir. Başlıca rolleri Paşhan Yılmazel,Alp Kırşan, Berksan, Simge Tertemiz, Sevil Uyar, Ceyda Ateş, Ulaş Özer, Ozan Aydemir, Mustafa Topaloğlu ve Sibel Tüzün paylaşmaktadır. Türkiye'de ilk haftada 225 bin kişi izledi. Filmin çekimleri İstanbul'un Şile ilçesindeki Ağva'da gerçekleştirildi. 2006 Dünya Artistik Patinaj Şampiyonası Dünya Artistik Patinaj Şampiyonası Uluslararası Patenciler Birliği'nin (ISU) onayladığı elit patencilerin Dünya unvanı için yarıştığı yıllık artistik patinaj müsabakasıdır. Bu şampiyona ISU şampiyonalarının en prestijlisi olarak kabul edilir. 2006 yılı Dünya Şampiyonası 19 Mart-26 Mart 2006 tarihlerinde Pengrowth Saddledome Calgary, Alberta, Kanada'da yapıldı. 2006 yılı Olimpiyatlarından altın madalyalı hiçbir sporcu müsabakaya girmeyi seçmedi. Şampiyonluğunu savunan oyuncu sadece Stephane Lambiel'di. Zorunlu dans Ravensburger Walsi'ydi. Çok sayıdaki katılımdan dolayı, bayanların ve erkeklerin elemeleri A ve B gruplarına bölündü. Erkekler grup A Jüri üyeleri listesi: Erkekler grup B Jüri üyeleri listesi: Erkekler kısa program üri heyeti listesi: Erkekler serbest proram Jüri üyeleri listesi: DÅ¾oni Novak Džoni Novak (d. 4 Eylül 1969 Ljubljana), Sloven millî futbolcudur. 1991-1992 yıllarında Yugoslavya millî futbol takımında 4 maç oynamış, bu ülkenin dağılmasından sonra 2002 yılına kadar Slovenya millî futbol takımında 71 maç oynamış ve 3 gol atmıştır. Bu dönemde 2002 FIFA Dünya Kupası ve 2000 Avrupa Futbol Şampiyonası'nda Slovenya kadrosunda yer almıştır. 1992-1993 sezonunda Fenerbahçe Kulübünde oynamıştır. Sol ayağını iyi kullandığı için Fenerbahçe'nin sol kanattaki futbolcu ihtiyacına çare olarak transfer edilmiştir. Sezonu 5. sırada bitirmesine rağmen 75 golle o sezonun en çok gol atan takımı unvanına sahip olan Fenerbahçe'de, yaptığı asistlerle dikkati çekmiştir. Nazan SÃ¶nmez Nazan Sönmez, (d. 1949 Diyarbakır) Türk Ressam 1967 yılında uygulamalı yetenek sınavını kazanarak girdiği dönemin Devlet Güzel Sanatlar Akademisi (Mimar Sinan Üniversitesi Güzel Sanatlar Fakültesi) Resim Bölümü'nde Nurullah Berk ve Bedri Rahmi Eyüboğlu Atölyeleri'nde beş yıl öğrenim görerek; Bedri Rahmi Eyüboğlu Atölyesi'nden 1972'de mezun oldu. İki yıl Elazığ'da resim öğretmenliği yapan sanatçı,1978'de sanatın yoğun yaşandığı ortam olan Ankara'da resim çalışmalarına başladı. Çalışmalarla yoğun geçen sekiz yıldan sonra 1985 yılında Hacettepe Üniversitesi Güzel Sanatlar Fakültesi'ne okutman olarak girdi. 1987'de aynı fakültenin seramik bölümüne atandı. "Doğa İzlenimlerinden Plastik Dile" adlı çalışmasıyla "sanatta yeterlilik" aldı. Serbest çalıştığı sekiz yıllın birikimi ile birçok yarışmalı ve karma sergiye katılan sanatçı 10'un üzerinde de kişisel sergi açtı. Halen Hacettepe Üniversitesi Güzel Sanatlar Fakültesi Seramik Bölümü'nde öğretim üyesi olarak görevini sürdürmektedir. Hidrojen-4 Hidrojen-4 hidrojenin kararsız izotopudur. Çekirdeği bir proton ve üç nötrondan oluşmaktadır. Laboratuvarda Trityumu hızlı hareket eden bir Döteryumla bombardıman edilmesiyle sentezlenmiştir. Bu deneyde (bkz. ), trityum hızlı hareket etmekte olan döteryum çekirdeğinden nötron alır. Hidrojen-4'ün varlığı yayılan protonların belirlenmesiyle kanıtlanır. Atom ağırlığı 4.0279121'dir. Nötron emisyonu yolu ile çözünür ve yarılanma ömrü ise 9.93696x10 saniyedir. Dikenli vatoz Dikenli vatoz, (Latince: "Dasyatis pastinaca"), Dasyatidae familyasından, kuzeydoğu Atlantik Okyanusu'na ve Akdeniz'e özgün bir balık türüdür. Madeyra ve Fas'tan Britanya Adaları'na, Norveç'in güneyinden Baltık Denizi'ne, Atlantik'ten Akdeniz ve Karadeniz'in tamamında yaşar. Burnu kısa ve geniştir. Vücudun ön tarafları oldukça düzdür. Arka taraflar ise hafif yukarıya kıvrılmış durumdadır. Kuyruk uzunluğu vücut uzunluğunun ortalama 1,4 katıdır. Beşinci solungaçları arasındaki mesafe ağızlarının yarısı kadardır. 5 adet tat alma uçları vardır. Kuyruklarında zehirli bir diken vardır. Kahpe Bizans Kahpe Bizans, Gani Müjde'nin senaryosunu yazıp yönettiği ve Mehmet Ali Erbil, Demet Şener, Cem Davran, Hande Ataizi, Sümer Tilmaç, Ayşegül Aldinç, Yılmaz Köksal ve Nurseli İdiz'in rol aldığı, 21 Ocak 2000 çıkışlı Türk parodi filmi. Türkiye'de 2.5 milyon kişi tarafından izlendi. Film, anayurtları Avustralya'dan kanguru saldırıları ve kuraklık nedeniyle Fransa'ya göçen Nacaroğulları'nın önlerine çıkan köpeğin onlara yol göstermesi sonucu Anadolu'ya gelmeleriyle başlar. Bu dönemde Anadolu, Doğu Roma İmparatorluğu hakimiyeti altındadır. Doğu Roma İmparatoru İlletyus, bir düş görür ve bunu kahine yorumlatır. Kahin, imparatora yıllar sonra o gün doğan bir çocuk tarafından öldürüleceğini söyler. İlletyus, bunun üzerine Nacarlardan yeni doğan tüm çocukların öldürülmesini emreder. Doğu Roma askerlerinin saldırısı üzerine Nacaroğullarından Süper Gazi, karısına çocukları korunaklı bir yere götürmesini söyler. Kadın, aynı gün doğan üçüzlerini sepetlere koyarak nehre bırakır. Yıllar sonra çocuklar büyür. Biri Doğu Roma varisi olur; biri obada, diğeri nehirde yaşar. 1902 Dünya Artistik Patinaj Şampiyonası Dünya Artistik Patinaj Şampiyonası Uluslararası Patenciler Birliği (ISU)'nin onayladığı, patencilerin dünya unvanı için yarıştığı yıllık artistik patinaj müsabakasıdır. 1902 müsabakası Büyük Britanya'nın Londra şehrinde 13 Şubat 1902 tarihinde yapıldı. Sadece erkeklerin müsabakası olarak yapılacağı düşünülüyordu. Dört patenci katıldı. Mamafih onlardan biri bayan Madge Syers-Cave'di. ISU kuralları sadece erkeklerin katılacağını belirtmiyordu. Sonraki yılda kurallar değiştirildi ve Dünya Şampiyonası erkekler ve bayanlar olarak ayrıldı. Fakat bayanlar 1906 yılında müsabakada yer aldılar. Jüri üyeleri: Tunguzlar Tunguzlar (Çince: 通古斯 pinyin: tōng gǔ sī, Rusça: Тунгус), Sibirya ve Kuzey Asya'da yaşayan ve Tunguz dilleri olarak bilinen yaşayan 12 dili kapsayan dilleri konuşan etnik grup. Mançular, Sibolar ve Evenkiler, bu grubun en çok nüfusa sahip halklarını oluşturmaktadır. Çinlilerin Dong Hu dedikleri Japon Denizi kıyılarındaki Tunguz boyları Hiung-nu'nun üstünlüğünü kabul etmişlerdi. Tunguzlar, Rus, Japon ve Çin tarihbilimcileri ile dilbilimcilerinin değerli çalışmaları vardır. "Tunguz" adı yapaydır ve asıl kullanım sadece varsayılan dilsel filum (Tunguz dilleri) içindir. Evenkiler için Rusça bir ekonim (İng: exonym, yerel halk tarafından adlandırılan yer ve kişi isimlerinin yabancılar tarafından farklı isimlendirilmesi) olan Tunguz'dan (Тунгус) gelmektedir. İngilizce ""Tunguz"" 1850'lerde Friedrich Max Müller tarafından, Heinrich Julius Klaproth'un daha önce Almanca "Tunguz" kullanımına dayanarak kullanımı başlandı. Alternatif terim olarak "Mançu-Tunguz" da kullanılmaktadır (Rusça: "Тунгусо-маньчжурские", İngilizce: "Tunguso-Manchurian"). Tunguska kelimesi, Doğu Sibirya'nın, batısında Tunguska nehirleri, doğusunda Pasifik Okyanusu arasındaki bölgesinde yaşayan Tunguz dilleri konuşan halklardan (Evenkiler) dolayı kullanılmakta. Ruslar "Tunguz" kelimesini muhtemelen Doğu-Türkçe olan "tunguz"'dan aldı (Eski Türkçede "tonguz", Türkiye Türkçesinde "yaban domuzu, domuz"), ancak bazı akademisyenler Çince Donghu (東胡, "doğu barbarları", "Tonggu" 通古 = Tunguz dillerinde)" kelimesinden yola çıkmayı tercih ettiler. "Modern telaffuzdaki benzerlik şansı, bir zamanlar Doğu Hu'nun Tunguz dillerinin etkisinde olduğu varsayımına yol açtı. Ancak, bu teori için çok az temel var." Tunguz dilleri Doğu Sibirya ve Mançurya'daki Tunguz halkları tarafından konuşulur. Pek çok Tunguz dili tükenme tehlikesi altındadır. Bu dil ailesine ait yaklaşık 12 yaşayan dilden biri ana dili olan 75.000 kişi vardır. Tunguzca günümüzde genellikle kendi başına ayrı bir dil ailesi kabul edilmekle birlikte, bölgesel özellikler paylaştığı Türk ve Moğol dilleri ile birlikte varsayımsal Altay dilleri ailesi içinde eski zamanlarda yaygınca sınıflandırılmıştır. Günümüz Tunguz toplulukları tabloda gösterilmiştir: Tunguz kökenli halklar günümüzde Kuzey Çin ve Rusya'nın merkeze en uç toprakları içindeki Mançurya bölgesinde yaşamaktadırlar. Çin'in İç moğolistan bölgesinde de yaşayanları vardır. Tüm nüfuslarının 15 milyona yakın olduğu tahmin edilmektedir. Rusya'da Evenks özerk bölgesinde de Evenk Tunguzları yaşar. Rusya'da diğer yaşadıkları bölgeler; Tyumen ve Tomsk Oblasts, Krasnoyarsk Krai ile Evenk Autonomous Okrug, Irkutsk, Chita, ve Amur Oblasts, Buryatya, Yakutistan, Khabarovsk Kray, ve Sakhalin Oblast. "Tunguzlar" ("Mançu-Tunguz") halkları kuzey ve güney olmak üzere iki ana koldan oluşmaktadır. Güney koluna Mançular (tarihsel olarak Jurchen) hakimdir. Çin Qing imparatorları Mançu'dur ve Mançu grubu büyük ölçüde Çince'ye adaptedir (Mançu dili ölmek üzeredir ve 2007 itibarıyla 20 yerli konuşmacı bildirilmiştir ). Sibolar muhtemelen, Şiveylerin (Moğoldurlar) Tunguz dili konuşan bir bölümüdür ve genişleyen Mançular (Jurchen) tarafından fethedilmiştir. Dilleri Mançular ile karşılıklı olarak anlaşılabilir. Sibolar gibi Nanaylar (Goldi) da Jurchenler'den kaynaklanmaktadır. Oroklar (Ulta), Nanayların bir dalıdır. Nanay ile yakından ilgili diğer küçük gruplar ise Ulçlar, Oroçlar ve Udegeyler'dir. Udegeyler, Rusya Federasyonu'ndaki Primorskiy Krayı ve Habarovsk Krayı'nda yaşamaktadırlar. Kuzey dalı çoğunlukla yakın ilişkili etnik gruplar Evenkiler ve Evenlerdir (Evenkiler ve Evenler "Evenik" olarak gruplandırılır. Etnik adları yalnızca farklı bir sonekle ayırt edilir - Even için -n ve Evenkī için -nkī; endonim(bir şeyin yerel adlandırılması) olarak, kendileri için aynı sıfatı bile kullanıyorlar -ǝwǝdī, Even dilinde "Even" ve Evenkī dilinde "Evenkī"). Evenkiler, Doğu Sibirya'nın, özellikle Saha Cumhuriyeti'nin birçok bölümüne ek olarak, Rusya'nın Evenk Özerk Okrugu'nda yaşamaktadırlar. Evenler, dil ve kültür açısından Evenkiler ile çok yakından ilgilidir ve aynı şekilde doğu Sibirya'nın çeşitli bölgelerinde yaşarlar. Kendilerini Rusya nüfus sayımında Evenkiler olarak sınıflayan insanlar Doğu Sibirya'nın batı ve güneyinde yaşama eğilimindedir; kendilerini Evenler olarak sınıflayan insanlar ise Doğu Sibirya'nın doğu ve kuzeyine doğru yaşama eğilimindedir. Ayrıca kuzey kolundaki küçük etnik gruplar Negidaller ve Oroçenler'dir. Oroçenler, Solonlar ve Hamniganlar, Heilongjiang Eyaleti, İç Moğolistan ve Moğolistan'ın bazı bölgelerinde yaşamakta ve Soloklar ve Hamniganlar'ın Moğol halklarıyla (Moğol, Daur, Buryat) yakın etkileşim içinde olsalar bile Evenk etnik kökeninin alt grupları olarak düşünülebilir ancak etnografik olarak Rusya'daki Evenkilerden oldukça farklıdırlar. Tunguz halkları: w:en:Tungusic people, w:ja:ツングース, w:zh:通古斯民族 Ankara Hükûmeti Ankara Hükûmeti veya Büyük Millet Meclisi Hükûmeti, Kurtuluş Savaşı sırasında Ankara’daki hükûmete verilen addır. 23 Nisan 1920’de Ankara’da toplanan Türkiye Büyük Millet Meclisi bünyesinde, ilk olarak 25 Nisan’da Muvakkat (geçici) İcra Encümeni sıfatıyla, TBMM Reisi Mustafa Kemal Paşa başkanlığında bir hükûmet oluşturuldu. Böylece, İstanbul’daki Osmanlı hükûmeti dışında Ankara’da bir hükûmet ortaya çıkmış oldu. Encümen, 3 Mayıs’ta, İcra Vekilleri Heyeti adlı hükûmet kurulana kadar görevine devam etti. Bu dönemde bir devlet başkanı yoktu ve bu görevi Meclis Reisi yerine getiriyordu. Meclis, ayrıca 5 Ağustos 1921 tarihinde çıkardığı Başkumandanlık Kanunu ile Mustafa Kemal Paşa’yı Başkumandanlığa getirerek ordunun maddi ve manevi gücünün artırılması ile sevk ve idare edilmesi konusundaki yetkilerini kullanma izni vermiştir. 29 Ekim 1923’te cumhuriyetin ilan edilmesiyle yapılan seçimde Mustafa Kemal Paşa Reisicumhur seçilerek devlet başkanı olmuştur. Hükûmet başkanıysa Başvekil sıfatını almış ve Reisicumhur tarafından seçilmeye başlanmıştır. Dolayısıyla 1923’ten sonra kurulan hükûmetler, Türkiye Büyük Millet Meclisi Hükûmeti ya da Ankara Hükûmeti olarak adlandırılmazlar. Yomiuri Åžimbun Yomiuri Şimbun, Japonya'da yayımlanan günlük gazete.Japonya'nın 5 ulusal gazetesinden biridir. 1874'te kuruldu. Meici dönemindeki (1868 - 1912) hızlı modernleşme çabalarının bir parçası olarak çıkarılan beş yeni gazeteden biriydi. Adını (Japoncada Yomiuri: "Okuyarak Satma"), Tokugava döneminde (1603-1867) elle oyulmuş kalıplarla basılan tek sayfalık gazetelerin satışında uygulanan yöntemden aldı. 4 büyük rakibi olan "Asahi Şimbun", "Mainichi Şimbun", "Nihon Keizai Şimbu"n ve "Sankei Şimbun" gibi Yomiuri de beş bölgesel sabah ve akşam baskısının yanı sıra Tokyo'da, Japonya'nın en yüksek tirajlı İngilizce gazetesi olan "The Daily Yomiuri" basımını yapar. 20. yüzyılın ilk çeyreğinde Amerikalı yayımcı William Randolph Hearst'ün çıkardığı gazetelerin yayımcılık çizgisinden etkilenen Yomiuri'nin okurlarının büyük çoğunluğunu işçiler oluşturur. Sağ tandanslı bir gazete olan Yomiuri Şimbun'un, ülkedeki ilk profesyonel beyzbol takımı olan Yomiuri Giants'ın da kurucusu olması da tirajını artırmasında rol oynamıştır. 2008 Afrika Uluslar Kupası kadroları Bu sayfada, Gana'da düzenlenen ve Ocak ile Şubat aylarında düzenlenen 2008 Afrika Uluslar Kupası'nda yer alan takımların kadroları yer almaktadır. Teknik DirektÃ¶r: Claude De Roy Teknik DirektÃ¶r: Robert Nouzaret Teknik Direktör: Henri Michel Teknik DirektÃ¶r: Arie Schans Teknik DirektÃ¶r: Reinhard Fabisch Teknik Direktör: Gérard Gili Teknik Direktör: Jean-François Jodar Teknik DirektÃ¶r: Berti Vogts Teknik DirektÃ¶r: Otto Pfister Teknik DirektÃ¶r: Hassan Shehata Teknik Direktör: Mohamed Abdallah Teknik DirektÃ¶r: Patrick Phiri Teknik Direktör: Luís Oliveira Gonçalves Teknik DirektÃ¶r: Lamine N'Diaye Teknik DirektÃ¶r: Carlos Alberto Parreira Teknik DirektÃ¶r: Roger Lemerre Dişi organ Dişi organ, Ginekeum olarak da bilinir, Angiosperm çiçeğinin en iç dairesini meydana getiren pistillerin toplamı. Bir pistil ovaryum, stilus (dişicik borusu) ve stigma olmak üzere 3 kısımdan oluşmaktadır. Angiospermlerde pistiller karpellerden meydana gelmiştir. Tohum taslakları gymnospermlerdeki gibi açıkta olmayıp karpeller tarafından sarılmıştır. Pistillerin stigması polenleri tutacak şekilde papiller yapıdadır, bazen parçalı da olur. Stilus stigma ile ovaryum arasında yer alır. Silindir şeklinde uzun kısımdır, bu kısım bazen eksik, bazen dallanmış da olabilir. Stilus genellikle ovaryumun tepesinden çıkar, bazen de tabanında çıkar (Ballıbabagillerde olduğu gibi), bu takdirde ginobazik adını alır. Ovaryum pistilin şişkin olan ve içinde tohum taslaklarının (ovül) bulunduğu kısımdır. Ovaryum karpellerden meydana gelmiştir. Ovaryumu meydana getiren karpeller tek olabildiği gibi, çok sayıda da olabilirler. Ovaryum tek karpelden meydana geldiğinde bu karpelin iki kenarı birbiri ile birleşmiştir. Birden fazla karpelden meydana gelmişse, karpellerin kenarları birbiri ile birleşerek tek pistil oluşturmuşlardır. Bir çiçekte ginekeum meydana getiren karpeller serbest veya bileşik olabilir, karpeller serbestse her karpel bir pistil meydana getirir, bileşikse hepsi birlikte bir pistil meydana getirir. Karpeller serbestse apokarp ovaryum, bileşikse sinkarp ovaryum olarak adlandırılırlar. Ovaryum genellikle sapsızdır, doğrudan doğruya çiçek tablasına (resaptakulum) tutunur. Bazı bitki çiçeklerinde kısa veya uzun bir sapa sahiptir, bu sapa ginofor adı verilir. Bu sapın tepesinde ginekeumla birlikte androkeumda mevcutsa androginofor adını alır. Ovaryumun içinde tohum taslakları yer alır, bunlar karpellerin kenarlarına plasenta adı verilen noktalara bağlanmışlardır. Tohum taslaklarının ovaryum içindeki dağılış tarzına plasentalanma adı verilir. Tohum taslakları, döllenmeden sonra tohumu meydana getiren yapılardır. Bunlar funikulus adı verilen bir sapla plasentaya bağlanırlar. Tohum taslağı (ovül), embriyo kesesi ve onu saran nusellus ve nusellusun dışında yer alan 1 veya 2 integumentten oluşur. Tohum taslakları içinde yer alan embriyo kesesi başlangıçta tek hücreden ibarettir, gymnospermlerdeki makrospora karşılıktır. Embriyo kesesi ana hücresinin (makrospor anahücresi) mayoz bölünmesi ile meydana gelmiştir. Dolayısıyla haploittir. Art arda 3 mitoz bölünme ile 8 nukleus meydana gelir, bunlardan 3’ü mikropil tarafında kalır, 3’ü karşı kutupta, kutuplardan gelen 2 nukleus da ortada birleşir ve embriyo kesesi sekonder nukleusunu meydana getirir. Mikropil tarafındaki nukleuslardan ortadaki yumurta nukleusu, diğerleri de sinergit hücrelerinin nukleusunu oluştururlar. Karşı kutuptakilerde antipot hücreleridir. Bu şekilde embriyo kesesi döllenmeye hazırdır. Pistilin stigması üzerine çeşitli vasıtlarla gelen polenlerin çimlenmesi ve gelişmesi ile oluşan sperma nukleusları döllenmeyi sağlar. Stigma yüzeyinde şeker, protein ve büyüme maddelerinin bir kısmından oluşan salgılar oluşur. Polenler stigma yüzeyine geldiği zaman, bu salgı maddeleri polenlerin çimlenmesini teşvik eder. Polen tanesinin dış zarı şişer ve porlardan polenin vejetatif hücresi dışarı çıkarak stilusdan aşağıya doğru polen tüpünü meydana getirir. Polen tüpü stilusu katederek ovaryumdaki ovüllere kadar ulaşır. Genellikle ovüllerin mikropilinden uzanarak nusellusu geçer ve embriyo kesesine ulaşır. Polen tüpü embriyo kesesine ulaştığında embriyo kesesi içine 2 sperma nukleusunu bırakır. Sperma hücrelerinden biri yumurta hücresi ile birleşir zigot meydana gelir, ikinci sperma nukleusu embriyo kesesi sekonder nukleusu ile birleşir ve besidoku (endosperm) meydana gelir. Stigma üzerinde çimlenen ve polen tüpünü meydana getiren polenler, önce tek nukleusludurlar, polen tüpü stilusu katederek tohum taslağının mikropilinden içeriye girip embriyo kesesine ulaştığında 2 sperma nukleusuna sahiptir. Polen tüpü embriyo kesesinin sinergitlerinin bulunduğu kısma ulaşır ve içindeki sperma nukleuslarını buradan embriyo kesesine bırakır. Bundan sonra angiospermlerin önemli karakteristiği olan çift döllenme vukua gelir. Sperma nukleuslarının biri ile yumurta hücresinin birleşmesi ile meydana gelen zigot embriyoya gelişirken, ikinci sperma nukleusu ile embriyo kesesi sekonder nukleusunun birleşmesinde besidoku (endosperm) meydana gelmiş olur. Ovülleri saran integumentler de tohum kabuğuna dönüşerek tohum gelişmesi tamamlanmış olur. Bu gelişmeye paralel olarak da ovaryumu meydana getiren karpellerde farklılaşarak meyveyi oluşturur. Deutsch-Französische Jahrbücher Deutsch–Französische Jahrbücher (Türkçe: Alman-Fransız Vakayinamesi) Paris`te Karl Marx ve Arnold Ruge tarafından yayımlanan gazete. Rheinische Zeitung`un sansürlenmesine tepki olarak Şubat 1844`te ortaya çıkmıştır, ilk iki sayısı yayımlandıktan sonra Marx ve Ruge arasındaki fikir ayrılıkları ve dönemin zorlukları yüzünden basımı durmuştur. Arnold Ruge Arnold Ruge (13 Eylül 1802 - 31 Aralık 1880), Alman filozof ve politik yazar. Bergen auf Rügen'de dünyaya geldi, Heidelberg'de okudu. Bağımsız ve birleşik Almanya`nın savucunusu olduğundan 1825 yılında Kolberg zindanlarında 5 yıl hapise mahkûm edildi. Serbest kaldıktan sonra Halle'ye gitti. Çeşitli oyunlar yazdı, antik Yunan eserlerini çevirdi ve Genç Hegelciler grubuna katıldı. Paris`te Karl Marx ile "Deutsch–Französische Jahrbücher" gazetesini çıkardı, 1848 devrimlerine katıldı. 1850 yılında Brighton'a taşındı yazar ve öğretmen olarak hayatını sürdürdü ve politik hayatını Prusya'yı destekleme boyutunda sınırladı. Robert Charles Zaehner Robert Charles Zaehner (8 Nisan 1913 - 24 Kasım 1974), özellikle Doğu dinlerindeki mistik ve etik sistemlerin evrimini incelemiş İngiliz din tarihçisi ve eğitimci. İsviçreli göçmen bir ailenin oğluydu. Oxford Üniversitesi'nde Doğu dilleri (Farsça, Ermenice ve Avesta dili) öğrenimi gördü. 1946'da Katolik oldu. II. Dünya Savaşı sırasında ve hemen sonrasında Tahran'da basın ataşeliği yaptı. 1952'de Oxford Üniversitesi'ne dönerek Sir Sarvepalli Radakrishnan'ın yerine Spalding Kürsüsü doğu dinleri ve etiği profesörlüğüne getirildi. O güne değin yalnızca Asyalılara verilen bu kürsüye getirilmesi eleştirilere yol açtı. Yabancılaşma Yabancılaşma aşağıdaki anlamlara gelebilir; Desimetre Desimetre, metrik sistemde metrenin 10'da biri olan ölçü birimi. Bilimsel gösterimde 100×10 m ya da 1 E-1 m olarak gösterilir. 1 kübik desimetre, 1 litre'ye eşittir. (1 dm = 1 l) nanometre «< mikrometre «< milimetre < santimetre < desimetre < metre < dekametre < hektometre < kilometre Eski BolÅŸevikler Eski Bolşevikler (Rusça: ста́рый большеви́к), 1917'de Ekim Devrimi'nin gerçekleşmesinin öncesindeki Bolşevik Parti üyelerini belirtmek için kullanılan, resmî olmayan ad. Nikolay Buharin, Lev Troçki, Grigori Zinoviev, Sergey Kirov ve Lev Kamenev gibi Eski Bolşevikler'in bazıları genellikle devrim karşıtı oldukları gerekçesiyle Josef Stalin döneminde öldürülmüş ya da idam edilmiştir. Öte yandan Vyaçeslav Molotov, Anatoli Lunaçarski ve Mihail Kalinin gibi bazı üyeler de Stalin döneminde çeşitli önemli görevlerde yer almayı sürdürmüşlerdir. Stalin'in Eski Bolşevikler'in bir kısmını çalışma kamplarına göndermesi ve idam etmesi Troçki tarafından "ihanete uğrayan devrim" olarak tanımlanmıştır, fakat bu genel bir görüş değildir, nitekim Eski Bolşevikler arasında Troçki'ye muhalefet edenler de vardır. Stalin'den sonra genel sekreter olan Kruşçev, Moskova Davaları başlığıyla Eski Bolşevikler'in ve Komünist Partisi üyelerinin bu duruşmalarını daha açık bir şekilde tartışmaya açmıştır. Janjan Janjan, 2007 yapımı, yönetmen Aydın Sayman'ın filmidir. Aklı yerinde olmayan Sadık ile 17 yaşında kendinden çok yaşlı biri ile evlendirilen Güzel arasında geçen aşk öyküsüdür. Film Kütahya'nın Gediz ilçesinde geçer. Köylülerin Janjan diye çağırdığı Sadık (Berk Hakman) isimli köydeki zararsız deli köyün yaşlı isimlerinden Murtaza Bey'in kendisinden 60 küsur yaş küçük eşini arkadaşlarının kışkırtmasıyla hoşlanır. İstemediği bir evlilik yapan Güzel (Selen Seyven) de Sadık'tan hoşlanır. Ve ikisi birlikte olurlar ve Güzel'in bir oğlu olur. Bütün köy halkı çocuğun Janjan'dan olduğunu düşünür ve gülüp eğlendikleri Janjan'ı dışlamaya, kötülemeye başlarlar. Almanya'da zor durumda olan abisi bütün sıkıntılarını geride bırakabilmek için Türkiye'ye gelir. Ama Janjan'ın beklediği ilgiyi abisi gösteremez ve Janjan'ı bırakıp İstanbul'a gider. Köyde yalnız kalan Janjan'ın yardımına köyün berberi koşar onu kötülüklerden korumaya çalışır. Ama Janjan evini yakar. Artık bir evi de yoktur. Bu arada Güzel'in babası Güzel'i evine götürmek zorunda kalır ve her şeyini kaybeder. Güzel'in kardeşi Güzel'i öldürmek üzereyken Sadık ortaya çıkar. Güzel'i ve oğlunu kurtarır. Bu sırada köy halkı Sadık'ı öldürmeye kararlıdır. Ve Sadık'ın sık sık gittiği kömür ocağında olabileceğini düşünürler. Tam o sırada Güzel ve Sadık da oraya gitmektedirler. Sadık ve Güzel sonunda Kömür ocağına ulaşır ve içeri girerler. Diğerleri ise kömür ocağında gaz olacağı şüphesiyle girmezler. Ama ne Jandarma ne de Kömür madeni işçileri onları ocakta bulamaz. Bütün köy halkı onların öldüğüne inanarak kömür ocağını bir türbeye çevirirler. The Man from Earth Dünyalı 2007 ABD yapımı dramatik bilim kurgu filmdir. Özgün adı The Man From Earth'tür. Senaryosunu Jerome Bixby'nin yazdığı filmin yönetmeni Richard Schenkman'dır. Filmin önemli rollerinde David Lee Smith, William Katt, Richard Riehle ve Tony Todd oynamışlardır. Richard Schenkman aynı zamanda filmin yapımcılarından biridir ve filmin tema müziği olan "Forever"'ın da sözlerini yazmıştır. Üniversitede başarılı bir tarih profesörü olan John Oldman (David Lee Smith) ortada hiçbir neden yokken aniden istifa edip gitmeye hazırlanırken, veda etmek için evine gelen meslektaşları ondan bir açıklama yapmasını isterler. Önceleri suskun kalan Oldman büyük ısrar ve baskılar karşısında arkadaşlarına hikâyesini anlatmaya başladığında bir tarih öyküsü dinlediğini zanneden arkadaşlarının görüşü tarihi anlatmaktaki başarısı konusunda takdir toplar. Bunun nasıl olduğunu soran arkadaşlarına okumak için bol vakti olduğunu söyler. Arkadaşları soruları derinleştirip bu zamanın sırrı konusunda ısrarcı davrandıklarında John ikna olur ve sırrını açıklamaya karar verir. Anlattığına göre profesör Oldman 14.000 yaşındadır ve bir Cro-Magnon tarih öncesi, mağara adamı olarak mağarada başlayan yaşamı bugüne kadar süregelmiştir ve hayatının 35. yılından sonra bu süre zarfında hiç yaşlanmamıştır. İlk olarak Sümerlerde 2000 yıl kadar yaşamış, daha sonra Babilde Hammurabi'nin Krallığına tanıklık ettiğini söyler. Konuyla ilgili uzmanlık alanlarına göre diğer 5 profesor sorular sormaya başlar. Bu soruları John, doğrudan birinci ağız olarak yanıtlar. Arkeoloji alanında çalışan arkadaşı her ne kadar yanıtları mükemmel doğrulukta olsa da bu yanıtlara konuyla ilgili metinlerin okunmasıyla ulaşılacağını söyler. Bunun üzerine John biraz daha sübjektif değerlendirmeler yapar. Buna Babil'den sonra Doğu'ya gittiğini ve muhteşem Buddhayı tanıdığını söyler. Nasıl olup da bu kadar uzun yaşadığının bilimsel bir açıklaması olup olmadığını ortamdaki biyoloji profesörü teknik olarak mümkün olabileceği şeklinde açıklar. Bunun üzerine öyküye bilimsel diyalektik çerçevesinde yaklaşan arkadaşlarını içine çeker. Buddha'nın öğrencilerinden biri olarak asırlarca Doğu'da yaşadıktan sonra ne yaptıklarını soranlara bu kez Kudüse gittiğini söyleyince Hristiyan dogmasına sıkı sıkıya bağlı bir profesor şiddetle karşı çıkar. Biyolog kendisinin bir havari olmasının Johnla sohbeti çok eğlenceli bir hale getireceğini ileri sürdüğünde John daha da büyük bir sürprizle yanıt verir. O zamanki bilgisizliği ve tüm bu bilgileri nasıl elde ettiği sorusunu takiben yaşlanmadan dikkat çekmemeyi nasıl başardığı sorusu mantıkçı yaklaşımla sorulur. Bunları da şu şekilde yanıtlamaktadır: İnsanlık 14000 yıl önceden beri tüm bilgiyi öğrenirken John da bunu eşzamanlı olarak öğrenmiştir. Hemen 13.yüzyılda bir tarihi sorup John'un 'saçma' oyununa son vermek isteyen ve baştan beri şiddetle karşı çıkan Edebiyatçıya geçen yılın aynı gününde aynı saatinde nerede olduğunu hatırlayıp hatırlamadığını sorarak müthiş bir cevap verir. İkinci soruya ise bulunduğu çevrede yaşlanmadığının fark edilmemesi için de sürekli olarak yer değiştirmesi gerektiğini, bu nedenle yüzlerce kez adres ve ülke değiştirdiğini anlatır. Christoph Colomb ile Yeni Hint Kıtası (Bugünkü Amerika)'nın keşfine katıldığını bir ara dünyanın yuvarlak olduğundan emin olamayıp, sonuna gelip sonsuzluk çukuruna düşmekten korktuğunu anlatır. Van Gogh'un kendisindeki tablosunun ise orijinal olduğunu ve ressamla uzun dönem arkadaşlık ettiğini söyler. Gece boyunca anlattığı bu hikâyelere dayanamayan akademisyenlerden biri Psikiyatrist olan Fred'i arar. Fred geldiğinde ilk başta son derece sakin bir konuşma yaparken Fred bir anda silahını John'a doğrultur. Ne var ki Fred eşini kaybettiği için depresyondadır. Ortamı terk eder, John bir süre daha öyküye devam ederken Fred yeniden döner ve John'a bu saçmalığı sona erdirmesini yoksa kendisini incelenmek üzere bir kliniğe kapatacağını söyler. Bu tehdit karşısında John mantıklı olanı yapar ve tüm bunların bir hikâye olduğunu söyler. Arkadaşları zaten bir türlü inanmadıkları bu hikâyede inanmak istedikleri bu sonucu duyunca hiç sorgulamadan sert sitemlerle ortamı terk ederler. Ne var ki ortamda kalan Fred John'dan öyle bir şey duyar ki kendisi orada kalp krizi geçirir ve ölür. Film John'un bölgeyi terk etmesi ve kendisiyle olmak isteyen kişiyi de yanına almayı kabul etmesiyle biter. Filmde kullanılan müzik parçları şunlardır; SÃ¶zler: Richard Schenkman MÃ¼zik: Mark Hinton Stewart Seslendiren: Chantelle Duncun Ludwig van Beethoven Sultangazi Sultangazi, İstanbul Avrupa Yakası'nda bir ilçedir. 2008 yılında Gaziosmanpaşa'ya bağlı 14, Eyüpsultan ve Esenler'e bağlı birer mahallenin katılımıyla kuruldu. Denizden 50 metre yükseklikte, 36 km² yüz ölçüme sahip olan ilçe doğuda Eyüpsultan , batıda Esenler , güneyde Gaziosmanpaşa, kuzeybatıda Başakşehir ilçeleriyle sınır oluşturmaktadır. İlçe sahip olduğu yüzölçümüyle İstanbul ilçeleri arasında 19. sıradadır. 16 mahalleden oluşan ilçede Alibey barajı, Cebeci taş ocakları ve birkaç küçük akarsu bulunmaktadır. Alibey barajı 1975 - 1983 tarihleri arasında, içme, kullanma ve sanayi suyu temini maksadıyla inşa edilmiş olup hâlen Avrupa yakasının önemli bir kısmının içme suyu ihtiyacını karşılamaktadır. Toprak gövde dolgu tipi olan barajın gövde hacmi 1.930.000 m³, akarsu yatağından yüksekliği 30,00 m, normal su kotunda göl hacmi 66,80 hm³, normal su kotunda gölalanı 4,66 km²'dir. Yılda 39 hm3 içme suyu sağlamaktadır. Üzerinde amatör balıkçılık, su sporları etkinlikleri yapılmakta olup etrafını çevreleyen koruma altındaki ormanlık alanla ilçenin sosyal dinleti ihtiyacını karşılamaktadır. İlçe sınırları içerisinde bir de Yükseköğretim Kurumu (Üniversite), (Bezmiâlem Vakıf Üniversitesi İlhan Varank Kampüsü) bulunmaktadır. Moment magnitüd ölçeği Moment magnitüd ölçeği (İngilizce: "Moment magnitude scale"), depremler esnasında ortaya çıkan enerjiyi ölçmeye yarayan bir sistem. Bu ölçek 1979 yılında Thomas C. Hanks ve Hiroo Kanamori tarafından yaratılmıştır ve Richter ölçeğinin yerini almıştır. Moment magnitüd (formula_1), boyutsuz bir rakamdır ve şu şekilde izah edilir: Formüldeki formula_3, sismik momenttir ve referans moment olarak newton metre ([N·m]) kullanır. Logaritmik bir ölçek olan Moment magnitüd ölçeğindeki 1 birim artışı, ortaya çıkan enerjinin 10 = 31.6 defa artışına eşittir. Aynı şekilde 2 birim artışı, ortaya çıkan enerjinin 10 = 1000 kat artması demektir. Yukarıdaki formüldeki sabitler, moment magnitüdünün, yerel magnitüd ölçeği (Richter), "M", gibi diğer ölçeklerle kabaca yakın değerler vermesi için seçilmiştir. Moment magnitüd ölçeğinin önemli bir avantajı, diğer ölçeklerde olduğu gibi üst limitte satürasyona (doyuma) uğramamasıdır. Bu durum, belirli bir değeri geçen büyük ölçekli depremlerin, aşağı yukarı aynı magnitüde sahip olamayacağı anlamına gelir. Bu nedenle moment magnitüd ölçeği, özellikle büyük depremleri ölçmekte kullanılan en yaygın sistemdir. USGS (United States Geological Survey), bu sistemi 3.5 değerinden düşük depremleri ölçmekte kullanmaz. Moment magnitüd sembolündeki (formula_1) "w" harfi "yapılan iş" (work) anlamına gelir. ML ML ya da ml ÅŸu anlamlara gelebilir: Derya TÃ¼rkan Derya Türkan, (d. 1973, İstanbul) Türk kemençeci. 1973 yılında İstanbul'da doğdu. 1984 yılında İstanbul Teknik Üniversitesi Türk Müziği Devlet Konservatuvarı çalgı eğitimi bölümüne girdi.On yıl süren konservatuvar eğitimi boyunca İhsan Özgen'le kemençe çalıştı ve 1994 yılında mezun oldu. 1990 yılında girdiği ve genel sanat yönetmenliğini devlet sanatçısı Prof. Dr. Necdet Yaşar'ın yaptığı Kültür Bakanlığı İstanbul Devlet Klasik Türk müziği Topluluğu'na davet edildi ve yedi yıl süreyle misafir sanatçı olarak görev yaptı. 1991 yılında TRT İstanbul Radyosu’na girdi ve 2000 yılında bu kurumda kadrolu sanatÃ§Ä± oldu. 1992 yılından bu yana Kudsi Erguner grubu ile Avrupa'nın birçok ülkesi başta olmak üzere, Sudan, İsrail, Fas ve Lübnan gibi pek çok ülkede konserlere katıldı. Kudsi Erguner'le Fransa'da kay覺tlar覺 yap覺lan ve yay覺nlanan "Chemins" (Yollar) adlı bir albüm yaptı. 1996 yılında Fransa Cumhurbaşkanı tarafından Paris Sorbonne Üniversitesinde düzenlenen ünlü keman sanatçısı Sir Yehudi Menuhin ‘in 80. yaş günü konserine Kudsi Erguner’le beraber katıldı. Amerika’da birçok üniversitede özellikle San Francisco, Santa Cruse, Şehvar Beşiroğlu ve Feridun Özgören ile beraber Harvard, MIT üniversitelerinde ve New England konservatuvarında açıklamalı konserlere, seminerlere ve derslere katıldı. 1997 yılında Yunan kemençe sanatçısı Sokrates Sinepoulos ile beraber İstanbul’dan Mektup albümü, Amerika‘da Golden Horn plak şirketinden yayınlandı. Tanburi Murat Aydemir ile birlikte yaptıkları klasik saz eserlerinden oluşan Ahenk Volüm/1 (1997) ve Ahenk Volüm/2 (2006), ABD’de Golden Horn, Türkiye’de Kalan Müzik tarafından yayınlandı. İkili, 2003’te Almanya’da ve 2005'te ABD’nin California eyaletinde sekiz konserden oluşan iki turne yaptı. Ayrıca 2001 yılında Ermeni Duduk sanatçısı Civan Gasparyan ve Erkan Oğur'la beraber yaptıkları “Fuad” isimli albüm Kalan Müzik’den yayınlandı. Cengiz Onural ve Murat Aydemir’le beraber kurdukları “İncesaz” grubu ile 8 albüm ve 1 DVD çalışması yapmıştır. 2006 yılında Renaud Garcia Fons ve Uğur Işık’ın misafir olarak katıldıkları “Minstrels Era” isimli albümü Kalan Müzik’den yayınlandı. Bu albüm üzerine Songlines ve The Strad dergilerinde çok önemli eleştiriler yazıldı. Ayrıca kurduğu bu trio ile Berlin Filarmoni, Essen Filarmoni, Utrecht Vredenburg, Amsterdam Concertgebouw, Ljubliana Druga Godba festivali, Madridâ€™de ve Zaragoza da konserler yaptı. Cumhurbaşkanlığı Gençlik Senfoni orkestrası ile solist olarak turne yaptı. 2004 yılından bu yana Ross Daly’nin Girit’deki “Labyrinth Musical Workshop” adlı okulunda Kemençe semineri vermektedir. albümlerine katıldı. Hesperion grubu ile bircok konser yaptı. Baki Duyarlar ile Kemenjazz isimli albümü Ada müzik tarafından yayınlandı. Erkan Oğur ve Serbülent Sertoğlu ile beraber kurduğu yapım şirketi MMT Records'dan, Erkan Oğur, Derya Türkan, İlkin Deniz ile Dokunmak, solo albümü İstanbul Kemençesi yayınlandı. Renaud Garcia Fons ile Silk Moon Duet Fransa’da yayınlandı. Yönetmenliğini Cem Yılmaz’ın yaptığı “Yahşi batı” isimli filmin Türk müziği direktörlüğünü yaptı. Desplat’in özgün müziklerini yaptığı “Argo” isimli filmin müziklerini icra etti. Jordi Savall, Bojan Zulfikarpasic, Renaud Garcia Fons, Vincent Segal, Ross Daly, Enver İzmailov, Alim Kasimov, Erkan Oğur, Kayhan Kalhor gibi müzisyenlerle projeler ve konserler yapmaktadır. Yeni TÃ¼rkiye Partisi (1961) Yeni Türkiye Partisi (YTP), 1961 ile 1973 arasında Türkiye'de faaliyet göstermiş siyasi parti. 27 Mayıs 1960 Darbesi'nden sonra Demokrat Parti'nin kapatılmasıyla siyasi yaşamda doğan boşluğu doldurmak üzere 13 Şubat 1961'de kuruldu. Kurucuları ve yöneticileri arasında İrfan Aksu, Yusuf Azizoğlu, Raif Aybar gibi ilk dönem DP'lilerin de yer aldığı partinin siyasi kadrosu, geçmişte Celal Bayar-Adnan Menderes çizgisine karşı çıkan DP'nin merkez kanadını temsil ediyordu. Genel başkanlığına Millî Birlik Komitesi yönetiminde maliye bakanlığı yapmış olan Ekrem Alican getirildi. Aynı dönemde DP'nin mirasçısı olarak ortaya çıkan Adalet Partisi'ne (AP) karşı askeri yönetimden destek gören YTP'nin programı, gerek siyasi açıdan, gerekse iktisat politikası açısından liberal nitelikteydi. Temelde AP'ninkinden çok farklı olmayan programda, 27 Mayıs'ın DP'li seçmene karşı değil, DP yöneticilerine karşı yapıldığına dikkat çekiliyordu. 9 Temmuz 1961 tarihinde yapılan anayasa referandumunda 1961 Anayasası’nın kabulü yönünde propaganda sürdürdü. YTP, 15 Ekim 1961'deki milletvekili genel seçimlerinde oyların yüzde 13,7'sini elde ederek, toplam 65 milletvekilliği kazandı. Cumhuriyet Senatosu'nda ise 28 üyelik elde etti. 1961 Genel Seçimleri'nde, YTP’nin en yüksek oy oranına ulaştığı bölgeler, AP’nin en az oy aldığı bölgeler olan Güneydoğu Anadolu (%38.12) ve Doğu Anadolu (%34.20) bölgeleri oldu. 25 Haziran 1962'de kurulan İsmet İnönü başkanlığındaki ikinci koalisyon hükûmetine altı bakan verdi. Ekrem Alican da devlet bakanı ve başbakan yardımcısı olarak yeni hükûmette görev aldı. 17 Kasım 1963'teki yerel seçimlerde oy oranı yüzde 6,5'e indiği için koalisyon hükûmetinden çekilen YTP, daha sonra 20 Şubat 1965'te Suat Hayri Ürgüplü başkanlığındaki koalisyon hükûmetine dört bakanla katıldı. 10 Ekim 1965'teki genel seçimlerde oy oranı daha da azalarak yüzde 3,72'ye düştü ve yalnızca 19 milletvekilliği kazanabildi. Seçim başarısızlıklarının parti yönetiminde yarattığı ağır bunalım nedeniyle 1966'da genel başkanlığa İrfan Aksu seçildi. İstifalar sonucu boşalan bu göreve 1968'de Yusuf Azizoğlu, 1970'te Tahsin Banguoğlu getirildi. YTP 12 Ekim 1969'daki genel seçimlerde yüzde 2,18'lik oy oranıyla altı milletvekili çıkardı. Bazı milletvekillerinin AP'ye ve yeni kurulan Millî Nizam Partisi'ne (MNP) katılmasından sonra bir varlık gösteremedi. 19 Mart 1973'te kongre kararıyla feshedildi. Yeni TÃ¼rkiye Partisi Yeni Türkiye Partisi aşağıdaki anlamlara gelebilir: Taras Bulba (anlam ayrımı) Taras Bulba ÅŸu anlamlara gelebilir: Vefa, Fatih Vefa, İstanbul sur içi diye tabir edilen tarihî yarımadada bulunan eski bir semttir. Vefa, Fatih (1930-2009 arası Eminönü) sınırları içinde bulunmaktadır. Semt idari olarak "Molla Hüsrev" mahallesine karşılık gelmektedir. Bozasıyla meşhur olan semt, Vefa Spor Kulübü ile de bilinmektedir. Ayrıca hala eğitim-öğretime devam etmekte olan tarihi Vefa Lisesi bu semtte bulunmaktadır. Süleymaniye Camii ve Vefa Kilisesi bu semtte bulunmaktadır. Kilimli Kilimli, Türkiye'nin Zonguldak ilinin bir ilçesi. 12 Kasım 2012'de TBMM'de kabul edilen 6360 sayılı kanun sonucu ilçe olmuştur. Büyük bir limana sahiptir. İlçe ekonomisinde balıkçılık önemli bir yer tutar. Bölgenin tarihi MÖ 1400'lü yılara dayanmaktadır. Orta Anadolu’nun hemen hemen tümünde egemen olan Hitit İmparatorluğu, 1200'lü yıllarda başlayan Ege Göç Kavimleri hareketi adı verilen ve Orta Avrupa'da İç Anadolu'ya uzanan göçlerle birlikte yıkılmış, bununla beraber çoğunluğunu Frig boylarının oluşturduğu Bithin, Marlandyn ve Migdan adlı göç toplulukları Zonguldak yöresi ve çevresinin ilk sakinleri olmuştur. MÖ 6. yüzyılda Batı Anadolu’da başlayan kolonizasyon süreci ile birlikte, yörede de Ereğli (Herakleia Pontica), Hisarönü (Teion), Amasra (Sesamus) gibi yerlerde ticari iskeleler (emperion) kurulmuştur. MÖ 6. yüzyılların başlarında Ligya Devleti kuzeye doğru genişleyerek Zonguldak yöresi ve çevresinde bir üstünlük sağlamıştır. MÖ 546 tarihindeki Pers işgaline kadar Ligya egemenliğinde kalan bölge, işgalden sonra Bitinya, Kapadokya ve Frifya olmak üzere üçe ayrılmış, bölge Bitinya içinde kalmıştır. MÖ 334'te Anadolu’ya geçen Makedonya Kralı İskender Pers üstünlüğünü sona erdirmiş, MÖ 74'e kadar Zonguldak ve çevresi Makedonya Krallığına bağlı olarak kalmıştır. Bu tarihten MS 4. yüzyılın sonlarına kadar Roma İmparatorluğu sınırları içerisinde yer alan Bölge MS 395 yılında imparatorluğun ikiye ayrılması sonucu Doğu Roma (Bizans) İmparatorluğuna bağlanmıştır. MS 6. yüzyılda Selçukluların eline geçen bölge, 1084 yılında Anadolu Selçuklu Devleti ile Büyük Selçuklu Devleti arasındaki sürtüşme nedeniyle, önce Bizanslılar, sonra da Danışmendlilerce işgal edilmiştir. Ancak Anadolu Selçuklu Devleti kısa bir süre sonra toplanarak yöreyi yeniden ele geçirmiştir (1186). IV. Haçlı Seferi'nden sonra Bizanslılar dağılma, Anadolu Selçuklu Devleti ise çöküş sürecini yaşadığından, bölgenin kıyı şeridi Cenevizlilerce alınmış; iç kesimlerde ise Candaroğulları gelişmiştir. Osmanlı İmparatorlığunun gelişme döneminde Padişah I.Murat bölge topraklarını Osmanlı sınırına katmak istemiş, ancak halk buna karşı çıkarak Candaroğullarının yanında yer almıştır. Bunun üzerine Osmanlılar Cenevizlilerle anlaşarak, 1380’de Ereğli’yi ve 1392 de de Zonguldak ve çevresini kendi topraklarına katmış, kıyı şeridindeki ticari yaşam ise yine Cenevizlilere bırakılmıştır. 1460 yılında Fatih Sultan Mehmet’in Amasra’yı almasıyla birlikte yöredeki Hristiyan bezirganlar İstanbul’a göç etmiş; yöre Osmanlıların ilgisini çekmeyince de 1654 yılında Kazak korsanlarca, daha sonra da korsanlara karşı halkı korumak amacıyla bölgeye gelen yeniçerilerce yağmalanmıştır. Yörenin ekonomik ve ticari önemini yitirmesi ve devletin yeterince sahip çıkmaması sonucu, eşkıyalar ve ayanların baskısı halkı göçe zorlamıştır. Kilimli’nin 2000 yılı nüfus sayımına göre merkez nüfusu 24.626, köy ve belde toplamları ise 45.758 dir. Kilimli yüzölçümü olarak 10 km alan içersine kurulmuş Zonguldak’a bağlı bir merkez ilçe konumundadır. Kilimli’yi Kuzeydoğuda Çatalağzı Beldesi, doğusunda Gelik Beldesi, Batı da ve Güneyde Zonguldak Merkez ilçe, Kuzeyde ise Karadeniz sınırlamaktadır. Kilimli ekonomisi kömüre dayanan bir kıyı kentidir. Yerleşim açısından Karadeniz Kentlerinin genel özelliklerini taşır. Oldukça eğimli alanlar ve yamaçlarda gelişen bir kent dokusu mevcuttur. Kent merkezi yine çevre yerleşimleri ile aynı özellikte olup, kıyıdan yer alan tek düzlük alanda konumlanmıştır. 1926 yılında nahiye olan Kilimli’nin Belediyenin kuruluş tarihi de 01.04.1952 dir. Okuma yazma oranının % 95 oranlarına ulaştığı Kilimli’ye bağlı 9 mahalle muhtarlığı idari yönden görev almaktadır. Kilimli’de Karadenize özgü bir ilçe olması nedeniyle Balıkçılıktan yaklaşık 500 kişi geçimini sağlamakta olup, bir sezonda 100 ton balık