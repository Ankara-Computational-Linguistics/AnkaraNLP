Yoğun yaya kalabalığı yüzünden bisiklete binmek yasaklanmıştır. Yol engellilerin de kullanabileceği şekilde tasarlanmıştır. Gölün popülerliğinin başlıca nedeni Oslo'dan geliş kolaylığıdır. Oslo'nun metrosu olan T-bane'nin 3 numaralı hattında yer alan son durak olan Sognsvann durağı, gölün hemen önündedir. Sognsvann'ın birkaç yüz metre doğusunda yer alan Svartkulp ("Siyah Havuz") Oslo'da yer alan üç nüdist kumsaldan biridir. Oslo belediyesinin coğrafi merkezi, bu küçük gölcüğün tam ortasına denk gelmektedir. Jernbanetorget Jernbanetorget (Türkçesi "Demir Yolu Pazarı") Oslo, Norveç'te, Oslo Merkez Tren İstasyonu'nun önünde yer alan geniş bir meydandır. Kentin toplu taşıma ağının en büyük aktarma merkezidir. Oslo tramvayının bütün hatları buradan geçmektedir. Aynı zamanda buradan metro (T-bane) hatlarının tümüne aktarma da yapılmaktadır. Meydan Oslo içinde ve Oslo dışına yolculuk yapan bütün ekspres ve bölgesel otobüslerin kalktığı Oslo Otogarı'nın da yakınındadır. TÃ¥sen Tåsen Oslo, Norveç'te bir mahalle. Şehir merkezinden ortalama uzaklığı 4 km'dir. Adı nors dilindeki "Tásvin" 'den gelmektedir. Kentin metrosu olan T-bane'nin Tåsen durağı bölgeye hizmet etmektedir. Ülkenin en büyük ilk öğretim okullarından 1912 yılında kurulan Tåsen Skole burada yer almaktadır. Okul II. Dünya Savaşı sırasında Alman ordusu tarafından bir ordu karargahı olarak kullanılmıştır. Okulun karşısında yer alan Tåsen Senteret, bölgenin alışveriş ve ticaret ihtiyaçlarına karşılık verecek ufak çaplı bir AVM'dir. Genelde müstakil, bahçeli evlerden oluşan Tåsen mahallesi II. Dünya Savaşı sırasında gelişmiş, evler çoğunlukla iki ailenin yaşayacağı şekilde tasarlanmıştır, ancak bölgenin zenginleşmesiyle evlerin çoğu tek bir aileye geçmiştir. The Walking Dead bölümleri listesi "The Walking Dead", Frank Darabont tarafından televizyon için geliştirilen Robert Kirkman, Tony Moore ve Charlie Adlard'ın aynı adı taşıyan çizgi romanına dayalı 31 Ekim 2010 günü AMC kanalında ilk bölümü yayınlanan Amerikan televizyon dizisidir. İlk sezonu sadece altı bölümden oluşmaktadır. Dizi silahlı bir çatışma sonrası komaya giren şerif yardımcısı Rick Grimes karakterine odaklanmaktadır. Uyandığında kendisini, zombilerle dolu korkunç ve perişan bir dünyada yapayalnız bulur. Rick, kaybolan eşi ve oğlunu bulmak için tehlikeli bir yolculuğa çıkar. 27 Kasım 2011 itibarıyla, "The Walking Dead"'in 13 bölümü yayınlandı. Ziya Nur Aksun Ziya Nur Aksun (d. 29 Mayıs 1930, Konya - ö. 6 Eylül 2010, İstanbul), Türk tarihçi, hukukçu, matbaacı, yayıncı. Eserlerinden çok sohbetleriyle tanınmış; Osmanlı ve İslam tarihi hakkında bilgisi ile birçok kişiyi etkilemiş bir tarihçidir. Kimi kaynaklarda ""Bilge tarihçi"" olarak anılır. 29 Mayıs 1930 tarihinde Konya'da dünyaya geldi. İlk, orta ve lise öğrenimi aynı şehirde yaptı. Liseyi birincilikle bitirdiği için İstanbul Teknik Üniversitesi İnşaat Fakültesi'ne imtihansız kabul edildi . Ertesi yıl Ankara Üniversitesi Hukuk Fakültesi’nde geçti. Ankara’daki öğrencilik yıllarında Said-i Nursi ile tanıştı, eserlerini okudu ve yaydı. Daha sonra tüm ilgisini Osmanlı tarihine yöneltti. Hukuk öğrenimini 1955 yılında tamamladı. Avukatlık stajını tamamladıktan sonra Konya Barosuna kaydoldu. 1956'dan itibaren yaşamını İstanbul’da sürdüren Yusuf Ziya Aksun, üniversite ders kitapları basan bir matbaa kurarak iş hayatına başladı. 1960’lar ve 1970'lerin başında devrin muhafazakâr entelektüellerinin toplanma mekanı olan Beyazıt’taki Marmara Kıraathanesi’nde ülkenin yakın tarihine ilişkin konuşmaları ile tanındı. Ülkücü hareket mimarlarından Dündar Taşer ve Erol Güngör ile sohbetlerini derleyerek 1974 yılında “"Z.N"” rumuzu ve “"Dündar Taşer'in Büyük Türkiyesi"” adıyla yayımladı. Aynı yıl, II. Meşrutiyet dönemi felsefecisi Filibeli Ahmed Hilmi’nin “"İslam Tarihi"” adlı eserini sadeleştirdi; geniş bir biyografi ile birlikte yayımladı. Bu iki eseri dışında Diriliş dergisinde "Z.N." rumuzuyla makaleler yazdı. 1965-1976 yılları arasında Osmanlı Tarihi üzerine bir eser üzerine çalıştı. Ancak bu eseri bitiremedi. 1976 yılında felç geçiererek konuşma ve yazma yeteneğini yitirdi. Sol eliyle resim yaparak duygu ve düşüncelerini paylaşmaya başladı. Genellikle cami, medrese gibi dini yapıları resmeden yağlı boya tablolar yaptı. Bakımını, 34 yıl boyunca gazeteci kardeşi Belma Aysun üstlendi. Yarım kalan ""Osmanlı Tarihi"" adlı eseri 1995 yılında dört cilt halinde yayımlandı. “"Gayri Resmi Tarihimiz"” adlı eseri 1997’de basıldı. Güzel sanatlara yeteneği, şiir ve müziğe hayranlğıyla da tanınan Aysun, 2001 yılında Türkiye Yazarlar Birliği tarafından Türk tarihi üzerine çalışmalarıyla üstün hizmet dalında Yılın Kültür Adamı seçildi. Tarihçi, 6 Eylül 2010’da İstanbul’da hayatını kaybetti. Şakirin Camii’nde kılınan cenaze namazının ardından Karacaahmet Mezarlığı’nda toprağa verildi. Java Servlet Java servlet, Java EE'de Java Servlet API'siyle uyumlu bir Java (programlama) sınıfı olup HTTP istemlerine cevap vermek için kullanılır. Belirli bir istemci-sunucu protokolüne bağlı olmamasına rağmen genelde bu protokolle kullanılır. "Servlet" kelimesi genelde "HTTP servlet" yerine bu yüzden kullanılmaktadır. Dolayısıyla bir yazılım uzmanı, Java platformu sayesinde servleti bir Web sunucusuna dinamik içerik eklemek için kullanabilir. Üretilen kod genelde HTML olsa da bazen XML de olabilir. Servletler, CGI ya da ASP.NET gibi Java-dışı Web içerik teknolojilerinin Java'daki karşıt üründür. Servletlerle HTTP çerezleri veya URL yeniden yazımı kullanılarak oturum değişkenlerinin sistem durumunu birçok sunucu hareketleri boyunca koruması sağlanmaktadır. Java sarmalaç hiyerarşisi içinde bulunan servlet UPA'sı, bir Web containeriyle bir servletin beklenen etkileşimini tanımlar. Web taşıyıcısı, aslında Web sunucusunun servletlerle etkileşen kısmıdır. Web taşıyıcısı, servletlerin yaşam çevrimini yönetmekle görevlidir, bunun için her servlete bir URL eşler ve URL istemcisinin doğru erişim hakları olmasını sağlar. Java i istem alıp buna dayanarak bir yanıt üreten bir nesnedir. Temel servlet paketi, servlet istem ve yanıtını sunan Java nesnelerin yanında servletin düzenleşim parametrelerini ve işletme çevresini de tanımlar. paketi, Web sunucusu ve istemcisi arasında yollanan çoklu istem ve yanıtları izleyen oturum yönetimi nesneleri de içine alan HTTP'ye özgü üreysel servlet elemanlarının alt sınıflarını tanımlar. Servletler bir WAR dosyası içine paketlenebilirler. Zorunlu figürler Zorunlu figürler ya da okul figürleri artistik buz pateni (figure skating) sporuna ismini vermiş ve bu sporda kullanılan bir terimdir. Artistik patinajın ilk yıllarında buzda belirli şekilleri çizmek bu sporun ana amacıydı. Bu figürler temel olarak sekiz figüründen üretilmiştir. Yarışmalarda zorunlu figürler artık yer almasa da artistik patinajın Moves in the field (MIF) bölümünde kullanılmaktadır. 1947 yılına kadar patenciler yarışmalarda iki ayakla 6 farklı, toplamda ise 12 zorunlu figürü göstermek zorundaydı. Bu figürler toplam puanın %60'ına etki etmekteydi. Katılan patenci sayısının artması ve bu figürleri inceleyip puan vermenin uzun zaman alması (o zamanlar açık havada yapılmaktaydı) sebebiyle 1948 yılında yarışmadaki zorunlu figürlerin sayısı 6'ya indirildi ve sağ ya da sol ayakla başlama alternatifi geldi. Zorunlu figürler yine toplam puanın %60'ına etki etmekteydi. Bu format 1968 yılına kadar kullanıldı. Zorunlu figürlerin toplam puana etkisinin azaltılması yönündeki baskı Olimpiyat Oyunları'nın ve diğer yarışmaların televizyonda gösterilmeye başlanması ile oldu. Televizyon yayınları zorunlu figürler açısından iki önemli sorun vardı. İlk ve en önemlisi zorunlu figürlerin televizyondan yayınlanamamasıydı. Zorunlu figürleri patencinin tamamlaması ve ardından hakemlerin mikroskobik detayları incelemesi gerekiyordu. Bu durum pek çok kişiye ilginç gelmiyordu. İkinci önemli nedense toplam puanda zorunlu figürlerin ağırlığının fazla olması ve televizyon izleyicilerinin zorunlu figürleri izlememesi sebebiyle kimin kazandığı, neden kazandığı konusunda bir fikirlerinin olmamasıydı. Televizyon yayınları sadece serbest programı gösteriyordu. Bu durumda zorunlu figürleri bilmeyen izleyici sonuçlar karşısında şaşırmaktaydı. Bu sebeple serbest programın toplam puana etkisinin arttırmak amacıyla bazı değişiklikler yapıldı. 1968 yılında zorunlu figürlerin toplam puana etkisi %502ye indirildi. 1973 yılında ise zorunlu figürlerin sayısı 6'dan 3'e indirildi ve yeni bir yarışma bölümü, kısa program yarışma kapsamına alındı. 1973'ten 1975 sezonuna kadar zorunlu figürler, kısa program ve serbest programın toplam puana ağırlığı sırasıyla %40, %20, ve %40'tı. 1976dan 1988 sezonuna kadar ise bu 30%, 20% ve 50% olarak kulanıldı. 1989 ve 1990 sezonlarında 20%, 30% ve 50% olarak değiştirildi. Zorunlu figürler 1990'dan sonra uluslararası yarışmalardan çıkartıldı. Said Taghmaoui Saïd Taghmaoui (d. 19 Temmuz 1973) Fas asıllı Fransız aktör ve senaryo yazarı. 2011 Türkiye genel seçimleri 2011 Türkiye genel seçimleri, Türkiye Büyük Millet Meclisi 24. Dönem üyelerinin seçilmesi için 12 Haziran 2011'de yapılan genel seçimlerdir. 34 yıldan sonra Türkiye'nin "erken" yapılmayan ilk genel seçimidir. 21 Ekim 2007 tarihli referandum ile birlikte yürürlüğe giren anayasa değişiklikleri uyarınca genel seçim süresi 5 yıldan 4 yıla indirildi. Başbakan Recep Tayyip Erdoğan 3 Ekim 2010 günü yaptığı açıklamada genel seçimlerin normal tarihinden bir ay önce -Haziran ayı başında- yapılacağını duyurdu. TBMM 3 Mart 2011'deki oturumunda milletvekili genel seçimlerinin 12 Haziran 2011 pazar gününde yapılmasına ilişkin önerge TBMM Genel Kurulu'nda oybirliğiyle kabul edildi. 2010 Nisan ayında seçim kanunda birtakım değişiklikler yapıldı. Düzenlemeyle, seçimlerde Kürtçe propaganda yapılması serbest bırakıldı. Bunun dışında tahta oy sandıkları yerine eni 40, boyu 55, yüksekliği 50 cm, şeffaf, ısıya ve kırılmaya dayanıklı sert plastikten yapılan sandıklar kullanıldı. Bilboardlarda propaganda süresi uzatılarak 20 günden 30 güne çıkarıldı. Bu seçimlerde ilk kez 25 yaşındakiler milletvekili adayı olabildiler. Adalet ve Kalkınma Partisi, 186 milyon 544 bin; Cumhuriyet Halk Partisi, 83 milyon 608 bin; Milliyetçi Hareket Partisi, 57 milyon 148 bin lira seçim yardımı aldı. Yüksek Seçim Kurulu'nun 5 Mart 2011 tarihli kararına göre, 27 siyasi parti seçime katılmaya hak kazandı. Bu partilerden Barış ve Demokrasi Partisi, İşçi Partisi ve Yeni Parti oy pusulası sıralaması için yapılan kura öncesinde seçime katılmama kararı aldı ve oy pusulası sıralamasına 24 parti girdi. Bu 24 partinin 6'sı liste verme aşaması öncesinde seçime katılmama kararı alarak veya liste vermeyerek seçimden çekildi. Liste vermeyen partiler: Alternatif Parti, Bağımsız Türkiye Partisi, Eşitlik ve Demokrasi Partisi, Genç Parti, Halkın Yükselişi Partisi, Türkiye Partisi. Hak ve Özgürlükler Partisi de liste vermesine rağmen daha sonra seçimlere katılmama kararı aldı. Böylece, 12 Haziran 2011 seçimlerine kendi adıyla katılan siyasi parti sayısı sayısı 17'ye indi. YSK, 18 Nisan 2011'de Özgürlük ve Dayanışma Partisi ve Yurt Partisi'nin seçime katılamayacağına karar verdi. Böylece, 12 Haziran 2011 tarihinde yapılan seçime katılan adayların YSK tarafından açıklanan geçici listesine göre, seçime giren siyasi parti sayısı 15 olarak belirlendi. Yüksek Seçim Kurulu 2 Mart 2011'de Türkiye İstatistik Kurumu'nun 2010 Nüfus Sayımı sonuçlarını baz alarak seçim çevrelerinin çıkaracağı milletvekili sayısını yayımladı. Buna göre 14 ilin bir önceki seçime göre çıkaracağı milletvekili sayısı artarken, 28 ilinki azaldı. 39 ilin çıkardığı milletvekili sayısı ise değişmedi. Yine bu düzenlemeyle 85 ile en çok milletvekilini İstanbul, 1 ile de en az milletvekilini Bayburt çıkardı. Aşağıdaki tabloda illerin çıkardığı milletvekili sayıları görülmektedir. 2007 genel seçimlerinde Türkiye ortalamasında her bir milletvekiline 78 bin seçmen düşerken, nüfusu az olan Şırnak, Hakkâri, Bayburt gibi illerde 20 binin üzerinde oy alan adaylar Meclis'e girmişti. 2011 seçimlerinde de 8.829.393 seçmenin bulunduğu İstanbul'da her milletvekiline 103 bin, 3.237.446 seçmenin bulunduğu Ankara'da her milletvekiline 104 bin seçmen düştü. Halbuki bu oranlar Tunceli'de 55 bin, Hakkâri'de ise 40 bin oldu. 2015 seçimlerinde de aynı durum yaşandı. 12 Haziran 2011 seçimlerinde esas olarak yüzde 10'luk Türkiye seçim barajına takılmamanın bir yolu olarak ve bazı kısmi ittifakları da içermiş şekilde, bazı partiler seçimlere "bağımsız adaylar bloku" olarak katılmayı tercih etti. Anılan yöntem 2007 Türkiye genel seçimlerinde Barış ve Demokrasi Partisi tarafından uygulanmış ve bu partiye TBMM'de grup kurma olanağı vermişti. Bu seçimde BDP yeniden ve İP ilk kez, bu yöntemi izledi. Bunun yanı sıra herhangi bir partiyle bağlantısı olmayan ya da milletvekili adaylığı için başvurduğu partiden adaylıkları kabul edilmeyen kişilerden de bağımsız milletvekili adayı olarak seçimlere girenler oldu. Barış ve Demokrasi Partisi, 23 Şubat 2011 tarihinde seçimlerde Emek, Demokrasi ve Özgürlük Bloku‎ adaylarını destekleyeceğini açıkladı. 7'si Emek, Demokrasi ve Özgürlük Bloku'dan olmak üzere 12 bağımsız adayın adaylıkları YSK tarafından iptal edildi. 12 bağımsızın adaylıklarının iptaline yönelik karar alındığına dair haberler 18 Nisan 2011 akşam saatlerinde medyada yer almaya başladı. 19 Nisan 2011'de YSK tarafından Geçici Aday Listeleri'nin açıklanmasıyla, iptaller netleşti. Adaylıkların iptalinden sonra yoğun hukuki ve siyasi tartışmalar yaşandı. 19-20 Nisan 2011 tarihlerinde bazı Doğu ve Güneydoğu kentleri ile İstanbul'da ağırlıklı olarak BDP taraftarlarınca protesto gösterileri yapıldı. Bazı gösterilerde olaylar çıktı. Bazı gösterilerde göstericiler tarafından taş, havai fişek, molotof kokteyli kullanıldı. Bu gösteriler sırasında ve sonrasında çok sayıda kişi gözaltına alındı. 20 Nisan 2011'de Bismil'de bir gösterici polisin müdahalesiyle öldü. YSK Başkanı Ali Em'in 19 Nisan 2011'de gazetecilere ayaküstü yaptığı kısa açıklama, "YSK'nın itirazlara açık kapı bıraktığı" şeklinde yorumlandı. Öte yandan, Eli Em, aynı konuşmanın sonunu "Kararımız belli, bunun dışında bir açıklama yapmayacağım" diye bağlamıştı. Adaylıkları iptal edilen kişilerden önemli bir kısmı 19-20 Nisan 2011 tarihlerinde, tartışmanın esasını oluşturan "memnu hakların iadesi"ne dair kararları çeşitli mahkemelerden aldı ve YSK'ya ulaştırdı. YSK Başkanvekili Kırdar Özsoylu 20 Nisan 2011 saat 16:50 sularında gazetecilere yaptığı açıklamada, şahsi fikrinin itirazların değerlendirilmesi gerektiği yolunda olduğunu söyledi. Özsoylu, YSK'nın konu hakkında 21 Nisan 2011 saat 10'da yapılan toplantıda karar alacağını söyledi. YSK Başkanı Ali Em, 20 Nisan 2011 saat 18:00'de gazetecilere yaptığı açıklamada "İtirazları peyderpey değerlendiriyoruz. İl seçim kurullarına yapılan itiraz süreleri bugün 17'de sona erdi. İnceleyeceğiz." dedi. Yüksek Seçim Kurulu 21 Nisan 2011 akşam saatlerinde yaptığı basın açıklamasıyla, daha önce seçime katılamayacaklarına karar verdiği 12 adayın itirazı üzerine aldığı yeni kararı duyurdu. Buna göre, itirazları kabul edilerek milletvekilliği adaylıkları devam edenler: Harun Özcan, Hatip Dicle, Leyla Zana, Mehmet Salih Yıldız, Ertuğrul Kürkçü, Gültan Kışanak, Sebahat Tuncel. İtirazları reddedilen ve milletvekili adayı olamayanlar: İsa Gürbüz, Çiçek Otlu, Şerafettin Efe. YSK, basın açıklamasında, Abdullah Kızılay ile Nezir Sincar haklarındaki incelemenin devam ettiğini belirtti. Buna göre, Emek, Demokrasi ve Özgürlük Bloku'ndan sadece İsa Gürbüz'ün adaylığı iptal edilmiş oldu. Haklarında inceleme devam eden kişiler arasında da bu bloktan aday bulunmuyor. Seçimler öncesi değişik şirketler tarafından anketler yapılmaktadır. Bu anketlerden bazılarının sonuçları 2011 Türkiye genel seçimleri için yapılan anketler sayfasında toplanmıştır. Anketlere genel olarak bakıldığında, seçim yaklaştıkça vatandaşların baraj altında kalan partilerden büyük partilere doğru yöneldiği ortaya çıkmaktadır. Buna göre AK Parti, CHP ve BDP (destekli bağımsızlar)'nin oylarında artış, MHP'nin oyunda ise anlamlı bir düşüş ya da artış görülmemektedir. Yapılan son anketlerde (Mart-Nisan 2011) AK Parti %48.2 ile %51.2, CHP %24.4 ile %28.8, MHP %10.7 ile %15.0 ve BDP %4.3 ile %6.6 arasında değişen oy almaktadır. 2011 Türkiye genel seçimlerinin resmi sonuçları: Gümrük oyları dahil Türkiye geneli seçim sonuçları: Milletvekili sayıları önce Adalet ve Kalkınma Partisi'nin 326, tümü Emek, Demokrasi ve Özgürlük Bloku adayları olmak üzere bağımsızların 36 şeklinde açıklandı. 21 Haziran'da Hatip Dicle'nin milletvekilliğinin YSK tarafından düşürülmesiyle onun yerine AKP Diyarbakır 6. sıra adayı olan Oya Eronat milletvekili oldu. Böylece milletvekili sayıları yukarıdaki gibi oldu. Sonrasında TBMM yemin krizi yaşandı. Seçimlerin; Türkiye geneli, İstanbul, Ankara ve İzmir sonuçlarına göre pasta grafikleri: Sorunlu Varlıkların Kurtarılması Programı Sorunlu Varlıkların Kurtarılması Programı, ya da İngilizce adıyla Troubled Asset Relief Program (TARP), ABD hükumetinin 3 Ekim 2008'de Başkan George W. Bush'un imzasıyla uygulamaya koyduğu, finans kurumlarının elindeki sorunlu varlıkların satın alınması yoluyla bu kurumların finansal durumlarının düzeltilmeye çalışılması çabasıdır. Bu çaba, 2008 gayrimenkul krizinin etkilerinin giderilmesi amacı ile uygulamaya konulan işlemlerin en önemlisidir. Paul Koschaker Paul Koschaker (19 Nisan 1879; Klagenfurt, Avusturya - 1 Temmuz 1951; Basel, Almanya), Avusturyalı bir hukukçudur. Koschaker önce Graz Üniversitesi'nde matematik tahsiline başladı, fakat daha sonra hukuk tahsiline karar verdi. 1903'te Dr. juris sub auspiciis Imperatoris unvanıyla mezun oldu. Roma hukuku'na olan merakı onu Leipzig Üniversitesi'ndeki Ludwig Mitteis ve Emil Strohal'in yanına götürdü. Ders verme hakkı (Alm. "Habilitation") 1905'te Graz Üniversitesi'nde verildi. 1908'de Roma hukuku fevkalâde profesörü olarak İnnsbruck Üniversitesi'ne, 1909'da Prag Alman Üniversitesi'nde ordinaryüs profesörlüğe getirildi. 1915'te Roma ve Alman medenî hukuku konusunda Leipzig Üniversitesi'ne çağrıldı. Orada, 1936'da Berlin Humboldt Üniversitesi'ne çağrılana kadar kaldı. 1941'de Tübingen Eberhard-Karls Üniversitesi'ne geçti. 1946'daki emekliliğinden sonra Halle ve Ankara'da ders verdi. Koschaker, biri Oxford Üniversitesi'nden olmak üzere beş fahrî doktorluk aldı. 1947'de en tanınmış eseri olan "Europa und das Römische Recht" basıldı. Eser 1958 ve 1966'da tekrar basıldı. Nail Memik Nail Memik (d. 1916, Safranbolu, Karabük) - (ö. 1989), Türk vali, tarihçi. İlköğrenimini Safranbolu'nun Akören köyünde, ortaokulu Gelenbevi Ortaokulu'nda ve liseyi İstanbul Pertevniyal Lisesi'nde, daha sonra da Mülkiye mektebinde (bugünkü adıyla Ankara Üniversitesi Siyasal Bilgiler Fakültesi'nde) okumuştur. Tarih konusunda araştırmalar yapmış olan Memik'in şiir ve rubaileri vardır. "Ebcet hesabı" adlı 20 ciltlik bir eseri bulunmaktadır. Çanakkale Savaşı'nda Ezineli Yahya Çavuş için yazmış olduğu dörtlük ün yapmıştır. Eceabat, Nusaybin, İdil, Eşme, Daday ve Ereğli, Konya'da kaymakamlık, Mardin, Şanlıurfa, Çanakkale ve Edirne’de vali muavinliği, Kırklareli ve Bitlis'te valilik yapmıştır. 1989 yılında vefat etmiş olup mezarı doğum yeri olan Safranbolu'nun Akören köyündedir. Acısa da Öldürmez "Acısa da Öldürmez", Sıla'nın 9 Kasım 2010'da resmî internet sitesi üzerinden paylaştığı, üçüncü albümü "Konuşmadığımız Şeyler Var"ın çıkış şarkısıdır. Müzikal açıdan akustik öğelerin ön planda olduğu bir parça olan şarkı, sözler açısından ise her şeye rağmen, güçlü olmayı ve ayakta durabilmeyi anlatmaktadır. Şarkının sözleri sanatçının kendisine ait iken, müzik Efe Bahadır ile gerçekleştirdiği ortak bir çalışmadır. Düzenleme de yine Efe Bahadır'a aittir. Üçüncü albümün çıkışını bayramdan sonra olarak belirleyen Sıla, dinleyicilerine 'bayram hediyesi' olarak çıkış şarkısını 9 Kasım gecesinde resmî internet sitesi silagencoglu.com.tr'de ilk defa yayınlamıştır. İki saat içinde 500.000 kişinin şarkıyı dinlemek için sayfayı ziyaret etmesi üzerine, sayfa çökmüş ve ancak bir sonraki gün eski haline dönmüştür. Şarkının video klibi ilk olarak Powertürk TV'de 23 Kasım 2010 tarihinde yayınlanmıştır. Powertürk TV'nin internet sitesinde bu haber "Sıla'nın yepyeni şarkısı 'Acısa da Öldürmez' video klibi bugün 17:00'de ilk kez ve sadece Powertürk TV'de!" şeklinde yayınlanmıştır. Video klibin yönetmenliğini, müzisyenin bir önceki video klibi Alain Delon'u da yönetmiş olan Murat Onbul üstlenmiştir. Müzisyen, Powertürk'e verdiği röportajda klip hakkında ""İlk klibimizi 'Acısa Da Öldürmez'e Murat Onbul çekti. Veli Kuzlu görüntü yönetmenliğini yaptı. Aslında çok plan çektik fakat sonrasında, şarkı hikâyeli bir şarkı olduğu ve klip senaryosu ile daha da kalabalıklaştırmak istemediğimiz için, sade tek plan çekimleri kullandık. Murat'ın uzun saatler çalışmasını da biraz öteledik gibi oldu ama tek plan ve sade bir kliple şarkının altını daha çok çizerek sunduk sizlere. Çok farklı değil, bir stüdyoda çektik dört duvarın arasında. Çok önemli bir detay; ilk kez bu videomda üşümememdi. Genelde çok saçma sapan ve çok soğuk yerlerde çekeriz ve ben ilk kez bu videomda kapalı mekanda çektiğimiz için üşümedim. Açıkçası üşüyünce daha mı iyi oluyor, onu da düşünmedim değil."" sözlerini söylemiştir. Şarkı ilk olarak 9 Kasım tarihinde internette ve radyolarda, 23 Kasım tarihinde de ekranlarda yayına girmiştir. Türkçe Top 20 Listesi'nde şarkı 2 Aralık 2010 tarihinde bir numaraya yerleşmiş; böylelikle şarkı ...Dan Sonra, Sevişmeden Uyumayalım ve Alain Delon ile beraber müzisyenin bu listelerdeki dördüncü bir numarası olmuştur. Nielsen Music Control'ün hazırladığı bu listede yedi hafta bir numarada yer alan şarkı, Aralık ayında yapılan aylık raporda 'radyolarda en çok yayınlanan şarkı' ve 'dijital platformlarda en çok indirilen ve dinlenilen şarkı' olmuş ve Emre Aydın'ın "Hoşçakal", Gökhan Tepe'nin de "Birkaç Beden Önce" isimli şarkılarının hemen önünde birinci sırada yer alarak 2010'un en çok çalınan ve en çok dinlenilen son şarkısı ve son bir numarası olmuştur. Avrupa Top 100 Listesi'ne ise 5 Aralık tarihinde 82 numaradan giriş yapan şarkı, bu listede en yüksek olarak 23 Ocak tarihinde 79 numaraya yükselmiştir. Video klip, Kral TV ve Powertürk TV başta olmak üzere pek çok müzik kanalında gösterime girmiş ve bu kanallardan Kral TV'de 1 - 8 Ocak tarihleri arasında 5 numaraya, Powertürk TV'de 6 Şubat tarihinde 3 numaraya yükselmiştir. Radyoların birçoğunda da yayınlanan şarkı, Power Türk, Radyo D, Süper FM, Show Radyo, Radyo Viva, Slowtürk, Joytürk, Best FM, Alem FM, Radyo Mega, Radyo Tatlıses, Pal FM, Radyo Moda ve Radyo Turkuvaz'da 1, Radyo Klas'ta 2, İstanbul FM'de ise 3 numaraya yükselmiştir. Atmosferik demiryolu Atmosferik demiryolu, geleneksel Demiryolu işletmeciliğinden farklı olarak lokomotifin bulunmadığı ve trenin raylar arasında silindir şeklinde bulunan bir borudan geçen hava basıncıyla hareket ettiği bir demiryolu sistemidir. Atmosferik demiryolu sistemi İngiliz mühendis Isambard Kingdom Brunel tarafından tasarlandı. Bu sisteme göre tren iki ray arasında bulunan silindir bir borudan geçen hava basıncı ile hareket ediyordu. Hat 3 veya 4 kilometre ara ile bulunan buhar makineleri ile desteklenmekteydi. 1844-1847 yılları arasında Avrupa'da yaklaşık 50 km uzunluğunda dört atmosferik demiryolu sistemi inşa edildi. İşletme şartlarındaki zorluklar ve artan maliyetler nedeniyle bu demiryolu sistemi dünyada yaygınlık kazanamadı. 1860 yılında Fransa'daki son atmosferik demiryolu hattının da kapanmasıyla bu sistem artık kullanılmamaktadır. Mehmet Kudret Ayiter Mehmet Kudret Ayiter (d. 31 Ağustos 1919, Göttingen - ö. 13 Nisan 1986, Ankara), Roma hukuku profesörü ve bilim adamı. Dokuz Eylül Üniversitesi'nin kurucu üyelerindendir. Dr. Ferid Ayiter'le Alman asıllı Feride Ayiter'in üç çocuğundan ikincisi olarak Göttingen'de Dünya'ya geldi. Temel eğitimini İstanbul'da tamamladı, İstanbul Erkek Lisesi'ni bitirdikten sonra 1937'de Ankara'ya taşınarak Ankara Hukuk Fakültesi'nden birinci olarak mezun oldu. II. Dünya Savaşı yıllarında 2½ yıl Erzurum'da askerî hakimlik yaptı. 1949 yılında Nûşin Ayiter'le evlenmişti. Bu evlilikten Elif ve Fatma Feride adlı iki kızı Dünya'ya geldi. Emekliliğinden sonra ortaya çıkan ağır hastalıktan birkaç yıl sonra Nisan 1986'da vefat etti. Kendi isteği üzerine İzmir Bornova'daki mezarlığa gömüldü. Prof. Ayiter Almanca, İngilizce, İtalyanca ve Latince bilirdi. Ankara Hukuk Fakültesi'ni 1940'ta bitiren Prof. Ayiter, çalışma hayatına orada asistan olarak başladı ve 1948-49 Prof. Koschaker'in yanında onun Türk öğrencileri için hazırladığı ders notlarını Türkçeye tercüme etti. 1950'de Prof. Schwarz'ın yanında medenî hukuk konusunda doktorasını tamamlandı. Bu konudaki temellerini sağlamlaştırmak için iki kere ikişer yıl İtalya'da bulunmak üzere burs verildi. Daha sonra Roma hukuku üzerine ders vermeye başladı. Doktoradan sonraki yıllarda karşılaştırmalı hukuk dalında da ders vermeye başladı. Kudret Ayiter, Dokuz Eylül Üniversitesi'nin kurucularından olup üniversite kütüphanesinin temelini atmış, vasiyetiyle 5.000'den fazla Almanca, Fransızca ve İtalyanca eserden oluşan özel hukuk ve özellikle Roma hukuku, hukuk tarihi ve karşılaştırmalı hukuk araştırmaları kitaplarını buraya vakfedilmiştir. 1955'te doçentlik tezi kabul edilen Prof. Ayiter, Ankara Üniversitesi'nde özel doçent olarak çalışmaya başladı. 1961'de aynı üniversiteye ordinaryüs profesör olarak atandı. 1964-1966'da Ankara Hukuk Fakültesi'nin dekanıydı. Konferans gezileriyle Avrupa'nın birçok araştırma merkezlerine gitti. Türk-Alman ilişkilerini sağlamlaştırmak için gösterdiği çalışmalardan dolayı Almanya'nın yüksek nişanı verildi ("Verdienstkreuz der Bundesrepublik Deutschland"). İtalya da çok iyi İtalyanca ve Latince bilen Ayiter'i "Cavaliere Ufficiale al Merito della Repubblica Italiana" ve "Commendatore della Republica Italiana" nişanlarına lâyık gördü. Hukuk dışındaki merakları tarihti (Frigya tarihi). Bu konuda çalışmalarıyla ilgili konferanslar verdi, makaleleri mevcuttur. 1972'de Almanya'da sekiz Osmanlı sultanının portrelerini buldu. Derslerde kullanılmak üzere yazdığı eser ve yazıların dışındaki çalışmalarını genellikle bilim çevrelerinin kullandığı dillerde yazdı. İrini (Trabzon imparatoriçesi) İrini Paleologina (, "Eirēnē Palaiologina")(yaklaşık 1315 - 1341'den sonra), 6 Nisan 1340 tarihinden 17 Temmuz 1341 tarihine kadar Trabzon İmparatorluğu'nun imparatoriçesi. Bizans İmparatoru III. Andronikos'un gayrı meşru kızıdır. 1335 yılında, Trabzon İmparatoru Basileios, Bizans İmparatoru III. Andronikos ile müttefik olabilmek için İrini ile bir evlilik yaptı. Ancak bu evlilikten kısa bir süre sonra ilişkiler bozuldu. Basileios, gene İrini isminde bir metres tuttu. Bu ilişkiden dört gayrı meşru çocuk babası oldu. Yerel kilise, Basileios ile İrini'yi boşadı ancak Konstantinopolis Patriği XIV. İoannis Kalekas bu konu hakkında Trabzon metropolitine mektup yazmıştır. Boşanmaya rağmen, Trabzon'da etkili durumda kalmıştır. Basileios, 6 Nisan 1340 tarihinde muhtemelen İrini tarafından zehirlenmesi sonucu ölmüştür. Saray darbesi ile tacı ele geçirmiştir. Ancak, Komninos Hanedanı üyesi olmaması, tacı ele geçiriş tarzı durumunu zorlaştırdı. Durumunu sağlamlaştırmak için ölü kocasının metresi ve çocuklarını Konstantinopolis'e babasının gözetimine yollamıştır. Durumunu güçlendirmek, düşmanlarıyla savaşmak ve hükûmet işlerine yardım etmesi için babasından Bizans soyluları arasından bir koca belirleyip yollamasını istedi. Ancak III. Andronikos bu isteği yerine getiremeden 15 Haziran 1341 tarihinde öldü. Ancak bu onu çok etkilemedi çünkü kısa bir süre önce kendisinin "Megas Domestikos"una ("Ordu komutanı") aşık olmuştu. Ona karşı duyguları sarayı hiziplere böldü. İlk savaşın ilk dönemi tahta çıkmasından kısa bir süre süre sonra başladı. Üç muhalif hizip vardı: Asi asiller, başkentteki Hagios Eugenius Manastırı'nda toplandılar fakat Megadük İoannis taraf değiştirerek İrini tarafına geçti. Manastır neredeyse tamamen yıkılacak şekilde bombalanarak Temmuz 1340 tarihinde isyan bastırıldı. Aynı zamanlarda, Türkmenler Trabzon'a saldırdılar ve şehrin duvarlarına kadar geldiler. İlk atak savuşturulsada, ikincisi durdurulamadı ve bu İrini'nin ordusunda moral bozukluğuna neden oldu. Türkmenler şehri almadılar ama ateşe verdiler. Bu felaket bir salgınla iyice etkisini artırdı. Şehri, insan ve at cesetlerinin kötü kokusu sardı. Hagios Eugenius Manastırı katliamından kaçan soylular, bu felaketten çıkış olarak II. Aleksios'un kızı Anna Anakutlu Komnini'yi tahta çıkmasına karar verdiler. Rahibeliği bırakmasını ikna ederek, Lazika'da imparatoriçe olarak ilan ettiler. İrini bu isyanı duyunca, Hagios Eugenius Manastırı katliamından esir alınanları idam ettirdi. Ancak bu, Anna'nın 17 Temmuz 1341 tarihinde şehre girip onu görevden alıp tahta geçmesine engel olamadı. Bu olaydan sonra Konstantinopolis'e yollandı. Daha sonraki hayatı hakkında bilgi yoktur. Çoğunluk Çoğunluk, Seren Yüce'nin yönettiği 2010 yapımı Türk filmidir. Filmde toplumdaki ayrımcılıklar konu edinilmiştir. 20 yaşındaki Mertkan'ın basit bir hayatı vardır. İnşaat sektöründe çalışan babasının işlerine yardımcı olur, arabayla şehri turlar, arkadaşlarıyla içer, barlara gider. Aynı zamanda açıköğretimde üniversite okumaktadır. Ailesi askere gitmesini istemektedir fakat Mertkan gitmez. El bebek gül bebek büyümüştür. Bir gün Burger King'de çalışan Doğulu bir kızla(Gül) tanışır ve ilişkisi başlar. Mertkan'ın Gül ile olan ilişkisi ve zaman içerisinde başına gelen olaylar, hayatının devamını etkileyecektir. Hakkı Atamulu Hakkı Atamulu (1912, Derinkuyu - 2006, Derinkuyu), Türk heykeltıraştır. Yaptığı Atatürk heykelleriyle tanınır. Hakkı Atamulu 1969 yılında Derinkuyu Belediye Başkanı iken yine ilçedeki Kültür Parkın açılışında 13.5 metre yükseklikte yontma taştan Atatürk heykeli yapmıştır. Anıtkabir'deki 23 Nisan Kulesi'nde yer alan kabartmayı hazırlamıştır. Yaşlılığa bağlı solunum yetmezliği sonucu 2006 yılında vefat etmiş, cenazesi Derinkuyu'da toprağa verilmiştir. Tom Green (anlam ayrımı) Tom Green veya Tommy Green aşağıdaki anlamlara gelebilir: NGC 5247 NGC 5247 Başak takımyıldızı yönünde yaklaşık olarak 50 milyon ışık yılı uzaklıkta bulunan bir çubuksuz sarmal gökada. Başak II Grupları'nın bir üyesi olan gökada, William Herschel tarafından 17 Şubat 1785 tarihinde keşfedilmiştir. Gökadanın yüzü tam olarak Dünya'ya dönüktür, böylece fırıldak yapısı ve çoklu kolları mükemmel bir şekilde görülebilmektedir. Demyansk Cebi Demyansk Cebi, II. Dünya Savaşı'nın Doğu Cephesi'nde Alman birliklerinin Kızıl Ordu kuvvetlerince, Leningrad'ın güneyinde Demyansk civarında kuşatılmasıyla sonuçlanan çatışmalardır. Cep, esas olarak 8 Şubat tarihinde oluşmuş ve 21 Nisan 1942 tarihine kadar sürmüştür. Bölgenin 100 km güneybatısında Holm'da çok küçük çapta bir cep daha oluşmuştur. Tüm bu gelişmeler Alman kuvvetlerinin Moskova'ya yönelen genel taarruzu olan Tayfun Harekâtı'ndaki yenilgileri ve ardından geri çekilmeleri sırasında ortaya çıkmıştır. Kuşatma, Demyansk Taarruz Harekâtı olarak başlatıldı. Harekâtın ilk evresi 7 Ocak - 20 Mayıs 1942 tarihleri arasında Sovyet Kuzeybatı Cephesi Komutanı General Pavel Kuroçkin idaresinde sürdürüldü. Operasyon hedefi, Alman Demyansk bölgesi kuvvetleri ile 16. Ordu arasındaki ulaşım hattını oluşturan Staraya Russa demiryolu bağlantısını kesmekti. Ancak taarruz edilen arazinin yoğun bir kar örtüsü altında ormanlık ve batak olması nedeniyle, ayrıca sert direnmeyle karşılaşmasıyla Kuzeybatı Cephesi kuvvetleri oldukça yavaş bir ilerleme sağlayabildi. Kızıl Ordu'nun yeni bir genel taarruzu olan Rijev-Viyazma Stratejik Taarruz Harekâtı 8 Ocak 1942 tarihinde başlatıldı. Bu stratejik taarruz, daha önce "Cephe" Komutanlığı tarafından, 9 Ocak - 6 Şubat 1942 tarihleri arasında yapılması öngörülerek planlanmış olan Toropets-Holm Taarruz Harekâtı ile birleştirildi. Taarruzun güney kıskacını Toropets-Holm Taarruz Harekâtı oluşturacaktı ve 7 Ocak - 20 Mayıs tarihleri arasında planlanan Demyansk Taarruz Harekâtı'nın ikinci aşaması olarak öngörüldü. Her iki operasyon, General Ernst Busch komutasındaki Alman 16. Ordu'sunu ve topçu Generali Christian Hansen'ın 10. Kolordusu'nun bir bölümünü kuşatacaktı. Oluşan kuşatmada Alman 12., 30., 32. ve 123. Piyade Tümenleri'nin yanı sıra seçkin birliklerden biri olan 3. SS Panzer Tümeni "Totenkopf" ile birlikte RAD, Todt Teşkilâtı unsurlarından toplam 90 bin kişilik kuvvet ve bazı yardımcı birliklerden 10 bin kişi tuzağa düşmüştür. Tümenler dışındaki birlikler 2. Ordu Komutanı General Walter Graf von Brockdorff-Ahlefeldt emrindedirler. Kuzeybatı Cephesi taarruzu Alman 16. Ordu'sunun, sadece 2. Kolordu'nun yer aldığı kuzey kanadını kuşatmayı planlamaktadır. Sovyet Komutanlığı bu başarıdan sonra bile hareketi sürdürmekte umutlu değildi. İlk Sovyet taarruzu 1. Vurucu Ordu, 11. Ordu ile Stavka ihtiyatından aktarılan 1. ve 2. Muhafız Piyade Kolorduları tarafından yapıldı. İkinci taarruz 12 Şubat'ta Kalinin Cephesi'ne bağlı 3. Vurucu Ordu ve 4. Vurucu Ordu tarafından, kuşatılmış Alman kuvvetlerine doğrudan saldırı emriyle yapıldı. Bu kuvvetlere, 34. Ordu'nun ileri hareketini desteklemek üzere iki hava indirme tugayı da katılmıştır. Zor arazi koşulları ve aşırı soğuklar nedeniyle Sovyet taarruzu yavaş yavaş söndü. Kuşatma altındaki Alman birliklerinin günlük ikmal malzemesi gereksinimi olan 270 tonun Luftwaffe hava kolordusu Luftlotte 1 tarafından sağlanabileceği kesinlik kazanınca Hitler birliklere mevzilerini sonuna kadar elde tutmaları emrini verdi. Kuşatma bölgesi içinde, biri Demyansk'ta diğeri Peski'de olmak üzere sınırlı kapasitesi olan iki havaalanı bulunmaktadır. Hâlen yerde hatırı sayılır bir kar kalınlığı varken havaların belirgin biçimde düzeldiği Şubat ayı ortalarından itibaren, bu arada bölgedeki Sovyet kuvvetlerinin zayıflamasından da yararlanan Alman kuvvetleri, başarılı taarruzlar yapabildiler. Ancak operasyonlar Luftwaffe'nin tüm nakliye kapasitesini tüketti ve bombardıman uçaklarını kullandı. Kuzeybatı Cephesi'nin cebi ortadan kaldırma umudu giderek azaldı. Kış ve ilkbahar süresince "Ramuşevo koridoru" olarak bilinen Ramuşevo kasabası üzerinden Demyansk'la Staraya Russa arasındaki ince koridora yönelen birçok taarruz başlatıldı. Bu taarruzlar her seferine püskürtüldü. Ancak Mayıs ayı sonlarında genel durumu yeniden değerlendiren Stavka dikkatini, Alman yaz saldırısının beklendiği Moskova kesimine çevirmeye karar vermiştir. General Walther von Seydlitz komutasındaki Alman kuvvetleri 21 Mart'ta Ramuşevo koridoru boyunca çekilme girişiminde bulundular. İzleyen birkaç hafta içinde bu koridor genişletildi. Bir muharebe grubu 21 Nisan'da kuşatmayı yarmayı başardı fakat ağır kayıplara uğradı. Tuzağa düşen 100 binin üstünde subay ve erattan 3.335 kişi kayıp, 10 binden fazla kişi ise yaralanmıştır. Ancak onların sert direnci, kritik bir anda başka bir yerde kullanılabilecek çok sayıda Sovyet birliğini bölgeye bağlamıştır. Şubat ayı başlarından Mayıs ayına kadar Demyansk ve Holm ceplerine kara ve hava yoluyla 65 bin ton ikmal malzemesi ve 31 bin yedek asker getirilmiş, 36 bin yaralının tahliyesi sağlanmıştır. Ancak bu uğurda uğranılan kayıplar da ağırdı. Luftwaffe, 106 Junkers Ju 52. 17 Heinkel He 11 ve 2 Junkers Ju 86, toplamda 265 uçak kaybetmiştir. Uçakların yanı sıra 387 havacı da ölmüştür. Sovyet hava kuvvetleri cepteki Alman kuvvetlerini vurmak için 243 avcı uçağı olmak üzere toplam 408 uçak kaybetmiştir. Bölgedeki çatışmalar 28 Şubat 1943 tarihine kadar devam etti. Sovyet kuvvetleri Demyansk'ı 1 Mart 1943 tarihine kadar geri alamadı. Bu tarihte Alman kuvvetleri geri çekilmiştir. Luftwaffe'nin birliklerin ikmalindeki başarısı görülünce Hitler ve Mareşal Hermann Göring, Luftwaffe'nin Doğu Cephesi'nde başarılı hava köprüsü operasyonları yapabileceğine daha fazla güven duydular. Göring daha sonra benzer bir çözümü Stalingrad Muharebesi sırasında kuşatılan 6. Ordu için önerecektir. Feridun Ã–ney Adil Feridun Öney (d. 1956 - İstanbul, Türkiye), kanun icracısı, müzik teorisyeni, akademisyen. 21 Nisan 1956'da İstanbul'da doğdu. Babası Mehmet Cahit Öney, annesi Hatice Mediha Öney'dir. İlk ve orta öğretimini İstanbul'da tamamladı. 1984 yılında lisans eğitimini İstanbul Teknik Üniversitesi Türk Musikisi Devlet Konservatuvarı'nda, Türk Sanat Müziği alanında tamamladı. Daha sonra aynı üniversite bünyesinde yine Türk Sanat Müziği alanında yüksek lisans ve sanatta yeterliliğini tamamlayan Öney, "Sanatçı Öğretim Görevlisi" olarak ders vermeye başladı. Bugüne kadar TSM Solfej ve Nazariyatı, Ritm Bilgisi, Analitik Solfej, TSM Literatürü ve Müzik Tarihi gibi dersler verdi. Aynı zamanda satranççı (Fide Master) olan Öney, çeşitli uluslararası satranç turnuvalarında Türkiye'yi başarıyla temsil etti. 1973’te gençlerde Avrupa 3.'sü, Türkiye 1.'si, 1976 yılında Türkiye satranç şampiyonu oldu. 1. Uluslararası Selanik satranç turnuvasında ve 2002'de Almanya'da Freudenstadt'da düzenlenen open satranç turnuvasında 1.'lik ödülü kazandı. Kendisi gibi satranççı olan Fatmanur Uysal ile yaptığı evlilikten bir kızı vardır. An itibarıyla, İTÜ Türk Musikisi Devlet Konservatuvarı, Kompozisyon Bölümü'nde "Sanatçı Öğretim Görevlisi" unvanı ile ders vermekte ve bölüm başkan yardımcılığı görevini yürütmektedir. NGC 4666 NGC 4666 Başak takımyıldızı yönünde yaklaşık olarak 46 milyon ışık yılı uzaklıkta bulunan bir çubuklu sarmal gökada. Başak II Grupları'nın bir üyesi olan gökada, William Herschel tarafından 22 Şubat 1784 tarihinde keşfedilmiştir. NGC 4666, çok güçlü yıldız oluşumları ve süpernova patlamalarının yarattığı kuvvetli rüzgâr etkisiyle dışarı doğru akan, alışılmadık gaz yapısıyla dikkat çekici bir gökadadır. Başlıktaki fotoğrafın sol alt bölümünde görülen NGC 4688 de dahil olmak üzere yakınındaki diğer gökadalarla etkileşim halinde olduğu düşünülmektedir. Anna (Trabzon imparatoriçesi) Anna Anakutlu Megali Komnini (), (ö.1342), 17 Temmuz 1341 tarihinden 4 Eylül 1342 tarihine kadar Trabzon İmparatorluğu'nun imparatoriçesi. II. Aleksios ile Djiadjak Jaqeli'nın kızıdır. Anna rahibeydi, fakat İrini Paleologina'nın başarısız yönetimi sırasında, Trabzon soyluları tarafından tahta geçmesi için ikna edildi. Lazika eyaletinde imparatoriçe olarak ilan edildi. Anna, 17 Temmuz 1341 tarihinde Gürcü Kralı V. Giorgi tarafından gönderilen askerlerle güçlendirilmiş birliklerle şehre girip, herhangi bir dirençle karşılaşmadan İrini'yi görevden alıp tahta geçti. Üç hafta sonra, Bizans gemileri İrini'yi destekleyen hizbin birlikleri ile beraber Trabzon'a yelken açtılar. Yanlarında II. İoannis'in oğlu ve Anna'nın amcası Mihail de vardı. Mihail, Bizans imparatoru V. İoannis'in üvey kardeşi olan görevden alınmış İrini ile evlendirilmek üzere seçilmişti. Ancak Mihail sarayda tutuklandı, Anna'yı destekleyen Laz hizbi Mihail'i destekleyen kuvvetleri etkisiz hale getirip gemileri ele geçirdiler. Ertesi gün Mihail, İneon'a (bugünkü adı Ünye) Megadük Hadım İoannis gözetiminde sürgüne gönderildi, İrini Paleologina da Konstantinopolis'e yollandı. Ancak hiziplerden biri ile Ceneviz desteği ile Mihail'in oğlu III. İoannis 4 Eylül 1342 tarihinde taç giydi. Bu kargaşa sırasında birçok kişi idam edildi. Anna'da görevden alınmasından kısa bir süre sonra boğularak öldürüldü. Panfu Panfu 6-13 yaşları arasındaki çocuklar için geliştirilmiş bir sanal dünyadır. Ücretsiz kayıt yaptırdıktan sonra her oyuncu kendisine ait bir panda oluşturabilir. Bu avatar ile oyuncu panfu adasında diğer oyuncularla sohbet edebilir, oyunlar oynayabilir ve macera yapabilir. Panfu 2007 yılının aralık ayında Young Internet şirketinde çalışan Kay Kühne ve Moritz Hohl tarafından geliştirilmeye başlanmıştır. Panfu bir kısaltma olup Panda kelimesiyle, Çincede şans anlamına gelen Fu'nun birleştirilmesiyle ortaya çıkmıştır. 2009 yılında 10 milyon kullanıcı sayısına ulaşan oyun avrupada çocuklar için geliştirilmiş en büyük sanal dünya olmuştur. Bu süre içerisinde oyuncu sayısı 15 milyona yaklaşmış ve 12 ayrı dilde hizmet vermeye başlamıştır. Ama Türkçe dili oyundan kaldırılmıştır. Bu Sitede güvenlik her şeyden önce gelmektedir. Oyunda kötü söz kullanımını engellemek için sözcük filtresi bulunmakta ve kötü söz kullanan oyunculara otomatik uyarılar gönderilmektedir. Bunun yanı sıra oyundaki sohbet moderatörler tarafından da gözetlenmekte ve kurallara uymayan oyuncuların hesapları kilitlenebilmektedir. Ayrıca oyunda yüksek güvenlikli sohbet özelliği bulunmakta ve çocuklar kalıp cümleler seçerek sohbet edebilmektedir. Ayrıca oyuncuların kişisel bilgilerini paylaşmaları veya sormaları yasaktır. Panfu'da oyuncular avatarlarıyla çeşitli yerleri gezebilirler: Şehir, Liman, Orman, Volkan vb... Her bölgede oyuncuların tek başlarına veya birbirleriyle oynayabilecekleri küçük oyunlar bulunmaktadır. Güvenli Çocuk Sohbeti ile çocuklar keyifli vakit geçirebilir ve birbirlerine oyunların çözümünde yardım edebilirler. Oyuncular mini oyunlardan jeton kazanabilir ve bu jetonlarla Pandalarına kıyafet ve eşya alabilirler. Ağaç ev her oyuncunun kişisel olarak düzenleyebileceği bir odadır. Oyunların bir bölümü Pedagoglar ve Eğitim Enstitüleri tarafından geliştirilmiştir. Bu oyunlar Çocuklara eğitici bilgiler vermektedir. Örnek olarak „Sualtı Okulu“'nda bulunan öğretici oyunlar, Çocukların İngilizce öğrenmesine yardımcı olmaktadır. Panfu temel olarak ücretsiz bir çevrimiçi oyundur. Belirli özellikler ise „Altın Paket“ alımı ile kullanılabilmektedir. Bu üyelik bir ay,altı ay ve ömür boyu olarak satın alınabilir. Dera (il) Dera İli ya da Daraa İli (Arapça: مُحافظة درعا), Suriye'nin on dört ilinden birisidir. Dera İli, ülkenin en güneybatısında, Ürdün sınırında bulunur. Başkenti ve en büyük şehri, Dera'dır. İlin yüzölçümü, 3.730 km² (1.440,2 sq mi)'dir. Nüfus ise, 2010 verilerine göre, 992,000 civarındadır. Nüfus yoğunluğu, kilometrekareye, 265,95 (688,8/Milkare) kişidir. İlde zaman, Doğu Avrupa Zaman Dilimi UTC +2 formatında, yazın ise Doğu Avrupa Yaz Zamanı UTC +3 formatında bulunur. İlin ISO Kodu, "SY-DR" 'dır. Resmi dil ise Arapça (Suriye)'dır. Dera İli, 3 ilçeye ("manatiq") bölünmüştür. Bu ilçeler; ("manatiq, mıntıka") Bu ilçelerde ? sayıda bucaklara (nahiyelere) ayrılır. ("nawahi") Selim Çürükkaya Mehmet Selim Çürükkaya (d. 16 Aralık 1954 Yamaç, Bingöl) Zaza asıllı yazar ve gazetecidir. Madiya.net ve Kürdistan Aktuel'de yazmaktadır. 16 Aralık 1954'te Yamaç, Bingöl nahiyesine bağlı İkizgöl ("Tuunst") köyünde doğdu. Yedi erkek kardeşi vardı. Ailesi hayvancılık ve tarımla geçinirdi. Annesinin ders verdiği Kuran kursunda Kur'an ve Mevlidi okudu. İlkokulu doğduğu köyde bitirdi. 13 yaşında Ceyhan'a okumak için gitti ama okuyamadı. Kürtçe adı "Çılkani" olan Yeniköy'de ortaokulu bitirdi. Ardından Tunceli Yatılı Öğretmen Okulu'nu kazandı. 1978'de bu okuldan mezun oldu. Öğretmen Okulunda okurken Kürdistan sorunu ile ilgili konu ve olaylara ilgi duydu. Kürdistan devrimcileri grubunun kuruluş çalışmalarında aktif olarak çalıştı. Kürt sorunundan dolayı 24 mayıs 1980'de Diyarbakır sıkıyönetim mahkemesi tarafından tutuklandı. Diyarbakır 5 nolu Askeri cezaevinde (Bu dönem ağır işkencelerden geçmiştir) ve Urfa, Ceyhan ve Bartın sivil cezaevlerinde 11 yıl tutuklu olarak kaldı. 1991 Mayıs ayında tahliye olunca, İstanbul Yeni Ülke gazetesinde gazetecilik ve köşe yazarlığı yapmaya başladı. Boğaziçi Üniversitesi'ndeki bir panelde yaptığı konuşmadan dolayı tutuklanmak istendi. Meriç nehri üzerinden gizlice Atina'ya kaçtı. Çürükkaya halen Almanya'da yaşıyor. Evli ve bir kız babasıdır. Gazetecilik ve yazarlık yapıyor. Nervion Nehri Nervion Nehri veya Nervión İspanya’da yer alan Bilbao şehrinin ortasından geçip Biskay Körfezi’ne dökülen bir nehirdir. Nehrin son bulup Atlas Okyanusu’na döküldüğü yere Bilbao Haliçi (İspanyolca: Ría de Bilbao) denir. Bu haliç bölgesinde Ibaizabal Nehri ile birleştikten sonra okyanusa dökülür. Bozkurt (lokomotif) Bozkurt, Türkiye Cumhuriyeti Devlet Demiryolları'na ait o zamanki adı Sivas Demiryolu Fabrikaları olan Tüdemsaş firması tarafından üretilen ilk Türk lokomotifinin adı. Sivas Cer Atölyesi, Sivas Demiryolu Fabrikası adını alarak yerli lokomotif ve yük vagonu üretmek üzere yeniden organize edilmiştir. Bu reorganizasyon çalışmasından sonra 1959 yılında yapım çalışmalarına başlanan ve tamamı, Türk işçi ve mühendislerinden oluşan ekip tarafından çok kısa bir sürede bitirilen Bozkurt Lokomotifi 1961 yılında hizmete girmiştir. Aynı dönemde Eskişehir'deki Tülomsaş firması tarafından Karakurt Lokomotifi de hizmete girmiştir. Bu iki lokomotifin en büyük özellikleri ilk yerli Türk lokomotifleri olmasıdır. Sivas'ta Türkiye Demiryolu Makinaları Sanayii A.Ş'de (TÜDEMSAŞ) 56202 seri numarasıyla üretilen Türkiye'nin ilk yerli lokomotifi olan "Bozkurt", 1961 yılında demir yollarında hizmet vermeye başladı. 25 yıl demir yollarında aralıksız sefer yapan lokomotif, teknik ömrünü doldurması nedeniyle kurum tarafından "emekliye" sevk edildi. Üretildiği fabrika önünde kurulan rayların üzerine konulan Bozkurt, fabrikaya gelen ziyaretçilerin yoğun ilgisini çekiyor. Ziyaretçiler buradan ayrılmadan mutlaka lokomotifin önünde hatıra fotoğrafı çektiriyor. Hatıra fotoğrafı çektirenlerin arasında birçok bakan, milletvekili ve bürokrat da bulunuyor. Buhar basınç kazanı, boş ağırlık, işletme, sürtünme ağırlığı, çekme kuvveti gibi özelliklerin fabrikanın önünde hazırlanan bir yazı ile anlatıldığı lokomotif, üretildiği günden bugüne kadar geçen zamanı ise önüne konulan tabelada "kendi duygularıyla" şöyle değerlendiriyor: "Ben Sivas demir yolu fabrikalarında Türk işçi ve mühendisinin el birliği ile imal ettiği Bozkurt isimli 56202 nolu tamamen yerli ilk lokomotifim. 20 Kasım 1961 tarihinde TCDD'nin hizmetine girdim. Güzel yurdumu arkamda binlerce ton yükle doğudan, batıya, kuzeyden, güneye yüzlerce kez geçtim. Hizmet sırasında geçirdiğim sayısız hastalık demir yolu personelince iyileştirildi. " "Yaklaşık 25 yıllık hizmetin sonunda ekonomik ve teknik ömrümü doldurduğum gerekçesi ile emekli oldum. İmal edildiğim, adı sonra değiştirilen ve gelişen TÜDEMSAŞ'ta 25 yıl hizmet ettiğim raylarımın üzerine oturttular, boyadılar, bir gelin gibi süslediler. Etrafım çiçek ve çimenlerle donatıldı. Bulunduğum yerden kuşların cıvıltısı içinde, üretimi ve onarımı yapılan vagonların servise verilişini mutlulukla izliyorum. Rahatım, mutluyum, ilginize teşekkür ediyorum." TudemsaÅŸ Türkiye Cumhuriyeti Devlet Demiryolları VectorWorks Vectorworks Nemetschek North America (NNA) adlı bir firma tarafından geliştirilmiş bir Bilgisayar Destekli Tasarım (CAD) yazılımıdır. Vectorworks programı çizim yapmak, teknik çizim hazırlamak ve üç boyutlu (3D) modelleme yapmak amacıyla geliştirilmiştir. Bu programın hem iki boyutlu (2D) çizim hem de üç boyutlu (3D) çizim yapabilme kapasitesinin yanı sıra ürün yönetimi ve sunuma yönelik özellikleri de mevcuttur. Narva Narva () Estonya'nın üçüncü büyük şehiridir. Rusya sınırında, Estonya'nın en doğusunda yer almaktadır. Peipus Gölü'nden doğan Narva Nehri buradan geçmektedir. 1918 yılında Estonya Bağımsızlık Savaşı sonunda Estonya'ya bağlandı. 1940'ta Sovyetler Birliği'ne geçti. 2. Dünya Savaşı sırasında 1941-1944 yılları arasında Alman işgaline uğradı. 1944 yılındaki Narva Muharebesi sonucunda Alman işgalinden kurtuldu. 1991 yılında Estonya'nın bağımsızlığını tekrar kazanması sonucunda Ida-Viru iline bağlandı. Narva'nın nüfusu 2009 yılı sayımına göre 65.886'dır. Nüfusun çoğunluğunu Ruslar oluşturmaktadır. Nüfus değişimi Mihail (Trabzon imparatoru) Mihail Megas Komninos (, "Mikhaēl Megas Komnēnos"), (1285-1355'ten sonra), 30 Temmuz 1341 tarihinde bir gün ve 3 Mayıs 1344 tarihinden 13 Aralık 1349 tarihine kadar Trabzon İmparatorluğu'nun imparatoru. Trabzon İmparatoru II. İoannis ile Eudokia Palaiologina'nın küçük oğludur. Soylu Konstantin Akropolites'in kızı Akropolitissa ile evlenmiş ve bu evlilikten III. İoannis doğmuştur. Yaklaşık 1297 yılında annesi Eudokia tarafından Konstantinopolis'e getirilmiştir ve muhtemelen 1341 yılına kadar Bizans başkentinde kalmıştır. V. İoannis iktidarında, kendisini destekleyen hizbin davetiyle yeğeni Anna Anakutlu Komnini yerine tahta çıkmak üzere Trabzon'a gelmiştir. Görevden alınmış İrini Paleologina ile evlenme niyeti vardı. Ancak Mihail sarayda tutuklandı, Anna'yı destekleyen Laz hizbi Mihail'i destekleyen kuvvetleri etkisiz hale getirip gemileri ele geçirdiler. Ertesi gün Mihail, Oinaion'a Megadük Hadım İoannis gözetiminde sürgüne gönderildi, İrini Paleologina'ta Konstantinopolis'e yollandı. Ancak hiziplerden biri ile Ceneviz desteği ile Mihail'in oğlu III. İoannis 4 Eylül 1342 tarihinde taç giydi. Ancak bir süre sonra İoannis, yetersiz yönetimi, onun destekçilerinin, Megadük İoannis'in ölümünün de cesaretlendirmesi ile, Mihail'i Trabzon'a getirip, 3 Mayıs 1344 tarihinde tac giydirmelerine neden olmuştur. İoannis, 3 Mayıs 1344 tarihinde Bizans gardiyanlar nezaretinde St. Sabas manastırına kapatılmıştır. Destekçileri de öldürülmüştür. Mihail, kendisini tahta çıkartan hizbin başı Niketas'a, Megadük ("Megas doux") unvanı vermiştir. Tüm yetkilerinin Niketas ve bakanlarına devir ettiğine dair bir evrak zorla kendisine imzalatılmıştır. Ancak bu usul, Trabzon halkının tepkisi nedeniyle çok uzun sürmedi. Mihail, çıkan isyanla yakaladığı avantajı kullanarak Niketas 1345 yılında tutuklattı. O ve oğlu önce Konstantinopolis'e sonra Hadrianapolis'e tutuklu olarak nakledilmiştir. Böylece Trabzon soyluları üzerindeki etkisi ortadan kaldırılmıştır. Trabzon'da yaşanan bu belirsizlikten yararlanan, Türkmenler 1346 yılında İmparatorluğa saldırdılar ve Hagios Andreas ve Oinaion şehrini ele geçirdiler. Bir sonraki saldırı 1348 yılında oldu. Bu saldırı üç gün süren bir savaştan sonra savuşturuldu. Bu olay, Mihail iktidarını az da olsa güçlendirdi. 1348 yılında, Ceneviz, daha önce Trabzon'da yaşanan Ceneviz katliamının intikamı olarak, İmparatorluğun en önemli ikinci şehri olan Kerasous'unu ele geçirdi. Yapılan anlaşma sonrası Leontokastron kalesi, Kerasous'a karşılık Cenevizlilere verildi. Bu Karadeniz'in tamamen Ceneviz hakimiyetine geçmesine neden oldu. Ufalanan imparatorluğu yönetmekte aciz kalan Mihail, 13 Aralık 1349 tarihinde hapisten kaçan Megadük Niketas tarafından tahtan azledildi. Bizans İmparatoru VI. İoannis'un desteği ile İmparator Basileios'un oğlu İoannis, III. Aleksios olarak 22 Aralık tarihinde tahta çıktı. Azledildikten sonra Mihail, mağara manastırı olan St.Sabas'ta keşiş olmaya zorlanmıştır. 1351 yılında Konstantinopolis'e yollandı. Mihail, Bizans İmparatoru V. İoannis tarafından serbest bırakıldı. Tacını geri almak umuduyla Trabzon'a gitti ama başarısız olarak Konstantinopolis'e geri döndü. Döndükten belirsiz bir süre sonra öldü. Erkek millî basketbol takımları listesi Erkekler millî basketbol takımları listesi, dünyadaki tüm erkek millî basketbol takımlarının bulunduğu bir listedir. FIBA, dünyadaki en yetkili basketbol yönetim organıdır. FIBA, 5 bölgeye ayrılmıştır ve 213 millî takım kendisine bağlıdır. Bu millî takımlar içerisinde en yenisi ise 2006'da üyeliği kabul edilen Karadağ'dır. FIBA Afrika, 53 millî takımdan oluşmaktadır ve 7 alana bölünmüştür. FIBA Amerika, Kuzey Amerika, Orta Amerika, Karayipler ve Güney Amerika'daki 44 millî takımdan oluşmaktadır. Kuzey Amerika, Güneş Amerika ve "Orta Amerika ve Karayipler" ("CONCECABA") olmak üzere üç bölgeye ayrılmıştır. FIBA Asya 5 bölgeye ayrılmıştır. FIBA Avrupa, 51 üye basketbol federasyonundan oluşmaktadır. FIBA Okyanusya 21 üye basketbol federasyonundan oluşmaktadır. Bu ülkeler topluluğu 1992 Yaz Olimpiyatları'na bir defaya mahsus olmak üzere Bağımsız Devletler Topluluğu adı altında katılmışlardır. FIBA, Uluslararası Olimpiyat Komitesi'ne üye olan ülkelerin Uluslararası Olimpiyat Komitesi'nce kullanılan kısaltmalarını kullanmaktadır. Bu komiteye üye olmayan istisnai ülkeler içinse aşağıdaki kodları kullanmaktadır: Revit Revit Autodesk firması tarafından üretilen sadece Microsoft Windows’ta kullanılan Yapı Bilgi Sistemi (İngilizcesi: Building Information Modeling veya BIM) yazılımıdır. Revit’in en önemli özelliklerinden birisi üç boyutlu (3D) modelleme ile iki boyutlu (2D) çizim unsurlarını bir arada kullanılabilmesidir. Autodesk firması ABD’nin Massachusetts eyaletinde yer alan Revit Technology Corporation adlı firmayı 2002 yılında almasıyla bu yazılım o tarihten itibaren Autodesk firmasının öncülüğünde piyasaya çıkmaya başlamıştır. 5.0 5.0, Amerikalı rapçi Nelly'nin altıncı stüdyo albümü. Universal Motown ve Derrty Entertainment etiketiyle 12 Kasım 2010'da ABD'de yayınlandı. "5.0", ilk haftasıdna 63 bin sattı ve Amerikan "Billboard" 200 listesine onuncu sıradan giriş yaptı. Aynı zamanda "Billboard" Top Rap Albums listesine bir ve Top R&B/Hip-Hop Albums listesine iki numaradan girdi. Albüm aynı hafta Kanada listesine 19 numaradan girdi. 6 Mart 2011 itibarıyla albüm, ABD'de 246 binlik satış adedine ulaştı. Albümün ilk single'ı "Just a Dream", Ağustos 2010'da tüm dünyada internet üzerinden piyasaya sunuldu. "Billboard" Hot 100 listesine 12. sıradan giriş yapan şarkı, Digital Songs listesine ise sekiz numaradan girdi. "Just a Dream", Nelly'nin 2005'teki "Grillz" single'ından bu yana en yüksek liste başarısını gösteren parçası oldu. İkinci single "Move That Body", T-Pain ve Akon vokalleri de içeriyordu. Ekim ayında piyasaya çıkan şarkı, Hot 100'e 54 numaradan girebildi. Üçüncü single ise Kelly Rowland düeti olan "Gone" adlı parça oldu. "Gone", Hot R&B/Hip-Hop Songs listesine 59. sıradan girse de, uluslararası piyasada daha başarılı oldu. Anne Sevgisi Anne Sevgisi (Özgün adı: Never Say Goodbye), Rock Hudson ve Cornell Borchers'ıun başrollerini paylaştığı 1956 yapımı film. Eduardo Saverin Eduardo Saverin (d. 19 Mart 1982) Brezilya asıllı Amerikalı girişimci. Facebook'un kurucularındandır. Facebook'un kurucusu Mark Zuckerberg ile Harvard Üniversitesindeki ilk yılında tanışmışlardır ve okulun ikinci yılında thefacebook.com şirketini Chris Hughes ve Dustin Moskovitz birlikte kurmuşlardır. Ayrıca Yahudidir. Eduardo Saverin São Paulo, Brezilya'da doğmuş ve Miami, Florida'da büyümüştür. Eduardo'nun babası ihracat, giyim, emlak ve nakliye ile uğraşan bir sanayiciydi. Eduardo eğitim hayatına Miami'deki Gulliver Preparatory School'da başladı ve daha sonra Phoenix S.K. Kulübü'nün üyesi ve Harvard Yatırım Derneği'nin başkanı olduğu Harvard Üniversitesi'nde devam etti. Harvard yatırımcılar birliğinin başkanlığını yapmıştır. Harvard'da lisans öğrencisiyken Saverin, petrol endüstrisine 300,000$lık stratejik bir yatırım yaptı. 2006'da Harvard Üniversitesi Ekonomi Fakültesinden takdirle mezun oldu. Şu anda Singapur'da yaşadığı düşünülmektedir. Harvard Üniversitesindeki ikinci yılında, bir başka ikinci sınıf öğrencisi olan Mark Zuckerberg ile tanıştı. Harvard öğrencilerine özel bir sosyal ağın yokluğunu fark edip Thefacebook adlı siteyi kurmak için beraber çalıştılar. Ortak kurucu olarak, Saverin finans direktörü(CFO) ve işletme yöneticisi rolünü üstlendi. Facebook Amerika'daki üniversitelerde hızla yayılırken, Saverin ve Zuckerberg arasında anlaşmazlıklar ve fikir ayrılıkları baş gösterdi. Ertesi yaz, Saverin New York'ta Lehman Kardeşler'in yanında stajyer olarak çalışırken Thefacebook yönetimini Kaliforniya'ya, hızla büyüyen Silikon Vadisi'nin olduğu yere taşıdı. PayPal'ın kurucu ortağı Peter Thiel ve Napster'ın kurucusu Sean Parker'ın Zuckerberg'ı CEO olarak desteklemesi ve işleri yoluna koymak için gereken maddi desteğin kontrolü ele almasıyla Saverin'in katılımı ve etkisi azaldı. Nisan 2005'te, Zuckerberg Saverin'in Facebook'ta sahip olduğu payını %34'ten %0.03'e düşürdü. Saverin tarafından Facebook'a açılan dava mahkeme dışında çözüldü. Bu anlaşmanın şartları gizli de olsa, şirket Saverin'in Facebook'un "kurucu ortak" unvanını onayladı. Sean Parker'ın Mark Zuckerberg ile dostluğunu ilerletmesinin ardından Parker, Eduardo Saverin'in Facebook'tan gitmesini isterken The Social Network ve Kazara Milyoner kitabında Parker yaşananlara göre daha iyimserlikle davranmıştır. Bazı kaynaklarda Sean Parker'ın Saverin'e düşmanlığı olduğu belirtilmiştir ancak bu sadece Mark Zuckerberg tarafından onaylanmıştır. Eduardo Saverin ile Zuckerberg'ün dostluğunu uzun zaman önce bitirdiği düşünülmektedir. "Sosyal Medya"(The Social Network) adlı filmde Eduardo Saverin, Andrew Garfield adlı aktör tarafından canlandırılmıştır. Film, Facebook'un kuruluşundan Zuckerberg'e açtığı davaya kadar Zuckerberg ve kendisi arasındaki ilişkiyi ele almıştır. Film, The Accidental Billionaires adlı kitaptan esinlenmiştir. Carl Schmitt Carl Schmitt (d. 11 Temmuz 1888 - ö. 7 Nisan 1985), Alman hukukçu, Katolik filozof, siyaset kuramcısı ve hukuk profesörü. Babası küçük bir iş adamı olan Schmitt, Plettenberg, Vestfalya'da Katolik Alman bir ailenin oğlu olarak dünyaya geldi. Berlin, Münih ve Strasbourg'da hukuk okudu ve 1915 yılında mezun olduktan sonra devlet sınavlarına girdi. 1916 yılında orduya girmek için gönüllü oldu. Aynı yıl, Strazburg'da yaptığı habilitasyonu kazandı. Münih, Greifswald, Bonn, Berlin ve Köln gibi çeşitli işletme okullarında ve üniversitelerde ders verdi. 1933'te Berlin Üniversitesi'nde profesör oldu. Schmitt, 1 Mayıs 1933 tarihinde NSDAP'ye katıldı; hızlı bir şekilde Hermann Göring tarafından "Preußischer Staatsrat" (Prusya Devlet Konseyi) ve aynı yılın Kasım ayında da "Vereinigung nationalsozialistischer Juristen" (Nasyonal Sosyalist Hukukçular Birliği) başkanlıklarına atandı. Haziran 1934'te, Schmitt kendi gazetesi "Deutsche Juristen-Zeitung" (Alman Hukukçular Gazetesi) için baş editör oldu. Nazilerin ırkçı teorilerini eleştirdi. Schmitt, "Reichsfachgruppenleiter" (Reich Profesyonel Grup Lideri) görevinden istifa etti. 1945 yılında savaşın sona ermesiyle, Amerikan kuvvetleri tarafından ele geçirildi; bir toplama kampında bir yıldan fazla zaman geçirdikten sonra 1946 yılında serbest bırakıldı ve Plettenberg'teki evine döndü. 7 Nisan 1985'te Plattenberg'te vefat etti. Eserleri arasında "Siyasal Kavramı" yer alır. 1996 Football League Cup Finali 1996 Football League Cup Finali, 1995-96 Football League Cup'ı kazanan takımı belirlemek için yapılan maç. 24 Mart 1996'da, Wembley Stadyumu'nda oynanan maçta Leeds United'yı 3-0 yenen Aston Villa kupanın sahibi oldu. İki yıl önce, 1994'te de kupayı kazanan Villa, toplamda beşinci kupasına ulaştı. Leeds ise ilk ve son şampiyonluğunu 1968'de elde etmişti. İlk yarının 20. dakikasında Savo Milošević'in uzaktan attığı şutla gelen gol Villa'yı 1-0 öne geçirdi. İkinci yarıda maçın kontrolünü eline alan Villa, 55'te Ian Taylor ve 88'de Dwight Yorke'un golleriyle maçı 3-0 kazandı. Bu galibiyetle birlikte kupayı beşinci kez kazanan Villa, şampiyonluk sayısı bakımından Liverpool ile eşit konuma geldi. Boşalma Boşalmaya da ejakülasyon, meninin penisin ucundaki çıkıştan dışarı atılmasıdır. Genellikle cinsel uyarının son aşaması ve sperm hücreleri içeren meni nedeniyle doğal döllenmenin başlıca unsurudur. Genellikle orgazma eşlik eder. Kadınlarda boşalmadan farklıdır. Cinsel uyarılma (fiziksel ve psikolojik), "sertleşme" (ereksiyon), boşalma, gevşeme. Boşalma fizyolojik olarak basit ama hormonal, kimyasal, elektriksel, mekanik ve psikolojik açıdan karmaşık bir süreçtir. Erkeğin, kendi ya da eşinin isteğinden önce (erken boşalma, "prematür ejakülasyon", "PE") ya da sonra ("gecikmiş boşalma", "anorgazmia") boşalması istenmeyen ancak yaygın işlevsel sorunlardır. Boşalamama durumu ise, genellikle sertleşme yetersizliği ("erektil disfonksiyon") ile birlikte gözlenen, patolojik bir işlev bozukluğudur ve tıpta "anejekülasyon" olarak adlandırılır. Boşalma ender olarak bazı prostat sorunları nedeniyle ve bazen de uyku sırasında psikolojik tahrik sonucu oluşabilir. Christine Mosuolar Mosuo (), ya da Na, Çin'de Yunnan ve Sichuan Eyaletlerinin Tibet sınırı yakınlarında yaşayan küçük bir etnik gruptur. 40.000'i bulan nüfusun çoğunluğu Yongning bölgesi ve Lugu Gölü çevresinde yerleşmiştir. Kültürel olarak farklı olmalarına rağmen, Çin hükûmeti tarafından Naxilerle aynı azınlığa dahil edilmişlerdir. Mosuolar anasoylu (matrilineal) bir toplum yapısına sahiptir. Mosuo kültürü çoğunlukla anaerkil olarak tanımlanır. Gerçekte, pek çok ailede kadınların aile reisi kabul edilmesi, mülkiyetin kadın soyu yoluyla geçmesi, ticari kararları kadının alması gibi, Mosuo kültürü pek çok anaerkil özellik göstermekle birlikte, daha çok erkeklerin politik gücü ellerinde tutmaları nedeniyle tam bir anaerkil toplum olarak nitelenmelerine olanak vermez. Mosuo öncelikle tarımsal bir kültürdür; günlük yaşamda da bunun etkisi görülür. Genelde tüm ev işleri kadına aittir. Ayrıca iplik eğirme ve dokumacılıkla da uğraşırlar. Buna karşılık erkekler, çobanlık ve balıkçılık yaparlar. Özellikle hayvan kesimi erkeklere mahsustur. Mosuo aileleri, soylarını ailenin ana tarafına dayandırırlar. Ah-mi adı verilen yaşlı kadınlar, evin reisidir. Evde yaşayan bireyleri ilgilendiren kararları Ah-mi alır; ayrıca ailenin gelirini ve aile bireylerinin işlerini idare eder. Mosuo toplumunda geleneksel anlamda "evlilik" kurumuna raslanmaz. "Yürüyüş evliliği" veya "ziyaret ilişkisi" denilen ilşkilerde, eşler aynı evde yaşamaz. Erkekler eşlerini gece ziyaret ederler. Çocuklar annenin evinde büyütülür. Kadınların egemen olduğu bir toplum olarak yansıtılan Mosuoları konu alan pek çok belgesel yapılmıştır. Sodyum salisilat Sodyum salisilat salisilik asitin sodyum tuzudur. Yüksek sıcaklık ve basınç altında sodyum fenolat ve karbondioksit den elde edilebilir. Tarihsel olarak, metil salisilat (keklik üzümü yağı)'ın sodyum hidroksit fazlalığıyla tepkimeye sokulup geri akım altında ısıtılmasıyla sentez edilmiştir. Sodyum salisilat, salisilat ailesindedir ve bu bileşiğin, çocuklarda ve yetişkinlerde, genellikle grip veya suçiçeği gibi viral bir enfeksiyonu takiben Reye sendromunu tetiklediği bilinmektedir. Bu tür salisilat içeren ürünler 19 yaşın altındaki çocuklara verilmemelidir. Tıpta ağrı kesici ve ateş düşürücü olarak kullanılır. Sodyum salsilat ayrıca, non-steroidal antienflamatuar ilaç (NSAID) olarak işlev görür ve kanser hücrelerinde apoptozisi ve ayrıca da nekrozu tetikler. Diğer bir yandan, duyarlı olan insanlar için aspirin yerine geçebilecek bir alternatiftir. Vakum ultraviyole radyasyon ve elektronlarının tespiti için bir fosforesan madde olarak da kullanılabilir. Badajoz Kuşatması (1812) Badajoz Kuşatması (16 Mart - 6 Nisan 1812) Wellington Dükü komutasındaki Britanya ve Portekiz Ordularının İspanya’da Fransız denetimindeki Badajoz kentini kuşatması ve teslim olmaya zorlamasını anlatır. Napolyon Savaşlarının en kanlı kuşatmalarından biri olan Badajoz Kuşatması Britanya Ordusu için çok maliyetli olmuş, çok iyi savunulan kalenin alınması sırasında birkaç saat gibi kısa bir sürede 3 binden fazla askerini kaybetmiştir. Ayrıca şehrin düşmesinden sonra kentteki yaklaşık İspanyol nüfusa karşı katliam ve tecavüz yapılmış, çoğunluğu kadın ve çocuk olmak üzere 4 binden çok İspanyol öldürülmüştür. Önceki kuşatmalarda Almeida ve Ciudad Rodrigo kentlerini ele geçiren Britanya ve Portekiz Orduları Badajoz’u da ele geçirmek ve harekâtın merkezi olan Lizbon ile kesintisiz bir hat kurmaya çalışıyordu. Badajoz’da Fransız General Armand Philippon komutasında 5 bin asker iyi korunan şehri savunmaktaydı. Önceden de iki kuşatmayı başarılı şekilde püskürtmüş olan kent saldırıya hazırdı ve surlar güçlendirilmiş, kimi bölgelerde patlayıcılarla desteklenmişti. 27 bin kişilik müttefik ordusu şehri tamamen kuşatmış olmasına rağmen mevsimsel yağışlar nedeniyle muhasara için istihkâm faaliyetleri zorlukla yürütülebilmekteydi. Kaleye karşı açılan tünel vb istihkâm girişimleri zaman zaman saldıran Fransızların müdahalesi nedeniyle kesintiye uğruyordu. İki büyük topun gelmesiyle birlikte dövülmeye başlayan sur kompleksinde bir bölgede ele geçirilen mevzi sayesinde istihkâmcılar ana surların altını kazarak ilerleme şansı elde etmişlerdi. Surlarda açılan gediklerin de etkisiyle Wellington 6 Nisan 1812 günü gece saat 22 sularında şehre saldırı emri verir. Surlara ilk saldıran ve Forlorn hope olarak adlandırılan grup ilerleme kaydetse de yoğun direnişle karşılaşarak geri atılır. Yoğun ateşe altında ağır kayıplar veren Britanya askerlerinin cesetleri artık ilerleyen askerleri engellemekte her ilerleyen hat aynı şekilde biçilmekteydi. Birkaç saatlik kısa bir zaman diliminde binlerce Britanya askeri hayatını kaybedecektir. Saldırdığı her mevzide aynı direnişle karşılaşan Wellington, geri çekilme emri vermek üzereyken şehre girildiği haberini alacaktır. Açılan gedik ve şehre giriş tutulduktan sonra Britanya ve Portekiz Ordularını artık durdurmak olanaksızdır. Kale komutanı General Philippon kaçmaya çalışsa da yakalanmaktan kurtulamayacaktır. Yaşanan yoğun kayıpların ardından gelen zaferi izleyen 72 saat boyunca Britanya askerleri kontrolsüz ve disiplinsiz bir şekilde şehri yağmalar ve sayısız uygunsuz davranışta bulunur. Tarihçiler Badajoz’un yağmalanmasını Britanya Ordusu tarafından yapılan önemli savaş suçlarından olarak tanımlar. Badajoz’da evlere zorla girilmiş, taşınır ve taşınmaz mallar yağmalanmış, çalınmış, her yaştan binlerce İspanyol öldürülmüş, tecavüz edilmiş, askerlerine hakim olmak isteyen Britanya subayları bile öldürülmüştür. Buna rağmen bazı tarihçiler Britanya askerlerinin davranışını muharebenin aşırı zorlu ve kanlı geçmesine bağlar. Ancak bu açıklamanın zayıf kaldığı yan şehirde yaşayanların İspanyol olması ve Britanya Ordusunun Fransızlara karşı İspanyollarla ittifak halinde olduğu gerçeğidir. Olayların dinmesinin ardından çok sayıda asker uygunsuz davranışından ötürü kırbaç cezasına çarptırılacak, darağaçlarının kurulmasına rağmen kimse asılarak idam edilmeyecektir. Muharebenin getirdiği kayıplara rağmen Britanya Ordusu Portekiz – İspanya sınırını güvence altına alarak İspanya içlerine doğru ilerlemeye uygun bir konuma geçmiştir. Bernard Cornwell’in Sharpe's Company adıyla televizyon filmi olarak uyarlanan eserinde Badajoz’da olan olaylar detaylı olarak anlatılır. Surlara yapılan sayısız girişimin başarısız olmasından sonra Richard Sharpe ve keskin nişancıları direnişi kırarak şehre girmeyi başarırlar. Veronica Rayne Veronica Rayne, (d. 29 Ekim 1976) emekli Amerikalı pornografik film oyuncusu. Veronica Rayne kendisinin de müdürlük yaptığı gece kulübünde çalışırken, güvenlik müdürü olan Jack Vegas ile tanıştı. Yetişkin film kariyerine Boston'da dans ederken Ron Jeremy ile tanışma fırsatı yakaladığında 2008 yılında başladı. Ocak 2010 yılında bu porno oyunculuğunu bırakmıştır. Preston North End FC Preston North End Football Club () Preston, Lancashire merkezli İngiltere futbol kulübü. EFL Championship'te mücadele etmektedir. 1880'de kurulan kulübün iç saha maçlarına, 23,408 kişi kapasiteli Deepdale ev sahipliği yapmaktadır. Preston North End, 1888'de kurulan The Football League'in kurucuları arasında yer almakla birlikte, ligin ilk sezonunu şampiyon olarak tamamlayan kulüp konumundadır. Ligin ikinci sezonu olan 1889-90 sezonunu da şampiyon tamamlamasına rağmen, bu sezondan sonra şampiyonluğu bulunmamaktadır. Yusuf Miroğlu Yusuf Miroğlu, Deli Yürek dizisinin baş karakteri. Kenan İmirzalıoğlu tarafından canlandırılmıştır. Halen askeri görevini sürdüren Yusuf , izin kullanmak için ikamet ettiği İstanbul'a geldiği bir gün, askeri bir araca düzenlenen bir terör saldırısının ortasında kalır. Sağduyusu ve kahramanlara özgü içgüdüsel bir refleks ile harekete geçip, askeri yetenek ve tecrübesini kullanarak saldırıyı yapan teröristlerden birini yakalar ve silahını alır, diğerlerine silahlarını bırakmaları yönünde çağrıda bulunur ancak bu çağrıyı dinlemeyip kendisine nişan alan bir başka teröristi başından vurarak öldürür. Olay ülkenin gündemine oturur ve ismi tüm yurtta duyulur. Bundan sonraki süreçte zincirleme olarak peşpeşe meydana gelecek olan gelişmeler, Yusuf Miroğlu'nu, Birim adlı resmi bir gizli servisin kendi bünyesinde özel bir projede istihdam etmek için peşine düştüğü bir yetenek, zalim insanlardan zarar görmüş mazlumların ise baş vurup aman dileyeceği bir halk kahramanı haline getirecektir... Dizi genel itibarı ile güncel ülke problemlerine ışık tutmakla beraber karakter bir şekilde bu sorunların bir ucunda kendini bulmuş ve mafya babaları, derin devlet görevlileri, resmi devlet görevlileri ve hatta farklı gizli servis elemanları ile mücadele etmek durumunda kalmıştır. Yusuf Miroğlu 113.final bölümde adamları Bozo,Sabri ve Cihan'la beraber Jack tarafından pusuya düşürülerek öldürülmũşdür. III. Aleksios (Trabzon imparatoru) III. Aleksios Megas Komninos veya Aleksios III (, 5 Ekim 1338 - 20 Mart 1390), Aralık 1349 tarihinden ölümüne kadar kadar Trabzon İmparatorluğu'nun imparatoru. İmparator Basileios ile ikinci eşi Trabzonlu İrini'nin küçük oğludur. Doğum adı İoannis (, "Iōannēs") olmasına rağmen 12 yaşında ölen ağabeyinin ya da Büyük büyük dedesi II. Aleksios hatırasına Aleksios ismi ile tahta geçmiştir. Basileios, 6 Nisan 1340 tarihinde ölünce, ilk eşi İrini tahta geçip, çocuklarını anneleri ile beraber Konstantinopolis'e babası Bizans İmparatoru III. Andronikos'un gözetimine yollamıştır. Aleksios, Bizans sarayında büyüdü. 11 yaşına geldiğinde büyük amcası Mihail'ın yerine almak için Bizans İmparatoru VI. İoannis tarafından Trabzon'a gönderildi. Aleksios, şehre 22 Aralık 1349 tarihinde vardı ve Megadük Niketas liderliğindeki soyluların herhangi bir muhalefeti ile karşılaşmaksızın İmparatorluğu kabul gördü. 21 Ocak 1350 tarihinde, daha sonra Trabzon Metropoliti olacak İoannis Lazaropoulos ile annesi İrini huzurunda Aleksios ismini alarak taç giydi. Azledildikten sonra Mihail, mağara manastırı olan St.Sabas'ta keşiş olmaya zorlandı. 1351 yılında, VI. İoannis ile ilişkilerini, daha fazla diplomatik eylemle güçlendirdi. Öncülü İmparator Mihail'i 1351 yılında Konstantinopolis'e yolladı. 20 Eylül 1351 tarihinde, Bizans İmparatoru'nun akrabası Theodora Kantakuzini ile yeniden inşa edilen Hagios Eugenius Manastırı'nda evlendi. Aleksios, çok küçük olması nedeniyle soylular tarafından kolaylıkla yönlendirileceği düşünülerek kabul görmüştü. Soyluların kendi aralarındaki rekabeti, Aleksios, başkentteki güvenliğini artırdı. Genç imparator, annesi ve imparatorluğa bağlı generaller tarafından destekleniyordu. Tali soylular birer birer imparatorluk güçlerine biat ettiler. Aleksios ve sarayı, Türkmenlerle barışçıl ilişkiler kurarak durumlarını güçlendirdiler. Kızkardeşi Maria'nın (d.1328-ö. 1408), Akkoyunlu hükümdarı Fahreddin Kutluğ bey ile evlendirerek bu ilişkileri sağlamlaştırdı. Aleksios durumunu iyileştirdikçe, yaşanan iç kargaşa sırasında tüm imparatorları belirleyerek ""kral yapan"" unvanını hak eden Megadük Niketas'a daha az ihtiyaç duyar hale geldi ve onu Haziran 1354 tarihinde Kerasous'a çekilmeye zorladı. Niketas, Mart 1355 tarihinde Trabzon'a saldırıya geçti. Ancak başarısız bu saldırıdan faydalanan Aleksios küçük bir filo ile Niketas'ın yokluğunda Kerasous'u geri aldı. Aleksios'un gemisi Kenchrina'ya yanaşarak, Niketas ve onun soylu destekçilerini yakalayarak, Trabzon'a götürdü. Niketas, Trabzon'da 1360 yılında öldü. Kenchrina'nı ele geçirilmesi on beş yıllık iç kargaşayı sona erdirdi. III. Aleksios, iç kargaşayı sona erdirdikten sonra, dikkatini Türkmenlere karşı sınırlarını güçlendirmeye verdi. Bunda çok başarılı olamadı ve 1355 yılında yapılan bir savaşta büyük bir yenilgi aldı. Aleksios, savaş sonrası yaşamını zor kurtardı. Chalybia Emiri Hacı Ömer'in istilası, emirin Aleksios'un kızkardeşi Theodora ile 1358 yılında evlenmesi ile engellenebildi. Evlilik yolu ile müttefiklik politikasını kızlarını çevre prensliklerin prensleri ile evlendirerek devam etmiştir. III. Aleksios, uzun hükümdarlığı süresince, başkentin fiziksel zararlarını tamir etmiş, zengin vakfiyeler ve özellikle Sümela Manastırı gibi manastırlar kazandırmıştır. 20 Mart 1390 tarihinde ölmüş, yerine oğlu III. Manuil gelmiştir. Aleksios ile eşi Theodora Kantakuzini'nin çocukları: İsmi bilinmeyen metresinden, Aleksios'un iki gayrı meşru oğlu olmuştur: Sintel Sintel (kod-adı Durian), Blender Vakfı'nın parçası olan Blender Enstitüsü tarafından yapılmış bilgisayar animasyonlu kÄ±sa filmdir. Sintel ismi, Holladaca kelime olan sintelden yani köz veya kor anlamına gelmektedir. Ton Roosendaal da günlüğünde Sintel kelimesini şöyle açıklamıştır: "" “Sintel” kor kömür veya metaldir. Parlar, yanar ve sonunda küle dönüşür…"" Vakfın diğer filmleri olan Elephants Dream ve Big Buck Bunny gibi, bu film de yine vakıf tarafından yapılmış ve özgür yazılım olan Blender kullanılarak hazırlanmıştır. Film geliştirilmeye Mayıs 2009'da başlanmış ve resmi olarak 27 Eylül 2010 tarihinde Hollanda Film Festivali'nde gösterilmiştir. Filmin internet üzerinden indirilebilir haldeki dağıtımı 30 Eylül 2010 tarihinde yapılmıştır. Konu, Sintel isimli kızın "Scales" ismini verdiği bebek ejderi dünya üzerinde arayışını izlemektedir. Memleketinde yemek ararken, Scales'i bulur. Ejderin kanadının yaralı olduğunu fark ettikten sonra, iyileşmesi için ona yardım eder. Kanadın tamamen iyileşip uçmaya başladığı güne kadar, onunla yakın bir bağ kurar. Uçmaya başlamasının ardından yetişkin bir ejder onu kaçırır. Sintel, Scales'i kurtarmak için tüm dünyayı gezmeye başlar. İnsanların ve hayvanların saldırısına maruz kalır. Sonunda yetişkin ejder ve Scales'in durduğu mağarayı bulur. Scales'i kurtarmaya çalışırken yetişkin ejder onu tanır. Ejder neredeyse Sintel'i öldürecekken tereddüt eder. Sintel kurtulur ve ejderi öldürür. Geç de olsa fark etmiştir ki yolculuğu boyunca Scales yetişkin bir ejdere dönüşmüş ve öldürdüğü ejder aslında Scales'dir. Sadece hatasını fark etmekle kalmaz yolculuğu boyunca kendinin de ne kadar yaşlandığını anlar. Sintel mağarayı terkeder ve tek başına kalmış küçük ejder de onu takip eder. Elephants Dream, Big Buck Bunny ve Yo Frankie'nin ardÄ±ndan bu kısa film Blender Vakfı tarafından yapılmış dördüncü projedir. Sintel, Blender Vakfı'na bağlı ve özellikle açık içerikli film ve oyunlar覺n yap覺m覺n覺 kolaylaştırmaya çalışan Blender Enstitüsü tarafından yapılmıştır. Film Blender Vakfı, Blender topluluğunun bağışları, DVD ön siparişleri ve ticari sponsorlar ile finansa edilmiştir. Son ürün ve animasyon, karakter ve dokuların bulunduğu prodüksüyon verileri Creative Commons Attribution Lisansı altında yayımlanmıştır. Daha önceki Açık Film Projelerinde olduğu gibi, Blender geliştiricileri yazılımı, film ekibinin ihtiyaçlarına göre iyileştirmişlerdir. Geliştirmeler: Kullanıcı arabirimi, partikül sistemi, heykelleme, gölgeleme, işleme, kısıtlamalar ve duman simülasyonu üzerinde yapılmıştır. Bu özellikler Blender v.2.50 alfa'dan 2.54 beta sürümlerinde yayımlanmıştır. 1913 FA Cup Finali 1913 FA Cup Finali, FA Cup'ın 1912-13 sezonunun şampiyonunu belirlemek için oynanan maç. 19 Nisan 1913'te, Londra'daki Crystal Palace Ulusal Spor Merkezi'nde oynanan maçta Sunderland'i Tommy Barber'ın golüyle 1-0 yenen Aston Villa kupanın sahibi oldu. Sunderland, tarihi boyunca ilk kez bir FA Cup finalinde mücadele ederken Villa, kupayı beşinci kez kazandı. Doktorlar (anlam ayrımı) Doktorlar, doktor kelimesinin çoğuludur, Vikipedi'de şu anlamlara gelebilir: Sally Bollywood Sally Bollywood: Super Detective, Fransa-Avustralya yapımı animasyon serisi. Dizi dünyada birçok farklı dile çevrilmiş ve çokça satılmıştır. 13 dakikadan oluşan 104 bölümden oluşmuş, her bölüm ikişer ikişer verildiğinden bölüm sayısı 26 dakika ile 104 bölümdür. Konu olarak Fransa’da yaşayan Hint kızı Sally, dedektif babası Harry Bollywood’a hayrandır. Babasının izinden gitmek isteyen Sally yüksek enerjisi ve problem çözme tutkusu ile sonunda onu kendi küçük işini kurmaya kadar götürür. Arkadaşlarının desteğiyle babasının bürosunda ayrı bir dedektiflik departmanı kurar ve sadece çocuklara hizmet vermeye başlar. Ödemeleri ise şeker ve tatlı olarak kabul etmektedir. Speechless Speechless ÅŸu anlamlara gelebilir: Palau Blaugrana Palau Blaugrana, (Mavi ve kırmızı saray anlamına gelmektedir) Barselona, Katalonya'da bulunan spor salonu. 7.585 kapasiteli salonu FC Barcelona kulübünün basketbol, hentbol, futsal ve paten hokeyi takımlarını kullanmaktadır. Mini Estadi ve Camp Nou arasındadır. 1971'de inşa edilen stadyum 5.696 kapasiteliydi. 1994 yılında 7.585 seyirci kapasitesine yükseltildi. 1992 Yaz Olimpiyatları'nda paten hokeyi, tekvando ve judo sporlarına ev sahipliği yaptı. Eski kulüp başkanı Sandro Rosell, 2013 yılında 12.000 kapasiteli yeni bir Palau Blaugrana inşa edileceğini açıkladı. Salonun içinde 3.000 kapasiteli bir antrenman salonu, otel ve toplantı salonu da bulunacak. FC Barcelona (Futbol takımı) UB-Barça (Bayan basketbol takımı) FC Barcelona-Cifec (Hentbol takımı) FC Barcelona-Institut Guttman (Tekerlekli sandalye basketbol takımı) Regal FC Barcelona (Erkek basketbol takımı) Funda Bilgi Funda Bilgi (d. 6 Nisan 1983 - Balıkesir), - Türk voleybolcudur. İlk olarak Numune İnterfarma'da oynadı. Ayrıca Ted Koleji, Şahinbey Belediyespor, Türk Telekomspor, Ankaragücü'nde forma giymiştir. 2010 yılında Galatasaray'la anlaşmıştır. İki sezon Galatasaray'da oynadıktan sonra, 2012-13 sezonu başında Beşiktaş ile sözleşme imzalamıştır. Orta Avrupa Serbest Ticaret Anlaşması Orta Avrupa Serbest Ticaret Anlaşması (İngilizce: Central European Free Trade Agreement veya CEFTA) Avrupa Birliği’ne üye olmayan Merkez ve Güneydoğu Avrupa ülkelerinin arasında imzalanmış bir ticaret anlaşmasıdır. 1 Mayıs 2007 tarihinden beri CEFTA üyesi ülkeler şunlardı: Arnavutluk, Bosna-Hersek, Hırvatistan, Makedonya, Moldova, Karabağ, Sırbistan ve Kosova. CEFTA’nın eski üyeleri ise Bulgaristan, Çek Cumhuriyeti, Macaristan, Polonya, Romanya, Slovakya ve Slovenya’dır. Avrupa Birliği’ne üye olduktan sonra CEFTA üyelikleri sona ermiştir. Arnavutluk'un Avrupa Birliği üyeliği süreci Arnavutluk'un Avrupa Birliği üyelik süreci, 28 Nisan 2009 tarihinde Avrupa Birliği'ne üye olmak için başvuruda bulunması ile remen başlamıştır. Avrupa Birliği tarafından resmen "potansiyel aday ülke" sıfatında olan Arnavutluk,