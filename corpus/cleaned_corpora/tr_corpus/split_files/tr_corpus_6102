milletvekili çıkartabilen partilerden Cumhuriyet Halk Partisi 1. , Adalet ve Kalkınma Partisi 2. , Milliyetçi Hareket Partisi 3. , Halkların Demokratik Partisi ise 4. olmuştur. Cumhuriyet Halk Partisi 4 milletvekili, Adalet ve Kalkınma Partisi 2 milletvekili ve Milliyetçi Hareket Partisi ise 1 milletvekili çıkarmıştır. Halkların Demokratik Partisi milletvekili çıkartamamıştır. Bu ilde seçime katılım %87.03 oranında gerçekleşmiştir. Cumhuriyet Halk Partisi 1 milletvekili artırırken, Adalet ve Kalkınma Partisi'de ise 1 milletvekili azalmıştır. Milliyetçi Hareket Partisi'nde milletvekili sayısı değişmezken Halkların Demokratik Partisi yine milletvekili çıkartamamıştır. Cumhuriyet Halk Partisi 12 ilçede, Adalet ve Kalkınma Partisi ise 5 ilçede 1. olmuştur. Milliyetçi Hareket Partisi ve Halkların Demokratik Partisi hiçbir ilçede 1. olmamıştır. Seçim sonuçları aşağıdaki gibidir. ! align="center" colspan="9" | SonuÃ§lar ! align="center" colspan="2"| ! align="center" | Parti ! align="center" | Ã‡evre Oyu ! align="center" | Gümrük Oyu ! align="center" | Toplam ! align="center" | Oy oranÄ± (%) ! align="center" | MV Sayısı ! align="center" | Adaylar ! align="center" colspan="3" | Toplam ! align="center" colspan="4" | "Geçersiz ya da boş" ! align="center" colspan="4" | "Katılım oranı" 7 Haziran Pazar günü yapılan seçimlerin ardından seçilen 25. dönem Aydın milletvekilleridir. Milletvekilleri, partisinin "il çapında" aldığı oy oranına göre ve aday sıralamasına göre sıralanmıştır. The Deadly Assassin The Deadly Assassin, Büyük Britanya bilimkurgu dizisi "Doctor Who"nun klasik serisinin on dördüncü sezonunun üçüncü öyküsü. Dört bölümden oluşan öykünün ilk bölümü 30 Ekim'de, son bölümü 20 Kasım 1976 tarihinde yayınlanmıştır. Doktor'un yol arkadaşı olmadan yer aldığı ilk öyküdür. Usta geri dönmüştür. Usta'yı Peter Pratt oynamıştır. Doktor evine, Gallifrey gezegenine döner. Yüksek Konsey başkanına bir suikast düzenlenir ve Doktor baş şüpheli haline gelir. Denizli'de 2002 Türkiye genel seçimleri 3 Kasım 2002 Genel Seçimleri Denizli İli sonuçları; AngularJS AngularJS (kısaca Angular) Google tarafından desteklenen, dünya genelinde yazılımcılar tarafından katkı sağlanan açık kaynak kodlu web uygulama çatısıdır. Javascript ile yazılan Angular, MVC prensiplerine sadık kalınarak tek sayfalık uygulamalar yazmayı mümkün kılmaktadır. Angular, 2. sürüm itibarı ile TypeScript diliyle geliştirilmektedir. TypeScript'in yanı sıra JavaScript ve Dart dilleri ile Angular tabanlı uygulamalar yazılabilir. Diyarbakır'da 2002 Türkiye genel seçimleri 3 Kasım 2002 Genel Seçimleri Diyarbakır İli sonuçları; Düzce'de 2002 Türkiye genel seçimleri 3 Kasım 2002 Genel Seçimleri Düzce İli sonuçları; Serdar Serdar aşağıdaki anlamlara gelebilir: Giotto (uzay aracı) Giotto, Avrupalı Robot uzay aracıdır. Avrupa Uzay Ajansı tarafından geliştirilmiştir. Uzay aracı Halley kuyruklu yıldızını öğrenmek için fırlatılmıştır ve kuyruklu yıldızları yakın gözlem yapmak amacıyla fırlatılan ilk uzay aracı oldu. 13 Mart 1986'da Halley'in merkezine 596 kilometre yaklaşma misyonunu başarıyla tamamlanmıştır. Uzay aracınının ismine erken rönesans ressamlarından Giotto di Bondone verilmiştir. O 1301 yılında Halley kuyruklu yıldızını gözlemlemişti ve bu ona ilham vermiş, ardından Star of Bethlehem ve Adoration of the Magi eserlerini çizmiştir. Başlangıçta Amerika Birleşik Devletleri ile birlikte bir uzay sondası yapılacağı plânlandı. Fakat NASA'nın bütçe kesintileri nedeniyle bu ortaklıktan dönüldü. ESA tarafından 1980 yılında görev hakkında planlamalar yapıldı. 2 Temmuz 1985 gününde Korou'da Ariane 1 roketi tarafından uzaya fırlatıldı. 4 Mart 1986'da Sovyet Vega 1 dönerken Halley'in resimleri çekti ve daha sonra çekirdeğini incelemek için bir uçuş daha yaptı. Bundan sonra Vega 2 uzay aracı 9 Mart'ta uçuşa geçti. Vega 1 8.889 km yaklaşmıştı. Görsellerde Halley'in 15 km uzunluğunda 7 kilometreye 10 kilometre genişliğinde olduğunu tespit edildi. %10'u Güneş tarafından ışık alan kısmından üç adet gaz çıkışı olduğu bulundu. Kuyruklu yıldızın 4,5 milyar yıl önce oluştuğunu belirlendi. Halley tarafından püskültülen maddenin içindekileri Geri kalanlar ise hidrokarbon, demir ve sodyum olarak tespit edilmiÅŸtir. Balıkesir Büyükşehir Belediyespor Balıkesir Büyükşehir Belediyespor, Balıkesir'de kurulmuş Türk spor kulübü. Futbol, bayanlar voleybolu, tekerlekli sandalye basketbolu, güreş gibi branşlarda faaliyet göstermektedir. Kulübün başkanlığını, Yusuf Hocaoğlu yapmaktadır. Balıkesir Büyükşehir Belediyesi'ne ait olan kulüp, "Balıkesir Belediyespor" adıyla kurulmuş, Balıkesir ilinin büyükşehir statüsü kazanmasından sonra, 2014 yılında isim değişikliğine gitmiştir. Kulübün futbol takımı 2019-2020 sezonunda Balıkesir Süper Amatör Lig A Grubunda mücadele etmektedir. 2010-2011 sezonunda Balıkesir Süper Amatör Ligde 2. olan takım, baraj maçında Edremit Belediyespor'u 3-1 yenerek Bölgesel Amatör Lige yükseldi. 2011-2015 yılları arasında Bölgesel Amatör Ligde mücadele eden takım, 2014-2015 sezonunda BAL'dan Balıkesir SAL düştü. Halen Balıkesir Süper Amatör Ligde mücadele etmektedir. Kulübün erkek basketbol takımı 2019-2020 sezonu öncesi 2. seviye lig olan Türkiye Basketbol Ligindeki Karesispor'un yarışmacı haklarını almıştır. 2019-2020 sezonunda TBL'de mücadele etmktedir. Kadın voleybol takımı Kadınlar Voleybol 1. Ligde mücadele ederken bu şube kapatılmıştır. Tekerlekli sandalye basketbol takımı Süper Lig'de mücadele etmektedir. Sezer TansuÄŸ Sezer Tansuğ (1930- 1998) Türk sanat tarihçisidir. Erzurum'da doğdu. 1953'te İstanbul Üniversitesi Sanat Tarihi bölümünden mezun oldu. 1956'da aynı bölümde araştırma görevlisi oldu. 1958-60 yıllarında sinema sektöründe, 1960-75 yılları arasında Ayasofya Müzesi'nde çalıştı. 1975-76 arasında reklamcılık sektöründe, 1977-1981 yıllarında Dokuz Eylül ve Mimar Sinan Üniversitelerine bağlı Güzel Sanatlar fakültelerinde öğretim görevlisi olarak çalıştı. 1982'de Mimar Sinan Üniversitesi Sinema Televizyon Merkezi öğretim görevliliğinden emekli oldu. Zaman gazetesinde köşe yazarlığı yaptı. 1998 yılında vefat etti. Yamagata Yamagata ( "Yamagata-shi"), Japonya'nın Yamagata prefektörlüğünün merkezi ve en büyük şehridir. Yüzölçümü 381.34 km² olan şehrin nüfusu Kasım 2013 itibarı ile 254,146'dır. Yamagata, resmî olarak 1 Nisan 1889 tarihinde kurulmuş olup 1 Nisan 2001 tarihinde özel şehir statüsü almıştır. Yamagata'nın sekiz şehir ile kardeş şehir anlaşması bulunmaktadır. Şinbutsu-şuugō Şinbutsu-şūgō (Japonca: 神仏習合 , "kami ve budaların birleşmesi"), Japonya'nın yerel Şinto'suyla ile Budizmin karıştırılıp tek bir inanç sistemi şeklinde yeniden inşasıdır. Bu olguya Şinbutsu-konkō (Japonca: 神仏混淆 , "kami ve budaların birbirine karışması") da denir. Kami inancı, özünde, yerel ve kadim bir inançtır. Kamiler belirli klanlarla (氏) veya köylerle (村) bağdaşmış olup, onlara erişim genellikle coğrafi sınırlara tabii idi. Evrensel bir din olan Budizmin kuşaktan kuşağa devredilişi, geleneksel kami fikrini önemli ölçüde etkiledi. Budizmin topluma nüfuz ettiği süreçte Şinto ile olan uyumu tartıldı ve aristokrasinin İmparator'u Amaterasu'nun soyu olarak gösteren mit ile Çingokokka fikrini benimsedi. Buna bağlı olarak Heian Dönemi'ne Kami sunakları önünde Budist sutralarının okunması ve jingūji denen, Şintō ile Budist tapınaklarını birleştiren tapınak organizasyonu görülmeye başlanmıştı.。 MS 552'de (538 teorisi de mevcuttur) Budizmin Japonya'ya girmesiyle, Buda, bir Banshin (Japonca: 蕃神, "komşu ülkenin kamisi") olarak, Japonya'nın kendi kamileriyle özdeş bir varlık gibi algılanmaya başlandı. Nihonshoki, ilk kez Buda'yı kutsal kabul edip rahipliğe adım atan insanın Zenşinni adında bir rahibe olduğunu yazmaktadır. Fakat bunun, bir mikonun herhangi bir kami'yle olan ilşkisinden hiçbir farkı olmadığı kabul edilir. Bir tapınağı kundaklayan kişinin Buda tarafından lanetleneceği düşüncesi de, Budizmde "lanet" diye bir konsept olmadığından, Şinto'nun olduğu gibi Buda'ya uygulanması olarak anlaşılabilir. Usa-haçimangū'nun, Kore Yarımadası'nın yerel Budizminin etkisi altında, henüz 6. yüzyılın sonlarında "jingūji" olarak inşasının bittiği söylenir. Fakat genel olarak, ancak Buda'nın kamilerden farklı bir doğaya sahip olduğunun Japonlar tarafından kavranması ile birlikte kamiler, Buda'nın gözetimi altında olan, yoldan çıkabilecek canlı varlıklar olarak görülmeye başlanmıştır. Japon kamilerinin de bundan sonra tıpkı insanlar gibi, çektikleri çilelerden sıyrılmak için Buda'dan kurtuluş diledikleri ve Nirvana'ya ulaşmayı umdukları algısının oluştuğu söylenir. Buna shinshin ridatsu, "kaminin vücudundan ayrılması" denir. Jingūjilerin inşasına Nara Dönemi'nin ilk yıllarında başlandı. Mangan Zenji diye adlandırılan rahipler tarafından Kaşimajingū, Kamojinja, Isejingū gibi, kami ve budaların yan yana olduğu tapınaklar kuruldu. Ayrıca, Usa-haçimangū gibi, kamilerin "boddhisatva"ya dönüştüğü durumlar ortaya çıktı. Nara Dönemi'nin ikinci yarısına gelindiğinde, İse'nin Kuwana ilçesindeki bir yerel klanın ujigamisi olan Tadotaijin'in kamiliği bırakıp Budizmi öğreneceğini buyurmasında olduğu gibi, jingūjilerin inşası yerel bölgelere kadar yayıldı. Wakasa ilinin Wakasahiko-taijin'i ile Ōmi ilinin Okitsuşima-taijin'i gibi yerel kamiler de 8. yüzyılın ikinci yarısından 9. yüzyılın ilk yarısına kadar Budist öğretilere dönme yönünde eğilim gösterdiler. Bu şekilde, "çile çeken kamiler"i kurtarmak için, Şintō mabedlerinin yanına tapınaklar yapılıp bunlara jingūji denildi ve sunaklarda sutralar okunmaya başlandı. Kamilerin budist öğretilere dönüşlerini duyurmalarının, onlara tapan nüfuz sahibi klanların istekleri doğrultusunda olduğu düşünülür. Ritsuryo sisteminin gelişinden sonra sosyal yapının değişimi, önceden toplumun liderleri olan klanların özel mülk sahibi feodal lordlara dönüşmesine neden oldu ve bununla birlikte önceden toplumun yaptığı ayinler tarafından desteklenen Şinto zayıfladı. Buna karşın Mikkyō mezhebini benimseyen gezgin rahiplerin ortaya çıktığı ve onların jingūjilerin inşasını devam ettirdiği düşünülür. Mikkyō mezhebi henüz sistematize edilmemiş olmasına rağmen, Mikkyō'nun doğaüstü riyazeti, mucizelere önem veren ve dünyevi zenginliklerin edinilmesini doğrulayan yapısı Şinto'yla oldukça uyumluydu. Bu yapısından dolayı Mikkyō'nun insanlar tarafından kolay üstlenildiği düşünülmektedir. Bu şekilde Şintō mabetleri Budist tapınaklara yaklaşırken, tapınaklar da mabetlere yaklaşmaktaydı. 8. yüzyılın ikinci yarısında, tapınaklara bir şekilde bağı olan kamiler, o tapınakların koruyucu ilahları ve hamileri yapıldılar. Bu konuda çabuk akla gelen örneklerden biri 710 yılında Kōfukuji ile birleşen Büyük Kasuga Tapınağı olabilir. Yine, Tōdai Tapınağı da büyük bir Buda heykelinin yapımına yardım eden Usa-Haçimanjin'i devralıp koruyucu ilah yapmıştır (şimdinin Tamukeyama-haçimangū'su bu şekilde doğdmuştur). Nüfuz sahibi başka tapınaklarda da bu eğilim göze çarpar. Bu şekilde, Budizm'e başkaldırarak değil, Budizm'i koruyan iyi ilahlar olarak kabul edilen yerel kamilere gohōzenjin, “dharma'yı koruyan yüce gönüllü ilahlar” denir. Bu safhada, kamiler ve budalar aynı inanç sistemi içinde yer alıyor olmalarına rağmen birbirlerinden ayrı varlıklar olarak algılandı ve özdeş varlıklar gibi görülmediler. Bu dönemden sonrası için fark gözetilerek, 'şinbutsu-şūgō' yerine 'şinbutsu-konkō' terimi de kullanılmaktadır. Birçok Şintō mabedine jingūjiler inşa edilse de, bu, halihazırdaki Şinto'yu ezmedi ve Jingi ile Budizm birbirini tamamlar bir şekil aldı. Bu jingūjilerde Mikkyō sutraları ve öğretileri önemli bir rol aldı. Mikkyō, yerel klanların desteğini arkasına alıp köklerini güçlendirme noktasına kadar gelse de Şinto'ya dayandığı düşünülen soyōçō vergisinin hâlâ toplanıyor olmasının problem yaratabileceği ve yine Jingi yoluyla meşruiyetini koruyan devletin birleştirici gücünün etkisini yitirmesinden endişe duyuldu. Diğer yandan, ritsuryo sisteminin dönüşümüyle birlikte büyük tapınak ve mabetler topraklarını genişletme yolları aramaya başladı ve jingūjiler budist tapınakların birer alt şubesi gibi algılanmayı ister duruma geldiler. Bu süreç İmparator tarafından desteklense de, pek çok bölgede jingūjilerin kalbini çalan öğreti, Şinto'yla birleşmesi kolay olup, büyüsel unsurlarla evrenselliği ve soyutluğu bünyesinde barındıran, Kūkai tarafından açılan Şingon mezhebi oldu. Öte yandan, bunun gibi istekleri kapsayan Tendai mezhebinde de Eñin ve Eñçin tarafından, Mikkyō'nun kabulu devam etti. Ayrıca, Nara Dönemi'nden süregelen Şugendō da iki mezhebin Mikkyō öğretilerinden etkilendi ve kendi değişimini sürdürdü. Haberi Var mÄ±? "Haberi Var mı?", Türk şarkıcı Berksan'ın maksi teklisidir. 2 Eylül 2014'te yayımlandı. Naber (şarkı) "Naber", Hande Yener'in on birinci stüdyo albümü "Mükemmel"den (2014) bir şarkıdır. Şarkının sözü, müziği ve düzenlemesi Mert Ekren'e aittir. No. 2 No. 2, Türk besteci ve aranjör Volga Tamöz'ün ikinci stüdyo albümü. Poll Production tarafından 9 Mart 2015'te yayımlandı. Albümde yer alan fotoğraflar ise Cem Bayoğlu tarafından çekildi. Ember.js Ember.js, açık kaynak kodlu web uygulama çatısı. Ember.js, uygulama geliştiricilerine ölçeklenebilir tek sayfalık web uygulamaları geliştirmeye olanak tanır. MVC prensiplerine bağlı kalınarak, Javascript dili ile yazılan Ember.js, 2011 yılından bu yana geliştirilmektedir. Sebastian (şarkı) "Sebastian", Volga Tamöz'ün on ikinci stüdyo albümü "No. 2"den (2015) bir şarkı. Hande Yener tarafından seslendirildi. Ersay Üner tarafından yazılıp bestelendi ve 5 Mart 2015'te yayımlandı. Haziran 2015'e kadar 29.700 kopya sattı. Homo heidelbergensis Homo heidelbergensis(heidelberg insanı), ilk kez 1907 yılında Heidelberg yakınlarında bir taş ocağındaki çene kemikleri ile keşfedilmiştir. Bulunan çene, modern insanlar gibi küçük dişli olsa da modern insanın aksine çene kemikleri fazlasıysa geniş ve ağırdır. Homo heidelbergensis türü, 600.000 ile 300.000 yılları arasında yaşamıştır ancak Gran Dolina İspanya'daki 800.000 yıl öncesine ait fosiller Homo heidelbergensis'e ya da farklı bir tür olan Homo antecessor'e ait olabilir. Bugün Homo heidelbergensis olarak bilinen fosillerin çoğu geçmişte Homo erectus, Homo neandertalensis veya Arkaik sapiens olarak tanımlandı ancak günümüzde bunların Homo heidelbergensis'e ait olduğunu biliyoruz. Homo heidelbergensis ilk olarak Afrika'da evrimleşmiş daha sonra da Avrupa ve Asya'ya kadar yayılmıştır. Homo heidelbergensis'in farklı coğrafi bölgelerde yaşaması en sonunda iki farklı türe evrimleşmesine neden olmuştur. Avrupa'da yaşayanlar Homo neandertalensis'e evrimleşirken Afrika'da yaşayanlar ise Homo Sapiens(modern insan)'e evrimleşmiştir. Afrika'da yaşayan ve sonrasında Homo Sapiens'e evrimleşen Homo heidelbergensislere Homo rhodesiensis de denmiştir. Ancak bu konuyla ilgili farklı bir görüş de mevcuttur. Gran Dolina İspanya'da bulunan fosillere dayanan bu görüşe göre Gran Dolina'daki eski Homo heidelbergensis popülasyonunun farklı bir tür olarak nitelendirilebilecek kadar farklı olduğu düşünülüyor. Bu türe ise Homo antecessor denmiş ve Homo neandertalensis ile Homo Sapiens'in atası olduğu ileri sürülmüştür. Homo heidelbergensis tarafından yapılan aletler çoğunlukla avlanma ve kesmek için kullanılmıştır. Homo heidelbergensis'in kullandığı aletler daha öncesindeki Homo ergaster'in kullandığı aletler ile benzerlik göstermektedir. Grupça ve yetenekli bir şekilde avlanan Homo heidelbergensis'in kullandığı en yaygın alet, taştan yapılmış el baltasıdır. El baltasının yanında ucu, sivri taştan oluşan ahşap mızraklar da kullanmışlardır. Bunların yanında ateşi de kontrol edebiliyorlardı. Hatta ateşi, avlanmak için bile kullanmış oldukları düşünülmektedir. Aynı zamanda hayvan derisinden yapılma kıyafet kullandıklarına dair kesin bir kanıt olmasa da Avrupa'nın soğuk yerlerinde kıyafet kullanmış olabilirler. Atapuerca, Burgos yakınlarında kuzey ispanya'da birçok mağaranın bulunduğu bir bölgedir. İlk kez 1976 yılında keşfedilmiş ve bu bölge sahip olduğu Homo kalıntılarıyla ünlüdür. Bilim insanları burada bulunan fosilleri ilk olarak Homo antecessor olarak adlandırmışlardır ancak daha sonra araştırmaların devamıyla birlikte çoğu bilim insanı fosilleri Homo heidelbergensis olarak sınıflandırmıştır. Atapuerca'da Homo heidelbergensis ile ilgili buluşlar asıl olarak Sima de los Huesos(kemik çukuru) adındaki mağarada gerçekleşmiştir. Bu mağarada neredeyse tam olarak korunmuş kafatasları da dahil 1.600 Homo fosili bulunmuştur. Fosillerin tarihi 600.000 ile 300.000 yılları arasında değişmektedir. Bulunan fosillerin beyin boyutları Homo neandertalensis ve Homo Sapiens ile benzerlik göstermektedir. Aynı zamanda bulunan fosiller çıkık ortayüz, uzun ve dar kasık kemikleri ve ince el parmakları gibi Homo neandertalensis'e ait özellikler de barındırmaktadır. Ancak yine de tam olarak Homo neandertalensis'in karakteristik özellikleriyle uyuşmamaktadır. Sit, aynı zamanda 430.000 yıl öncesine ait darbe almış bir kafatasına da ev sahipliği yapmaktadır. Bu kafatası, Homo cinsi arasındaki tür içi fiziksel şiddetin ilk kanıdıdır. Ek olarak Atapuerca, 2000 yılında Unesco Dünya Kültür Miras Listesi'ne girmiştir. Schöningen mızrakları, Schöningen Almanya'da bulunan Paleolitik çağa ait 8 adet ahşap mızraklardır. 1994-1998 yılları arasında çıkarılmış ve beraberinde 16.000 adet hayvan kemiği de bulunmuştur. 380.000 ile 400.000 yıl öncesine ait bu aletler, tarih öncesi Avrupa'ya ait en eski avlanma aletleridir. Bu mızraklar ise Homo heidelbergensis tarafından kullanılmıştır. 26 Mayıs 1994'te Nature'da yayımlanan bir makaleye göre Boxgrove'da bir Homo heidelbergensis fosiline ait bir incik kemiği bulundu ve bu kemiğin sahibine kâşif Roger Pedersen'in adıyla Roger dendi. Roger, tarihte bilinen en antik Britanyalıdır. Bundan bir yıl sonra bulunan iki tane diş ile Boxgrove insanlarının Homo heidelbergensis olduğu kanıtlandı. Bu birey ise muhtemelen erkekti ve 40 yaşına kadar yaşamıştı. Bulgular yaklaşık olarak 1.8 metre uzunluğunda ve 90 kilo ağırlığında güçlü bir insan olduğunu gösteriyor. Dişlere gelince kesik izleri çenesini tutmak için kullanan sağ elli bir bireye ait olduğunu da gösteriyor. Ayni zamanda başka bulgular ile birlikte Homo heidelbergensis'in aynı diğer Homo türleri gibi sağ elli olduğunu biliyoruz. Joseph E. LeDoux Joseph E. LeDoux (d. 7 Aralık 1949 Eunice, Louisiana) New York Üniversitesi nöroloji ve psikoloji profesörü. Nörobilim dalında çeşitli kitapları yayınlanmış, Emotion and Memory adlı kitabı da Türkiye'de Duygusal Beyin olarak Türkçeye çevrilip basılmıştır. Bilincin bir merkezinin olmadığı tezini öne sürmüş, bilinci "Aslında bütünün görüntüsü, ortaya çıkışı, her bir ayrı devrenin zaman içerisinde belirli bir anda etkinleştirilip, ifade edilmesidir." şeklinde tarif etmiştir. Comac ARJ21 Comac ARJ21 Xiangfeng, Commercial Aircraft Corporation of China (Comac) tarafından üretilen çift motorlu bölgesel jet yolcu uçağıdır. Mirac (mÃ¼zisyen) Harun Dinç ya da bilinen adıyla Mirac (d. 5 Ocak 1987, Tekirdağ), Türk rap sanatçısı, söz yazarı ve besteci. 5 Ocak 1987 yılında Tekirdağ ‘da doğan Mirac, lise öğrenimini Tekirdağ Namık Kemal Lisesinde tamamladı. 13-14 yaşlarında bağlandığı hiphop kültürüne önce graffiti sanatıyla dahil oldu. Uzun bir dönem bu sanatla uğraştı ve o dönemler Blue Jean dergisinde Tunç “Turbo” Dindaş’ın hazırladığı graffiti sayfalarında Co2-Nore tag’iyle bolca boy gösterdi. Aynı dönemlerde müziğe büyük bir tutku ile başladı. Bu öyle büyük bir tutkuydu ki artık duvar boyayacak vakti bulamıyor, zamanının çoğunu müzik yapım programlarını kurcalayarak ve şarkı sözleri yazarak geçiriyordu. İlk demolarını “Mozole Mirach” sahne ismiyle 2003 yılında henüz 16 yaşındayken kaydetmeye başladı. Bu esnada müzik prodüksiyonu yapmayı da öğrenmiş ve kendi aranjmanlarını hazırlamaya başlamıştı. İlk underground albümü “Araf LP”nin yapımına 2004 yılında başladı ve aynı albümü 2005 yılında internet üzerinden yayınladı. Bu albüm ile hatırı sayılır bir kitle tarafından fark edildi. Çeşitli organizasyonlarda sahne almaya başladı. Böylelikle o ana kadar doğup büyüdüğü Tekirdağ’dan bir ayağını İstanbul’a uzatmış oldu. Aynı yıl tanıştığı Da Poet ve Raziel ile Sert Ünsüzler adındaki fenomen albüme imza attılar. Albüm Blue Jean dergisi tarafından 2005 yılının en iyi bandrolsüz albümü seçildi. 2006 yılında ilk demolarını birlikte oluşturduğu Sitem Depresif ile “Sitemin Duan Olsun” ortak albümünü yayınladıklarında hayatları büyük ölçüde değişmişti. Artık büyük bir kitle tarafından tanınıyor ve ülkenin her bölgesinde konserler veriyordu. Mozole Mirach artık yalnızca tek bir iş yapmak istiyordu: “Müzik”. Bu sebeple 2007 Temmuz’da İstanbul’a taşındı. “Mozzart Underground” ismini vereceği ikinci solo albümünün kayıtlarını oluşturmaya başladı. Bu albümü kendi hayranlarından oluşturduğu dağıtım gönüllüleri ile Türkiye’nin hemen her yerine dağıttı. 2008 Ağustos’ta yayınladığı 2. solo albümünü 2009 Ocak’ta kliplendirdi. Mucize şarkısına Bilal Bay ve Süheyp Tosun yönetmenliğinde çekilen klip, MTV, Dream TV gibi birçok ulusal müzik kanalında yayınlandı ve büyük dikkat çekti. Myspace’te aylarca bir numarada kaldı. TRT2’de Kartal Balaban’ın hazırlayıp sunduğu Gençlik Halleri programına katıldı. Aynı dönem Kanal 24’te Gerçek Yeraltı programının sorularını yanıtladı. Bu yükseliş ile Türkiye’de 30’a yakın ilde 100’den fazla konser ve organizasyonda yer aldı. 2009’da Lendua ile “Burada Her Şey Yolunda”, 2010 yazında ise yeniden Sitem Depresif ile “Geri Çekil” düet albümlerine imza attı. Öte yandan 2008 yılında ilk denemesinde İstanbul Teknik Üniversitesi Türk Musikisi Devlet Konservatuvarı Müzik Teknolojileri Ses Kayıt Anabilim Dalı bölümüne kabul edilen 10 kişiden biri oldu. Müzik kariyerini ve fikirlerini büyük devrimlerle değiştireceği kırılma noktası tam da burasıydı. Konservatuvar eğitimi kendi müzik türünün oluşmasında büyük rol oynadı. Geri Çekil albümü bu yolculukta atılmış ilk adımdı. 2010 Eylül ayında konservatuvar eğitimini 1 yıl süreyle dondurarak dil eğitimi almak üzere Londra’ya gitti. Birbirinden farklı onlarca kültürün kesişim noktası olan Londra’da kendi spiritüel yolculuğu adına büyük deneyimler edindi. Kendisi için hâlâ büyük önem taşıdığını ve üçüncü evi olduğunu söylediği Londra’da farklı insanlar ve kültürlerden beslendi. 70'lerin dünyaca ünlü müzisyeni Bruce Ruffin’in kardeşi Dela Creme ile yoksulluk ve insan hakları hakkında “Can’t Be Living” isimli müzik videoya adını yazdırdı. Yaptığı çalışma ile Bruce Ruffin’in dikkatini çekerek İngilizce albüm yapma teklifi aldı. Fakat önce Türkçe müzik icra etmek istediğini söyleyerek bu projeyi erteledi. 2011 Eylül ayında ülkesine ve konservatuvar eğitime geri dönerek müzikal çalışmalarına ağırlık verdi. Londra sonrasında yaşadığı müzikal ve spiritüel dönüşümlerin ardından “Mozole Mirach” olan sahne ismini “Mirac” olarak kısalttı ve bundan sonraki çalışmalarına bu isimle devam edeceğini duyurdu. 2011’de Pasaj Müzik etiketi ile yayınlanan toplama albüm Organize Oluyoruz 1’de Zor Deme Bana adlı çalışmasıyla yer aldı. Albümün ilk video klibi Zor Deme Bana’ya çekildi. 2014’te Dokuz Sekiz Müzik’ten çıkan Organize Oluyoruz serisinin 3. Albümünde Toplumsal Hezeyan isimli çalışmasıyla yer alarak bu çalışmayı da kliplendirdi. Artık Mirac, müzikal ve lirikal yolculuğu sırasında yaptığı besteler ve yazdığı sözlerle rap türünün dışına çıkmaya başlamıştı. Oluşan yeni eserlerin, sözlerinin ve ezgilerinin daha fazla insana, hatta tüm Türkiye’ye ulaşması gerektiğine inanıyordu. Çünkü artık ürettiği eserlerin özünde tüm Türkiye’nin ruhu ve bu toprakların geçmişini yansıtan özellikler taşıyordu. Öyle ki Anadolu eren ve ozanlarının şiirlerinden ve tasavvuf edebiyatından beslenmeye başlamıştı. Yunus Emre ve Mevlana’dan büyük ilhamlar aldı. Müzikal manada 70, 80 ve 90’ların büyük ustaları Barış Manço, Erkin Koray, Cem Karaca ve MFÖ’den etkilendi. Tüm bu yolculuklar sonucunda Mirac 2013 kışında, rock, Psychedelic, Indie-Pop, Rap, Alaturka gibi birçok farklı müzik türünü bir araya getirerek kendi özgün türündeki ilk yasal market albümü “Rünya”yı Nurkan Renda müzik direktörlüğünde kaydetmeye başladı. Dünya ve Rüya kelimelerini birleştirerek kendi icat ettiği “Rünya” kelimesini albümünün ismi yaparak yaşadığı içsel çatışmalarını şarkılarında anlattı. Eserlerinde İstanbul gibi büyük bir şehrin kaosundan beslenerek “modern şehir ozanı” üslubunu benimsedi. Rünya albümünün bir diğer özelliği ise tüm sözlerinin, müziklerinin hatta aranjman ve kayıtlarının gece vakti yapılması oldu. Kaydedilen birkaç dijital sound dışında tüm enstrümanlar canlı olarak kaydedildi. Albümdeki tüm akustik ve elektrik gitarlar Nurkan Renda tarafından, Nurkan Renda Stüdyo’da, tüm davullar ise Alen Konakoğlu tarafından The Kulübe stüdyolarında çalındı ve kaydedildi. Albüm mixleri de yine Alen Konakoğlu tarafından yapıldı. “Rünya” albümünün mastering işlemiyse Steve Corrao tarafından Amerika’da yapıldı. 2014 Eylül’ünde, 2 yıllık bir çalışmanın ardından hazır hale gelen albüm Mirac’ın kendi müzik şirketi olan Rünya Müzik etiketi ile tüm müzik marketler ve dijital platformlarda müzik sahnesine çıkacak… Ayrıca Aldırma Gönül dizisinin jenerik müziğini Gülhan Eralp ile birlikte seslendirmiştir. Mirac ilk olarak MozzArt albümünden Mucize adlı şarkısına klip çekmiştir. Daha sonra Anlamı Yokve İngiliz Rap sanatçısı Dela Creme'in eşlik ettiği Can't Be Living adlı singlelarına klip çekmiştir. Son olarak Organize Oluyoruz: Volume 1 albümünde bulunan Zor Deme Bana şarkısına, daha sonra Organize Oluyoruz: Volume 3 albümünde bulunan Toplumsal Hezeyan şarkısına klip çekmiştir. Sanatçının ilk yasal albümü olan Rünya, 16 Mart 2015 tarihinde tüm müzik marketlerinde ve digital platformlarda dinleyicilerle buluştu. Şarkı Listesi Yoshida Shōin Yoshida Shōin (Japonca:吉田 松陰, 'Yoşida Şouin'), Japon samuray, düşünür, eğitimci, askeri bilimler uzmanı, bölge araştırmacısı. Meiji Restorasyonu'nun ruhani lideri ve kuramcısı olarak bilinir. 4 Ağustos 1830’da, Hagi Kalesi’nin çevreleyen Matsumoto köyünde Chōshū bölgesi samurayı Sugi Yurinosuke’nin ikinci oğlu olarak dünyaya geldi. 1834 yılında amcası olan Yamaga okulu askeri bilimler hocası Yoshida Daisuke’nin evlatlığı olsa da, 1835 yılında Daisuke’nin ölümüyle yine amcası olan Tamaki Bunnoshin’in açtığı Shōka Sonjuku’da eğitim gördü. 11 yaşında iken, Lord Mōri Yoshichika’ya verdiği derslerdeki başarısıyla takdir gördü. Shōin, çocukluğunda babası ve abisi Umetarō ile beraber tarlaya gidip, bir yandan tarlada çalışıp, diğer yandan babasının sesli olarak okuduğu Çin klasikleri, Rai Sanyō'nun şiirleri gibi eserleri Umetarō beraber tekrarlardı. Geceleri de babası iki kardeşe okuma yazma öğreten kitaplar okuturdu. Fakat Afyon Savaşı'nda Qing Hanedanlığının batılı güçlere yenildiğini öğrenip, Yamaga okulunun zamanın gerisinde kaldığını tam anlamıyla kavradıktan sonra, Batı tarzı askeri bilimleri öğrenmek için 1850'de Kyūshū'ya öğrenim görmeye gitti. Sonrasında Edo'ya gidip Sakuma Shōzan'ın altında öğrenim gördü. 1852 yılında, arkadaşı Miyabe Teizō ile Tōhoku bölgesine bir gezi yapmaya karar verdiler, ancak Shōin söz verdiği yola çıkış tarihini yakalayabilmek için Chōshū hükümetinden alması gereken yazılı izni beklemeden çıktı ve kaçak sayıldı. Bu Tōhoku yolculuğu süresince Mito bölgesinde Aizawa Seijisai ile görüşüp, Aizu bölgesindeki Nisshinkan ve madenlerin durumunu inceledi. Akita'da Sōma Daisaku Olayı'nın gerçekleştiği yeri ziyaret etti ve Tsugaru'da Tsugaru Boğazı'ndan geçecek olan bir yabancı gemiyi görmeye çalıştı. Edo'ya döndüğünde, izin almadan bölgesini terk ettiği için, samuraylığı elinden alındı ve maaşına el kondu. 1853 yılında Matthew Perry'nin Kara Gemileri Uraga'ya geldiğinde hocası Sakuma Shōzan ile beraber incelemeye gidip, Batı medeniyetinin üstünlüğüne hayran kaldıktan sonra yurtdışında eğitim görmeye karar verdi. Hemşehrisi olan asker Kaneko Shigenosuke ile beraber Nagasaki'de demir atmış olan Putjatin'in Rus savaş gemisine kaçak olarak binmek isteseler de, Avrupa'da çıkan Kırım Savaşı'na İngiltere'nin de katılması sebebiyle geminin beklenenden erken limandan ayrılması nedeniyle başarısız oldular. 1854 yılında Matthew Perry'nin Kanagawa Antlaşması'nı imzaladıktan sonra tekrar yola çıkışını fırsat bilip, Kaneko Shigenosuke ile beraber boğazdaki balıkçı teknelerinde birini çalıp, sancak gemisi olan USS Powhatan'a kadar kürek çekerek, binmeyi başardılar. Fakat yolculuğun reddedilmesi sebebiyle Shimoda'da teslim oldular. Bu olaya suç ortaklığı yaptığı için Sakuma Shōzan da hapse atıldı. Devlet içinde bir grup, Shōin ve Shōzan'ın idam cezasına çarptırılmasını isteseler de, Kawaji Toshiakira'nın uğraşları sonucunda Abe Masahiro tarafından canları bağışlanıp, Chōshū'daki Noyama Hapishanesi'ne gönderildiler. Hapisteyken onu ülkeden kaçmaya iten sebepleri ve ideolojik arkaplanını "Yūshūroku" adlı eserinde yazdı. 1855 yılında cezası ev hapsine çevrilerek hapishaneden çıkmasına izin verildi. 1857 yılında Shōka Sonjuku okulunun adını amcasından devralıp, evinden eğitim vermeye başladı. Shōka Sonjuku'da Kusaka Genzui, Takasugi Shinsaku, Itō Hirobumi, Yamagata Aritomo, Yoshida Toshimaro, Irie Kuichi, Maebara Issei, Shinagawa Yajirō, Yamada Akiyoshi gibi önemli kişilere eğitim verdi. Shōin'in Shōka Sonjuku'su, öğreticinin öğrencilere tek yönlü ders verdiği bir yer olmayıp, Shōin'in öğrencileriyle beraber fikirlerini ortaya koyduğu, karşılıklı tartıştıkları bir yerdi. Ayrıca, sadece edebiyat gibi dersler değil, dağa tırmanma ya da yüzme gibi derslerin de olduğu, "Yaşayan Eğitim" verilen bir yerdi. 1858 yılında Harris Antlaşması'nın imparatorun izni olmadan imzalandığını duyunca öfkelenip, hükümete karşı harekete geçeceğini duyurdu ve Manabe Akikatsu'nun suikastini planladı. Fakat Kusaka Genzui, Takasugi Shinsaku, Katsura Kogorō ve diğerleri bu planını desteklemediklerini belirttiklerinden, planını askıya almak zorunda kaldı. Bu dönemde Shōin Shōgun hükümetinin ülkenin önündeki en büyük engel olduğuna karar verip, hükûmeti devirme fikrini ortaya koydu. Bunun sonucu olarak tekrar yakalandı ve Noyama Hapishanesi'ne gönderildi. 27 Ekim 1859'da Ansei Tasfiyesi'yle ilişkili olarak Edo'ya yollandı ve yargılandıktan sonra 30 yaşında idam edildi. TCDD Açık Hava Buharlı Lokomotif Müzesi TCDD Açık Hava Buharlı Lokomotif Müzesi, Ankara'nın Çankaya ilçesinin Maltepe semtinde, Ankara Garı'nın Celâl Bayar Bulvarı'na bitişik arazisinin bir bölümünde bulunmuş bir açık hava demiryolları müzesidir. Buharları lokomotiflerin tarihini sunan müzenin kurucusu ve sahibi Türkiye Cumhuriyeti Devlet Demiryolları'dır. Bünyesinde TCDD Demiryolları Müzesi ve Sanat Galerisi'ni bulunduran Ankara Demiryolları Müzesi'nin de bir parçasıydı. 1991 yılında açılan müzenin buharlı lokomotifleri, 5 Aralık 2013'te Yüksek Hızlı Tren ve Başkentray projesi kapsamında yapılacak olan gar inşaatı nedeniyle topluca TCDD Behiç Bey Tesisleri'ne, oradaki spor sahası yanına, Toprak Mahsulleri Ofisi silolarına bakan yere taşındılar. Şu an lokomotiflerin bir kısmı ODTÜ Bilim ve Teknoloji Müzesi bahçesindedir. Hülya Tunçağ Hülya Tunçağ (kızlık soyadı Güngör) (d. Balıkesir), Türk caz ve müzik yazarı, radyo yapımcısı ve müzik prodüktörü. Kalabalık bir ailede birçok müziği dinleyerek büyüyen Tunçağ'ın babası Türk sanat müziğini çok iyi bilir ve icra ederdi. Ağabeyleri Necdet ve Kaya çoğu kez klasik müzik ve onun yanında pop ve caz dinlerlerdi. İzmir Karşıyaka Kız Lisesi'nden mezun oldu. 1970'li yılların ikinci yarısında Dokuz Eylül Üniversitesi Güzel Sanatlar Fakültesi Müzikoloji Bölümü'nde önlisans eğitimi yapıp 12 Eylül Darbesi sebebiyle ara verdi. Birkaç yıl sonra yine aynı üniversitenin Sinema-Televizyon-Fotoğrafçılık bölümünden 1988 yılında lisans diploması sahibi oldu. Eğitimi sırasında sinema-müzik ilişkisini araştıran bir tez yazdı. Arto Tunçboyacıyan ile Aydın Esen'in ortak albümlerinin prodüksüyonluğunu üstlendi ve Ada Müzik için Türk caz tarihini belgeleyen (henüz piyasaya sürülmeyen) bir kitap-CD seti projesi hazırladı. 1994-1998 yılları arasında İzmir Avrupa Caz Festivali'nin danışmanlığını, 1995-1998 yılları arasında İstanbul Caz Derneği'nin başkanlığını yaptı. Pera Güzel Sanatlar Okulu'nda Caz Tarihi (1997-98), Akademi İstanbul'da Radyo Programcılığı ve Caz Tarihi (1998-2003), Yıldız Teknik Üniversitesi Sanat Tasarım Bölümü'nde Caz Tarihi (2003) dersi verdi. 1972'de radyodan arkadaşı Ümit Tunçağ'la evlendi ve çiftin 1975 yılında Tan adında bir oğlu oldu. Çift 1997 yılında boşandı. Tunçağ soyadını kullanmaya devam etti. Şadan Kalkavan (1939; Rize - 11 Mart 2015, İstanbul), Eski Fenerbahçe spor kulübü yöneticisi, armatör ve iş adamı. 1995-96 sezonunda Fenerbahçe’nin Trabzonspor ile girdiği amansız şampiyonluk mücadelesini kazandığı sezon kulübün futbol şube sorumlusuydu. Şadan Kalkavan, Aziz Yıldırım'ın kazandığı 2009 seçiminde ona karşı başkan adayıda olmuş ancak kazanamamıştır. Fenerbahçe Spor Kulübü'nün eski yöneticisi, iş adamı Şadan Kalkavan 10 Mart 2015'te kaldırıldığı hastanede baypas ameliyatı sonrası oluşan komplikasyonlar nedeniyle hayatını kaybetti. Cenazesi Karacaahmet Mezarlığına defnedilmiştir. 2006-07 FA Cup 2006-07 FA Cup, Football Association Challenge Kupası'nın 126. sezonudur. Turnuvada Chelsea takımı şampiyon olmuştur. Bu maçlar Birleşik Krallık televizyonunda canlı olarak yayınlandı: 2007-08 FA Cup 2007-08 FA Cup, Football Association Challenge Kupası'nın 127. sezonudur. Turnuvada Portsmouth takımı şampiyon olmuştur. Shuto Otoyolu Shuto Otoyolu (, "Shuto Kōsoku Dōro"), Japonya'da Tokyo Metropolü'nde bulunan bir paralı otoyol ağıdır. Shuto Otoyol sistemi 24 yoldan oluşmaktadır: Pepuk KuÅŸu Efsanesi Guguk Kuşu Efsanesi (Zazaca: Pepuk Kuşu Efsanesi) Dersim-Erzincan yöresinde geçtiğine inanılan bir efsane. Dersim Yöresinde geçtiğine inanılan aileden çocuklara aktarılan bir efsane. Bugün Dersim kökenli Zazalar'ın Varto, Erzincan, Kiğı ve diğer Dersim kökenli insanların bulunduğu bölgelerde anlatılır. Pepuk kuşunun Türkçe karşılığı Guguk Kuşu'dur. Söylenen ve anlatılanlar yöreden yöreye az da olsa değişkenlik gösterir, ancak hikâyede genel olarak şöyle söylenir: "İki küçük kardeş varmış,anneleri ölünce babaları evlenmiş. Üvey anne sert mi sertmiş, çocukları hep dövüyor korkutuyormuş. Üvey anne bir gün çocukları kenger (bir tür yer sebzesi) toplamaları için dağa gönderir. Erkek çıkardığı kergerleri kız kardeşinin boynunda asılı duran torbaya atıyormuş. Akşama kadar bir hayli kenger çıkarmışlar, fakat bir aksilik varmış; delik torbadan düşmüş bütün kengerler, böylece tüm emekleri boşa gitmiş. Ama erkek kardeş, bundan kız kardeşini sorumlu tutmuş, kengerleri onun yediğini düşünmüş. Üvey annelerinden görecekleri şiddeti düşününce daha da korkmuş ve sinirlenmiş. Kız kardeşi, "Eğer inanmıyorsan karnımı aç bak" demiş. Kız kardeşinin karnını açıp midesini boş görünce onun kengerleri yemediğine inanmış ama kardeşi de oracıkta ölmüş. Kardeşine inanmamakla hata yapıp onun ölümüne sebep olan abi, bu acı ve vicdan azabıyla Allah'a yalvarmaya, dua etmeye başlamış: "Allah'ım beni Pepuk kuşu yap bu dağlara sal ki dünya döndükçe dağlardan dağlara kardeşim diye seslenip durayım!..." O gece, çocuğun dileği kabul olur. Genç erkek, o gece Allah'tan, Pepuk kuşu olmuş ve gidip kardeşinin başucundaki ağaca konup hep kardeşi için seslenip durmuş. O gün bu gündür bu çocuk, Pepuk kuşu olarak dağlarda oradan oraya dolaşarak, kardeşini öldürdüğü için herkese kendini ihbar eder durur: Her bahar mevsimi, kengerin yerden bitmesi ile beraber Pepuk kuşunun acıklı ötüşü de başlar. Gugukgiller John Pilger John Richard Pilger (d. 9 Ekim 1939, Sidney), Avustralyalı-Britanyalı haberci. Pilger, Vietnam Savaşı'ndaki muhabirlik döneminden itibaren, emperyalist doğrultuda olduğunu savunduğu Amerika Birleşik Devletleri ve Birleşik Krallık dış politikasının sert bir eleştirmenidir. Ayrıca ana-akım medyanın uygulamaları da takipçisi olduğu bir çalışma konusudur. Pilger Sidney'in bir banliyösü olan Bondi'de doğmuş ve büyümüştür. Baba tarafından Alman, bir Fransızca öğretmeni olan annesi tarafından İrlandalı kökenlere sahiptir. Lisede bir öğrenci gazetesi çıkartmış, ardından dört yıllık gazetecilik öğrenimi görmüştür. Mesleğine "Sydney Sun" gazetesinde başlayan Pilger daha sonra muhabir olarak "The Daily Telegraph (Australia)" gazetesine geçmiştir. Daha sonra ülkesinden ayrılmış, bir yıl kadar İtalya'da serbest muhabirlik yaptıktan sonra 1962'de Londra'ya taşınmış, Reuters haber ajansının Orta Doğu masasında çalışmaya başlamıştır. 1963'te "Daily Mirror" gazetesine geçen Pilger sırasıyla muhabir, makale yazarı ve sonunda Dış Haberler Şefi unvanları edinmiştir. Gazetedeki yirmi yılı boyunca özellikle toplumsal konularda en tanınan yazarı durumuna gelmiş; Vietnam, Kamboçya, Mısır, Hindistan, Bengladeş ve Biafra Cumhuriyeti gibi sıcak bölgelerde savaş muhabirliği yapmış; Birleşik Krallık'ta 1984-1985 büyük madenci grevlerini yerinde haber yapmış; 1967 ve 1979'da yılın gazetecisi ödülünü iki kez almıştır. Robert Maxwell'in 1984'te "Mirror"ı satın almasından on sekiz ay sonra, 31 Aralık 1985'te Pilger'ın işine son verilmiştir. Pilger'in televizyon kariyeri 1969'da Granada Television için çektiği ve 1970-1971'de yayınlanan "World in Action" belgeselleriyle başlamış, elliden fazla filmle sürmüştür. Bu süreçte "Vietnam: Still America's War" (1974), "Do You Remember Vietnam?" (1978) ve "Vietnam: The Last Battle" (1995) gibi ABD'nin Vietnam'daki savaşına eleştirel yaklaşan yapımlara imza atmış ve BBC'nin "Midweek" dizisi için 1972-73'te röportajlar çekmiş; Associated Television (ATV) ve ITV gibi yayıncılar için hazırladığı belgesellerle Çekoslovakya, Kamboçya, Avustralya yerli halkları, Doğu Timor, Filistin, Diego Garcia, Latin Amerika, ABD'de Bush ve Obama BK'da Blair yönetiminin dünya politikaları gibi çok geniş bir alanda eleştirel belgeseller çekmiştir. Ayrıca, 1966'dan itibaren haberci olarak aldığı diğer ödüller için resmî sitesindeki John Pilger özgeçmişi sayfasına bakınız. Kitaplar Oyunlar Katuku Tshimanga Katuku Tshimanga (d. 6 Kasım 1988), Demokratik Kongo asıllı Belçikalı futbolcudur. Pro League ekiplerinden Genk'te oynuyor. Brian Hamalainen Brian Hamalainen (29 Mayıs 1989), Danimarkalı futbolcudur. Pro League ekiplerinden Genk'te oynuyor. Steven Joseph-Monrose Steven Joseph-Monrose (d. 20 Temmuz 1990), FransÄ±z futbolcudur. Pro League ekiplerinden Genk'te oynuyor. Aleksandar Čavrić Aleksandar Čavrić (d. 18 Mayıs 1994), Sırp futbolcudur. Wilfred Ndidi Wilfred Ndidi (16 Aralık 1996), Nijeryalı millî futbolcudur. Premier League ekiplerinden Leicester City'de oynuyor. Pieter Gerkens Pieter Gerkens (d. 13 Ağustos 1995), Belçikalı futbolcudur. Pro League ekiplerinden Genk'te oynuyor. Timothy Castagne Timothy Castagne (d. 5 Aralık 1995), Belçikalı futbolcudur. Pro League ekiplerinden Genk'te oynuyor. Bennard Yao Kumordzi Bennard Yao Kumordzi (21 Mart 1985), GanalÄ± futbolcudur. Pro League ekiplerinden Genk'te oynuyor. Abel Masuero Abel Masuero (d. 6 Nisan 1988), Arjantinli futbolcudur. Nueva Chicago'da "kiralÄ±k" oynuyor. Alessio Alessandro Alessio Alessandro (d. 19 Nisan 1986), Belçikalı futbolcudur. MVV Maastricht'te oynuyor. Jordy Croux Jordy Croux (d. 15 Ocak 1994), Belçikalı futbolcudur. MVV Maastricht'te "kiralık" oynuyor. Stef Peeters Stef Peeters (d. 9 Şubat 1992), Belçikalı futbolcudur. MVV Maastricht'te "kiralık" oynuyor. Leandro Trossard Leandro Trossard (d. 4 Aralık 1994), Belçikalı futbolcudur. Lommel United'de oynuyor. Jelle Vossen Jelle Vossen (d. 22 Mart 1989), Belçikalı futbolcudur. Middlesbrough'da "kiralık" oynuyor. Nuri Hazer Nuri Hazer (Nur Mehmet) (d. 1907, Yalova Güneyköy, ö. 28 Mart 2005, İstanbul), tümgeneral. 1959-1960 yılları arasında Kara Harp Okulu Öğretim Başkanlığı yapmıştır. 28.Tümen Komutanlığı, Ankara Garnizon Komutanlığı gibi görevlerde bulunmuştur. Şamil Vakfı kurucularındandır. Emanullah Çelebi'nin kardeşi, Halim Menteş'in bacanağıdır. 27 Mayıs 1960 darbesine neden olan gerekçeler nedeniyle TSK içerisinde örgütlenen subaylardan olup darbe sonrası oluşan ortam ile ilgili rahatsızlıklarını tepki olarak dile getirmiş ancak MBK üyelerinden Suphi Karaman tarafından ikna edilmiştir. Darbeyi yapan Millî Birlik Komitesi'ne sonradan muhalif olan Silahlı Kuvvetler Birliği'nin ilk üyelerindendir. 20 Mayıs 1963 ayaklanması sırasında Kara Harb Okulu'na giderek kontrolün sağlanmasında rol oynamasına rağmen olaylar yatıştıktan sonra idam ile yargılanan harb okulu öğrencilerinin ağır ceza almalarını engelleyecek yönde ifade vermiştir:"Ortalıkta önce hiç Harbiyeli yoktu. Sonra ortaya çıkıp bir araya geldiler. Ben aralarından geçtim. Bana parola sormadılar; ateş etmediler. Şoförüm, "Ateş ettiler," derse inanmayın. Ateş edilseydi ben de silah sesi duyardım. Herhangi bir yanlışa ve kazaya meydan vermemek için öğrencilerle sabaha kadar temas kurmadık. Sabah olunca başlarındaki subayla temasa geçtik. Ama öğrencilerin bundan haberi olmadı. Onlar karşıda duvar gibi duruyordu. Sivil halkın önünde silahlarını teslim etmek istemiyorlardı. Sonunda hiç karşı gelmeden arabalara binip okullarına gittiler. "Anılarında harbiyelilerin cesaretinden gururla bahsetmiş, mavi gözlü genç teğmenin bir generalin önünde cesaretle durmasını övgüyle anlatmıştır. İkna edilerek eylemlerine son veren bu gençlerin suçsuz olduğunu, komutanlarının (Talat Aydemir) emrine kesin suretle uymalarının aslında ne kadar iyi birer asker olduklarına işaret ettiğini belirtmiştir. Aynı dönemde bacanağı Albay Halim Menteş de tutuklanmış, kendisini ziyarete gitmesi nedeniyle üst kademelerden gelen tepkiye rağmen geri adım atmaması nedeniyle tümgeneral rütbesi ile emekli edilmiştir. Eva SantamarÃ­a Eva Santamaría (d. 18 Ekim 1971, El Puerto de Santa María, Cádiz), İspanyol şarkıcısıdır. Santamaría, 1993 Eurovision Şarkı Yarışması'nda İspanya'yı "Hombres" adlı şarkıyla temsil etmiştir. Avusturya'nın ardından 18. olmuştur Todo esto es la música "Todo esto es la música" (Türkçe: "Hepsi bu müzik"), 1992 Eurovision Şarkı Yarışması'nda İspanya'ın temsilcisi Serafín Zubiri'nin seslendirdiği İspanyolca şarkıdır. 2008-09 FA Cup 2008-09 FA Cup, Football Association Challenge Kupası'nın 128. sezonudur. Turnuvada Chelsea takımı şampiyon olmuştur. † - Uzatmaların ardından † - Uzatmaların ardından † - Uzatmaların ardından † - Uzatmaların ardından İlk turdan itibaren gol krallığı şu şekildedir: Bailar pegados "Bailar pegados" (Türkçe: "Yakından dans"), 1991 Eurovision Şarkı Yarışması'nda İspanya'ın temsilcisi Sergio Dalma'nin seslendirdiği İspanyolca şarkıdır. Bandido "Bandido (Türkçe: "Haydut"), 1990 Eurovision Şarkı Yarışması'nda İspanya'ın temsilcisi Azúcar Moreno'nun seslendirdiği İspanyolca şarkıdır. Kızılbey Camii Kızılbey Camii, Ankara'da şimdi Ulus'ta bulunan Ziraat Bankası Genel Müdürlüğü binasının bulunduğu yerde idi. Banisi Kızıl Bey, Anadolu Selçuklu emirlerinden, I. İzzeddin Keykâvus'un hizmetinde bulundu. Bazı kaynaklarda adı Seyfeddin Kızıl Bey olarak geçer. Camimin minberi Germiyanoğlu Yakub bin Alişir tarafından yaptırılmıştır. Minber sonradan harap olduğundan kitabesi İstanbul Arkeoloji Müzesi'ne nakledilmiştir. Kızıl Bey Camii'nde bulunan ahşap minber ile Selçuklu tahtı, Ankara Etnografya Müzesi'nde teşhir edilmektedir. Kitabeye göre minber 1299 yılında Yakub bin Alişir III. Alâeddin Keykubad'ın hizmeti altındayken yaptırmıştır. Kitabedeki ""Elemirü'lecellükebir"" tabirinden Yakub Bey'in nüfuzlu emirlerden olduğu anlaşılır. Kızılbey Vakfı arazisi üzerinde Merkez ve Ziraat Bankası binaları bulunmaktadır. Daha sonraki yıllarda Kızıl Bey'in adı Ankara’da bir dergi dairesine verilmiştir. 2009-10 FA Cup 2009-10 FA Cup, Football Association Challenge Kupası'nın 129. sezonudur. Turnuvada Chelsea takımı şampiyon olmuştur. † - Uzatmaların ardından † - Uzatmaların ardından â€ - Uzatmalar sonucunda 2010-11 FA Cup 2010-11 FA Cup, Football Association Challenge Kupası'nın 130. sezonudur. Turnuvada Manchester City takımı şampiyon olmuştur. Vacidiye Medresesi Vâcidiye Medresesi, "(diğer adıyla: Demirkapı Medresesi)", Kütahya'da 14. yüzyılın ilk çeyreğinde inşa edilen ve bugün Kütahya Arkeoloji Müzesi'ne ev sahipliği yapan medrese. Medreseyi 1314 senesinde Germiyan ümerasından Mübarezeddin Umur bin Savcı yaptırmıştır. Medrese I. Yakub Bey zamanında Alaşehir Hristiyanları'ndan alınan cizye ile yaptırılmıştır. Sonradan Müderris Molla Abdülvâcid'in medresede uzun yıllar ders okutarak vefatından sonra buraya defnedilmesinden dolayı Vâcidiye Medresesi ismi verilmiştir. ""Melikü'lümerai velkübera"" lakabıyla hükümdar derecesinde yüksek ümeradan olduğu anlaşılan Mübarezeddin Umur, son Germiyan hükümdarı II. Yakub Bey'in büyük babasıdır. Yazılım iskeleti Bilgisayar programlamada yazılım iskeleti, yazılım çerçevesi ya da yazılım çatısı (İngilizce software framework), standart (çok kullanılan) fonksiyonların hazır olarak sunulduğu ancak programcı tarafından bu fonksiyonlardan arzu edilen kısımların ek kodlarla istenildiği şekilde güncellenebildiği sistemlerdir. Phalcon Phalcon, MVC mimari deseni üzerine kurulmuş yüksek performanslı bir PHP Çatısıdır. İlk sürümü 2012 yılında BSD lisansı ile yayınlanan Phalcon, açık kaynak kodlu olarak geliştiricilerin kullanımına sunulmuştur. Piyasadaki birçok PHP iskeletlerinin aksine C ile PHP'ye eklenti olarak yazılmıştır. Bu nedenle alternatiflerine oranla çok daha performanslı çalışabilmektedir. Önceleri Phalcon geliştirmesine katkıda bulunmak için C Geliştiricisi olmak gerekiyordu. Ancak Phalcon, 2.0 versiyonu ile birlikte Zephir ile geliştirilmeye başlandı. Bu sayede PHP geliştiricilerinin de Phalcon'un geliştirilmesine katkı sağlaması kolay bir hale getirildi. Web uygulama iskeleti Web uygulama iskeleti ya da web uygulama çatısı, dinamik web siteleri, web uygulamaları ve web servislerinin geliştirilmesini desteklemek amacıyla tasarlanmış yazılım iskeletleridir. Yoshida Doktrini Yoshida Doktrini, ekonomik kalkınmayı ülkenin birinci öncelik sırasına koyan ve diplomasiyi düşük profilde uygulayan bir milli politikadır. Bu milli politika ismini savaş sonrası dönemde bu politikayı uygulayan dönemin Japonya Başbakanı Shigeru Yoshida'dan alır. Yoshida'nın amacı, ülkenin bütün gücünü II. Dünya Savaşı sonrası dönemdeki ekonominin iyileştirilmesi işine kullanıp o sırada milli savunmayı Amerika Birleşik Devletleri'nin sırtına yüklemekti. Amerika Birleşik Devletleri ise, Japonya'nın askeri bütçesini artırmak için defalarca talepte bulunsa da Yoshida, Japon Anayasası'nın Japon Anayası'nın Dokuzuncu Maddesi "Nizam ve adalete müstenit milletlerarası bir sulhu gönülden dileyen Japon milleti, halkın hükümranlık hakkı olarak harpten ve milletler arası anlaşmazlıkları hal işinde tehdit ve kuvvet kullanmaktan, daimî şekilde feragat eder." ifadesini kullanarak bunu reddetmiştir. Uluslararası ticaret ve teknolojik yeniliklere odaklanan bu milli politikayı uygulayan Japonya, hızlı bir şekilde ekonomisini iyileştirmeyi başardı ve uluslararası ilişkilerde güçlü bir dünya ülkesi konumuna gelmeyi istedi. Böylece, Yoshida'nın başta uyguladığı bu diplomasi politikası pasifizmin temel alındığı bir şeyden ziyade, Meiji Restorasyonu'dan sonra sonra Japonya'da uluslararası ilişkilerle alakalı olarak yaygın olan gerçekçi bir yaklaşımdı. Bu politikanın esas amacı, uluslararası durumdan iyi bir şekilde yararlanıp Japonya'nın uluslararası toplumdaki mevcudiyetini artırmaktı. Yoshida Doktrini, Soğuk Savaş Dönemi'ni kullanarak Japonya'nın dış siyaset temellerini oluşturdu. Edirne'de 2002 Türkiye genel seçimleri 3 Kasım 2002 Genel Seçimleri Edirne İli sonuçları; Russell Roberts Russell David Roberts (d. 19 Eylül 1954) Amerikalı ekonomi profesörü. adlı eseriyle tanınmaktadır. Roberts özellikle iktisat eğitimi görmemiş olanlara iktisat öğretmek üzerine çalışmaktadır. Ayrıca ödüllü bir podcast programı olan EconTalk'un sunucusudur. Russell Roberts 1975'te University of North Carolina'dan lisans derecesini, 1981'de ise Gary Becker'ın danışmanlığında University of Chicago'dan doktora derecesini aldı. Roberts'in üzerinden 5 yıl çalıştığı kitap 2001 yılında MIT Press tarafından yayınlanmıştır. Başta Milton Friedman olmak üzere George Stigler, Gary Becker gibi Nobel ödüllü iktisatçıların beğenisini kazanmayı başarmıştır. Kitabın liberal kahramanı Sam Gordon'un lise öğrencilerine verdiği iktisat dersleri, gündelik yaşamdaki çeşitli unsurların iktisadi analizi ve lisenin muhafazakâr İngilizce öğretmeni Laura Silver ile yaşadığı ilişkinin boyutları kurmacanın imkanları kullanılarak anlatılmıştır. Kara Gemiler Kara gemi ifadesiyle (Japonca: 黒船, kurofune); büyük boyutlardaki, Batı tarzı yelkenli gemiler kastedilmektedir. Kelime olarak da Edo Dönemi öncesinden başlayıp modern dönem Japonya’sında da kullanılmıştır. Fakat günümüzde oldukça dar bir anlamda kullanılmaktadır. Edo Dönemi’nin sonunda (Tokugawa mutlak idaresinin son günleri) gelen gemileri; özellikle 8 Temmuz 1853’te Uraga Körfezi’ne ulaşan Amerika Birleşik Devletleri’nin Matthew Calbraith Perry öncülüğündeki birliklerin Amerikan Donanması Doğu Hindistan filosunu belirtmektedir. Günümüzde, dış güçlerin Japonya’ya yönelik baskılarının artması ve yabancı yatırımların yoğunluk kazanması gibi durumlar “modern zamanın kara gemileri” olarak adlandırılmaktadır. Japonya ve Portekiz arasındaki ilk temasların 1543 yılına dayandığı belirtiliyor olsa da; 1557 yılında Portekizliler Makao'nun kullanım hakkını elde etmiştir. Makao; Japonya, Çin ve Portekiz'in ticari mallarının alım satım işlemlerinin yapıldığı bir güzergâh haline gelmiştir. O dönemde kullanılan ve karak olarak adlandırılan gemiler, okyanus donanmasını geliştirmiş büyük boyutlardaki yelkenli gemilerdir. Uzunluğu 30 metreden 60 metreye kadar ve uzunluğuyla genişliğinin oranı 3:1 olan kısa ve geniş gemilerdir. Deplasmanı 200 tondan başlayıp, büyükler içinse 1200- 1600 ton arasındadır ve boyutlarında çeşitli farklılıklar bulunmaktadır . Bu karak gemilerin su geçirmesini önlemek için,bütün gövdesi ziftle siyaha boyandığından kara gemi olarak adlandırılmıştır.1603 yılında derlenen "Nippo Jisho" (Japonca- Portekizce Sözlük)'da ""curofune"" Hindistan'dan gelen "Nau" (karakların Portekizce adı) benzeri, ziftle boyanmış gemiler olarak tanımlanmaktadır. Karakların gelişmiş şekli olan kalyonlar ve "Sakoku"(Zincirli ülke) döneminde Nagasaki'ye gelen Hollanda Doğu Hindistan Şirketi'ne ait tam armalı yelkenliler, yatlar ve filintaların hepsi kara gemi olarak adlandırılmaktadır. Edo Dönemi'nin sonunda Uraga'ya gelen, Perry'nin filosundaki savaş gemisi de kara gemi olarak adlandırılmıştır. Japonya'ya ilk buharlı geminin gelişi de o zamandadır ve sıklıkla "kara gemi= buharlı gemi" yönünde bir anlayış hakim olmasına rağmen; yukarıda da bahsedildiği gibi önceki dönemlerden itibaren gelen Batı tarzı yelkenli gemilerin hepsi kara gemi olarak adlandırılmıştır. Ayrıca, Perry'nin kara gemilerinin sadece yarısı buharlı gemilerden oluşmaktaydı ve diğer yarısı da hakiki yelkenli gemilerdi. Ayrıca, o zamanların buharlı gemileri, buhar makinesini kullanarak liman içerisinde dolaşmanın yanı sıra, okyanusa açılmak için de kullanılmıştır. Savaş gemilerinin demirden yapıldığı yönünde bir anlayış olmasına karşın, gerçekte tamamıyla ahşaptır (Sonrasında ahşap savaş gemilerine demirden zırhlar eklenmiştir. Ayrıca tamamıyla demirden olan savaş gemilerine geçiş de hızlı bir şekilde gelişme göstermiştir.Bakufu Askerî Hükümeti de bu tip savaş gemileri satın almıştır; fakat bunda da bir karışıklık olduğu düşünülmektedir.). Ünlü sumo güreşçisi Konishiki, profesyonel beyzbol oyuncusu James Robert Bob Horner, fotomodel Leah Dizon, Enka şarkıcısı Jerome Charles White, Jr. gibi yurtdışından gelip Japonya'da yıldızı parlayan kişiler; Japonya marketine giren yabancı şirketler ve Coca Cola, İphone gibi yurt dışı kökenli yeni ticari ürünleri ifade etmede kullanılmaktadır. Ayrıca, dengede olan iş dünyasını altüst eden; iş düzenine geri döndürülemeyecek bir değişiklik getiren ve özellikle Japonya tarafının güçlü bir muhalefetine sebep olacak durumların da iş dünyasının kara gemisi diye adlandırıldığı olmuştur. Kurofune [Orijinal Adı: The Barbarian and the Geisha (Barbar ve Geyşa)], 1958 yılında çekilen ve yönetmenliğini John Huston'un yaptığı filmin Japonca adıdır. Edo Dönemi'nin son günlerinde, Japonya ve Amerika arasında olan müzakereleri konu edinmektedir. Başrol oyuncusu John Wayne' dir. Film, Japonya'nın Kyoto ve Nara şehirlerinde çekilmiştir. Kanagawa Vilayeti'nde, "Kara Gemilerin Gelişi"yle alakalı çeşitli ticari mallar üretilmiş ve satışa sunulmuştur. 2012 Edinburgh Antlaşması Edinburgh Antlaşması (tam adı: İskoçya için bağımsızlık referandumu Birleşik Krallık Hükûmeti ve İskoç Hükûmeti arasındaki anlaşma) arasındaki anlaşmadır. İskoç Hükûmeti ve Birleşik Krallık Hükûmeti 15 Ekim 2012 tarihinde Edinburgh Antlaşmasını imzalamıştır. Obbi Oularé Mamadou Obbi Oulare (d. 8 Ocak 1996, Waregem), Belçikalı futbolcudur. Premier League takımlarından Watford'da forma giymektedir. Fenerbahçeli eski futbolcu Souleymane Oulare'nin oğludur. Profosyenel kariyerine Pro League'de Club Brugge forması giyerek başladı. 14 Eylül 2014 tarihinde 1-1 sonuçlanan Genk maçının 64. dakikasında Nikola Storm'un yerine oyuna girerek ilk maçına çıktı. Hemen ertesi hafta 21 Eylül'de oynanan Kortrijk maçında bu defa ilk onbirde sahaya çıkan Obbi, maçın 39. dakikasında takımının ilk golünü atarken profesyonel kariyerinin ilk golünü atma başarısını da göstermiş oldu. 1 Eylül 2015'te Premier League takımlarından Watford ile 5 yıllık sözleşme imzalayarak İngiltere kariyerine başlamış oldu. FranÃ§ois Luchaire François Luchaire (d. 1 Ocak 1919, La Rochelle - ö. 7 Ağustos 2009, Paris) Fransız akademisyen, Anayasa Hukuku uzmanı. Fransız Direnişi'nde yer almış, Fransa'nın kurtuluşundan sonra hukuk eğitimini tamamlamış ve 1949'da Nancy Üniversitesi'nde kamu hukuku dersleri vermeye başlamıştır. 1951'de Denizaşırı İller Bakanı Louis Jacquinot'nun danışmanlığına getirilmiş, 1957-1958 yıllarında Başbakan danışmanı olarak görev yapmıştır. 1958 Anayasası'nın yazılışı çalışmalarında danışma komitesi üyesi olarak yer almıştır. 1960-1964 yıllarında Fransız Yüksek Denizaşırı İller Çalışmalar Kurumu Başkanı olarak görev yapmış, 1965 yılında Senato Başkanı Gaston Monnerville tarafından Fransa Anayasa Konseyi üyeliğine atanmış ve 1974'te görev süresi doluncaya dek bu görevi sürdürmüştür. Anayasa Konseyi'nin Örgütlenme Özgürlüğü Kararını aldığı 16 Temmuz 1971 tarihli oturumda da bulunmuştur. 1970'te Paris 1 Üniversitesi'nin (Panthéon-Sorbonne) kuruluşunda yer almış ve kuruluşundan 1976'ya dek üniversitenin rektörlüğünü de üstlenmiştir. İnanmış bir Avrupa taraftarı olarak, 1974-1979 yılları arasında Avrupalı Rektörler Konferansı başkan yardımcılığı görevinde de bulunmuştur. Siyasi alanda ise, 1972'de Sol Radikaller Hareketi'nin (MRG) kuruluşunda yer almıştır. Bu parti daha sonra Radikal Sol Parti adını almıştır ve François Luchaire de partinin onursal başkan yardımcıları arasında yer almıştır. 1974'te ise sosyalist François Mitterrand cumhurbaşkanlığı adaylığını destekleme komitesi başkanı olmuştur. 1982'den itibaren Solun hizmetinde yer alarak idari ve siyasi görevler almıştır. Başbakan Pierre Mauroy tarafından kamu hizmetleri ve serbest meslekler arasındaki ilişkilere dair araştırma yapmak amacıyla görevlendirilmiştir. 1983 yılında Serbest Mesleklerden sorumlu Bakanlıklararası Delege olarak atanmış ve bu görevinden 1986 yılında, Anayasa Konseyi başkanı Robert Badinter'in danışmanı olmak amacıyla, istifa etmiştir. 1984-1989 yıllarında Ekonomik ve Sosyal Konsey üyeliği, 1989-1993 yıllarında Ulusal Kamu Kurumlarında Bilimsel, Mesleki ve Kültürel Karakter Değerlendirme Komitesi Başkanlığı yapmıştır. 1984'te iki yıllığına Lahey Adalet Divanı yargıcı (ad hoc) olmuş, Eylül 1984'te Tunus'taki Uluslararası Anayasa Hukuku Akademisi'ni kuran isimler arasında yer almış, bu akademinin kuruluşundan 1996'ya dek başkanlığını 1996'dan ölünceye dek ise onursal başkanlığını yapmıştır. 1989'da 4 yıllığına Olağanüstü hizmetteki Danıştay üyesi olarak Danıştay'a atanmıştır. 1992'de Anayasa değişikliği amacıyla geçici bir süreliğine oluşturulan Georges Vedel danışma komitesi üyeliğine François Mitterrand tarafından atanmıştır. Daha sonra bütün siyasi ve idari kariyerini sonlandırarak anayasa hukuku alanına odaklanmış, 1993'te dahil olduğu Andorra Anayasa Mahkemesi'nin 1996'da başkanı olmuş ve bir yıl kadar bu görevi sürdürmüştür. Son olarak 2002'de Fransa cumhurbaşkanının cezai statüsüne dair reform ile alakalı kurulan Pierre Avril başkanlığındaki komisyonun üyesi olmuştur. Paris'te 7 Ağustos 2009'da ölmüştür. Eşi Simone da aynı yıl ölmüştür. Rıdvan Güleç 12 Eylül 1965 tarihinde Sivas'ta doğdu. 1988 yılında İstanbul Üniversitesi İktisat Fakültesi Uluslararası İlişkiler Bölümü'nden mezun oldu. 1989-1991 yılları arasında Ulaştırma Bakanlığında çalıştı. 1991 yılında Sayıştayda Denetçi Yardımcısı olarak göreve başladı. Aynı kurumda sırasıyla Denetçi, Başdenetçi ve Uzman Denetçi olarak görev yaptı. TBMM Genel Kurulunun 25 Haziran 2009 tarihli 110'uncu birleşiminde yapılan seçim sonucunda, Sayıştay üyeliğine seçildi. Oxford Aspect School of Language’da ileri düzey İngilizce, Tokyo Hachioji International Center’da başlangıç düzeyi Japonca dil eğitimlerini başarı ile tamamladı. Avrupa Birliği Eşleştirme Projesi kapsamında hazırlanan Sayıştay Mali Denetim Rehberinin Analitik İncelemeler Bölümünün yazımında görev aldı. Görev yaptığı süre içerisinde Sayıştayı temsilen birçok uluslararası toplantı ve seminerlerde bulundu. Yabancı ülkelerde mali denetim, performans denetimi ve sayıştayların yargısal işlevlerine dönük konularda eğiticilik ve proje liderliği yaptı. Birçok uluslararası toplantıda sayıştay denetimi ve yargısı üzerine tebliğler sundu. Yeminli Mali Müşavir ve Bağımsız Denetçi sertifikalarına sahip olup, evli ve iki çocuk babasıdır. İleri düzeyde İngilizce, orta düzeyde Arapça ve Almanca bilmektedir. Denizli Ulu Camii Denizli Ulu Cami, Germiyanoğlu Süleyman Şah tarafından 1368'de yaptırılmış bir dini yapıdır. Bu tarihlerde Denizli'de İnanç Bey hüküm sürüyordu ve Germiyanlılar'a tâbi idi. Denizli Ulu Cami 2002 senesinde yıkılmış, yerine yine aynı isimde büyük bir cami yapılmıştır. 2011-12 FA Cup 2011-12 FA Cup, Football Association Challenge Kupası'nın 131. sezonudur. Turnuvada Chelsea takımı şampiyon olmuştur. The winners of the First Round matches entered at this stage. The draw was made on 13 Kasım 2011 with the ties played on the weekend of 3-4 Aralık 2011. Redbridge, from the 8th tier of English football, were the lowest ranked football team to make it to the Second Round Proper. Hizb-i Cedid Hizb-i Cedid, Ä°ttihat ve Terakki partisinde muhalif hareket. İttihat ve Terakki’de, Hizb-i Cedid adı altında bir sağ, Hizb-i Terakki adı altındaysa bir sol grup vardı. Bu gruplar varlıklarını partinin dağılışına kadar sürdürmüştür. Sol kanatta, Rıza Nur, Rıza Tevfik gibi isimler, sağ kanatta ise Abdülaziz Mecdi Tolun, Mehmet Sadık Bey, Av. Celal Bey gibi isimler bulunmaktaydı. İttihat ve Terakki Fırkası’nın otoriter ve demokratik olmayan tutumundan dolayı iç muhalefet iyice keskinleşmiş ve liderliğini Mehmet Sadık Bey ile Karesi Mebusu Abdülaziz Mecdi Tolun’un yaptığı Hizb-i Cedid (Yeni Oluşum) hareketi, 1911 tarihinde İttihat ve Terakki Fırkası’nı (İTF) bölünme noktasına getirmiş; Hürriyet ve İtilaf Fırkası kuruluncaya kadar Meclis-i Mebusan’da en sert muhalefeti yapmıştır. Bir dönem parti içi çoğunluğu ele geçiren Hizb-i Cedid, on maddelik bir bildiri de yayımlayarak İttihat ve Terakki Fırkası üst yönetimine taleplerini 23 Nisan 1911’de “Mevadd-ı Aşere” (On Madde) isimli bir bildiride iletmiştir. Türkiye'nin Yıldızları Türkiye'nin Yıldızları, Türk yetenek yarışması. Yayınlandığı dönemde Türk sinemasına ve dizi sektörüne birçok yeni oyuncu kazandırdı. Özellikle Beren Saat ve Engin Akyürek büyük başarılar elde etti. Programın 2015 yılında yeniden başlaması planlanıyor. Dakota Johnson Dakota Mayi Johnson (d. 4 Ekim 1989, Austin), Amerikalı model ve oyuncu. Ünlü aktör Don Johnson ve ünlü oyuncu Melanie Griffith'in kızıdır. Ayrıca Tippi Hedren'in torunudur. Dakota Johnson Texas'ta dünyaya geldi. Gençlik yıllarında dansla yakından ilgilendi. 12 yaşında çocuk model olarak çekimlere katılmaya başladı. 1999 yılında Antonio Banderas'ın yönettiği Crazy in Alabama filminde annesi ile birlikte rol aldı. 2006 yılında Miss Golden Globe seçildi. 2009 yılında dünyaca ünlü giyim markası Mango için mankenlik yapmaya başladı. Okul hayatını tamamladıktan sonra oyunculuk kariyeri başladı. 2010 yılında Facebook'un kuruluş serüveninin anlatıldığı Jesse Eisenberg ve Justin Timberlake'in başrol oynadığı The Social Network filminde yer aldı. Filmin sekiz dalda ödül almasının ardından Dakota Johnson oyunculuk kariyerinde hızlı bir yükseliş yaşadı. Ardından sırasıyla Beastly, Theo, For Ellen, Savage Innocent, Goats gibi birçok yapımda yer aldı. İlk televizyon deneyimini ise 2012 de başlayan Ben and Kate isimli dizide yaşadı. 2013 yılında dizi ilk sezonunu tamamlandı. Bu dizi Johnson'ın ününü arttırmasına yardımcı oldu. Bunlar dışında Need for Speed adlı filmde ve William Shakespeare'in oyunu olan Cymbeline adlı filmde rol aldı. "Grinin Elli Tonu" (2015) filmindeki Anastasia Steele rol端 ona b端y端k bir 端n getirdi. Johnson daha önceden müzisyen Noah Gersh, aktör Jordan Masterson ve Drowners üyesi Matthew Hitt ile ilişki yaşadı. Nissan Silvia Nissan Silvia, Nissan tarafından 1964-1968 ve 1974-2002 yılları arasında üretilen coupe spor otomobil modelidir. Nissan Silvia CSP311, ilk kez Eylül 1964'te Tokyo Otomobil Fuarı'nda "Datsun Coupe 1500" olarak tanıtıldı. Tanıtım modeli Fairlady cabriolete dayalı bir el yapımı coupe idi. CSP311, 96 bg 1.6 L Nissan R serisi motor ile donatılmıştır. Üretimi 1968 yılına kadar sürmüş olup toplam olarak 554 adet üretildi. Araçların büyük çoğunluğu Japonya'da satılmıştır ancak 49 örneği Avustralya'ya ihraç edildi ve 10 tanesi de diğer ülkelere gönderildi. S10, Nissan'ın kompakt, arkadan itişli ve sportif olarak tasarlanan yeni S platformu üzerine inşa edilen ilk seri üretim Silvia'dır. S10, rakipleri Toyota ve Mazda'nın benzer modellerinden daha az geleneksel hatlara sahipti ve çoğu piyasalarda tüketiciler arasında daha az popüler oldu. Japonya pazarında sıralı dört silindirli 1.8 L L18 motor ve Kuzey Amerika pazarında Datsun 200 SX adıyla ve daha yüksek hacimli 2.0 L L20B motorla satışa sunulmuştur. Üçüncü nesil Silvia (ABD ve Kanada'da Datsun 200 SX ve Meksika'da Datsun Sakura), 2 kapılı coupe ve 3 kapılı hatchback olarak üretilmiştir. Hatchback modeli Japonya'da "Gazelle" adı ile satılmıştır. Ayrıca 1983-1985 yılları arasında 2.4 L DOHC FJ24 motor ile donatılmış 240RS adlı sportif modeli üretilmiş olup aynı tarihler arasında Nissan'ın WRC'deki resmi ralli aracı olmuştur. S12, 1983-1988 yılları arasında üretilmiştir. Araç, coupe ve hatchback olmak üzere iki gövde tipinde ve ayrıca Avrupa'da sınırlı sayıda hatchback modeline dayalı "Silvia Grand Prix" modeli satışa sunulmuştur. Önceki nesli gibi coupe modeli Japonya'da Gazelle adıyla satılmıştır. Silvia S12, 1.8 ile 3 litre arasında yedi adet motor ile 5 ileri manuel veya 4 ileri otomatik şanzıman seçeneklerine sahipti. 1988 yılında tanıtılan S13 Silvia, Japonya'da son derece popüler hale gelmiştir. Aynı yılda Japonya'nın Yılın Otomobili Ödülü'nü kazandı. S13, ilk nesil A31 Nissan Cefiro'ya dayanmaktaydı. Silvia artık yurtdışına ihraç edilmese de onun yerine Avrupa pazarında 200SX ve Kuzey Amerika'da 240SX adıyla 180SX satılmıştır. Halefi olan Silvia S14, 1993 yılında piyasaya sunulmuş olup S13'ün üretimi ise 1994 yılına kadar sürmüştür. Nissan Silvia, sabit farlara sahipken Silvia'nın hatchback versiyonu olan 180SX açılıp kapanan farlara sahipti. 180SX, Gazelle adının yerini almış olup 1998 yılına kadar üretilmiştir. Silvia'nın üretimine başlanmasının ardından bir de üstü açılabilen bir modelinin üretimine başlandı ancak yüksek maliyeti (1988'de 3.25 milyon Yen), ağırlığı ve esnek şasisi nedeniyle hiçbir zaman popüler olamamıştır. 180SX'in ön kısmının Silvia'nın ön kısmı ile değiştirilmesi sonucunda Sileighty modeli oluşturulmuştur. Ayrıca Mitsuoka tarafından aracın temeli kullanılarak 1990 yılında sınırlı sayıda retro tarzı Le-Seyde modeli üretilmiştir. S14 Silvia Japonya'da 1993 yılı sonlarında satışa sunuldu. Önceki nesil S13'e kıyasla daha alçak ve daha geniş boyutlarda olup dingil mesafesi ile iz genişliğinin uzatılması aracın yol tutuşunu biraz daha düzeltmiştir. Avrupa'da 200SX ve Kuzey Amerika'da ise ikinci nesil 240SX olarak satılmıştır. Satışlarının durakladığı ihracat pazarlarının aksine Silvia Japonya'da popülerliğini koruyabilmiştir. 1994 yılında Nismo tarafından yüksek performanslı 270R modeli üretilmiştir. 1996 yılında S14 hafif bir şekilde makyajlandı ve tüm modelleri agresif görünümlü projektör farlar ile renkli arka lambalara sahip oldu. S14, 1999 yılında yerini S15 Silvia'ya bırakmış olup üretimi 2000 yılına kadar devam etmiştir. 1999 yılında Silvia'nın S15 kodlu yedinci nesli tanıtıldı. Silvia S15'in SR20DET motoru, geliştirilmiş motor yönetimi ve rulman yataklı turboşarj uygulaması sayesinde 250 bg (184 kW) üretirken, turbosuz SR20DE ise 165 bg (121 kW) üretiyordu. S15, önceki Silvia stilinin zamanın modern otomobil tasarım trendleri ile güncellenmesi ile içte ve dışta agresif bir stile sahip oldu. Silvia S15, Spec-R ve Spec-S olmak üzere iki donanım modeline sahip olup her iki modelde büyük arka spoiler ile yan çıtaların bulunduğu "Aero" modeli opsiyonu bulunmaktaydı. Ayrıca 2000 yılında Autech tarafından geliştirilmiş Spec-S modeli temelli Varietta adında üstü açılabilen cabriolet modeli satışa sunuldu. S15 yalnızca Japonya'da ve 200SX adı ile Avustralya ve Yeni Zelanda'da satılmıştır ve bu nedenle hiçbir zaman soldan direksiyonlu olarak üretilmemiştir. Ancak birçok ülkede gri ithalat yolu ile alınabiliyordu. Avustralya ve Yeni Zelanda'da 200SX yalnızca SR20DET motor seçeneği ile sunulmaktaydı. Nissan Silvia'nın üretimine 2000 yılı egzoz emisyon düzenlemelerini karşılayamaması ve spor otomobillere olan ilginin azalması sonucu düşen satış rakamları nedeniyle Ağustos 2002'de son verildi. S13 ve S15 başta olmak üzere S-serisi popüler bir drift aracı olarak ünlenmiştir. Bunun dışında S110 ile S12 modelleri ralli aracı olarak kullanılmışlardır. Amerika Birleşik Devletleri erkek millî voleybol takımı Amerika Birleşik Devletleri Erkek Millî Voleybol Takımı, Amerika Voleybol Federasyonu (Federación Amerikana de Voleibol-USA) tarafından yönetilen ve Amerika Birleşik Devletleri'ni uluslararası Erkek voleybol organizasyonlarında temsil eden takımdır. 11 Kasım 2014 tarihi itibarıyla FIVB dünya sıralamasında 4. sırada bulunmaktadır. 2014 Erkekler Dünya Voleybol Şampiyonası'nda mücadele eden kadrodur. Baş antrenör: John Speraw 2012-13 FA Cup 2012-13 FA Cup, Football Association Challenge Kupası'nın 132. sezonudur. Turnuvada Wigan Athletic takımı şampiyon olmuştur. Bulgaristan erkek millî voleybol takımı Bulgaristan erkek milli voleybol takımı, Bulgaristan Voleybol Federasyonu (Federación Bulgaristana de Voleibol-Bg) tarafından yönetilen ve Bulgaristan’yı uluslararası Erker voleybol müsabakalarda temsil eden takımdır.11 Kasım 2014 tarihi itibarıyla FIVB dünya sıralamasında 8. sırada bulunmaktadır. Arjantin erkek millî voleybol takımı Arjantin erkek milli voleybol takımı, Arjantin Voleybol Federasyonu (Federación Arjantina de Voleibol-FEVA) tarafından yönetilen ve Arjantin’yı uluslararası Erker voleybol müsabakalarda temsil eden takımdır.11 Kasım 2014 tarihi itibarıyla FIVB dünya sıralamasında 9. sırada bulunmaktadır. Almanya erkek millî voleybol takımı Almanya erkek milli voleybol takımı, Almanya Voleybol Federasyonu (Federación Almanyana de Voleibol-DVV) tarafından yönetilen ve Almanya’yı uluslararası Erker voleybol müsabakalarda temsil eden takımdır.11 Kasım 2014 tarihi itibarıyla FIVB dünya sıralamasında 7. sırada bulunmaktadır. Erzurum-Kars Platosu Erzurum-Kars Platosu, Türkiye'nin Doğu Anadolu Bölgesinin kuzeydoğu bölümünde bulunan volkanik plato. Arap levhasının ve Anadolu Levhasının çarpışması sırasında Tetis Okyanusunun kapanması sırasında oluşmuştur. Kıtasal çarpışma ve yerkabuğunun kalınlaşması sonucu yükselme gerçekleşmiştir. Çarpışmayla ilgili volkanizma sonucu pirolastik malzeme ve lavlarla plato örtülmüştür. 11 milyon yıl önce başlayan volkanik aktivite 2,5 milyon yıl önceye kadar sürmüştür. Bu süreçte plato volkanik malzeme yer yer 1 km kalınlığa ulaşmıştır. Volkanizma alanı GB-KD yönünde kesen ve volkanizma süresince etkin olan doğrultu atımlı fay sistemiyle yüzeye çıkmıştır. Fay hareketinin oluşturduğu çek-ayır havzaları lavlarla doldurulmuştur. Denizden uzak ve yüksek olan platoda sert karasal iklim hakimdir. Yıllık ortalama sıcaklık 3-6 C, yıllık ortalama yağış miktarı 500–700 mm'dir. Yağışın çoğunluğu ilkbahar sonu yaz başına, en az yağış kışın düşmektedir. Eylül ayında başlayan don olayı Haziran ayına kadar devam etmektedir. Donlu gün sayısı yıllık ortalama Erzurum'da 150 gün, Kars'ta 180 gündür. Yazların kısa ve serin geçtiği platoda yağışlar alçak alanlardaki karasal iklimden bir miktar fazladır. Bu nedenle doğal bitki örtüsü olarak bozkır yerine yaz boyu yeşil kalan uzun boylu çayırlar hakimdir. Bozkır bitkileri yaz kuraklığı ile sararırken, plato çayırları yağışlı ve serin yaz boyunca yeşil kalır. Bozkırlarda küçükbaş hayvancılık özellikle koyunculuk yapılırken, platoda büyükbaş hayvancılık hakimdir. Orman sınırı yaklaşık 2000 m'dir. Alçaklarda step karakterli alanlar bulunur. Platoda çoğunlukla hayvancılık yapılır, ekili alanlar %5 oranındadır. Erzurum'un %22,3'ü, Kars'ın %21,7'si daimi otlak olarak kullanılır. Çayırlar, kışın erken gelmesinden dolayı, ayrışmadan toprak üzerinde birikir. Humusun bu nedenle çok olduğu topraklara Çernezyom (karatoprak) denir. Roger Fauroux Roger Fauroux (d. 21 Kasım 1926, Montpellier) Fransız bürokrat. École normale supérieure'ü bitirmiş, Almanya'daki stajın ardından Alman dili eğitimini de tamamlamış, École nationale d'administration'dan mezun olduktan sonra maliye müfettişi olmuştur. 1956-1960 yılları arasında maliye bakanlığında görev almış, Pont-à-Mousson şirkletine dahil olmuş, ardından Saint-Gobain grubu müdürü daha sonrasında ise başkan ve genel müdürü olmuştur. 1986-1988 yılları arasında École nationale d'administration'un müdürü olmuştur. 1988-1991 yıllarında Michel Rocard hükûmetlerinde sanayi bakanlığı yapmıştır. 1989-1995 Ariège'deki yıllarında Saint-Girons'un belediye başkanlığını yapmıştır. 1989'a kadar siyaset dışı kalan Roger Fauroux, 1989'da Demokratlar Birliği'ni (ADD) kurmuştur. Verdiği bir röportajda kendisini Saint Simoncu olarak tanımlamıştır:""Onun gibi, ilerlemeye, insan eylemine, akla, eğitime, ahlaka, girişimciliğe ve devlete inanıyorum. Piyasaya inanıyorum ancak onun mucizelerine değil.(...) Özetle, insanların sanayisine inanıyorum."" 1998-2002 yılları arasında ise Yüksek Entegrasyon Kurulu Başkanı olarak görev yapmıştır. Hükümet Yerel YÃ¶netimler Diğer Shinjuku Shinjuku ( "Shinjuku-ku"; "yeni kulübe"), Japonya'nın başkenti Tokyo'nun 23 özel semtinden biri ve Tokyo'nun yönetim merkezidir. Yüzölçümü 18.23 km² olan semtin nüfusu 1 Mayıs 2015 tarihi itibarı ile 334,978'dir. Shinjuku, çeşitli gökdelen ve iş merkezleri, dünyanın en işlek tren istasyonu olan Shinjuku İstasyonu ve Tokyo Büyükşehir Hükümetinin karargahı olan Tokyo Büyükşehir Hükümet Binası'nı barındıran büyük bir ticari ve idari merkezdir. Shinjuku'nın üç yerleşim ile kardeş şehir anlaşması bulunmaktadır. Beş Kardeş karakterleri listesi Yönetmenliğini Onur Ünlü'nün yaptığı Beş Kardeş dizisinin karakter listesi. Stack Overflow Stack Overflow, bilgisayar programcılığı ile ilgili kullanıcı odaklı soru cevap sitesi. Stack Exchange siteleri içinde yer alan Stack Overflow, 2008 yılında Jeff Atwood ve Joel Spolsky tarafından kuruldu. Stack Overflow, bilgisayar programcılığına dair aralarında C#, Java, Javascript, Android, PHP gibi alanlarda soruları ve cevaplarını bir araya getirmektedir. Kullanıcılar, siteye yaptıkları katkılar doğrultusunda "reputation point (saygınlık puanı)" ve "badge (rozet)" kazanırlar. Örneğin, verdiği cevap up oy olan bir kullanıcı 10 reputation point kazanır. Sitede kullanıcıların ürettiği tüm içerik, Creative Commons lisansı ile lisanslanmaktadır. Nisan 2014 itibarı ile Stack Overflow'un kullanıcı sayısı 4 milyonu aşmış, sorulan soru sayısı ise 10 milyona ulaşmıştır. Sitede en çok soru sorulan etiketler Java, JavaScript, C#, Android, jQuery, Python ve HTML'dir. Sitede ayrıca programcıların iş bulmasını kolaylaştırmak için bir "Jobs (İş Fırsatları)" bölümü mevcuttur. Büyük Arkana Büyük Arkana, her birinin üzerinde isimleri ve Roma rakamları ile numaraları yazılı Tarot kartlarıdır. Adana AtatÃ¼rk Mesleki ve Teknik Anadolu Lisesi Adana Atatürk Anadolu Sağlık Meslek Lisesi (eski adları Adana Atatürk Lisesi ve Karşıyaka Lisesi), Adana'nın Yüreğir ilçesi Karşıyaka semtinde bulunan bir sağlık meslek lisesidir. Okul ilk olarak 1966 yılında "Adana Karşıyaka Lisesi" olarak hizmete sunulmuştur. Karşıyaka semtinin ilk, Adana'nın 3. lisesi olup; daha sonraki bir tarihte adı "Atatürk Lisesi" olarak değiştirilmiştir. 2013-2014 eğitim-öğretim yılından itibaren Anadolu Sağlık Meslek Lisesi olarak eğitim öğretimine devam etmiştir. Yöre halkı tarafından "Abdal Koleji" olarak da tanınır. Okul 1966'dan bugüne kadar semtinin ve bulunduğu ilçenin her alanda lokomotifliğini yapmıştır. Okulun yaklaşık 1300 öğrencisi bulunmaktadır. Okulun; 150 öğrenci kapasiteli bir DPY pansiyonu, bir teknik odası (laboratuvar), 22 dersliği, 1 bilgisayar laboratuvarı bulunmaktadır. Okulda; okulun izcilik ekibi, futbol ve voleybol takımları ön plandadır. Futbol takımının il birincilikleri ve ülke finalleri başarıları vardır. İzcilik kolu ise "Adana Metehan Erkek İzci Ekibi"ni içinde bulundurmakta olup, şehirde ve yurtta olan milli-mahalli kamplara katılım gösteren, çalışkan izcilerle doludur. Atatürk Anadolu Sağlık Meslek Lisesi, Adana'daki diğer Anadolu Sağlık Meslek Liselerine göre "Hemşirelik" bölümünde 4. sırada, "Acil Tıp Teknisyenliği (ATT)" bölümünde 5. sıradadır. Ayrıca her yıl geleneksel olarak "pilav günleri" düzenlenmektedir. Okulda ATT haricinde Hemşirelik, Tıbbi Sekreterlik, Hemşire Yardımcılığı, Ebe Yardımcılığı ve Sağlık Teknisyenliği bölümleri bulunmaktadır. The Makemakes The Makemakes, Avusturyalı pop rock müzik grubu. 2015 Eurovision Şarkı Yarışması'nda Avusturya'yı I Am Yours adlı şarkı ile temsil ederek yarışmada sıfır çekmişlerdir 15 Haziran 2012 tarihinde The Makemakes grubu "The Lovercall" adlı teklilerini yayınlamıştır. Şarkı, Avusturya'nın resmi müzik teklisi Ö3 Austria Top 40 listesinde altıncı sıraya yükselmiştir. 15 Nisan 2014 tarihinde "Million Euro Smile" teklilerini yayınlandılar. Ö3 Austria Top 40 listesinde ikinci sırayı tutmuştur. 13 Mart 2015 tarihinde yapılan Avusturya ulusal finalı sonucu The Makemakes grubu, 2015 Eurovision Şarkı Yarışması'nda Avusturya'yı I Am Yours adlı şarkı ile temsil edecektir. Avusturya ev sahibi ülke olduğu için finale doğrudan yükselmiştir. Ancak yarışmada 27 ülkenin hiçbirinden puan alamayıp Almanya ile sonunculuğu paylaşmıştır. I Am Yours "I Am Yours" (), Avusturya'in başkenti Viyana şehrinde gerçekleştirilecek 2015 Eurovision Şarkı Yarışması'nda Avusturya'nın temsilcisi The Makemakes tarafından seslendirilen İngilizce şarkıdır. The Makemakes grubu Viyana'da Avusturya'yı temsil etmek amacıyla Avusturya ulusal finali "Wer singt für Österreich?" yarışmasına katılmıştır. Grubun iki potansiyel şarkısı vardı: "I Am Yours" ve "Big Bang" . "I Am Yours", 6 Mart 2015 tarihinde yapılan bir eleme ile finale kalmıştır. Şarkı 'yı 2015 Eurovision Şarkı Yarışması'nda temsil edecektir. Stack Exchange Stack Exchange, çeşitli konularda soru-cevap sitelerini bir araya getiren site ağı. Stack Exchange, aralarında Matematik, İstatistik, Din, Astronomi, Bilgisayar programcılığı gibi belirli konularda özelleşmiş 130'un üzerinde soru-cevap sitelerini barındırmaktadır. Stack Exchange, yine kendisine bağlı Stack Overflow sitesini oluşturan Jeff Atwood ile Joel Spolsky tarafından 2009'da oluşturuldu. The Returned The Returned Amerikan doğaüstü dram televizyon dizisi. Fransız televizyon dizisi "Les Revenants"'ın adaptasyonudur. Dizi, küçük bir kasabada yaşayan insanların yıllardır ölü olan yakınlarının yeniden hayata dönmesi ile altüst olan yaşamlarını incelemektedir. Pilot bölümü Carlton Cuse yazmıştır, yönetici yapımcısı Raelle Tucker'dır . Birinci sezon 10 bölüm olarak planlanmıştır. Dizi Squamish, British Columbia çekilmektedir. Prömiyerini 9 Mart 2015'te yapmıştır. The Face of Evil The Face of Evil, Büyük Britanya bilimkurgu dizisi "Doctor Who"nun klasik serisinin on dördüncü sezonunun dördüncü öyküsü. Dört bölümden oluşan öykünün ilk bölümü 1 Ocak'ta, son bölümü 22 Ocak 1977 tarihinde yayınlanmıştır. Louise Jameson'ın Doktor'un yeni yol arkadaşı Leela rolünü oynadığı ilk öyküdür. Öykünün adı Doktor'un kötü yüzünü ifade etmektedir. Tom Baker çift rolde oynamıştır. Doktor, TARDIS'le yalnız gezerken bir orman gezegenine varır. Orada yerel bir kabilede bulunan barbar Leela ile karşılaşır. Émile Guépratte Émile Paul Aimable Guépratte (30 Ağustos 1856 - 21 Kasım 1939), Fransız amiral. Granville'de denizci asker bir aileye doğdu. 1871 yılında Fransız Deniz Kuvvetleri'ne katıldı. 1915 yılında, Deniz Savaşı'nda İtilaf Devletleri donanmasında önemli görevler üstlendi. Faruk Kaleli Hafız Faruk Kaleli (1896 Erzurum-22 Kasım 1947), Türk şair, bestekâr, güftekâr ve türkücü. Sanatçı kimliğinin yanı sıra hafızlık ve öğretmenlik yapmıştır. Hayatı boyunca kendi yazdığı eserlerin yanı sıra pek çok anonim Erzurum türküsünü derleyip TRT repertuvarına kazandırmıştır. Önemli derlemeleri arasında "Erzurum Çarşı Pazar" adıyla derlenen "Sarı Gelin" sayılabilir. 1896'da Hasankale'de, köklü bir ailede dünyaya geldi. İlk ve orta öğrenimini burada tamamladı. Babası Abdurrahman Efendi tarafından, ağabeyi Ali Rıza ile birlikte küçük yaşta, eğitim almak üzere Erzurum'a yerleştirildi ve burada kısa zamanda her ikisi de tanınmış birer hafız oldu. Askerliğini I. Dünya Savaşı esnasında Çanakkale'de topçu eri olarak yaptı. Faruk Kaleli kendi eserlerinin yanı sıra pek çok anonim eseri kayıt altına