düşüncesiydi ve 1935’te Etiyopya’nın yağmasına yol açtı. 1938 sonrası faşizm resmî olarak antisemitist bir politika sürdürdü. 1932’de Mussolini "Dottrina del fascismo" ile ilk defa İtalyan faşist ideolojisinin bir taslağını yayımladı. Bu eserinde Mussolini Friedrich Nietzsche’nin “iktidar isteği” düşüncesiyle ilişkili olarak ve Vilfredo Pareto’ya dayanarak “büyük adamların” otoriter rejiminin meşruluğu üzerine tezler ortaya atıyordu. Georges Sorel’den esinlenerek siyasi olanın yaratıcı şekillendirme ilkesi için doğrudan eylem ilan ediyordu. Mussolini’nin anlayışında sendikalizme dayanan korporatist bir ekonomik sistemle sınıf karşıtlıklarının aşılacağı düşünülüyor ve birçok kaynaktan beslenen bir milliyetçilikle İtalya Akdeniz imparatorluğunun merkezi olarak görülüyordu. Peş peşe gelen askeri başarısızlıklar sonucu 1943’te Mussolini faşist devletin en yüksek yürütme organı olan Büyük Meclis tarafından görevinden alındı ve tutuklandı. Ancak Alman Waffen-SS kuvvetleri Mussolini’yi hapisten kurtardı. Mussolini Kuzey İtalya’da İtalyan Sosyal Cumhuriyeti’ni ("Repubblica Sociale Italiana") ilan etti. Ancak başarılı olamadı. Daha sonra 28 Nisan 1945’te İtalyan komünistler tarafından idam edildi. Sonraki yıllarda ideolojisi İtalyan halkı tarafından utanç kaynağı olarak nitelendirilmiştir. İtalyan faşizmi içinde modernist-devrimci kanatla, tutucu-geleneksel kanat arasında süregiden bir gerilim vardı. Mussolini 1921-1925 arası bu kuvvetleri bir arada tutmak için çaba harcadı. Bununla birlikte çelişkili temsiller dışarıya karşı farklı toplumsal akımların faşizmde birleşmesi olarak sunuldu. Savaş sonrasında İtalyan faşizminin demokratik yapıyı ortadan kaldırması, nazizmle işbirliği, İtalyan Yahudilerinin dörtte birinin öldürülmesi ve sürülmesi gibi suçları Almanya’da olduğundan çok farklı şekillerde değerlendirilmiştir. Bunun nedenleri nazizmle karşılaştırıldığında İtalyan faşizminin daha düşük bir iç, dış ve askeri etkiye sahip olması kadar, rejimin iç güçler tarafından devrilmesine bağlı olarak nazilerin yargılandıkları Nürnberg Davaları gibi açıklayıcı ve kamuyu etkileyici uluslararası bir yargı sürecinin gerçekleşmemiş olmasıdır. Böylece Mussolini’nin etkin olduğu bölgeler, İtalyan Sosyal Cumhuriyeti’ni ilan ettiği Salò, aile mezarının bulunduğu Predappio ya da bugünkü bir Mussolini müzesi bulunan Forli, neofaşist örgütler tarafından kutsanmaktadır. Her ne kadar faşizmin övülmesi bugünkü İtalya’da yasal olarak cezalandırılmayı gerektirse de, yasalar uygulanmamaktadır. Tanınmış bir neofaşist politikacı ve Mussolini’nin torunu olan Alessandra Mussolini, Kimlik, Gelenek, Egemenlik Fraksiyonu'nun temsilcisi olarak Avrupa Parlamentosu’nda bulunmaktaydı. John Verdon John Verdon 1 Ocak 1942 doğumlu Amerikalı bir yazardır. Yazar, başlangıç kariyeri olarak Manhattan'daki birçok reklam şirketinde yöneticilik pozisyonunda çalıştı. Emekli olduktan sonra, hikâyesindeki kahraman gibi, eşiyle birlikte New York merkezinden uzak, kırsal bir kesim olan Catskill Dağları'na taşınmaya karar verdiler. Aklından Bir Sayı Tut, Gözlerini Sımsıkı Kapat, Şeytanı Uyandırma ve Peter Pan Ölmeli adlı romanlarıyla adından söz ettiren yazar, yazmış olduğu seride kendi iç dünyasında da fırtınalar kopan, işkolik dedektif Gurney'in Amerika'da işlenmiş korkunç, esrarengiz ve büyük ses getiren cinayetleri başarılı ve soğukkanlı bir şekilde çözümünü ele almaktadır. Eşi Naomi, yazdığı romanlara ilham kaynağı olmuştur. Taşınırken taslak halinde olan Aklından Bir Sayı Tut romanını, taşındıktan iki yıl sonra tamamladı. Birçok eleştirmen olumlu yorum ve teşvikleriyle, ona ikinci romanı olan Gözlerini Sımsıkı Kapat adlı eserini yazmaya ikna etti. Bu başarılı romanları sırayla takip eden Şeytanı Uyandırma Peter Pan Ölmeli ve yeni romanı olan Kurt Gölü adlı kitaplar, Dave Gurney polisiye/dedektif serisinin oluşmasında önemli roller oynadı. Dave Gurney polisiye serisi yayınlandığı 25 ülkede ilgi topladı. Serideki kitaplar, iki düzineden fazla dile çevrilmiş ve birçok ülkede çok satanlar listesine girmiştir. Diyarbakır Şehirlerarası Otobüs Terminali Diyarbakır Şehirlerarası Otobüs Terminali veya kısaltılmış adıyla DİŞTİ, Diyarbakır'da bulunan otobüs terminalidir. 2006 yılının Aralık ayında açılan DİŞTİ, yılda yaklaşık yarım milyon kişinin kullanabileceği kapasitededir. 1996 yılında projesi hazırlanan yapım aşamasında çıkan sorunlar nedeniyle ancak 1998 yılında temeli atılan otogar da 58 adet yolcu indirme-bindirme peronu 52 bilet satış gişesi ,birçok sosyal tesis ve açık otopark bulunmaktadır. Diyarbakır merkezli 7 ve diğer şehirlerden gelen yerel ve ulusal 30'a yakın otobüs firması DİŞTİ'de faaliyet göstermektedir. DİŞTİ'ye ulaşım şehir merkezinden oldukça rahattır. Özel halk ve belediye otobüsleriyle ayrıca Otogar- 500 Evler istikametine giden minibüsler ile ticari taksilerle de DİŞTİ'ye ulaşmak mümkündür. Britt Robertson Brittany Leanna Robertson (18 Nisan 1990; Charlotte, Kuzey Karolina, ABD), AmerikalÄ± oyuncu. Ian Martin Ian Martin, farklı insan hakları örgütlerinde ve Birleşmiş Milletler misyonlarında çalışmış, İngiliz insan hakları akvisitidir. Martin, 1986- 1992 yılları arasında Uluslararası Af Örgütü genel sekreterliğini yürütmüştür. Eric Baker Eric Baker (22 Eylül 1920 – 11 Temmuz 1976) İngiliz aktivist ve insan hakları örgütü Uluslararası Af Örgütü'nün kurucularından birisidir. Baker ayrıca Uluslararası Af Örgütü'nün Peter Benenson'dan sonraki ikinci genel sekreteridir. Bünyamin Sürmeli Bünyamin Sürmeli, (1975, İstanbul), meteoroloji mühendisi, sunucu. 2000 yılında İstanbul Teknik Üniversitesi, Meteoroloji Mühendisliği bölümünden mezun oldu. Sürmeli, Meteoroloji Mühendisliği bölümünde öğrenciyken, 1997'de, amatör olarak hava tahmini ile uğraşmaya başladı. Kadir Çöpdemir ve Geveze ile tanışmasıyla radyoya telefonla bağlanarak hava durumu sunmaya başladı. Bu programlar sırasında "Geveze" tarafından takılan ""Havayı Koklayan Adam"" lakabıyla anılmaya başladı. Üniversite öğrenimi sürerken CNN Türk'ten teklif gelmesiyle profesyonel iş hayatına atıldı. İlk yıllar grafikler ve kendi sesiyle hava durumu bülteni hazırlayan Sürmeli, 2001 yılından itibaren programının editörü oldu. Haftasonları ekranda haber bülteni içerisinde hafta sonu detaylarını vermeye başladı. 2001 yılında ise hava durumu sunmaya başladı. Ayrıca Sürmeli, AKUT, GEA ve İstanbul Yelken Kulübü gibi oluşumlara meteoroloji eğitimi vermektedir. Bunların yanı sıra Hürriyet Gazetesi'nde ve Yatch Türkiye Dergisi'nde yazarlık yapan Sürmeli, üniversite ve liselerde söyleşiler ve seminerler vermektedir. Heinrich Louis d'Arrest Heinrich Louis d'Arrest (13 Ağustos 1822, Berlin - 14 Haziran 1875, Kopenhag), Alman astronom. İsmi bazen Heinrich Ludwig d'Arrest olarak bilinir. Berlin Humboldt Üniversitesi'nde öğrenci olduğu sırada, d'Arrest Neptün araştırmaları için Johann Gottfried Galle ile çalışmıştır. 23 Eylül 1846'da, yeni bir gökyüzü haritası önermiştir. Urbain Le Verrier'nin tahmin ettiği yerde, sabit bir güneş yerine, tipik bir gezegen hareketi öngörülüyordu. Neptün işte o gece keşfedilmiştir. D'Arrest'nin Leipzig Gözlemevi'nde daha sonraki çalışmaları onu 1851'de kendi adıyla anılan kuyruklu yıldızı keşfetmeye yönlendirmiştir. Ayrıca asteroidler üzerine çalışmış, 76 Freia'yı ve 11 inç çaplı mercekli tip bir teleskop kullanarak NGC serisine ait 342 adet galaksi keşfetmiştir 1875'te Royal Astronomical Society Altın Madalyası'nı kazanmıştır. 1857'de, öğretmeni August Ferdinand Möbius'un kızı Auguste Emilie ile evlenmiştir. 1875'te Kopenhag'da ölmüştür. Aydaki D'Arrest krateri (2.3 kuzey, 14.7 doğu, 30.0 km çap, 1935), Mars'ın uydusu Phobos'daki krater (35.0 güney, 185.0 batı) ve 9133 d'Arrest asteroidi de ona ithafen isimlendirilmiştir. Lambert Buzulu Lambert Buzulu, 400 km uzunluk ve 100 km genişlik ile, Guinness Rekorlar Kitabı'na girmiş olan, dünyanın en büyük buzuludur. Antarktika'da bulunur. Anti-Yahudilik Anti-Yahudilik (), Yahudi dini inanç ve geleneklerine karşı duyulan karşıtlık ve nefrettir. Günümüzdeki çoğu araştırmacıya göre Anti-Yahudilik, Antisemitizm'in bir koludur. Tarih boyunca Anti-Yahudiliğe örnek verilebilecek pek çok olay yaşanmıştır. Örneğin Roma İmparatoru Hadrianus'un, imparatorluk sınırları dahilinde sünneti yasaklamasıdır. Selahaddin Eyyubi, Üçüncü Haçlı Seferi sırasında Kudüs'te Tevrat ve Zebur nüshalarını törenle yaktırmıştır. 1453'de, Fatih Sultan Mehmet İstanbul'u fethettikten sonra, politika amacıyla Doğu Ortodox Kilisesi'nin güvenini kazanmak için Katoliklere ve Yahudilere kısıtlamalar getirmiştir. Yahudiliğe karşı eleştiriler Yahudiliğe karşı eleştiriler (İbranice : ביקורת על היהדות) (Yidiş : קריטיק פון יידישקייַט) Yahudiliği inanç veya adetlerindeki bazı uygulamalar nedeniyle bir kısım insanlar tarafından kabul görmemesi, Yahudiliği en az diğer dinler kadar eleştiriye maruz bırakmıştır. Günümüzde Yahudiliği eleştirenler diğer din mensupları, seküler düşünce akımına sahip insanlar veya diğer Yahudiler'dir. Andre (şarkıcı) Andrey Hovnanyan (Ermeni: Անդրեյ Հովնանյան, 8 Temmuz 1979, Hankendi), Ermeni şarkıcıdır. Andre, 1979 yılında Azerbaycan SSC'nin Hankendi şehrinde doğdu. Üç yaşındayken ailesi ile birlikte şarkı söylemeye başladı. Üç yıl sonra piyano dersleri almaya başladı ve dokuz yaşındayken, tanrıya olan sevgisini göstermek için "Dua" anlamına gelen ilk şarkısını yazdı. Profesyonel müzik hayatı ise on beş yaşında "Rönesans Yolu" isimli yarışmayı kazanmasıyla başladı. Birkaç yıl sonra, bir pop-jazz müzik grubunun vokalisti olarak, Ermenistan ve ve De facto "Dağlık Karabağ Cumhuriyeti"'ni kapsayan bir turneye çıktı. Avustralyalı-Amerikalı R&B ve pop şarkıcısı Samantha Jade ile "Come Back" isimli bir düet yayınladı. 2006 yılında Ermenistan, Atina, Yunanistan'da düzenlenecek olan 2006 Eurovision Şarkı Yarışması'na ilk defa katılacaktı. Ermenistan ulusal kanalı AMPTV, Atina'da yarışmak üzere Andre'yi görevlendirdi. Andre batı müziği ve geleneksel Ermeni müziği ile harmanlanmış "Without Your Love" isimli şarkıyı seslendirdi. Şarkı, ünlü Ermeni besteci ve Ermenistan caz orkestrası şefi Armen Martirosyan tarafından bestelendi. Şarkının düzenlemesi ünlü Ermeni müzisyen Ara Torosyan tarafından yapıldı ve AMPTV, 15 Mart 2006 tarihinde şarkıyı halka duyurdu. Yarı-finalden finale yükselen Andre, finalde 129 puan ile sekizinci oldu. Maliye BakanÄ± Maliye Bakanı, bakanlık sisteminin olduğu devletlerde, Maliye Bakanlığının başına geçip devletin maliyesini yönetme görevini üstlenen kişidir. Birçok ülkenin maliye bakanı bulunmaktadır. Yunan hükûmeti borç krizi Yunan hükûmeti borç krizi, Avrupa bölgesindeki 4 bağımsız borç krizinin ilki olarak 2009 sonlarında başlamıştır ve hâlen devam etmektedir. Ortak kanı yunan hükûmeti borç krizinin 2008 - 2012 Küresel Ekonomik Krizinin artçıl etkileriyle tetiklendiği fakat asıl sebebinin Yunan ekonomisindeki yapısal zayıflıklar ve ona bağlı on yıl boyunca süregelen yüksek yapısal borç açıkları ve kamu hesaplarında borcun milli hasılata yüksek oranı olduğu yönündedir. 2009 sonlarında Yunan hükûmetinin süregelen borç düzeyleri ve kamu açıklarıyla ilgili verileri saptırarak açıkladığı ortaya çıkınca Yunanistan'ın borç yükümlülüklerini yerine getirme yeteneği konusunda yatırımcılar arasında bir "bağımsız borç krizi" endişesi başladı. Daha sonra bono yatırımları geri dönüşlerinde dağılmanın artması ve Avrupa bölgesindeki diğer ülkelere özellikle Almanya'ya oranla kredi türev değiş-tokuşları risk güvence maliyetindeki artışla bir güven krizine yol açtı. Ekonomik kriz sırasında Yunanistan başbakanı Yorgo Papandreu görevden ayrılmış ve yeni bir hükûmet kurulmuştur. IMF'den ve Avrupa Birliği'nden yardım istenmiştir. 2010-2012 Yunanistan protestoları başlamıştır. Ülkede işsiz sayısı rekor düzeye çıkmış, geçinememe yüzünden ırkçılık artmıştır. Yunanistan, II. Dünya Savaşı'ndan bu yana en zor durumu yaşamaktadır. Protesto gösterileri iyici artmıştır. Orta sınıf ve işçi sınıfı ağır darbe almış, aileler çocuklarına bakamadıkları için aşevlerine teslim etmişlerdir. Birçok dükkân ve firma batmıştır. Polisler bile işsiz kalmış ve bazı adalar kiralanmıştır. Avrupa Birliği de bu krizden ağır bir şekilde etkilenmiştir. Bu yüzden neredeyse bölünme noktasına kadar gelinmiştir. Almanya Şansölyesi Angela Merkel'le, Fransa Cumhurbaşkanı François Hollande karşı karşıya gelmişlerdir. Santoku Santoku bıçağı (Japonca: 三徳包丁 "üç etki" ya da "üç amaçlı") genel kullanım amaçlı, Japon orjinli bir mutfak bıçağıdır. Bıçağın ağız kısmı 13 cm ile 20 cm arası bir uzunluğa sahiptir, ağız kısmı düzdür. Bıçağın sap kısmının üst noktasından itibaren bıçağın üst kısımları düz bir hata sahiptir. Kelime anlamı ile üç kesme işlemi; dilimleme, küp küp doğrama ve ince doğrama uygulamalarında bıçağın oldukça iyi olmasıdır.Santoku bıçağının ağız kısmı ile sap kısmının, çalışma esnasında bir dengeye sahip olması şeklinde dizayn edilmiştir. Bu denge; bıçağın sap kısmının ağırlığının, bıçak kısmının ağırlığına olan uyumu ile sağlanmıştır. Orijinal bir Japon santoku bıçağı oldukça dengeli bir bıçak olarak kabul edilmektedir. Ünal Küpeli Ünal Küpeli, (d. 16 Kasım 1945 Malatya), Türk film yönetmeni, yapımcı ve senarist. Ünal Küpeli 16 Kasım 1945 yılında Malatya'da dünyaya geldi. 1968 İstanbul Üniversitesi Edebiyat Fakültesi Felsefe Bölümü'nden mezun oldu. Mezun olduktan sonra bir süre Sosyal Sigortalar Kurumu’nda memur olarak çalıştı. Sinemaya 1972 yılında açılan sınavı kazanarak TRT'de prodüktör yardımcılığı yaparak başladı. İlk çekimlerini belgesel filmler çekerek gerçekleştiren Küpeli, 1973 yılında "Yılkı Atı" ile ilk uzun metrajlı filmini çekmiş oldu. Bu filmi 1978 yılında Taşkent Film Festivali’ne gönderildi ancak ödül alamadı. 1977 yılında "Alçaktan Uçan Güvercin" ile dizi film yönetmenliğine başladı. 1978'de "Bir Kadının Penceresinden" ile dizi çekimlerine devam etti. 1983 yılında Orhan Kemal uyarlaması "Yalancı Dünya" ve 1984'te "Mardin Münih Hattı" adlı dizileri yönetti. Bu dizileri o dönemde çok ses getirdi. Birçok sinema ve televizyon filmi çekti. Ayrıca "Doku Film" isminde bir yapım şirketi kurarak yapımcılığa başladı. Ünal Küpeli, Çağdaş Sinema Oyuncuları Derneği üyesidir. EÄŸrelti Eğrelti ya da Eğrelti otu (Pteridophyta), 12.000 türü bulunan bitki bölümü. Atkuyrukları da bu bölümde olmasına karşın "eğrelti" adıyla anılmazlar. Karbonifer döneminde 360 milyon yıl öncesine tarihlenen fosil kayıtları vardır. Yapraklarının iç yüzünde spor keseleri bulunan damarlı çiçeksiz bitki. Birçok tür ve cinsi, tropikal bölgelerde genellikle ağaçsı, ılıman bölgelerde otsu olarak yetişir. Kök sapları toprak altında bulunan eğreltiotunun yaprakları ince uzun ve çok parçalıdır. Bitkilerin sınıflanmasında eğreltiotunun yer aldığı sınıfın diğerlerinden farkı spor keselerinin başak biçiminde bir sapın üzerinde değil yapraklar üzerinde bulunmasıdır. Günümüzden 260.000.000 yıl önce de yaşayan eğreltiotlarının karbon devrinde büyük gelişme gösterdikleri ve jeolojik devirde özel mikroorganizmalarca mayalanması sonucunda maden kömürlerinin önemli bir bölümünü oluşturduğu saptandı. Kimi türlerinde köksap ve yenebilen kök, nişasta bakımından zengindir. Günümüzde süs bitkisi olarak da yetiştirilen eğreltiotları gübre olarak da kullanılır. Başlıca türlerinden olan erkek eğreltiotu ("Dryopteris filix-mas") iri yeşil demetler durumundadır ve silisli topraklarda bolca yetişir. Bağırsak asalaklarını düşürücü etkileri olan erkek eğreltiotu adına karşın hem erkek, hem dişi gametler taşır. Dişi eğreltiotu ("Ahpri-um filix femina") Kuzey yarımkürede. Türkiye'de Kuzey Anadolu'da yaygın olarak yetişir. Kartallı eğreltiotunun ("Pteridinum aquilinum") yaprakları dik ve parçalıdır. Adını yaprak sapının kesitinde beliren Avusturya kartalını andıran siyah biçimden alır. Eğreltiotlarının tüm dünyada killi ve humuslu topraklarda 10.000′e yakın türü yetişir. Colonel Sanders "Colonel" Harland David Sanders (d. 9 Eylül 1890 – ö. 16 Aralık 1980), Amerikalı hayırsever, girişimci ve iş adamı. Louisville, Kentucky'de 1952'de kurulan Dünya çapında marka olan hazır yemek (fast food) zinciri Kentucky Fried Chicken (KFC)'nin kurucusudur. Sanders, 9 Eylül 1890'da Henryville, Indiana'da doğdu. Southern Üniversitesi ve La Salle Extension Üniversitesi'nde okudu. İlk evliliğini Josephine King ile yaptı ve ayrıldı daha sonra Claudia Price ile evlendi. Sanders'in iki evliliğinden 3 çocuğu vardır. Amerikalı hayırsever, girişimci ve iş adamı Colonel Sanders 16 Aralık 1980'de Louisville, Kentucky'de lösemi ve zatürre hastalığına bağlı nedenlerden 90 yaşında vefat etmiştir. 2010-2012 Yunanistan protestolarÄ± 2011-2012 Yunanistan protestoları, 2010 yılında Yunanistan'da başlamış, halk protestoları. Ekonomik kriz nedeniyle geçimsizlik ve işsizlik ortaya çıkmış, bunun üzerine halk çeşitli miting ve yürüyüşler yapmıştır. Yunanistan'da ekonomik daralma nedeniyle çıkan bir takım olaylar dizisidir. Polisle çatışmaya girilmiş, evler ve işyerleri kundaklanıp, ateşe verilmiştir. Protestolara birçok kesim katılmıştır. Bunun yanında yaklaşık yarım milyon vatandaşın bu gösterilere katıldığı düşünülmektedir. İlk başlarda, çoğunlukla olaysız gösteri ve yürüyüşler düzenlensede, daha sonraları bu; taşlı, sopalı ve motlotoflu isyana dönüşmüştür. Yunanistan'ın her yerine yayılmıştır. Olaylar sırasında 4 kişi ölmüş, 311 kişi yaralanmıştır. Ayrıca onlarca kişide gözaltına alınmıştır. Olaylar halen sürmektedir. Zıpçıktı Zıpçıktı, yönetmenliğini Ünal Küpeli'nin üstlendiği, 1995 yapımı bir Türk filmidir. Güldürü türündeki bu sinema filminin başrollerini Şenol Coşkun ve Melih Çardak paylaşmıştır. Amerikan yapımı Problem Çocuk filminin Türkiye uyarlamasıdır. Cafer, annesi tarafından bakılamayınca başka bir evin kapısına bırakılmış, psikopat bir çocuktur. Bırakıldığı evlerde istenmeyen Cafer böylece 12 ev dolaşır. En sonunda bir yetimhaneye girer ama orada da yetimhanenin istenmeyen çocuğu olur. Yetimhane müdürü onu bir an önce gönderme peşindedir ve çok iyi bir aileye evlatlık verir. Aile llk başta çocuğu pek sevmez. Ancak Cafer, ailesini sever ve üvey babasıyla yaşamaya karar verir. 2011-2012 Yunanistan ırkçı saldırıları 2011-2012 Yunanistan ırkçı saldırıları, 2011'den beri (günümüzdede sürüyor) Yunanistan'da yabancı insanlara ve mültecilere ırkçı gruplar tarafından yapılan, saldırıların ortak ismi. Kaçak mültecilere, yabancı girişimcilere, göçmenlere ve tatilcilere son bir yıldır saldırılar yapılmaktadır. Saldırıların neredeyse tamamı, Altın Şafak Partisi'nin mensupları tarafından gerçekleştirilmektedir. Irkçılığın artması, uzmanlara göre Yunan hükümeti borç krizi'nin doğurduğu 2010-2012 Yunanistan protestoları'nın ırkçı tarafıdır. Bunun nedeni olarak saldırganlar şöyle der; ""Yunanistan'da Yunan halkı geçinemezken, yabancılar ülkemizde bizi sömürüyor, bu kabul edilemez"". Bunun gibi birçok söz vardır (Altın Şafak'ın açıklamaları). Boeing 747 Büyük Kargo Uçağı Boeing 747 Dreamlifter ya da eski adıyla Large Cargo Freighter veya LCF, geniş gövdeli bir uçaktır. Dünyanın en uzun kargo uçağıdır. Dreamlifter, Boeing 747-400'nin modifiye edilmiş hâlidir. Özel olarak dünyanın değişik bölgelerinde üretilen Boeing 787 parçalarını Boeing tesislerine götürmek için kullanılmaktadır. Paul Wheelhouse Paul Wheelhouse (d. 22 Haziran 1970) İskoç siyasetçidir. İskoçya Parlamentosu'nda İskoçya Ulusal Partisi'nden ("Scottish National Party", "SNP") Güney İskoçya bölge temsilcisi. Wheelhouse, 2010 Birleşik Krallık genel seçimlerde Berwickshire, Roxburgh ve Selkirk seçim bölgesinden SNP milletvekili adayı oldu. Wheelhouse, 2011 İskoçya genel seçimlerinde de Ettrick, Roxburgh ve Berwickshire seçim bölgesinden aday oldu ve İskoçya Muhafazakâr Partili John Lamont'un ardından ikinci gelerek İskoçya Parlamentosu'nda Güney İskoçya bölgesel listesine seçildi. SNP'den önce Muhafazakâr Parti üyesiydi. Louis Oosthuizen Lodewicus Theodorus "Louis" Oosthuizen (d. 19 Ekim 1982), Güney Afrikalı golfçü. 2010 Britanya Açık şampiyonu olan Oosthuizen 2012 Masters'ta ikinci sırayı almıştır. European Tour'da 5, Sunshine Tour'da 7 birinciliği bulunmaktadır. Mehmet Emin Erkut Mehmet Emin Erkut (d. 1873, Bozdoğan, Aydın) - (ö. 30 Aralık 1929), Türk siyasetçi. Bozdoğan Rüştiyesi'ni ve İstanbul Fatih Medresesini bitirmiştir. Dere Cami medresesi müderrisliği, Bozdoğan müftülüğü, Osmanlı Meclis-i Mebusanı IV. Dönem Aydın üyeliği ve TBMM I. Dönem Aydın milletvekili olarak görev yapmıştır. Evli ve üç çocuk babasıdır. Sadullah Fevzi Eren Sadullah Fevzi Eren (d. 1866, Bitlis) - (ö. 17 Mart 1933), Türk siyasetçi. Rüştiye bitirmiştir. Bitlis İstinaf Mahkemesi fahri üyeliği, Nüfus Nazırlığı, Sivas Kongresi Bitlis üyeliği, Heyet-i Temsiliye üyeliği, Osmanlı Meclis-i Mebusanı II., IV. Dönem Bitlis üyeliği ve TBMM I. Dönem Bitlis milletvekili olarak görev yapmıştır. Evli ve üç çocuk babasıdır. Lights (şarkı) Lights, Britanyalı söz yazarı ve şarkıcı Ellie Goulding'in en popüler şarkılarından biridir. 2010'da çıkan "Bright Lights" albümünde yer almaktadır. Sefiller (film, 2012) Sefiller ("Les Misérables"), 2012 tarihli İngiliz yapımı müzikal drama filmidir. Yapımını Working Title Films, dağıtımını Universal Pictures üstlenmiştir. Film, Alain Boublil ve Claude-Michel Schönberg'ün Victor Hugo'nun 1862 tarihli romanından ilham alarak yarattıkları aynı isimli müzikalden uyarlanmıştır. "Zoraki Kral"'ın yönetmeni Tom Hooper'ın yönettiği filmin senaryosunu William Nicholson, Boublil, Schönberg ve Herbert Kretzmer yazmıştır. Ana rollerde Hugh Jackman, Russell Crowe, Anne Hathaway ve Amanda Seyfried yer almıştır. Film Fransa'da bir kasabada fabrika sahibi ve belediye başkanı olan eski mahkûm Jean Valjean'ın hikâyesini anlatır. Sürekli kanun kaçaklarına merhamet göstermeyen Müfettiş Javert tarafından yine yakalanacağı endişesi ile yaşar, fabrikasının eski çalışanlarından biri Fantine fahişelik yapmak zorunda kalmasından onu sorumlu tutar. Fantine öldüğünde Valjean bundan kendini sorumlu tutar ve önce Javert'den kaçmak zorunda olsa da kızı Cosette'in bakımını üstlenir. Yıllar sonra Cosette büyüğünde, Haziran devrimi ile son bulacak Fransa'daki siyasi karışıklığa sürüklenirler. "Sefiller"in müzikalinin uyarlanması çalışmalarına 1880'lerin sonunda başlandı. Ekim 2010'da yapılan sonra "Miss Saigon" ve "The Phantom of the Opera"'ın yapımcısı Cameron Mackintosh film için çalışmaların devam ettiğini açıkladı. Hooper ve Nicholson 2011 Mart'ında işe koyuldular ve ana oyuncu kadrosu da aynı sene belirlendi. Çekimler 2012 Mart'ında başladı ve İngiltere'deki Greenwich, Londra, Chatham, Winchester ve Portsmouth gibi yerlere ek olarak Gourbon, Fransa'da da yapıldı. "Sefiller"'in galası 5 Aralık 2012'de Londra'da yapıldı ve 25 Aralık 2012'de Amerika Birleşik Devletleri'nde, 26 Aralık 2012'de Avustralya'da, 11 Ocak 2013'te Birleşik Krallık'ta, 1 Mart 2013'te de Türkiye'de gösterime girdi. "Sefiller" çoğu olumlu olmak üzere farklı yorumlar aldı. Eleştirmenler özellikle oyuncu kadrosunun müzikal anlamdaki başarısını takdir etti. Film Müzikal veya Komedi dalında En İyi Film dalında Altın Küre kazanırken Jackman Müzikal veya Komedi dalında En İyi Aktör, Hathaway de En İyi Yardımcı Aktris ödülünü kazandı. Ayrıca En İyi Yardımcı Akrist (Hathaway) de dahil olmak üzere dört BAFTA'ya layık görüldü. En İyi Film (2002 yılı kazananı "Chicago"'dan beri ilk müzikal film adaylığı) ve En İyi Aktör 'ün dahil olduğu 8 dalda Akademi Ödülü'ne aday oldu ve bunlardan En İyi Ses Miksajı, En İyi Makyaj ve Saç Tasarımı, En İyi Yardımcı Aktris ödüllerini kazandı. Jean Valjean (Hugh Jackman), bir somun ekmek çaldığı için hapse girmiş bir fransızdır. Şartlı tahliyesini Müfettiş Javert (Russell Crowe) kollamaktadır. Bu kovalama her iki adamın da hayatının büyük bölümünde sürer. Yirmi senelik kaçış sonrasında, Valjean kendisini 1832 Paris Temmuz ayaklanmasının içinde bulur. Hugh Jackman ekmek çaldığı için mahkûm olan ve başarısız firar girişimleri sonucu ancak 19 yıl sonra Toulon hapisanesinden salıverilen Fransız Jean Valjean olarak başrolde yer aldı. Haziran 2011 civarı Jackman deneme için yapımcı Cameron Mackinstosh ile New York'ta bir araya geldi. Jackman role hazırlık aşamasında 6 kilo verdi ve ardından karakterin dönümüşünü yansıtabilmek için 13 kilo aldı. Yardımcı yönetmen Trevor Nunn'ın önerilerini dinleyerek kahve içmeyi kesti, her gün en az 15 dakika şarkı söyledi, Ricola pastillerini kullandı, ortalama yedi litre su içti, günde üç kere hamama girdi, soğuk duşlar aldı, yüzü için ıslak bezler kullandı. Vokal eğitimini çoğunlukla Joan Lader ile çalıştı, vokal ses aralığını genişleterek yüksek Bariton olarak değerlendirilirken Tenora yükseldi. Russell Crowe hayatını Valjean'ı tekrar hapsetmeye adayan polis müfettişi Javert rolünde filmde yer aldı. Crowe filme Javert rolü için katılmadan önce karakterden pek hazetmiyordu. Bir arkadaşının düğünü için Avrupa'ya gittiği sırada Londra'ya uğradı ve yapımcı Cameron Mackintosh ile görüştü. Tom Hooper ile buluştuğunda ona Javert'i oynama konusunda kaygılarından bahsetti. Görüşmeden sonra Crowe projede yer almaya ve Javert'i oynamaya karar verdi; "Sanırım Tom'un projeye girişme için beslediği tutkuyla ilgili bir şeydi. Sorunları hemen anladı ve meydan okumayı kabul etti." Victor Hugo'nun Paris'teki evini ziyaret etti. Crowe "Evdeki sorumlu bana Vidocq'tan (19. yüzyılda yaşamış ünlü dedektif) bahsetti. Hem mahkûm hem de polis olmuş. Brigade de Surete'de kurduğu gizli polis teşkilatı ile itibar kazanmış" dedi. Anne Hathaway filmde Fantine isimli karakteri oynarken Amanda Seyfried de onun kızı Cosette'i oynadı. Fantine yaşam mücadelesi veren bir fabrika işçisi ve Valjean tarafından alınana dek Thénardierlerin baktığı gayrimeşru çocuk Cosette'in annesidir. Hathaway rolü aldığında "Biraz sıkıntı vardı çünkü iki rol için gereken ideal yaşların ortasındaydım. Belki Fantine için yeteri kadar olgun değildim ama Cosette'i oynayabileceğim yaşı da geçmiştim" demişti. Cosette'in gelişim aşamasında Seyfried "Cosette'i anlatmak ve seyirciye onu bu trajedideki aşkın, gücün ve ışığın sembolü olarak göstermek için kısıtlı bir süre var. Bunları gösterebilmem için sahne gösterisinde olmayan şeylere ihtiyacım var" şeklinde açıklama yapmıştı. Bir vokal koçu şarkıları kaydetme aşaması için ona yardım etti. Isabelle Allen filmde Cosette'in çocukluğunu oynuyor. Allen filmdeki rol arkadaşlarının kendisine pek çok ipucu verdiğini ve çok iyi insanlar olduğunu söyledi. Eddie Redmayne Thénardierlerin kızı Éponine ile arkadaş olan ama Cosette'e aşk besleyen devrim yanlısı öğrenci Marius Pontmercy'yi canlandırdı. Redmayne yönetmen Hooper'ın vizyonunu "inanılmaz yardımcı" buldu. Redmayne, Hooper ile işbirliği üzerine "O inanılmaz derecede işbirlikçiydi. Prova süreci sırasında, Tom ile oturduk ve Victor Hugo'nun kitabına yeni şeyler ekledik." demişti. Marius'un yalnızlığını ve hasretini daha iyi yansıtmak için karakterin "Empty Chairs at Empty Tables" şarkısının a cappella (müzikal eşlik olmadan) ile başlamasını Hooper'a öneren Redmayne'di. Helena Bonham Carter ve Sacha Baron Cohen han sahibi dolandırıcı çift Thénardierleri oynuyorlar. Hooper ve Bonham Carter daha önce aktrisin Kraliçe Annesi Kraliçe Elizabeth'i canlandırdığı "Zoraki Kral"'da birlikte çalışmışlardı. Bonham Carter ayrıca "Sweeney Todd: The Demon Barber of Fleet Street" müzikalinin birlikte rol almışlardı. Baron Cohen Thénardier'yi oynayabilmek için "Zincirsiz" filminden ayrılmak zorunda kaldı. Samantha Barks Thénardierler'in kızı Éponine'ni oynadı. West End Tiyatrosu'nda ve 25. yıldönümü konserinde de rolü oynayan Barks "Rolde benzerlikler var—onlar aynı karakter—ama romandaki Éponine ile müzikaldeki Éponine iki farklı kız. O yüzden bu ikisinin birleştirilmesi beni heyecanlandırdı, hepimizi müzikale bağlayan kalp ve ruha sahip şeyle, romandaki garip, kendinden nefret eden genç kız, işte bunları birleştirmeye çalışıyoruz" dedi. 1987'de TÃ¼rkiye 1987'de Türkiye olayları. Morumbi Stadyumu Morumbi Stadyumu São Paulo, Brezilya'da bulunan bir futbol stadymudur. Bu stadyumun ev sahibi takımı São Paulo FC'dir. Tehtaankatu Tehtaankatu (), Finlandiya´nın başkenti Helsinki´de yer alan, doğu-batı yönünde uzanan bir caddedir. Cadde, batıda Eira ve Punavuori semtlerinde başlayıp doğuda Kaivopuisto´da sona erer. Caddenin batı kısmı Eira ve Punavuori, doğu kısmı ise Kaivopuisto ve Ulanlinna arasında sınır teşkil eder. 2. Dünya Savaşı´nın ardından, Sovyetler Birliği ve sonrasında Rus büyükelçilikleri Tehtaankatu´da yer almaktadır. Bu nedenle özellikle Sovyetler döneminde caddenin ismi kısaca Finlandiya´daki Rus etkisini vurgulamak için kullanılmıştır. Caddenin önceki ismi Paavalinkatu () olmakla birlikte bu ismi cadde üzerindeki Katolik kilisesinin bahçesinde yer alan Havari Paul heykelinden almıştır. 1187'de cadde genişletilerek caddenin doğu ucuna geniş bir endüstriyel bölge kurulması planlanmıştır. Bu nedenle caddenin ismi Tehtaankatu (Fabrika Caddesi) olarak değiştirilmiş ancak 1900'da plandan vazgeçilmesine rağmen caddenin ismi aynı kalmıştır. AlfanÃ¼merik Alfanümerik, Latin alfabesindeki harfleri (A-Z, a-z) ve Arap rakamlarını (0-9) kullanan karakter dizisini tanımlamakta kullanılan bir sıfat. Benzer şekilde bu dizinin üyelerinden her biri de "alfanümerik" olarak tanımlanır. Geniş tanımıyla noktalama işaretlerini ve bazı diğer özel karakterleri de kapsar. Yunanca "alfa" (άλφα) ve Latince "numerus" (numara, rakam) sözcüklerinden türetilmiştir. Türkçede ilk kez 1976 yılında kullanılmıştır. Casey Johnson Casey Johnson (24 Eylül 1979, Florida - 4 Ocak 2010, Los Angeles), ABD sosyetesinin tanınmış isimlerinden ve "johnson & johnson" şirketinin varislerinden sosyoelit. New York jets amerikan futbol takımının sahibi Woody Johnson 'ın kızı olan Casey johnson; Hilton Otel Zinciri 'nin veliahtı Paris Hilton 'un da yakın arkadaşıydı. 2006 Kış Olimpiyatları'nda Azerbaycan Azerbaycan, Torino, İtalya'da yapılan 2006 Kış Olimpiyatları'na bir disiplinde iki sporcu ile katıldı. Azerbaycan bayrağını açılş töreninde İgor Lukanin ve kapanış töreninde Teymur Ceferov taşıdı. Ã‡iftler Panama Kanalı genişleme projesi Panama Kanalı genişleme projesi (İspanyolca:"Ampliación del Canal de Panamá") Panama ülkesinden geçen, Panama Kanalı üzerinde tasarlanan büyük bir projedir. Projenin amacı, Panama Kanalı'nı genişleterek kapasiteyi iki katına katlamak ve bu sayede 2014 yılında Atlas Okyanusu'ndan Büyük Okyanus'a gemilerin rahatça geçişini sağlamak. Projenin temeli 2006 yılında atılmıştır. Panama vatandaşları proje hakkında karar vermek için refarandumda oy kullanmıştır. İlk olarak Panama Devlet Başkanı Martin Torrijos 24 Nisan 2006 tarihinde planı sundu. Referandum sonrası, 22 Ekim 2006 tarihinde 76,8 oranıyla ulusal karar alındı. 3 Eylül 2007 tarihinde, proje Bakanlar Kurulu, Ulusal Meclis ve referandum tarafından onaylandıktan sonra, Panama Kanalı genişleme projesi resmen başladı. Çalışmalar günümüzde devam etmektedir. Deniz trafiği 2014 yılına gelindiğinde rahatlatılacaktır. Panama Devlet Başkanı Martín Torrijos, preje hakkında şöyle konuşur; Ayrıca bu proje ile birlikte, Panama'da yüzde 8'lik bir yoksulluk oranı ile sonuçlanan yaklaşık yüzde 30 oranında yoksulluğu azaltması bekleniyor. Paris Barış Anlaşması Paris Barış Anlaşması ya da resmi adıyla Vietnam'da Savaşı Sona Erdirme ve Barışı Sağlama Anlaşması, Vietnam Savaşı'na son vererek bölgede barışı sağlamak amacıyla 1973 yılında Paris'te imzalanan anlaşmadır. Vietnam Demokratik Cumhuriyeti (Kuzey Vietnam), Vietnam Cumhuriyeti (Güney Vietnam), Amerika Birleşik Devletleri ve Güney Vietnamlı devrimcileri temsilen Geçici Devrimci Hükümet'in imzaladıkları 27 Ocak 1973 tarihli antlaşma, Amerikan askeri müdehalesini bitirerek Kuzey ve Güney Vietnam arasındaki savaşı sona erdirmiştir. Ancak Amerika Birleşik Devletleri Senatosu anlaşmayı onaylamamıştır. Anlaşma ile sonuçlanan pazarlıklar aslında 1968'den itibaren çeşitli aralılarla sürdürülmekteydi. Anlaşmanın sonucu olarak Uluslararası Kontrol ve Denetim Komisyonu ("İngilizce: International Commission of Control and Supervision - ICCS") yerine anlaşmayı yürütmek üzere Uluslararası Kontrol Komisyonu ("İngilizce: International Control Commission - ICC") kurulmuştur. Anlaşmanın iki ana arabulucusu ABD Güvenlik Danışmanı Dr. Henry Kissinger ve Vietnam politbüro Üyesi Lê Ðức Thọ, çabalarından ötürü 1973 Nobel Barış Ödülünü kazanmışlardır; fakat Lê Ðức Thọ ödülü kabul etmemiştir. Türkiye'de atanamayan öğretmenler Türkiye'de atanamayan öğretmenler, atamaları yapılmadığı için protesto, miting, yürüyüş ve açlık grevleri aracılığıyla Türkiye Cumhuriyeti Millî Eğitim Bakanlığı'nı protesto eden öğretmenler. Aralarında yıllardır atanmayanlar bulunmaktadır. Atanamayan öğretmenlerin protestoları yıllardır zaman zaman sürmektedir. Türkiye Cumhuriyeti Millî Eğitim Bakanlığı, savunmasını ""kapasitemiz genişledikçe, boşluk oldukça almak zorundayız"" diyerek yapmıştır. TBMM'de bu sorun birçok kez dile getirilmiş ancak çözüm bulunamamıştır. Atanamadığı için intihar eden öğretmenler bir meclis soruşturmasına da konu oldu. Atanamayan öğretmenler kurdukları çeşitli platformlar aracılığıyla sorunlarını iletmeyi sürdürüyorlar. 20 Ocak 2013'te Gaziantep'te 'atama yoksa oy da yok' diye seslenen öğretmene Başbakan Recep Tayyip Erdoğan 'Sağol. O oy senin olsun.' diye cevap verdi. Eşi için atama istediğini söyleyen öğretmen kısa süre gözaltına alındıktan sonra serbest bırakıldı. Susanne Lothar Susanne Lothar, (15 Kasım 1960, Hamburg - 21 Temmuz 2012, Berlin), Avusturya asıllı Alman oyuncu. Hamburg'da doğan Lothar, kendisi gibi oyuncu anne ve babaya sahipti. Çocukluğu tiyatro sahnelerinde geçen Lothar, 1983 yapımı "Strange Fruit" adlı filmdeki rolüyle Alman federal film ödülünü aldı. 1997 yılında Michael Haneke 'nin "Das Schloss" adlı televizyon filminde oynadığında ise ününe ün kattı. "Okuyucu (The Reader), Ölümcül Oyunlar (Funny Games U.S.), Piyanist (La Pianiste)" ve "Beyaz Bant (Das Weiße Band - Eine deutsche Kindergeschichte)" adlı filmlerindeki performanslarıyla her zaman takdir edildi. Lothar, 1997 yılında oyuncu Ulrich Mühe ile evlendi; Çiftin iki çocuğu vardı. Mühe, 2007 yılında mide kanserinden öldü. Lothar, 51 yaşında Berlin'de öldü. Susanne Lothar'ın ölümü 25 Temmuz 2012 tarihinde, ailesini temsil eden avukat Christian Schertz tarafından yapılan yazılı açıklamada açıklandı. Ölüm nedeni açıklanmadı. Lothar, kocasının ölümünün beşinci yıldönümünden sadece bir gün önce hayatını kaybetmiştir. John Lynch (oyuncu) John Lynch (d. 26 Aralık 1961, Corrinshego), Kuzey İrlandalı oyuncudur. İrlandalı bir babayla İtalyan asıllı bir anneden dünyaya gelmiştir. Lynch "St. Colman's College" Londra Central School of Speech and Drama okullarında eğitim gördü. 1969 yılında çocuk yaşta oyunculuğa adım atan Lynch; İngiliz oyuncu Helen Mirren başrolü paylaştığı 1984 yapımı "Cal" filmiyle tanındı. Kızkardeşi Susan Lynch de bir oyuncudur. Billy Unger Billy Unger (d. 15 Ekim 1995 Palm Beach County, Florida) Amerikalı oyuncu. Billy ve ailesi 2006 yılında Hollywood'a taşındı. O aşırı dövüş sanatları, gelişmiş bodurluk, motokros, sörf, kaykay, hip-hop dans, şan ve gitar yapmaktan hoşlanıyor. Ailesiyle birlikte Studio City, Kaliforniya'da yaşıyor. Disney XD's "Uçan Tekme" ve "Deney Fareleri" başrolde. "Disney Channel" 'da "Sonny'nin Yıldızı", No Ordinary Family, Ghost Whisperer, "". Modern fizik Modern fizik, klasik fizik ile tanımlanamayan olayları açıklamak üzere ortaya atılmış teorilerin tümüdür. Einstein'ın özel görelilik kuramından, Max Planck'ın kara cisim ışıması kuramına; Schrödinger'in kedisinden, kuark ve bozonlara kadar her şey modern fizik adı altında buluşur. Modern fizik, günlük yaşamımızda haşır neşir olduğumuz cisimlerin gözle görülemeyecek kadar küçük parçalarıyla (atomik boyutlarla/ 10 m civarı) ya da günlük hızların binlerce kat fazlasıyla (ışık hızına yakın hızlarla/ 10 m/s civarı) uğraşır. “Modern fizik” terimi, ortalama 1890'lardan beri ortaya atılan kuramları çatısı altında toplayan “güncel” fizik gibi algılansa da klasik fiziğin geçmişte bırakılması düşünülemez. Modern fizik, klasik fiziğin eksikliklerini gidermeye çalışan ancak ve ancak onunla bütün halinde ilerleyen aşamadır. İleride, modern fiziğin de ötesinde sayılacak yeni bir bilimsel sıçrama ile modern ve klasik fiziğin gideremediği eksiklikler giderilerek yeni bir aşama kaydedilebilir. Öyleyse modern fizik ile ne gibi yenilikler getirilmiş, hangi eksiklikler giderilmiştir? Klasik fizik veya Newton fiziği, yerçekimi kuvveti ile gezegenlerin Güneş çevresinde dönüşünün nedenini yahut elmanın yere düşüşünü izah edebildi. Ne var ki Newton, Hidrojen atomunun keşfine yetişebilseydi bile ortaya koyduğu "yerçekimi kuvveti" kuramı ile hidrojen atomundaki elektronun enerjisinin neden belli seviyelerde olması gerektiğini açıklayamayacaktı. Çünkü, Newton'a göre maddenin hızı, yüksekliği ve kütlesi değiştirildiğinde madde, istenilen enerjiye sahip olabiliyordu. Halbuki hidrojen çekirdeğinin çevresinde dönen elektron uyarılmadığında enerjisi -13.6 eV, uyarıldığında -3.40 eV ve bir kez daha uyarıldığında -1.51 eV oluyordu. Görelilik (relativite), açısından bakıldığında ise Galilei'nin görelilik ilkesi dikkate alındığında, nesneler biribirlerine kafa kafaya yaklaştıklarında hızları toplanmalıydı ki birinin diğerini hangi hızda gözlemlediği hesaplanabilsin. Tabii ki bu klasik görelilik kuramı günlük hızlarla hareket eden nesneler için geçerliliğini sürdürüyor. Ancak, ışık hızına yakın iki cismin aynı doğru üzerindeki vektörel hızlarını topladığınızda (vektörel düşündüğümüzde aslında çıkarıyoruz) ışık hızını çok çok aşacaktır ki bu Einstein'ın özel görelilik kuramının tamamen reddettiği bir şeydir. Zübeyde Hanım Koşusu Zübeyde Hanım Koşusu Türkiye Jokey Kulübü tarafından her yıl 1600 metre çim pistte düzenlenen 4 ve yukarı yaşlı İngiliz yarış atlarının katılabildiği yarış organizasyonudur. Türkiye Cumhuriyet'inin kurucusu Mustafa Kemal Atatürk'ün annesi Zübeyde Hanım adına düzenlenen koşuyu 2012 senesinde The Rısıng isimli at jokeyi Halis Karataş idaresinde 1.36.22 derece gerçekleştirerek kazanmıştır. Dan Shechtman Dan Shechtman 24 Ocak 1941 Tel Aviv'de doğmuştur. İsrail Teknoloji Enstitüsü - Technion'da Malzeme Bilimi Philip Tobias profesörüdür, ve Iowa State Üniversitesi Malzeme Bilimi Profesörüdür. 8 Nisan 1982 tarihinde, Washington DC Ulusal Teknoloji Enstitüsü'nde tatilde iken, Shechtman quasiperiodik kristalleri keşfetti. quasikristallerin keşfi için 2011'de Kimya Nobel ödülü verildi. Shechtman 4. Kimya Nobel'ini alan bir İsrail'lidir. Bernd Alois Zimmermann Bernd Alois Zimmermann (20 Mart 1918, Bliesheim, Köln, Almanya – ö. 10 Ağustos 1970, Königsdorf, Almanya). Alman modern batı müziği ve opera bestecisi ve muzik öğretmeni. Bernd Alois Zimmermann 20 Mart 1918'de Köln'ün yakınlarında bir varoş semti olan Bliesheim'da mütevazı, koyu Katolik bir ailenin oğlu olarak doğdu. Ailesinin tesiri ile Steinfeld'deki özel manastır okulundaki eğitiminde, Katolik düşünürleri ve Latince öğreminine önem verildi. Bu arada bu manastırda bulunan org üzerinde barok kilise müziği çalmayı öğrendi. 1937'de "abitur" imtihanlarını kazandıktan sonra ileri müzik eğitimine başladı. "Hochschüle für Musik, Köln"'na devam ederek eğitim için müzik, ileri müzikoloji, ve kompozisyon eğitimini tamamladı. 1939'da Nazi Almanya Wehrmacht ordusunda askerliğe alındı. Fransa'da, Polonya'da ve Rusya'da bu orduda asker olarak savaş görevi yaptı. 1942'de ciddi bir cilt hastalığı dolayısıyla sağlık nedeni ile bu ordu görevinden ayrıldı. Bundan sonra kargaşalı savaş ve savaş sonu yılları sırasında müzik çalışmalarına devam etti. 1946'dan itibaren bir müzikçi ve besteci olarak serbest çalışmaya başladı. Genellikle radyoda müzik üzerinde, mizansen, fon müziği, radyofonik besteler yaparak, hayatını kazandı. 1940-1950 döneminde Darmstadt'da verilen müzik yaz kurslarına devam ederek burada kurs öğretmenleri olan "Wolfgang Fortner" ve "René Leibowitz]"'den temel "on-iki ton serializm]" müzik teknikleri hakkında temel ve derin bilgiler aldı. 1950'den itibaren Köln'de "Höchschüle für Musik"'da ileri müzikoloji teorisi ve sonra da kompozisyon derslari vermeye başladı. 1957'de bir burs ödülü ile İtalya'da Roma'da "Accademia Tedesca Roma Villa Massimo (Villa Massimo'da Alman Akademisi)"'ne gitti. 1958'den itibaren de çalışmakta olduğu Köln konservatuvarında öncü müzik eğitimcisi olarak film ve radyo müziği seminerlari de verdi. 1965'te kendine ödül olarak "Berlin Güzel Sanatlar Akademisi" üyeliğı verildi. 1969'da Berlin Konservatuvarı'nda kendisine teklif edilen kompozisyon profosörlük pozisyonunu kabul etmedi. 1969'da Berlin Güzel Sanatalar Odülü verildi. Bu müzik eğitimi görevleri yaptığı dönemlerde müzik besteciği de yapmaya devam etti ve günümüz modern batı müziğine çok değerli katkılar yaptı. 1965'te hazırlamış olduğu "Die Soldaten" operası onun baş eseri olup XX. yy müzik eserlerinden en önemlilerinden biri olduğu kabul edilmektedir. Bununla birlikte bu şaheserinin orijinal çok özel kişisel stili olmasi ile anlaşılması zor bir eser olduğu, bu yapıtın değişik kritiklar tarafından "avangard", "on-iki tonlu serializm", "müzik-konkre", "postmodern" stilli olarak nitelendirilmesinden açıkça anlaşılmaktadır. 1960'lı yıllar sonunda sağlığı gittikçe bozuldu. Tedavi edilemeyen bir göz hastalığına yakalandı. Psikolojik olarak depresyon krizleri geçirmeye başladı. Bu krizlerin birinin sonucu olarak 10 Ağustos 1970'te besteci Köln yakınlarında Konigdörf-Fernhem'deki evinin üstkat penceresinden atlayıp intihar ederek hayatına sonverdi. Tam bu sırada "Medea" adlı bir opera eseri hazırlamaktaydı. Lada 110 Lada 110 ya da VAZ-2110 Rusya'da AvtoVAZ tarafından 1995'ten 2007 yılına kadar üretilen sedan aracıdır. Türkiye'de 1999 yılından 2007 yılına kadar satışı sürmüştür. 1.5, 1.5 16 Valf, 1.6 ve 1.6 16 Valf motor seçeneleriyle satışa sunulan araçta içeriden açılan bagaj kapağı gibi donanımlar standart olarak bulunurken otomatik ön ve arka camlar, hidrolik direksiyon ve klima donanımı opsiyonel olarak sunulmuştur. Ronan (şarkı) Ronan Amerikalı country pop sanatçısı Taylor Swift'in 8 Eylül 2012'de iTunes Store'da yayınlanan single çalışması. Sanatçı şarkıyı dört yaşında kanserden ölen bir çocuğun annesinin blogunu okuduktan sonra yazdı. Şarkıyı yazarken çocuğun annesi Maya Thompson da ona yardım etti. Swift şarkıyı ilk kez, 7 Eylül 2012'de, televizyonda yayınlanan Stand Up to Cancer yardım programında söyledi ve şarkının tüm kazancı kanserle savaş için bağışladı. Parçanın ismi ölen çocuğun adı olan Ronan'dır. Swift şarkıyı Maya Thompson'nın blogunu okuduktan sonra yazdı. Thompson, 2011'de dört yaşındayken nöroblastomdan ölen Ronan Thompson'nın annesidir ve şarkının yazarlarından biridir. Şarkı bir yardım toplama programı olan Stand Up to Cancer'ın bitiminden kısa bir süre sonra iTunes Store'da satışa çıkmış ve tüm geliri kanserle savaş kuruluşlarına bağışlanmıştır. "Ronan" dört dakika yirmi beş saniye uzunluğunda bir balladtır. "Ronan" müzik eleştirmelerinden pozitif yönde eleştiriler aldı. "Rolling Stone" dergisi şarkı için "yürek parçalıyıcı" diye nitelendirirken. "Taste of Country" yazarlarından Bill Dukes "Bu açıktı, Swift, Maya Thompson'nın sesi olmuştu..." dedi. "The Republic"ten Ed Masley şarkı hakkında "'Ronan', Swift'in bir sanatçı olarak yaptığı en iyi şey." dedi. Cibre Cibre özellikle üzüm gibi şıralı meyvelerin şırası alındıktan sonra kalan az sulu az şekerli kısmı. Şarap ya da pekmez üretiminden artan cibre Trakya'da hardaliye, Yunanistan'da Tsipouro ve Bulgaristan'da rakı yapımında kullanılır. Konstantin Novoselov Konstantin Sergeevich "Kostya" Novoselov, (; d. 23 Ağustos 1974) daha çok grafenler üzerine yaptığı çalışmalarla bilinen Rus-İngiliz fizikçi. Andre Geim ile birlikte 2010 yılında Nobel Fizik Ödülü'nü aldı. Novoselov şu anda Royal Society üyesi olarak Manchester Üniversitesi'nde mezoskopik fizik alanındaki araştırma grubunun bir üyesidir. Aynı zamanda European Research Council ERC Starting Grant'ın da katılımcılarındandır. Konstantin Novoselov 1974 yılında Nizhny Tagil, Sovyetler Birliği'nde Rus bir ailenin çocuğu olarak dünyaya geldi. Lisans diplomasını Moskova Fizik ve Teknoloji Enstitüsü'den, master derecesini Hollanda'daki Nijmegen Üniversitesi'nden, doktora derecesini ise hocası Andre Geim'ın danışmanlığında 2001 yılında Manchester Üniversitesi'nden aldı. Şu anda hem Rus hem İngiliz vatandaşlığına sahiptir. Geim ile birlikte, mezotropik süperiletkenlik (Hall etkisi) manyetik alan duvarları nın atom altı hareketleri, gecko bantlarının keşfi, ve grafenler gibi konularda Geim ile birlikte 90'dan fazla eş denetimli makale yayınladı. 2008'de MIT'ın Technology Review dergisinin yılda bir yayınlanan "TR35" listesine (dünyanın 35 yaşın altındaki mucitleri listesi) girdi. CPython CPython veya cPython, yüksek seviyeli, dinamik ve nesne yönelimli bir dil olan Python'un tamamen C ile yazılmış "geleneksel" gerçekleştirimidir. CPython temelde bir bytecode yorumlayıcısıdır. Bu sayede pek çok programlama diliyle fonksiyon arayüzünü kullanarak etkileşime girebilir. İşgal hareketi İşgal hareketi veya Küresel işgal hareketi, dünya genelinde 2008-2012 Küresel Ekonomik Kriz nedeniyle başlayan toplumsal ve küresel protesto hareketi. Dünya genelinde birçok ülke ve bölgeye yayılmıştır. Protestolar ilk başlarda, ABD'de başlamış, önce Avrupa'ya sonra tüm dünyaya yayılmıştır. Kapitalizm, büyük şirketler ve hükûmetler protestoların odağıdır. İşsizlik, adaletsiz yaşam, savaş ve post-modern sömürgecilik neden gösterilmiştir. Öğrenciler, emekliler ve toplumun her köşesinden gruplarında desteklediği bu hareket örgütsüz, tamamen tesadüf gelişmeler sonucu olmuştur. ""Dünyayı değiştrmek, yeni bir hayat kurmak"" göstericilerin yoğun söylemlerinden biridir. Hareket sürmektedir. Heretic Heretic, Amerikan death metal grubu Morbid Angel'ın 23 Eylül 2003 tarihinde yayınlanmış yedinci stüdyo albümüdür. Nile grubundan Karl Sanders konuk gitarist olarak yer almıştır, "God of Our Own Divinity" isimli şarkıda; kapanış solosunu atmıştır. Grubun, vokalist Steve Tucker ile birlikte yaptığı son stüdyo albümüdür. Ardından vokalist/frontman David Vincent, gruba dönmüştür. Yeni Enternasyonalist Sol Yeni Enternasyonalist Sol (NEDA) (Yunanca: Νέα Διεθνιστική Αριστερά / Nea Diethnistike Aristera), Kıbrıs'ta troçkist çizgide siyaset yapan bir partidir. Amerikan emperyalizmi Amerikan emperyalizmi terimi, Amerika Birleşik Devletleri'nin diğer ülkelere karşı kültürel, ahlaki, ekonomik ve askeri saldırılarını kapsar. Bu terim ilk kez Meksika-Amerika Savaşı sırasında, 1846 yılında kullanılmıştır. Sovyetler Birliği kurulduktan sonra ABD başkanı Wilson, Sovyet Rusya'ya yabancı müdahalesini özendirenlerin başında gelmiştir.. ABD toprak bakımından en geniş haline II. Dünya Savaşı'nın hemen sonrasında Almanya ve Avusturya ile Uzak Doğu'da Japonya teslim olunca Filipinler'in bağımsızlığının hemen öncesinde ulaştı. CİA, Suriye'nin seçilmiş hükümetini deviren askeri darbeyi destekledi. CİA, İran'da demokratik yollarla seçilmiş Musaddık hükümetinin devrilmesine yardımcı oldu. Musaddık, İngiliz petrol şirketlerinin elindeki tesisleri kamulaştırmıştı. Musaddık devrildikten sonra, İran'da 25 yıl süren ve İran halkının binlerce insanının ölümüne neden olan Şah Muhammed Rıza Pehlevi diktatörlüğüne yol açılmış oldu. Mısır sosyalist ülkelerden de silah almaya başlayınca, ABD, Asvan barajı için Mısır'a taahhüt ettiği mali yardımı kesti. Aynı yıl, İsrail, İngiltere ve Fransa Mısır'ı işgal etti. ABD işgali desteklemedi, ama NATO üyesi ülkelerin işgale katılması, bölgedeki Amerikan düşmanlığını körükledi. Amerikan birlikleri, 'istikrarı' korumak amacıyla Lübnan'a askeri müdahalede bulundu. Iraklı lider Abdülkerim Kasım'a karşı başarısız bir suikast girişiminde bulundu. Amerika, Irak Baas partisine öldürülecek komünistlerin listesini verdi. 70'li yıllarda Saddam Hüseyin'in başkan olacağı Baas partisi, listede yer alan komünistlerin tümünü katletti. ABD, Birleşmiş Milletler 244 nolu Güvenlik Konseyi kararının uygulanmasına yönelik bütün çabaları bloke etti. 244 nolu karar, 1967 Arap-İsrail savaşından sonra İsrail'in işgal ettiği topraklardan geri çekilmesine yönelikti. Suriye'nin Filistin Kurtuluş Örgütü (FKÖ)'yü desteklemesi durumunda, 1970 yılında İsrail ve ABD, Ürdün'e destek olmak üzere müdahale etmeye hazırlanıyordu. ABD, Enver Sedat'ın 1972'de İsrail ile Mısır arasında bir barış anlaşması imzalanması yönündeki gayretlerini engelledi. 1973'te ABD'nin İsrail'e verdiği askeri yardım, Suriye ve Mısır'la yapılan savaşın kaderini değiştirdi. ABD, Irak'taki Kürt ayaklanmasını önce destekledi. İran, 1975'te Irak'la anlaşmaya varıp sınırları kapatınca, Irak, Kürtlere karşı katliama girişti. Amerika, katliamdan kaçan Kürtleri mülteci olarak kabul etmedi. Kissinger'in çok sonraları yaptığı açıklamaya göre, 'örtülü eylemler misyonerlik faaliyeti ile karıştırılmamalıdır'. İran halkı Şah'a karşı kitlesel gösterilere başladı. ABD ise hedefteki Şah'ı "kayıtsız, şartsız" desteklediğini beyan etti ve Şah'a kuvvet kullanması tavsiyesinde bulundu. ABD, son ana kadar bir askeri darbe düzenleyip Şah'ın iktidarını kurtarmaya çalıştı, ancak operasyon başarılı olmadı. ABD, Afganistan'da kurulan sosyalist hükümete karşı tepki gösterdi ve daha Sovyetler müdahale etmeden altı ay öncesinden başlayarak şeriatçı Afgan mücahitlerine gizlice yardım göndermeye başladı. 10 yıl içinde, ABD'nin gerici Afgan teröristlerine yaptığı silah ve eğitim yardımlarının parasal tutarı 3 milyar doları aştı. Irak, İran'ı işgal ettiğinde, ABD; işgali kınayan bütün Güvenlik Konseyi karar ve eylemlerine muhalefet etti. Bu işgal süresince, ABD Irak'ı terörü destekleyen ülkeler ve kuruluşlar listesinden çıkardı ve Amerikan menşeli silahların Irak'a satışına izin verdi. Yine aynı savaş esnasında, ABD, bu kez İsrail'in İran'a silah satmasına izin verdi. 1985 yılına gelindiğinde, ABD kamuoyu yoklamasından gizli olarak İran'a bu kez doğrudan silah satmaya başladı. Bu silah satışı, daha sonraları siyasi tarihe 'İran-Kontra skandalı' olarak geçecekti. Amerika, İran'a sattığı silahların ve ABD içinde sattırdığı uyuşturucuların parası ile Nikaragua'da sosyalist Sandinista'lara karşı savaşan kontr-gerillaların silah ve eğitim giderlerini finanse etti. Aynı dönemde, ABD Irak'a istihbarat yardımında bulundu. Irak, 1984'te kimyasal silah kullandı. ABD, Irak'la diplomatik ilişki kurdu. 1987 yılında, ABD deniz filosunu Irak'a destek olmak amacıyla Basra Körfezi'ne gönderdi, gemilerden birinden açılan ateş sonucu sivil bir İran uçağı düşürüldü ve 290 kişi öldürüldü. Libya açıklarında, tek amacı Kaddafi'yi provoke etmek olan askeri manevralar yapan ABD ordusu, 1981 yılında bir Libya uçağının füzelerinden birini ateşlemesinin ardından misilleme olarak iki Libya uçağını düşürüldü. 1986 yılında, Libya'nın herhangi bir hedefe yönelmeyen füze ateşinin ardından, ABD, Libya sahil güvenlik botlarına ve kıyıdaki tesislerine hava saldırısında bulundu ve 72 kişi öldürdü. Berlin'de bir gece kulübünde patlayan bomba iki kişinin ölümüne neden oldu. ABD, bombalama emrini Kaddafi'nin verdiğini iddia etti ve Libya'ya saldırdı. Yoğun hava saldırısı sonucunda yüzlerce sivil insan öldürüldü. Ölenler arasında Kaddafi'nin evlat edindiği çocuklarından biri de vardı. 1982'de ise ABD, İsrail'in Lübnan'ı işgaline yeşil ışık yaktı. İsrail, Lübnan'da 10.000'den fazla insan öldürdü. ABD, İsrail'in Amerikan menşeli silahları savunma amacı dışında kullanması nedeniyle silahların kullanımını engellemeyeceğini bildirdi. Amerikan müfrezeleri 1983'te çokuluslu barış gücünün üyelerinden biri olarak Lübnan'a girdi. İç savaşa müdahalelerde bulundu. Sahile yerleştirilen Amerikan barakalarına yapılan bir intihar saldırısından sonra Amerikan birlikleri geri çekildi. Yine 1984 yılında Afganistan'da, ABD'nin desteklediği şeriat odaklı teröristler sivil uçaklara ateş açtılar. Saddam Hüseyin, Halepçe'ye kimyasal bomba saldırısında bulundu ve yüzlerce Iraklı Kürdün ölümüne sebep oldu. ABD, her ne kadar tezat gibi görünse de, bu olaydan sonra Irak'la mevcut ekonomik ilişkilerini arttırıp geliştirmeye karar verdi. Yine ABD, Saddam Hüseyin öncülüğünde gerçekleştirilen El-Enfal Operasyonu'na yönelik bir girişimde bulunmadı. ABD'nin dolaylı olarak ses çıkarmayacağını ima etmesi üzerine, Irak, Kuveyt'i işgal etti. Ancak, Kuveyt'in işgali üzerine derhal Irak'la ilişkileri kopardı ve uluslararası bir koalisyon oluşturma çabasına girişti. İşgal devam ederken, Irak'ın sorunun diplomatik yollardan çözümü için yaptığı bütün hamleler reddedildi. Irak'a karşı aslolarak ABD'nin öncülüğünde uluslararası koalisyonun katıldığı bir savaş başlatıldı. Bütün sivil altyapı hedefe kondu. Irak bir yandan yok edilmeye çalışılırken, diğer yandan güneydeki Şiilerin ve kuzeydeki Kürtlerin ayaklanmasına ABD tarafından 'istikrarı bozar' gerekçesiyle karşı çıkıldı. Kürtlerin ele geçirilen Irak silahlarına el koymasına da karşı çıktı; ama aynı zamanda Irak'ın Kürtlere ve Şiilere karşı helikopter uçuşları yapması da engellenmedi. Irak'a karşı ekonomik yaptırımlar uygulanmaya başlandı. Yaptırımları delmeye yönelik her hareket ABD ile İngiltere tarafından engellendi. İlaç ambargosunu da içeren bu yaptırımlar sonucunda onbinlerce insan öldü. BM Güvenlik Konseyi, Saddam Hüseyin'in kitle imha silahları geliştirme programlarına son vermesi şartıyla yaptırımların kalkabileceğini söylemesine karşın, dönemin ABD hükümeti, yaptırımların Saddam Hüseyin iktidarda kaldığı müddetçe devam edeceğinin herkes tarafından bilinmesi gerektiğini söyledi. 1993 yılına gelindiğinde; ABD, Irak'a füze saldırısı başlattı. Gerekçesi meşru müdafaa. Niye mi meşru müdafaa? Çünkü, CİA'nın iddiasına göre, Irak gizli servisi, füze saldırısından hem de iki ay önce, şimdiki başkanın babası George Bush'a suikast girişiminde bulunmuş. Kim bulunmuş, nerede, ne zaman, nasıl soruları her zamanki gibi havada kalmaya mahkûmdu elbette. ABD ile İngiltere, Irak'ın kimyasal silah ürettiğini iddia ettikleri tesislere saldırı düzenlediler. Tanzanya ve Kenya'daki Amerikan büyükelçiliklerine saldırının arkasında olduğu gerekçesiyle, misillemede bulunmak amacıyla Sudan'a saldırı düzenledi. Kimyasal ve biyolojik silah üretim fabrikası olduğunu iddia ettikleri 2 tesis bombalandı ve yerle bir edildi. Daha sonra, fabrikalardan birinin oyuncak fabrikası, diğerinin ise, Sudan'ın ilaç ihtiyacının yarısını temin etme kapasitesinde bir ilaç fabrikası olduğu anlaşıldı. Bu terörist saldırısında 300'e yakın insan öldürüldü. Amerika, daha sonra tesislerin kimyasal silah ürettikleri konusunda herhangi bir kanıt olmadığını açıkladı. Szolnok Szolnok, Macaristan'ın ortadoğu kesiminde, Jász-Nagykun-Szolnok ilinin merkezi kentidir. Büyük Macar Ovası'nın merkezinde ve Tisza nehrinin kıyısındaki konumu onu yüzyıllar boyunca önemli bir kültürel ve ekonomik kavşak yaptı. Stratejik konumu nedeniyle Macarlar ve Osmanlılar arasında çekişme konusu olan Szolnok Kalesi, 1552'de Budin Beylerbeyi Hadım Ali Paşa tarafından Osmanlıların egemenliği altında alınmış ve 1685'e kadar Osmanlı egemenliğinde kalmıştır. 1553 yılında sancak merkezi haline getirilmiş ve cami ve hamam inşa edilmiştir. Günümüzde camiye ait minarenin kaidesi çeşme olarak kullanılmaktadır. 1562 yılında Budin Valisi Güzelzade Rüstem Paşa tarafından Tisza nehri üzerinde 110 metre uzunluğunda ilk kalıcı köprü inşa ettirilmiştir. 2003 yılındaki kuraklıkta Tisza ırmağı seviyesinin düşmesi sonucu köprü kalıntıları ortaya çıkmıştır. Osmanlılardan kalma çömlekler ve kullanılan aletler Damjanich János Müzesinde sergilenmektedir. Szolnok, 1685 yılında Osmanlıların hakimeyeti altından çıkmıştır. 2001'de Szolnok nüfusunun %98'i Macarlardan, %1'i Çingenelerden ve klan %1'i ise çoğunluğu Alman olmak üzere diğer milletlerden oluşmaktadır. Szolnok'un kardeş şehirleri: Jens Christian Skou Jens Christian Skou (d. 8 Ekim 1918- ö. 28 Mayıs 2018), Danimarkalı kimyager. Sodium-potassium adenosine triphosphatase (, ) adlı enzimi keşfederek 1997 yılında Paul D. Boyer ve John E. Walker ile birlikte Nobel Kimya Ödülünü aldı. Skou, aynı zamanda 2009 yılındaki Gazze'ye Destek Bildirisini imzalayan 56 Nobel Ödüllü yazar ve bilim insanından biridir. Kendisi 28 Mayıs 2018'de 99 yaşında ölmüştür. TOBB Kuleleri TOBB kuleleri(İngilizce: TOBB towers), Ankara'da Eskişehir yolu üzerinde bulunan 34 kat, 140 metre yükseklikteki iki bloktan oluşan ve Türkiye Odalar ve Borsalar Birliği'ne ait ikiz kulelerdir. TOBB kuleleri, hâlen Ankara'nın en yüksek yapıları arasında yer almaktadır. TOBB kuleleri, 1998'de Eskişehir yolunda, Ceylan İnşaat tarafından Bilkent köprüsü mevkiinde TEKEL kuleleri olarak inşa edilmeye başlanmıştır. Kuleler iki yüksek bloktan ve kulelerin hemen yanında bulunan çok katlı bir kompleksten oluşmaktadır. Projenin başlangıçta TEKEL’in Ankara baş müdürlüğü, idare, ambar ve genel müdürlüğü gibi birimlerini barındırması hedeflenmiştir. Sonraki yıllarda Özelleştirme İdaresi tarafından TEKEL'i özelleştirme kapsamına alınması ve bütçe yetersizliği dolayısıyla inşaatın bir türlü tamamlanamaması kulelerin satışa çıkarılmasına neden olmuştur. Türkiye Odalar ve Borsalar Birliği 2005 yılında yapılan ihale sonucunda TEKEL kulelerini 110 milyon dolara satın almıştır. İnşaatın tamamlanıp TOBB'un ikiz kulelere taşınması ise 2009 yılında olmuştur. EÅŸik Eşik sözcüğü ile şunlardan biri kastedilmiş olabilir: Akira Suzuki Akira Suzuki ( "Suzuki Akira", d. 12 Eylül 1930), Japon kimyager ve 2010 Nobel Kimya Ödülü sahibi. Suzuki reaksiyonunu bulmuştur. Suzuki Mukawa, Hokkaidō ili'nde 12 Eylül 1930 tarihinde doğdu. Hokkaido Üniversitesi'nde okudu. Doktorasını yaptıktan sonra orada yardımcı doçent olarak çalışmaya başladı. 1963'ten 1965 yılına kadar, Suzuki ile Herbert Charles Brown Purdue Üniversitesi'nde doktora sonrası çalışmalarını gerçekleştirdi ve Hokkaidō Üniversitesinee döndükten sonra profesör oldu. 2010'da Richard F. Heck ve Ei-ichi Negishi ile birlikte ortaklaşa Kimya Nobel ödülü'nü aldılar. Walther WA 2000 Walther WA 2000, Carl Walther GmbH Sportwaffen şirketi tarafından üretilen yarı-otomatik bir keskin nişancı tüfeğidir. Üç farklı kalibrede üretilmiştir. Tüfek sınırlı sayıda üretildi ve üretimi kısa süre içinde durduruldu. Çünkü tüfek genel satış için çok pahalıydı. Tüfek şu an nadir bulunmaktadır ve çok değerlidir. Yüksek maliyet nedeniyle yalnızca 176 tüfek üretildi. Tüfek 1982'den Kasım 1988'e kadar üretilmiştir. Bazı Alman polis birimleri tarafından kullanılmış, fakat çok pahalı olduğu için üretimi durdurulmuştur. Rüzgâr tulumu Rüzgâr tulumu; yüzey rüzgârının yönünü ve şiddetini tespit etmekte kullanılan, içi hava ile dolduğunda yere paralel konuma gelen ve rüzgâr içine dönen, kumaş vb. malzemelerden üretilmiş araç. Çoğunlukla rüzgârı karşılayan geniş bir ağzı ve rüzgârı serbest bırakan dar bir çıkışı bulunur. Başta hava meydanları olmak üzere rüzgâr yönünün ve şiddetinin önemli olduğu kimyasal tesisler ve otobanlar gibi pek çok yerde kullanılırlar. Bunun yanı sıra geleneksel nedenlerle veya çocuk oyuncağı olarak kullanılan rüzgâr tulumları da vardır. Rüzgâr tulumları kolay seçilebilmesi için genellikle turuncu, kırmızı, turuncu-beyaz veya kırmızı-beyaz çizgili şekilde üretilirler. Rüzgârın çevresel faktörlerden etkilenmemesi için açık bir alana ve yüksek bir direğe asılmalıdırlar. Civardaki yapı ve diğer engellerden en az 25 m uzakta olmaları tavsiye edilir. Havacılıkta "yüzey rüzgârı" yerden 30 ft (10 m) yüksekliğe kadar olan rüzgârdır. Her hava meydanında en az bir adet rüzgâr tulumu bulunmak zorundadır. ICAO standartlarına göre meydan rüzgâr tulumları 3,6 m (12 ft) uzunluğunda ve geniş ağzı 0,9 m (36 inç) çapında olmalıdır. Dar ve açık olan arka ucu 15 knot (28 km/sa) rüzgârda tam dik (yere tam paralel) konuma gelmesine imkân verecek genişlikte olmalıdır. Asıldığı direk 6 m (20 ft) yüksekliğinde olmalıdır. FAA'ya göre rüzgâr tulumu en az 3 knot (5,6 km/sa) şiddetindeki rüzgârda rüzgâr içine dönebilmelidir. Meydan rüzgâr tulumları gece şartlarında da kullanılabilmeleri için dahilî veya haricî lambalarla aydınlatılabilirler. Arvendkenar Arvendkenar (Farsça: اروندكنار‎), İran'ın Huzistan Eyaleti'nde şehir. Eyaletin Abadan şehristanı'ndaki, aynı isimli Arvendkenar bahşı'nın yönetim merkezi olan şehrin 2006 yılı resmi nüfusu 9.761 kişi ve 1.897 hanedir. Şehir, eyaletin güneybatı ucunda, Irak sınırını oluşturan ve adını aldığı Arvend Nehri'nin doğu kıyısında bulunmaktadır. Şehristan merkezi olan Abadan'a 50 km. uzaklıktadır. Hamidiye, Huzistan Hamidiye (Farsça: حميديه), İran'ın Huzistan Eyaleti'nde şehir. Eyaletin Ahvaz şehristanı'ndaki, aynı isimli Hamidiye bahşı'nın yönetim merkezi olan şehrin 2006 yılı resmi nüfusu 21.977 kişi ve 3.949 hanedir. Eda KaraytuÄŸ Eda Karaytuğ, (d. 1967, Adana). Türk sanat müziği sanatçısı. 1967 yılında Adana'da doğmuştur. 1985'te başladığı Adana Büyükşehir Belediyesi Konservatuvarı'ndan 1990'da mezun olmuş; 1991'de Elazığ ve ardından Bursa Devlet Klasik Müziği Korosu'nda görev yapmıştır. 1997-2005 arasında İstanbul Devlet Türk Müziği Topluluğu'nda çalışmalarına devam etmiştir. Fransa, Hollanda, Yunanistan ve Türkmenistan'da konserler vermiştir. 1997'den itibaren İstanbul Fasıl Topluluğu'nun çalışmalarına ve konserlerine katılmaktadır. İstanbul Devlet Türk Müziği Araştırma ve Uygulama Topluluğu'nda ses sanatçısı olarak görevini sürdürmektedir. 2017 -Masum Ask Z Yapim Hüseyniye (şehir) Hüseyniye (Farsça: حسينيه‎), İran'ın Huzistan Eyaleti'nde şehir. Eyaletin Andimeşk şehristanı'ndaki, Alvar Germsiri bahşı'nın yönetim merkezi olan şehrin 2006 yılı resmi nüfusu 1.863 kişi ve 405 hanedir. Şehir, Ḩoseynīyeh-ye Hodā Dād, Ḩoseynīyeh-ye Olyā ve Qal‘eh Hūsaīnīyeh isimleriyle de bilinir. Alman Ulusal Halk Partisi Alman Ulusal Halk Partisi (Almanca: "Deutschnationale Volkspartei"), Almanya'nın Weimar Cumhuriyeti döneminde ulusal muhafazakâr ve milliyetçi bir siyasî parti. Nasyonal Sosyalist Alman İşçi Partisi'nin (NSDAP) yükselişinden önce Weimar Cumhuriyeti'nin en büyük milliyetçi partisiydi. Alman Ulusal Halk Partisi 1918'de Alman Muhafazakâr Partisi, Hür Muhafazakâr Parti, Alman Vatanı Partisi ve Ulusal Liberal Parti'nin birleşmesiyle kuruldu. Parti, Weimar Cumhuriyeti'nin demokratik anayasasına karşı muhalefet ederek eski monarşi rejimini destekledi. Genellikle toprak sahipleri ve zengin sanayiciler tarafından desteklenen DNVP, Versay Antlaşması'nı da reddediyordu. Son derece Alman milliyetçisi ve muhafazakâr olan bu parti ilk olarak monarşinin geri gelmesini istedi, daha sonraları ise otoriter bir devlet kurulması fikrini destekledi. NSDAP ile ittifak kurmadan önce Alman Halk Partisi'nden (DVP) destek gördüler. 1924 seçimlerinde % 21 oy alan DNVP'nin bu başarısı 1928 seçimlerinde % 14'e gerileyince eski parti lideri Kuno Graf von Westarp'ın yerine Alfred Hugenberg geçti. 1929'da eski başkan Kuno Graf von Westarp ile beraber DNVP'den ayrılan üyeler Muhafazakâr Halk Partisi'ni kurdular. Birçok işçi ve köylü az aristokrat ve daha çok popülist olan NSDAP'yi desteklemeye başladı, böylelikle DNVP'ye verilen destek azaldı. DNVP yalnızca üst-orta sınıf ve üst sınıf tarafından desteklenen ufak bir parti oldu. 1931 yılında DNVP'nin silahlı kanadı Stahlhelm, NSDAP ile "Harzburg Cephesi" olarak adlandırılan bir ittifak kurdu. DNVP bu ittifak aracılığıyla nasyonal sosyalistleri kontrol altına almak istiyordu. Ancak kurulan bu ittifak sayesinde NSDAP finansman ve siyasî saygınlık meselelerinde daha da güçlendi ve DNVP nasyonal sosyalistlerin gücüne güç katmaya hizmet etti. Yeni bir hükümetin bir türlü kurulamadığı Almanya'da Cumhurbaşkanı Hindenburg, DNVP'den şansölye adayı olan Franz von Papen'i göreve getirdi. Papen'in şansölyeliği yalnızca 1 Haziran-17 Kasım 1932 tarihleri arasında sürdü. Nasyonal sosyalist olmayan milliyetçi ve muhafazakâr DNVP'li parti yöneticileri NSDAP lideri Adolf Hitler'e destek vererek şansölye olması koşulunda onu denetimleri altına alabileceklerini düşünüyorlardı, ancak bekledikleri gibi olmayacaktı. 1933'te Hindenburg, Hitler'i şansölye ilan etti. NSDAP'nin iktidara gelmesiyle Hitler'in kabinesindeki DNVP'li üyeler, NSDAP'li olmaya zorlandı ve birçoğu NSDAP'ye geçti, akabinde DNVP kendini feshetti. Partinin silahlı kanadı Stahlhelm ise 1935'te Sturmabteilung'a (SA) entegre oldu. Meydan turu Meydan turu, herhangi bir hava meydanında görerek iniş-kalkış yapan hava araçlarının izledikleri dikdörtgen güzergah. Uçakların inişe yönelik olarak, pist etrafında yerden belirli bir yükseklikte izledikleri trafik desenidir. VFR iniş-kalkış eğitimi yapan uçaklar aynı deseni art arda yinelerler. Meydan turunun her bir aşamasına "bacak" denir. Meydan turu -meydan koşulları aksini zorunlu kılmadıkça- neredeyse her zaman sola dönüşlü (LH) (saat yönünün aksine) yapılır. Bunun nedeni sabit kanatlı uçaklarda sol koltukta oturan pilota (sorumlu pilot) daha iyi görüş imkânı sağlamasıdır. Piste kıyasla meydan turunun yapıldığı tarafa "canlı taraf", aksi tarafa "ölü taraf" denir. Pist hattı meydanın canlı ve ölü taraflarını ikiye böler. Meydan turunun hangi tarafta yapılacağı ve hangi piste inileceği meydan otoriteleri tarafından -bazı özel durumlar hariç- rüzgâr yönüne ve şiddetine göre belirlenir. İniş-kalkışlar genellikle rüzgâr içine (karşı rüzgâr ile) yapılır. Uçaklar standart ve standart olmayan bazı usulleri uygulayarak trafik paternine katılırlar. Kalkış sonrasında meydan turuna katılacak olan bir uçak ise sırası ile aşağıdaki bacakları kateder: Meydan turu hafif uçaklar için pek çok meydanda "yerden" (AGL) 800–1000 ft yüksekte yapılır. Daha büyük ve yüksek performanslı bazı uçaklar ise genellikle yerden 1500 ft yükseklikte meydan turu yaparlar. Meydan turu irtifaları ilgili havacılık dokümanlarında bulunur. Meydan turu esnasında altimetreye QNH veya QFE atmosfer basıncı değeri bağlanabilir. Altimetre QNH değer bağlı iken deniz seviyesinden yüksekliği, QFE değeri bağlı iken istasyondan (genellikle meydan) yüksekliği gösterir. Eğer pilot QNH değeri kullanıyorsa meydan rakımını hesaba katmalıdır. Örneğin rakımı 200 ft ve basılı meydan turu irtifası 1000 ft olan bir meydanda QNH değeri kullanan bir uçak, meydan turunu ilgili altimetreye göre 1200 ft (AMSL) irtifada yapmalıdır. Alican KaradaÄŸ Alican Karadağ (d. 8 Ocak 1990), Türk fulbolcu. 2. Lig ekiplerinden Fethiyespor'da oynamştır. Güneydoğu Asya Antlaşması Teşkilatı Güneydoğu Asya Antlaşması Teşkilatı kısaca SEATO ABD'nin öncülüğünde uluslararası kolektif savunma için oluşturulmuş SEATO Güneydoğu Asya ülkeleri ve burada çıkarları bulunan sekiz ülkenin katılımıyla oluşturulmuştur. Amacı Güneydoğu Asya'yı başta Çin olmak üzere komünizme karşı güçlü hale getirmektir. 8 Eylül 1954 tarihinde Filipinler'in başkenti Manila'da imzalanan bir pakt ile resmen oluşturuldu. Daha sonra genel merkezi Bangkok'a taşındı. Sex and Breakfast Sex And Breakfast 2007 yapımı bir Amerikan filmidir. Yapımda aşk ve seks anlatılmaktadır. 4 gencin seks maceraları konu alınmıştır. Bazı şeyler her zaman yolunda gitmemiştir. Aşk hayatlarıyla ilgili sorun yaşayan çiftler sonunda çareyi birbirlerini değiştirerek bulmuşlardır. Kavak Yelleri (roman) Kavak Yelleri, Reşat Nuri Güntekin'in romanı. İlk kez 1950'de Yeni İstanbul gazetesinde yayımlandı. Kitap olarak yayımlanması ise yazarın ölümünden sonra 1961'de gerçekleşti. Elihu Root Elihu Root (Clinton, New York (eyalet), 15 Şubat 1845 - New York, 7 Şubat 1937) bir Amerikalı hukukçu ve devlet adamı. 1912'de Nobel Barış Ödülü'nü aldı, 1864 yılında matematik profesörü oldu 'nden mezun oldu. Ã–zelsin Özelsin, Gökhan Özen'in ilk albümüdür. 16 Şubat 2000 tarihinde satışa sunuldu. Sanatçının ilk albümünde 10 şarkı bulunmaktadır. Albümdeki tüm şarkıların müziği Gökhan Özen'e aittir. Albüme tek klip çekilmiştir. Bu albüme ait olan; "Dayanamam", "Özel Kız", "Yüreğinden Uzaklarda" ve "Aşkım" şarkıları klipsiz olmalarına rağmen benimsenmişlerdir. Hit konumundadırlar. Albümün satış tirajı, tek bir klibe rağmen yarım milyona ulaşmıştır. BesmeÃ§ Besmeç, "Kırşehir çevre köy ve ilçelere ait bir köfte türü. Yapılışında farklılıklar olmakla birlikte kıyma ve bulgur temel malzemesidir." Malzemeler Besmeç Tarifi Geniş bir tepsi içerisine kıymayı konur. Üzerine ince doğranmış kuru soğan, salça, baharatlar, ezilmiş sarımsak ve tuz konur. Elde ettiğimiz karışım iyice yoğrulur. Daha sonra elde ettiğimiz karışım üzerine bulgurlar serpilir. Düğ ( İnce bulgur ) kıymanın suyunu çekene kadar yoğrulur. Düğ (ince bulgur ) yumuşamamış, sert ise elinizle az, az su serperek yoğurmayı sürdürünüz. Düğ (ince bulgur ) yumuşamış ise kıyılmış maydanozları ve yeşil soğanlar da ekleyerek son bir kez daha yoğrulur. Köfte harcından yumurta büyüklüğünde parçalar koparılır. Koparılan parçalar yuvarlandıktan sonra iki avuç arasında bastırıp yassılaştırılır. Tavaya yapışmaması için çok az yağ konur. Kızan tavada köfteler konur. İki yanlarını da ocağın altını kısarak pişirilir. ( Arzuya göre tepsi ile fırında, közlenerek veya soba üzerinde de pişirilebilir ) SÄ±cak olarak servis edilir. Bazı tariflerde salça kullanılmamakta onu yerine 2 adet yumurta kullanılmaktadır. Besmeç kızartmak için az yağ kullanılacak veya soba veya ateşte közlenecek ise yağlı kıyma kullanmak daha iyi olacaktır. Kale Tol Kale Tol (Farsça: قلعه تل), İran'ın Huzistan Eyaleti'nde şehir. Eyaletin Bağmelik şehristanı'nın, Merkezî bahşı'nda bulunan şehrin 2006 yılı resmi nüfusu 8.604 kişi ve 1.704 hanedir. Seydun Seydun (Farsça: صيدون‎), İran'ın Huzistan Eyaleti'nde şehir. Eyaletin Bağmelik şehristanı'ndaki, aynı isimli Seydun bahşı'nın yönetim merkezi olan şehrin 2006 yılı resmi nüfusu 5.439 kişi ve 962 hanedir. Orhan Düzgün (siyasetçi) Orhan Düzgün (d. 2 Aralık 1967, Niksar, Tokat, Türkiye), Türk Siyasetçi ve Tıp Doktoru. 1990 yılında İstanbul Üniversitesi Cerrahpaşa Tıp Fakültesinden Mezun olmuştur. Kartal Eğitim ve Araştırma Hastanesi'nde genel cerrahi uzmanlığı yapmuıştır. Banaz merkez sağlık ocağı, Niksar, Almus, Tokat devlet hastanelerinde çalışmıştır. TBMM 24.ve 25. Dönem, Tokat milletvekilidir. Evli ve iki çocuk babasıdır. Yosef Karo Yosef Karo veya Yosef ben Efraim Karonun (d. 1488, Toledo; ö. 24 Mart 1575, Safed), 1488'de İspanya'nın Toledo şehrinde doğduğuna inanılmaktadır. Bir varsayıma göre ailesi Elhamra Kararnamesi'nin ardından Portekiz'e kaçmasıyla bu ülkede doğmuştur. 1497'te Portekiz'den gelen Yahudi göçmenlerle birlikte İstanbul'a gelen Karo, bir süre Niğbolu, Selanik ve Edirne'de de yaşamıştır. 1575'te Safed'te vefat etti. Tanıştığı sahte mesih Şlomo Molho'nun yanı sıra, Yosef Taitatzak ve Salomon ben Moses ha-Levi, kendisi üzerinde iz bırakan önemli şahsiyetlerdir. Niğbolu'daki Plevne Sinagogu'nda hahamlık unvanı alan Karo, Edirne'ye yerleşip burada birçok Talmud üstadı yetiştirdi. Yeşiva ve Bet-Din'in başkanlığını yürüten Karo, dev yapıtı olan "Beit Yosef"i Edirne'de yazmaya başladı; 1536'da Safed'e yerleşti ve yirmi yıl sonra bu eserini Safed'de tamamladı. Bu eseri, "sadece bilginlerin istifadesi için" hazırlayan Yosef Karo, "herkesin faydalanabilmesi, neleri yapıp neleri yapamayacağını bilmesini sağlamak" için Şulhan Aruh'u yazdı. "Herkesin faydalanabilmesi için" yazdığı Şulhan Aruh'un ilk baskısı, 1564-65'te Venedik'te yapıldı ve yöredeki cemaatlerce benimsendi. Kitabın ilk bölümü olan "Orah Hayyim"de ibadet, Şabat ve bayramlar ile ilgili kurallar yer alır. İkinci bölüm olan "Yore Dea"da, gıda, faiz ve temizlik konularındaki yasaklar bulunur. Üçüncü bölüm olan "Eben Ezer"de boşanma ile ilgili hukuk yer almaktadır. Başlıca eserlerinden bazıları şunlardır: ETTU Kupası Telegol Telegol geçmiş yıllarda televizyonda yayımlanan spor programı. Günümüzde internet sitesi olarak yayın hayatına devam etmektedir. Telegol, tv programı olarak son TGRT ekranlarında yayınlandı. Serhat Ulueren'in moderatörlüğünü yaptığı programda, Engin Verel, Gökmen Özdenak, Adnan Aybaba ve Ümit Karan yorumculuk yapmıştır. Program UEFA Şampiyonlar Ligi yayıncısı olan Star Tv'de 2001 yılında Avrupa ve Lig maçlarını yorumlamak amacıyla yayın hayatına başlamıştır. Farklı dönemlerde, farklı televizyon kanallarında ve farklı yorumcu kadrolarıyla yayın hayatına devam etmiştir. TV ekranlarına veda eden Telegol dijital medyada yoluna devam etmektedir. Soykırımların İnkârının Cezalandırılmasına İlişkin Yasa Soykırımların İnkârının Cezalandırılmasına İlişkin Yasa, Fransız Parlamentosu tarafından kabul edilen ancak Fransa Anayasa Konseyi tarafından "anayasaya aykırılık" gerekçesiyle iptal edilip yürürlüğe girmeyen yasa. Kısaca "inkar yasası" olarak da anılan yasa, "Ermeni Soykırımı"nın varlığının inkâr edilmesi, aşağılanması ve önemsizleştirilmesi gibi davranışlarda bulunanların 1 yıl hapis ve/veya 45 bin Avro para cezası ile mahkûm edilmesini öngörmüştür. 18 Ekim 2011’de Bouches-du-Rhône şehrini temsil eden Valérie Boyer tarafından Ulusal Meclis’e sunulan 3842 sayı ve “Irkçılıkla Mücadeleye İlişkin Topluluk Hukukunun Aktarılması ve Ermeni Soykırımının İnkârının Cezalandırılması” başlıklı yasa teklifi ("Proposition de loi portant transposition du droit communautaire sur la lutte contre le racisme et réprimant la contestation de l’existence du génocide arménien") şu şekildedir: Madde 1: 29 Temmuz 1881 tarihli basın özgürlüğüne ilişkin yasanın 24. maddesinin birinci bendi alttaki beş yeni bentle değiştirilmiştir: 24’üncü maddenin altıncı bendi doğrultusunda, soykırım suçu, insanlığa karşı suç ve savaş suçunu savunan, inkâr eden veya kamusal alanda önemsizleştirmeye çalışanlar alttaki tanımlamalara dayalı olarak cezalandırılacaktır: Fransa tarafından imzalanmış ve onaylanmış veya uluslararası ya da bölgesel kurumların nitelikli kararlarıyla taraf olunmuş uluslararası bir sözleşme, Fransız yargısı tarafından bu şekilde nitelendirilmiş ve kanunen tanınmışsa, Fransa’da yürürlüğe girer. Madde 2: 29 Temmuz 1881 tarihli basın özgürlüğüne ilişkin yasanın 48-2 maddesi şu şelilde değiştirilmiştir: Yasa teklifinin gerekçesi, “ırkçılık ve yabancı düşmanlığının belirli şekilleri ve ifadelerine karşı ceza hukuku yoluyla mücadele” hakkındaki 2008/913/JHA sayılı ve 28 Kasım 2008 tarihli AB Konseyi Çerçeve Kararında tanımlanan yükümlülüklere uyum sağlamak olarak ifade edilmiştir. Söz konusu Çerçeve Kararla Avrupa Birliği; yabancı düşmanlığı, ırkçılık, soykırım inkârcılığı konusunda bütün üye ülkelerin yasa çıkarmaları ve bu suçları işleyenlerin cezalandırılmasını öngörmüştür. Yasa teklifini hazırlayan Boyer, 2001 yılında kabul edilen ve yürürlüğe giren 2001/70 sayılı "1915 Ermeni Soykırımının Tanınması" başlıklı yasanın, eksik kalan uygulama kısmının bu yasa ile tamamlanacağını teklifin gerekçesinde belirtmiştir. Fransa Senatosu 7 Kasım 2000 tarihinde 40’a karşı 164 oyla “Fransa 1915 yılında Ermenilere karşı soykırım yapıldığını açıkça tanır” ifadesinden oluşan bir yasa teklifini kabul etmiştir. Söz konusu teklif, Fransa Ulusal Meclisi’nde 18 Ocak 2001 tarihinde yapılan oylamada oturuma katılan 50 kadar milletvekilinin oybirliğiyle kabul edilmiş ve 29 Ocak 2001 tarihinde Cumhurbaşkanı Chirac tarafından onaylanıp yayımlanmıştır. Boyer, Fransa'nın, Yahudi soykırımının inkarını cezalandırırken 2001'deki yasayla resmen tanınmış Ermeni soykırımını cezalandırmamasının adil olmayacağını belirterek söz konusu teklifin gerekçesini açıklamıştır. Fransız yasama süreci, yasa yapımı için iki kamaradan oluşan parlamentonun her iki kanadının da aynı metni kabul etmesini gerekli kılmaktadır. Dolayısıyla, Ulusal Meclise sunulan teklifin komisyon aşamasından geçip Meclis Genel Kurulunda yapılan oylama neticesinde kabul edilmesiyle nihai metin Senatoya havale edilmektedir. Senato da teklifi önce komisyonda incelemekte, ardından komisyon raporu eşliğinde Senato Genel Kurulunda görüşüp oylamaya sunmaktadır. Yasa teklifine ilişkin olarak Anayasa, Yasama ve Kamu İdaresi Komisyonu adına Valérie Boyer tarafından hazırlanan rapor 7 Aralık 2011 tarihinde tamamlanmıştır. 4035 sayılı rapor, Fransız iç hukukunun AB mevzuatıyla uyumlulaştırılması amacıyla, soykırım ve insanlığa karşı suçlarla mücadele adına bu suçların inkârı, savunulması ve önemsizleştirilmesi gibi davranışların cezai yaptırıma bağlanması gerektiğine işaret etmiştir. Ulusal Meclisteki Komisyon görüşmeleri esnasında içeriğe dair önemli bir değişiklik kabul edilmiştir. Komisyon Başkanı Jean-Luc Warsmann tarafından teklif edilen önergeyle “Irkçılıkla Mücadeleye İlişkin Topluluk Hukukunun (iç hukuka) Aktarılması ve Ermeni Soykırımının İnkârının Cezalandırılması” şeklinde kaleme alınmış olan teklif başlığı “Yasayla Tanınmış Soykırımların İnkârının Cezalandırılması” şeklinde değiştirilmiştir. Böylelikle, 7 Aralık 2011'de yapılan Komisyon toplantısında yasa teklifinden “Ermeni soykırımı” ifadesi çıkarılmıştır. Senato Yasalar Komisyonu Başkanı Jean-Pierre Sueur tarafından hazırlanan 269 sayılı rapor 18 Ocak 2012'de Komisyonda ele alınmıştır. Rapor, yasa teklifinin Anayasada yer alan 'düşünce ve ifade özgürlüğü', 'araştırma özgürlüğü' ve 'suç ve cezanın yasallığı' ilkelerine aykırı olduğu gerekçesiyle reddedilmesi önerilmiştir. Senato Yasalar Komisyonu, teklifin Senatörler tarafından reddedilmesini önermişse de, 23 Ocak 2012 tarihinde Senato Genel Kurulunda yapılan oylamada teklif 86 senatörün aleyhte oyuna karşılık 127 lehte oyla kabul edilmiştir. Yasa teklifinin Senatoda da kabul edilmesiyle yasama sürecinin son aşaması olan Cumhurbaşkanının onayı aşamasına geçilmiştir. Ancak, Fransız Anayasasının 61. maddesi uyarınca en az 60 Senatör veya 60 Temsilcinin yasanın iptali için Anayasa Konseyi'ne başvuru hakkı vardır. Yasaya muhalif temsilci ve senatörler, 31 Ocak 2012'de gerekli imzayı tamamlayıp Konseye yasanın iptaline yönelik başvuru yapmışlardır. Anayasa Konseyi, 28 Şubat 2012’de aldığı 647 sayılı kararla kabul edilen yasanın iki maddesinin de düşünce ve ifade özgürlüğü, bilimsel araştırma özgürlüğü, iletişim özgürlüğü ile suç ve cezanın yasallığı ilkesini ihlal ettiği gerekçesiyle 1789 tarihli İnsan ve Yurttaş Hakları Bildirgesi ve 1958 tarihli Fransa Anayasasına aykırı olduğunu ilan ederek yasayı iptal etmiş, bu kararının Resmi Gazete’de yayınlanmasını kararlaştırmıştır. Karar, 2 Mart 2012 tarihinde Resmi Gazetede yayınlanarak yürürlüğe girmiştir. SÃ¼fyani Süfyan (diğer adıyla İslam Deccali), hadislerde ahir zamanda çıkıp İslam dinine büyük zarar vereceği söylenen varlık. Ali ve Muaviye taraftarlarının mücadelesinde Ali taraftarları kendilerinin içinden çıkacağını ileri sürdükleri, ileride gelecek olan Mehdi konusunu öne sürüp konuyla ilgili uydurma hadisler yaymaya başladıklarında Emevi taraftarları da kendilerinin içlerinden çıkacak kurtarıcı Süfyan