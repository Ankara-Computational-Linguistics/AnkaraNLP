en alt kademesi olan Kadınlar Bölgesel Basketbol Ligi'nden faaliyetlerine başlamıştır. Tamamı alt yapı oyuncularından kurulu takım, 2016-2017 Kadınlar Bölgesel Basketbol Ligi'ni oynadığı normal lig grup maçları ve final grubu sonrası grubunu lider bitirerek tarihinde ilk kez Türkiye Kadınlar Basketbol Ligi'ne yükselmiştir. 2017-2018 sezonunda da lig maçlarının büyük bir çoğunluğunu alt yapı oyuncuları ile oynayan ekip 1 yıl önce yükselmiş olduğu ligi son 2 sırada tamamlayarak averajla küme düşmüştür. 2018-2019 yılına yine tamamı alt yapı oyuncularından kurulu bir ekip ile Kadınlar Bölgesel Basketbol Ligi'ne katılan takım oynadığı normal sezon ve final grubu maçları sonucu grubunu 2. sırada tamamlayarak 1 yıl aradan sonra küme düştüğü Türkiye Kadınlar Basketbol Ligi'ne tekrar yükselmiştir. 2019-2020 sezonu öncesi oynanan Kadınlar Federasyon Kupası şampiyonu olarak Türkiye Kadınlar Basketbol Ligi'ne giriş yapan ekip, 2019-2020 normal sezonu devam ederken tüm dünya da oluşan pandemi sebebiyle devam eden ligi oynadığı 26 maç ile 11. sırada tamamlamış ve ertelenen liglerin durumu TBF tarafından 11 Mayıs 2020'de alınan karar ile birlikte beyaz sezon ilan edilmiştir. İlgili sezonda şampiyon ve küme düşen belirlenmemiştir. Takım mücadelesine 2020-2021 sezonunda da Türkiye Kadınlar Basketbol Ligi'nde devam edecektir. Fenerbahçe'de genç takım ilk kez 1978'de kuruldu ve 1978-79 sezonunda takım İstanbul ikincisi oldu. A takımının 1990-91'de ilk kez Birinci Lig'de mücadele etmeye başlamasıyla, altyapı takımları da daha düzenli faaliyet göstermeye başladı. 1991-92'de gençlerde İstanbul ikincisi, yıldızlar ve küçüklerde üçüncü olan Fenerbahçe, her geçen yıl başarısını daha üst düzeye taşıdı ve Türkiye'nin en güçlü altyapılarından birisi haline geldi. Fenerbahçe altyapı takımlarının Türkiye şampiyonalarında aldığı dereceler aşağıdadır: Lamine Traoré Lamine Traoré (d. 10 Haziran 1982, Zainalé), Burkina Fasolu millî futbolcudur. 2005-2006 sezonu sonunda Belçika'nın Anderlecht kulübünden Gençlerbirliği'ne transfer oldu. 2009'a kadar burada oynadı. Twenty Minutes of Love (film, 1914) Twenty Minutes of Love, Charlie Chaplin'in yönetmenliğini ve başrolünü üstlendiği, 1914, ABD yapımı sessiz bir komedi komedi filmidir. Chaplin'in Keystone Studios'daki on birinci çalışması ve aynı zamanda Chaplin'in yönetmenlik yaptığı ilk filmdir. Chaplin bir keresinde "Komedi yapmak için tek ihtiyacım olan bir park, bir polis ve hoş bir kız." demiştir. Bu film de Chaplin'in bu sözünü kanıtlayacak şekilde yine bir parkta - pek çok Keystone Studios filmine sahne olan "Westlake Parkı"nda - basit bir konuyla çekilmiştir. Charlie (Şarlo) bir parkta dolaşırken rastladığı romantik bir çifti (Minta Durfee - Edgar Kennedy) rahatsız eder ve genç kadına kur yapmaya çalışır. Bu sırada parkın başka bir köşesinde Chester Conklin ve Vivian Edwards çifti adamın kadına hediye verememesi nedeniyle kavga etmektedir. Kadının yanından ayrılan bu adam hediye edip sevgilisiyle barışmak için uyuyan bir adamın saatini çalar. Geri döndüğünde ise Charlie'nin sevgilisiyle flört ettiğini görünce sinirlenir. Akabinde çıkan tartışmada Charlie adamdan saati alınca parkta polisin de katıldığı bir kovalamaca başlar. Bu kargaşanın ortasında kıza sevgisini ilan eden Charlie, polisten ve kendisini kovalayan nişanlıdan kurtulmayı ve kızı elde etmeyi başarır. Suhoy Su-25 Suhoy Su-25 (Kiril alfabesinde: Сухой Су-25) (NATO rapor ismi 'Frogfoot') Suhoy Tasarım Bürosu (SDB) tarafından tasarlanmış; çift motorlu, tek kişilik, saldırı/yakın hava desteği uçağıdır. ABD Hava Kuvvetleri'ndeki karşıtı A-10'dur. Sovyet Kara Kuvvetleri için yakın hava desteği sağlanması amacıyla tasarlanmıştır. İlk prototip uçuşu 22 Şubat 1975'te yapılmış olup 1978 yılından itibaren Gürcistan Sovyet Sosyalist Cumhuriyeti Tiflis'teki Suhoy üretim tesislerinde seri üretimine başlandı. İlk modeller Su-25UB çift koltuklu eğitim uçağı, Su-25BM hedef çekme ile ihraç modeli olan Su-25K'dır. 2012 yılında bazı uçakların Su-25SM standardına yükseltilme çalışmalarına başlandı. İleri modeller olan Su-25T ve Su-25TM (Su-39 olarak da bilinir) yüksek adetlerde üretilmemiştir. 2007 yılında üretimde olan yegane zırhlı sabit kanatlı uçaklar Su-25 ve Su-34 uçaklarıdır. Su-25'ler hâlen Rusya ve diğer Bağımsız Devletler Topluluğu ülkeleri ile diğer bazı ülkeler tarafından kullanılmakatdır. Ağır zırhlı Su-25’ler özellikle tanklara karşı saldırı uçağı olarak tasarlandılar. Sovyet-Afgan Savaşı’nda yoğun bir şekilde kullanılmışlardır. Sovyet-Afgan Savaşının yanı sıra Irak tarafından İran'a karşı yakın hava destek ve avcı/önleyici rollerinde de kullanılmıştır. Ancak Körfez Savaşı sırasında Irak Hava kuvvetlerine ait Su-25'lerin bir kısmı İran'a sığınırken bir kısmı da Müttefik güçleri tarafından imha edilmiştir. Geriye kalan Su-25'ler ise İşgal sonrasında servisten çıkartılmıştır. Rus ordu hizmetinde bulunan Su-25'ler geliştirilmiş versiyonu olan Su-39’lar ile değiştirilmektedirler. Gürcistan Hava Kuvvetleri 1992-1993 yıllarında Abhazya Savaşı'nda Su-25 uçaklarını kullanmıştır. Ayrıca 2001 Makedonya anlaşmazlığında Makedonya Hava Kuvvetleri tarafından Arnavut isyancılara karşı ve 2008 yılındaki Rusya-Gürcistan savaşında hem Rusya Hem de Gürcistan tarafından kullanılmıştır. Fildişi Sahili, Çad ve Sudan'ın da aralarında olduğu Afrika ülkeleri tarafından yerel çatışmalar ve iç savaşlarda da kullanılmıştır. Yakın dönemdeki Rusya'nın Suriye müdahalesinde de Su-25 uçakları hizmet vermiştir. 1968'in başlarında Sovyet Savunma Bakanlığı Sovyet Kara Kuvvetleri'ne yakın hava desteği amaçlı zırhlı bir havadan yere saldırı uçağı geliştirilmesine karar verdi. Orijinal modelidir, Su-25 in SEAD versiyonudur.Kokpitin arkasındaki kamburda avonik ve yakıt saklıdır.Lock on flaming clifs1/2/3 de modellenmiştir. Dairesel yörünge Uzay mekaniğinde dışmerkezliği sıfıra eşit olan eliptik yörünge olarak özetlenebilecek dairesel yörünge, tanım olarak fizikte sabit eksen etrafında rotasyonun tipik bir örneğidir. Burada bahsedilen eksen, hareket düzlemine dik olarak kütle merkezlerinden geçen doğrudur. Kütleçekim tarafından yaratılan merkezcil ivme "(hareket yönüne dik enine veya özekçil ivme)", yörüngede aslında düz bir doğru boyunca ilerlemek isteyen cismin yönünü sürekli olarak aynı miktarda ve sürede değiştirerek kütle merkezi etrafında bir dairesel veya eliptik hareket etmesini sağlar. Merkezcil ivmeyi bulabilmek için aşağıdaki formül kullanılabilir. Burada, Uzay mühendisliğince kabul edilen standart şartlar ve varsayımlar altında, dairesel yörüngede hareket halinde bulunan 0'dan büyük kütleli bir cismin yörüngesel hızı (formula_5) aşağıdaki şekilde hesaplanabilir. Burada, "Not: Bu eşitlikten çıkartılması gereken en önemli sonuç, dairesel yörüngede hareket eden bir cismin yörünge boyunca bulunduğu nokta veya konum her ne olursa olsun hızının daima aynı ve sabit kalacağı olmalıdır." Standart şartlar ve varsayımlar altında, dairesel yörüngede hareket eden bir cismin yörüngesel periyodu (formula_11), Standart şartlar ve varsayımlar altında yörüngesel enerji (formula_15), kapalı bir yörünge için eksidir "(-)" ve enerji korunum yasası gereği yörüngesel enerji, Burada limit formula_20'dır ve bu cismin parabolik yörüngeden formula_21 ile kaçışını ifade eder.. Halkalanma teoremi burada zaman ortalamaları alınmadan dahi geçerlidir. Elbette bu durumda herhangi bir mesafeden kurtulma hızı, √2 çarpı dairesel yörüngede o mesafedeki hızıdır. Kinetik enerji ise bunun iki katıdır ve o yüzden sistemin toplam enerjisi sıfıra eşittir "(kapalı sistem)". Standart şartlar ve varsayımlar altında yörüngesel eşitlik kısaca Belirli bir yersabit yörüngeye manevra yapabilmek için gereken delta-v, bir kurtulma yörüngesi için gereken "delta-v"`den fazladır. Bu konuda ayrıntıli bilgi için Hohmann geçiş yörüngesine göz atınız. Yusuf Ziya (1882 doğumlu siyasetçi) Koçzade Yusuf Ziya Bey (1882, Bitlis - 14 Nisan 1925, Bitlis), Birinci Meclis üyelerinden Kürt asıllı Türk siyaset adamı. Koçzade Hacı Ömer Suat Ağa'nın oğlu olarak Bitlis'te dünyaya geldi. Bitlis Sultanisinden mezun olunca ticarete başlamıştı. Bir süre Maarif müdürlüğünde başkâtiplik yaptıktan sonra siyasete girdi. Kürt Teali Cemiyetinde çalıştı. Büyük Millet Meclis için yapılan seçimi kazanıp Bitlis milletvekili olarak 16 Ağustos 1920 tarihinde meclise katıldı. 25 Kasım 1920 tarihinde Kastamonu İstiklâl Mahkemesi üyeliğine seçildi. Müdafaa-i Hukuk Grubunun kurulmasından sonra İkinci Grupta yer aldı. İkinci grubun Saltanatın Kaldırılması'na karşı çıkan fikirlerini meclis konuşmalarında savundu. Lozan Barış Konferansı ile ilgili olarak Musul eyaleti'nin terk edilmesine şiddetli bir şekilde karşı çıkan konuşmaları yapmıştır. Vahdettin taraftarları ve Hilafet Komitesi (Tarikat-ı Salahiyye, Müdafaayı Hukuki Hilafeti Kübra) Türk Devrimi aleyhinde gizli propaganda yapıyorlardı. Bu komite, Kürt İstiklal Komitesi üyelerinden Şeyh Said ve Seyit Abdülkadir ile anlaştılar. Gizli komite çevredeki aşiretleri "Cumhuriyet ile İslamiyetin, dinin, namaz, oruç, Kuran, Nikâh, ırz ve namusun kalkacağı" propagandası ile halkı devlete karşı kışkırttılar. Yusuf Ziya Bey, Milli Mücadele aleyhinde faaliyetleri nedeniyle kapatılmış olan Kürt Teali Cemiyeti kuruculuları Seyit Abdülkadir, Cibranlı Halit Bey, Hacı Musa vb. kişiler ile "Kürt İstiklal Komitesi (Azadi örgütü)" adında gizli bir cemiyetin kuruluşuna katıldı. Yusuf Ziya, Milletvekilliği sona erince Bitlis'e dönmüştü. Bu gizli komiteye, varlıklı ve bölgede sözü geçen bir Nakşibendi şeyhi olan Şeyh Said'in de katılmasını sağladı. Şeyh Said, "şeriatı ve hilafeti diriltmek, Abdülmecit'in oğullarından birini halife yapmak için dinsizlere savaş açtığı" propagandasını yapıyordu. Cibranlı Halit ve adamları bölgede yaptıklarının Ankara'da duyurulmasını engelliyordu. Musul'u 15 Ağustos 1918 tarihinde Mondros Mütarekesi'nin 7. maddesini dayanarak asker çıkarıp işgal etmiş olan İngiltere ile Türkiye arasında Lozan'dan sonra görüşmeler yapılmaktaydı. İngiltere, 16 Ağustos 1924 tarihinde, Hakkâri'de Nasturî Ayaklanması'nın çıkmasına önayak oldu, Nasturi asileri silahlandırdı ve İngiliz uçakları saldırılara katıldı. 7 Ağustos 1924 tarihinden itibaren Nasturi ayaklanmacılar Hakkâri'nin Çal, Dramar, Çölemerik ve Beytüşşebap bölgelerine saldırdılar. Ayaklanma, Nasturilerin İngiliz kontrolündeki Irak topraklarına kaçmasıyla sona erdi. Hem asker hem de gizli azadi komitesinin üyelerinden olan bölük komutanı İhsan Nuri, Vanlı Rasim, Tevfik Cemal ve Teğmen Ali Rıza Nasturi isyanını'nı bastırmakla görevlendirilmişlerdi. İsyanı bastırmakla görevli gizli Azadi komitesinin üyeleri, Yusuf Ziya Bey'den kendilerine gönderilen şifreli talgrafı yanlış anlayınca 4 Eylül 1924 tarihinde kendilerine katılan 250-300 asker ile birlikte isyancılara katıldılar. Mustafa Kemal Paşa 1924 Erzurum depremini nedeniyle Erzurum ve Kars'ı ziyaret etti. Mustafa Kemal'in ziyareti sırasında Varto'da oturan Hormek Aşireti, Cibranlı Halit ve komitesinin gizli propagandaları ve planları hakkında kendisine bilgi verdi. Mustafa Kemal Cibranlı Halit'in yakalanması konusunda yetkilileri uyardı. Erzurum'a gelmiş olan Yusuf Ziya Bey tutuklandı ve Bitlis Harp Divanı'na sevk edildi. Yusuf Ziya Bey, suçlamaları kabul etti ve Cibranlı Halit, Hasananlı Halit, Şeyh Said ve Hacı Musa'nın da gizli komiteye üye olduğunu açıkladı. Cibranlı Halit ve Musa Beyler ile birlikte tutuklanıp yargılandı ve mahkûm oldu. Hıyanet-i Vataniye Kanunu gereğince verilen karar sonucu Şeyh Said İsyanı'nın ("Genç Hadisesi" olarak adı geçen) bastılmasından bir gün önce14 Nisan 1925 saat 5.30'da Bitlis'te Cibranlı Halit Bey, Teğmen Ali Rıza Bey, damadı Faik Bey ile Molla Abdurrahman ile birlikte kurşuna dizildi. A Busy Day (film, 1914) A Busy Day, Charles Chaplin'in yönettiği ve başrolde yer aldığı 1914, ABD yapımı sessiz ve kısa bir komedi filmidir. Chaplin'in Keystone Studios'daki 14. filmidir. Chaplin'in kadın kılığına girdiği birkaç filmden birisidir. Başroldeki Chaplin'e dönemin ünlü komedyenlerinden Mack Swain ve Phyllis Allen eşlik eder. Chaplin bu filmde başka bir kadınla (Phyllis Allen) flört eden kocasını (Mack Swain) kıskanıp kavga çıkaran bir kadını canlandırıyor. Bu tartışma sırasında aynen Kid Auto Races in Venice (film, 1914) filmideki gibi yönetmeni Mack Sennet'in canlandırdığı bir film ekibinin kadrajına girip çekimleri engelliyor. Önce kocası, sonra diğer kadın ve ardından çarpıştığı polisle bile kavga eden bu sinirli kadın, en sonunda kocasının itmesiyle suya düşüyor. Rok Rok, ( "rukh") Satranç'ta şah ve kalelerle gerçekleştirilen özel bir hamledir. Rok hamlesinde şahın aynı renkteki kalelerden birine doğru iki kare ilerletilir ve yaklaştığı kale şahın üzerinden atlayarak diğer yanına geçer.Rok için arada taş olması zorunlu değildir.Rok şahı koruma altına almaktır. Castries Castries, 61.704 kişilik nüfusa sahip olup Saint Lucia'nın başkentidir. Batı Karayiplerde bulunur. Castries sel bölgesinde bulunur ve yeniden yapılandırılmış bir alana kuruludur. Devlet binaları ve yabancı temsilcilikler buradadır. Şehrin mimarisi metropol bir şehri andırır ama daha küçük bir model teşkil eder. Kapalı bir limanı vardır ve kargo gemileri ile feribotlar buraya yanaşır. Çin yemeğinden yerel yemeklere kadar değişik tatların bulunduğu lokantalar da mevcuttur. Toplu taşıma ve taksicilik oldukça düzenlidir. Saint Lucia'nın ana postane binası da buradadır. Çünkü adada genelde standart adres sistemi yerine posta kutuları kullanılır. Castries Fransızlarca 1650 yılında "Carenage" adı ile keşfedildi. İşlem (bilgisayar) Bilgisayar bilimlerinde işlem (process) terimi, belleğe yüklenmiş ve işlemcide (CPU) yürütülmekte olan bir program olarak tanımlanmaktadır. Uygulamalar diskte çalışmaz halde bulunurken ise program olarak tanımlanır. Bir program (yürütülebilir dosya "".exe"") kendi başına pasif komut yığınıdır ve işlem ise bu komutların aktif olarak yürütülmesidir. Eski bilgisayar sistemleri sadece bir programın hafızaya yüklenip işlemcide yürütülmesine izin vermekteydi ve bütün sistem kaynaklarının erişimi bu yürütülmekte olan programın kontrolü altındaydı. Günümüzdeki bilgisayar sistemleri ise birçok programın aynı anda bellege yüklenilmesine ve ardı ardına işlemcide yürütülmesine olanak sağlamaktadır. Bu evrim çeşitli programların bir grup altında toplanmasıyla ve daha güçlü kontrol sistemlerin kullanılmasıyla gerçekleşmiştir. Modern sistemler işlem koleksiyonlarından meydana gelmektedir ve her bir işlem koleksiyonu değişik görevlere sahiptir. Örneğin "işletim sistemini oluşturan işlem koleksiyonları" sistem kodlarını yürütür, "kullanıcı programlarına ait işlem koleksiyonları" kullanıcı kodlarını yürütür ve işlemci işlemler arasında çok yönlü çalışarak birden çok işlemi aynı anda yürütülebilmesine olanak sağlar. Bu evreler işletim sistemlerine göre değişmektedirler. Her bir işlem, işletim sistemlerinde işlem kontrol blokları "(Process Control Block)" tarafından temsil edilir. İşlem kontrol blokları birçok bilgiyi kapsamaktadır: Maar Maar, püskürme veya patlamayla birlikte lav ve mağmanın oluşturduğu, geniş, hafif kabarmış bir kraterdir. Maar tipik olarak suyla dolu ve sığ krater gölü görünümündedir. İsmi yerel Alman lehçesi olan Daun'dan gelir ve Latincesi "mare" (deniz)dir. Maarlar 60 metreden 2000 metre çapa ve 10 metreden 200 metreye kadar derinliğe sahip olabilirler ve çoğunlukla doğal göldeki gibi suyla doludurlar. Çoğu maar volkanik kayaların alçak kenarında oluşmuştur. Maarlar Amerika'nın batısında, Almanya'nın Eifel bölgesinde ve diğer jeolojik olarak genç olan dünyanın volkanik bölgelerinde bulunur. Kilbourne Çukuru ve Hunt Çukuru maarları Teksas'taki El Paso köyüne yakındır. Doymuş karbon dioksit ünlenmiş Afrika Kamerun'daki Nyos Gölü diğer bir örnektir. Maara çok güzel bir örnek Yeni Meksika'daki Zuni Tuz Gölü yaklaşık 1980 metre çapında ve 120 metre derinliğindedir. Türkiye'de bulunan maar gölleri; Meke Krater Gölü, yakınındaki Acıgöl (Konya) ile Acıgöl (Niğde) ve Gölcük Gölü (Isparta) gölleridir. Nokta (dergi) Nokta dergisi, 1 Nisan 1982'de Ercan Arıklı tarafından çıkarılmıştır. Daha sonra değişik kişilerce satın alınan dergi, 20 Nisan 2007 yılında derginin son sahibi Ayhan Durgun'un kararıyla kapatılmıştır. 8 yıl aradan sonra 18 Mayıs 2015 tarihinde derginin yeni sahibi Ramazan Köse'nin kararıyla yeniden açılmıştır. Dergi, 2016 Türkiye askerî darbe girişimi sonrasında çıkartılan OHAL yasası kapsamında kapatılmıştır. Derginin kapatılmasına giden süreç 29 Mart 2007 tarihli sayısında, eski Deniz Kuvvetleri Komutanı Özden Örnek’e ait Darbe Günlükleri'nin yayınlanmasıyla başladı. Habere göre, Örnek'in tuttuğu günlüklerde bazı orgenerallerin 2004'te askeri darbe yapmayı düşünüp, hazırlıklarını yaptığı, ancak sonradan Genelkurmay Başkanı Org. Hilmi Özkök'ün demokrasiden yana tavır koyması üzerine vazgeçtiği yazıyordu. Bu haberden sonra 13 Nisan 2007 günü polis tarafından yapılan baskınla derginin bilgisayarlarına el konuldu ve soruşturma açıldı. Dergi son olarak 19 Nisan 2007 tarihli “Sözde Değil Özde Demokrasiye Kadar Aynen Devam” başlığıyla çıktı. Dergiye ayrıca 8 Şubat 2007 tarihinde yayınlanan "Asker İç Güvenlikten Elini Çekmeli" başlıklı haber dolayısıyla da dava açılmıştır. Nokta 18 Mayıs 2015'te tekrar yayın hayatına başladı. Ramazan Köse tarafından satın alınan dergi hâlen yayın hayatını sürdürüyor. Dergi Ercan Arıklı dönemine benzer sert kapaklarla dikkat çekiyor. Derginin yeni sahibi Ramazan Köse, Türk asılı bir Fransız vatandaşı. Fransa'da doğan Ramazan Köse'nin finans sektörüne ilişkin yatırımları bulunuyor. Fransa'da medya yatırımlarının yanında Türkiye'de de Nokta dergisi ve dijital yayıncılık yapıyor. Dergi, 14 Eylül 2015 sayılı kapağı nedeniyle gece yarısı İstanbul Terörle Mücadele Polisi tarafından basıldı. Savcılığın verdiği karar doğrultusunda derginin 18. sayısı bayilere dağıtılma aşamasında toplatıldı. Gerekçe olarak Cumhurbaşkanına hakaret ve terör örgütü propagandası gösterildi. Baskın derginin yeni sayısının kapağının sosyal medyada yayınlanması sonrası gerçekleşti. Kapakta Cumhurbaşkanı Recep Tayyip Erdoğan, asker tabutuyla selfie çekerken görüntüleniyordu. Dergi yönetimi, Cumhurbaşkanı Erdoğan'ın yaşamını yitiren asker ailelerinin mutlu olması gerektiği yönünde açıklamalarını eleştirmek için bu kapağı yaptıklarını dile getirdiler. Aynı gün Derginin Sorumlu Yazı İşleri Müdürü Murat Çapan gözaltına alındı ve akşam üstü serbest bırakıldı. Meslek örgütleri ve uluslararası kurumlar dergiye destek bildirileri yayınladılar. Nokta dergisinin 2-8 Kasım 2015 tarihli kapağı nedeniyle Genel Yayın Yönetmeni Cevheri Güven ve Sorumlu Yazı İşleri Müdürü Murat Çapan tutuklandı. Derginin kapağında Türkiye'nin bir iç savaşa sürüklenebileceğine ilişkin endişeler dile getiriliyordu. Dergi saatli bir maarif takvimiyle iç savaş tehlikesini çarpıcı biçimde dile getiriyordu. Güven ve Çapan, "halkı silahlandırarak isyana teşvik" suçlamasıyla gözaltına alındılar. Ardından suç vasfı değişerek "suç işlemeye tahrik"ten tutukluluğa sevk edildiler. Ancak Sulh Ceza Hakimliği 'hükümete karşı silahlı isyana teşvik' suçlamasıyla Güven ve Çapan'ı suçun vasfını değiştirerek tutukladı. 58 gün tutuklu kalan Çapan ve Güven, 29 Aralık 2015'te çıktıkları ilk duruşmada tahliye edildiler. İkili hakkında yurt dışına çıkış yasağı konuldu. 1 Mart 2016'da çıktıkları ikinci duruşmada Savcılık silahlı isyana teşvik ve benzeri suçlardan beraatlerini talep ederken, Cumhurbaşkanına hakaret suçlamasıyla yargılanmaları için Adalet Bakanlığı'ndan izin alınmasını talep etti. Mahkeme karar vermek için 17 Mayıs 2015'e duruşma günü verdi. Güven ve Çapan tutuklu kaldıkları 58 günü tek kişilik hücrelerde tecritte Metris ve Silivri Cezaevinde geçirdiler. İkilinin serbest bırakılması için sivil toplum kuruluşları ve muhalefet partilerinden çeşitli girişimler yaşandı. Tutuklanan Cumhuriyet Gazetesi Yayın Yönetmeni Can Dündar ve Ankara Temsilcisi Erdem Gül de tek kişilik hücrelerde Silivri Cezaevi'nde, Güven ve Çapan'ın yan tarafına konuldular. İlk olarak Ercan Arıklı döneminde ekonomik sebeplerle kapatılan Nokta dergisi, ikinci kez 2007 yılında Askeri Savcılığın baskını sonrası kapatılmıştı. 2015 Mayıs ayında tekrar yayın hayatına başlayan Nokta, üçüncü kez 2016 Temmuz ayında ilan edilen Olağanüstü Hal döneminde kapatıldı. Nokta dergisinin genel yayın yönetmeni Cevheri Güven ve Sorumlu Yazı İşleri Müdürü Murat Çapan 22 Mayıs 2017'de yargılandıkları İstanbul 14. Ağır Ceza Mahkemesi tarafından 22.5'ar yıl hapis cezasına çarptırıldılar. Erdoğan'ın gerilim politikaları nedeniyle Türkiye'nin iç savaşa sürüklenebileceği şeklindeki haber nedeniyle Güven ve Çapan, "Türkiye'de iç savaş çıkarmaya çalışmakla" suçlandılar. 2015 yılında iki ay Silivri Cezaevi'nde kalan Güven ve Çapan, ardından tutuksuz yargılanmak üzere tahliye edildiler. Tahliye'nin ardından mahkeme heyeti dağıtıldı, Nokta dergisinin avukatı Kadir Kökten tutuklandı. Mahkemenin hakimlerinden Bünyamin Karakaş tutuklandı. Yeni atanan mahkeme heyeti iki gazeteciye ayrı ayrı 22.5 yıl hapis cezası verdi. Murat Çapan’ın yargılandığı dava usul yönünden İstinaf Mahkemesinde bozuldu. Çapan tekrar yargılandı ve İstanbul 14. Ağır Ceza Mahkemesi tarafından cezası 25 yıla yükseltildi. Çapan hâlen cezaevinde. Cevheri Güven ise ailesiyle beraber Türkiye’yi kaçak yollarla terketti. Hâlen Avrupa’da yaşıyor. Nokta dergisi sorumlu yazı işleri Müdürü Murat Çapan, aldığı 22.5 yıl hapis cezasından iki gün sonra 24 Mayıs 2017'de Yunanistan'a geçerek ilticaya başvurdu. Ancak Yunanistan sınır güvenlik polisleri tarafından Dimetoka sınırından Türkiye'ye geri atıldı. Çapan Türk sınırında Türk Jandarma Güçleri tarafından yakalandı ve tutuklandı. İnsan Hakları Dernekleri ve Birleşmiş Milletler bu uygulamadan dolayı Yunanistan'a tepki gösterdiler. Konu Yunanistan'da büyük tartışmalara neden oldu. Potami Partisi, Syriza iktidarı hakkında suç duyurusunda bulundu. Ayrıca Yunanistan İnsan Hakları Birliği, Murat Çapan'ı iltica etmesine rağmen geri atan polisler hakkında suç duyurusunda bulundular. Avrupa Konseyi Film Ödülü Avrupa Konseyi Film Ödülü (FACE), Uluslararası İstanbul Film Festivali'nde, festivale katılan filmi kamuoyunda insan hakları konularında bilinci arttıran, bu konuda ilgi uyandıran ve insan haklarının öneminin daha iyi anlaşılmasına yardımcı olan film yönetmenine, Türkiye'nin de üyesi olduğu 47 devletten oluşan bir uluslararası teşkilat olan Avrupa Konseyi tarafından verilmektedir. FACE ödülü, insan haklarını Avrupa Konseyi değerleri ve Avrupa Konseyinin temsil ettiği, bireysel özgürlük, siyasal özgürlük ve hukukun üstünlüğü gibi ilkeler doğrultusunda öne çıkaran sanatsal veya belgesel filmleri onurlandırma amacıyla verilmektedir. Ödülün oluşturulmasındaki temel felsefe filmin insan hakları, hoşgörü ve sosyal katılımcılık mesajını geniş kitlelere iletebileceği inancına dayalıdır. Sinema yalnızca Avrupa kültürünün önemli bir ifadesi değil, ayni zamanda geleceğin Avrupasının izleyeceği yol haritasının oluşturulmasına da yardımcı olan—çeşitlilik ve farklılıkları kutlayan, tüm vatandaşlar için eşit fırsatlar yaratılmasını savunan ve suistimal ve hoşgörüsüzlüğe meydan okuyan bir pusula niteliğindedir. FACE ödülünü kazanan film, festivalin “Sinemada İnsan Hakları” kategorisinde yer alan filmler arasından bir jüri tarafından seçilir. Bu filmlere sosyal değişim ve kişisel dramları inceleyen belgeseller ve uzun metrajlı filmler dahildir. FACE ödülü (“Spirale de l’élévation” adlı ve Freddy Ruhlman tarafından yaratılan) bronz bir heykelcikten ve Avrupa Konseyinin Avrupa sinema eserlerinin eş-prodüksiyonu, dağıtımı ve gösterimi için kurulan Eurimages fonu ile birlikte verilen 10.000 Euroluk bir para ödülünden oluşur. 14 Nisan 2007’de ilk Avrupa Konseyi Film Ödülü Avrupa Konseyi Genel Sekreteri Terry Davis adına Avrupa Konseyi İnsan Haklarından Sorumlu Yetkilisi Thomas Hammarberg tarafından verilmişti. FACE ödülü o tarihten beri Uluslararası İstanbul Film Festivali ile Avrupa Konseyi Arasında her yıl yinelenen bir iş birliği kapsamında gerçekleştirilmektedir. 47 üyeli Avrupa Konseyinin eski üyelerinden olan Türkiye’nin gurur duyacağı ve eskilere uzanan bir film yapım deneyimi vardır. 1950-1970 yılları arasında Türkiye dünyanın en verimli film endüstrilerinden birine sahipti. Bu filmlerin çoğu Türk toplumundaki değişimlere ayna tutarak aile içi şiddetten, kadınların rolüne, kırsal göçten kentlerdeki yoksulluğa kadar pek çok konuyu ele aldı. Bu filmler toplumsal katılımın ve insan hakları bilincinin yükselmesine katkıda bulundu. Türk film yapımcıları ayni zamanda, meslekdaşlarının başka yerlerde karşı karşıya kaldığı parasal kaynakların tükenmesi, büyük oyuncuların giderek artan rekabeti ve yeni teknolojinin getirdiği sorunlar gibi benzer sorunları göğüslemek zorunda kaldılar. Avrupa Konseyi, film eş-prodüksiyonu ve dağıtımını ve film yapımcıları ve yöneticileri arasında iş birliğini destekleyen Eurimages’in yönetiminden sorumludur. Avrupa Konseyi aynı zamanda sinema, televizyon ve radyo dahil olmak üzere Avrupadaki odyovizüel endüstrisiyle ilgili bilgi toplayıp bu bilgilerin dağıtımını yapan yegane merkez olan Avrupa Odyovizüel Gözlemevinin (European Audiovisual Observatory) de merkezidir. Bamako/The Court (Mahkeme), Afrika’nın dünyanın güçlü ülkeleri tarafından sömürülmesini işleyen Mali’li film yönetmeni Abderrahmane Sissako’nun filmi. Bamako, Mali halkının adaleti bulduğu bir halk “mahkeme”sini anlatmaktadır. “Sosyal adaletin sağlanması için eşitlik, insan haklarına tam saygı ve olağan vatandaşların aktif katılımı gereklidir ve bunlar sosyal ve ekonomik kalkınma ve gelişme için de gereklidir. Bu nedenle jüri FACE ödülünün “Bamako”/”Mahkeme” filmine verilmesine karar vermiştir.” Çinli yönetmen Li Yang’ın "Kör Dağ" (Blind Mountain) fimi. Iş bulmak için Çin’in kuzeyine seyahat eden bir öğrenci kız hakkında hikâye. Kız kaçırılır ve dağlık bir bölgedeki köylü bir ailenin oğluna gelin olarak satılır. Bu hikâye vasıtasıyla film kadinlara yönelik şiddet ve insan ticaretinin doğurduğu ıstıraplara dikkati çekiyor. "Kırmızı Adamların Toprağı" (Birdwatchers) Şilili yönetmen Marco Bechis’in bir filmi. “Günümüzün büyüyen dünyasında yerli topluluklara ile azınlıklara saygı esastır” mesajını çok ustaca hazırlanmış bir senaryoyla aktaran "Kırmızı Adamların Toprağı", değişen toplumun karmaşıklığını anlatıyor. Hint oyuncu ve yönetmen Nandita Das ise "Firaaq" isimli filmi ile Jüri Özel Ödülü’ne layık görüldü: “Son derece hassas bir konu olan dini hoşgörüsüzlük ve mezhep çekişmelerini cesurca ele alan "Firaaq", bunların dehşet verici sonuçlarını gösterdiği gibi insanların değişik seçenekler arasında tercih olanağı bulunduğunu da vurgulayarak bir umut mesajı veriyor”. Kalomira Maria Kalomira Sarantis (Yunan: Μαρία Καλομοίρα Σαράντη, 31 Ocak 1985, New York), Yunan-Amerikalı şarkıcı. 2008 Eurovision Şarkı Yarışması'nda Yunanistan'ı "Secret Combination" adlı şarkıyla temsil etmiştir ve üçüncü olmuştur. Hindi Dustin Hindi Dustin, İrlandalı bir kukla ve televizyon yıldızı. Irlande douze pointe adlı şarkıyla İrlanda'yı 2008 Eurovision Şarkı Yarışması'nda temsil etmiş ve yarı finalde elenmiştir. Yerel seÃ§im Yerel yönetimlerin kamu hizmetlerinin vatandaşa en yakın biçimde sağlanması ve idarede etkinlik ve verimliliğin sağlanmasında merkezi bir konuma sahiplerdir. Yerel demokrasinin gelişmesinde yerel yönetimlerin seçilmeleri büyük önem arz etmektedir. Türkiye’de Anayasanın 67. maddesi yerel yönetimlerinin karar oganlarının seçimle işbaşına geldiklerini belitmektedir, 127. maddenin ilk fıkrası ise seçimlerin ve halkoylamalarının serbest, eşit, gizli, tek dereceli, genel oy açık sayım ve döküm esaslarına göre yargı gözetim ve denetimi altında yapılması gereğini öngörmektedir. 5 yılda bir yapılmaktadır. Avrupa Konseyi’ne bağlı olan Avrupa Yerel ve Bölgesel Yönetimler Kongresi Avrupa Yerel Yönetimler Özerklik Şartnamesi (ya da Mahalli İdareler Avrupa Antlaşması), yerel yönetimlerin haklarının ölçülmesi ve korunması amacıyla Avrupa çapında ortak hükümler getirmektedir. Antlaşma, yerel yönetimlerin siyasal, yönetsel ve mali özerkliklerinin korunmasını amaçlayarak tarafların ortak hükümlere uymalarını taahhüt altına almaktadır. Antlaşmanın uygulanmasını izlemek için Kongre iki ana faaliyet yürütmektedir: yerel ve bölgesel seçim gözlemi ve izlemesi. Kongre düzenli olarak üye ve aday ülkelerde yerel ve bölgesel seçim gözlem misyonları düzenlemektedir, bu misyonlar söz konusu ülkelerdeki yerel ve bölgesel demokrasi durumunun ve gelişiminin izlenmesini sağlamaktadır. Seçim gözlem misyonları çerçevesinde, Kongre gözlem raporları hazırlar. Uluslararası seçim gözlem kuruluşlarının çoğunluğu başkanlık ve parlamenter seçimlerin izlenmesinde yetkiye sahiptirler. Venedik Komisyonu’nun katkısıyla Avrupa Konseyi kongresine özellikle yerel ve bölgesel seçimleri gözleme yetkisi verilmiştir, bu anlamda Kongre benzersiz bir kuruluştur. 1990’dan bu yana 50’den fazla seçim süreci Kongre’nin seçim gözlem misyonu konusu olmuştur. Kongre’nin seçim gözlem stratejisi üç ana hatta dayanmaktadır: Aşk Hiç Bitmez Aşk Hiç Bitmez, Gülben Ergen'in 2 Mart 2008'de yayınlanan altıncı stüdyo albümü. Avrupa / Milli Takım (3 Sürüm) + Aşk Hiç Bitmez bonus şarkıları: Yvonne Strahovski Yvonne Jaqueline Strahovski (d. 30 Temmuz 1982), Avustralyalı oyuncu. Sydney'in banliyösü Maroubra'da 30 Temmuz 1982'de dünyaya gelen Yvonne Strzechowski, gerçek adının farklı bir fonetik söylenişi olan "Yvonne Strahovski"yi sahne adı olarak benimsedi. Western Sydney Üniversitesi'nin "Theatre Nepean" bölümünden tiyatro derecesiyle mezun oldu. Avustralya'da çeşitli filmlerde ve dizilerde rol almıştır. Televizyon dizilerinde oyunculuk yapan Yvonne, Chuck dizisindeki Sarah (2007-2012), Dexter'daki Hannah McKay (2012-2013) ve 24: Live Another Day dizisindeki CIA ajanı Kate Morgan (2014) rolleriyle büyük bir üne kavuşmuştur. Günümüzde ise The Handmaid's Tale dizisinde Serena Joy Waterford'u canlandırmaktadır. Akıcı şekilde Lehçe konuşan Strahovski, bu özelliğini Chuck isimli dizinin "Chuck Versus The Wookiee" bölümünde ortaya koymuştur. Chuck isimli dizide bir Amerikalıyı canlandıran oyuncu, "Chuck Versus The Ex" isimli bölümde gerçek Avustralya aksanının çok kısa da olsa kullanmaktadır. Ayrıca EA Games'in oyunu olan Mass Effect 2'de Miranda'yı canlandırmıştır. Square Enix oyunu olan The 3rd Birthday'de baş karakter olan Aya Brea'nın seslendirmesini yapmıştır. Bununla beraber animasyon filmi olan 'da (2016) Batwoman'ı seslendirmiştir. Yvonne, Sidney'in banliyösü Werrington Downs'da Piotr Strzechowski ve Bożena'nın kızı olarak dünyaya gelmiştir. Ailesi, Polonya'dan Avusturalya'ya göç etmiştir. Babası elektrik mühendisi, annesi ise laboratuvar teknisyenidir. 12 yaşında oyunculuk dersleri almaya başlayan Yvonne, lise yıllarını Santa Sabina College'da geçirmiştir. Western Sydney Üniversitesi'nden 2003 yılında mezun olmuştur. Avrupa Birliği üyesi ülkeler Avrupa Birliği üyesi ülkeler, 1958 yılında Avrupa Ekonomik Topluluğu adıyla kurulan Avrupa Birliği'nin yirmi yedi üyesini ifade eder. Başlangıçta altı üyesi olan topluluk birbirini izleyen genişlemelerle 1 Mayıs 2004 tarihinde yirmi beş üyeye ulaştı. AB'nin diğer devletlerle görüşmeleri devam etmektedir. Genişleme usulleri bazen Avrupa bütünleşmesi olarak adlandırılır. Avrupa Birliği'ne katılıma izin verilmesinden önce bir devletin genel olarak Kopenhag Kriterleri olarak bilinen ekonomik ve politik koşulları tamamıyla gerçekleştirmesi istenir. Romanya ve Bulgaristan'ın 2007 yılında AB'ye üyeliğiyle bu sayı 27'ye ulaşmıştı. Bu iki ülkenin 1 Ocak 2007 tarihindeki üyeliğe kabulü ile AB'nin beşinci genişlemesi yapılmıştır. Bu tarih Yunanistan'ın Selanik şehrindeki 2003 yılında yapılan toplantıda alınan kararla belirlenmiş, 18 Ocak 2004 tarihinde Brüksel'de teyit edilmiştir. Final raporu ise 26 Eylül 2006 tarihinde teslim edilmiştir. Bulgaristan ve Romanya kendi antlaşmalarını 25 Nisan 2005 tarihinde imzalamışlar, bunun seremonisi Lüksemburg'un Neumünster Manastır Kilisesi'nde yapılmıştır. AB'nin altıncı genişlemesi kapsamında, 2003 yılında AB üyeliğine adaylığı kabul edilen ve 3 Ekim 2005'te üyelik müzakerelerine başlayan Hırvatistan ile müzakereler 2011 yılında tamamlanmıştır. 1 Temmuz 2013 tarihinde 28'e ulaşan üye sayısı 31 Ocak 2020 tarihinde Birleşik Krallık'ın ayrılması ile 27'ye düşmüştür. Abiyogenez Doğa bilimlerinde abiyogenez, "yaşamın kökeni" sorusu, yeryüzünde yaşamın canlı olmayandan nasıl gelişebildiğinin araştırılmasıdır. Bilimsel uzlaşmaya göre abiyogenez günümüzün 4,4 milyar yıl öncesi ile 2,7 milyar yıl öncesi arasında meydana gelmiştir. Bu zaman aralığının başı olan 4,4 milyar yıl öncesi, su buharının sıvılaştığı zamandır. 2,7 milyar yıl öncesi ise, sabit karbon (C ve C ), demir (Fe, Fe, ve Fe) ve kükürt (S, S, S, ve S) izotop oranlarının mineral ve çökeltilerin biyolojik kaynaklı olduğuna, biyolojik göstergelerin ise fotosenteze işaret ettiği zamandır. Bu konu aynı zamanda, Büyük Patlama'dan beri evrenin 13,7 milyar yıllık gelişimi sırasında gerçekleşmiş olabileceği düşünülen, güneş sistemi veya dünya dışından yaşamın kaynaklandığını öne süren panspermia ve dış kaynaklı ("eksojen") kuramlarını da içermektedir. Yaşamın kökeni çalışmaları biyoloji ve insanın doğal dünyayı anlaması üzerinde çok büyük etkisi olmasına rağmen sınırlı bir araştırma alanıdır. Bu sahadaki ilerlemeler, araştırılan sorunun önemi yüzünden birçok insanın ilgisini çekse de genellikle yavaş ve aralıklıdır. Önerilen birçok kuram içinde demir-kükürt kuramı (önce metabolizma) ve RNA dünya hipotezi (önce genler) en çok rağbet görenlerdir. 19. yüzyılın başına kadar insanlar yaygın olarak yaşamın canlı olmayan maddeden kaynaklandığına inanıyorlardı. Abiyogenezin klasik anlayışı olan, günümüzde daha açık olarak kendiliğinden oluş olarak bilinen kavrama göre, karmaşık, canlı organizmalar organik maddelerin çürümesi ile meydana gelir; örnek vermek gerekirse fareler depolanmış tahıldan veya kurtçuklar kendiliğinden ette oluşur. Aristo'ya göre yaprak bitlerinin bitkilerin üstüne sinen nemden, pirelerin kokuşmuş maddelerden, farelerin kirli tahıldan, timsahların suyun derinliklerindeki çürümüş ağaç kütüklerinden meydana geldikleri su götürmez bir gerçekti. 17. yüzyılda bu iddialar sorgulanmaya başlandı; mesela Sir Thomas Browne'ın 1646’da yayımlanan Pesudoxia Epidemica'sı ("Genel Kabul Gören Öğretilerin ve Gerçeklerin Sorgulanması" alt başlıklı), yanlış inanışlara ve kabaca işlenen hatalara bir saldırıydı. Çıkarımları büyük oranda kabul görmedi; örneğin çağdaşı Alexander Ross şunları yazmıştı: “Bunu (kendiliğinden oluşu) sorgulamak, nedeni, algıyı ve deneyimi sorgulamaktır. Eğer şüphesi varsa bırakalım Mısır'a gitsin, orada yerliler için bir felaket olan Nil'in çamurundan doğan tarlalar dolusu fare bulacaktır." Akşemseddin (1389-1459) Maddet'ül-Hayat'ta geçen "Hastalıkların insanlarda teker teker peyda olduğunu zannetmek yanlıştır. Hastalıklar insandan insana gözle görülmeyecek kadar küçük tohumlar vasıtasıyla geçer" cümlesi ile ilk mikrop teorilerinden birini ortaya atmıştır. Daha sonra 1546'da fizikçi Girolamo Fracastoro salgın hastalıkların canlı olmayabilecek çok küçük, görünmez parçacıklardan ve sporlardan kaynaklanabileceğini kuramsallaştırdı, ancak bu görüş yaygın kabul görmedi. Daha sonra Robert Hooke 1665’te bir mikroorganizmanın ilk çizimlerini yayımladı. Kendisi aynı zamanda mantar örneklerini gözlemlerken keşfettiği hücreyi adlandırmış olmasıyla kayda geçmiştir. 1676'da Anton van Leeuwenhoek mikroorganizmaları keşfetti; yaptığı çizimlere göre bunların protozoa ve bakteriler olduğu düşünülmektedir. Bu mikroskobik dünyaya olan ilgiyi ateşledi. İlk adım 1668'de bir et parçasına sineklerin yumurtalarını bırakması engellendiğinde larvaların oluşamadığının kanıtlamasıyla İtalyan Francesco Redi tarafından atıldı. Redi, deneyinde ilk başta ağzı açık kavanozların içine et parçaları koydu. Daha sonra bir süre beklediğinde et parçalarının üzerinde larvaların oluştuğunu gördü. Daha sonra sekiz kavanozun içine et koydu ve dördünün ağzını kapattı ve diğer dördünü açık bırakarak bir deney yaptı. Deneyin sonucunda sadece ağzı açık olan kavanozların yani sineklerin yumurtalarını bırakabileceği kavanozların içinde kurtçukların oluştuğunu gördü. Redi'nin karşıtları yani abiyogenezi savunanlar ise dört kavanozun hava almadığı için larvaların oluşmadığını savundular. Redi, bunun üzerine o dört kavanozun ağzını sadece hava alabilecek kadar küçük gözenekleri bulunan bezlerle kapatıp deneyi tekrarladı ve yine larvaların oluşmadığını gözlemledi. Redi'nin bu deneyi biyogenez'i destekler nitelikte bir deney olmuştur. 17. yüzyıldan günümüze en azından bütün yüksek ve gözle görülür organizmalarda, daha önceki kendiliğinden oluş kanaatinin yanlış olduğu açık bir şekilde gösterilmiştir. Alternatif görüş Latince tabiriyle "omne vivum ex ovo" idi: Her canlı daha önce yaşayan bir canlıdan (bir yumurtadan) gelir. 1768'de Lazzaro Spallanzani mikropların havadan geldiklerini ve kaynatılarak öldürülebileceklerini kanıtladı. Ancak 1861'de Louis Pasteur hücre kuramını destekleyen dikkatlice planlanmış deneylerle bakteri ve mantarlar gibi organizmaların besleyici ortamlarda canlı olmayan maddelerden kendiliğinden üreyemeyeceğini kanıtladı, böylece hücre teorisini güçlendirdi. 19. yüzyılın ortalarında yaşamın doğal yollardan nasıl meydana geldiği sorusu ortaya çıktı. Charles Darwin, 1 Şubat 1871'de Joseph Dalton Hooker’a yazdığı mektupta yaşamın ilk kıvılcımının "“amonyak ve fosfor tuzları, güneş ışığı, sıcaklık, elektrik akımı vb. unsurların bulunduğu ılık bir su birikintisinde"" oluşmuş olabileceğini, ""böylece daha karmaşık değişimlere gidebilecek bir protein bileşiğinin kimyasal olarak oluşabileceğini”" öne sürmüştür. Bu iddiasını şöyle açıklamaya devam etmiştir: “canlı organizmaların oluşumundan önceki bir olgu olarak artık tespit edilemeyecek şekilde günümüzde bu madde çoktan ortadan kalkmış veya sindirilmiştir.” Diğer bir deyişle yaşamın kökeninin ancak arınık (steril) laboratuvar ortamında araştırılabileceğini ifade ediyordu. 1924'te Aleksandr Ivanovich Oparin, yaşamın evrimi için gerekli yapıların oluşmasında ihtiyaç duyulan organik moleküllerin sentezlenmesini atmosferde bulunan oksijenin engellediğini deneyle kanıtlayana kadar abiyogenez konusunda elle tutulur bir ilerleme kaydedilemedi. Oparin, "Yeryüzünde Yaşamın Kökeni" isimli eserinde güneş ışığının etkisinde, oksijensiz bir atmosfer ortamında organik moleküllerden bir “ilkel çorba” oluşabileceğini iddia etti. Bunlar giderek daha karmaşık şekillerde bir araya gelip nihayet bir koaservat damlacığının içinde çözünmüş olabilirlerdi. Bu damlalar diğer damlalarla kaynaşarak "büyümüş" ve kardeş damlalara bölünerek "üremiş" olabilirdi. Böylece "hücre bütünlüğünü" sağlayan unsurları içeren ilkel bir metabolizma içeren damlacıklar varlıklarını sürdürmüş, diğerleri de yok olmuş olabilirdi. Günümüzdeki birçok yaşam kökeni kuramı Oparin’in düşüncelerini başlangıç noktası olarak alır. Aynı tarihlerde J.B.S. Haldane de –şimdiki okyanuslardan çok farklı olan- yaşam öncesi okyanusların, yaşamın yapı taşları olan organik bileşikleri içeren “sıcak derişik çorbalar” oluşturmuş olabileceklerini öne sürdü. Bu düşünce, biyopoyez veya biyopoez (canlıların canlı olmayan ama kendi kendini üreten maddelerden oluşması işlemi) olarak adlandırılmıştır. Morse ve MacKenzie, okyanusların dünya oluştuktan 200 milyon yıl kadar sonra, yüksek sıcaklık (100 °C) indirgeyici bir ortamda meydana gelmiş olabileceğini ve o dönemde 5,8 olan doğal pH'nin hızla nötralleşmekte olduğunu öne sürdüler. Bu iddia Wilde tarafından desteklenmektedir, Batı Avustralya’daki Narryer Dağı’nda değişime uğramış kuvarsitteki zirkon kristallerinin daha önceleri 4,1–4,2 milyar yaşında olduğu sanılırken Wilde bunların yaşını 4.404 milyar yaşında olduğunu göstermiştir. Bu şu anlama gelmektedir: Okyanuslar ve kıtasal kabuk Dünya’nın oluşumunu takip eden 150 milyon yıl içinde oluştu. Buna rağmen Hadean döneminin iklimi yaşamın oluşması için uygun değildi. Bu dönemde çapı 500 kilometreyi bulan büyüklükteki cisimlerin sık sık dünyaya çarpması muhtemeldi, böyle bir çarpmadan birkaç ay sonra okyanus tamamen buharlaşıp, su buharı ve kaya tozları dünyayı çepeçevre saran bulutlanmaya neden olmuş olabilir. Birkaç aydan sonra bulutların yüksekliği azalmaya başlamış ancak bulut seviyesi sonraki bin yıl boyunca yüksek kalmış olabilir. Daha sonraki iki bin yıl içinde yağmurlar yavaşça bulutların yüksekliğini düşürdüğünden çarpma olayından ancak 3000 yıl sonra okyanuslar orijinal derinliklerine ulaşmıştır. Ay ve iç gezegenleri (Merkür, Mars ve muhtemelen Dünya ve Venüs) 3,8 milyar yıl ile 4,1 milyar yıl arasında çiçek bozuğu gibi yüzeylere sahip hale getiren Geç Dönem Ağır Bombardıman, eğer o zamana kadar yeryüzünde yaşam meydana gelmişse büyük olasılıkla onu ortadan kaldırmıştır. Çarpma sonucu meydana gelen yıkıcı çevresel hasarlar arasındaki zaman aralıklarının, kendi kendini üreten proto-organizmaların oluşumu için gereken süreden daha uzun olması gerektiği göz önüne alınırsa, yaşamın kendi kendine oluşabileceği dönem farklı ortamlar için hesaplanabilir. Maher ve Stephenson’un çalışması eğer derin denizde hidrotermal ortam yaşamın kökeni için uygun bir ortam sağlamışsa, abiyogenez 4 ila 4,2 milyar yıl önce meydana gelmiş olabilir. Eğer yeryüzünün yüzeyinde olmuşsa abiyogenez 3,7 ila 4 milyar yıl önce meydana gelmiş olabilir. Başka bir araştırma yaşam için daha serin bir başlangıç önermektedir. Stanley Lloyd Miller tarafından yapılan araştırma, sentezlenmek için adenin ve guanin'in suyun donma sıcaklığı, ancak sitozin ve urasil’in kaynama sıcaklıklarına ihtiyaç duyduğunu göstermiştir. Araştırmasına dayanarak yaşamın kökeninin dondurucu soğuğa ve patlayan meteoritlere ihtiyaç duyduğunu iddia etmiştir.. 1972 – 1997 arasında Antarktika’da buzda bırakılan amonyak ve siyanürün yedi değişik amino asit ve 11 tip nükleobaz oluşturduğu bulunmuştur. Hauke Twins ise donma koşullarında tek iplikli bir RNA zincirinin kalıp olarak kullanılarak 400 baz uzunluğunda yeni bir RNA moleküllünün oluştuğunu göstermiştir. Bu yeni RNA ipliği büyüdükçe kalıp molekülüne bağlanmaktadır. Bu kadar düşük sıcaklıkta bu tepkimelerin sıra dışı hızının açıklaması ötektik donmadır. Buz kristali oluşurken, saf halde kalır: yalnızca su molkülleri büyüyen kristale katılır, tuz veya siyanür gibi katışıklar ise dışlanır. Bu katışık maddeler buz içindeki mikroskopik sıvı ceplerde birikir ve bu birikme moleküllerin daha sık birbirleriyle çarpışmasına neden olur. Yaşamın erken dönemde belirmesinin kanıtı Batı Grönland’daki Isua süper kabuk kemerinde ve yakınındaki Akilia Adası’ndaki benzer oluşumlarda bulunmaktadır. Kaya oluşumlarına giren karbonun δC değeri yaklaşık -5'dir, oysa canlıların C'yi tercihli kullanımı nedeniyle biokütlenin δC değeri -20 ile -30 arasındadır. Bu izotopik parmak izleri çökeltilerde saklanmıştır ve Mojzis bu tekniği kullanarak yeryüzünde yaşamın yaklaşık olarak 3.85 milyar yıl önce başlamış olduğunu kanıtlamıştır. Lazcano ve Miller (1994) yaşamın evrimleşme hızının orta okyanustaki denizaltı sıcak su kaynakları ekseninde suyun devinimiyla belirlendiğini iddia etmektedir. Bir devinim 10 milyon yıl sürmektedir, böylece üretilen herhangi bir organik bileşik 300 °C’yi geçen sıcaklıklarla ya değişime uğramış ya da imha olmuştur. DNA ve proteinli, 100 kilobaz genomlu ilkel bir heterotroftan 7000 genli flamentöz bir siyanobakteriye evrimleşmesi için 7 milyon yıla ihtiyaç olduğunu tahmin edilmektedir. Yaşamın kökeni için standart bir model yoktur. Ancak günümüzdeki modellerin çoğu, aşağıda kabaca ortaya çıkma sırasında göre sıralanmış, yaşam için gerekli moleküler ve hücresel unsurların keşiflerine dayandırılmıştır: Temel biyomoleküllerin kaynağı daha kesinleşmemiş olmakla beraber, yukarıdaki 2. ve 3. adımların önemi ve sıralması kadar tartışmalı değildir. Yaşamın kaynaklandığı düşünülen temel kimyasal maddeler şunlardır: Moleküler oksijen (O) ve ozon (O) ya çok azdı veya yoktu. 2008 yılı itibarıyla yaşamın gerekli özelliklerini taşıyacak temel bileşikleri kullanarak henüz hiç kimse bir "proto hücre" oluşturabilmiş değildir (""tabandan başlayan yaklaşım""). Bu yönde bir belirti olmayınca açıklamalardaki ayrıntıları eksik kalmaktadır. Ancak, bazı araştırmacılar, mesela Steen Rasmussen Los Alamos Ulusal Laboratuarı'nda ve Jack Szostak Harvard Üniversitesi'nde bu konuda çalışmalarını sürdürmekteler. Diğer araştırmacılar ise "tepeden inme yaklaşım"ın daha verimli olduğunu öne sürmüşlerdir. Craig Venter ve Genom Araştırma Enstitüsü'ndeki bir grubun bu yaklaşım ile mevcut prokaryotların gen sayısını gittikçe azaltmaktalar, böylece yaşam için en az sayıda gereksinimleri belirlemeye çalışmaktalar. Biyolog John Desmond Bernal, bu işlem için Biyopoez terimini geliştirmiş ve yaşamın kökenini açıklamada belirlenebilecek belli sayıda tanımlı "aşama" olduğunu iddia etmektedir: Bernal, Darwinci evrimin çok önceden, 1. ve 2. aşamalar arasında başlamış olabileceğini öne sürmüştür. Dünyanın oluşumunda organik moleküllerin üç adet kökeni vardı: Bu kaynaklara dair son zamanlarda yapılan tahminlerde dünyanın erken dönemine ait atmosfer ortamında, 3,5 milyar yıldan önceki zamanda meydana gelen ağır bombardıman sonucu meydana gelen organik madde miktarının diğerleri ile kıyaslanınca çok daha fazla olduğu iddia edilmektedir. 1953'te profesör Harold Urey ve asistanı Stanley Lloyd Miller bir deneyle, organik moleküllerin dünyanın oluşum döneminde inorganik maddelerden kendiliğinden oluşabileceğini gösterdi. Günümüzde çok ünlü olan bu deney temel organik monomerlerin oluşumunu sağlamak için ileri derecede indirgenmiş moleküllerden oluşmuş bir gaz karışımı - metan, amonyak ve hidrojen- kullanmıştı. Ancak Miller-Urey deneyindeki gaz karışımının dünyanın ilk dönemlerindeki atmosferi ne kadar yansıttığı tartışmalı bir konudur. Diğer daha az indirgenmiş gazlar daha düşük bir birikim ve çeşitlilik göstermektedir. Önceleri yaşam öncesi atmosferde önemli miktarda oksijen olduğu tahmin ediliyordu bu da organik moleküllerin oluşumunu engellerdi; ancak hâlen bunun öyle olmadığı konusunda fikir birliği vardır. Bakınız Oksijen Felaketi. Basit organik moleküller elbette tam anlamıyla işlevsel kendi kendini üreten bir yaşam formundan daha çok uzaktı. Ancak yaşam öncesi hiçbir oluşumun olmadığı bir ortamda bunlar bir araya gelip ve kimyasal evrim ("çorba teorisi") için zengin bir ortamın oluşturmuş olabilirler. Diğer taraftan bu şartlar altında cansız maddelerden oluşan monomerler sayesinde üst düzey polimerlerin kendiliğinden oluşumu basit bir süreç değildir. Deneylerde, yaşamın oluşumu için gerekli temel organik monomerlerin yanı sıra polimerlerin oluşumunu engelleyecek bileşikler de oluşmuştur. Bu teorinin çözümsüz bıraktığı en önemli sorunun, “bir proto hücre oluşturmak için yoğun etkileşim içindeyken görece olarak basit organik yapı bloklarının nasıl polimerize olduğu ve daha karmaşık yapılar oluşturdukları” olduğu söylenebilir. Mesela sulu ortamda oligomerlerin/polimerlerin kendi bileşenleri olan monomerlere hidrolizi, tek monomerlerin polimerlere yoğunlaşmasına tercih edilecektir. Aynı zamanda Miller deneyi amino asitlerle tepkimeye girecek veya peptid zincirini kıracak birçok ürün ortaya çıkarmaktadır. Dünyada yaşamın kökenine dair derin deniz sıcak su kaynağı teorisi, gezegeni çevreleyen ay veya gezegenlerin çekim kuvveti gibi mekanizmalar nedeniyle ısınan, kimyasal açıdan zengin sıvıların deniz tabanından yükselmesiyle yaşamın başlamış olabileceğini iddia etmektedir. Sıcak su kaynağından gelen hidrojen sülfit ve hidrojen ile karbon dioksit gibi indirgenmiş gazlar ile uygun bir oksitleyici arasındaki redoks reaksiyonları (tepkimeleri) sonunda kimyasal enerji elde edilebilir.. 1950'lerde ve 1960'larda Sidney W. Fox, dünyanın ilk oluşum zamanındaki muhtemel koşullar altında peptit yapılarının kendiliğinden oluşumu üzerinde çalıştı. Amino asitlerin kendiliğinden küçük peptitler oluşturabileceğini gösterdi. Bu amino asitler ve küçük peptitler mikroküreler olarak adlandırılan kapalı küresel yapılar oluşturmuş olabilirdi. 1970'lerin başında yaşamın kökeni sorunu için Max Planck Biyofizik Kimya Enstitüsü'nden ("Max Planck Institut für biophysikalische Chemie") Manfred Eigen ve Peter Schuster konuya eğildiler. Yaşam öncesi çorbada moleküler kaos ve kendi kendini üreten hiper daire arasındaki geçiş süreçlerini incelediler. Bir hiper dairede, bilgi bir depolama sistemi (muhtemelen RNA) bir enzim üretir, bu da başka bir bilgi sisteminin olşumunu katalizler, bu işlem birçok kere tekrarlandıktan sonra en sonuncu ürün ilk bilgi sisteminin oluşumunu sağlar. Matematiksel olarak hiper dairelerin, doğal seçim ekseninde bir çeşit Darwinci evrime uğrayan quasispecies'ler (Türkçede "türümsü" öneriliyor) meydana getirebileceğini göstermişlerdir. Hiper daire teorisine önemli bir destek, RNA’nın bazı durumlarda kendi kimyasal tepkimelerini katalizleyebilme yeteneğine sahip olan ribozimler oluşturabilmesinin keşfedilmesiyle geldi. Ancak bu tepkimeler (uzun bir RNA molekülünün daha kısalaştığı) kendi kendine kısaltmalarla ve herhangi bir yararlı proteini kodlama yeteneğinden yoksun daha nadir küçük eklemelerle sınırlıdır. Hiper daire teorisini zayıflatan bir diğer nokta, söz konusu RNA moleküllerinin nükleotit gibi biyokimyasallara gerek duyacağı, Miller-Urey deneyinin gerçekleştiği şartlarda ise bu kompleks moleküllerin oluşmadığıdır. İçinden çıkılmaz bir soruna dönen polimerizasyon problemine getirilen yanıtlardan birisi ise 1980'lerde Günter Wächtershäuser’ın demir-kükürt kuramı oldu. Bu teoriye göre teorisyen (biyo)kimyasal patikaların yaşamın evriminin temeli olduğunu öne sürdü. Bugünün basit gaz bileşiklerinden organik yapı bloklarının sentezi için alternatif yollar sağlayan en eski reaksiyonlardan bugünün biyokimyasına kadar götüren tutarlı bir sistem sundu. Dış enerji kaynaklarına (yıldırım veya mor ötesi ışınlara) ihtiyaç duyan klasik Miller deneylerinin aksine "Wächtershäuser sistemleri" kendi içinden enerji kaynaklarını içermektedir: demir sülfürleri ve diğer mineraller (örneğin pirit). Bu metal sülfürlerin redoks reaksiyonlarından ortaya çıkan enerji sadece organik moleküllerin sentezi için değil, aynı zamanda oligomerlerin ve polimerlerin sentezi için de müsaittir. Yapılan deneyde az bir miktar dipeptid (%0,4 ten % 12,4’e kadar) ve az bir miktar tripeptid (%0.10) üretildi. Ancak yazarlar aynı zamanda şu notu eklediler: “aynı benzer koşullar altında dipeptitler hızlıca hidrolize edildi (suyla kesime uğradılar)” Washington Üniversitesi, Seattle'dan Zachary Adam şimdikinden çok daha yakında olan bir aydan kaynaklanan gelgitlerin uranyumun radyoaktif taneciklerinin ve diğer radyoaktif elementlerin o zaman varolan kıyılarda suların üst seviyelerinde yoğunlaşmasına neden olabileceğini, bunların buralarda yaşamı oluşturan yapı blokları üretmiş olabileceğini iddia etmektedir. Astrobiyoloji dergisinin cilt 7 sayfa 852'deki bilgisayar modellemesine göre, benzer radyoaktif maddelerin Gabon'da Oklo uranyum maden yatağında belirlendiği gibi benzer şekilde kendi kendini sürdüren nükleer reaksiyonlar gösterebilmektedir. Bu tip radyoaktif sahil kumu, sudaki asetonitrilden amino asit ve şeker gibi organik moleküller üretmeye yetecek enerji sağlamaktadır. Aynı zamanda radyoaktif monazit, kum tanecikleri arasındaki ortama çözünür fosfat salarak onun biyolojik olarak "erişilebilir" kılar. Böylece amino asitler, şekerler ve çözünür fosfatlar eş zamanlı olarak bu teoriye göre üretilebilirler. Radyoaktif aktinitler organik-metalik komplekslerin (karmaşıkların) içinde yer almış olabilir. Bu kompleksler yaşam süreçlerinin erken katalizörleri olmuş olabilir. Aberdeen Üniversitesi'nden John Parnell, böylesi bir sürecin ıslak kayalık herhangi bir gezegenin ilk dönemlerinde yaşamın potasının bir parçasını oluşturabileceğini düşünmektedir; yeter ki radyoaktif mineralleri yüzeye çıkaran kıtasal levha hareketleri sistemini üretecek kadar büyük olsun bu gezegen. Dünyanın ilk oluşum dönemlerinde gezegenin küçük "levhacıktan" oluştuğu düşünüldüğü için bu durum bu süreçler için uygun bir ortam mevcuttu. Kimyasal evrimdeki bazı süreçler homokiralitenin kaynağını oluşturduğu düşünülmelidir; örnek vermek gerekirse canlı organizmalarda tüm yapı blokları benzer özelliklere sahiptir: sol elli amino asitler, sağ elli nükleik asit şekerleri riboz ve deoksiriboz ve kiral fosfogliseritler. Kiral moleküller sentezlenebilir ancak bir kiral kaynak veya bir kiral katalist olmazsa iki enantiyomer eşit oranda oluşur. Buna rasemik karışım denir. Clark, homokiralitenin uzayda başlamış olabileceğini ileri sürmüştür, çünkü Murchison göktaşındaki amino asitler üzerinde yapılan araştırmalar, L-alaninin D formundan iki kat daha fazla ve L-glutamik asidin de D formundan 3 kat daha sık bulunmuştur. Gezegenin oluşum döneminde etrafını saran halkanın içinde polarize ışığın bir enantiomeri yok edecek güce sahip olduğu öne sürülmektedir. Noyes Beta bozunumunun rasemik bir karışımda D-lösinin parçaladığını ve dünyanın erken devrelerinde çokça bulunan C’ün bunun nedeni olabileceğini gösterdi. Robert M. Hazen, değişik kiral kristal yüzeylerin makro moleküllere dönüşen kiral monomer birimlerinin olası yoğunlaşması ve bir araya gelmesi için kümeleşme ve sentez mekanları olabildiğini bildirmektedir.. Bir kez oluştuktan sonra doğal seleksiyon kiralite lehine olacaktır. Şekerler sağ ellilik özelliği gösterirken amino asitler sol ellilik özelliği gösterdiğinden, göktaşlarında bulunan organik bileşiklerde yapılan çalışmalar kiralitenin abiyojenik sentezin bir karakteristiği olduğunu düşündürtmektedir.. Kendi kendine organize olma ve kendini kopyalama özellikleri sıklıkla canlı sistemlerinin tanımlayıcı özelliği olarak olarak düşünülür; ancak uygun koşullarda benzer özellikleri gösteren birçok abiyotik (cansız) molekül örnekleri vardır. Mesela Martin ve Russel bulunduğu çevreden hücre zarları ile fiziksel olarak kompartımanlaşmasının ve kendi içinde bulunan redox reaksiyonlarının (tepkimelerinin) kendi kendine organize olmasının canlı varlıkların en korunmuş nitelikleri olduğunu göstermekte ve dolayısıyla bu niteliklere sahip olan inorganik maddelerin yaşamın en yakın atası olduğunu tartışmaktadırlar. "Basit organik moleküller nasıl bir proto-hücre (ön hücre) oluşturabilir?" sorusu büyük oranda yanıtsızdır ancak birçok hipotez vardır. Bazıları ("önce genler diyenler) nükleik asitlerin erkenden ortaya çıktıklarını öne sürerken , diğerleri (önce metabolizma diyenler) biyokimyasal reaksiyon ve yolların evrimini başlangıç olarak ileri sürmektedir. Son zamanlarda her ikisini birleştiren hibrid modelleri öne çıkaran eğilimler söz konusudur. RNA dünya hipotezi, kendiliğinden oluşan göreceli kısa RNA moleküllerinin kendi kopyalanmalarını katalizleme yeteneğine sahip olmuş olabileceğini ileri sürmektedir. Bu oluşumun olasılığını tahmin etmek güçtür. Bu oluşum ile ilgili çeşitli teoriler öne sürülmüştür. İlk hücre membranları kendiliğinden, proteinoitlerden oluşmuş olabilir. Proteinoitler amino asit çözeltileri (solüsyonları) ısıtıldığında oluşan protein benzeri moleküllerdir, bunlar sulu çözeltide doğru konsantrasyonda bulunduklarında bunların kapalı zar (membran) kompartımanlarına benzer mikroküreler oluştururular. Diğer olasılıklar kilde veya pirit kayaların yüzeyinde meydana gelen kimyasal reaksiyon sistemlerini içermektedir. Dünyanın oluşumunda RNA'nın önemli bir ol oynadığını destekleyen unsurlar, Diğerlerini kopyalayacak görece kısa RNA molekülleri laboratuvar ortamında üretilebilmiştir. Araştırmacılar sitozin ve urasilden nükleotidlerin abiyojenik sentezinin çok zor olduğunu dikkati çekmişlerdir. Sitozin 100 °C'de 19 günlük, donmuş suda ise 17.000 senelik bir yarı ömre sahiptir. Larralde ve arkadaşları "ribozun genelde kabul görmüş prebiyotik sentezi olan formoz reaksiyonu, herhangi bir seçicilik olmaksızın pek çok şeker tipi üretmektedir" demektedir. ve şu sonuca varmaktadırlar: "sonuçlar ilk genetik materyalin omurgasının riboz ve diğer şekerleri, dengesiz yapılarından dolayı, içermediğini düşündürmekteir." RNA'daki riboz ve fosforik asidin ester bağı hidrolize olmaya eğilimli olarak bilinmektedir. Bu hipotezin biraz farklı bir biçimine göre, ilk kendi kendini üreten molekül PNA, TNA veya GNA gibi bir nükleik asit tipiydi, bu daha sonra RNA ile yer değiştirdi. Birçok model bir "çıplak gen"in kendini kopyaladığı düşüncesini reddetmekte ve sonradan RNA kopyalamasının ortaya çıkışı için bir ortam sağlayabilecek ilkel bir metabolizmanın meydana gelmesi gerektiğini varsaymaktadır. Bu düşüncenin ilk ortaya konuluşlarından birisi 1924'te Aleksandr Ivanovich Oparin'in, DNA yapısının keşfinin evveline dayanan, kendi kendini kopyalayan vezikül kavramıdır. 1980'lerde ve 1990'lardaki en son geliştirmeler ise Günter Wächtershäuser'in demir-kükürt kuramı ve Christian de Duve'ün tiyoesterlere dayanan modelleridir. Genler olmaksızın bir metabolizmanın ortaya çıkışı konusunda daha soyut ve teorik iddialar 1980lerin başında Freeman Dyson tarafından ortaya konan bir matematiksel model ve bu on yılın sonuna doğru tartışılan Stuart Kauffman'ın toplu otokatalitik kümeler kavramıdır. Ne var ki, Günter Wächtershäuser tarafından ileri sürülen, indirgeyici sitrik asit döngüsü gibi kapalı bir metabolik döngününün kendiliğinden oluşabileceği iddiası kanıtlanamamış durumdadır. Son yirmi yıldır yaşamın kökeni konusundaki çalışmalara liderlik etmiş Leslie Orgel'e göre bu iddianın kanıtsız kalacağını düşünmek için yeterli gerekçe var. "Kendi kendini Organize eden Biyokimyasal Çevrimler" başlıklı bir makalede Orgel şu cümle ile kendi iddiasının açıklamasını özetlemektedir: "Hâlen indirgeyici sitrik asit döngüsü gibi çok adımlı bir döngünün FeS/FeS2'in veya benzer başka bir mineralin yüzeyinde kendi kendini organize etmesini beklemek için bir neden yoktur." Yaşamın başlangıcında başka tip bir metabolik yolun takip edilmiş olması muhtemeldir. Mesela, indirgeyici bir sitrik asit döngüsü yerine (bugün doğada karbon dioksit sabitlemesinin dört yönteminden biri olan) "açık" asetil CoA yolu, bir metal sülfür yüzey üzerinde kendi kendine organize olma fikriyle daha uyumlu olacaktır. Bu seçeneğin anahtar enzimi olan karbon monoksit dehidrojenaz/asetil KoA sentaz, reaksiyon merkezlerindeki karışık nikel-demir-kükürt öbekleri bulundurur ve tek bir adımda (asetil-tiyol'ün modern bir biçimi olarak kabul edilebilecek olan) asetil KoA'nın oluşumunu katalizler. Sahilde sonlanan dalgalar kabarcıklardan oluşan kırılgan bir köpük oluşturur. Okyanus boyunca esen rüzgârların sahilde biriken ağaç dal parçaları gibi nesneleri kıyıya doğru sürükleme özellikleri vardır. Organik moleküllerin benzer şekilde sahillerde birikmesi olasıdır. Sığ kıyı suları, ayrıca daha sonra buharlaşma yoluyla molekülleri daha da yoğunlaştırabilecek şekilde ılıktır. Başlıca sudan oluşan kabarcıklar kolayca patlamasına karşın, amfifil bulunduran sudada oluşan kabarcıklar çok daha dayanıklıdır, önemli denemeleri gerçekleştirmek için daha fazla zamana sahiptir. Amfifililer, hidrofobik bir molekülün bir veya her iki ucunda hidrofilik bir başı olan yağlı bileşklerdir. Bazı amfifiler suda kendiliğinden zarlar oluşturmaya eğilimlidir. Küre şeklinde kapalı bir zar su içerir ve günümüzdeki hücre zarının hipotetik olarak öncüsüdür. Eğer bir protein gelip ana kabarcığın bütünlüğünü artırıyorsa, bu durum o kabarcığa bir üstünlük sağlamakta ve doğal seçilimin bekleme listesinde o en üst sıraya yerleştirilmiş olur. Kabarcıkların patlaması sonucunda deneyin sonuçlarını çevrelerine saçmaları ilkel bir üreme olarak düşünülebilir. Ortama yeterince doğru eleman dağıtıldığında ilk prokaryot, ökaryot ve çok hücreli organizmalar yaşamaya başlamış olabilir. Benzer şekilde, mikro küre olarak adlandırılan protein benzeri moleküllerden oluşturulan kabarcıklar, doğru şartlar altında kendiliklerinden oluşacaktır. Ancak hücre zarları muhtemelen amino asit bileşiklerinin öncülleri değildir, çünkü hücre zarları başlıca lipitlerden oluşur. (Abiyogenez ile ilişkili zar küre tipleri için bakınız protobiontlar, misel, koaservat.) Fernando ve Rowe tarafından geliştirilen son bir model enzimatik olmayan otokatalitik metabolizmaların proto-hücrelerin içine alınmasının, daha evvelki modellerin metabolizmasına has yan reaksiyon sorununun önünü almak için bir çözüm olmuş olabileceğini önermektedir. İngiliz etolog Richard Dawkins 2004'te yayınlanan "Ataların Hikayesi" isimli kitabında yaşamın kökeni için olası bir açıklama olarak oto katalizleme hakkında yazdı. Otokatalistler kendilerinin oluşumunu katalizleyen maddelerdir ve dolayısıyla basit bir molekül koplayıcısı olma özelliğine sahiptirler. Kitabında Dawkins, Kaliforniya'da Scripps Araştırma Enstitüsünde Julius Rebek ve meslektaşları tarafından yapılan, otokatalist amino adenozin triasit ester (AATE) ile amino adenozin ve pentaflorofenil esteri birleştirdiği deneylere değinir. Deneydeki bir sistem kendi sentezlerini katalizleyen AATE'nin türevlerini içermekteydi. Bu deney, otokatalistlerin kalıtsallık göstererek bir topluluk içinde birbirleriyle rekabet edebilecekleri olasılığını göstermiş oldu; bu sistem doğal seçimin ilkel bir biçimi olarak yorumlanabilir. Glasgow Üniversitesi'nden Dr A.Graham Cairns-Smith 1985’te kile dayanarak yaşamın kökenini açıklayan bir model ortaya koydu ve Richard Dawkins de dahil olmak üzere başka birçok bilim insanı tarafından akla yatkın bir açıklama olarak kabul edildi. Kil Teorisi karmaşık organik moleküllerin daha önceden var olan, inorganik bir kopyalama tabanı –çözelti içinde silikat kristalleri- üzerinden aşamalı olarak geliştiğini öne sürmektedir. Farklı tip kil kristal yüzeyleri organik moleküllere farklı seçici baskılar uygulayarak onların karmaşıklaşmasını sağlamış olabilir, belli bir aşamadan sonra bu moleküllerin kendilerin kopyalama yeteneği silikat “çıkış noktalarından” bağımsız olarak devam edebilir hale gelmiş olabilir. Cairns-Smith kimyasal evrimin diğer modellerinin sıkı bir eleştirmenidir. Ancak kendisi, kendi modelinin de diğer modeller gibi yetersizlikleri olduğunu kabul etmektedir (Horgan 1991). 2007’de Kahr ve arkadaşları potasyum hidrojen ftalat kristalleri kullanarak kristallerin bilgi aktarma aracı olarak kullanılabileceği fikrini inceleyen deneylerini duyurdular. Deneyde, kusurları olan “ana” kristaller kesildiler ve çözeltiden “yavru” kristalleri büyütmek için tohum olarak kullanıldılar. Araştırmacılar, daha sonra kristal sistemi içinde kusur dağılımlarını incelediler ve ana kristallerdeki kusurların “yavrularında” da aynen tekrarlandığını tespit ettiler. Yavru kristallerin fazladan birçok kusuru daha vardı. Gen tarzı bir davranışta ek kusurların “çocuklarda” daha az olmalıdır; bu nedenle Kahr kristallerin “bir nesilden sonrakine mesaj depolama ve aktarmada yeterince yetkin olmadığı” olmadığı sonucuna varmıştır. ". 1990'ların sonuna doğru nanob olarak adlandırılan, derin kayalarda bulunan, bakteriden daha küçük ama DNA içeren ipliksi yapılar keşfedildi. Bu keşif 1970'lerde Thomas Gold tarafından savunulan ve yaşamın dünyanın yüzeyinde değil kilometrelerce altında meydana geldiğini öne süren teori ile ilişkilendirildi Günümüzde mikrobiyal yaşamın Yeryüzünün sığ derinliklerinde (yüzeyden itibaren beş kilometre) başlıca aşırı şartlara dayanıklı arkelerden oluştuğu genel kabul görmüştür; bakteriler yaşamak için yüzeye daha yakın ortamlarda yaşamaktadır. Güneş Sistemimiz içerisinde başka bir cismin yüzeyinin altında mikrobiyal yaşamın keşfinin bu teoriye inanılırlık sağlayacağı iddia edilmektedir. Thomas Gold organik bir madde birikintisi içinde gelişen yaşamın orada bulunan bütün besini tüketip yok olacağından dolayı, varlığını sürdürebilmesi için aynı zamanda derin, ulaşılamaz bir kaynaktan besin sızıntısı olması gerektiğini savunmuştur. Gold’un teorisine göre besin akışı Dünyanın mantosundan ilk başta varolan metan çıkışına bağlıdır. Derinlerde bulunan ve tortulardaki karbon bileşiklerinden uzakta olan mikropların besin temini için daha geleneksel açıklamalara ise, bu organizmaların su ve kayalardaki (indirgenmiş) demir bileşikleri arasındaki etkileşim sonucu ortaya çıkan hidrojenden yararlandığıdır. Dünyada başlayan bir abiogenez düşüncesine alternatif oluşturacak bir hipotez ilkel yaşamın dünyanın dışında oluşmuş olabileceğidir; uzayda veya yakın bir gezegende (Mars). ("Eksogenez" olarak adlandırılan bu kuram ile panspermia kavramları ilişkilidir ama eşanlamlı değidir.). Bu teoriyi savunanlardan birisi de Francis Crick'di. Organik bileşikler uzayda göreceli olarak yaygındır, özellikle uçucu maddelerin güneş ısısıyla buharlaştığı dış güneş bölgesinde. Kuyruklu yıldızların dışı koyu bir malzeme ile kaplıdır, bu katran benzeri maddenin, basit karbon bileşiklerinin ultraviyole ışınımı ile tepkimesi ile oluşan karmaşık organik malzeme olduğu düşünülmektedir. Bir kuyruklu yıldız yağmurunun bu içerikteki önemli miktarda karmaşık organik molekülleri dünyaya getirmiş olabileceği tahmin edilmektedir. Yukardaki hipotezle ilişkili ama ona alternatif bir diğer hipotez, yaşamın Mars'ta oluştuğudur. Bu hipoteze göre dünyanın soğumasıyla üzerinde yaşamın belirmesi arasında geçen zaman çok kısadır ve bu, prebiyotik evrim için açıkça çok kısadır. Daha küçük boyutundan dolayı Mars Dünya'dan birkaç milyon yıl önce soğumuş, Dünya'nın hâlâ çok sıcakken orada prebiyotik süreçlere olanak kılmıştır. Daha sonra, Mars’a asteroit ve kuyrukluyıldız çarpmalarıyla savrulan kabuk malzemesi ile birlikte yaşam Dünya'ya taşınmıştır. Bu arada Mars hızla soğumaya devam etti ve sonuçta evrimın ve hatta yaşamın devamı için uygunsuz hale geldi (Mars, volkanik faaliyetlerinden dolayı atmosferini kaybetmiştir); Dünya da Mars ile benzer bir kaderi paylaşmaktadır ama o yönde yavaş ilerlemektedir. Bu hipotezlerin her ikisi de yaşamın ilk nasıl başladığına dair soruyu yanıtsız bırakıyor, sadece soruyu başka bir gezegen ya da kuyrukluyıldıza kaydırıyor. Ancak ilkel yaşamın Dünya dışı bir kaynağı olduğu tezinin avantajı, yaşamın bulunduğu her gezegende oluşmak zorunda olmaması, bunu yerine tek bir yerde oluşup daha sonra kuyruklu yıldızlar veya göktaşları aracılığıyla diğer yıldız sistemlerine ulaşabildiğini savunmasıdır. Bu yaklaşımın mantıklılığını destekleyecek kanıt yetersizdir ancak son yıllarda Antarktika’da bulunan göktaşları üzerinde yapılan araştırmalarda ve ekstremofil mikroorganizmalarla ilgili incelemlerde bu varsayım için destek bulunmaya başlamıştır. Ek bir destek ise enerji kaynağı ışınetkinlik (ing: radioactivity) olan bir bakteriyal ekosistemin bulunmasıyla geldi. Yakın bir tarihte Jason Dworkin tarafından düzenlenen bir deneyde, dünyadışı ortamın şartlarını taklit ederek, donmuş su, metanol, amonyak ve karbon monoksidi ultraviyole ışığına tabi tutulmuştur. Bu bileşim suya daldırıldığında, çok sayıda organik madde ortaya çıktı, bunlar kendi kendine organize olup kabarcıklar meydana getirdiler. Dworkin bu kabarcıkların hücre zarlarına benzediğini, yaşamın kimyasının içine alan ve onu yoğunlaştıran, onu dış dünyadan ayıran bir duvar oluşturduğunu düşünmektedir. Bu deneylerde üretilen kabarcıklar 10 ila 40 mikrometre veya yaklaşık alyuvar boyutunda idi. Dikkat çekici bir biçimde kabarcıklar ultraviyole ışığına tutulduğunda floresan ışıma gösteriyordu. Ultraviyoleyi emmesi ve onu bu yolla görünebilir ışığa çevirmesi ilkel hücreye enerji sağlamanın yollarından biri olarak düşünüldü. Eğer bu tip kabarcıklar yaşamın kökeni için bir rol oynadıysa, floresans ilkel fotosentez için bir öncü olmuş olabilirdi. Bu tip bir floresan ışıma aynı zamanda UV radyasyonu tarafından meydana getirilebilecek herhangi bir zararı da güneş koruma etkeni gibi işlev görerek ortadan kaldırmış olabilir. Böylesi bir koruma işlevi ilkel dünyada yaşam için hayati önem taşımış olmalıdır, çünkü güneşin en zararlı ultraviyole ışınlarını kesen ozon tabakası, fotosenteze bağlı yaşam oksijen üretmeye başlayıncaya kadar oluşamamıştır.. Kendini kendini ilk kopyalayan nesnenin bir lipit olduğunu savunan bir teori de mevcuttur. Fosfolipitler su içinde çalkalandıklarında iki katlı tabakalar oluştururular, aynen hücre zarlarında olduğu gibi. Bu moleküller ilkel dünyada yoktular ancak diğer amfililik uzun zincir moleküller de zar oluşturmaktadır. Dahası bu cisimler ek lipitlerin eklenmesiyle büyüyebilirler ve aşırı genişleme sonucunda kendiliğinden ikiye bölünebilirler; iki "yavru" cisimde aynı boyut ve lipit bileşimind korunacaktır. Bu teorideki ana fikir, lipit yapılarının moleküler bileşiminin bilgi depolama için bir başlangıç aşaması olduğu ve evrim sonucunda bilgiyi daha uygun bir şekilde depolayabilen RNA veya DNA gibi polimer yapıların belirdiğidir. Henüz Lipit Dünyası teorisini destekleyecek herhangi bir biyokimyasal mekanizma ortaya konamamıştır. Abiogeneszin birçok senaryosundaki sorun amino asitlerle peptitler arasındaki termodinamik dengenin peptitlerin aleyhinde olmasıdır. Teorilerde eksik olan, polimerizasyonu teşvik edecek bir güçtür. Bu sorunun çözümü polifosfatların özelliklerinde olabilir. Polifosfatlar sıradan monofosfat iyonlarının PO ultraviyole ışınlarıyla polimerizasyonu sonucu oluşur. Polifosfatlar aminoasitlerin peptitlere polimerize olmasına neden olur. İlkel okyanuslar üzerinde yeterince bol miktarda ultraviyole ışını olmalıdır. Anahtar sorun kalsiyumun fosfta ile tepkiyerek çözünmez kalsiyum fosfat (apatit) oluşturmasıdır, dolayısıyla serbest kalsiyum iyonlarını çözeltiden uzak tutacak makul bir mekanizmanın bulunması gerekmektedir. Karmaşık moleküllerin diğer kaynakları öne sürülmüştür, Dünya dışı yıldız sistemleri ve yıldızlararası kaynaklar dahil olmak üzere. Mesela, tayf çözümlemelerinden, organik moleküllerin kuyruklu yıldızlarda ve göktaşlarında bulunduğu bilinmektedir. 2004’te bir grup araştırmacı bir nebulada polisiklik aromatik hidrokarbonların izini belirledi. Bunlar bugüne kadar uzayda bulunan en karmaşık moleküllerdir. RNA Dünyası'nın oluşumunda PAH’ların kullanılığı PAH Dünya Hipotezi’nde önerilmiştir. Spitzer Uzay Teleskobu yakın bir tarihte güneşe benzer bir şekilde oluşmakta olan HH 46-IR isimli bir yıldız tespit etti. Yıldızı çevreleyen diskte, siyanür bileşikleri, hidrokarbonlar ve karbon monoksit içeren geniş bir molekül yelpazesi bulunmaktadır. PAH'lerin uzayda geniş bir alana dağıldıkları teyid olmuştur; PAH'ler dünyadan 12 milyon ışık yılı uzakta galaksi M81'in yüzeyinde de bulunmuştur.. Dünyanın tarihinin başlarında farklı yaşam biçimleri yaklaşık eş zamanlı olarak belirmiş olabilir. Diğer yaşam biçimler ya yok olmuş, kendi farklı biyokimyalarıyla farklı fosiller bırakmış olabilir, ya ekstremofiller olarak varlıklarını sürdürüyor olabilir, ya da mevcut yaşam ağacının organizmalarına benzemelerinden dolayı fark edilmeden basitçe yaşıyor olabilirler. Mesela Hartman birkaç teoriyi bir araya getirmektedir; İlk organizmalar karbon dioksit sabitleyerek oksalik ve diğer dikarboksilik asitleri oluşturan, kendini kopyalayan demir zengini killerdi. Bu kendini kopyalayan kil sistemi ve onların metabolik fenotipi daha sonra sıcak su kaynaklarının kükürt zengini bölgelerine evrimleşerek azot sabitleme yeteneğini kazandı. Bu evrimleşen sisteme en sonunda fosfat katılması, nükleotit ve fosfolipitlerin sentezine olanak sağladı. Eğer biyo-sentez biopoezin evrelerini tekrarlıyorsa o zaman amino asitlerin sentezi pürin ve pirimidin bazlarının sentezinden önce gelmiştir. Amino asit tiyoesterlerinin polipeptitlere polimerizasyonu da, amino asit esterlerinin polinükleotitler tarafından yönlendirilmiş polimerizasyonundan önce meydana gelmiştir. Yeditepe Öyküleri Yeditepe Öyküleri, Abidin Dino tarafından 1934-1940 arasında yazılmış olan beş kısa öyküden oluşan kitaptır. Yeditepe başlığındaki ilk öykü 1934 yılında Servetifünun dergisinin 2258-573. sayısında yayımlanmıştır. İkinci öykü 1934'te yine Servetifunun dergisinde, üçüncü öykü 1939'da Yeni S.E.S., dördüncü öykü 1940'ta Yeniyol'da, beşinci öykü ise yine 1940'ta ancak bu kez Küllük'te yayınlanmıştır. Kitapta yer alan desenler de yine Abidin Dino'nun kendisine aittir. Yeditepe Öyküleri Diğer Öyküler Outland Outland, World of Warcraft'a, The Burning Crusade (TBC) adlı eklenti pakentinden sonra eklenen kıtadır. Outland'e ulaşmak için TBC eklenti paketini satın almak gerekmektedir. Blasted Lands'deki dark portal'dan geçerek Outland'e ulaşılabilir. Azeroth'tan farklı olarak Outland'de uçan binekler kullanılarak yolculuk edilebilmektedir. Outland'den Azeroth'a gidebilmek için Blasted Lands'deki geçiş dışında Shattrah şehrinde portaller bulunmaktadır. Outland, bir zamanlar Orcların görkemli ve güzel dünyası olan, şimdi ise Illidan ve takipçilerinin kol gezdiği, Dreanor’dan arda kalan topraklardır. Draenor binlerce yıl önce, Sargeras ve birliklerinin istilasına karşı gelen ve onlar tarafından sürgün edilen Draenei ırkı tarafından keşfedildi. Draenei ırkı bu topraklara Eredun lisanında “Exile’s Refuge” yani “Sürgün Edilenlerin Sığınağı” anlamına gelen Draenor ismini verdi. Draenor çok büyük bir patlamadan sonra parçalara ayrıldı ve ayrılan kısma Outland adı verildi. Hellfire Peninsula, Warcraft II Beyond the Dark Portal'daki Hellfire Citadel'in olduğu, Khadgar'ın Alliance and Ner'zhul'un Horde'un savaştığı yerdir. Ayrıca ihtilaflı 2 hizip (faction) Thrallmar (Horde) ve Honor Hold (Alliance) ve Azeroth ile Outland arasında geçiş sağlayan Dark portal yine bu bölgede yer alır. Bölgede Hellfire Citadel denen alanda 3 zindan 1 raid bulunmaktadır: Zangarmarsh Outland'in en büyük bataklığıdır ve birçok egzotik canlıya ev sahipliği yapar. Ama Illidan emrindeki Coilfang Naga'ları buradaki suyu emerek Illidan'ın Burning Legion'ı yenmesini sağlayacağına inanılan ikinci bir Sonsuzluk Kuyusu (Well of Eternity) yapmayı hedeflemektedir ve buradaki bütün ekosistemi bozmaktadır. Bu sebeple Cenarion Expedition adlı bir örgüt burada Naga'lara savaş açmıştır. Zindanlar: Terokkar Forest, ölümlülerin Outland'deki en büyük tapınağı ve karargahı olan Shattrath City'ye(Naaru soyundan olan A'dal tarafından yönetilmektedir.) sahiplik etmektedir. Shattrath'ta The Scryers ve The Aldor olarak birbirine düşman iki faction bulunur. Terokkar aynı zamanda adının verildiği Terokk'un ırkı olan arakkoa'ya ev sahipliği yapıp yıllar önce eski Horde'un büyülerle yıktığı Auchindoun'u barındırır. Zindanlar: Saving All My Love for You "Saving All My Love for You", Amerikalı R&B sanatçısı Whitney Houston'ın ilk stüdyo albümü "Whitney Houston"'dan çıkan teklidir. Şarkı Ağustos 1985'te Arista Records tarafından piyasaya sürüldü. "Saving All My Love for You" şarkısının yapımcısı "Clive Davis", bir demecinde bu şarkının kaydedilmemesinin, Houston'ın hayatındaki en büyük hatalarından biri olacağını söylemiştir. Şarkı, yayımlanır yayımlanmaz Amerikan müzik listesinde elli üç numaradan giriş yaptı. Daha sonra ise yükselerek bir numaraya ulaştı. Şarkı, böylece Houston'ın yedi ardışık bir numara şarkı serisinin ilki oldu. Şarkı sadece ABD'de değil, İngiltere'de de Houston'ın ilk zirve şarkısı oldu. Şarkı 1986 Grammy Ödülleri'nde "En İyi Bayan Pop Vokal Performansı" dalında Grammy ödülü kazandı. Ayrıca Amerikan Müzik Ödülleri'nden "Favori R&B/Soul Videosu" ödülüne de sahip oldu. Benny Hill Benny Hill, "(Alfred Hawthorn Hill 21 Ocak 1924, Southampton, İngiltere – ö. 20 Nisan 1992, Teddington, İngiltere)", İngiliz komedyen, oyuncu ve şarkıcı. Skeçlerden oluşan, kendi hazırladığı şov programı The Benny Hill Show'la bilinir. Ünlü oyuncunun sağlığı, 90'ların başında kötüleşmeye başlamış, kalp problemleri yaşamıştır. Evden çıkmaması üzerine 21 Nisan 1992 günü, komşuları polise haber vermiştir. Yapılan incelemede Benny Hill'in televizyon karşısında koltukta otururken öldüğü anlaşılmıştır. Gary Neville Gary Alexander Neville (d. 18 Şubat 1975, Bury), İngiliz eski futbolcudur. 1992-2011 yılları arası Manchester United'da forma giyen oyuncu, bu takımın kaptanlığını da yürütmüştür. Manchester United'daki kariyerine bir stoper olarak başlamıştır, ancak daha sonra boyunun bir stopere göre kısa olması nedeniyle bek olarak görev yapmıştır. 1995'ten itibaren İngiltere millî futbol takımında da sağ bek olarak görev yapan oyuncu, 85 kez A Millî formayı giymiş ve millî takımın değişmezleri arasında yer almıştır. Neville 2 Şubat 2011 tarihinde futbolu bırakmaya karar verdiğini açıklamıştır. 2015 yılında Valencia takımının teknik direktörlük görevine getirildi. Ancak 30 Mart 2016 tarihinde Valencia yönetimi tarafından görevinden alındı. Eylül 1992'de Manchester United ile ilk resmî maçına, Torpedo Moskva takımı karşısında bir UEFA Kupası maçında çıkmıştır. Neville, Sir Alex Ferguson'un 1990'larda yarattığı genç Manchester United'ın kilit oyuncularındandı. Hâlen dünyanın en iyilerinden sayılan bu gençler arasında, David Beckham, Phil Neville, Paul Scholes, Ryan Giggs, Nicky Butt gibi isimler vardı. Neville, 1994'ten itibaren takımın birinci sağ beki olarak görev yapmıştır. Roy Keane'in ayrılmasıyla, Aralık 2005 yılından sonra takımın kaptanlığını yürütmüştür. Manchester United ile 7 Premier League şampiyonluğu, 3 FA Cup, 2 Lig Kupası, 3 FA Community Shield, 2 UEFA Şampiyonlar Ligi Şampiyonluğu, 1 Kıtalararası Kupa ve 1 FIFA Kulüpler Dünya Kupası şampiyonluğu yaşayan oyuncu, takımın en büyük başarılarında kadroda yer almıştır. Pravda Pravda (Rusça: Правда, "Gerçek"), Eski Sovyetler Birliği'nde ve Rusya'da yayınlanan günlük gazete. Sovyetler Birliği döneminde Komünist Parti Merkez Komitesi'nin resmî yayın organıydı. 1991 yılında Komünist Parti'nin kapanmasından hemen sonra eski çalışanları tarafından aynı adla tekrar kuruldu. Bugün Rusya'da "Pravda" adıyla iki ayrı gazete yayınlanmaktadır. Biri özel bir medya kuruluşuna bağlı olarak yayın yaparken, diğeri Rusya Federasyonu Komünist Partisi'nin resmî yayın organıdır. Gazete ilk kez 1908'de, Lev Troçki yönetiminde Viyana'da basılmaya başlanarak, kaçak yollardan Rusya'ya sokuluyordu. 1912'de Petersburg'da gizli bir gazete olarak yayımlanmaya devam edildi. Çarlık Rejimi'nin polis örgütü tarafından sürekli olarak kapatılan gazete, her defasında başka bir adla yeniden çıktı. "Pravda" gazetesi baskılar nedeniyle birkaç kez adını değiştirmek zorunda kalmış, "Listok Pravdi" ("Gerçek Yaprağı"), "Proletari" ("Proleter"), "Raboçi" ("İşçi") ve "Raboçi Put" ("İşçi Yolu") adları altında yayınlanmıştır. Toplam 46 sayısı çıkaran ve Lenin, Stalin ve diğer Bolşeviklerin makalelerine yer veren "Raboçi Put" gazetesi, 24 Ekim 1917’de Geçici Hükümet tarafından kapatılmıştır. Aynı gün gazetenin 44. sayısı, Hükûmetin devrilmesi gerektiği manşetiyle çıkmıştır. Ardından Ekim Devrimi'nden sonra eski ismi olan "Pravda" olarak tekrar yayınlandı ve sonrasında, 1918'de, iktidarı alan Sovyetler Birliği Komünist Partisi'nin resmî yayın organı haline geldi. SSCB'nin dağılmasına değin ülkenin en önemli resmî gazetesi, haber ve eğitim organı olan "Pravda", bilim, ekonomi, kültür ve edebiyat konularında, ideolojik yorumlar ve makaleler yayımlıyordu. Ayrıca okur mektuplarına ve onları komünist kuram ve programlar konusunda bilgilendirmeyi amaçlayan yazılara yer veriyordu. Uluslararası ilişkilerle ilgili haber ve yorumlar, Sovyet dış politikasının sesi durumundaki "İzvestiya" gazetesinde yer aldığından, "Pravda"daki dış haberler genellikle yabancı ülkelerdeki iç gelişmelerle sınırlıydı. Az sayıda fotoğraf kullanan "Pravda", sayfa düzeni ve tipografisiyle de SSCB Komünist Partisi'ni temsil eden bir yayın organıydı. Ayrıca uluslararası basında yer alan haberler, sansürlü olarak yayımlanırdı. "Pravda"'da yayımlanan başyazılardan çoğu, rejimin ve komünist partinin resmî söylemleri olduğundan öteki Sovyet gazetelerinde de yayımlanırdı. Ağustos 1991'de Mihail Gorbaçov'un yönetimine karşı girişilen darbenin başarısızlığa uğramasının ardından, Boris Yeltsin tarafından çıkarılan bir kararnameyle Sovyetler Birliği Komünist Partisi kapatıldı. Bunun üzerine gazete çalışanları