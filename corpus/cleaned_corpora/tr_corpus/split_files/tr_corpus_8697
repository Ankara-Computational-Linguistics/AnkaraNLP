"" filminde Julian Assange ve "Enigma" filminde Alan Turing rolleriyle başrol oynadı. 2012'den 2014'e kadar "Hobbit" film serisinde -ses ve hareket yakalama yoluyla- Smaug ve Necromancer karakterlerini, 2016 yılında "Doktor Strange" filminde Dr. Stephen Strange karakterini oynadı. KwaZulu-Natal, Güney Afrika'da, 2005 yılında, araçlarının lastiği patladıktan sonra Cumberbatch ve iki arkadaşı kaçırıldı ve bir grup yerli halk tarafından silah zoruyla tutuldu. Sonunda kaçıranlar onları ıssız bölgelere sürdü ve açıklama yapmadan serbest bıraktılar. Cumberbatch olaydan sonra şöyle dedi: "Bana bu dünyaya geldiğimiz gibi ayrılacağımızı öğretti. Tamamen kendi başımıza ve bana daha az sıradan bir hayat yaşama isteği verdi." Kaçırılma olayından hemen önce Radiohead tarafından "How to Disappear Completly?" adlı şarkıyı dinliyorlardı. Bu deneyimi takiben Cumberbatch şarkıyı her duyduğunda ona bir gerçeklik hissi ve umut nedeni hatırlatır. Cumberbatch, "Sherlock" dizisindeki oyunculuğuyla Mini dizi ya da Filmlerde En İyi Erkek Oyuncu Emmy Ödülü'nü kazandı. Buna ek olarak iki Altın Küre ve altı BAFTA adaylığı bulunan Cumberbatch, "Enigma" filmindeki oyunculuğuyla Akademi Ödülleri'nde En İyi Erkek Oyuncu adaylığı elde etti. "Patrick Melrose" adlı mini dizide canlandırdığı "Patrick Melrose" karakteri ile BAFTA ödüllerinde 2019 yılında en iyi erkek oyuncu ödülünü kazandı. 2015 yılında 17 yıllık arkadaşı, İngiliz tiyatro yönetmeni olan Sophie Hunter ile İngiltere, Isle of Wight'ta Church of St.Peter and St.Paul'da 14 Şubat 2015 tarihinde evlendi. 2015 yılında ilk oğulları Christopher Carlton Cumberbatch, 2017 yılında ikinci oğulları Hal Auden Cumberbatch dünyaya geldi. Kendisini Budist olarak tanımlar ve meditasyona olan ilgisini dile getirir. Aynı zamanda uzun yıllardır vegandır. Benedict Cumberbatch, 19 Temmuz 1976'da, İngiltere'nin başkenti Londra'da, ikisi de oyuncu olan bir anne babadan dünyaya geldi. Annesinin ilk eşinden Tracy Peacock adında bir üvey kız kardeşi olan vardır. Dedesi Henry Carlton Cumberbatch, Dünya Savaşlarında denizaltı memuru ve yüksek toplumunun önemli bir şahsiyetiydi. Büyük büyük babası Henry Arnold Cumberbatch ise Kraliçe Victoria'nın Türkiye ve Lübnan'daki konsolosuydu. Cumberbatch 8 yaşından itibaren yatılı okullara gitti. 12 yaşında "Bir Yaz Gecesi Rüyası" oyunuyla ilk sahne deneyimini yaşadı. Manchester Üniversitesinde tiyarto eğitimi aldı. Eğitimine Londra Müzik ve Dramatik Sanatlar Akademisinde oyuncu olarak devam etti ve klasik oyunculukta yüksek lisans ile mezun oldu. Harrow'dan mezun olduktan sonra bir yıl boyunca Darjeeling,Hindistan'da bir Tibet manastırında gönüllü olarak İngilizce eğitimi vermiştir. 16 Ocak 2018 tarihinde London Academy of Music and Dramatic Art Başkanı olmuştur. Cumberbatch 2006'da "Amazing Grace" filminde Genç William Pitt rolünü oynadı. Buradaki oyunculuğuyla Londra Film Eleştirmenleri Dairesinde İngiliz Çıkış Yapan Oyunculuk Ödülü'nde adaylık elde etti. 2011'de John le Carré'ın romanından uyarlanan "Köstebek" filminde oynadı. Aynı sene Steven Spielberg'ün "Savaş Atı" filminde Binbaşı Jamie Stewart'ı oynadı. 2012'de "" filminde, ses ve hareket yakalama yoluyla, Smaug ve Necromancer karakterlerini oynadı. Cumberbatch rollerini serinin diğer iki filminde de tekrarladı. 2013'te J.J. Abrams'ın "" filminde Khan rolünü oynadı. Aynı sene "" filminde WikiLeaks'ın kurucusu Julian Assange rolünü ve "12 Yıllık Esaret" filminde William Prens Ford rolünü oynadı. 2014 yılında gösterime giren "Madagaskar Penguenleri" animasyon filminde seslendirme yaptı. Aynı sene "Enigma" filminde Alan Turing rolünü oynadı ve Altın Küre, BAFTA ve Akademi adaylığı elde etti. 2016 yılında "Doktor Strange" filminde Dr. Stephen Strange karakterini oynadı. Yalnız İnsanlar Yalnız İnsanlar (Almanca: "Einsame Menschen"), Alman yazar Gerhart Hauptmann'ın 1891 yılında basılan kitabıdır. Adı Yok (albüm) Adı Yok, Gülay'in altıncı albümünün adıdır. Umut Dünyası Umut Dünyası, 1973 yapımı renkli Safa Önal filmi. Ahmet (Tarık Akan), Cağaloğlu'nda bir matbaada çalışmakta ve Zeytinburnu'nda ahşap bir evin bodrumunda oturmaktadır. İşçi olarak Avustralya'ya gitmek için para biriktirmektedir. Bir gün evinin önünde hasta bir genç kız olan Zeynep (Necla Nazır) ile karşılaşır. Öksüzler yurdunda yetişen Zeynep, bir terzinin yanında çalışmakta iken kendine emanet edilen parayı düşürmüş ve utancından oradan kaçmıştır. Ahmet, bu kızı evinde ağırlar ve ona bakar. Ahmet ile bu kimsesiz kız arasında bir yakınlaşma başlar. Evlenip beraber Avustralya'ya gitmeyi düşlerler. "Umut Dünyası," 11. Antalya Altın Portakal Film Festivali'nde "Uzun Metraj Film" kategorisinde en iyi 3. film olmuştur. Ultrasonik temizlik Ultrasonik Temizleme, yüksek frekanslı ses dalgalarının sıvı dolu bir tankın içerisine uygulanması ile tank içindeki malzemenin kirlerinden arındırılması işlemidir. Ultrasonik enerjisi ‘kavitasyon’ adı verilen etkiyi açığa çıkararak temizliğin gerçekleşmesini sağlar. Temizleme işlemi genellikle su içinde yapılır. Temizlenecek malzemenin niteliğine ve kirlilik derecesine bağlı olarak çeşitli kimyasal maddeler suya ilave edilerek temizliğin etkinliği artırılır. Çok sayıda kullanım alanı olan bu temizleme yöntemini gerçekleştirmek için çeşitli tip ve boyutta cihazlar üretilmektedir. · Başka şekilde ulaşılması zor delik, girinti gibi detaylara sahip ve temizlenmesi çok zor parçaların etkin bir şekilde temizliği yapılabilir. · Ultrasonik temizleme, parça üzerinde diğer herhangi bir temizleme yönteminin ulaşamayacağı ölçüde temizlik sağlar. · Biyolojik olarak parçalanabilen temizleme kimyasalları kullanılarak çevreye zarar vermeden temizlik yapılabilir. · Su, kimyasal maddeler ve elektrik gibi kaynakların ekonomik kullanımı sağlanır. · Çok kısa sürelerde temizliği sağlayarak verimliliği artırır. Havacılık sektöründe özellikle türbin parçaları, fren aksamları, iniş takımları, yağ ve yakıt filtreleri ve yakıt kanalları Otomotiv yakıt enjektörleri Makine mili yataÄŸÄ± Bilgisayar sabit diskleri ve okuyucu kafasÄ± Laboratuvar cam araçları Şırıngalar Ameliyat aletleri Mekanik saat parçaları, dişliler Mücevher temizliği Gözlük çerçeve ve camları, mercekler Elektronik devre parçaları Mekanik montaj elemanlarÄ± Karbür kesici takımlar Kalıplar Bulaşıcı/zararlı madde temizliği Ortopedik implantlar Kaplama veya boya öncesi metal hazırlığı Her türlü silah ve parçaları Tekstilde kullanılan dokuma iğneleri Kimyasal reaksiyonların hızlandırılması/karışımı en iyileştirme İnsan kulağının duyabileceği en yüksek ses frekansı yaklaşık 20 kHz (saniyede 20.000 titreşim) seviyesindedir. Bu frekansın üzerindeki sesler “Ses üstü”, "Ses ötesi" (Ultrasound, ultrasonic) olarak adlandırılır. Ultrasonik temizleme işlemlerinde 20 kHz ile 200 kHz frekans aralığı kullanılır. Ultrasonik temizleme işlemi yüksek frekanslı ses dalgalarının sıvı içinde hareketi sonucu oluşur. Cihazın sıvı konulan bölümüne tank, küvet veya gastronorm adı verilir. Bu tankın altına veya yan yüzeylerine yerleştirilen dönüştürücüler (transducer) vasıtasıyla elektrik enerjisi mekanik enerjiye çevrilir ve tankın içindeki sıvıya iletilir. Bu işlemde genellikle 40 kHz frekansı kullanılır. Temizleme mekanizması şöyle çalışır: Tank içindeki sıvıya mekanik enerji uygulayarak “kavitasyon” adı verilen olgunun açığa çıkması sağlanır. Temizlik bu kavitasyon olgusu ile gerçekleşir. Kavitasyon, sürekli olarak basınç-genişleme döngüsüne sokulan sıvı moleküllerinin oluşturduğu mikro ölçekteki baloncuklara verilen isimdir. Bu baloncuklar basınç ortadan kalktığı genişleme anında kendi içine çöker ve baloncuk içine doğru sıvı çok yüksek hızda hareket eder. Bu olay tank içine konulan materyalin yüzeyinde gerçekleştiğinde mikro seviyede çok hassas ve yoğun bir temizlik gerçekleşir. Materyalin yüzeyindeki yabancı maddeler fırçalama veya ovalamaya benzer bir etkiyle yüzeyden koparılarak uzaklaştırılır. Ultrasonik temizlik cihazları, etkin temizliği sağlamak için tank içindeki suya uygun kimyasal maddeler (deterjan gibi) eklenerek kullanılır. Kimyasal maddelerin miktarı ve suyun işlem sırasındaki sıcaklığı işlemi doğrudan etkilediği için hassas olarak ayarlanmalıdır. Ultrasonik temizlik işlemi, 1950'lerde, sanayide kullanılmaya başlamıştır. 1970'lerde ev için kullanılacak kadar ucuzlamıştır. 1. Duran, F., Teke, M., "Ultrasonik Temizleme Cihazı Tasarımı ve Gerçekleştirilmesi" MKT2012,Proje Tabanlı Mekatronik Eğitim Çalıştayı, 25-27 Mayıs 2012, Çankırı-Ilgaz 2. "Mikrodenetleyici Kontrollü Ultrasonik Temizleme Makinesi Tasarımı" Yüksek lisans tezi Tangel, C.,2009 Kocaeli 3. Kaya, B., Kalender, C., Reisoğlu, Ç., "Ultrasonik Temizleyici”, Bitirme Projesi, Karadeniz Teknik Üniv., Mayıs 2014, Trabzon 4. Azar, Lawrence, “Cavitation in Ultrasonic Cleaning and Cell Disruption”, PPB Megasonics 5. “Ultrasonik Yıkama Nedir”, *Aray Mekatronik web sayfası 6. Ay, İ., Anaç, N., “Ultrasonik Yöntemle Parça Temizleme” , IV. Mühendislik Sempozyumu, Balıkesir Üniv., 11-12-13 Eylül 2002 7. Özyalçın, İ., Çakır M., Çelik A., Tekeş V., "Mikrodenetleyicili Temizlik Robotu Tasarımı - Microcontroller Based Cleaning Robot Design", 4th International Vocational Schools Symposium, 2015/12/22. Sayfa: 1455-1462. https://web.archive.org/web/20161220164237/http://www.umyos.org/wp-content/uploads/2016/01/umyos2015.rar Minneapolis'teki en yÃ¼ksek binalar listesi Minneapolis'teki en yüksek binalar listesi Amerika Birleşik Devletleri'nin Minnesota eyaletinde yer alan Minneapolis şehrindeki en yüksek binaların listesidir. Olha Brızhina Olga Brizgina (, kızlık soyadıyla Olga Arkadevna Vladikina; ; d. 30 Haziran 1963, Krasnokamsk, Perm Oblastı) 1991'e kadar SSCB'yi, sonrasında ise Ukrayna'yı temsil etmiş eski atlet. 400 metre ve 4 x 400 metre bayrak yarışında mücadele eden sporcu, üç altın ve bir gümüş olimpiyat madalyasıyla başarılı bir performans göstermişti. 1988 Olimpiyatlarında Sovyet bayrak takımının kaydettiği 3:15.17'lik dünya ve olimpiyat rekoru halen kırılamamıştır. Brizgina 1987'de dünya şampiyonluğuna da ulaştı. 48.27 saniyelik kişisel en iyi derecesi, tüm zamanların en iyi dördüncü performansıdır. Sporcunun eşi Viktor Brizgin de 1988 Olimpiyatlarında altın madalya kazanmış olimpiyat şampiyonu bir atlettir. Çiftin kızları Yelizaveta Brizgina da Ukrayna adına mücadele eden başarılı bir atlettir. 2012 Avrupa Güreş Şampiyonası 2012 Avrupa Güreş Şampiyonası, 7-11 Mart 2012 tarihleri arasında Sırbistan'ın başkenti Belgrad'da yapıldı. Michael Frater Michael Frater (d. 6 Ekim 1982, Manchester), Jamaikalı atlet. Kısa mesafe koşularında yarışan Frater, 2008 Yaz Olimpiyatları'ndaki 4 x 100 metre bayrak yarışı etkinliklerinde Jamaika takımı adına yarışmış ve takım, elde ettiği 37,10 saniyelik dereceyle Olimpiyat rekoru kırmıştır. Anthony J. Leggett Anthony James Leggett, Tony Leggett olarak da bilinir, 26 Mart 1938 Camberwell, Londra, İngiltere doğumlu Profesör ve fizikçidir. 1983 yılından beri İllinois Üniversitesi'nde profesörlük yapan Leggett, 2008 ve 2003 yıllarında Fizik dalında "en mükemmel eğitmen" seçilmiştir. Fizik öğretmeni İngiliz bir baba ve matematik öğretmeni İrlandalı bir annenin çocuğu olan Tony Leggett, 1938 yılında doğmuştur. “Clare” ve “Judith” adında iki kız kardeşi, “Terence” ve “Paul” isimlerinde iki erkek kardeşi vardır. 1972'de evlendiği antropolog “Haruko Kinase” (doğ. 20 Kasım 1950) ile 28 Eylül 1978 doğumlu “Elizabeth Asako” isimli bir kızları vardır. 2002 yılında Amerikan vatandaşı da olan Leggett, çifte vatandaşdır. Çocukluk ve gençlik zamanları savaş dönemlerine denk gelmiştir. Katolik bir okulda ilköğrenimine başlayan Leggett,sonrasında yüksek notları sayesinde Wimbledon'da bir okula geçiş yapar. Babasının işe başladığı özel bir okul olan “Beaumont College”de lise eğitimini tamamlar. 1954 yılında Oxford Üniversitesi, Baliol Koleji'nin sınavlarına girer ve kazanır. Kariyeri üzerine araştırmalar ve değerlendirmeler yapan Leggett, Japonca bile öğrenir. 1958 yılında fizik dalında,Oxford'ta, ikinci lisans diploması daha almaya karar verir. O dönemde ikinci lisans diploması pek yaygın olmadığı için, Leggett, üniversite kurulunu askerden kaçmak için değil kariyer için bu başvuruda bulunduğuna ikna etmek zorunda kalmıştır. 1959 yılında başvurusu kabul edilir. Fizik doktorasını da Oxford Üniversitesi'nde tamamlar. Kısa bir süre Illinois Üniversitesi' nde araştırma görevlisi olarak çalışır. İllinois Üniversitesi'nde kısa dönem kariyerinden sonra Legget kuzey-doğu Asya ile ilgilenmeye başlar. İngiliz akademik kariyerinden önce kendini hazırlamak için tanıdıkları vasıtasıyla Japonya'daki Kyoto Üniversitesi'nden “Profesör Takeo Matsubara”'nın grubuna girmeyi başarır. Dilini geliştirmek için, diğer öğrencilerin aksine Japon öğrencilerle yurtta kalıp İngilizce'yi fazla kullanmaması “"CIA" ajanı olduğu” spekülasyonlarına sebep olmuştur. Japonya'dan ayrıldıktan sonra Oxford, Harvard ve Illinois gibi üniversitelerde öğretim üyesi olmaya çalışırken yeni kurulan Sussex Üniversitesi'nce kabul edilir. Cornell Üniversitesi'nde öğretim üyelik kriterini de öz geçmişine ekledikten sonra 1983 yılında hala akademik kadrosunda olduğu İllinois Üniversitesi'nde profesör olmuştur. Anthony J. Leggett, “Üstüniletkenlik ve üstün akışkanlık kuramlarına yön verici katkıları nedeniyle” 2003 Yılı Nobel Fizik Ödülü'nü Alexei A. Abrikosov ve Vitaly L. Ginzburg ile paylaşmıştır. Leggett, helyum-3’ün üstün iletkenliğinin anlaşılmasına olan katkıları nedeniyle Nobel Ödülü’ne layık görülmüştür. Bir diğer önemli araştırması ise makroskobik kuantum mekaniği üzerinedir. Üstüniletkenlerden yapılan aygıtların gösterdiği kuantum etkilerinin kuramsal temellerini atan çalışmalar gerçekleştirmiştir. Süperakışkanlıkta sıvı helyum gibi son derece soğuk maddeler, süperiletkenliğe yol açanlara benzer nedenlerle garip davranışlar gösterir. Örneğin sürtünmenin yok olması ve yokuş yukarı da “akabilmek” gibi. BCS kuramı, helyum-4’ün süperakışkanlığını mükemmel biçimde açıklarken, helyum-3’ün 1972’de keşfedilen süperakışkan fazını açıklamaktan aciz kalıyordu. Leggett, çalışmalarıyla helyum-3’ün davranışlarını da BCS Kuramı kapsamına sokmayı başarmıştır. Araştırmacıya göre bu izotopun kuram dışında gibi görülmesinin nedeni, çok daha zengin bir yapıya sahip olmasıdır. 2003 yılı Fizik Nobel Ödülünün dikkat çekici bir özelliği de son 8 yıl içinde bu alanda dağıtılan ödüllerden dördünün soğuk “sıcaklıklar”ın fiziğiyle ilgili çalışmalara verilmesi. Üstüniletkenlik olgusu, tam yüz yıldır bilim ve teknoloji dünyasının göz bebeği olmayı sürdürmekte. C. F. Powell Cecil Frank Powell, (5 Aralık 1903 - 9 Ağustos 1969), İngiliz fizikçi, nükleer işlemleri okuyan fotografik yöntemi ile Nobel Fizik Ödülü almış bilim adamı. Powell İngiltere'nin Tonbridge kentinde yerel bir tüfek satıcısının oğlu olarak dünyaya geldi.Sidney Sussex kolejinden 1925 yılında mezun oldu. Cambridge üniversitesine devam etti ve lisansını burada tamamladı. Daha sonra Cavendish Laboratuvarında Wilson ve Lord Rutherford ile birlikte çalıştı. Araştırma Görevlisi PM olarak 1928 yılında Bristol Üniversitesi Fizik Laboratuvarında çalışmaya başladı ve daha sonra buraya öğretim görevlisi olarak atandı.1932 yılında Powell Isobel Artner evlendi ve çiftin iki kızı oldu.1936 yılında volkanik faaliye araştırmaları için bir araştırmanın parçası olarak Batı Hint Adaları seferine katıldı. Temel parçacıkların parça kaydı kolaylaştırmak için özel fotoğraf emülsiyonlar kullanıldığı yöntemleri geliştirmeye başladı. Genç Brezilyalı fizikçi César Lattes ile çalışmada iş birliği yaptı. 1949 yılında Powell Royal Society Üyesi oldu ve aynı yıl Hughes Madalyası aldı. 1950 yılında Nobel Fizik Ödülü'ne layık görüldü. 1955 yılında da Bilimsel İşçileri Dünya Federasyonu üyesi, Bertrand Russell, Albert Einstein ve bilim adamı Joseph Rotblat tarafından ileri sürülen Russell-Einstein Manifestosuna onun imzası eklendi. Powell 9 Ağustos 1969 tarihinde öldü. İşkodra Kuşatması İskodra Kuşatması 28 Ekim 1912 ile 23 Nisan 1913 tarihi arasında Karadağ ile Sırbistan ittifakına karşı Osmanlı İmparatorluğu askerleri ve Arnavutluk gönüllü birlikleri tarafından yapılan savunmadır. 8 Ekim 1912 tarihinde, başlıca amaçları Osmanlı İmparatorluğu topraklarını paylaşmak olan bu amaçla Bulgaristan, Yunanistan, Karadağ ve Sırbistan tarafından oluşturulan Balkan Birliği üyelerinden, Karadağ diğer 3 devletin planı doğrultusunda Osmanlı İmparatorluğu'na savaş ilan ederek I. Balkan Savaşı'nı başlatır. Osmanlı İmparatorluğu bu savaş ilanını beklemediğinden hazırlıksız yakalanmıştır. Balkan Birliği'ne üye olan son devletlerden biri olan Karadağ başta bu savaşa girmeyi istememiştir ancak Rus Çarlığı Osmanlı'ya savaş açması halinde bu devletin bütün ordusunun savaş masraflarını karşılayacağına dair gizli bir güvence verince Karadağ bu birliğe ve bu savaşa girmeyi kabul etmiştir. Yine planlandığı şekilde bir süre sonra Sırbistan krallığı, Yunanistan ve Bulgaristan Krallıkları da Osmanlı'ya savaş ilan edecektir. Savaş ilanından yaklaşık 2 saat sonra Karadağ öncü kuvvetleri İşkodra gölünün güneyinden sınırı geçip İşkodra çevresinde görülmeye başlar. Karadağlılar bu şehri Osmanlılar ve Arnavutların elinden almak istemektedir. Zira İşkodra, Karadağ Kralı Nikola’nın arzu edeceği en uygun başkentti. Şehri almakla gölü ve civarındaki verimli toprakları da Karadağ elde etmiş olacaktı. Karadağ ordusuna hristiyan Arnavut bir kısım milislerde destek vermektedir. Bu ortamda 24. Müstakil İşkodra Fırkası Kumandanı Miralay Hasan Rıza Bey, İşkodra savunmasını en iyi şekilde yapabilmek için müstahkem mevki kumandanlığını da eline alır. Bütün emri altındaki Esat Paşa Toptani'nin de olduğu subaylarını alıp şu konuşmayı yapar. O gün Karadağlılar sınırı geçtiğinde Esat Paşa Toptani komutasında Mirdite'den organize edilen 10.000 Arnavut gönüllü Osmanlı askerleri ile birlikte şehri savunmak için hazır haldeydi.Gerçekten sonrasında şehri savunmaya Arnavut gönüllüler ve Osmanlı Ordusu birlikleri yardıma koşmaya çalıştı. Mat ilçesinden 17 yaşındaki Ahmet Zogu komutasındaki 2000 arnavut gönüllü İşkodra'ya yardıma gitti ancak Sırplar tarafından Leş'te tuzağa düşürüldü; Berat'dan general Mahmut Celal Hajra komutasında 15.000 kişilik Osmanlı kuvveti şehre yardıma giderken Myzeqe yakınlarında tuzağa düşürülüp Sırp-Bulgar kuvvetlerinin saldırısına uğradı. Esat Paşa şehirdeki 15.000 askeri ile yetinmek zorundaydı. Karadağ ordusu; kuzey, merkez ve güney olmak üzere üç yığınak grubuyla taarruza başlamıştı. Hasan Rızâ Paşa, idaresindeki alay ve bölgedeki Türk taburları, İpek Müfrezesi Karadağ ordusu ile çarpışmaya başladı. Savaşın başında tıpkı Balkanlardaki diğer Osmanlı ordularında olduğu gibi bölgedeki Osmanlı Ordusunda da tam bir disiplinsizlik söz konusuydu ve bu sırada bazı Osmanlı askerleri terhis isteğiyle ayaklandılar. Bu askerlerden bir kısmı Osmanlı Devletinde 31 Mart gibi siyasi olaylara karışmış olan kişilerdi ve ikna konusunda başarısız olununca çaresizce silah ve teçhizatları alınarak terhis tezkereleri hazırlanıp verildi. Ancak memleketlerinde dönmek üzere ayrılan askerler kısa bir süre sonra tekrar geri döndüler. Osmanlı askerinin bu şekilde sorunlarla uğraştığı bir sırada saldırılarını kuvvetlendiren Karadağlılar ilerlediler. Bugünkü Karadağ sınırlarında o zamanlar Osmanlı toprağı olan Taşlıca, Akova’yı işgal ettiler. Berena’yı kuşattılar. 15-16 Ekim 1912 gecesi Tergovişte istikâmetine kuşatmayı yarma harekatı yapan Osmanlı birlikleri kuşatmadan kurtuldular. Bu suretle Berena'da Karadağlıların eline geçti. Bu yarma harekatını yapan Osmanlı kuvvetleri Tergovişte’de toplandılar. Akova ve Berena’yı ele geçiren Karadağlılar, Akova’nın korunması için oranın hıristiyan arnavutlarından bir kısım halkını silâhlandırıp, Plava ve Gosina’ya taarruz ettiler. Nizamiye birlikleri dışındaki Osmanlı redif kuvvetleri 21 Ekim 1912’de yapılan taarruzlarla darmadağın oldu. Nizamiye taburları ise dağınık bir hâlde bugün Kosova toprakları içinde kalan Yakova’ya çekildiler. Karşı taarruz için İpek bölgesindeki kuvvetler az olduğundan, Yakova’daki Prizren redif fırkasından takviye kuvvetler gönderildiyse de zamanında yetişemediler. Bâzı taarruzlarda bulunulduysa da bunda da bir başarı elde edilemedi. Türk ve Arnavut gönüllülerden oluşan askerler tam 7 ay Karadağlılara direndiler. O kadar ki Karadağ ordusunun kaybı, ordusunun %60ına kadar ulaşacaktır. Karadağ ordusu işkodrayı almak için sırplardan yardım isteyecek ve şehir 30.000 kişilik 3 sırp tümenincede kuşatılacaktır.Buna rağmen Sırplarda ağır kayıp verecektir. Ne yazık ki İşkodra'da sivil halkta kuşatma boyunca açlık, düşen top mermileri v.s ile büyük bir kayba uğrayacaktır. Şehre tam 36.000 top mermisi düşecektir. Buna rağmen bu iki devlette İşkodra'ya giremez şehir ancak Nisan 1913'te teslim olur. Status quo ante bellum Status quo ante bellum, bir olgunun günümüzdeki durumunu belirten bir Latince deyiştir. "Statükoyu sürdürmek var olan durumu olduğu gibi korumak" veya "savaş öncesi durumu aynen korumak" veya "savaş öncesi durumu aynen tesis etmek" anlamına gelir. Martinus Veltman Martinus Justinus Godefriedus Veltman (Waalwijk 27 Haziran 1931 doğumlu), Hollandalı bir teorik fizikçi. Parçacık teorisi üzerindeki çalışmaları için eski öğrencisi Gerardus 't Hooft ile birlikte 1999 Nobel Fizik Ödülünü paylaştı. Martinus J.G. Veltman 27 Haziran 1931 tarihinde Waalwijk, Hollanda doğdu. 1948 yılında Utrecht Üniversitesi'nde matematik ve fizik çalışmaya başladı. 1963'te teorik fizik alanında doktorasını aldı ve 1966 yılında Utrecht Üniversitesi'nde profesör oldu. 1971 yılında, Veltman gözetiminde doktorasını tamamladı. 1999 yılında, o "fizik elektrozayıf etkileşimlerin kuantum yapısını ortaya çıkması için, " t Hooft. Veltman ve 'ile birlikte 1999 yılında Nobel Fizik Ödülü verildi .Asteroid 9492 Veltman onuruna adlandırılmıştır.2003 yılında, Veltman Dünya Bilimsel Yayıncılık tarafından yayınlanan , Temel Parçacık Fiziği başlıklı Gerçekler ve Gizemler için parçacık fiziği hakkında bir kitap yayınladı. Robert Laughlin Betts Robert Laughlin (d. 1 Kasım 1950), Amerikalı fizikçi ve akademisyendir. Columbia Üniversitesi ve Princeton Üniversitesi'nden Daniel Tsui ve Horst Störmer ile birlikte, "kesirli yük taşıyan uyarılmalar içeren yeni bir kuantum akışkanı biçiminin keşfinden dolayı" 1998 Nobel Fizik Ödülü'nü kazandı. Laughlin Visalia, Kaliforniya'da doğdu. O B.A. kazandı 1972 yılında Berkeley, doktorasını Matematik Massachusetts Teknoloji Enstitüsü (MIT) de yaptı, Cambridge, Massachusetts, 2004 ve 2006 yılları arasında Daejeon, Güney Kore KAIST başkanı olarak görev aldı. Laughlin kara deliklerin varlığı şüphe ile karşılayan George Chapline ile benzer görüşleri paylaşır. Laughlin Farklı Bir Evren adlı bir kitap yayınlamıştır. Horst Störmer Horst Ludwig Störmer (6 Nisan 1949, Frankfurt), Alman fizikçi. 1998'de, "kesirli yük taşıyan uyarılmalar içeren yeni bir kuantum akışkanı biçiminin keşfinden dolayı", Daniel Tsui ve Robert Laughlin ile birlikte Nobel Fizik Ödülü'nin sahibi oldu. 1977 yılında Stuttgart Üniversitesi'nde doktorasını tamamladı. 20 yıl Bell Laboratuvarlarında çalıştıktan sonra New York Columbia Üniversitesi'nde fizik ve uygulamalı fizik dalında profesörlük yaptı. Stormer bir ABD vatandaşıdır. Daniel Tsui Daniel Chee Tsui (; 28 Şubat 1939, Henan, Çin doğumlu) Amerikalı fizikçi. Columbia Üniversitesi'nde 2006 yılından 2008 yılına kadar konuk profesör oldu. Hâlen Boston Üniversitesi'nde bir araştırma profesörüdür. 1998 yılında, Robert Laughlin ve Horst Störmer ile birlikte, "kesirli yük taşıyan uyarılmalar içeren yeni bir kuantum akışkanı biçiminin keşfinden dolayı" Nobel Fizik Ödülü'nün sahibi oldu. Tsui Çinin bir köyünde dünyaya geldi. Anne ve babası çiftçilik yaparak geçinen bir aile idi. Köyde Çin klasiklerini okuyarak büyüdü. 1958 yılında Amerika Birleşik Devletleri'ne taşındı. 1961 yılında Augustana College Phi Beta Kappa mezun oldu. Tsui üniversitede Çin kökenli tek öğrenci oldu.1967 yılında fizik doktorasını almaya başardı. American Physical Society üyesidir. 1992 yılında, Tsui Academia Sinica için Akademisyen seçildi. Ek çok prestijli ödül kazandı bunlardan bazıları : Kubilay Karslıoğlu Kubilay Karslıoğlu (d. 1961, Elazığ), Türk oyuncu. Dokuz Eylül Üniversitesi Devlet Konservatuvarı Tiyatro Bölümünden mezun olmuştur. Devlet Tiyatrolarındaki görevine Bursa Devlet Tiyatrosunda başlamıştır. Bursadaki görevini tamamladıktan sonra, İstanbul Devlet Tiyatrosunda sanatçı kadrosunda görev yapmaktadır. İstanbul Kültür Üniversitesi Sanat ve Tasarım Fakültesinde oyunculuk dersleri vermiştir. Şu an İstanbul Bilgi Üniversitesi'nde ders vermektedir. Zug Zug (Almanca: "Zug", Fransızca: "Zoug"), İsviçre'nin ortakuzey kesimindeki Zug kantonunun merkezi kent. Zug Dağının (1.039 m) eteklerinde, Zug Gölünün kuzeydoğu kıyısında ve Zürih'in hemen güneyinde yer alır. Adı kayıtlarda ilk kez 1242'de, Kyburg kontlarının mülkü olarak geçen kent 1273'te Habsburg hanedanından gelen ilk Alman kralı I. Rudolf tarafından satın alındı. 1352'de İsviçre Konfederasyonu'na katıldı. Habsburglar uzun bir karışıklık döneminden sonra kent üzerindeki bütün haklarından vazgeçtiler. Zug daha sonra Schwaben kentlerinin Habsburg hükümdarı Leopold'a karşı oluşturdukları birliğe girdi ve 1386'da birlik kuvvetlerinin zaferiyle sonuçlanan Sempach Çarpışması'na katıldı. Reform döneminde de Katolik olarak kaldı ve 1586'da Altın (Borromeo) Birliği'nin üyesi oldu. 14. ve 15. yüzyıllarda çevredeki toprakları ele geçirdi ve bunları 1798'deki Fransız işgaline değin elinde tuttu. Yukarı kent, eski surlarının kuleleri, eski evleri, Sankt Oswald Kilisesi (1478-1545), Belediye Sarayı (1505) ile çok güzel bir görüntü oluşturur. Kentteki diğer önemli tarihsel yapılar arasında Saat Kulesi (1480) ve Kapuçinlere ait manastır (1597) sayılabilir. Önemli bir sığır pazarı olan Zug'da madeni eşya, elektrikli aletler ve tekstil üretilir. Kent halkı Almanca konuşur ve çoğunluğu Katoliktir. ZÃ¼rih (kanton) Zürich (Almanca: "Zürich"), İsviçre'nin kuzeydoğusunda kanton. Zürih kantonu "Bezirk" adı verilen 12 bölgeye ayrılmıştır: Zürih kantonundaki her bir Bezirk daha alt bölgelere ve belediyelere ("Gemeinde") ayrılır. Kantonun tamamında 171 adet belediye vardır. Viking 1 Viking 1, ABD Ulusal Havacılık ve Uzay Dairesi NASA tarafından geliştirilen uzay aracıdır. Mars'ın yüzey yapısını incelemek ve orada yaşam olup olmadığını araştırmak amacıyla 20 Ağustos 1975'te gönderilen Viking 1, bir yörünge ve bir iniş aracından oluşuyordu. Mars'a başarıyla inip incelemelerini yapan ilk uzay aracıdır. Viking 1, Mars yüzeyinde en uzun kalma rekorunu 19 Mayıs 2010 tarihinde "Opportunity" bu rekoru kırana kadar elinde tutmuştur . Party for Everybody Party For Everybody ya da Türkçesi "Herkes İçin Parti", Buranovskiye Babuşki tarafından seslendirilen, Azerbaycan'ın başkenti Bakü'de düzenlenen 2012 Eurovision Şarkı Yarışması'nda Rusya'yı temsil eden şarkıdır. Buranovskiye BabuÅŸki Buranovskiye Babushki ( / "Buranovskiye babuşki" "Buranovo Büyükanneleri"; Udmurtça Брангуртысь песянайёс "Brangurtıś peśanayyos" "Brangurt Nineleri"), adlarını Malopurginskiy (Piçi Purga) rayonuna bağlı Branovo "(Brangurt)" (Udmurtça Брангурт; Rusça Бураново) köyünden alan Udmurt müzik grubu. Azerbaycan'ın başkenti Bakü'de düzenlenen 2012 Eurovision Şarkı Yarışması'nda Rusya'yı "Party For Everybody" adlı Udmurtça ve İngilizce şarkıyla temsil etmişlerdir. 259 puanla 2. olmuşlardır. Padanya millî futbol takımı Padanya millî futbol takımı, İtalyan siyasî partisi Lega Nord'un iddiasına göre İtalya'nın kuzey bölgesindeki Padanya denilen bölgeyi temsil eden resmî olmayan futbol takımı. Takım FIFA, UEFA ya da İtalya Futbol Federasyonu tarafından tanınmamaktadır. Padanya Futbol Federasyonu adıyla kendi federasyonları vardır. Padanya, 2008 yılında NF-Board'a geçici üye statüsü kazanmış ve 2008 VIVA Dünya Kupası'na katılarak şampiyon olmuştur. Nick Jr. (TÃ¼rkiye) Nick Jr. Nickelodeon'ın okul öncesi çocuklara yönelik yayın yapan kanalıdır. kanal 2 Şubat 1999 yılında Noggin olarak başlamıştır. 28 Eylül 2009'da kanal bugünkü adını almıştır. Kanal İngiltere, Yunanistan ve Almanya'da olmak üzere çok sayıda ülkede yayın yapmaktadır. Yayını bulunmayan ülkelerde ise Nickelodeon kanalının kuşağı olarak yayınlanır. Kanalın sahibi Viacom'dur. Merkezi ise ABD'dir. 1 Mayıs 2012'de Digiturk 171. kanalda Türkçe dil seçeneğiyle yayınına başlamıştır. IlgÄ±n Sarban Ilgın Sarban, (d. 19 Ağustos 1996) Türk eskrim sporcusu. Kılıç dalında spor yapmaktadır. Hırvatistan'ın Poreč şehrinde, 1 Mart 2012 tarihinde düzenlenen Yıldızlar Avrupa Eskrim Şampiyonası'nda derecesiyle bronz madalya almaya hak kazanarak Türkiye'nin eskrimde Avrupa şampiyonalarında madalya kazanan ilk sporcusu olmuştur. 2015 yılının Nisan ayında Taşkent'te düzenlenen Yıldızlar ve Gençler Dünya Şampiyonasını ilk 16 arasında tamamladı. Bertha von Suttner Bertha Felicitas Freifrau Sophie von Suttner ("Barones Bertha von Suttner", "Gräfin (Kontes) Kinsky von Wchinitz und Tettau"; 9 Haziran 1843 - 21 Haziran 1914) Avusturyalı yazar, radikal pasifist ve Nobel Barış Ödülü alan ilk kadın. Suttner Prag doğumludur. Babası Avusturya-Macaristan İmparatorluğu Mareşali olan Suttner'in annesi Sophie von Körner zengin bir aileden gelmedir. Bir kardeşi vardır 10 Aralık 1902 tarihinde yazar Arthur Gundaccar Freiherr von Suttner ile nişanlanmıştır. Ailesinin bu evliliğe karşı çıkması sonucunda 12 Haziran 1876 tarihinde Arthur evlenmış ve bir hafta Viyana'da kalmıştır. Suttner ilk romanı "Silahları Bırakın"'ın yayınlanması ile barış hareketinin önde gelen isimlerinden olmuştur. 1891 yılında Avusturyalı bir pasifist organizasyon kurmuştur. Aynı zamanda gazetecilik yapmıştır. Bertha von Suttner son zamanlarda değeri yüksek bir koleksiyon için kullanılmıştır. Ters basılan pulu dahil birçok ünlü ismin yer aldığı koleksiyonda oda vardır. Ayrıca Avusturya'daki 2 euro üzerinde resmi vardır. Douglas Osheroff Douglas D. Osheroff (d. 1 Ağustos 1945) " buluşları için" Robert C. Richardson ve David Morries Lee ile Fizik 1996 Nobel Ödülü'nü kazanan Amerikalı fizikçi. Moğolların Vietnam seferleri Moğolların Vietnam seferleri (Vietnamca: Chiến tranh Nguyên Mông-Đại Việt), Yuan Hanedanı'nın imparatoru Kubilay Han tarafından günümüzdeki Vietnam topraklarındaki Dai Viet'de hüküm süren Trần Hanedanına ve günümüzdeki Kamboçya topraklarındaki Champa Krallığına karşı düzenlenmiş olan askeri seferleri anlatır. 1257-1258, 1284-1285 ve 1287-1288 yıllarındaki askeri seferlerde Moğollar yenilmiş ve bölgeden atılmıştır. Ancak askeri işgal altında olmamalarına rağmen Dai Viet ve Champa, Yuan Hanedanına bağlılıklarını bildirmişlerdir. 1250 yılına gelindiğinde Moğol İmparatorluğu Doğu Avrupa, Kuzey Çin, Orta Asya, Mançurya, Anadolu, Tibet ve İran bölgelerini kontrol etmektedir. Denetim altına alınan Kore'de Moğol egemenliğine karşı muhalefet büyüse de ayaklanmalar bastırılacaktır. Möngke döneminde Song Hanedanına karşı seferlerin yanı sıra Dali Krallığına karşı saldırmak için de Prens Kubilay görevlendirilir. Burada hakimiyet kuran Kubilay güneye elçiler göndererek Song topraklarına saldırılmasını ister. Ancak Vietnam bölgesinde hakim durumda olan Tran Hanedanı Moğol elçilerini hapseder. Bunun üzerine Moğol komutan Uriyankhadai ve oğlu Aju, Dai Viet topraklarını 3 bin Moğol ve 10 bin Yi askeriyle istila eder. 1257 yılında Sübedey'in oğlu Uriyankhadai Dai Viet topraklarını işgal eder, karşısına çıkan Vietnam birliklerini yenerek başkent Thăng Long (bugünkü Hanoi) talan edilir. Moğol komutan elçilerinin uğradığı akıbet yüzünden şehirdeki sivilleri idam ettirir. Bölgedeki Moğol Ordusu zamanla iklimsel hastalıklar, yoğun sıcak ve gerilla savaşı yüzünden oldukça güç kaybeder. Uriyankhadai, Tran Hanedanının Moğol egemenliğini kabul ettiğini açıklamasından sonra geri çekilir. Kral Trần Thái Tông ülkeden hızla geri çekilen Moğollara vergi verir. Bölgede barış 1280'li yıllara kadar sürecektir. Kubilay Han tahta geçtiğinde iki devlet arasındaki ilişkiler iyi düzeydedir. Tran Hanedanı her üç yılda bir bağlılığını bildirmekte, Moğollar da bölgede vergi toplayacak bir yetkili olan darughachi ile hakimiyetlerini gösteriyorlardı. 1266 yılına gelindiğinde ise iki devlet arasında bir gerilim yaşanır. Tran Hanedanı artık daha zayıf bağlı bir bağımlılık ilişkisi talep ederek yetkilinin geri çekilmesi yönünde bir resmî yazı yazar. Bu dönemde iç savaş durumunda olan Moğollar, konuyla ilgilenemez ve barış antlaşması imzalanır. 1278-79 yıllarına gelindiğinde Moğol Orduları bir kez daha Dai Viet sınırlarına dayanır. Tran Hanedanının yeni hükümdarı Trần Nhân Tông Kubilay Han tarafından ısrarla Moğol Sarayına çağrılmasına rağmen gitmez, yerine amcası prens Trần Di Ai'yi yollar. Ancak Di Ai Moğollar tarafından Dai Viet tahtına çıkartılmak için Moğol Ordusuyla gelecek ve yoğun çatışmalar yaşanacaktır. Buna rağmen Di Ai başarısız olur ve yenilerek geri çekilir. Champa Krallığını boyunduruk altına almak için Moğollar Guangdong valisi ve Celayir kabilesinden Sogetu komutasında bir orduyla bölgeye gelir. Champa kralı Moğol boyunduruğunu kabul etse de halk bu emri reddederek direnişe geçer. 1282 yılında bölgeye saldıran Sogetu Cahmapa başkenti Vijaya'yı ele geçirir. Yaşlı kral V. Indravarman düşmana yakalanmadan kaçmayı başarır. Oğlu ile birlikte Moğollara uzun süre zayiat verdirecek gerilla savaşını başlatır. Çin'den uzak bir bölgede destekten yoksun kalan Sogetu destek istese de taleplerine karşılık alamaz. 1284 yılında Moğol Sarayına geri döner. Kubilay Sogetu'nun daha büyük birliklerle planladığı istila planını beğenir ve oğlu Toghan komutasındaki Sogetu'yu yeniden Champa'ya gönderir. Champa Krallığını ele geçirmek isteyen Kubilay'ın oğlu Toghan Tran Hanedanına başvurarak Buraya geçiş sağlanmasını ister. Bu şekilde hem kuzeyden hem de güneyden bölgeye girerek Champa Ordularını sıkıştırabilecektir. Tran Hanedanındaki kral Nhân Tông isteğe olumlu baksa da önde gelen komutanlardan General Trần Hưng Đạo teklifi reddererek 15 bin askeriyle Moğollara karşı direnişe geçer. Toghan Trần Hưng Đạo'nun birliklerini yenilgiye uğratarak başkent Thang Long'u 1285 yılı Haziran ayında işgal eder. Benzer Moğol istilaları karşısında yeterince bilgi sahibi olan Tran Hanedanı derhal başkenti terk ederek güneye çekilir. Geri çekiliş sırasında Moğollara erzak ve ikaml şansı bırakmamak için yakıp yıkma taktiği kullanılır. Bu sırada Champa'da bulunan Sogetu komutasındaki Moğol Ordusu da Dai Viet topraklarına girerek Vietnamlıları arkadan sıkıştırmaya çalışır.Champa birlikleri ile sürekli çatışma halinde olan Sogetu hareket halindeyken pusuya düşürülecek, kendi öldürülecek ordusu da dağıtılacaktır. Güneye harekatı boyunca General Quang Khải'nin yoğun direnişiyle karşılaşan Toghan geri çekilmek zorunda kalır. Kıpçak komutan Sidor tarafından sağlanan gemi desteği sayesinde büyük bir hezimete uğramadan geri çekilir. Moğol Ordularının hem iklim hem de hastalıklar sebebiyle zayıfladığını gören Trần Hưng Đạo Moğol süvarilerinin etkisiz olacağı bir alanda savaşmak için ileri harekata geçer. Tonkin Körfezine dökülen Kızıl Nehir kıyılarında verilen muharebede yenilen Moğollar Çin topraklarına kadar geri çekilmek zorunda kalır. Ertesi yıl Kubilay Han, Vietnam'dan kaçarak Yuan Hanedanına sığınan Trần Ích Tắc'ı tahta çıkartmak için planlar yapsa da yeni bir sefer düzenlenemez. Üçüncü Moğol seferi yine Trần Hưng Đạo tarafından püskürtülecektir. 1287 yılında Toghan komutasında bölgeye gelen 70 bin Moğol ve 21 bin Yunnan askeri bu kez farklı bir taktik izler. Önce büyük bir lojistik üs meydana getirilecek, daha sonra eş zamanlı olarak kara ve deniz saldırısı yapılacaktır. Trần Hưng Đạo geri çekilerek Moğollara fethedecek bir şey bırakmaz. Toghan ise 500 gemiden oluşan lojistik desteği beklemektedir. Vietnamlılar daha önce Çinlilere karşı kullanılan bir taktiğe başvurarak Bach Dang Nehrinin sığ yerlerine geçişi engelleyecek engeller çaktırır. Az sayıdaki Vietnam kayıkları filoyu gelgit sonucu yüksekliği azalmakta olan bölgeye çekerek pusuya çekilir. Bach Dang Muharebesi olarak bilinen saldırı sonucu hareketsiz kalan gemilerin çoğu yakılacak, Moğolların büyük bir kısmı da esir edilecektir. Çok sayıda önde gelen Moğol komutan geri çekilme sırasında öldürülecek veya esir edilecektir. Kubilay başarısız komutan Toghan'ı ömür boyu Yangzhou'ya sürgüne gönderir. Kanlı muharebeler sonucunda Moğol ve Vietnamlı savaş esirleri değiş tokuş edilir. Süreç içinde sembolik Moğol hakimiyetinin tanınıp tanınmamasına dair gerilim sürecektir. Ülkenin daha fazla istilaya uğramamasını isteyen Tran Hanedanı simgesel Moğol boyunduruğunu kabul etse de fiilen bağımsız konumunu sürdürür. Champa Krallığı da Moğol egemenliğini kabul etse de burada da boyunduruk simgesel kalacaktır. GÃ¼ney Bohemya ili Güney Bohemya ili (Çekçe: "Jihočeský kraj"), Çek Cumhuriyeti'nin güneydoğu kesiminde tarihsel Bohemya ülkesi ile tarihsel Moravya ülkesinin güneybatısının ufak bir kısmını kapsayan bir il. İl merkezi České Budějovice kentidir. 30 Mayıs 2001'deki yörel idare reformuna kadar bu ilin resmi ismi, il merkezi olan kente atıfla, "Budějovický kraj" veya "Českobudějovický kraj" idi. Bu ilin sınırlarında (batıdan saat yönüne göre gidilirse) Plzeň ili, Merkezi Bohemya ili, Vysocina ili ve Güney Moravya ili vardır. Güneyde ise Avusturya ve Almanya ile sınırları bulunur. Bu ilin batısı özel tarihsel ve coğrafi karakterler gösteren ve merkezi "Pisek" kasabası olan eski ismiyle "Prachens (Prácheňsko)" olarak anılan bölgeyi kapsar. İlin en yüksek rakımlı noktası 1378m yükseklikte olan "Plechy" tepesindedir. Bu tepe günümüzde önemli bir doğal turizm alanı olan ve içinde "Šumava Milli Parkı" bulunan "Bohemya Ormanları" alanındadır. İlin en düşük rakımı ise 350m yükseklikte bulunan "Orlik Barajı" golüdür. Güney Bohemya'da bulunan akarsular (en uzundan sırayla) "Vltava Irmağı", "Lužnice", "Otava", "Malše", "Nežárka" ve "Lomnice" dir. Güney Bohemya'da çok sayıda gölet bulunmaktadır. Bu göletlerden en büyüğü 489 hektar alanı olan "Šumava Göleti"dir. Güney Bohemya ili nüfusu (3.2011 itibarıyla) 643.160 kişidir. İlin alanı 10.056 km² olup bu tüm Çek Cumhuriyeti'nin alanının %12,8'ini kapsar. Böylece ilin nüfus yoğunluğu 64 kişi/km² olup, Güney Bohemya ili tüm ülkede en az nüfus yoğunluğu bulunan ildir. Güney Bohemya ili'nde 7 ilçe (okres) bulunmaktadır: Güney Bohemya ili'nde nüfusu 8.000'i aşan şu şehir ve kasabalar bulunmaktadır: Diğer öönemli kasabalar şunlardır: Vimperk, Dačice, Kaplice, Soběslav, Sezimovo Ústí, Vodňany, Blatná, Veselí nad Lužnicí, Bechyně ve Protivín. Arzu Çağlan Arzu Çağlan (d. 4 Kasım 1966, İstanbul), Türk radyo programcısı ve yazardır. Türkiye'nin ilk özel radyo programcılarındandır. Türkiye'nin en çok dinlenen ulusal radyolarından Best FM'de hafta içi her sabah 10:00-12:00 saatleri arasında "Arzu'nun İnleyen Nağmeleri" adlı radyo programını sundu, program en çok dinlenen sabah talk şovları arasında yer aldı. Türkiye'nin ilk kadın müzik direktörü ve uzun yıllar Radikal ve Milliyet gazetelerinde müzik yazıları, Amann, Vizyon ve Time Out dergilerinde izlenim yazdı. Yayınlanmış dört kitabı vardır. Halen haftalık olarak yayınlanan Hafta Sonu Dergisi'nde 'Arzu'nun İnleyen Nağmeleri' adlı köşesinde müzik ve popüler kültür alanında yazılar yazmaktadır. İstanbul Kadıköy Mühürdar sahilinde bir köşkte dünyaya geldi. Babası berber, annesi ev kadınıdır. Kadıköy Kız Lisesi'ni bitirdikten sonra İstanbul Üniversitesi'nde Basın Yayın Yüksek Okulu'nu kazandı. Okulu bitirdikten sonra iki sene Londra'da Business English eğitim programına katıldı. Star televizyonunun Ahmet Özal ve Cem Uzan ortaklığı ile açıldığı yıl kanalın Halka İlişkiler bölümünde çalışmaya başlayarak medya ile tanıştı. Burada kendisine sunulan Süper FM' in başına geçmesi teklifini, Türkçe müzik çalmak istemediği için kabul etmedi. 1992 yaz aylarında Türkiye'nin ilk özel radyosu Kent FM'de yazar Esmahan Aykol ile Kadın Kadına isimli bir program hazırlayıp sunarken, birkaç ay sonra yeni kurulan Best FM'e transfer oldu. Kent FM'de Cuma geceleri alternatif müzik çaldığı İnleyen Nağmeler adlı programını Best FM'de bir konuşma programına dönüştürdü. Radyoların kapanma sürecinde en çok eylem yapan isimlerden biri olarak, İstanbul' da her gün taksilere siyah kurdele dağıttı. 5 Şubat 1993 yılından, 2000 yılına kadar Best FM bünyesinde radyocu ve müzik direktörü olarak çalıştı. Bir yıl New York'ta yaşadıktan sonra görevine geri döndü. New York izlenimlerini ve müzik yazılarını Everest Yayınları'ndan çıkan İnleyen Nağmeler kitabında topladı. 2002 senesinde bu kez Uzan grubuna transfer oldu, o çatı altında Radyo Alaturka ve Rock FM radyolarını kurdu. Bir yıl boyunca Kral TV'nin yöneticiliğini de yapan Arzu Çağlan, TMSF operasyonundan kısa bir süre önce işten ayrıldı. Bu süreçte Seksi Şey adlı romanını yazdı. Daha Sonra yeniden Best FM'e dönerek, Türkiye'nin en büyük starlarını radyo programında konuk etmeyi başararak, radyoculuğa yeni bir ivme kazandırdı. 13 Mart 2014 tarihinde, Berkin Elvan'la ilgili yaptığı yayınlar ile radyonun geleceğini tehlikeye soktuğu iddiasıyla, yayından çıktıktan sonra telefon aracılığıyla Best FM yönetimi tarafından görevine son verildi. 2010 yılında, üç ayrı kıtayı anlatacak bir serinin Keyfegezer - 9 Avrupa Şehri isimli birinci kitabını yayınladı. 10 Mayıs 2014 tarihinde bu kez Destek Yayınları'ndan Ben,Sen ve O adlı romanını çıkardı. Haziran 2014 tarihinden itibaren Hafta Sonu dergisinde, İnleyen Nağmeler adlı köşesinde yazılar yazmaya ve aynı dergi için ünlü sanatçılarla röportaj yapmaya başladı. Süleyman Paşa Süleyman Paşa aşağıdaki anlamlara gelebilir: Elizabeth Blackburn Elizabeth Helen Blackburn (26 Kasım 1948, Tasmania) Avustralya doğumlu Amerikalı moleküler biyolog. Kromozomların uç kısımlarında bulunan ve kromozomları koruyan telomer isimli yapılarla ilgili çalışmalarıyla bilinir. Telomer yapımında etkin telomeraz enziminin kaşifleri arasındadır. Bu çalışmalarından dolayı 2009 yılında Carol W. Greider ve Jack W. Szostak ile birlikte Nobel Fizyoloji veya Tıp Ödülü'nü kazandı. Tıbbi etik üzerine de çalışmaları vardır. 1978 yılında Blackburn, University of California, Berkeley'de Moleküler Biyoloji Bölümü'ne katıldı. 1990 yılında San Francisco Körfezi'ndeki California Üniversitesi, San Francisco Mikrobiyoloji ve İmmünoloji Anabilim Dalına geçti. Burada 1993 yılından 1999 yılına kadar Bölüm Başkanı olarak görev yaptı. American Association for Cancer Research başkanlığına seçildi. Son yıllarda Blackburn ve arkadaşları, telomeraz ve telomerler üzerinde stresin etkisini araştırmaktadırlar. Ayrıca meditasyon etkisi de araştırmaları arasındadır. Blackburn 2001 yılında President's Council on Bioethics üyeliğine seçildi. Bush yönetimine muhalif olarak insan embriyonik hücre araştırmalarını desteklemiştir. Bunun üzerine 27 Şubat 2004 tarihinde Beyaz Saray tarafından konsey üyeliği sonlandırılmıştır. Blackburn, John W. Sedat ile evlidir ve Benjamin isminde bir oğlu vardır. Carl Wieman Carl Edwin Wieman (d. 26 Mart 1951), 1995 yılında Eric Allin Cornell ile ilk doğru Bose-Einstein Yoğuşmasını ürettiği için 2001 Nobel Fizik Ödülünü kazanan, günümüzde Colombia Üniversitesinde profesörlük yapan Amerikalı fizikçidir. 26 Mart 1951, Amerika, Oregon'un küçük bir kasabası olan Corvallis'de "N. Orr" ve "Alison Wieman" çiftinin beş çocuğunun dördüncüsü olarak dünyaya gelir. Wieman, 1984 yılında "Sarah Gilbert" ile evlenmiştir. Annesi ve babası üniversite mezunu ailelerden gelen Wieman'ın dedesi ilahiyat fakültesinde profesördür. Ailesi eğitime çok önem verir. Dört kardeşi de başarılı kariyerler çizmiştir; başarılı bir nükleer fizikçi, üst düzey bir yazılım mühendisi ve diğer ikisi doktora yapmıştır. Küçük bir kasabada büyüyen Wieman zorluklarla geçen bir çocukluk dönemi geçirmiştir. Kitap okumayı çok seven ve kütüphaneden çıkmayan bir öğrencidir. Diğer aileler gibi evlerinde televizyon olmadığı için boş zamanlarını kitap okuyarak geçirmesinin kendisini geliştirdirdiğini ifade etmektedir. Lise döneminde tutkulu bir satranç oyuncusu olan Wieman, Oregon'da ve diğer eyaletlerde pek çok turnuvaya katılır. Lise notları çok yüksek olmasa da (MIT) Massachusetts Enstitüsü'nde lisans eğitimine kabul edilir ve başlar. Üniversite döneminde tenise ve Squashe yönelir, turnuvalara katılır fakat 19 yaşında sakatlandığı için "emekli" olur. Yüksek lisansını Dan Kleppner'ın grubunda MIT'te başlatan Wieman sonra Stanford Üniversitesi'ne geçerek doktorasını oradan almıştır. 1977-1979 yılları arasında Michigan Üniversitesi'nde "Bill Williams"ın grubunda araştırma görevlisi olarak çalışır. 1979-1984 tarihleri arasında yine aynı üniversitede fizik dalında profesör yardımcısı olur. 1984-1987 tarihleri arasında Colorado Üniversitesinde öğretim üyeliği yapar. Aynı üniversitede 1987-2007 yılları arasında "profesör" olarak görev alır. 2007'den günümüze ise British Columbia Üniversitesi'nde profesördür. 1985'ten günümüze "Joint Institute for Laboratory Astrophysics" Joint Enstitüsü Astrofizik Laboratuvarı (JILA)'nda araştırmalarına devam etmektedir. 1993-1995 yıllarında JILA'nın başkanlığını yapmıştır. 1997 yılında Chicago Üniversitesi Bilim Dalı "fahri doktora" unvanı almıştır. 1999 yılında Oxford Üniversitesi'nde öğretim üyeliği yapmıştır. Carl E. Wieman, Amerikalı Eric A. Cornell ve Alman Wolfgang Ketterle, buldukları maddenin yeni haliyle (daha hızlı ve küçük elektronik bileşenler üretilmesine yol açabilecek ultra-soğuk gaz) 2001 Nobel Fizik Ödülü'nün sahibi olmuştur. Üç bilim adamının paylaştığı para ödülü 943 bin dolardı. İsveç Kraliyet Bilimler Akademisi'nin yapmış olduğu açıklamada, bilim adamlarının, "Bose-Einstein yoğuşması" olarak adlandırılan maddenin yeni halini keşfetmeleriyle hassas ölçümler ve nanoteknoloji gibi alanlara devrimci uygulamalar kazandıracağı belirtilmiştir. Eric Cornell ve Carl Wieman, 2000 rubidyum atomunu mutlak sıfır'ın (-273.15 °C) yalnızca bir derecenin milyarda birkaçı yakınına kadar soğutarak bir BEC oluşturmayı başarmışlardır. Bose-Einstein Yoğuşmasını (BEY) elde etmeye çalışmak fizik dünyasında büyük bir ilgi odağıdır. Bu konuda ilk adım Einstein`ın fikrini kanıtlamaya yönelik olmuştur. Fakat bu konunun asıl önemi, Kuvantum Mekaniğinin tuhaf dünyasından makroskopik dünyaya pencere açmasından ileri gelir. Bose-Einstein yoğuşması Kuantum mekaniğinde bazı paradoksların çözülmesine ışık tutmuştur. Bununla birlikte uygulanan "lazer soğutması" tekniğinin kolay ve ucuz olması MIT araştırmacıları, Wieman ve Cornell,nın hidrojeni bu yönde bir teknik kullanarak yoğunlaştırmak amacına itmiştir. Jim Beglin James Martin "Jim" Beglin (d. 26 Temmuz 1963, Waterford), İrlandalı eski millî futbolcudur. Futbola okul yıllarında başlayan Beglin, 1980 yılında katıldığı Shamrock Rovers takımında üç sezon oynadı ve Avrupa Kupaları'nda 4 maçta oynayarak 1 de gol kaydetti. Mayıs 1983'te 20.000 £ karşılığında Premier League ekibi Liverpool'a transfer oldu. Bu takımda ilk maçına 10 Kasım 1984 günü Anfield'da Southampton ile oynanan ve 1-1 biten maçta çıktı. Takımı adına ilk golünü ise beş ay sonra 10 Nisan 1985'te Panathinaikos ile oynanan ve 4-0 kazanılan Şampiyon Kulüpler Kupası yarı final karşılaşmasında atmıştır. Rövanşı da 1-0 kazanan Liverpool 1985 Şampiyon Kulüpler Kupası Finali'nda Juventus ile karşılaşmaya hak kazanmıştır. Bu maç sırasında çöken stadyum duvarları 39 Juventus taraftarının ölümüyle sonuçlanan Heysel faciasına yol açmıştır. 1985-86 sezonunda Liverpool ile hem lig hem kupa sevinci yaşayan Beglin, Şubat 1987'de Everton ile oynanan Merseyside derbisinde ayağının kırılması sonucu uzun süre futboldan uzak kalmıştır. Sakatlığı hakkında eski teknik adam Bob Paisley hayatında gördüğü en kötü bacak kırılmalarından biri olduğunu söylemiştir. Sakatlığı iyileştikten sonra Ekim 1988'de Liverpool rezerve takımıyla oynarken bir diz sakatlığı yaşayan Beglin'in Liverpool kariyeri bu sakatlıkla son bulmuştur. Haziran 1989'da Leeds United'a transfer oldu. Kulübün İkinci Lig şampiyonu olmasında pay sahibi olan Beglin, daha sonra Plymouth Argyle ve Blackburn Rovers takımlarında kiralık olarak oynadı. 1991 yılında diz sakatlığı yeniden nükseden oyuncu 27 yaşında futbolu bırakmak zorunda kaldı. Beglin şu anda ITV kanalında futbol yorumculuğu yapmaktadır. Daha önce RTÉ kanalında Premier League, UEFA Şampiyonlar Ligi ve İrlanda millî maçları yorumu yapıyordu. Aynı zamanda Liverpool için hazırlanan DVD ve videolarda da seslendirme yapmıştır. Futbol oyunu PES 2011 ve PES 2012 PES 2013'te de spiker Jon Champion ile birlikte maç yorumlamaktadır. Carl Heinrich Thedor Knorr Carl Heinrich Thedor Knorr, (d. 15 Mayıs 1800, Braunschweig - ö. 20 Mayıs 1875, Heilbronn) Knorr şirketinin kurucusu. Thedor Knorr 15 Mayıs 1800 yılında Braunschweig'da doğdu. Babası Johannes Christian Julius Knorr (1766 - 1832) Annesi Johanna Dorothea Henriette Knorr Rosenthal (1762 - 1845)'dır. 1828'de Henriette Ziegenmeyer ile evlenip Osterode'ye taşındı. Kızı Henriette Caroline Juliane Emma Knorr (1829-1901) doğdu. Knorr şirketini kurduğundu sadece 38 yaşındaydı. 24 Nisan 1838 yılında Kaufmannstochter Amalie Henriette Caroline Seyffardt (1806 - 1867) ile evlendiler. Evlendikten sonra oğulları; Anna Knorr (1839-1875), Olga Knorr (1840-1911), Ludwig Otto Knorr (1841-1842), Carl Heinrich Eduard Knorr (1843–1921) ve Alfred Knorr (1846–1895) doğdu. Ancak oğlu Alfred daha küçük yaştayken bilinmeyen bir hastalıktan öldü. Thedor Knorr. 20 Mayıs 1875'te Heilbronn'da öldü. Cenazesi Heilbronn'daki Alten Friedhof mezarlığına gömüldü. SilahlarÄ±n Kanunu Silahların Kanunu, başrollerinde Yılmaz Güney ve Nilüfer Aydan'nın oynadığı yönetmenliğini ise Yılmaz Atadeniz'in yaptığı 1966 yapımı Türk filmidir. Craig C. Mello Craig Cameron Mello (18 Ekim 1960) Massachusetts Üniversitesi Tıp Fakültesi'nde biyoloji profesörüdür. Kendisi RNA müdahalesi (RNAi) keşfi için, Andrew Z. Fire ile birlikte, Fizyoloji veya Tıp dalında 2006 yılında Nobel Ödülü kazandı. Bu araştırma, Washington Carnegie Enstitüsü'nde yürütülen ve 1998 yılında yayımlanmış bir çalışmadır. Craig Mello , (18 Ekim 1960) tarihinde New Haven, Connecticut'ta doğdu. O'nun babasının adı James Mello, annesinin ismi ise Sally Melo idi. Babası James Mello, bir paleontologve annesi Sally Mello, bir sanatçı idi. Amerikalı bilim insanları Andrew Z. Fire ve Craig C. Mello’nun 2006 Nobel Tıp Ödülüne layık görülen çalışmaları, bilim insanlarının kanser gibi çeşitli hastalıklar için yeni tedavi yöntemleri bulmalarına yardımcı olacak.“Genetik bilginin akışının denetlenmesi” için bir yöntemi keşfeden Fire ve Mello, araştırmacıların kandaki kolesterol seviyesini artıran genleri yok etmesine ve diğer hastalıklarla mücadelelerine yardımcı olabilecek “RNA müdahalesi” sürecini keşfetmeleriyle İsveç’in Stockholm kentindeki Koralinska Enstitüsü tarafından bu ödüle layık görüldü. â€¢ http://arsiv.ntvmsnbc.com/news/386673.asp â€¢ http://www.bsm.gov.tr/aktuel/aktuel.asp?no=1052 Eric Cornell Eric Allin Cornell (19 Aralık 1961) Carl E. Wieman ile Bose-Einstein yoğunlaşması üzerine yaptıkları buluş nedeniyle 2001 Nobel Fizik Ödülü kazanmış Amerikan fizikçidir. Stanford Üniversitesi' nden lisansüstü derecelerle mezun olmuş ebeveynlere sahip olan Eric Allin Cornell, 1961 yılında Palo Alto, Kaliforniya'da doğmuştur. Cornell doğduktan iki sene sonra taşındıkları Cambridge, Massachusettsde büyümüştür. Babası (MIT) Massachusetts Institute of Technology'de inşaat mühendisliği profesörlüğü, annesi liselerde İngilizce öğretmenliği yapmıştır. Bir kız bir de erkek kardeşi vardır. Annesinden okula başlamadan okuma yazma öğrenen Cornell, lisede matematik ve satranç kulüplerine katılır. Liseyi bitirmesine bir sene kala San Francisco ya taşınırlar." Lowell High School"dan mezun olur. Bu okul şehrin her yerinden gelen akademik eğilimli öğrenciler için "mıknatıs okul" denilen bir yerdir. Lisans eğitimini Stanford Üniversitesi'nde alır. Nobel için yazdığı otobiyografisinde ,bilim öğrenmek ve araştırmalar yapmak için gerekli olan bütçesini ayarlamak için ,fizikte ilk işinin "Stanford Doğrusal Hızlandırıcı Merkezi"'nde bir "tarayıcı" olduğunu ifade etmiştir. Stanford'ta lisans eğitimi sırasında Charlie Marcus'un grubunda ve Blas Cabrera ile düşük sıcaklıklar fiziği üzerine araştırmalar yapmıştır. Stanford'un "Asya'da Gönüllüleri" programına dahil olarak İngilizce dersleri vermek için Japonya Tayvan'a gider. 5 ay Tayvanda kaldıktan sonra üçer ay Hong Kong ve Çin'de kalır, Çince öğrenir. Lisans eğitimini tamamlayan Cornell, lisans üstü eğitim için Cambridge'e geri döner. MIT'de Dave Pritchard ın grubuna katılır. 1985 yılının sonbaharında Pritchard'ın tek iyonsiklotron rezonans deneyine katılır. 1995 yılında Colorado Üniversitesi laboratuvarlarında yaptıkları araştırmalarla Eric Cornell ve Carl E. Wieman Rubidium atomlarında Bose-Einstein yoğunlaşmasını göstermeyi başardılar. 2001 yılında 39 yaşında Eric Allin Cornell Nobel Fizik Ödülünü kazanmıştır. 943 bin dolarlık ödülü Colorado Üniversitesi'nden Amerikan fizikçi Carl E. Wieman ve Massachusetts Teknoloji Enstitüsü'nden Alman Wolfgang Ketter ile paylaşmıştır. Bose-Einstein yoğunlaşması olarak adlandırılan maddenin yeni halini (daha hızlı ve küçük elektronik bileşenler üretilmesine yol açabilecek ultra-soğuk gaz) keşfetmeleriyle hassas ölçümler ve nanoteknoloji gibi alanlara uygulanabilirlik kazandırmaları bu ödülü kazanmalarını sağlamıştır. Buldukları bu maddenin yeni hali, daha küçük elektronik devreler yapılması yolunda önemli bir adım olarak görülmüştür. Bose-Einstens terimi, Hint fizikçi S.N. Bose ve ünlü bilim adamı Albert Einsten'i ifade ediyor. Bu araştırmaların temeli 2001 yılından 76 yıl önce Albert Einstein ve Satyendra Nath Bose`nin kurdukları teoremin bir sonucudur. Bir konteyner içerisindeki gaz atomları olağan bir sıcaklıkta her yöne doğru hareket ederler. Bazıları yüksek, bazıları düşük enerjiye sahiptirler. Einstein`a göre eğer atomlar yeterince düşük sıcaklığa getirilirlerse, bunların büyük çoğunluğu muhtemel en düşük enerji düzeyinde bulunurlar. Dalga foksiyonları (atomun konum, hız gibi fiziksel özelliklerini barındıran Matematiksel bir ifadedir) çakışır, dolayısıyla atomlar ayırdedilemez duruma gelirler. 1924 yılında Bose, foton adı verilen ışık parçacıkları üzerinde istatistiksel çalışmalar yapmıştır. Albert Einstein da Bose'nin kendisine gönderdiği bu teoriyi geliştirerek geniş kitlelere yaymıştır. Einsten'ın tahminine göre parçacıklar yavaşladığında ve birbirine yaklaştığında maddenin yeni bir hali üretilmektedir. 2001 Nobel ödülü 11 Eylül'deki terörist saldırıları sebebiyle zıt duygu ve eleştirilerin etkisi altında kalmıştır. Sheldon Glashow gibi bazı ünlü Nobel Ödülü sahipleri "eğlenmenin zamanı değil" diyerek yapılan çağrıya olumsuz yanıt verirken, Nobel Kimya Ödülü sahibi Dudley Herschbach gibi düşünenler ise "Biraz eğlenmekle saygısızlık edilmiş olmaz" diyerek kasvetli havanın dağılmasına katkıda bulunmuşlardır. Mezraa - Teleilat Höyüğü Mezraa - Teleilat Höyüğü, Şanlıurfa il merkezinin kuzeybatısında, Birecik ilçesinin 5 km güneyinde, Mezraa Köyü'nün hemen batısında ve kısmen altına yayılmış olan bir höyüktür. Yayıldığı alan 7 hektar olan höyük 450 x 160 metre boyutlarında olup 4 metre yüksekliktedir. Fırat üzerinde yapımı planlanan Birecik ve Kargamış Barajlarının su toplama alanları altında kalacak arkeolojik değerlerin saptanması amacıyla Guillermo Algaze başkanlığında, R. Breuninger ve J. Knudstad'ın katılımıyla gerçekleştirilen yüzey araştırmaları sırasında, 1989 yılında saptanmıştır. Ardından ODTÜ bünyesindeki TAÇDAM (Tarihsel Çevre Değerlerini Araştırma Merkezi) koordinatörlüğünde 1998 yılında İstanbul Üniversitesi Prehistorya Anabilim Dalı'nca yüzey araştırmaları yapılmıştır. Hemen ardından belirtilen Anabilim Dalı'ndan Prof. Dr. Mehmet Özdoğan başkanlığındaki kazılar 1999 yılında başlatılmıştır. Karkamış Baraj Gölü kenarına yapılan set sayesinde höyük su altında kalmaktan kurtulmuştur. Bu durum, Mezraa - Teleilat Projesi olarak höyüğün bir açık hava müzesi olarak düzenlenmesine olanak sağlamaktadır. Kazı çalışmalarına parasal destek ODTÜ TAÇDAM ve İstanbul Üniversitesi Araştırma Fonu'nca sağlanmıştır. Mezraa - Teleilat Höyüğü, alt evreleri olan dört kültür evresi göstermektedir. Bu kültür evreleri yeniden eskiye olarak şu şekilde sıralanmaktadır. Demir Çağı'na tarihlenen I. kültür evresinde, 1A, 1B ve 1C olarak tanımlanan üç yapı evresi olduğu belirtilmektedir. En üst yapı katı olan 1A yapı katı, bir Pers yapı kompleksiyle temsil edilmektedir ama oldukça tahrip olmuş durumdadır. Bu dönem mimarisinin Asur mimarisinden bir hayli farklı olmasına karşın anıtsal yapılar içerdiği belirtilmektedir. 1B yapı katında, 40 x 32 metre ölçüsünde tek bir yapı ortaya çıkarılmıştır. Plan olarak merkezi bir avlu çevresinde iki dizi halinde küçük mekanlardan oluşan bu yapı, Kuzey Suriye Yeni Asur Dönemi saray yapılarına benzemektedir. Diğer buluntularla birlikte bu dönemde höyüğün, bölgedeki tarımsal üretim üzerinde denetim kuran ve ürünlerin Fırat üzerinden güneye sevkiyatını sağlayan bir yönetsel bir merkez olduğu sonucuna götürmektedir. Bu durum mimari kalıntıların yanı sıra ele geçen çok sayıdaki erzak küpünden ve ağırşaklardan da anlaşılmaktadır. Bu yapı katında Yeni Asur sarayı dışında başkaca yerleşim alanı bulunmadığı, fakat asıl önemlisi Türkiye'de tam olarak gün ışığına çıkarılmış tek Asur sarayı olduğu düşünülmüştür. Ancak 2003 yılı kazılarında bu yapı katında Demir Çağı'na ait bazı duvarlar saptanmış olup, başka yapıların olduğu anlaşılmıştır. Öte yandan Yeni Asur sarayı olarak değerlendirilen bu yapı kompleksinde aynı yılın kazılarında bulunan çivi yazılı tabletlerin incelenmesinde, Yeni Babil Dönemi'ne ait olduğu anlaşılmıştır. Söz konusu tabletler MÖ 454 – 404 yıllarına tarihlenmektedir. Demir Çağı kültür evresindeki önemli buluntular arasında, "Astarte levhaları" ve "Pers atlı figürleri" önemli bir yer tutmaktadır. Kazılarda 38 adet Astarte levhası ve 61 tane atlı figürü ve parçası bulunmuştur. Bunların çoğunluğu değişik büyüklükte at ve süvaridir. At heykelciklerinde tek tip betimleme görülmektedir, ileri uzanan ön bacaklar, çok kısa arka bacaklar ve kısa kuyruk. Geniş bir kıvrım yapan baş ve boyun çok daha özenli işlenmiştir. Süvarilerde de baş ve yüz özenle işlenmiştir. Tümü sakallı ve serpuşlu olarak gösterilmiştir. Fakat hemen hepsinde sakal ve serpuş biçimleri farklıdır. Demir Çağı kültür evresinin MÖ 6. yüzyıldan 4. yüzyıl sonlarına yayılan bir dönem olduğu önerilmektedir. Bu tarihlendirme, bir yandan Astarte levhaları ve Pers atlıları buluntularına, diğer yandan çivi yazısı tabletlere ve az sayıda ele geçen parlak siyah astarlı Grek seramiklerine dayandırılmaktadır. Geç Neolitik Çağ'a tarihlenen 2A kültür katı her ne kadar üstteki Asur mimarisi tarafından tahrip edilmişse de, koridor benzeri alanlarla çevrili geniş mekanlar olarak ortaya çıkmıştır. Ele geçen çanak çömleğe göre bu kültür katı, Hassuna Kültürü'nden Halaf Kültürü'ne geçiş süreci olarak görülmektedir. Orta Neolitik Çağ'a tarihlenen 2B kültür katı ise en az üç yapı katıyla Proto-Hassuna Dönemi'nden gelişkin Hassuna evresine kadarki süreci yansıtmaktadır. Bu yapı katlarında ele geçen Hassuna çanak çömleği bu durumu açıkça ortaya koymaktadır. Mimari, yan yana dizilmiş dikdörtgen biçimli hücre türü mekanlardan oluşmaktadır. Bu diziler arasında açık ya da kapalı avlular yer almaktadır. İşlikler ve ocaklar bu avlulardadır ve özellikle ocaklar sıklıkla yenilenmiştir. Bu durum, yerleşme sakinlerinin esas yaşam alanlarının bu avlular olduğu şeklinde yorumlanmaktadır. Erken Neolitik Çağ'a tarihlenen 2C kültür katı özellikle önemlidir. Çanak Çömleksiz Neolitik Çağ'dan Çanak Çömlekli Neolitik Çağ'a Geçiş ve çanak çömleğin yaygınlaşmaya başlaması olarak değerlendirilmektedir. Yakındoğu'da çok az örneği görülen bu devir Mezraa – Teleilat Höyüğü'nde son derece iyi korunmuş durumdadır. Mimari olarak kabaca 10 x 5 metre boyutlarındaki bağımsız birimlerden oluşmaktadır. Bu yapıların batı yanında ince uzun üç mekan ile bunların doğusunda ocak da bulunan iki mekan yer almaktadır. Bu kültür katı çok az sayıda, son derece kaba ve ilkel çanak çömlek vermesine karşın çok iyi planlanmış ve düzenli bir yerleşim görünümü vermektedir. Ancak bu düzenlilikte dikkat çekici değişimler olmuştur. A, B ve C evrelerinde yapı plan tipleri ve yerleşme dokusu köklü değişimler göstermektedir. Öyle ki, bir önceki evrenin açık alanları konuta, konut alanları ise açık alana dönüşmüştür. Dahası, mekan kullanımına bağlı olarak yaşam biçiminin de değişime uğradığı belirtilmektedir. Örneğin 2C evresinde konutlar düzgün sıralar halinde, aralarında geniş açıklıklar bırakacak şekilde inşa edilmiştir ve sokaklar yoktur. Fakat 2B evresinde konutlar, sokaklarla ayrılan ada-parseller içine yerleşmiş durumdadır. Ortalarında dışa kapalı bir açık alan bırakacak şekilde bitişik yapılmışlardır. Ocak ve işlikler bu açık alanda, muhtemelen ortak kullanım alanında yer almaktadır. Çanak Çömlekli – Çanak Çömleksiz Neolitik Geçiş Dönemi olarak tanımlanan bu yapı evresi, bugüne kadar Yakındoğu'da hiçbir yerleşmede görülmeyen bir dönemi temsil etmektedir. Ahşap direk yuvaları, bu yapı katlarında esas olarak ahşap malzeme kullanılmış yapılar bulunduğunu göstermektedir. Bu kültür evresinde dört yapı katı saptanmıştır. En alttaki iki yapı katında hiç çanak çömlek bulgusuna rastlanmamaktadır. Üstteki iki yapı katında ise ender olarak görülmektedir. ç-Çanak çömlek buluntularına göre bu kültür evresi III A ve III B olarak tanımlanan iki farklı evre içinde değerlendirilmektedir. III B evresinde hiç çanak çömlek buluntusu yoktur. III A evresinde yerleşmede ele geçen çok az sayıdaki çanak çömleğin dışarıdan getirildiği düşünülmektedir. Neredeyse tümü çok kaliteli, özenle şekillendirilmiş ve açkılanmış bu malların Doğu Akdeniz kıyılarının "koyu yüzlü açkılı" mal grubu ile tamamıyla benzeştiği görülmektedir. Bu durum, çanak çömleğin ilk olarak Fırat'ın batısında bir bölgede, örneğin Batı Suriye ve Antakya bölgesinde yapılmaya başlandığı ve doğu'ya tanıtıldığı şeklinde yorumlanmaktadır. Çanak Çömleksiz Neolitik Çağ kültür evresinin en dikkate değer bulgusu, yerleşmeyi batı yönünde sınırlayan, kuzeydoğu – güneybatı yönünde uzanan bir çevre duvarıdır. En az üç yapım evresi olan bu duvarın, uzun süre kullanılmış, oldukça görkemli ve kompleks bir sisteme ait olduğu düşünülmektedir. En iyi örneği Jericho'dan bilinen "kutsal çevre duvarı" türünün Yakondoğu'daki üçüncü örneğini oluşturmaktadır. Höyükteki en eski yerleşmenin Çanak Çömleksiz Neolitik Çağ'da, MÖ 9.200 yıllarında başladığı öne sürülmektedir. Bu yerleşme kesintisiz bir biçimde Erken Kalkolitik Çağ - Halaf Dönemi başlarına değil sürmüştür. MÖ 6.200 sonrasında terk edilen höyük, beşbin yıl süreyle iskan görmemiştir. Yeniden iskan edilmesi MÖ 1. binyıl başlarına denk gelmektedir. Bu iskan, Yeni Babil İmparatorluğu Döneminde yerel bir otorite için inşa edilmiş olan bir saray – tapınak kompleksidir. Bu yapı kompleksi Türkiye'de tam plan olarak ortaya çıkartılan bu döneme ait tek örnektir. Bunun üstünde Ahameniş İmparatorluğu Dönemi'ne ait yine büyük bir yapı kompleksi bulunmaktadır. Jon Ola Sand Jon Ola Sand (d. 1961), Norveçli televizyoncu. Norveç'in ulusal televizyon kanalı Norsk Rikskringkasting'de çalışmaktadır. Sand, 15 yaşından beri NRK ve TV 2'nin yanı sıra bağımsız yapım şirketlerinde çalışarak, bu alanda çalışma deneyimi edinmiştir. Aynı zamanda Sand, Televizyon Sanatları ve Bilimleri Uluslararası Akademisi'ne de üyedir. Sand, çeşitli programların yapımcılığını ve yönetmenliğini de üstlenmiştir. Nobel Barış Ödülü Konseri, Norveç Film Ödülleri ve Norveç'in Eurovision Şarkı Yarışması için ulusal seçim etkinliği Melodi Grand Prix bunlara örnek olarak gösterilebilir. 2010 yılında Sand, Norveç'in başkenti Oslo'da gerçekleştirilen 2010 Eurovision Şarkı Yarışması için başyapımcı olarak atandı. Sand, 2010 yılından beri Norveç'in ulusal kanalı NRK'nin yapımcılarından biridir. 26 Kasım 2010'da Sand, Svante Stockselius'ın istifasından sonra Eurovision Şarkı Yarışması ve Eurovision Çocuk Şarkı Yarışması için yönetim şefi olarak atandı. Görevine 1 Ocak 2011 tarihinde başladı. Quantic Dream Quantic Dream, Paris merkezli Fransız video oyunu geliştiricisidir. 1997 yılında kurulmuştur. Şirket, film ve video oyunu endüstrilerine hareket yakalama konusunda destek vermektedir. Francis Peyton Rous (Francis) Peyton Rous (5 Ekim 1879-16 Şubat 1970), Amerikalı virolog. B.A. ve M.D. derecesini Johns Hopkins Üniversitesi'nden almıştır. Virüslerin kanser gelişimdeki rollerini keşfiyle bilinir. 1966 yılında Nobel Fizyoloji veya Tıp Ödülü'nü bu çalışmaları nedeniyle kazanmıştır. 1911 yılında evcil bir tavuğun büyüyen bir malign tümörünün (özellikle bir sarkom) başka bir kümes hayvanına hücre aracılı olmadan geçebildiğini gözlemleyerek çığır açan bir gözlem yapmıştır. Bu buluşuyla kanserin bir virüs (şimdi bir retrovirüs olan Rous sarcoma virus olduğu biliniyor) yoluyla bulaşabileceğini göstermiştir. Buluşu o zaman alanında uzman birçok kişi tarafından kabul edilmedi. Hatta yeni olduğu için ileri görüşlü buluşunu tekrarlamayı denemeleri bile yıllar almıştır. Buna rağmen bazı etkili araştırmacılar 1926 yılında onu Nobel Ödülü'ne aday gösterecek kadar çalışmalarından etkilendiler. Çok uzun yıllar sonra Nobel Ödülü'nü kazandığında, buluşuyla Nobel Ödülü'nü kazanması arasında 40 yıl geçmişti ve bu alanında bir rekor olabilecek bir süreydi. Daha sonraları Simon Flexner ve Karl Landsteiner'ın biyografilerini yazmıştır. M6 (Ä°stanbul metrosu) M6 (Levent – Boğaziçi Üniversitesi/Hisarüstü) metro hattı, İstanbul'un Avrupa yakasında, ilk istasyonu Levent son istasyonu ise Boğaziçi Üniversitesi olan metro projesidir. 19 Nisan 2015 Pazar günü Recep Tayyip Erdoğan'ın katıldığı törenle hizmete açılmıştır. Başlangıçta Mini Metro olarak düşünülen metro daha sonra tıpkı diğer metro hatlarında olduğu gibi ağır metroya dönüştürülmüştür. Proje, İstanbul Büyükşehir Belediyesi ve Ulaştırma Bakanlığı, Denizcilik ve Haberleşme arasında bir iş birliğidir. Metro tüneli Yeni Avusturya Tünel Açma(NATM) yöntemiyle yer altında 25 m (82 ft) olarak inşa edilen tek bir tüptür. İstasyonlar çift, istasyon araları tek hattan oluşmaktadır. Dört istasyonu ile 3.3 km (2.1 mil) uzunluğunda olan hat Levent istasyonunda "M2 hattı"na aktarma yapılabilmektedir. Saatlik 8,100 yolcu, 4 dakikalık aralarla 80 km / saat (50 mil) hızla 4 vagondan oluşan 2 adet tren seti ile taşıma yapılmaktadır. Son istasyonları arasındaki seyahat 6 dakika sürmektedir. Sefer sıklığı pik saatlerde 4 dk, normal saatlerde ise 9 dk bir yapılacaktır. Hattın ileride Gültepe'ye kadar uzatılması düşünülmektedir. Can Saban Bertan Can Saban (9 Kasım 1983, İstanbul), Türk albüm ve film yapımcısı. TÃ¼rkiye'deki asliye ticaret mahkemeleri Türkiye'de asliye ticaret mahkemeleri, kanunlarda aksi belirtilmedikçe tüm ticari davalara, dava konusu şeyin değerine veya tutarına bakılmaksızın bakmakla görevli mahkemelerdir. Bir yerde asliye ticaret mahkemesi bulunması halinde, asliye hukuk mahkemelerinde görülen ticari davalar ile özel kanunlarda asliye ticaret mahkemelerinin görevli olduğu düzenlenen iş ve davalar, asliye ticaret mahkemelerinde görülür. Bir yerde birden fazla asliye ticaret mahkemesi bulunması halinde, iş durumuna göre Hakimler ve Savcılar Yüksek Kurulu bu mahkemelerden biri veya birkaçını yalnızca Türk Ticaret Kanunundan ve diğer kanunlardan kaynaklanan deniz ticareti ve deniz sigortasına ilişkin davalara bakmakla görevlendirebilir. Pavlus'un Korintlilere ikinci mektubu Pavlus'un Korintlilere yazdığı ikinci mektup, 2.Korintliler olarak da bilinir, Yeni Ahitin sekizinci kitabı, Pavlus'un mektuplarından birisidir. Howell-Jolly cisimciği Howell-Jolly cisimciği; Dolaşımdaki eritrositlerde gözlenen, nükleer artıklar ( DNA yıkıntıları ) olup bazofilik özelliktedir. Kemik iliğinin gelişimi ve olgunlaşması süresince normal olarak gözlenebilirler. Keşfi, William Henry Howell ve Justin Marie Jolly tarafından yapıldığı için bu isimle anılmaktadır. Bu DNA kalıntıları, Hematoksilen x Eozinboyamalar yapıldığında eritrositler üzerinde mor renkte gözlenir. Düşük oranlarda bu cisimciklerin görülmesi normaldir. Ancak dalağa ilişkin atrofi veya dalağın alınması (splenektomi) gibi durumlarda sayıca artarlar. İsim tamlaması İsim tamlaması; aralarında anlamca ilgi bulunan, biri diğerini iyelik (sahiplik) yönünden bütünleyen, en az iki farklı isimden meydana gelmiş kelime grubu. İsim tamlamalarında birinci sözcük grubuna "tamlayan", ikinci sözcük grubuna "tamlanan" denir. Aşağıdaki tabloda isim tamlamalarına çeşitli örnekler verilmiştir: Belirtili isim tamlamalarında bir kavramın "kime"," kimin" ve "neye" ait olduğu belirtilir. Bu tür tamlamalarda hem tamlayan hem de tamlanan ek alır. Tamlayan -in ilgi ekini (tamlayan eki), tamlanan ise -i iyelik ekini alır: Tamlayanı bir zamir olan tamlamalar da belirtili isim tamlamasıdır: Belirtisiz tamlamada tamlayan ek almaz, yani yalın haldedir; tamlanan ise -i iyelik ekini alır: Tamlanan isim ünlü ile bitiyorsa, iyelik eki arasına "s" yardımcı ünsüzü (kaynaştırma harfi) girer. Tamlanan isim "su" sözcüğü ise kaynaştırma harfi "y"dir: "Cami", "sanayi" gibi bazı Arapça kökenli sözcükler tamlanan olarak kullanıldıklarında, aldıkları iyelik eki hem "-i" hem de "-si" şeklinde yazılabilir. Örneğin "uçak sanayii ve "uçak sanayisi kullanımlarının her ikisi de doğrudur. Aynı şekilde "Beyazıt Camii ve "Beyazıt Camisi kullanımlarının her ikisi de doğrudur. Belirtisiz isim tamlamalarının pek çoğu kalıplaşmış sözcük grubudur ve cümlede birleşik isim gibi görev alır: İkiden fazla ismin anlam bütünlüğü oluşturacak şekilde bir araya gelmesiyle oluşturulan tamlamalardır: Bazen hem tamlayan hem de tamlanan kendi içinde isim tamlamasıdır: Bazen araya sıfat girebilir. Bu durumda genellikle sıfat alan sözcük sıfat tamlamasına dönüşür. Ancak sözcük grubunun tamamı isim tamlamasıdır; zira sıfat çıkarılsa dahi isim tamlaması olarak kalır: Belirtili ve belirtisiz olma durumu öncelikle tamlayan ve tamlananın kendi içerisinde değerlendirilir. Daha sonra tamamının belirtili veya belirtisiz olduğuna bakılır.: Türkçede "altın, cam, tahta" gibi sözcükler hem bir malzemenin adını belirtir hem de bu malzemeden yapılmış nesneleri tanımlarken sıfat (önad) olarak kullanılırlar: Uzun yıllar bunlar ve benzerî sözcüklerle oluşturulan "altın bilezik, tahta kaşık, cam bardak, demir kapı" gibi tamlamaların takısız (eksiz) isim tamlaması olduğu görüşü hakimdi. Günümüzde ise bunların sıfat tamlaması olduğu görüşü gitgide yaygınlaşmakta ve akademik yayınlarda daha çok bu şekilde ele alınmaktadır. Değişen Dünyanın İnsanları Değişen Dünyanın İnsanları, 1966 Birleşik Krallık-Fransa ortak yapımı distopik bilim kurgu filmdir. Özgün adı Fahrenheit 451 olan film birçok ülkede bu özgün adla gösterildi. İlk gösterimi Venedik Film Festivali'nde yapılan film Türkiye'de ilk kez 5 Mart 1968'de "Değişen Dünyanın İnsanları" adıyla sinemalarda gösterime girdi. Amerikalı yazar Ray Bradbury'nin 1953 tarihli aynı adlı ("Fahrenheit 451") distopya romanından uyarlanan filmi Fransız yönetmen François Truffaut çekmiştir. Jean-Louis Ricard'la birlikte uyarlama senaryoyu da yazan Truffaut, filmi İngiltere'de uluslararası bir kadroyla İngilizce çekmişti. Truffaut'nun ilk renkli filmi (aynı zamanda ilk İngilizce filmi ve ilk-ve tek-bilim kurgu filmi) olma özelliğini de taşıyan filmin başlıca rollerinde İngiliz aktris Julie Christie, Avusturyalı Oskar Werner, İrlandalı aktör Cyril Cusack ve Alman karakter oyuncusu Anton Diffring'in oynamışlardır. "Değişen Dünyanın İnsanları"nın görüntülerini İngiliz yönetmen ve görüntü yönetmeni Nicolas Roeg çekmiştir. Kitapların tamamiyle yasaklandığı otoriter bir gelecekte itfaiyenin görevi artık yangın söndürmek değil gizli saklı okunan kitapların peşine düşmek, bulduklarını da yakarak imha etmektir. İnsanlar nesillerdir hiç kitap yüzü görmemişlerdir ve yazılı kültür tamamen ortadan yok olmuştur. Bu mizansen filmin jeneriğine de yansımıştır: Filmin açılışında oyuncuların ve teknik ekibin adları akan yazılar şeklinde değil de bir dış ses tarafından sözlü olarak verilir. Filmin (ve romanın) özgün adında geçen "Fahrenheit" İngilizce konuşulan bazı ülkelerde kullanılan bir sıcaklık ölçü birimidir ve 451 Fahrenheit, yaklaşık 233 Celsius derecesine karşılık gelir. Bu ısı derecesi, filmde kitapların tutuşmaya başladığı alt sınırı belirtmektedir. Film, ilk gösteriminin yapıldığı Venedik Film Festivali'nde Altın Aslan ödülüne aday gösterildi. Ertesi yıl da başrol oyuncusu Julie Christie BAFTA En İyi İngiliz Aktris ödülüne aday gösterildi. (O yıllarda "En İyi İngiliz Aktris" ve "En İyi Yabancı Aktris" olarak 2 ayrı ödül dağıtılıyordu). O yıl ayrıca Doktor Jivago filmindeki performansından dolayı da aynı ödüle bir kez daha aday olmuştu ama Christie tam iki kez aday olduğu bu ödülü alamamıştı. Film eleştirmenlerden çok parlak övgüler alamadı, gişede de pek başarılı olamadı. Film belirsiz bir gelecek zamanda, adı belirtilmemiş bir ülkede geçer. Devlet otoriteleri, okumanın ve bilgi edinmenin bağımsız düşünmeyi yaygınlaştıracağına, onun da toplumda mutsuzluğa ve kargaşaya neden olacağına kanaat getirerek sakıncalı veya sakıncasız diye ayırmadan, ülkede o zamana kadar yazılmış ne kadar kitap ve yazılı materyal varsa kesin bir biçimde yasaklamışlar ve yok etmişlerdir. Bunu çok uzun bir süre önce yaptıkları bellidir, zira birçok insan, özellikle de genç nesil kitabın neye benzediğini bile bilmez. Haliyle yazılı kültür tamamen ortadan yok olunca onun yerini ezbere dayalı görsel kültür almıştır. İnsanlar evlerindeki dev ekranlı monitörlerden sadece kendilerine empoze edilen bilgileri alırlar. Otoriteye itaat etmeyi sürdürmeleri için de kendilerine verilen bazı ilaçları kullanmak zorundadırlar. Böylece entelektüel faaliyetlerden tamamen uzak, neredeyse duyguları olmayan, kanaatkâr ve uyuşmuş bir kitle oluşturulmuştur. Duyguları da körelmiş bu insanların birbirleriyle iletişimleri de çok kısıtlı olduğu için yalnızlaşmışlardır. İşin daha da acı tarafı sahte bir huzur içerisindeki bu insanlar kendilerinin özgür olduklarını sanmaktadırlar. Kitap olmadığı için geçmiş hakkında bilgileri ya hiç yoktur ya da kendilerine dayatılanla sınırlıdır. Hükümet "İtfaiyeciler" adı verilen bir özel birim oluşturmuştur. Geniş yetkilerle donatılmış bir tür polis gücü olan bu birimin görevi, ihbarları değerlendirerek ve gereğinde dedektif gibi iz sürerek gizli kapaklı okunan kitaplara el koymak ve onları yakarak imha etmektir. İtfaiye araçlarına binerek gittikleri ve baskın yaptıkları evlerde kitaplar ne kadar zekice saklanmış olursa olsun, bu becerikli itfaiyeciler onları bulup çıkartırmayı başarırlar. Yakarak imha işlemleri ibret oluşturabilmesi için zaman zaman toplum önünde de yapılmaktadır. Görevini iyi yaptığı için sürekli amirlerinden övgüler alan kıdemli itfaiyeci Guy Montag (Oskar Werner) bir terfi almak üzeredir. Kurumundaki saygınlığını, verilen görevleri asla sorgulamadan yerine getirmesine borçludur. Karısı Linda (Julie Christie) kendisini interaktif bir televizyon programına iyice kaptırmış, fazlasıyla 'sığ' bir kadındır. Guy bir gün otobüste karşılaştığı mahalle komşusu Clarisse (onu da Julie Christie oynuyor)'le yakınlaşır. Clarisse bir öğretmendir ve uyguladığı alışılmadık eğitim yöntemlerinden ötürü işini kaybetme riskiyle karşı karşıyadır. Guy, gizli bir kitap kurdu olduğunu öğrendiği bu kadından etkilenir ve baskınlar sırasında yanmaktan gizlice kurtardığı bazı kitapları okur. Kafasında soru işaretleri belirmeye başlar. Baskın yaptıkları bir evdeki kitap koleksiyoneri orta yaşlı kadının evi terketmeyi reddedip, evi ve kitaplarıyla birlikte yananarak ölmeyi yeğlemesi üzerine Guy mesleğini sorgulamaya başlar. Evine döndüğünde karısına ve onun misafirlerine, yeni okuduğu bir kitaptan pasajlar aktarır ve onları şoke eder. Aynı gece Clarisse'in evi de basılır ama kadın çatıdaki bir gizli geçitten kaçmıştır. Guy, Clarisse'e yardım etmeye karar verir. Clarisse de ona "Kitap İnsanlar"dan bahseder. Gizli bir 'tarikat' etrafında toplanan ve kendilerine "Kitap İnsanlar" adını veren bu insanlar kitapları sonsuza kadar yaşatmak amacıyla onları okuyup ezberlemektedirler. Her biri sadece tek bir kitabı hafızasına kaydettiği için, bu kitap yok edilse bile onu ezberleyen hayatta kaldığı sürece bu kitap yaşatılmış olacaktır. Bu karanlık çağ sona erdiğinde bu insanlar hafızalarındaki kitapları yeniden bastırtabileceklerdir. Her "Kitap İnsan" ölmeden önce ezberindekileri bir başkasına aktararak kitabı ölümsüzleştirir. Her tarikat üyesi hafızasına kaydettiği kitabın adıyla anılmaktadır. Montag da yanında getirdiği Edgar Allan Poe'nun "Gizemli ve Hayâli Hikâyeler" adlı kitabı hemen ezberlemeye başlar. O da bundan sonra bu adla anılacaktır. Daha sonra kente geri dönen Guy, Yüzbaşı'ya (Cyril Cusack) istifasını verir, Yüzbaşı son bir ihbarı değerlendirdikten sonra bu istifayı kabul edeceğini söyler. Gittikleri ev Guy Montag'ın kendi evidir. Onu kitaplarından nefret eden karısı ihbar etmiştir. Kitapları yakılırken Guy Yüzbaşıyı öldürür ve "Kitap İnsanlar"la yaşamak üzere kırsal bölgeye gider. Burada televizyondan canlı yayınlanan kendi yakalanışını ve öldürülüşünü izler. Bu aslında düzmece bir haberdir, zira onun yaşadığının bilinmesi hükümetin işine gelmez. Amerikalı korku ve bilim kurgu yazarı Ray Bradbury, ilk kez 1947 yılında yazdığı "Bright Phoenix" ("Parlak Anka Kuşu") adlı kısa hikâyenin ana fikrini