sivil toplumun ayrı olduğu yönündedir. Ancak, zaten bu model için bazı kısıtlamalar gördü ve tartışmalar ileri sürdü: 1846 yılında "Alman İdeolojisi" eserini yazdığı zaman Marx, devleti burjuva ekonomik çıkarlarının bir üretimi olarak gördü. İki yıl sonra, bu fikir "Komünist Manifesto"'da açıklandı: Bu, devlet teorisine tamamen uyacak biçimde, üretim güçlerinin halkların üretim ilişkilerini, üretim ilişkilerinin de (siyasal ilişkiler dahil olmak üzere) diğer tüm ilişkileri belirlediği tarihin ekonomik bir yorumu olan tarihsel materyalizmi açıklar. "Belirlenirci" (deterministik) iddianın güçlü bir biçimi olmasına rağmen, Marx "koşulları" da kullanır. "belirlenircilik" (determinizm) bile nedensellik değildir ve bir miktar karşılıklı hareketlilik kabul edilmektedir. Burjuvazi ekonomiyi kontrol ederken, bu yolla devleti de kontrol eder. Bu teoride devlet, sınıf yönetiminin bir aracıdır. Antonio Gramsci'nin hegemonya teorisi yine kendi kapitalist devlet anlayışına bağlıdır. Gramsci devleti dar anlamıyla hükûmetten ibaret görmez. Bunun yerine, onu siyasal toplum (polis, ordu, hukuk sistemi vb.) - siyasi kurumların, yasal ve anayasal kontrolün alanları - ve sivil toplum (aile, eğitim sistemi, sendikalar, vb.) - genel olarak devlet ve ekonomi arasında aracılık eden özel veya devlet dışı kesim olarak görülür- olarak ikiye ayırır. Bununla birlikte, bölünmenin tamamen kavramsal olduğunu ve ikisinin de gerçekte örtüştüğünü vurgular. Gramsci, kapitalist devletin zorla ve kısmen rıza ile yönettiğini iddia eder: siyasal toplum güç dünyasıdır ve sivil toplum rıza dünyasıdır. Gramsci, modern kapitalizm sistemi altında burjuvazinin, sendikaların ve sivil toplum içindeki kitle siyasi partilerinin taleplerinin siyasi alan tarafından karşılanmasına izin vererek ekonomik kontrolünü sağlayabileceğini ileri sürer. Böylece burjuvazi, temel ekonomik çıkarlarının ötesine geçer ve egemenlik biçimlerinin değişmesine izin vererek pasif devrime geçer. Gramsci, sırasıyla reformizm ve faşizm gibi hareketlerin ve Frederick Taylor ile Henry Ford'un bilimsel yönetim (Taylorculuk) ve montaj hattı yöntemlerinin bunun örnekleri olduğunu öne sürüyor. İngiliz Marksist sosyolog Ralph Miliband, arkadaşı olduğu Amerikalı sosyolog C. Wright Mills'ten etkilenerek kaleme aldığı, 1969 yılında yayınlanan Marksist bir siyasal sosyoloji çalışması olan "Kapitalist Toplumda Devlet" eserinde, çoğulculuğun siyasi gücü yaymakta olduğu fikrini reddeder ve Batılı demokrasilerde bu gücün baskın bir sınıfın elinde tutulduğunu savunur. Nikos Pulancas'ın devlet teorisi, Marksizm içinde basit anlayışlar olarak gördüğü unsurlara tepki gösterdi. Ona göre Miliband'ın araçsalcı Marksist yöntemi, devletin sadece belirli bir sınıfın elinde bir araç olduğunu iddia ediyordu. Poulantzas buna katılmıyordu, çünkü kapitalist sınıf, sınıfının gücünü bir bütün olarak sürdürmek yerine, bireysel olarak kısa vadeli kârına fazlasıyla odaklanmış olarak görünüyordu ve bütün devlet iktidarını kendi çıkarları için kullanıyordu. Poulantzas, devletin, kapitalist sınıftan nispeten özerk olmasına rağmen, yine de kapitalist toplumun düzgün işleyişini sağlama işlevini üstlendiğini ve bu nedenle kapitalist sınıfın yararına olduğunu savunuyordu. Özellikle, kapitalizm gibi doğal olarak bölücü bir sistemin kendini yeniden üretmesi için gerekli olan toplumsal istikrarla nasıl bir arada bulunabileceği çelişkisine odaklandı. Özellikle milliyetçiliğe kapitalizm içindeki sınıfsal bölünmelerinin üstesinden gelmenin bir yolu olarak bakıyordu. Gramsci'nin kültürel hegemonya anlayışından hareketle Poulantzas, ezilenlerin hareketlerinin baskı devletin tek işlevi olmadığını ileri sürüyordu. Aksine, devlet iktidarı ezilenlerin rızasını almalıydı. Egemen grup, bunu, alt grubun onayını almasının bir aracı olarak, alt gruplarla sınıf ittifakları yaparak gerçekleştirmelidir. Bob Jessop, Gramsci, Miliband ve Poulantzas'tan etkilenerek, devletin bir varlık olarak değil, farklı stratejik etkilerle sosyal bir ilişki olarak görülmesini önerdi. Bu, devletin farklı sosyal çıkarların tarafsız bir koordinatörü, kendi bürokratik hedefleri ve çıkarları olan özerk bir kurumsal aktör veya çoğulcular, seçkinler / devletçiler ve konvansiyonel Marksistlerin sıklıkla tarif ettiği gibi "burjuvazinin yürütme komitesi" gibi önemli, sabit bir değere sahip bir kurum olmadığı anlamına gelir. Aksine, devleti esas olarak belirleyen, içinde bulunduğu geniş toplumsal ilişkilerin doğası, özellikle de sosyal güçlerin dengesidir. Siyaset sosyolojisinde, Weber'in en etkili olan katkılarından biri "Meslek Olarak Politika" ("Politik als Beruf") makalesidir. Burada Weber, devletin tanımını, fiziksel gücün meşru kullanımı üzerinde bir tekele sahip olan bir varlık olarak ortaya koyar. Weber, siyasetin devletin gücünün çeşitli gruplar arasında paylaşıldığını ve siyasi liderlerin bu gücü kullanan kişiler olduğunu yazmıştır. Weber üç ideal siyasi liderlik türünü (alternatif olarak üç tür tahakküm, meşruiyet veya otorite olarak adlandırılır) sıralamıştır: Ona göre, yöneticiler ve yönetilen arasındaki her tarihsel ilişki bu unsurları içeriyordu ve bu üçlü ayrım temelinde tümü analiz edilebilirdi. Karizmatik otoritenin istikrarsızlığının onu daha yapılandırılmış bir otorite biçimine "rutinleştirmeye" zorladığını ilderi sürer. Saf bir geleneksel yönetim türünde, bir yöneticiye karşı yeterli direnç bir "geleneksel devrime" yol açabilir. Sonunda bürokratik bir yapı kullanan rasyonel-yasal bir otorite yapısına doğru ilerleme kaçınılmazdır. Dolayısıyla bu teori bazen sosyal evrim teorisinin bir parçası olarak görülebilir. Bu yönde bir hareketin kaçınılmazlığını öne sürerek daha geniş rasyonelleşme kavramıyla bağlantı kurar. Weber, 1922 yılında yazdığı "Ekonomi ve Toplum" eserinde birçok ideal kamu yönetimi ve hükûmet türünü tanımlamıştır. Toplumun bürokratikleşmesi üzerine hazırladığı eleştirel eser, çalışmalarının en kalıcı olanlarından biri haline geldi. Weber'in bu dönemde başladığı bürokrasi üzerine çalışmaları ile hem bu terim hem kendisi popülerleşti. Modern kamu yönetiminin birçok yönü ona referanslanır ve Kıta Avrupası tipi klasik, hiyerarşik olarak organize edilmiş bir kamu hizmetine "Weberian kamu hizmeti" denir. Weber için örgütlenmenin en verimli ve rasyonel yolu olan bürokratikleşme, rasyonel-yasal otoritenin kilit parçasıydı ve dahası, bunu Batı toplumunun devam eden rasyonalizasyonunda anahtar süreç olarak görüyordu. Weber'in ideal bürokrasisi, hiyerarşik örgütlenme, belirli bir faaliyet alanında tanımlanmış otorite çizgileriyle, yazılı kurallar temelinde alınan (ve kaydedilen) eylemler, uzman eğitimine ihtiyaç duyan bürokratik yetkililer tarafından tarafsız ve kariyer yoluyla uygulanan kurallarla karakterize edilir. Kariyer gelişimi, bireyler tarafından değil, kurumlar tarafından belirlenen teknik niteliklere bağlı olarak ilerler. Vilfredo Pareto (1848–1923), Gaetano Mosca (1858–1941) ve Robert Michels (1876–1936), Batı geleneğinde sonraki seçkin teoriyi etkileyen İtalyan elitizm (seçkincilik) okulunun kurucularıydı. İtalyan elitizm okulu ilk bakışta iki temel fikre dayanmaktadır: İktidar, önemli ekonomik ve siyasi kurumlarda otorite konumundadır. Seçkinleri birbirinden ayıran psikolojik fark, istihbarat ve beceriler gibi kişisel kaynaklara sahip olmaları ve hükûmete ilgi duymalarıdır; geri kalanı beceriksizdir ve kendilerini yönetme kapasitesine sahip değillerdir, seçkinler beceriklidir ve hükûmet işlerini yapabilirler. Gerçekte ise elitler, devletteki başarısızlık durumdan kaybedecek en çok şeye sahip olan kesimi oluşturuyorlardı. Vilfredo Pareto, seçkinlerin psikolojik ve entelektüel üstünlüklerini vurgulayarak, her alanda en yüksek başarıya ulaştıklarına inanıyordu. İki tür elitin varlığını tartıştı: Yönetici elitler ve yönetici olmayan elitler. Ayrıca, bir elitin yerini yeni bir elit ile değiştirebileceği ve kişinin elit olmaktan elit olmayana nasıl dönüşebileceği fikrini derinleştirdi. Gaetano Mosca, seçkinlerin sosyolojik ve kişisel özelliklerini vurguladı. Seçkinlerin örgütlü bir azınlık olduğunu ve kitlelerin örgütlenmemiş çoğunluk olduğunu belirtti. Yönetici sınıf, yönetici elit ve alt elitlerden oluşur. Mosca dünyayı iki gruba ayırır: Politik sınıf ve politik olmayan sınıf. Mosca, seçkinlerin entelektüel, ahlaki ve maddi üstünlüğe sahip olduklarını ileri sürmüştür. Sosyolog Robert Michels, sosyal ve politik organizasyonların birkaç kişi tarafından yönetildiğini, sosyal organizasyon ve iş bölümünün kilit öneme sahip olduğunu iddia ettiği Oligarşinin Demir Kanunu'nu geliştirdi. Tüm örgütlerin elitist olduklarına ve seçkinlerin, siyasi örgütün bürokratik yapısına yardımcı olan üç temel ilkeye sahip olduklarına inanıyordu: Çağdaş siyaset sosyolojisi bu soruları ciddiye almaktadır, ancak bu sorgulamalar, devlet ve toplum arasındaki ilişkilerini içerir, ancak bunlarla sınırlı olmayıp, toplumlar arasındaki güç ve siyaset oyunuyla da ilgilidir. Kısmen sosyal ilişkilerin artan karmaşıklığının, sosyal hareket örgütlenmesinin etkisinin ve küreselleşmenin bir sonucu olarak devletin göreli olarak zayıflamasının bir ürünüdür. Bununla birlikte, önemli bir kısmı, sosyal teorinin radikal olarak yeniden ele alınmasından kaynaklanmaktadır. Artık mikro sorulara (sosyal etkileşim yoluyla kimlik oluşumu, bilgi politikası ve anlam tartışmasının yapılar üzerindeki etkileri gibi) olduğu kadar, makro sorulara (devlet gücünün nasıl ele geçirileceği ve nasıl kullanılacağı gibi) da odaklanılmaktadır. Buradaki başlıca etkiler arasında kültürel çalışmalar (Stuart Hall), postyapısalcılık (Michel Foucault, Judith Butler), pragmatizm Luc Boltanski), yapılandırma teorisi (Anthony Giddens) ve kültürel sosyoloji (Jeffrey C. Alexander) bulunmaktadır. Siyaset sosyolojisi, demokratik anayasal liberal devlet temenindeki Batı kapitalist sisteminin ortaya çıkmasıyla ortaya çıkan iki kurumsal sistem ile kapitalist ekonomi arasındaki dinamikleri araştırmaya çalışır. Demokrasi, bütün vatandaşlar önünde tarafsızlık ve yasal eşitlik vadederken, kapitalist sistem ekonomik güç eşitsizliğine ve dolayısıyla siyasal eşitsizlik olasılığına yol açar. Çoğulcular için, siyasal gücün dağılımı ekonomik çıkarlar tarafından değil, çoklu toplumsal bölünmeler ve siyasi gündemler tarafından belirlenir. Farklı grupların çeşitli siyasal çıkarları ve inançları kolektif örgütler aracılığıyla birlikte çalışarak kararları veren siyasi partileri etkileyen esnek ve adil bir temsil oluşturur. Gücün dağıtımı daha sonra karşıt çıkar gruplarının etkileşimi ile sağlanır. Bu modeldeki hükûmet, tıpkı arabuluculuk komisyoncusu olarak işlev görür ve herhangi bir ekonomik gücün kontrolünden muaftır. Ancak bu çoğulcu demokrasi, vatandaşlara kendini bireysel ve toplumsal olarak ifade edebilme mekanizmalarının var olduğu bir çerçeve sunmuş olmasını gerektirmektedir. Bu da sendikalar, dernekler gibi endüstriyel ve sosyal örgütler aracılığıyla gerçekleşebilir. Sonuçta kararlar, çıkarları için baskı yapan çeşitli gruplar arasındaki karmaşık pazarlık ve uzlaşma süreciyle alınır. Çoğulcular, birçok faktörün etkisiyle, siyasal alanın ekonomik bir elit tarafından egemenlik altında tutulmasının sona erdirilebileceğini öngörmektedir. Örgütlü emeğin gücü ve giderek müdahaleci devlet, sermayenin devleti manipüle etme ve kontrol etme gücüne kısıtlamalar getirmiştir. Buna ek olarak, sermaye artık baskın bir sınıfa değil, genişleyen bir yönetim sektörüne ve çeşitlendirilmiş paydaşlara ait olmaya başlar ve bunların hiçbiri kendi iradesini başkasına uygulayamaz hale gelir. Adil temsiliyetin çoğulcu vurgusu, sunulan seçimin kapsamına getirilen kısıtlamaları gölgede bırakmaktadır. Bachrauch ve Baratz 1963 yılında, belirli politikaların siyasi arenadan kasıtlı olarak geri çekilmesini incelemişlerdir. Örneğin, bir toplumda radikal bir değişim olarak neyin ortaya çıktığını ifade eden örgütlü hareketler çoğu zaman gayrımeşru olarak tanımlanabilirler. ABD'deki çoğulcu teoriye ana rakip sosyolog C. Wright Mills'in "güç eliti" teorisiydi. Mills'e göre, isimsiz "güç elitleri", baskın bir ülkenin baskın kurumlarında (askerî, ekonomik ve politik) baskın mevkileri işgal edenlerdir ve kararlarının (veya karar alınmamasının) etkisi sadece ABD nüfusu değil, tüm dünya nüfusu üzerindedir. Mills'in öne sürdüğü kurumlar, zayıf seleflerini alt etmeyi başaran grupların üçlüsüdür: (1) Geleneksel tarım ve zanaat ekonomisinin yerini alan "iki veya üç yüz dev şirket", (2) Güçlü bir federal siyasi düzen iktidarı "birkaç düzine devletin merkezi olmayan bir grubundan" miras aldı ve "şimdi toplumsal yapının her bir alanına giriyor" ve (3) "Devlet federallerine askerî kurumlara duyulan güvensizlik", şimdi "genişleyen bürokratik alanın tüm korkunç ve beceriksiz verimsizliğine" duyulan tepkiye dönüşüyor. Alternatif olarak, modern Amerikan komplo teorisinden farklı olarak Mills, seçkinlerin kendilerinin bir elit olarak statülerinin farkında olmayabileceğini, "genellikle rollerinin farkında olmadıklarını" ve "bilinçli bir çaba göstermeden, kendiliğinden statü sahibi olurlar." Bununla birlikte, onları kalıtsal bir sınıf olarak görür. Mills'e göre, güç elitinin üyeleri genellikle üniversite kurumlarında alınan eğitimlerle toplumsal öneme sahip pozisyonlara gelmektedirler. Mills'e göre, sonuçta üç baskın kurumu (askerî, ekonomik ve siyasal sistem) kontrol eden seçkinler genellikle altı türden biri olarak gruplandırılabilirler: Mills, kitabının çok kısa bir özetini şöyle formüle etmiştit: "Her şeyin ötesinde Amerika'yı kim yönetiyor? Kimse onu tümüyle yönetemez, ancak diğer tüm gruplar bir yana, güç elitleri ayrıdır." Aeroflot'un 5463 sefer sayılı uçuşu Aeroflot'un 5463 sefer sayılı uçuşu, 30 Ağustos 1983'te Çelyabinsk'ten Almatı'ya giderken düşen bir Sovyet iç hat uçuşuydu. Tupolev Tu-134A, 690 m (2260 ft) irtifada Dolan Dağı'nın batı yamacına çarptı. Kaza sonucunda uçaktaki 90 kişinin tamam öldü. Kazanın nedeni olarak pilotaj hatası olarak belirtildi. Uçağın yeri hakkında bilgi alan hava trafik kontrolü, dönüş için hatalı bir talimat verdi. Mürettebat yanlışlıkla rotasını 140 yerine 199 dereceye çevirdi. Kontrolör daha sonra doğru talimatı verdi ancak çevredeki arazi için asgari emniyet irtifasının olmasına rağmen mürettebata 600 metreye (2000 ft) inmesini söyledi. Sovyet uçuş yönetmeliklerine göre, uçağın dağlık arazi ile çarpışma rotasında olduğunu ve bu durumda kontrolörün talimatını göz ardı etme hakkına sahip olduğunu bilen mürettebat, 600 m'ye (2.000 ft) inişini sürdürdü. Kontrolöre durumlarını bildiren mürettebat, yere yakınlık uyarısı aldı. Acil bir tırmanış yapmak yerine, mürettebat tırmanma girişimini çarpışmadan 1-2 saniye öncesine kadar erteledi. Uçak, Almatı Havalimanı'na 30 km uzaklıktaki 690 m (2260 ft) irtifada Dolan Dağı'na çarptı, parçalandı ve alev aldı. Kaza anında 3.000-4.500 m (9800 - 14.800 ft) irtifada kümülonimbus bulut örtüsü, 7.000-8.000 m (23.000-26.000) irtifada ise bulutun üstü ve 10 km görüş mesafesi vardı. 5463 numaralı uçuşun düşmesi aşağıdaki nedenlerle ilişkilendirildi: Azak-Sivaş Ulusal Doğa Parkı Azak-Sivaş Ulusal Doğa Parkı (), Azak Denizi'nin kuzeybatısındaki Byriuchyi Adası'nda yer alan Ukrayna'nın bir milli parkıdır. Park, Kuzeybatı Azak'ın eşsiz kıyı tabiatını korumak için kuruldu. Her yıl bir milyondan fazla kuşun ziyaret ettiği alan göçmen kuşlar için bir konaklama alanı olarak özellikle önemlidir. Herson Oblastı'nın Henichesk Rayonu'nda yer almaktadır. 25 Şubat 1993 tarihinde kurulan parkın alanı 'dır. Parkta iki ayrı alan vardır: Park, Karadeniz-Hazar stepleri ekolojik bölgesinde yer almaktadır. Azak-Sivaş bölgesi için resmi iklim tanımı, büyük mevsimsel sıcaklık farkları ve sıcak bir yaz görülen "Nemli karasal iklim - sıcak yaz alt tipi"dir ( Köppen iklim sınıflandırması Dfa) (en az dört ay ortalama 10 °C'nin (50 °F) üzerinde, en az biri 22 °C'nin (72 °F) üzerinde). Ocak ayında ortalama sıcaklık ve Temmuz ayında olarak gözlenir. 260 mm/yıl yağışla Ukrayna'nın en kurak bölgesidir. Sivaş bölümü, zayıf toprakları ve tuzlu bitki örtüsüyle kuru bozkır bir çevreye sahiptir. Koydaki adalar nispeten izole kalmış ve daha karakteristik güney bozkır habitatları sergilemektedir. Sivaş bölümünün bazı bölümleri saz yataklarına ev sahipliği yapar. Azak bölgesi göçmen kuşlar için önemli bir dinlenme yeridir. Parkın Orta Sivaş kısmı, uluslararası öneme sahip bir Ramsar sulak alanıdır. Bölge aynı zamanda Birdlife International tarafından listelenen Önemli Kuş ve Biyoçeşitlilik Alanının (IBA) bir parçasıdır. Bir milli park olarak, Azak-Sivaş, korunan bir alan (Orta Sivaşta 38.970 hektar), düzenlenmiş bir rekreasyon alanı (618 ha), yerel bir rekreasyon alanı (93 ha) ve "ekonomik bölge" (12.473 ha) olmak üzere dört bölüme ayrılmıştır. 2012 Kazakistan Antonov An-72 kazası Uçak, Kazakistan'ın başkenti Astana'dan Çimkent'e uçuyordu. 7 mürettebat ile Kazakistan Sınır Muhafız Teşkilatı Başkan Yardımcısı Albay Turganbek Stambekov da dahil olmak üzere 20 Kazakistan sınır devriyesi taşıyordu. Kaza yerel saatle 19.00'da (UTC+3) meydana geldi. Yerel basında çıkan haberlere göre, uçak aniden yere düştüğünde yaklaşık 800 m (2600 ft) irtifada uçuyordu. Acil durum ekipleri Çimkent'ten sevk edildi ancak yerel acil servis departmanı başkanı "uçağın yangın sonucunda tahril olduğunu" ve geriye sadece enkaz parçalarının kaldığını söyledi. Kazakistan Ulusal Güvenlik Kurulu, uçaktaki 27 kişinin tamamının kaza sonucunda öldüğünü doğrulayan bir bildiri yayımladı ve ayrıca olayla ilgili araştırma başlatıldığını söyledi. Araştırma komisyonu, otopilot ve radyo altimetresinin başarısızlığının zayıf görüşle birleştiğini ve pilotun barometrik altimetreyi kullanma talimatını izlememesinin kazaya neden olduğunu açıkladı. Alemão (1961 doğumlu futbolcu) Ricardo Rogério de Brito, bilinen takma adıyla Alemão (d. 22 Kasım 1961), defansif orta saha pozisyonunda oynayan Brezilyalı eski futbolcudur. Takma adı Portekizcede "Alman" anlamına gelmektedir. İnatçı ve fiziksel bir oyuncu olan Alemão, taktiksel zekası ve oyunu okuma yeteneği nedeniyle defansif orta saha oyuncusu olarak öne çıkan güçlü, tutarlı ve çok yönlü bir orta saha oyuncusu idi. Lavras, Minas Gerais'te doğan Alemão, kariyerine 1980 yılında Minas Gerais'in Fabril adlı kulübünde başladı. 1981 yılında Rio de Janeiro takımı Botafogo'ya transfer oldu ve 1987 yılına kadar kaldığı bu takımdayken 1985 yılında Placar Dergisi tarafından Bola de Prata ödülünü kazandı. 1987 ve 1988 yıllarında Atlético Madrid'de oynadı. İspanya ekibinde 35 maça çıktı ve altı gol attı. 1988 yılında En İyi Güney Amerika Oyuncusu olarak EFE ödülünü ve La Liga Yılın Yabancı Futbolcusu ödülünü kazandı. 1988 ve 1992 yılları arasında Napoli'de Diego Maradona ve Careca gibi hücum futbolcularının arkasında defansif yönlü oynadı ve çıktığı 93 maçta dokuz gol attı. Napoli ile 1989 yılında UEFA Kupası'nı kazandı ve finalde galibiyet golünü attı. Daha sonra 1990 yıllarında Serie A şampiyonluğu Supercoppa Italiana kazandı. 1992 yılında Atalanta ile anlaştı. 1994 yılında kulüpten ayrılana kadar 40 maçta iki gol attı. 1994 yılında Brezilya'ya döndü ve São Paulo için çıktığı 77 maçta iki gol attı. 1994 yılında Copa CONMEBOL ve Recopa Sudamericana'yı kazanan takımda yer aldı. 1996 yılında Volta Redonda'ya transfer oldu ve daha sonra futbolu bıraktı. Alemão, Haziran 1983 ve Haziran 1990 arasında Brezilya millî takımıyla 39 maça çıktı ve altı gol attı. Takımın 1986 FIFA Dünya Kupası ve 1990 FIFA Dünya Kupası kadrolarında yer aldı. Ayrıca 1989 Copa América'yı kazanan Brezilya takımında bulundu. Millî takımla son maçı 1990 Dünya Kupası'nda ikinci turda elendikleri Arjantin maçıydı. Alemão, teknik direktörlük kariyerine 2007 yılında Tupynambás'ta başladı. Daha sonra 2008 yılında América Mineiro'yu çalıştırdı. Minas Gerais State League'de yer alan takım, onun teknik direkrörlüğünde birinci seviyeye yükseldi. Hugo López-Gatell Ramírez Hugo López-Gatell Ramírez (22 Şubat 1969, Mexico City), Meksikalı epidemiyolog, araştırmacı, profesör ve kamu görevlisidir. 1 Aralık 2018'den bu yana, Meksika Sağlık Bakanlığı'nda Sağlığın Önlenmesi ve Geliştirilmesi Müsteşarlığı'nın başkanıdır. Ivan Leko Ivan Leko (d. 7 Şubat 1978), şu anda Pro League takımı Antwerp'i çalıştıran Hırvat teknik direktör ve eski millî futbolcudur. Leko, kariyerine memleketinin kulübü Hajduk Split'te başladı ve daha sonra Málaga'ya transfer oldu. İlk profesyonel yıllarında HNK Trogir'e kiralandı. Ocak 2005'te kısa süreyle Hajduk'ta oynayan Leko, yaz transfer döneminde Club Brugge'e döndü. 15 Ocak 2009 tarihinde Beerschot AC ile sözleşme imzaladı. Antwerp ekibinde oynadıktan sonra Lokeren'e transfer oldu. Leko, Hırvatistan millî takımı ile 13 maça çıktı. Takımın 2006 FIFA Dünya Kupası kadrosunda yer alsa da, turnuvada forma giyemedi. Leko, teknik direktörlüğe 2014 yılında Oud-Heverlee Leuven takımıyla başladı ve kulübü bir sezon çalıştırdı. 2015 yılında, Yunanistan ekibi PAOK'de 2016 yılında kovulan Hırvat teknik direktör Igor Tudor'un yardımcısı olarak çalıştı. 2016-17 sezonunda Sint-Truidense takımını çalıştırdıktan sonra iki sezon Club Brugge'ün başında yer aldı. Brugge'deki ilk sezonunda lig ve süper kupa şampiyonlukları yaşadı. Ayrıca Yılın Profesyonel Teknik Direktörü ödülünü kazandı. Ekim 2018'de Belçika polisi yolsuzluk soruşturması için onu sorguya çekti. 1 Haziran 2019 tarihinde Al Ain'in başına geçti. 20 Mayıs 2020 tarihinde Leko, Royal Antwerp teknik direktörlüğüne getirildi. Hajduk Split MÃ¡laga Club Brugge Lokeren Club Brugge KiÅŸisel Z makinesi Z-makinesi veya Z Darbeli Güç Tesisi, dünyanın en büyük yüksek frekanslı elektromanyetik dalga üreticisidir ve aşırı sıcaklık ve basınç koşullarında malzemeleri test etmek için tasarlanmıştır. Ekim 1996'daki tadilattan bu yana, öncelikle ataletsel sıkıştırmalı füzyon (ICF) araştırma tesisi olarak kullanılmıştır. Sandia Ulusal Laboratuvarları tarafından işletilmektedir. Nükleer silahların ve nükleer füzyon darbeli enerji santrallerinin bilgisayar modellemesine yardımcı olmak için veri toplamaktadır. Z makinesi, Sandia'nın Albuquerque, New Mexico'daki ana tesisinde bulunmaktadır. Z makinesinin kökenleri, ilgili fiziği daha iyi anlamak için laboratuvar ortamında bir termonükleer bombanın füzyon reaksiyonlarını çoğaltmaya ihtiyaç duyan Enerji Bakanlığına kadar takip edilebilir. 1970'lerden beri Bakanlık, tokamaklar veya küçük ışık atomlarının ayrı füzyonları gibi sürekli reaksiyonlarla füzyon reaksiyonlarından elektrik üretmenin yollarını araştırıyordu. O zaman lazerler gerekli güce sahip olmaktan uzak olduğu için, dikkate alınan ana yaklaşım ağır iyon füzyonuydu. Bununla birlikte, Q-anahtarlama ve mod-kilitleme gibi büyük ilerlemeler, lazerleri bir seçenek haline getirerek National Ignition Facility'de doruğa ulaştı ve Ağır İyon Füzyon programları aşağı yukarı hareketsiz duruma geldi. 1985 yılında Bakanlık programının Ulusal Akademiler tarafından gözden geçirilmesi ile "enerji krizinin şimdilik mümkün olmadığı" söylendi. Ağır iyon füzyon makineleri, askeri araştırmaların nükleer bombaları iyileştirmesine yardımcı olmak için kullanıldı. Sandia'daki ilk araştırma, Gerold Yonas'ın parçacık ışını füzyon programını başlattığı ve yönettiği 1971 yılına dayanmaktaydı. where Elektronlar akla ilk gelen parçacıklardı, çünkü o zamandaki darbeli güç hızlandırıcıları onları küçük alanlarda yüksek güçte yoğunlaştırmıştı. Ancak kısa bir süre sonra elektronların füzyon yakıtını bu amaç için yeterince hızlı bir şekilde ısıtamayacakları anlaşıldı. Program daha sonra protonlar lehine elektronlardan uzaklaştı. Bunlar, bir hedefe konsantre olacak kadar iyi kontrol etmek için çok hafif olduğu ortaya çıktı ve program, lityum olan hafif iyonlara geçti. Popular Science dergisinin Aralık 1976 sayısında ve 1977'de yayınlanan 1976 konferans bildirilerinde "Parçacık Işın Füzyonu Araştırma" başlıklı bir makale, erken çalışma ve birinci nesil makineleri açıkladı: Hydra (1972); Proto I (1975); Proto II (1977); EBFA/PBFA (elektronik ışın füzyon hızlandırıcı / parçacık ışını füzyon hızlandırıcı) (1980). 1985 yılında PBFA-II yapıldı. Ulusal Akademiler raporuna rağmen Sandia ağır iyon füzyonunu yavaş bir hızda hedeflemeye devam etti. Scientific American'ın Kasım 1978 sayısında Yonas'ın ilk genel-kamu makalesi olan "Parçacık demetleriyle füzyon gücü" taşındı. 1996 yılında PBFA-II makinesi bir kez daha güncellendi ve PBFA-Z adını aldı. "Z makinesi" olar ak da adlandırılan makine, ilk kez Scientific American dergisinin Ağustos 1998 sayısında halka açıklandı. Sandia'nın Z makinesinin temel özellikleri, 18 milyon amper ve 100 nanosaniyeden az deşarj süresidir. Tungsten tel dizisine "liner" denir. 1999 yılında Sandia iç içe tel dizileri fikrini test etti; ikinci dizi, birincisi ile faz dışı, Rayleigh-Taylor kararsızlıklarını telafi etmekteydi. 2001 yılında Sandia, sıkıştırma peletini daha iyi görüntülemek için bir araç olarak Z-Beamlet lazerini (National Ignition Facility'nin fazla ekipmanından) tanıttı. Bu, Z makinesi tarafından sıkıştırılan peletlerin şekillendirme homojenliğini doğruladı. Sandia, 7 Nisan 2003 tarihinde Z makinesinde az miktarda döteryumun kaynaştığını açıkladı. X-ışını jeneratörü olarak kullanılmasının yanı sıra Z makinesi, saniyede 34 kilometre hızla, Dünya'nın Güneş çevresindeki yörüngesinde seyahat ettiği saniyede 30 kilometreden daha hızlı ve Dünya'nın kurtulma hızının dört katı (su seviyesinde 3 katı) hızında küçük plakaları itmektedir. Ayrıca suyu hızlı bir şekilde 70.000 ila 12.000 atmosfer (7 ila 12 GPa) arasındaki basınçlara sıkıştırarak buz VII olarak bilinen özel bir hiperdens "sıcak buz" üretebilmektedir. Etkilenen Z-makinesi hızlandırılmış mermilerden kaynaklanan mekanik şok elmasları eritebilmektedir. Z makinesinin farklı görevlerine iyi bir genel bakış, Sandia'daki darbeli güç faaliyetlerini gözden geçiren 2002 Üç Parçalı Komite raporunda bulunmaktadır.. Bu dönemde X-ışınının gücü 10 ila 300TW arasında sıçradı. Füzyon başlangıcının bir sonraki kilometre taşını hedeflemek için başka bir yükseltme gerekliydi. Büşra Yılmaz Büşra Yılmaz (22 Haziran 1994), 4N1K, Ölüme Fısıldayan Adam ve Kibrit Çöpü Mezarlığı eserleriyle tanınan Türk yazar. Küçük yaştan beri yazmaya ilgisi olan Büşra Yılmaz, elinde halihazırda Ölüme Fısıldayan Adam gibi kurguları olmasına rağmen, neşeye ihtiyacı olduğu bir dönemde internet üzerinden 4N1K isimli eserini bölüm bölüm yazmaya ve direkt okuyucuya sunmaya başladı. Gelen büyük ilgiden sonra, basılması için Epsilon Yayınevi ile anlaştı. Kitabı çıktığı gibi “Çok Satanlar” listesine ilk sıradan girdi, ilk hafta 100 binin üzerinde sattı. Elele Avon Kadın Ödülleri (2016) tarafından "Yılın Yazarı" ödülüne layık görüldü. İmza günlerinde yaşanan yoğunluk sonrası Fabrika Yapım'dan gelen "eserinin filme dönüştürülmesi" teklifini kabul etti ve bu teklif devam kitabı "4N1K-2: On İkiden Sonra" için de devam etti. Vizyona giren iki filmden sonra, 4N1K İlk Aşk adıyla Fox TV dizisi olarak ekranlara geldi, ilk sezonun ardından dijitalde 4N1K Yeni Başlangıçlar olarak devam etti. 4N1K ile birbirine çok zıt bir kurgusu olan Ölüme Fısıldayan Adam ve devam kitabı Kibrit Çöpü Mezarlığı da Epsilon Yayınevi tarafından basıldı. Şimdilerde ise senaryo yazıyor ve başka bir serisi mangaya dönüştürülüyor. Üniversite eğitimi için doğduğu şehirden ayrılıp bir süre Düzce'de yaşayan Büşra Yılmaz, Sosyal Hizmet bölümünde okudu. 2017'de İstanbul'a taşındı. Kendisinden küçük yaşta bir kız kardeşe ve "Uncookies" olarak adlandırılan bir okur grubuna sahip. Christian Nodal Christian Jesús González Nodal (d. 11 Ocak 1999, Sonora) Meksikalı bir şarkıcı ve söz yazarıdır. 2016 yılında Fonovisa Records adlı plak şirketi altında yayınlanan ilk single'ı "Adiós Amor" YouTube'da 910 milyondan fazla görüntüleme aldı. Duki Mauro Ezequiel Lombardo (Duki olarak da bilinir; 24 Haziran 1996, Almagro, Arjantin), Arjantinli şarkıcı, rapçi ve rap türünün bestecisidir. Kasım 2019'da, Dragon Ball Z serisinden Super Saiyin kısaltması için bir kelime olan "Super Young Blood" adlı ilk stüdyo albümünü yayımladı. Duble, Vol. 1 Duble, Vol. 1, Türk rock grubu Zakkum'un 22 Mayıs 2020 tarihinde yayımlanan altıncı stüdyo albümüdür. Sokak fahişeliği Sokak fahişeliği, bir tür seks işidir. Bir seks işçisi, sokak köşelerinde beklerken veya bir caddenin yanında yürürken müşterileri halka açık bir yerden veya caddeden talep eder. Cinsel eylem, müşterinin arabasında veya yakındaki bir sokakta, fahişenin evinde veya kiralık bir motel odasında yapılabilir. Striptizci Striptizci veya egzotik dansçı, mesleği striptiz kulübü gibi halka açık bir yetişkin eğlence mekanında striptiz yapmak olan bir kişidir. Bazen, bir striptizci bekarlığa veda partisinde veya başka bir özel etkinlikte gerçekleştirilebilir. Seks kulübü Seks kulübü, cinsiyetle ilgili faaliyetler veya kullanıcıların diğer kullanıcılar ile cinsel ilişki veya grup seks kurabilecekleri kuruluşlardır. Birçokları için bu, gündelik seks tarzıdır. Bir seks kulübü genelevden farklıdır. Seks kulüplerinin çoğu "swinging" yaşam tarzına hitap eder. Yüzey alanı Yüzey alanı, üç boyutlu bir şeklin dışını kaplayan toplam yer miktarıdır. Sessiz Çığlık (film, 2015) Sessiz Çığlık (İngilizce orijinal adıyla "Louder Than Bombs)", Joachim Trier'in yönettiği ve Jesse Eisenberg, Gabriel Byrne, Isabelle Huppert, David Strathairn ve Amy Ryan'ın oynadığı 2015 yapımı bir drama filmi. Film uluslararası olarak yapıldı ve Trier ile Eskil Vogt tarafından ortaklaşa yazıldı. Trier'in ilk İngilizce filmidir. 2015 Cannes Film Festivali'nde Altin Palmiye için yarışmak üzere seçildi, 2015 Toronto Uluslararası Film Festivali'nin Özel Sunumlar bölümünde gösterildi. İskandinav Konseyi Film Ödülü'nü kazandı. 9 Mayıs 2013'te Eisenberg, Byrne ve Huppert, Trier'in İngilizce yapacağı ilk filmin kadrosuna katıldı. 29 Ağustos'ta film finansal sorunlar nedeniyle süresiz olarak ertelendi. 5 Şubat 2014'te Arte France Cinema ile filmi finanse etmesi üzerine anlaşıldı. 4 Eylül'de Strathairn ve Ryan filmin kadrosuna katıldı. 9 Eylül'de Brosnahan, Eisenberg'in karakterinin eski kız arkadaşını oynamak için filme katıldı. 21 Ağustos 2014'te çekim ekibinin New York, Bayside'daki Kuzey Bulvarı'nda çekim hazırlıklarına başladığı bildirildi. Sekiz haftalık çekim süreci 4 Eylül 2014'te New York'ta başladı. "Sessiz Çığlık" eleştirmenlerden genellikle olumlu eleştiriler aldı. İnceleme toplayıcısı Rotten Tomatoes'ta film, 119 yoruma göre ortalama 6,8/10 puana sahiptir. Ana akım eleştirmenlerin puanlarını 100 üzerinden ağırlıklı ortalama puan olarak değerlendiren Metacritic, filmin 32 yoruma dayanarak 70 puan aldığını bildirmiştir. 2004 Yaz OlimpiyatlarÄ±'nda Paraguay Paraguay, 13-29 Ağustos 2004 tarihleri arasında Yunanistan'ın Atina kentindeki 2004 Yaz Olimpiyatları'nda yarıştı. Bu, ABD'nin boykotuna kısmi desteği nedeniyle (Moskova'daki 1980 Yaz Olimpiyatları dışında) ülkenin Olimpiyatlarda dokuzuncu çıkışıydı. Paraguay Olimpiyat Komitesi, erkek futbol takımının varlığı nedeniyle 1992 Yaz Olimpiyatları'ndan bu yana ülkenin en büyük heyetini Barselona'ya gönderdi.21 erkek ve 2 kadın olmak üzere toplam 23 sporcu, sadece atletizm, futbol, kürek ve yüzme dallarında yarıştı. Paraguaylı takımda iki önemli kadın sporcu vardı: model ve güzellik yarışmacısı olarak profesyonel kariyeri nedeniyle Olimpiyatlarda yarışmak için en güzel kadınlardan biri olmayı amaçlayan cirit atıcısı Leryn Franco ve on yedi yaşında tek-kürek kürekçisi olan Rocio Rivarola daha sonra açılış töreninde ülkenin ilk kadın bayrak taşıyıcısı oldu. Paraguay, turnuvanın final maçında Arjantin'e karşı 0-1 skoruyla yenilgisini takiben Atina'yı, erkek futbol takımından ilk Olimpiyat gümüş madalyası ile terk etti. Hamsili yumurta Hamsili yumurta (Lazca: Kapçaz makvali mot'axeri), salamura veya taze hamsiden yapılabilen bir yumurta yemeğidir. Hamsi tavaya yumurta kırılarak hazırlanır. Ölçü olarak 2 yumurtaya 5 hamsi idealdir. Hamsilerin yumurtaya batırılmasıyla yapılan ve yumurtalı hamsi anlamına gelen "makvaloni kapça" yemeğinde ise ana malzeme hamsidir. Kayseri'de 1965 Türkiye genel seçimleri 10 Ekim 1965 Genel Seçimleri Kayseri İli sonuçları; Dişeti büyümeleri Dişeti büyümeleri (gingival hiperplazi; gingival fibromatozis), dişler arasında yer alan piramit biçimindeki dişetlerinin (dişeti papili) büyümesidir. Yerel ya da yaygın olabilir. Yerel hiperplazilerde genellikle bir ya da birkaç dişeti papili etkilenir; büyük bölümünün nedeni dişeti yangısı (yerel gingivitis), diş taşları, dişler üzerindeki bakteri plakları, dişetindeki minik kistler (Pallister-Hall sendromu) ya da küçük tümörlerdir (fibroma, periferik dev hücreli reparatif granüloma, granuloma pyogenicum). Yaygın hiperplazilerde, tüm dişetlerinde, bazen kuronları örtecek kadar ileri düzeye ulaşabilen büyümeyle karşılaşılır. Yaygın hiperplazilerin etyolojisinde çeşitli faktörlerin etkisi vardır: Mikroskopik incelemelerde, damardan yoksun güçlü bir bağ dokusu artışı saptanır. Nodüller ya da kitleler oluşturan mezenkimal doku proliferasyonlarının üzerini örten çok katlı yassı epitel normal kalınlıktadır ya da incelmiştir. Dişeti hiperplazilerinin tedavisindeki temel ilke “etkenin giderilmesi” ve ağız sağlığının düzenlenmesidir. Direnen hiperplazi olgularında, konservatif ya da radikal periodontal cerrahi yöntemleri uygulanır. Büyülü Çift Büyülü Çift ("Kate and Leopold") 2001 yapımı fantastik bir Amerikan romantik komedi filmidir. Yönetmen James Mangold'dur. Leopold Mounbatten 1876 yılında İngiltere'de soylu fakat finansal bakımdan zor durumda olan bir ailenin yakışıklı oğludur. Asansör icat etmeye çalışmaktadır. Fakat amcası kendisini Amerika'ya getirir ve zengin bir Amerikalı kızla evlenmeye zorlar. Öte yandan günümüz Amerika'sında yaşayan ve Mountbatten ailesi soyundan gelen amatör fizikçi Stuart Besser zaman yolculuğu yaparak Leopold'un zamanına gitmiştir. Stuart'ın fotoğraf çektiğini gören, farklı giysi ve tavırlarından şüphe eden Leopold Stuart'ı takip ederken, Stuart ile birlikte henüz tamamlanmamış bir köprü inşaatından (Brooklyn Köprüsü) düşer. Fakat bu düşüş onu günümüz Amarika'sına getirir. Leopold günümüze intibak etmekte çok güçlük çeker ve bu durum çeşitli komik olaylara yol açar. Leopald bu arada Stuart'ın eski nişanlısı olan basarılı reklamcı Kate Mc Kay ile de tanışır ve ona aşık olur. Ne var ki kendi zamanına geri dönmesi gerekmektedir. Stuart Leopald'un kendi zamanına dönmesi gerektiğini, yoksa asansörün icat edilemeyeceğini ve apartmanlarda yaşamın imkansız hale geleceğini söyler. Gerçi meslek yaşamında çok başarılı bir dönem yaşamakta olan Kate Leopold ile birlikte gitmeyi kabul etmez. Fakat 1876 yılına ait bir fotoğrafta kendisini görünce yazgısının bu olduğunu düşünerek, Leopold'un zamanına gitmeyi kabul eder. 1876 yılında Leopold istemediği zengin kızla evlenecekken düğün salonuna giren Kate'i görür ve onunla evlendiğini ilan eder. Dağıtılmış eleman modeli Elektrik mühendisliğinde dağıtılmış eleman modeli veya iletim hattı modeli, elektronik devrelerdeki direnç, kapasite ve indüktans özelliklerini devre boyunca dağıtılmış bir şekilde modeller. Bu model özellikle mikrodalga gibi yüksek frekanslarda iletim hatları ve dalga kılavuzları gibi elemanları modellemekte kullanılır. Bunun nedeni, yüksek frekanslarda akım ve voltajın devre elemanı veya kabloların boyutları içinde değişikliğe uğramasıdır; örnek olarak düşük frekanslarda bir dirençten geçen akım direncin giriş ve çıkış portlarında yaklaşık olarak aynı olarak kabul edilebilirken, aynı yaklaşım yüksek frekanslarda yapılamaz. Benzer bir şekilde, düşük frekanslarda bir kablo elemanı boyunca hareket eden akım veya voltaj dalgasının gecikmediği varsayılırken, aynı varsayım yüksek frekans dağıtılmış devrelerinde yapılamamaktadır. Her ne kadar standart devre elemanları dağıtılmış devre modelinin uygulandığı frekanslarda normalden farklı özellikler gösterse de, toplu elemanlarda olduğu gibi devre analizi teknikleri bu modele uygulanabilir; bunun için zaman dışında uzay değişkeninin de kullanılması gerekilir. Dağıtılmış devre elemanının sonsuz küçüklükteki bir bölümü toplu devre elemanı şeklinde modellenebilir. Telgrafçı denklemleri bu şekilde türetilir. Parasetamol marka isimleri Parasetamol (INN) ( ya da ) ilacı dünya çapında birçok farklı marka adı altında satılmaktadır. Yaygın marka adları arasında Tylenol, Excedrin, Calpol ve Panadol bulunur. Tylenol; ağrıyı azaltmak, ateşi azaltmak ve alerji, soğuk algınlığı, öksürük baş ağrısı ve grip semptomlarını hafifletmek için satılan bir ilaç markasıdır. Orijinal ürününün aktif bileşeni parasetamoldür. "Tylenol" markası, Johnson & Johnson'ın yan kuruluşu olan McNeil Consumer Healthcare'e aittir. Marka 2017 itibarıyla Brezilya, Kanada, Çin, Mısır, Lübnan, Myanmar, Umman, Filipinler, Portekiz, İsviçre, Tayland, Amerika Birleşik Devletleri ve Vietnam'da kullanılmaktadır. Calpol; Birleşik Krallık, İrlanda, Hindistan, Kıbrıs, Hong Kong, Kenya, Malta ve Filipinler'de satılan bir çocuk odaklı tıbbı markadır. Ana ürün, "Calpol Bebek Süspansiyonu" olarak markalanmış bir parasetamol süspansiyonudur. Genellikle tatlı bir tada sahip renkli bir şuruptur ve ateş ve ağrıyı hafifletmek için kullanılır. 2016 yılında 66,3 milyon £ satışla İngiltere'de reçetesiz satılan en büyük ikinci markalı ilaç oldu. Calpol ayrıca Calprofen adı altında pazarlanan ibuprofen içeren bir formda da satılmaktadır. Calpol, hoş tadı nedeniyle kazara çocuk zehirlenmesinin yaygın bir nedenidir. Parasetamol ve anti-histamin içeren bir ürün olan Calpol Night, 2 aylıktan büyük olan bebeklerde kullanılabilecek şekilde satılmaktaydı. Ama son zamanlarda bu durum değişti ve şimdi sadece 6 yaşın üzerindeki çocuklar için uygun kabul edilmektedir. Panadol, GlaxoSmithKline'ın parasetamol veya asetaminofen için ticari isimlerinden biridir. GlaxoSmithKline'a göre Panadol; Avustralya, Belçika, Brezilya, Bulgaristan, Şili, Finlandiya, Fransa, Yunanistan, Honduras, Hong Kong, Endonezya, İrlanda, İtalya, Kenya, Kore, Lübnan, Malezya, Hollanda, Yeni Zelanda, Nijerya, Filipinler, Peru, Porto Riko, Pakistan, Suudi Arabistan, Singapur, Güney Afrika, Sri Lanka, İsviçre, Tayvan, Tayland, Trinidad ve Tobago, Birleşik Arap Emirlikleri, İngiltere, Malta ve Uruguay dahil olmak üzere 85 ülkede pazarlanmaktadır. 1955 yılında, Panadol Birleşik Krallık'daki hastanelere tanıtıldı. İlk olarak Sterling Drug Inc'in bir yan kuruluşu olan Frederick Stearns & Co tarafından satın alınan Phillips, Scott & Turner tarafından pazarlandı. O zaman "mideye karşı nazik" olarak ilan edildi, çünkü o zamanki diğer analjezik ajanlar bilinen bir mide tahriş edici olan aspirin içeriyordu. Panadol başlangıçta İngiltere'de sadece reçete ile bulunabilecek şekilde mevcuttu, ancak şimdi reçetesiz de alınabilmektedir. 1983 yılında Sterling, Amerika pazarına Panadol'u tanıttı. 1988'de Sterling Winthrop, dünya çapındaki ilaç ticareti faaliyetlerini 1994 yılında SmithKline Beecham'a satan Eastman Kodak tarafından satın alındı. İki hafta sonra SmithKline Beecham, Amerika Birleşik Devletleri, Kanada ve Porto Riko'daki reçetesiz satılan ilaç sektörünü Bayer'e 1 milyar dolara sattı. Ancak Kuzey Amerika'nın Panadol hakları SmithKline tarafından saklı tutulmaya devam edildi. Panadol, "Dünyanın en sık muadili yapılan ilaçlarından biri" olarak adlandırıldı. Panadol farklı formülasyonlarda ve farklı adlarda ambalajlarda satılmaktadır. Avustralya'da S2 (sadece eczane) ilacı olan "Panadol Extra", tablet başına 65 mg kafein ile 500 mg parasetamol içermektedir. Kafein, parasetamolün analjezik etkisini artırabilir. Çalışmalar, bu artımlı ağrı kesicinin klinik önemi ile ilgili çelişkili sonuçlara varmıştır. "Panadol Osteo" ve "Panadol Extend Tabletler", parasetamolün modifiye edilmiş salimli formülasyonlarıdır. "Panadol Osteo" Avustralya ve Yeni Zelanda'da pazarlanmaktadır; hemen salıverme - sürekli salıverme oranı %33 ile %66 arasındadır. "Panadol Rapid Handipak", 20 ila 35 yaşlarındaki Avustralyalı kadınlara hitap etmek için tasarlanmış on 500 mg'lık ince bir kapta paketlenmiş "Panadol Rapid"'dir. "Panadol Cold ve Catarrh" üç aktif bileşen içerir: parasetamol, nazal dekonjestan olarak fenilefrin hidroklorür ve belirli alerjileri önlemek için klorfeniramin maleat. "Panadol Cold and Flu" ve "Panadol Fever and Congestion", parasetamolü fenilefrin hidroklorür ile burun dekonjestanı olarak birleştirir. ASÄ°LSAN Asilsan Ardeşen Silah Sanayi ve Ticaret A.Ş. (ASİLSAN) Türkiye merkezli bir ateşli silah üreticisidir. Şirketin başlıca ürünleri tabancalar olup silahları sivil ve polis tarafından Türkiye'de kullanılmaktadır. Türkiye'nin ilk özel silah fabrikası olan ASİLSAN'ın merkezi, Rize'nin Ardeşen ilçesinde yer almaktadır. ASİLSAN, 1991 yılında Doğu Karadeniz Silah Projesi kapsamında KOSGEB ve MKEK ile koordineli olarak kurulmuştur. 6.500 m²lik alana kurulmuş olan ASİLSAN fabrikası, iki ayrı binadan oluşmaktadır. 160 kişinin çalışabileceği fabrikanın üretim hattında 8 CNC tezgahı yer almaktadır. Ardeşen ilçesiyle özdeşleşen Atmaca ve Fırtına marka tabancalar 1993 ile 2010 yılları arasında fabrikada üretilmiştir. Fabrika, 2010'daki heyelanda göçük altında kalmıştır. Mermer Mağarası (Kırım) Mermer Mağaraları (, , ), Kırım'da, dağlık masif Çatırdağ'ın alt platosunda yer alan bir mağaradır. Avrupa'nın en çok ziyaret edilen mağaralarından biri olan popüler bir turistik cazibe merkezidir. Eşsizliği nedeniyle, Mermer Mağarası dünya çapında tanınmaya başladı. Speleologlar bu mağarayı gezegenin en güzel beş mağarası ve Ukrayna'nın Yedi Doğal Harikası'ndan biri olarak görmektedir. 1992 yılında, Uluslararası Donanımlı Mağaralar Birliği'ne dahil edildi. 1987'de Simferopol speleoloji ekibi Bin Bash-Koba (Bin Baş) ve Suuk-Koba (Soğuk) arasında karmaşık bir salon ve galeri sistemi olan bir mağara keşfetti. Deniz seviyesinden yükseklikte yer alan yeni mağara, mermer kireç taşından oluşması nedeniyle Mermer (başlangıçta "Afgan" adı da kullanılmıştır) olarak adlandırılmıştır. 1988 yılında, mağara turizmi merkezi Onyx-tur, mağara içinde yürüyüş yolları kurmuş ve aydınlatma sistemlerini tamamlamıştır. Tur, yüzlerce sarkıt, Kırım'ın en büyük mağara odası, odanın tepesini kaplayan taş güller, "Kraliçe" ve "Kral" sütunları içeren Saray Salonu ve Umut ve Balkon Odası olan Pembe Oda, 100 metre uzunluğu ve 28 metre yüksekliği ile Avrupa'nın en büyük donanımlı odalarından biri olan Fairy Tales galerisi Tiger Path'dan geçmektedir. Bir sarkıt "ormanı" Parlaklık Odası'na doğru ilerler. Onlarca değerli "avize", coralite "çiçekler" ile kaplı tavandan aşağı sarkar, bazıları neredeyse yere ulaşır. Tur bu noktada sona erer ancak mağaranın dört odası daha bulunur: Heyelan, Kanal, Çikolata ve Geliktite. AWOLNATION AWOLNATION (büyük puntolarla stilizedir,) 2009 yılında Los Angeles, Kaliforniya'da kurulmuş olan rock müzik grubu. Rock müzik icra etmekte olan grup, spesifik olarak alternatif rock, elektronik rock, elektropop, indie rock, dans-rock ve pop-rock türlerini benimsemiştir. Atlas Solutions Atlas Solutions, Facebook'un Şubat 2013'te Microsoft'tan satın aldığı bir yan kuruluşudur. İnternet ilanı hizmetleri sunmaktadır. Aslen Razorfish tarafından inşa edilen Atlas reklam platformu, günde milyarlarca reklam gösterimi sunuyor ve pazarlamacılara reklam kampanyalarının performansını sunmak, yönetmek, izlemek ve ölçmek için bir dizi araç sunuyor. Atlas Mart 2018'de kapatıldı. Express Wi-Fi Express Wi-Fi, Facebook'un küresel internet bağlantısı girişimleri grubu olan Facebook Connectivity içinde bir bölümdür. Facebook Bağlantı şemsiyesi altındaki çeşitli programlardan biri olarak, halka açık Wi-Fi bağlantı noktaları üzerinden internet erişimi sağlamak için mobil şebeke operatörü ve internet servis sağlayıcısı ile ortak çalışır. Facebook, iş ortaklarının Wi-Fi tekliflerini daha iyi yönetmek ve büyütmek için yararlanabilecekleri kapsamlı bir Wi-Fi platformu sağlayarak iş ortaklarına yardımcı olur. Şubat 2019 itibarıyla Express Wi-Fi; Gana, Hindistan, Endonezya, Kenya, Nijerya, Filipinler, Güney Afrika ve Tanzanya'da aktifti. Bombay (mango) Bombay mangosu, Jamaika menşeli bir mango çeşididir. Bombay aslen 19. yüzyılda Hindistan'daki yönetim sistemi sırasında Hindistan'dan gelen göçmenler tarafından Jamaika'ya getirilen bir tohumdan yetiştirildi. Meyveleri, yaygın olarak rağbet edilen lezzeti nedeniyle popüler oldu ve Bombay sonunda kreş stoğu olarak satıldığı Güney Florida üzerinden Amerika Birleşik Devletleri'ne tanıtıldı. Florida, mango çeşitlerinin 2005 soyağacı analizi, Bombay'ın Bailey'nin Marvel, Jacquelin ve Zill de dahil olmak üzere eyaletten kaynaklanan çeşitli mangoların bir ebeveyni olduğunu buldu. Bu meyve, olgunlukta bir pound'dan daha az ortalamaya sahiptir ve tipik olarak çoğunlukla kırmızı kalır, az miktarda kırmızıya kızarır. Meyve eti koyu portakal rengindedir ve tamamen lifsizdir. Zengin ve baharatlı olarak tanımlanan bir tada sahiptir. Kolayca çıkarılabilir bir tohuma sahip olduğu bilinmektedir. Ağaçları büyüme açısından kuvvetlidir ve açık kanopiler oluşturur. Deutsch Amerikanische Freundschaft Deutsch Amerikanische Freundschaft (D.A.F.), Alman elektronik müzik grubu. 1978 yılında Düsseldorf'da kurulan grubun kurucu üyeleri vokalist Gabriel "Gabi" Delgado-López, davulcu Robert Görl, klavyeci Kurt Dahlke, bas gitarist Michael Kemner ve gitarist Wolfgang Spelmans'tır. Delgado-López ve Görl dışındaki üyeler 1981 yılında gruptan ayrılmıştır. Grup kariyerine bir punk rock tarzında müzik yaparak başlamış olsa da daha sonraki albümlerinde elektronik müzik ve dans müziği öğeleri eklemeye başlamıştır. Delgado-López ve Görl dışındaki üyelerin ayrılmasından sonra tamamen minimal bir dans müziği tarzında geçiş yapan grup, 1981 yılında "Alles ist gut" albümü ile çıkış yapmıştır. Ağırlıklı olarak Almanca şarkı sözleri yazan D.A.F. EBM tarzının öncü gruplarından kabul edilmektedir. Grubun provokatif şarkı sözleri ve imajı Almanya'da tartışma konusu olmuştur. 1982'deki albümleri "Für immer"n kayıtları sırasında grup dağılmış ve üyeler solo kariyerlerine odaklanmıştır. Grup, 1985 ve 2003 yıllarında yeni albümler kaydetmek için bir araya gelmiştir; D.A.F. daha sonraki seneler konser turnelerine ve festivallere katılmıştır. Delgado-Lopez 2020 senesinde hayatını kaybetmiştir. Bıryuçıy Adası Bıryuçıy Adası (), Azak Denizi'nin kuzeybatı kesiminde, 'nin geniş güney kesiminde yer alan bir kıyı okudur (eski ada). Fedotova Dili'nin dar kuzey kısmı ile birlikte Bıryuçıy Adası, onu doğudan denizden ayıran 'nı oluşturur. Günümüzdeki kıyı oku, 1929 yılına kadar, Fedotova Dili'nin kuzey kısmından dar bir boğazla ayrılmış bir adaydı. Ukrayna'nın Herson Oblastı'nda yer almaktadır. Oblastın ana bölgesi ile doğrudan arazi bağlantısı yoktur - Utljuk Limanı ile birbirinden ayrılırlar. Uzunluğu yaklaşık 11 deniz mili, genişliği yaklaşık 3 deniz mili ve alanı 27,92 mil karedir. Kıyı okunun kuzeybatı ve batı kıyılarında birkaç sığ koy ve haliç vardır. Küçük gemiler en genellikle kıyı okunun güneybatı kenarındaki koylara (Rıbatska ve Mayaçna koyları) girer. Kıyı okunun batı ve kuzeybatı kıyısı boyunca, 5 metreden daha derin olan bölümlerde büyük balık sürüleri görülür. Kıyı oku, alüvyal tiptedir, kum ve "coquina"dan (kabuklulardan oluşan kumlu sahil ovası) oluşur. Kıyı boyunca çok sayıda göl bulunur. Birkaç küçük tuzlu göl ve büyük bir göl olan Olen Gölü kıyı ounun kuzey kıyısı boyunca uzanır. Çayır, kıyı suyu ve kum-bozkır manzaraları görülür. Flora yaklaşık 700 bitki türü içerir. 1970'ler-80'lerde, 232 hektarlık alanda, elaeagnus angustifolia, ulmus laevis, robinia pseudoacacia, fraxinus excelsior'dan oluşan dikili ormanları vardı. Bölgeye uyum sağlamış memelilerden yaklaşık bin kızıl geyik, 2.500 alageyik, 90 Asya yaban eşeği ve birkaç düzine yerli at ve kunduzun yaşam alanıdır; bölgeye uyum sağlamış kuşlar sülünlerdir. MÖ ilk bin yılda, Bıryuçıy Adası çevresinde Kraliyet İskitleri yaşadı. Muhtemelen, bu kıyı oku, bazı İskit sikkelerinde tasvir edilen kıyı oku idi. 17 Eylül 2003'te Ukrayna Cumhurbaşkanı Leonid Kuçma ile Rusya Cumhurbaşkanı Vladimir Putin arasında bir toplantı gerçekleşti. Görüşmede Azak Denizi ve Kerç Boğazı sularında deniz sınırı konusunu ele aldılar. Bıryuçıy Çağdaş Sanat Projesi 2006 yılında Bıryuçıy Adası'nda başlatıldı. Her yıl yeni bir proje gerçekleştirilmektedir. Etkinlik yılda iki kez (Mayıs ve Eylül aylarında) yapılır. 2015 yılında uluslararası bir "1000 km görüş" projesi gerçekleştirildi. Katamaranlardaki katılımcılar Stryi Nehri'nden Bıryuçıy Adası'na 1.000 km'lik bir mesafe kat ettiler. 2015 sonbaharında İtalyan film yönetmeni filmlerini burada çekti. 2016'da İtalyan film yönetmeni Giorgio Cugno, aktör 'nın başrol oynadığı “XAU” filminin dördüncü bölümünü burada çekti. Kıyı okunun adı - Bıryuçıy Adası - "kurt adası" ("byriuk" - yalnız kurt) olarak çevrilir. Biruchiy Çağdaş Sanat Projesi adındaki "Bıryuçıy" kelimesi, bir yenilikçiliktir, Bıryuçıy adının değiştirilmiş bir versiyonudur. Bu ad, 2000'li yıllarda projenin kurucuları tarafından tasarlandı. Bıryuçıy Adası bölgesinde bir devlet koruma alanı bulunmaktadır (şimdi Azov-Syvash Ulusal Doğa Parkı'nın bir parçası). Koruma alanı 1927'de kuruldu. Kıyı okunun güneybatı kenarında bulunmaktadır (ilk olarak 1878'de inşa edildi). Anxiety UK Anxiety UK (eski adıyla National Phobics Society), 1970 yılında anksiyete bozukluklarından etkilenenler için oluşturulmuş bir İngiltere ulusal tescilli yardım kuruluşudur. Anksiyete bozukluğu çekmekte olan ve eskiden çekmiş olan hastalar tarafından yönetilen bir kuruluştur. Anxiety UK, İngiltere'de kaygı ile uğraşan en büyük ulusal yardım kuruluşu olduğunu iddia ediyor. Anxiety UK, geniş yardım olanakları aracılığıyla bilgi, destek ve anlayış sağlayarak anksiyete bozukluğu yaşayanları rahatlatmak ve desteklemek ve anksiyete bozukluğu olanlara sunulan hizmet sunumunu iyileştirmek için dış ajanslar ve sağlık profesyonelleri ile düzenli olarak çalışır. Anxiety UK ayrıca anksiyete bozuklukları konusunda farkındalığı arttırmak için kampanyalar da düzenliyor. Anxiety UK, terapiler için şu ücretli hizmetleri sunmaktadır: danışmanlık, bilişsel davranışçı terapi, klinik hipnoterapi ve akupunktur. Organizasyon ayrıca telefonla danışmanlık ve e-posta yardımı da sunmaktadır. YouGov SixthSense tarafından yapılan araştırma, İngilizlerin %21'inin bugün anksiyeteden etkilendiğini ortaya koydu. Büyük Britanya'yı kapsayan bir araştırmada, altı yetişkinden birinin önceki hafta boyunca bir çeşit nevrotik sağlık sorunu yaşadığı ortaya çıktı. Araştırmalar ayrıca, her on kişiden birden fazlasının hayatının bir aşamasında günlük hayatı etkileyecek düzeyde anksiyete bozukluğuna sahip olduğunu bulmuştur. Anxiety UK'nin ünlü patronları ve büyükelçilerinden bazıları şunlardır: Rebecca Front, Marcus Trescothick, Ruby Wax, Simon Webbe, Naomi Moxon, Hannah Moxon, Martin Plowman ve Nick Brewer. Audrey Mestre Audrey Mestre (11 Ağustos 1974 - 12 Ekim 2002) Fransız dünya rekortmeni serbest dalgıç. Mestre, Saint-Denis, Seine-Saint-Denis'de şnorkel ve tüplü dalışlara ilgili bir ailede doğdu. Henüz bebek yaşlarda yüzmeye başladı ve daha iki yaşındayken 25 metre yüzme yarışmasında altın madalya kazandı. On üç yaşına geldiğinde tecrübeli bir tüplü dalgıç olmuştu ancak Fransız yasası nedeniyle on altı yaşına kadar sertifika alamadı. Ailesi Mexico City'ye taşındığında hala bir genç kızdı. İspanyolca'yı akıcı bir şekilde konuşmayı öğrendi ve La Paz, Meksika'da bir üniversitede deniz biyolojisi okudu. 1996'da sualtı sporlarına olan ilgisi nedeniyle serbest dalgıç Francisco "Pipín" Ferreras ile tanıştı. Aralarında hemen bir ilişki başladı ve kısa süre sonra Mestre, Ferreras ile yaşamak için Miami, Florida'ya taşındı. Burada Ferreras ile birlikte serbest dalış eğitimleri yaparak kısa sürede rekor derinliklere ulaştı. 1999 yılında iki dalış meraklısı evlendi ve Audrey Mestre ertesi yıl Fort Lauderdale sahilinde tek nefes ile 125 metre derinliğe serbest dalış yaparak kadın dünya rekorunu kırdı (410 ft). Bir yıl sonra 130 metreye inerek kendi rekorunu kırdı (427 ft). Ekim 2002'de Mestre, Tanya Streeter'in henüz birkaç hafta önce, 17 Ağustos 2002'de kırdığı 160 metrelik limitsiz serbest dalış dünya rekorunu kırma girişiminde öldü (o sırada bu hem erkekler hem de kadınların resmi AIDA rekoru idi) 4 Ekim 2002'de, eşinin gözetiminde bir dalış ekibi ile, Dominik Cumhuriyeti'ndeki Bayahibe Plajı'nda 166 metre (545 ft) derinliğe bir dalış yaptı. 12 Ekim tarihinde, rekor derinlik olan 171 metreye dalışına başladı. 171 metre derinliğe ulaştığında, kendisini hızlı bir şekilde yüzeye çıkarmaya yarayan balonu şişirmek için hava tankının valfini açtı ancak tüpün içinde hava yoktu. O derinlikte bulunan kurtarma dalgıcı hızlıca yanına gelerek kendi regülatörü ile kaldırma balonunu şişirmeye çalıştı ancak yetersiz hava basıncı nedeniyle balon yeterince hızlı yükselmedi. Mestre, üç dakika civarında tamamlanması planlanan bu son dalışında, su altında sekiz buçuk dakikadan fazla kalmış oldu. Kocası, Audrey'i yüzeye çıkarmak için tüplü dalış ekipmanlarını giydiğinde artık çok geçti. Sahildeki bir hastanede Audrey'in öldüğü açıklandı. Dalış tartışmalıydı ve kurulum ortak serbest dalış güvenlik standartlarına uymadığından ağır şekilde eleştirildi. Dalış topluluğu özellikle, önceden ileriki bir tarih için planlanmış, güvenlik önlemlerinin yetersiz olduğu, uygun kurtarma ekipmanından yoksun, denizde ve kıyıda doktor bulunmayan bu rekor denemesi için acele eden kocası Ferreras'ı hedef aldı. Ferreras, Mestre'nin asansör görevi gören balonunun hava tankından sorumluydu ve dalış öncesinde ekiplerin tankı kontrol etmesine izin vermedi. Mestre, dalışına başladıktan dokuz dakika geçene kadar yüzeye çıkamadı. Yüzeye çıktığında nabız vardı ancak teknede tıbbi doktor yoktu. Ferreras onu suda hayata döndürmeye çalışırken dakikalar boşa gitti. 2013 yılında Alison Ellwood tarafından yazılan ve yönetilen bir ESPN belgesel filminde olayın canlı video görüntüleri ile mürettebat üyeleri ve personeli ile yapılan röportajlar yayımlandı. Audrey Mestre yakıldı ve külleri denize dağıldı. 2002 yılında ölümünden sonra Kadın Dalgıçlar Onur Listesine girdi. Ağustos 2004'te, kocası tarafından hikâyesini anlatan bir kitap yazıldı. "Dalış: Bir Aşk ve Saplantı Hikayesi" (). 2013 yılında Mestre'nin hayatı ve kariyeri, ESPN'nin ""Limit Yok"" yapımında, "Dokuz IX" serisinin bir parçası olarak yerini aldı. Süreyya Tahsin Aygün Süreyya Tahsin Aygün (1895, İstanbul - 1981, İstanbul), Türk veteriner hekim, bakteriyolog ve general. Kadınlarda hamileliği önleme amacıyla kullanılan thalidomide etken maddeli ilacın embriyolarda beyin gelişimini etkilediğini ve buna bağlı olarak çocukların fokomeli ile doğduğunu bulmasıyla tanınmıştır. Aygün, maddenin etkilerini Sağlık Bakanlığına anlatarak ilacın ülkeye gelmesini engellemiştir. Ayrıca Türkiye'de kök hücre tedavisi üzerine çalışmalar yapan ilk kişidir. Süreyya Tahsin Aygün 1895'te İstanbul'da doğmuştur. Liseyi Haydarpaşa Askeri Veteriner Okulu'nda okuyan Aygün, I. Dünya Savaşı'na katıldığı için eğitimini 1920'de tamamlamıştır. Kurtuluş Savaşı'ndaki çalışmalarına istinaden 1922'de kendisine İstiklâl Madalyası verilmiştir. Aygün, sonrasında "viroloji, bakteriyoloji ve bulaşıcı hastalıklar" üzerine Almanya Berlin Hıfzısıhha Enstitüsü'nde eğitim görmüştür. Berlin Yüksek Veteriner Okulu'nda doktorasını alan Aygün, 1934'te Doçent, 1937'de Profesör ve 1944'te Ordinaryüs unvanlarını almıştır. Tümgeneral rütbesini 1946'da aldıktan 4 yıl sonra ordudan ayrılmış ve tamamen akademik çalışmalarına yoğunlaşmıştır. Aygün'ün çeşitli dillere çevrilmiş 18 kitabı ve 82 makalesi bulunmaktadır. Adil Mustafa Şehzadebaşı ile birlikte ilk kez sığır vebası virüsünün izolasyonunu yapmış ve virüsün filtrelerden geçtiğini ispatlamıştır. Aygün, 33. derece masondu. Süreyya Tahsin Aygün'ün adı, Almanya'da bulunan Aygün İnstitüte'ye verilmiştir. Aygün, aynı zamanda Atatürk'ün doğumunun 100. yılı şerefine verilen "Hizmet ve Onur Plaketi"nin de sahibidir. 70. Berlin UluslararasÄ± Film Festivali 70. Berlin Uluslararası Film Festivali, 20 Şubat - 1 Mart 2020 tarihleri ​​arasında gerçekleştirildi. Yeni Berlin Film Festivali başkanları, işletme müdürü Mariette Rissenbeek ve sanat yönetmeni Carlo Chatrian'ın yönetiminde düzenlenen ilk festivaldi. Festival, oyuncu Samuel Finzi tarafından sunulan açılış galası ile başladı ve ardından onu Berlinale Özel bölümü için seçilen "My Salinger Year" filminin dünya prömiyeri takip etti. En iyi film dalında verilen "Altın Ayı" ödülünü İranlı yönetmen Muhammed Resoulof'un yönettiği "Sheytan vojud nadarad" filmi kazandı. Aşağıdaki kişiler Berlinale Yarışması bölümünde jüri olarak yer aldılar: Uluslararası jüri Aşağıdaki kişiler Encounters Ödülleri jürisinde yer aldılar: Aşağıdaki kişiler En İyi İlk Film Ödülü jürisinde yer aldılar: Aşağıdaki kişiler Berlinale Belgesel Film Ödülü jürisinde yer aldılar: Aşağıdaki kişiler Berlinale Kısa Filmler bölümünde jüri olarak yer aldılar: Altın Ayı ve Gümüş Ayı ödülleri için ana yarışmaya aşağıdaki filmler seçildi: Aşağıdaki filmler Panorama bölümü için seçildi: Aşağıdaki filmler Panorama Dokumente bölümü için seçildi: Aşağıdaki filmler Encounters bölümü için seçildi: Aşağıdaki filmler Berlinale Özel bölümü için seçildi: Ödüller aşağıdaki kategori alanlarında verildi: M.S.Ö. Hava ve Uzay Müzesi M.S.Ö. Hava ve Uzay MüzesiEskişehir’in Sivrihisar ilçesi Yeşilköy Mahallesi’nde yer alan , 2018 yılında Sivrihisar Havacılık Merkezi S.H.M., Necati Artan Tesisleri’nde yerini aldı. Müzede dünya havacılık tarihi için değer taşıyan ve bir kısmı çeşitli etkinliklerde uçan uçaklar bulunuyor. Uçan Müze olarak da bilinmektedir. M.S.Ö. Havacılık Müzesi,Türkiye'de uçar durumda bulunan tarihi uçaklara ev sahipliği yapıyor. Müzede yer alan birçok hava aracı bağışlayanların isimleriyle sergileniyor. Filipinler-Türkiye ilişkileri Filipinler-Türkiye ilişkileri, Filipinler ile Türkiye arasında sürdürülen uluslararası politikaları içerir. İki ülke arasındaki resmi diplomatik ilişkiler, 13 Haziran 1949'da bir Dostluk Antlaşması imzalanarak kuruldu. Manila'daki Türkiye Büyükelçiliği Ekim 1990'da, Ankara'daki Filipinler Büyükelçiliği ise Ekim 1991'de kuruldu. Türkiye, 1992 yılında Cebu'da fahri konsolosluk kurdu. Filipinler cumhurbaşkanı Fidel Ramos Şubat 1995'te Türkiye'ye bir devlet ziyareti gerçekleştirdi. Ardından Türkiye cumhurbaşkanı Süleyman Demirel, Şubat 1999'da Filipinler'e de bir devlet ziyareti gerçekleştirdi. Eylül 2009 tarihinde Filipinler cumhurbaşkanı Gloria Macapagal Arroyo, Türkiye'ye bir ziyaret düzenledi. Kasım 2014 tarihinde Türkiye başbakanı Ahmet Davutoğlu, cumhurbaşkanı Benigno Aquino III ile birlikte Bangsamoro ile barış sürecini ve IŞİD'in oluşturduğu tehditleri tartışmak üzere Manila'ya resmi ziyaretler gerçekletirdi. Filipinler'in Türkiye ile iade anlaşması bulunmamaktadır. Türkiye, Moro İsyanı'nın çözümünü desteklemektedir ve diğer üç ülkenin ve dört uluslararası olmayan ülkenin temsilcilerinden oluşan Uluslararası Temas Grubu'nun bir parçası olarak Filipinler hükûmetinin Moro İslami Kurtuluş Cephesi (MILF) ile barış görüşmelerine katılmıştır. Türkiye, MILF'in silahsızlandırılmasını denetleyen Bağımsız Hizmetten Çıkarma Organı'nın (IDB) bir parçasıdır. Bir Türk kuruluşu da Filipinler hükûmeti ile MILF arasındaki tüm anlaşmaların uygulanmasını denetlemekle görevlendirilen Üçüncü Taraf İzleme Ekibi'nin bir üyesidir. Türk şirketleri Filipinler Ordusu'nun altı zırhlı personel taşıyıcısının modernizasyonuna katıldılar. Louis Ferdinand Louis Ferdinand adlı kişiler: Anksiyete rüyası Anksiyete rüyası, kabustan daha rahatsız edici olabilecek düzeyde hoş olmayan bir rüyadır. Anksiyete rüyaları, uyanma anında rüyayı gören kişide görülebilecek rahatsızlık, sıkıntı veya endişe duyguları ile karakterizedir. Anksiyete rüyaları hızlı göz hareketi uykusunda ortaya çıkar ve olağan temalar tamamlanamamış görevleri, utanmayı, düşmeyi, hukuki veya finansal belaya girmeyi, başarısız durumları ve başka bir kişi tarafından takip edilmeyi, genellikle gerçekçi olmayan bir varlığı içerir. Anksiyete rüyalarına çocukluk travması veya çatışma ile uğraşan bir yetişkin neden olabilir. Rüyayı gören kişide kaygı yaratsalar da, anksiyete hayalleri aynı zamanda bir kişinin egosunun yeniden kurulmasının bir yolu olarak hizmet eder. Rahatsız edici bir rüyadan uyanan çoğu insan muhtemelen kabus olarak adlandırsa da, sınıflandırma o kadar basit değildir. Anksiyete hayalleri, cezalandırma hayalleri, kabuslar, travma sonrası hayaller ve gece terörlerini ayırt etmek zordur; çünkü genellikle "kabus" terimi altında toplanırlar. Bununla birlikte, farklı rüya türlerinin farklı nitelikleri vardır. Rüyanın gerçekleştiği aşama anahtardır. Anksiyete hayalleri, ceza hayalleri, kabuslar veya travma sonrası rüyalar uykunun REM aşamasında, NREM aşamasında ise gece terörü meydana gelir. "On The Nightmare"'in yazarı Ernest Jones, bir kabusun özelliklerinin şunlar olduğunu söyledi: “Yoğun veya acı veren dehşet; solunumun devam etmesini tehlikeli bir şekilde tehdit eden göğüste baskı veya ağırlık hissi ve hayalperestin çaresiz ya da felç olma inancı.” 1911'de yayımlanan bu özellikler Amerikalı uyku araştırmacısı Charles Fisher ve meslektaşlarının bu tip rüyaların insanlar arasında çok geniş olduklarını fark etmelerine kadar altmış yıl sürdü. Fisher, REM uykusunda üzücü rüyaların, göğüste ağırlık hissi ve çaresizlik hissi içereceği sonucuna vardı ancak yoğun veya acı veren dehşet NREM rüyalarının bir özelliğidir. Bu rüyalar daha çok gece terörü olarak bilinir. "The Nightmare" kitabının yazarlarından Ruth Bers Shapiro'nun dediğine göre, kabusu anksiyete rüyasından ayıran “son derece rahatsız edici” içeriklere konu olmasıdır. Anksiyete rüyalarındaki ortak temalar tamamlanmamış görevleri içerir. Bunlar paketlenmemiş bir bavul veya alınmamış bir sınav gibi şeyleri içerebilir. Bir başka ortak tema da bir aile üyesinin kaybıdır. Freud, bu hayallerin iki kategoriye ayrıldığını açıkladı: “ölüme bağlı üzüntü olanlar ve üzüntü olmayanlar.” Diğer temalar utanç içerebilir. Düşme ya da kovalanma görmek de anksiyete rüyalarında yaygındır. Bunlar genellikle resimsel bilinç sırasında uyku başlangıcında gerçekleşir ve çok az yapıya veya plana sahiptir. Freud'un teorisi, "Düşlerin Yorumu" kitabında açıklanmaktadır. Freud'un çalışmalarının bir yönü, onun dileğini yerine getirme teorisiydi; ancak, normal insan doğası kaygıyı önlemek olduğundan, kaygı rüyalarının her zaman bu teoriye uyduğu düşünülmemiştir. Freud başkalarından tutarsızlığa dikkat çekmesini bekledi ve psikanalist Charles Brenner bunu yaptı. Freud, endişeyi hayal etmenin ve dilek yerine getirmenin birbiriyle iç içe geçmesinin farklı yollarını açıklayarak Brenner'a karşı çıktı. Freud, bir çocuğun annesinin kaybolduğunu hayal ettiği ve onu teselli edecek kimsesi olmadığı özel bir örnek verdi. Freud, “Çocuk annesiyle sevgi alışverişinde bulunmayı ve onunla uyumayı hayal etti; ancak tüm zevk kaygıya, tüm düşünsel içeriğin tersine dönüştü.” Bu şekilde anksiyete rüyasının işlevi, hoş olmayan dilek yerine getirilmesini bir cezalandırma duygusu ve sonuçta ortaya çıkan kaygı ile gizlemektir. Anksiyete hayalleri genellikle çocukluk travmasından kaynaklanır. Bunda bir faktör de çocuğun gelişen egosudur. Bu özellikle yaklaşık 1 yaşlarındaki çocuklar için geçerlidir. Bu yaşta anksiyete hayalleri ortaya çıkar çünkü çocuğun egosu günlük deneyimlerini bütünleştiremez. Shapiro ayrıca büyüyen egonun travma ve çocuğun yaşadığı çatışmalardan kolayca etkilendiğini açıklıyor. Bu önemli bir faktördür çünkü ego savunma mekanizmaları (örneğin baskı ve entelektüelleşme) kaygı rüyalarını ve kabusları ortadan kaldırmak için bir anahtardır. Çocuğun yaşamındaki çatışmalar ve gelişimsel aşamalara yaklaşmak da kaygı rüyalarına neden olabilir. Örneğin, çocuk tuvalet eğitimine başlarken çatışma yaşanabilir. “Tuvalet eğitimi, toprak isteği ve ebeveyn sevgisini kaybetme korkusu arasındaki çatışmaları hızlandırıyor. Bu süre zarfında, çocuk kendisini çaresiz ve korunmasız hissettiren rahatsız edici deneyimlere maruz kalırsa, ebeveynlerin onaylanmama endişesi artar.” Bu kaygı muhtemelen bir çocukta anksiyete rüyalarına yol açabilir. Kaygı rüyalarının önemli bir işlevi vardır. Ego çok fazla çalıştığında, çoğu zaman sıfırlamanın tek yolu uyanmaktır. Anksiyete hayalleri, rüyayı gören kişi uyanmaya zorlanana ve böylece egonun yeniden odaklanmasına izin verene kadar gelişir. Shapiro, endişe rüyalarının "hayalperestin psikolojik olarak tehlikeli bir duruma karşı uyarılmasına" hizmet edebileceğini de kaydetti. Yaygın anksiyete, anksiyete rüyalarının olumsuz bir etkisidir. Hayallerindeki sıkıntıyla uğraşan bireylerin, aynı derecede stresli olabilen gerçek yaşam olayları yaşayanlardan daha sık genel kaygıları olduğu kanısına varılmıştır. Barry Kraków, herhangi bir kaygı rüyasını veya kabusu hafifletmek için üç adım geliştirdi. Bu adımlar şunlardır: Bir kişi ilk adımı öğrendikten sonra, ortaya çıkabilecek yeni kaygı rüyalarının üstesinden gelmek için ikinci ve üçüncü adımları kullanmaya devam edebilir. Daha fazla yardıma ihtiyaç duyulursa, psikodrama ve psikoterapötik teknikleri kullanan atölyeler düşünülebilir. Doctorandus Herma Reeskamp'ın açıklamasına göre bu tür atölyelerin amacı "hastaların kabus ve anksiyete dolu rüyaların musallat temalarını değiştirmelerine yardım etmektir". Frontignan Frontignan, Fransa'nın Occitanie bölgesine bağlı Hérault ilinde bulunan bir komündür. Komünün nüfusu 1 Ocak 2017 tarihi itibarıyla 22.762'dir. Emin Bayram Emin Bayram (2 Nisan 2003, İstanbul) Galatasaray altyapısından yetişmiş Türk futbolcudur. Altyapısında yetiştiği Galatasaray ile ilk maçına 4 Aralık 2019 tarihinde, Ziraat Türkiye Kupası'ndaki Tuzlaspor karşılaşmasında çıktı. Galatasaray 0-2 kaybetmesine rağmen Emin Bayram, gösterdiği performansla beğeni topladı. Ondan sonraki birkaç UEFA Şampiyonlar Ligi maçındaysa kulübede bekledi. Galatasaray ile ilk lig maçına 26 Ocak 2020 tarihinde Konyaspor deplasmanında çıktı. Uzatma dakikalarında oyuna dâhil olan Emin, çok fazla oynayamadan maç sona erdi. Bayram, 12 Temmuz 2020 tarihinde oynadığı Ankaragücü maçında, kariyerinde ilk kez Galatasaray'ın kaptanı olarak sahaya çıktı. Bayram, kaptanlık pazubandını takarken 17 yaşındaydı. Genç yaş gruplarında gösterdiği performansla millî takıma çağrılan Bayram, alt yaş millî takımlarında 33 maça çıktı ve 5 gol kaydetti. Doğrusal olmayan Schrödinger denklemi Doğrusal olmayan Schrödinger denklemi veya nonlineer Schrödinger denklemi (NLSE), Schrödinger denkleminin doğrusal olmayan bir versiyonudur. Denklem ağırlıklı olarak doğrusal olmayan optik fiberlerde ve düzlemsel dalga kılavuzlarında ışığın iletimini modellemek için kullanılır. Diğer kullanım alanları arasında Bose-Einstein yoğunlaşmaları, akışkanlar mekaniğindeki yüzey dalgaları, sıcak plazmalardaki Langmuir dalgaları ve solitonlar bulunmaktadır. Denklem, lineer versiyonunun aksine bir kuantum durumunun değişimini betimlemez. Denklem, bir klasik alan denklemi olarak şu şekilde yazılabilir: Denklemde "ψ"("x","t") karmaşık alanı ifade eder. Brossasco Brossasco, İtalya'nın Piyemonte bölgesine bağlı Cuneo ilinde bulunan bir komündür. Komünün nüfusu 30 Nisan 2017 tarihi itibarıyla 1.062'dir. Praglı Kosmas Praglı Kosmas (Çekçe: "Kosmas Pražský"; Latince: "Cosmas Decanus"; 1045 civarlarında – 1125), Bohemya'da soylu bir ailede doğan rahip, yazar ve tarihçidir. 1075 ile 1081 yılları arasında Liège‘de okumuştur. Bohemya'ya döndükten sonra rahip oldu. Kosmas, prestijli bir konumda olan Prag‘a atandı. Katedrale bağlı bir rahip olarak Avrupa'yı gezdi. Latince yazılmış olan eserine Chronica Boemorum denmiştir. Chronica üç kitaba ayrılmıştır: I. Birinci kitap 1119 yılında tamamlanmıştır. Dünya‘nın yaratılışı ile başlar ve 1038 yılında sona erer. Bohemya devletinin efsanevi kuruluşunu ve 600‘lü yıllarda yaşayan en eski Bohemyalıları, Düşes Libuše ve onun Přemysl ile evlenmesiyle kurulan Přemysl hanedanını, Dük Bořivoj ve ve Bohemya'da Hristiyanlığın tanıtılmasını, Aziz Wenceslaus ve büyükannesi Ludmila‘yı ve Aziz Adalbert‘in hayatını anlatır. II. İkinci kitap 1038-1092 yılları arasındaki Bohemya tarihini anlatır. Kitap, Dük Břetislav‘ın kahramanca işleriyle ve onun Polonya‘ya karşı galibiyetiyle başlar. Ayrıca cesur bir lider olarak bilinen Kral Vratislav‘ın uzun ve güçlü saltanatından da bahsedilmektedir. Kitap Vratislav‘ın ölümüyle biter. III. Üçüncü kitap, Vratislav'ın ölümünden sonra 1092 ile 1109 yılları arasındaki kanlı iç savaş zamanının açıklamasıyla başlıyor. Kronik, Vladislav‘ın 1109-1125 arasındaki saltanatıyla sona ermektedir. Aynı yıl (1125), Kosmas vefat eder. Kosmas'ın kroniklerinin devamını Kosmas'ın Takipçileri takip etti. Anksiyete bozukluğu olan ünlüler listesi Çok sayıda kayda değer kişinin bir tür anksiyete bozukluğu vardır. Bu, kendi kamu beyanlarına dayalı olarak bir veya daha fazla anksiyete temelli ruh sağlığı bozukluğu ile ilişkilendiren doğrulanabilir bir kaynağın eşlik ettiği kişilerin bir listesidir; bu tartışma bazen daha büyük bir yaratıcılık ve akıl hastalığına bağlıdır. Sadece ölü insanlar söz konusu olduğunda, spekülatif veya retrospektif tanısı olan bireyler, yalnızca ana akım, akademik görüşü yansıtan bir kaynak eşliğinde listelenmelidir. Hastalık yaygın ve güvenilir kaynaklarda düzenli ve yaygın olarak belirtilmedikçe, bireyler bu listeye eklenmemelidir. Ankara Åžildi Ankara Şildi, Ankara'da 1931 ile 1942 yılları arasında düzenlenen futbol yarışması. Yarışmaya en azından bir kez katılan takımlar: BaÅŸkurdistan jeolojisi Başkurdistan jeolojisi üç temel jeolojik yapıya ayrılmaktadır: Batı, Güney ve Dağlık Başkurdistan: Batı Başkurdistan, Doğu Avrupa platformunda ve Ön Ural Depresyonu'nda yer almaktadır. Başkurdistan Cumhuriyeti'nin batı sınırından Ural kıvrımına kadar olan bölgesi Doğu Avrupa platformuna aittir. Batı Başkurdistan'da, Doğu Avrupa platformu bir tortul kayaç tabakası ve metamorfik, magmatik kökenli kayalardan oluşur. Rus platformunun temeli bazı yükselme bölgelerinden oluşur: Bugulminsko-Belebeyevskaya Platosu'nun bulunduğu "Tatar yükselmesi", Ufa Platosu'nun bulunduğu "Başkurt yükselmesi" ve Baş Sırt Platosu'nun bulunduğu "Orenburg" "yükselmesi". Alanın kabartması, temel yüzeyinin şekline karşılık gelir. Güneydeki dağlık Başkurdistan'ın kabartması, dağ sıraları ve dağlık çöküntülerden oluşur. Bölge, Güney Uralların en büyük dağ zirvelerine sahiptir - Büyük Iremel (1582 m) ve Yamantau (1640 m) ve Zilair Platosu (Güney Ural Platosu). Dağ sıralarının üstleri ve Başkurdistan yamaçlarında "taş denizler", "taş nehirler" - 0.2-0.3 m'den daha büyük boyutlu taş blokların kaotik birikimi - mevcuttur. Taş denizler erozyon, sert iklim ve geçmiş buzullaşma etkisi altında oluşmuştur. Yapılar yamaçlar ve çöküntüler boyunca birkaç kilometre uzanır. Güney Başkurdistan, Devoniyen, Karbonifer ve Permiyen kayalarından oluşur. Güney Uralların doğu kısmında, magmatik kayaçlar hakimdir - eski lavlar, tüfler. Permiyen kayaçları daha yaygındır. Bu kayaçlar petrol, gaz, bakır, kaya tuzu, kil ve kum içerir. Başkurdistan'da üç tür deprem gözlenir - tektonik, heyelan ve karst. Asılıkul Gölü, bir deprem sırasında büyük bir karst mağarasının çökmesiyle oluşmuştur. Başkurdistan Cumhuriyeti petrol ve gaz sahaları, Volga-Ural anteklizindeki Devoniyen, kömür ve Permiyen kayaçlarında oluşmuştur. Yirminci yüzyılın başlarında bölgedeki büyük petrol ve gaz rezervlerinin belirlenmesi ile bağlantılı olarak petrol ve gaz jeolojisi büyük önem kazanmaya başladı. 1930'larda Başkurdistan'daki petrol ve gaz jeolojisinde çalışmak tehlikeliydi. Tavsiye edilen ve delinmiş kuyular olumlu sonuç vermezse, insanlar baskı altına alınacaktı. Aynı yıllarda Başkurdistan petrol şirketleri tarafından tutuklanan 139 jeolog, yönetici ve mühendisden 39'u idam edildi. Aravaklar Aravaklar, Güney Amerika ve Karayipler'in yerli halklarını kapsamış bir grup. Çeşitli dönemlerde "Aravak" terimi özellikle Güney Amerikalı Lokono ile Karayipler'de yer alan Büyük Antiller ve kuzey Küçük Antiller içinde yaşamış Taino halklarını tanımlamak için kullanılmıştır. Bütün bu gruplar birbirleriyle akraba Aravak dillerini konuşmaktaydı. "Aravak" terimi başlangıçta Avrupalılar tarafından kendilerini Aravak olarak tanımlayan Güney Amerikalı Arhuaco veya Lokono gruplarını kapsamıştır. Karayipler'deki Aravak dilleri konuşmacıları tarihsel olarak "akrabalar" anlamına gelen Taíno olarak bilinmekteydi. İspanyollar bazı adalıların bu terimi, gruplarını komşu Karib halkından ayırmak için kullandıklarını varsaymıştır. 1871'de etnolog Daniel Garrison Brinton, anakaradaki Aravaklar ile kültürel ve dilsel benzerlikleri nedeniyle Karayiplerde yaşayan halkı "Ada Aravakları" olarak adlandırmayı önermiştir. Sonraki akademisyenler bu konvansiyonu "Aravaklar" olarak kısaltmış, bu durum ada ve anakara grupları arasında karışıklık yaratmıştır. 20. yüzyılda Irving Rouse gibi akademisyenler, farklı kültürlerini ve dillerini vurgulamak için Karayipler'deki grubu tanımlamak için "Taíno" terimini kullanmaya başlamıştır. Aravakan dilleri Orinoco Nehri vadisinde ortaya çıkmış olabilir. Daha sonra geniş bir alana yayılan diller, Avrupalılarla temas anında Güney Amerika'nın en geniş dil ailesini oluşturmuştur. Lokonolar olarak da bilinen ve kendilerini Aravak olarak tanımlayan grup, günümüzde Guyana, Surinam, Grenada, Jamaika ve Trinidad ve Tobago ülkelerine yer alan kıyı bölgelerine yerleşmiştir. Florida Üniversitesi'nde Orta Amazon Projesi'nin ("Central Amazon Project") kurulmasına yardımcı olmuş antropolog Michael Heckenberger ve ekibi, bölgede kompleks bir kültürün göstergesi olan; ayrıntılı seramik işleri, halkalı köyler, yükseltilmiş tarlalar, büyük höyükler ve bölgesel ticaret ağlarına ilişkin kanıtlar bulmuştur. Ayrıca terra preta ismi verilen, toprağa odun kömürü eklenmesiyle elde edilen ve verimliliğinin artıran çeşitli teknikler kullanarak toprağı değiştirdiklerine dair kanıtlar vardır. Heckenberger'e göre, çanak çömlek ve diğer kültürel özellikler, bu insanların Aravakan dil ailesine ait dilleri konuştuğunu göstermektedir. Bir noktada, Aravakan dilleri konuşan Taíno kültürü Karayipler'de ortaya çıkmıştır. Taínoların atalarının adalara gelişi iki farklı model ile açıklanmaktadır."Circum-Caribbean" modeli halkın kökenlerini, Kolombiya Andları'nda yaşayan Arhuaco halkı ile ilişkilendirir, Amazon modeli ise halkın kökenlerinin, Aravakan dillerinin geliştiği Amazon Havzası'nda yer aldığını desteklemektedir. Taíno halkı, Avrupalılarla ilk karşılaşan Yerli Amerikalılar arasındaydı. Christopher Columbus, 1492'de ilk yolculuğunda birden fazla ada ve şefliği ziyaret etmiş ve bunu 1493'te Hispanyola'da yer alan ve Amerika'daki ilk kalıcı İspanyol yerleşimi olan La Navidad'ın kurulması izlemiştir. İspanyollar ve Taino arasındaki ilişkiler ilerleyen dönemlerde kötü bir hal almıştır. Alt kademe Taino şeflerinden bazıları kaşiflere doğaüstü bir köken vermiş, Tainolar kaşiflerin insan eti tüketen yeraltı dünyasıyla ilişkili efsanevi varlıklar olduğuna inanmıştır. Bu nedenle Tainolar, La Navidad'ı yakıp 39 adamı öldürmüştür. Hem Aravak hem de Karib ve Tupinamba gibi diğer Amerikan Yerlisi gruplar arasında, insanların savaş ganimeti olarak alınması ve savaş esirlerinin ritüelistik yamyamlığa tabi tutulması hakkında kanıtlar vardır. La Isabella'nın kurulması ve adadaki altın yataklarının keşfiyle, Hispanyola'daki İspanyol yerleşimci nüfusu önemli ölçüde büyümeye başladı, İspanyollardan geçmiş hastalıklar ile çatışmaların yaşanması her yıl onbinlerce Taíno'nun ölümüne yol açtı. 1504 yılına gelindiğinde, İspanyollar Hispanyola'daki Taíno şefliklerinin sonuncusunu devirdi ve adadaki koloni otoritesini sağlam bir şekilde kurdular. Sonraki on yıl boyunca İspanyol kolonicileri, Hispanyola'daki Taino halkını kölelik, katliam veya hastalıklara maruz bıraktı. Avrupa ile ilk temas zamanında Hispaniola'nın nüfusunun bir milyon ile birkaç yüz bin arasında olduğu tahmin edilmektedir, ancak 1514 civarında nüfus 35.000 kadar düşmüştür. 1509'da İspanyollar Porto Riko'yu başarılı bir şekilde fethedip yaklaşık 30.000 Taínoyu kontrolleri altına almıştır. 1530'da Porto Riko'da 1148 Taíno hayatta kalmıştır. Taíno etkisi, Karayip kültürlerinin dinlerinde, dillerinde ve müziğinde görüldüğü üzere günümüzde bile hayatta kalmıştır. Lokono ve diğer Güney Amerika grupları sömürgeleştirmeye daha uzun süre direnmiş ve 16. yüzyıl boyunca tam İspanyol otoritesi altına girmemişlerdir. 17. yüzyılın başlarında, İngilizler ve Hollandalılarla ittifak yapmış komşu Kalinalara (Karibler) karşı İspanyollarla ittifak kurdular. Lokonolar, Avrupa devletleri ile ticaretten 19. yüzyılın başlarına kadar fayda sağlamış, ancak daha sonra plantasyon ekonomisinin sonun gelmesi gibi bölgede meydana gelen ekonomik ve sosyal değişimler yüzünden zarar görmüştür. Lokono nüfusu, 20. yüzyıla kadar azaldı, ancak takip eden yıllarda yeniden artış gösterdi. Antiller'deki Aravakların çoğu İspanyol fethinden sonra öldü veya İspanyollar ile evlendi. Güney Amerika'da ise Aravakan dilleri konuşan gruplar, güneybatı Brezilya'dan kuzeydeki Guianas'a kadar geniş bir alanda yaşamaya devam etmektedir. Gruplar, çoğunlukla Amazon'un kuzeyindeki tropikal ormanlık alanlarda bulunurlar. Tüm Amazon yerli halklarında olduğu gibi Avrupalılar ile temas, bu gruplar arasında kültür değişikliğine ve nüfus kaybına yol açmıştır. 1492 ve sonrasında Porto Riko, Bahamalar, Küba ve Hispanyola'ya (bugün Haiti ve Dominik Cumhuriyeti) gelen İspanyollar, ilk seferlerinde yanlarında kadın getirmedi. Taíno kadınlarıyla ilişki yaşayan kaşiflerin ve erken kolonicilerin çoğu mestizo veya melez çocuklara sahipti. Nesiller boyunca, çok sayıda melez kişi hala kendilerini Taíno veya Lokono olarak tanımlamaktadır. 21. yüzyılda, bu halkların torunları olan yaklaşık 10.000 Lokono, esas olarak Venezuela, Guyana, Surinam ve Fransız Guyanası'nda yer alan kıyı bölgelerinde yaşamaktadır. Güney Amerika'daki birçok yerli grubun aksine, Lokono nüfusu artış içerisindedir. Gırgır Hafiye Gırgır Hafiye, yönetmeliğini Cüneyt Arkın'ın yaptığı 1986 yapımı Türk sinema filmi. Köpeklerde ayrılma kaygısı Köpeklerde ayrılma kaygısı, bir köpeğin sahibinden ayrıldığında sıkıntı ve davranış problemleri sergilediği duruma verilen addır. Ayrılma kaygısı tipik olarak sahibin ayrılmasından birkaç dakika sonra ortaya çıkar. Bazı köpeklerin neden ayrılık kaygısından muzdarip olduğu ve diğerlerinin neden olmadığı tam olarak anlaşılamamıştır. Davranış, altta yatan bir tıbbi duruma ikincil olabilir. Kronik stres ile fizyolojik sağlıkta bozukluklar ortaya çıkabilir. Köpekte artan stres hormon seviyelerini değiştirir, böylece çeşitli sağlık sorunlarına karşı doğal bağışıklığı azaltır. Bir köpeğin davranışı aniden değişirse, her zaman bir veterinerin ziyaret edilmesi önerilir. Ayrılma kaygısından muzdarip köpekler tipik olarak bu