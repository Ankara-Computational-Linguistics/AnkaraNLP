aramaktaydı. Çalıştığı barda Nâlân’ı dinledikten sonra albümü onun okumasını istedi. Şarkılar hazır olduğu icin kısa sürede albümü tamamladılar. 1994'te ilk solo albümü olan "Of Aman"ı yayınlayan sanatçı, uzun süre "Of Aman Nalan" adıyla anılmıştır. Hemen her albümünden en az birer hit çıkaran sanatçı genellikle kendi şarkılarını kendisi yazmakta ve bestelemektedir. 2007 yılında farklı tarzda şarkılar söyleyerek, Türk Sanat Müziği eserlerini yorumladığı "Türk Sineması Klasikleri" albümünü yayınladı. Nâlân'ın dokuzuncu stüdyo albümü "Demode" 3 Mart 2009'da Seyhan Müzik etiketiyle piyasaya sürüldü. Albümün ilk klibi "Yaralıyım" oldu. Albümün ikinci klibi ise Eyüp Dirlik tarafından çekilen "Mnyk" şarkısı oldu. Sanatçı, 2009 yılının Kasım ayında yayınlanan Şükrü Tunar tribute'ü "Şükrü Tunar Eserleriyle Serkan Çağrı" albümünde "Unut Beni Kalbimdeki Hicranla Yalnız Kalayım" adlı Türk sanat müziği eseriyle yer almıştır. Demode albümünün üçünü klibi ise Söz Verdik Biz Allah'a şarkısına gelmiştir. Bu parçalar dışında Demode albümünden Aramadın ve Demode şarkıları da dinleyiciler tarafından sevilen parçalar olmuştur. Tayvan'Ä±n siyasi durumu Tayvanın siyasal durumu, Çin İç Savaşı’nın sonucu olarak Çin ile Çin Cumhuriyeti arasında ortaya çıkan çatışma ile ilgilidir. Bu çatışma Tayvan adası, Tayvan’a ait olan adalar (ör. Penghu Adaları, Yeşil Ada, Orkide Adası) ve tarihi olarak Fujian (Kinmen, Matsu Adaları), Guangdong (Pratas Adaları) ve Hainan (Taiping Adası) eyaletlerine ait olan adaların statüsü hakkındadır. Çin Halk Cumhuriyeti Tayvan’ı anakaradan ayrılmış bir il olarak görürken, Tayvan’ı de facto olarak yöneten Çin Cumhuriyeti, Çin Halk Cumhuriyeti’nin 1949’daki kuruluşuyla anakara Çin’i kendisinden “ayrıldığı”nı varsayar ve kendini egemen devlet olarak görmektedir. Her iki devlet, tüm Çin’in uluslararası alandaki tek temsilcilik hakkının talebinde bulunmaktadır (bkz: Tek Çin politikası). 1950 yıllarında her iki taraf birbiriyle askeri çatışmada bulunurken, 1980 yıllarından beri başlıca olarak ekonomik çıkarlara dayalı kademeli bir yakınlaşma süreci yer almıştır. 2008’de Tayvan devlet başkanı Ma Ying-jeou’nun göreve girmesinden beri her iki taraf arasındaki ilişkiler, özellikle 2010’da Ekonomik İşbirliği Çerçeve Anlaşması (EFCA)’nın imzalanmasıyla daha fazla iyileşmiştir. Ancak 2016’da Tayvan’ın kendi bağımsızlığını resmi olarak ilan etme fikrini savunan Tsai Ing-wen’in devlet başkanı olarak seçilip göreve girmesi, her iki taraf arasındaki ilişkilerin iyileşme potansiyeline şüphe ettirmiştir. 1970’li yıllarının başına kadar Çin, uluslararası alanda Çin Cumhuriyeti tarafından temsil edildi. Ancak ABD’nin Çin Halk Cumhuriyeti ile yakınlaşması çerçevesinde Tayvan, uluslararası konumunu gittikçe kaybediyordu. 25 Ekim 1971 tarihinde, Çin’in Birleşmiş Milletler’deki temsil edilmesi hakkındaki 2758 nolu Birleşmiş Milletler Genel Kurulu Kararı, Pekin’in müttefiği olan Arnavutluk tarafından Birleşmiş Milletler’de oya sunuldu. Bu kararın sonucu Çin’in Çin Halk Cumhuriyeti tarafından temsil edilmesi ve böylece Çin Cumhuriyeti'nin BM’den “hariç” edilmesiydi. Bu karar diplomatik bir depreme sebep oldu, zira bu Çin Halk Cumhuriyeti’nin tek temsilcilik hakkı üzerindeki talebini meşrulaştı ve neticede Çin Halk Cumhuriyeti’yle diplomatik ilişkilerin kurulması, Çin Cumhuriyeti’yle ilişkilerin kesilmesine anlamına geldi. Buna rağmen Tayvan yine büyük ekonomik başarılar ve gittikçe artan ihracatlar kayda geçirebilmiştir, zira Tayvan diğer ülkelerle sahip olduğu ikiyönlü bağlantıları muhafaza etti ve bunları devlet tanıması olmadan ekonomik, konsolosluk, kültürel ve bilimsel/teknik alanlarda daha fazla genişletebilmiştir. Günümüzde Tayvan’la hala resmi diplomatik ilişkide bulunan sadece 15 devlet vardır: Arasında ABD, Kanada, Rusya, Türkiye ve çoğu Avrupa Birliği devletinin olduğu 56 diğer devlette Tayvan “yarı resmi” olarak kültür bürolarıyla temsil edilmektedir. Buna karşın 1999’da Çin Halk Cumhuriyeti, 161 devletle diplomatik ilişkide bulundu; bunların arasında Birleşmiş Milletler Güvenlik Konseyi veto güçleri olan ABD, Birleşik Krallık, Fransa ve Rusya var. Çin Cumhuriyeti, karşılık olarak Tayvan’ın diplomatik seviyede tanınması amacıyla fakir ülkelere gelişme yardımı bağışında bulunarak (sözde “dolar diplomasisi”) kendi dış politik konumunu güçlendirmeye çalışmaktadır. Bu teşebbüsler sürekli Çin Halk Cumhuriyeti’yle tartışmalara sebep olmuş ve bu yolla kazanılan partnerler, Tayvan’ın çıkarlarının uluslararası alanda temsil etme gücüne sahip değildir. Thievery Corporation Thievery Corporation, 1995'te Washington'da kurulmuş bir müzik grubudur. Grubun iki temel elemanı Rob Garza ve Eric Hilton'dur. Genel müzik stilleri elektronik olmakla birlikte acid jazz, reggae, Indian classical, Middle Eastern, bossa nova tarzlarının harmanını kullanmaktadırlar. Nalan Nalan ÅŸu anlamlara gelebilir: Zeki MÃ¼ren diskografisi Zeki Müren diskografisi, Türk Sanat müziği sanatçısı Zeki Müren'in kariyeri boyunca yer aldığı çalışmalarının listelendiği diskografisi. Zeki Müren tüm sanat yaşamı boyunca kariyerinde toplamda otuz üç albüm albüm yayınlanmıştır. Bu albümlerden farklı olarak 1968-1974 yılları arasında Grafson Plak'tan kendi adıyla anılan on iki farklı albüm daha yayınlamıştır. Çocuk Barış Anıtı , Sadako Sasaki ve Hiroşima'ya yapılan atom bombası saldırısı sonucu yaşamını yitiren binlerce çocuğun anısına adanan anıttır. Anıt, Hiroşima kentinin merkezinde yer alan Hiroşima Barış Anıtı Parkı'ndadır. Yerli sanatçılar Kazuo Kikuchi ve Kiyoshi Ikebe tarafından tasarlanan anıt, aralarında Sadako'nun sınıf arkadaşlarının da bulunduğu Japon öğrencilerin yürüttüğü bir bağış toplama kampanyası tarafından yaşama geçirilmiştir. 'Atom Bombası Çocuk Heykeli' adını taşıyan ana heykel 5 Mayıs 1958 tarihinde (Japonya'da Çocuk Bayramı) açılmıştır. Heykelin tepesinde bulunan ve kâğıttan bir turna kuşu maketi tutmakta olan Sadako ölümsüzleşmiştir. Anıtın çevresi her gün tüm dünyadan gelen turna kuşu maketleriyle dolup taşmaktadır. Bu, kâğıttan bin turna kuşu maketi yapan çocukların dileklerinin gerçekleşeceğine ilişkin eski bir Japon inancına dayanmaktadır. Bu maketler, onları yapan çocukların ve heykeli ziyaret edenlerin nükleer savaşların olmadığı bir dünya arzuladıklarını ifade etmektedir. Ana yapının hemen altında bir bronz turna kuşu bulunmakta ve bu parçanın barış çanına doğru itilmesiyle hoş bir çan sesi duyulmaktadır. Bu iki parça, Nobel ödüllü fizikçi Hideki Yukawa tarafından bağışlanmıştır. Anıt, harcamaları gençler tarafından karşılanan bir kardeş heykel yapma girişimine önayak olmuştur. Hiroşima'ya düşen "Little Boy" adlı atom bombasının yapıldığı yerde (Santa Fe, New Mexico, ABD) kurulan heykel, bombalamanın 50. yıldönümü olan 1995'te açılmıştır. Dil oyunlarÄ± Dil oyunu (gizli dil de denir), bir dili değiştirerek, kulağa yabancı gelecek ve anlaşılmayacak şekilde kullanma sistemidir. Dil oyunları genellikle konuşmalarını diğerlerinin anlamasını istemeyenler tarafından kullanılır. Örnek olarak tüm dünyada kullanılan Kuş Dili verilebilir. Tüm dil oyunları genellikle basit, standart bir şekilde konuşmayı değiştirmek, böylece onu kodlamaktır. Dil, yetenekli ve deneyimli bir konuşmacı tarafından kolayca akılda kodlanıp, normal bir şekilde anlanabilir. Fakat deneyimli veya yetenekli olmayanlar sadece abuksabuk sözler duyarlar. Dil oyunlarının en zor tarafı sözlü olmasıdır. Yazılı çevirmeler yapılabilir, fakat genellikle kusurlu olurlar ve böylece yazım çok değişebilir. Bazı insanlar kelimelerin okunduğu biçimde yazılmasında ısrar ederken, bazıları değişimin kâğıt üzerinde çok kolay fark edileceğini savunmaktadır. İki tarafın dediklerine rağmen, dil oyunlarının belli bir yazımı yoktur. Daha çok konuşmaya bağlıdır. Dil oyunları genellikle çocuklar tarafından, konuşmaların anlaşılmaması için kullanılır. Kuş Dili gibi bazı dil oyunlarında ise çok yaygın olmalarından dolayı, gizlilik neredeyse imkânsızır; çünkü çoğu insan ne olduğunu , kendileri konuşamasalar dahi bilir. Dil oyunları günlük dilde kullanılmasalar da yine de bazı kelimeler günlük hayata geçmiştir. Örnek olara "ixnay" kelimesi İngilizce "dur" anlamına gelir ve Pig Latin diline "nix"ten geçmiştir. Bu kelime de "dur" anlamına gelmektedir. Dil oyunlarını sınıflandırmanın bir yolu dile göre sınıflandırmadır. Örneğin, Pig Latin, Ubbi Dubbi, ve Tutnese "İngilizce" olarak sınıflandırılabilirken Jeringonza "İspanyolca" olarak sınıflandırılır. Başka bir sınıflandırma yöntemi sie fonksiyonlarına göre sınıflandırmadır. Mesela Ubbi Dubbi, Bicycle, ve Allspråket'da her hecede sesliden önce belli bir hece koyularak yapılır. Böylece "Gibberish" ailesine konabilirler. Ayrıca "Double Talk(çift konuşma)" olarak Kuş Dili, Língua do Pê, Jeringonza ve B-Sprache verilebilir. Bunda her hecede sesliden sonra belli bir harf koyup sesliyi tekrar etmek vardır. Bir de hecelerin yerini değiştirmek vardır. (Mesela kumve tuz yerine tum ve kuz demek gibi). Bunda hecelerin yeri değiştirilerek belli bir kelime veya hece eklenir. Mesela Fince'de "kontinkieli"de her sözcüğe "kontti" kelimesi eklenir. Örneğin "masa"ya "kosamatti", "ağaç"a "koğaçatti" denir. Eğer sessizler yan yana gelirse araya belli bir sesli konur. Kılıbık Kılıbık, senaryosu Osman F.Seden farafından yazılıp Uğur İnan tarafından yönetilen 1983 yapımı Türk komedi filmi. Filmin başrollerinde Kemal Sunal ve Nevra Serezli yer almıştır. Batmayan Güneş Batmayan Güneş, Zeki Müren'in ölümünün ardından seslendirdiği bazı şarkıların bir arada toplandığı albümdür. Albüm Zeki Müren anısına 2006 yılında çıkarılmıştır. Altyapı (anlam ayrımı) Altyapı; bir yapı, kent ve ülke için gerekli olan yol, su, elektrik, gaz, kanalizasyon, peyzaj, çevre, ulaşım gibi donanımların tümüne verilen addır. Altyapı şu anlamlara da gelebilir: 1971-72 Nemzeti Bajnokság I 1971-72 sezonu Nemzeti Bajnokság I lig durumu. 1972-73 Nemzeti Bajnokság I 1972-73 sezonu Nemzeti Bajnokság I lig durumu. 1973-74 Nemzeti Bajnokság I 1973-74 sezonu Nemzeti Bajnokság I lig durumu. 1974-75 Nemzeti Bajnokság I 1974-75 sezonu Nemzeti Bajnokság I lig durumu. 1975-76 Nemzeti Bajnokság I 1975-76 sezonu Nemzeti Bajnokság I verileri. Yarış 16 takım arasında geçti ve sezon sonunda Ferencvárosi şampiyonluğa ulaştı. 1976-77 Nemzeti Bajnokság I 1976-77 sezonu Nemzeti Bajnokság I verileri. Yarış 18 takım arasında geçti ve sezon sonunda Vasas SC şampiyonluğa ulaştı. Yaşayan Ölülerin Gecesi Yaşayan Ölülerin Gecesi (İngilizce özgün adı: Night of the Living Dead), George A. Romero tarafından yönetilen, 1968 ABD yapımı bağımsız siyah-beyaz korku filmi. Filmde, başkahramanlar Ben (Duane Jones) ve Barbra (Judith O'Dea) ile birlikte yedi kişinin, gizemli bir şekilde hayata dönen zombilerden kurtulmak üzere Pensilvanya'nın kırsal kesimindeki bir çiftlik evine sığınmaları ve burada hayatta kalmaya çalışmaları anlatılır. Romero'nun 114.000 dolarlık bütçe ile tamamladığı film, sonraki yıllar boyunca birkaç defa vizyona girdikten sonra, ABD'de 12 milyon dolar, diğer ülkelerde ise toplam 30 milyon dolar hasılat elde etti. Film 1968'de ilk defa gösterime girdiğinde, şiddet sahnelerinin açıklığı sebebiyle eleştirildi. Ancak ABD Kongre Kütüphanesi filmi 1999'da "kültürel, tarihi ya da estetik açıdan önemli" olduğu gerekçesiyle Ulusal Film Arşivi'ne dahil etti. Film, ilk dağıtım şirketinin hatası sonucunda kamu malı statüsü kazandı. Vietnam Savaşı döneminde gösterime giren "Yaşayan Ölülerin Gecesi", 1960'ların sonundaki ABD toplumuna yönelttiği dolaylı eleştiriler sebebiyle, çığır açan bir film olarak değerlendirildi. Bir tarihçiye göre film "pek çok yönden yıkıcıydı." İlk zombi filmi olmasa da, "Yaşayan Ölülerin Gecesi" zombi felaketi alt türünün ilk örneğiydi ve çağdaş pop kültündeki zombi arketipine şekil verdi. Film, Romero'nun yönettiği altı filmlik Yaşayan Ölüler serisinin ilk filmiydi. Filmin ilk tekrar çekiminini Tom Savini 1990'da aynı isimle gerçekleştirdi. İkinci tekrar çekim ise, 2006'da "Night of the Living Dead 3D" adı altında yapıldı. Kardeş olan Barbra (Judith O'Dea) ve Johnny (Russell Streiner), babalarının mezarına çiçekli bir haç bırakmak için Pensilvanya kırsalındaki bir mezarlığa giderler. Burada Johnny, mezarlıklardan korkan kardeşiyle "Seni almaya geliyorlar Barbra!" diyerek alay eder. Birden, solgun yüzlü bir adam (S. William Hinzman) Barbra'yı yakalar. Onu kurtarmak için adamla mücadele eden Johnny yere düşer ve kafasını bir mezar taşına çarparak ölür. Johnny'nin arabasına sığınan Barbra, anahtarı olmadığı için arabayı çalıştıramaz ve yokuş aşağı hareket ettirdiği arabayla bir ağaca çarpar. Arabayı terk edip yakındaki bir çiftlik evine koşar. Bu sırada mezarlıkta kendisine saldıran adama benzer başka kişilerin de etrafta olduğunu fark eder. İçeri girip evi dolaşmaya başladığında, üst katta korkunç biçimde parçalanmış bir cesede rastlar. Evden kaçmaya çalışan Barbra, kamyoneti ile eve gelmiş olan Ben'e (Duane Jones) rastlar. Ben, etraftaki saldırganlara bir levyeyle saldırır. Birini öldürdükten sonra vücudunu ateşe vererek diğerlerini kaçırmayı başarır. Tekrar eve girdiklerinde Barbra katatonik biçimde otururken Ben kapılara ve pencerelere tahtalar çakar. Bir sandalyeyi dışarı çıkarıp ateşe vererek zombileri uzak tutmaya çalışır. Evde radyo ile tüfek bulur. İkili bu sırada, Harry ve Helen Cooper (Karl Hardman ve Marilyn Eastman) çifti ile kızları Karen'in (Kyra Schon) ve genç bir çift olan Tom (Keith Wayne) ile Judy'nin (Judith Ridley) kilerde saklanmakta olduğunu bilmemektedir. Zombilerden biri daha önce Karen'ı ısırmıştır ve küçük kız bu sebeple hastalanmıştır. Bu grubun Ben ve Barbra ile karşılaşmasının ardından, Harry hep beraber kilere dönüp kapının önüne barikat kurmayı önerir. Ben ise, bu durumda kendilerini tuzağa düşürmüş olacaklarını savunur. Sonuçta evin içinde kalmayı tercih ederler. Radyodaki haberlerde, ülkenin doğu kıyısı boyunca bir toplu katliam dalgasının yayılmakta olduğu bildirilir. Ben'in daha sonra üst katta bulduğu televizyonda ise acil durum yayını yapılmakta ve yaratıkların, kurbanlarını yedikleri anlatılmaktadır. Daha sonraki bir yayında, cinayetlerin yakın zamanda ölüp hayata geri dönen kişilerce işlendiği söylenir. Uzmanlar, bilim insanları ve ordu yetkilileri bu hayata geri dönüşün sebebini açıklayamamaktadır ancak bir bilim insanı bu durumun, Dünya'nın atmosferinde patlayan bir Venüs sondasının yaydığı radyasyondan kaynaklandığını öne sürer. Son haberlerde, yaratıkların başından vurulmasıyla durdurulabildiği ve şeriflere bağlı silahlı birliklerin düzeni sağlamak için kırsal alanda devriye gezdikleri açıklanır. Ben, içerideki tüm erkeklerin görev alacağı bir plan ile kamyonete ulaşıp evden kaçmayı tasarlar. Kamyonetin yakıtı bitmiş olduğundan, Harry üst kattan molotov kokteylleri fırlatırken Ben ile Tom dışarıdaki bir benzin pompasına gider. Tom için endişelenen Judy de onların peşine takılır. Pompaya ulaştıklarında Ben, zombileri uzakta tutmak için kamyonetin yanına bir meşale bırakır, ancak Tom meşalenin üzerine yanlışlıkla benzin dökünce araç alev alır. Tom, hasarın büyümesini önlemek için kamyoneti pompalardan uzak bir yere sürer, ancak aracı terk edecekleri sırada Judy'nin sıkıştığını içeride fark eder. Onu kurtarmak için geri döndüğünde araç patlar ve her ikisi de ölür. Ben koşarak eve döndüğünde Harry'nin kapıyı kilitlemiş olduğunu görür. Kapıyı kırarak içeri girer ve Harry'ye saldırır. Dışarıda bazı yaşayan ölüler, kamyonete tırmanıp Tom ve Judy'nin kömürleşmiş cesetlerini yemeye başlar. Diğerleri ise kapıları ve pencereleri kırarak eve girmeye çalışır. Ben zombileri dışarıda tutmayı başarır ancak bu esnada tüfeğini düşürür. Harry silahı kapıp Ben'e doğrultur, ancak Ben silahı geri alır ve Harry'yi vurur. Kilere yuvarlanan Harry ölür. Kısa süre sonra Helen, kızı Karen'ın yaşayan ölü hâline geldiğini ve babasının cesedini yemeye başladığını fark eder. Karen bir malayı annesine defalarca saplayarak kadını öldürdükten sonra tekrar yukarı çıkar. Bu sırada yaşayan ölüler eve girmeyi başarır ve Barbra, kardeşi Johnny'nin de aralarında olduğunu görür. Barbra'yı alt eden zombiler kadını alıp götürür. Barbra'nın hayatta kalıp kalmadığı bilinmez. Ben, Harry'nin en başta önerdiği şeyi yaparak kendini kilere kilitler. Tekrar canlanmış olan Harry ve Helen Cooper'ı vurduktan sonra, zombilerin gitmesi umuduyla sabaha dek bekler. Sabah, kalan birkaç zombiyi vurarak ilerleyen bir devriye grubu eve yaklaşır. Dışarıdaki arbedeyi duyan Ben kilerden çıkıp oturma odasında geri döner ve etrafın güvenli olup olmadığını anlamak için camdan dışarıya bakar. Silahlı adamlardan biri, zombi sandığı Ben'i vurarak öldürür. Filmin kapanış yazıları akmaya başlarken Ben'in cesedi evin dışına taşınır ve diğer zombilerin cesetleriyle birlikte ateşe verilir. Başrol karakteri Ben, o zamanlar tanınmamış bir tiyatro oyuncusu olan Duane Jones tarafından canlandırıldı. Jones'un Ben rolündeki performansı dönemin (1969) bir film eleştirmeni tarafından "nispeten sakin ve saygılı bir zenci" sözleriyle betimlendi. Filmin kahramanı olarak Jones'u seçmek 1968 yılında tartışmaya açık bir seçimdi. O zamanlar, filmin geri kalan tüm oyuncuları beyazken, siyah bir oyuncuyu kahraman olarak kullanmak yaygın değildi. Sosyal yorumculara göre bu seçim kayda değerdi, ancak Romero Jones'u sadece seçmelerde en iyi performansı gösterdiği için seçmişti. "Yaşayan Ölülerin Gecesi"'nden sonra Jones birkaç filmde daha rol aldı, tiyatroda ise oyuncu ve yönetmenlik kariyerini öldüğü 1988 yılında kadar sürdürdü. Diğer filmlerdeki rollerine rağmen Jones insanların kendisini yalnızca Ben olarak tanıyacağından endişeleniyordu. 23 yaşındaki reklam filmi ve tiyatro oyuncusu Judith O'Dea, Barbra karakterini canlandırdı. Daha önce Hardman ve Eastman ile birlikte Pittsburgh'da çalışmış olan oyuncu, seçmelerin yapıldığı sırada, Hollywood'da sinema sektörüne girmenin yollarını arıyordu. O'Dea bir röportajında filmde rol almasının olumlu bir deneyim olduğunu ancak korku filmlerinden, özellikle Vincent Price'ın "House of Wax" (1953) filminden, çok korktuğunu söyledi. Oyunculuğunun yanında O'Dea bu filmde aynı zamanda kendi dublörünü de canlandırdı ve bu durumu "bir sürü koşuşturma" olarak tanımladı. Oyuncu "Yaşayan Ölülerin Gecesi" hakkında "Dürütçesi filmin kültürümüz üzerinde bu kadar kalıcı etkisi olacağı hakkında hiçbir fikrim yoktu" diyen O'dea, filmin kendisine getirmiş olduğu tanınırlığı da hayretle karşılamıştı: "İnsanlar size farklı davranıyor. Ben onlar için sıradan bir Judy O'Dea'yım. Sonra benim "Yaşayan Ölülerin Gecesi"'ndeki Barbra olduğumu farkediyorlar ve birden artık o kadar da sıradan olmayan bir Judy O'Dea hâline geliyorum." Yardımcı oyuncuların "Yaşayan Ölülerin Gecesi"'ne kadar sinema sektöründe hiç deneyimi yoktu. Bu film Tom rolündeki Keith Wayne'in kariyerindeki tek sinema filmi oldu; oyuncu 1995 yılında intihar etti. Ancak Judy rolündeki Judith Ridley daha sonra, Romero'nun "There's Always Vanilla" (1971) filminde başrollerden birinde görev aldı. Açılış sahnesinde mezarlıkta Johnny'i öldüren zombiyi oynayan S. William Hinzman'ın (filmde adı Bill Hinzman olarak geçer) korku filmi kariyeri bu filmle başladı. Aktör daha sonra birçok korku filmide rol aldı ve iki filmi de yönetti. Hinzman "Yaşayan Ölülerin Gecesi"'nin 25. yıldönümü için yapılan çekimlerde de rol aldı. Yapım ekibinde yer alan Karl Hardman, Marilyn Eastman ve Russell Streiner da filmde rol aldılar. Hardman ve Eastman, Harry ve Helen Cooper çiftini canlandırdı. Eastman ayrıca ağaçtan bir böcek alıp ağzına atan kadın zombiyi de canlandırdı. Hardman'ın 11 yaşındakı kızı Kyra Schon, çiftin kızları Karen Cooper rolünde, Streiner ise Barbra'nın kardeşi Johnny rolündeydi. Image Ten'in yapım yönetmeni George Kosana, Şerif McClelland'ı canlandırdı. Zombi figüranlarında Romero'nun arkadaşları ve tanıdıkları kullanıldı. Romero durumu şöyle anlattı: "Reklamlar ve endüstriyel filmler çeken bir yapım şirketimiz vardı ve reklam dünyasından birçok kişi gelip zombi olmak istedi." Bunun dışında Romero'nun anlatımıyla "Evans City'den birçok kişi de bunun bir şaka olduğunu sandı, gelip makyaj yaptırdılar ve etrafta dolaşmaya başladılar." Romero sinema kariyerine, Pittsburgh'daki Carnegie Mellon Üniversitesi'nde okurken başladı. 1960'larda, arkadaşları John Russo ve Russell Streiner ile birlikte kurduğu The Latent Image firması için, bazı televizyon reklamlarının ve ısmarlama filmlerin yapımını ve yönetimini üstlendi. Bir süre sonra reklam çekmekten sıkılan bu üçlü, bir korku filmi çekmeye karar verdi. Romero'ya göre amaçları, film endüstrisinin "garabet açlığından" nemalanmaktı.Karl Hardman ve Marilyn Eastman röportajı, Homepage of the Dead sayfasında alıntı; erişim: 24 Haziran 2006. Romero ve Streiner, Pittsburgh'da kurulu endüstriyel film yapım şirketi Hardman Associates'in başkanı ve başkan yardımcısı olan Karl Hardman ve Marilyn Eastman ile irtibata geçerek henüz adı belli olmayan korku filmi projelerini anlattı. Romero'nun diğerlerini ikna etmesi sonucunda; Romero, Russo, Streiner, Hardman ve Eastman'ın da ortaklığıyla Image Ten isimli yapım şirketi kuruldu. Bu şirketin, on ortağının her biri tarafından kâra iştirak amacıyla ödenmiş 600'er dolardan oluşan 6.000 dolarlık kuruluş sermayesi vardı. Film için 6.000 dolara daha ihtiyaç olduğu anlaşılınca, on yeni ortak daha bulundu, ancak bu tutar da film için yeterli olmadı. Image Ten şirketi sonunda film için, yaklaşık 114.000 dolarlık bütçe toplamayı başardı. "Monster Flick" başlığı altında John Russo ve George A. Romero tarafından korku komedisi türünde yazılan ilk senaryo taslağında, ergenlik çağındaki bir grup uzaylının Dünya'yı ziyaret etmeleri ve kendi yaşlarındaki insanlarla arkadaşlık kurmaları anlatılıyordu. Başka bir versiyonda ise evinden kaçan genç bir adam, uzaylılar tarafından yiyecek olarak kullanılmak üzere bir çayırda toplanmış, çürümekte olan insan cesetleriyle karşılaşıyordu. Büyük bölümü Romero tarafından 1967'de üç gün içinde yazılan son taslakta ise, Romero'nun "ghouls (gulyabaniler)" olarak tanımladığı yeniden canlanmış insan cesetleri, yaşayan kişilerin etleriyle besleniyordu. 1997'de BBC'nin "Forbidden Weekend" programına verdiği bir söyleşide Romero, senaryonun sonunda üç bölümlük bir öykü hâline geldiğini söyledi. İlk bölüme "Yaşayan Ölülerin Gecesi"'nde yer verilirken, devam filmleri olan "Dawn of the Dead" (1978) ve "Day of the Dead" (1985) için diğer iki bölüm kullanıldı. Romero'nun ilham kaynağı, Richard Matheson'ın gelecekteki Los Angeles kentinde gerçekleşen bir salgın hastalığı anlatan, 1954 tarihli "Ben, Efsane!" isimli korku romanıydı. Bu romanda salgına yakalananlar vampir olarak hayata dönüyor ve hastalığa yakalanmayan kişileri avlamaya başlıyordu. "Yaşayan Ölülerin Gecesi" filminin nasıl ortaya çıktığını anlatırken "Richard Matheson'un Ben, Efsane! adlı bir romanından aşırdığım kısa bir öykü yazmıştım." diyen Romero, bu durumu şöyle açıklamıştı: Matheson'ın romanından yapılan resmî uyarlamalar "The Last Man on Earth" (1964), "Tek Adam" (1971) ve "Ben Efsaneyim" (2007) isimli filmlerdir. Matheson, Romero'nun yorumundan pek etkilenmemişti ve bu uyarlamanın "Biraz... sıkıcı" olduğunu düşünüyordu. Ancak yazar daha sonra Romero için şöyle diyecekti: "George Romero iyi bir adam. Ona karşı hiçbir husumet beslemiyorum." Romero'nun "Ben, Efsane!"'den ilham alışına ilişkin olarak eleştirmen Danél Griffin'in yorumu ise şöyleydi: "Romero, filminin Matheson'ın romanından doğrudan yapılmış bir aşırma olduğunu açıkça kabulleniyor. Ancak ben olsam bu konuda o kadar kesin konuşmazdım. Romero'nun asıl yaptığı, yazarın fikirlerini genişletmek ve bunu yaparken tamamıyla özgün değişiklikler ortaya koymaktı, ki bu durum filmi gerçek bir 'aşırma' olarak yaftalanmaktan oldukça uzaklaştırır." Russo ve Romero, çekimler sırasında senaryoda değişiklikler yaptı. Karl Hardman'a göre bu değişiklikleri, başrol oyuncusu Duane Jones istemişti: Eastman ise, Helen ve Harry Cooper arasındaki diyalogları içeren kiler sahnesinde değişiklikler yaptı. Başrol akristi Judith O'Dea'ya göre konuşmaların büyük bölümü doğaçlamaydı. O'Dea bir röportajında "Gerçekte bir çekim senaryosu olup olmadığı bilmiyorum! Temelde yapılması gerekenlerin üzerinden geçerdik, sonra da sahneleri oynanması gerektiğini hissettiğimiz şekilde oynardık." dedi. Örneğin, Ben masayı parçalayıp kapının önünde set oluştururken, Barbra'nın zombilerin kendisine ve kardeşi Johnny'ye saldırmalarını anlattığı sahnedeki tüm konuşmalar, o anda "uydurulmuştu". Sahne bir defada çekilmiş ve filmde olduğu gibi kullanılmıştı. Filmin kısıtlı bütçesi yapım aşamasını büyük ölçüde etkiledi. Hardman bütçeye dair şöyle demişti: "Küçüklüğümüzde izlediğimiz klasik korku filmlerine denk bir filmi çekmeye yetecek kadar para toplayamadığımızı biliyorduk. Yapabileceğimiz en iyi şey, oyuncularımızı uzak bir yerde toplayıp korkunun onları o noktada bulmasını sağlamaktı." Dolayısıyla film sahneleri, Pittsburgh'un 48 kilometre kuzeyindeki Butler County'nin kırsal alanında bulunan Evans City'de çekildi. Açılış sekansının çekimi, bu kasabanın mezarlığında yapıldı. Ev içi çekimlerden üst kat sahneleri, Evans City merkezinde, daha sonra bir aile hekiminin muayenehanesi olarak kullanılan bir evde gerçekleştirildi. Bu bina halen, kasabadaki South Washington caddesi üzerinde, South Jackson ve Van Buren caddelerinin bu caddeye kesiştiği köşelerin arasında bulunmaktadır. Alt kat ve bodrum sahneleri ile diğer dış çekimler ise Evans City'nin kuzeydoğusundaki bir parkın yakınlarındaki bir alanda yapıldı. Filmdeki bodrum kapısının dış görüntüsü, yapım ekibi tarafından bir duvarda açılan boşluğa yerleştirilen ve ardında hiçbir şey olmayan bir kapıya aitti. Bu çekimlerin yapıldığı evin yıkılmasına karar verilmişti. O yüzden çekimler sırasında verilen zarar onarılmadı. Aynı alanda bugün bir çim çiftliği yer almaktadır. Aksesuarlar ve özel efektler oldukça basit ve bütçeyle sınırlıydı. Örneğin kan olarak, aktörlerin vücuduna Bosco marka çikolata şurubu sürülüyordu. Zombilerin kemirdiği et parçaları için, fırınlanmış jambon ve aynı zamanda bir kasap dükkanı sahibi olan aktörlerden birinin ücretsiz sağladığı iç organlar kullanıldı. İkinci el olan kostümler ekip üyeleri tarafında getirilmişti ya da Goodwill'den alınmıştı. Zombi makyajının yapılışı film ilerledikçe değişti. Önceleri makyaj solgun bir cilt ve koyulaştırılmış gözlerden ibaretti. Sonraki sahnelerde ise, zombilerin daha korkutucu görünmeleri için yaraların ve çürümenin gösterilebilmesi amacıyla cenaze makyajında kullanılan balmumundan faydalanıldı. Sahneler sıralı biçimde çekilmediğinden, ilk makyaja sahip solgun yüzlü zombiler filmde rastgele zamanlarda görülür. Özel efektler, kostümler ve makyaj ile Eastman ilgilendi. Çekimler Haziran - Aralık 1967 arasında, "Night of Anubis" ve "Night of the Flesh Eaters" başlıkları altında gerçekleştirildi. Romero düşük bütçe sebebiyle çekimde 35 mm'lik siyah beyaz film kullandı. Bu tercih film tamamlandıktan sonra, farklı sebeplerle filmin övgü almasını sağladı. Örneğin film tarihçisi Joseph Maddrey'e göre "gerilla tarzı" bu siyah beyaz çekim sayesinde filmin "savaş zamanı aktüalite filmlerinin gözüpekliğini" yansıttığını söyledi. Maddrey'e göre film, "bir istismar filmi olduğu kadar, sosyal dengenin yıkılışına dair bir belgesele de benziyordu." "Yaşayan Ölülerin Gecesi" George A. Romero'nun yönetiği ilk uzun metrajlı filmdi. Romero daha önce, Pittsburgh'da kurulu bir kamu yayımcısı olan WQED'nin çocuk dizisi için "Mister Rogers' Neighborhood" için kısa filmler çekmişti. Romero'nun "Yaşayan Ölülerin Gecesi"'ni yönetme kararı, korku filmi yönetmeni olarak bir kariyer başlatmasına sebep oldu. Filmin devam filmlerinin yanı sıra, "Season of the Witch" (1972), "The Crazies" (1973), "Martin" (1977), "Creepshow" (1982) ve "The Dark Half" (1993) gibi filmler yönetti. Eleştirmenlere göre Romero'nun yönetmenlik tarzında, 1950'lerin korku ve bilim kurgu filmlerinin etkileri vardı. Örneğin Stephen Paul Miller'a göre "ellilerin schlock shock (ucuz, basit şok edici görüntü) tarzı yeniden canlanmıştı... ve televizyondaki generalin ordu operasyonlarından bahsetme şekli, ellilerin korku filmlerinde kaçınılmaz biçimde yer alan seferberlik çağrılarının yansımasıydı." Ancak yine Miller'a göre ""Yaşayan Ölülerin Gecesi" daha fazla keyif veriyordu çünkü generalin şatafatlı tavırları yoluyla bu askeri operasyonlar ile", hükümetin zombi salgınının kaynaklarını bulamaması ve vatandaşlarını koruyamaması ile dalga geçiyordu. Romero ise filmde oluşmasını istediği havayı şöyle tanımlamıştı: "Filmin açılışındaki durumda çoktan umuda çok az yer kalmıştır ve bu yavaş yavaş mutlak umutsuzluk ile nihai trajediye doğru ilerler." Sinema tarihçisi Carl Royer'a göre Romero "kara film tarzındaki ışık gölge tekniğini insanlığın kendine karşı yabancılaşmasını vurgulamak için kullanır." Birçok eleştirmen aşırı sahneler sebebiyle Romero'nun filmini dikkate almazken, yazar R. H. W. Dillard tabu olanın açık ve ayrıntılı biçimde gösterilmesinin filmin başarısını artırdığını öne sürdü. Yazar şöyle dedi: "Hangi kız, bir an için de olsa, annesini öldürmeyi istememiştir? Ve filmde de Karen, bu yasaklanmış ameli gerçekleştirmek için çok açık bir fırsata sahiptir." Romero filmde sosyal tabulara, özellikle yamyamlığa kilit temalar olarak yer verdi. Zombi yamyamların ilham kaynağı aslında Matheson'un "Ben, Efsane!" romanıydı, ancak sinema tarihçisi Robin Wood "Yaşayan Ölülerin Gecesi"'ndeki insan eti yeme sahnelerini 1960'ların son dönemindeki Amerikan kapitalizminin bir eleştirisi olarak görür. Wood'a göre zombiler kapitalistleri temsil eder ve "yamyamlık mülkiyetçiliğin son noktası, dolayısıyla insan ilişkilerinin kapitalizm altında mantıksal sonudur." Yazara göre zombilerin kurbanları ise burjuva Amerikan toplumunda "diğerlerinin", yani sivil haklar aktivistlerinin, feministlerin, eşcinsellerin ve karşıkültürcülerin bastırılmasını temsil eder. Image Ten şirketinin ortakları hem çekim sürecinde hem de yapım sonrasında görev aldı, kamera filmlerinin takılması, ışıklandırma, dekorların inşası, ses kaydı ve kurgu işlerinde çalıştı. Yapım fotoğrafları Karl Hardman tarafından çekildi ve basıldı. Hardman yapım süresince 1250'den fazla fotoğraf çekti ve kendisi pozlama ile uğraşırken, oyuncuların bazıları da bu fotoğrafların geliştirme, yıkama ve kurutma gibi basım işleriyle uğraştı. Yapım sonrası çalışmaların bitmesinin ardından Image Ten, filmi dehşet verici sahneleri kesmeden gösterime sokmayı kabul edecek bir dağıtım şirketi bulmakta zorlandı. Columbia ve American International Pictures, filmi yumuşatmayı ve son sahneyi yeniden çekmeyi önerdi, ancak bu talepleri yapımcılar tarafından reddedilince filmi dağıtmayı kabul etmedi. Romero bu konuda daha sonra şunları söyleyecekti: "bunu yapmayı hiçbirimiz istemedik. Mutlu bir son düşünemiyorduk. . . . Herkes bir Hollywood sonu istiyordu ama biz silahlarımızdan vazgeçmedik." Sonunda Manhattan merkezli Walter Reade Organization filmi sansürsüz dağıtmayı kabul etti ancak ismini "Night of the Living Dead" olarak değiştirdi; çünkü önceki başlık olan "Night of the Flesh Eaters", daha önce çekilmiş olan "The Flesh Eaters" isimli filmi hatırlatıyordu. Ancak dağıtım şirketi filmin adını değiştirirken, filmin ilk kopyalarında telif hakkı notunu da kazara silmiş oldu. Karl Hardman'ın bir röportajına göre filmdeki müzikler, WRS Stüdyosu'nun geniş film müziği kütüphanesinden alındı. Filmde kullanılan müziklerin çoğu Capitol Records kütüphanesinden satın alındı ve filmden bir süre sonra film müziği albümü de yayımlandı. Stok müzikler ise WRS'nin ses teknisyeni Richard Lococo, Philip Green, Geordie Hormel, Ib Glindemann, William Loose, John Seely, Jack Meakin ve Spencer Moore gibi kişilerin çalışmalarından seçildi. Filmdeki müziklerin bir kısmı daha önce 1959 tarihli bir bilim kurgu B filmi olan "Teenagers from Outer Space"'de kullanılmıştı. Ayrıca filmde arka planda radyoda kargaşayla ilgili haberler duyulurken Ben'in evdeki dolapta tüfeği bulduğu gergin sahnede kullanılan ürkünç müzik, Lon Chaney, Jr.'ın başrolünde oynadığı 1961 tarihli "The Devil's Messenger" filminin açılış yazıları ve başlangıcında daha uzun olarak yer almıştı. Barbra'nın mezarlıktaki zombiden kaçışında kullanılan bir başka parça ise 1959 tarihli "The Hideous Sun Demon" filminin müzikleri arasındaydı. WRS çeşitli sahneler için alternatif müzikler seçmiş, son kararlar ise Romero tarafından alınmıştı. Stüdyo daha sonra bu müzikleri elektronik olarak güçlendirmişti. Ses teknisyeni Lococo'nun seçimleri yerindeydi, çünkü sinema tarihçisi Sumiko Higashi'ye göre müzikler "gerçekleşecek olayların doğasını vurguluyordu". Ses efektleri de Pittsburgh'daki WRS Stüdyosu'nda oluşturuldu. Filmde kullanılan bütün canlı ses efektlerini ses teknisyeni Richard Lococo kaydetti. Lococo daha sonra efektler hakkında şöyle dedi: "Oluşturduğum tüm efektler arasında duyduğumda hâlâ tüylerimi diken diken eden bir tanesi var, Marilyn'in (Helen Cooper) kızı tarafından öldürülürken attığı çığlık. Judy O'dea'nın çığlığı ise ikinci sırada. Her iki ses de ardı ardına yankılı ve yankısız tekrar ediyordu." Filmin müziklerinden ve diyalog parçalarından oluşan bir film müziği albümü 1982'de Varèse Sarabande tarafından derlenip yayımlandı ama bu albümün CD versiyonu hiçbir zaman hazırlanmadı. Kasım 2008'de 400 Lonely Things kayıt grubu tarafından filmdeki müzikleri ve ses efektleri kullanılarak oluşturulmuş enstrümantal bir albüm yayımlandı. Mayıs 2010'da ise Zero Day Releasing kayıt firması "They Won't Stay Dead!: Music from the soundtrack of Night of the Living Dead" albümünü çıkarttı. Bu albümde müziklerin alındığı kütüphane kayıtlarının dijital olarak saklanmış versiyonları yer aldı. "Yaşayan Ölülerin Gecesi"'nin ilk gösterimi 1 Ekim 1968'de Pittsburgh'daki Fulton Theater'da yapıldı. ABD çapındaki gösterimleri, o dönemde korku filmleri için genel uygulamaya uygun olarak, cumartesi günleri öğleden sonra matinesinde yapıldı ve bu gösterimlere ergenlik öncesi ve ergenlik çağındaki izleyiciler ilgi gösterdi. MPAA film reyting sistemi Kasım 1968'de kurulmuştu, dolayısıyla bu filmin gösterimlerinde çok küçük çocukların bile bilet almalarına engel olunmadı. "Chicago Sun-Times" yazarı Roger Ebert çocukların filme girmelerine izin veren sinema sahiplerini ve ailelerini suçlayan yazılar yazdı. Ebert'e göre "küçük çocuklar kendilerine neyin çarptığının farkında değildi". "Fimlere gitmeye alıçıklardı, fakat bu tamamen başka bir şeydi." Ebert filmin izleyicileri anında etkilediğini söylüyordu: "Variety" dergisinin filmin ilk gösterime girişinin ardından yaptığı yayınlar filme karşı duyulan kızgınlığı ortaya koyuyordu: "Üst mahkeme şiddetin pornografisi hakkında açık kurallar koyana kadar "Yaşayan Ölülerin Gecesi" limitleri aşan bir örnek olarak kalmaya devam edecek. Sadece 90 dakika içinde bu korku filmi, Pittsburghlu yapımcılarının, dağıtımcısı Walter Reade'in, tüm film endsütrisinin ve onu gösterime sokanların dürüstlüğüne ve sosyal sorumluluğuna ciddi lekeler sürüyor. Film aynı zamanda bölgesel sinema hareketinin geleceği ile bu sadizm cümbüşüne güle oynaya giden seyircilerin ahlaki sağlığı hakkında şüpheler doğuruyor." Bir başka yorumcuya göre ise eleştirmenler, "filmin dehşet verici sahnelerini sansürletmek için sebepler bulmaya çalışmak" dışında filmle hiç ilgilenmiyorlardı. Bütün tepkilere rağmen, "Take One" dergisinden Paul McCullough'a göre ilk gösteriminden beş sene sonra "Yaşayan Ölülerin Gecesi" "büyük stüdyoların duvarları dışında çekilen korku filmleri arasında en kârlı olanıydı". Film on sene içinde Amerika'da 12 ila 15 milyon dolar gişe yapmıştı. 25 dile çevrilerek Avrupa, Kanada ve Avustralya'da gösterime girmişti. Film uluslararası gösterimlerde 30 milyon dolar hasılat elde etti ve "Wall Street Journal"'a göre Avrupa'da 1969 yılının en yüksek hasılat elde eden filmiydi. Yayımlanmasının üzerinden 40 yıl geçmiş olmasına rağmen film hâlâ bir klasik olarak ününü korumakta ve olumlu eleştiriler almaktadır. Eleştiri sitesi Rotten Tomatoes'ta %96'lık skorla "Certified Fresh" olarak değerlendirilmektedir ve birçok yorumcuya göre 1968'in en iyi filmlerinden biri kabul edilmektedir. "Empire" dergisi 2008'de filmi "The 500 Greatest Movies of All Time" listesinde dahil etti. "The New York Times" filme "Best 1000 Movies Ever" listesinde, "Total Film" ise "The 100 Greatest Movies of All Time" listesinde yer verdi. Film "Rolling Stone" dergisinin de "The 100 Maverick Movies in the Last 100 Years" listesinde yer buldu. "Yaşayan Ölülerin Gecesi" çıkışından yıllar sonra iki büyük başarı elde etti. 1999 yılında Kongre Kütüphanesi tarafından "kültürel, tarihi veya estetik açıdan kayda değer" olduğu gerekçesiyle ABD Ulusal Film Arşivi'ne eklendi. 2001 yılında ise Amerikan Film Enstitüsü tarafından oluşturulan "100 Years...100 Thrills" listesinde en korkutucu filmler arasında 93. sırada yer aldı. Filmdeki zombiler ise aynı kurumun "100 Years... 100 Heroes and Villains" listesinde kötü adamlar kategorisinde aday gösterildi ancak listeye giremedi. Chicago Film Eleştirmenleri Birliği filmi tüm zamanların en korkunç 5. filmi olarak değerlendirdi. Bravo'nun "100 Scariest Movie Moments" listesinde ise filme 9. sırada yer verildi. Yorumcular filmin kanlı özel efektlerinden hoşlanmadı. "Variety" dergisi filmi "sadizm cümbüşü" olarak adlandırırken "Pittsburghlu yapımcıların dürüstülüğünü ve sosyal sorumluluğunu" sorguladı. "New York Times" eleştirmeni Vincent Canby filmi "çöp film" olarak değerlendirdi ve "özlü, derli toplu ama gerçekten aptalca" olduğunu öne sürdü. Yine de bazı eleştirmenlere göre "Yaşayan Ölülerin Gecesi" çığır açan bir filmdi. Pauline Kael'e göre film "gelmiş geçmiş filmler arasında en iğrenç biçimde korkutucu olandı — ve sinemadan çıktığınızda bütün bu korkunç deneyimi tamamıyla unutmak istiyordunuz . . . Filmin banal ciddiyeti işe yarıyordu ve ona ham bir gerçeklik kazandırıyordu". Bir "Film Daily" eleştirmenine göre ise "Film korku sinemasının incisiydi ve beklenmedik biçimde üne kavuşan eserlerin tüm temel özelliklerini taşıyordu." Roger Ebert filmin matine seanslarında gösterilmesini eleştirmişti ama "filmin kendisine saygı duyuyordu". Eleştirmen Rex Reed ise söyle yazmıştı: "Bir B filmini klasiğe neyin çevirdiğini görmek istiyorsanız "Yaşayan Ölülerin Gecesi"'ni izlemelisiniz. Korku filmleriyle ciddi biçimde ilgilenen birinin filmi izlememesi düşünülemez." Filmin yayımlanmasından itibaren, eleştirmenler ve film tarihçileri "Yaşayan Ölülerin Gecesi"'ni 1960'ların Amerikan toplumunu, uluslararası Soğuk Savaş siyasetini ve ülke içindeki ırkçılığı eleştiren altüst edici bir film olarak gördü. İlk defa bir korku filmi çağdaş toplumun içine işlemiş huzursuzluk ve kaygıyı, üstelik hiçbir teselli sunmadan yansıtıyordu. "The Village Voice" gazetesinden Elliot Stein filmi Vietnam Savaşı'na Amerika'nın dahil olmasının ateşli bir eleştirisi olarak değerlendirdi ve şöyle söyledi: "Transilvanya'da değil, Pensilvanya'da geçiyordu — Amerika'nın orta sınıfının savaşıydı ve zombi vahşeti o zamanlar Vietnam'da yükselen ihtilafın grotesk bir yansımasıydı". Sinema tarihçisi Sumiko Higashi de bu görüşe katılıyordu. Ona göre "Yaşayan Ölülerin Gecesi" Vietnam döneminin korkuçlukları hakkındaki bir korku filmiydi. Higashi şöyle yazmıştı: "Filmde hiç Vietmanlı yoktu, [...] onlarınki yoklukta ortaya çıkan bir varlıktı ve önemleri anlatılan öykünün yorumlanmasıyla anlaşılabiliyordu." Yazar Vietman Savaşı döneminin birçok özelliği ile film arasında paralellik görüyordu: grenli siyah beyaz haber filmleri, "bul ve yok et" operasyonları, helikopterler ve vahşet görüntüleri. George Romero, Duane Jones'u kadroya dahil etmesinin sebebinin siyahi olması olduğunu kabul etmedi, ama Mark Deming'e göre "filmin kahramana yakın tek karakteri ve tek Afrikalı-Amerikalısı olan Duane Jones'un vahşi sonu filme, çoğu Amerikalı'nın zihninde hâlâ taze olan Martin Luther King, Jr. ve Malcolm X suikastlerinin bir yansımasını ekledi". Stein'a göre "altüst edici ilk korku filmi olan bu filmde saygılı zenci, sadece bir grup redneck tarafından öldürülmek için tüm zombilerden kurtuluyordu". Filmde ayrıca kapitalizm eleştirisi de mevcuttu. Romero filmlerinde insanları bir zombi öldürme yarışına sokuyor, böylece sıradan insanın kapitalizmin elinde zombilerden bile daha tehlikeli hâle geldiğini vurgulamak istiyordu. Nitekim filmin sonunda zombilerden kurtulan tek insan olan Ben, bir vurucu tim tarafından sorgusuzca vurularak öldürülüyordu. Filmdeki diğer baskın temalar arasında "hükümete ve ataerkil çekirdek aile yapısına karşı hayalkırıklığı" ile "medyanın, yerel ve federal hükümet kurumlarının ve sivil savunma mekanizmasının tamamının yapısında yer alan kusurlar" vardı. Sinema tarihçisi Linda Badley'e göre filmin bu kadar korkunç olmasının sebebi, canavarların uzaydan ya da egzotik bir yerden gelen yaratıklar olmamasıydı; "onlar bizdik". Ben, Barbra ve tüm yardımcı oyuncuların ölümü, izleyicilere korku türünde alışılmamış bir şekilde nihilist bir duygu veriyordu. Filmin bu kötü ve kasvetli sonu, eski toplumun yok oluşunu, kin ve güvensizlik duygularına sahip yeni bir toplumun ortaya çıkışını simgeliyordu. Romero da filmin dönemin gerginliklerini yansıtacak şekilde tasarlandığını söylemişti: Romero "Yaşayan Ölülerin Gecesi" ile korku filmi türünü tamamıyla değiştirdi. BBC'den Almar Haflidason'a göre film "korku filmi yapımında yeni bir şafaktı". Geçmişin artık antikalaşmış gotik korku anlayışını terk ederek hikâyeyi bugünün soğuk ve acımasız ortamına taşıyor, böylece sert siyasi mesajlar içeren bağımsız korku sineması akımını da başlatmış oluyordu. Film aynı zamanda "zombi" terimini de etkili bir şekilde yeniden tanımladı. Filmde "zombi" kelimesinin hiç kullanılmamasına rağmen Romero'nun filmi yeniden canlanarak insan eti yiyen yamyamlara dönüşen zombiler temasını ortaya çıkardı. Victor Halperin'in "White Zombie"'si (1932) ve Jacques Tourneur'un "I Walked with a Zombie"'si (1943) gibi daha önceki zombi filmleri, vudu büyüleriyle köleleştirilen canlı insanlar hakkındaydı ve çoğu Karayipler'de geçiyordu. Film ve devamları, Romero'nun oluşturduğu unsurları ödünç alan birçok benzerlerinin ortaya çıkmasını sağladı: "Tombs of the Blind Dead", "Let Sleeping Corpses Lie (film)", "Zombi 2", "Hell of the Living Dead", "Night of the Comet", "Return of the Living Dead", "Night of the Creeps", "Children of the Living Dead"; video oyunları "Resident Evil" (ile bundan uyarlanan filmler Resident Evil, , ve ), "Dead Rising" ve "House of the Dead". Filmin parodileri arasında ise "Night of the Living Bread" ve "Shaun of the Dead" filmleri; "Simpsonlar"'ın "Treehouse of Horror III" (1992), "Treehouse of Horror XIII" (2004) ve "Treehouse of Horror XX" (2009) bölümleri; "Buffy the Vampire Slayer" dizisi; "South Park" ("Pink Eye", 1997; "Night of the Living Homeless", 2007), "Medium" ("Bite Me", 2009) ve "Invader Zim" ("Halloween Spectacular of Spooky Doom", 2001 ile "FBI Warning of Doom", 2002) yer aldı. "Yaşayan Ölülerin Gecesi", "splatter film" alt türünün de yolunu açmış oldu. Romero öncesinde korku türü, çoğunlukla plastik maskelerden ve kostümlerden, karton dekorlardan ve gölgelerde dolaşan gizemli figürlerden ibaretti. Bu filmler Amerikan şehirlerinden ve banliyölerinden uzaklardaki yerlerde geçerdi. Romero istismar filminin gücünü ortaya çıkardı; korkuyu olağan, sıradan yerlerde kurgulayarak çok küçük bütçelerle etkin filmler yapmanın şablonunu oluşturmuş oldu. John Carpenter'dan "Yabancı" (1978), Sean S. Cunningham'dan "Friday the 13th" (1980) ve Wes Craven'dan "Elm Sokağı Kâbusu" (1984) gibi 1970'lerin ve 1980'lerin birçok slasher filmi, yazar Barry Keith Grant'a göre "Yaşayan Ölülerin Gecesi"'ne "çok şey borçluydu". Film üzerindeki ilk revizyonlar, ev videosu dağıtımcıları tarafından yapılan renklendirme çalışmalarıydı. Hal Roach Studios tarafından 1986'da yayınlanan renkli versiyonda zombilerin derisi soluk yeşil renkteydi. Anchor Bay Entertainment'ın 1997 tarihli renkli versiyonunda ise zombiler gri deriliydi. Legend Films yapımı 2004 renklendirmesinde, teknoloji eleştirmeni Gary W. Tooze'a göre renklendirme oldukça etkileyiciydi ancak kullanılan kopya önceki renklendirmelerde kullanılanlar kadar net değildi. Filmin üç boyutlu versiyonu, iki boyutlu filmleri üç boyuta dönüştüren bir şirket olan PassmoreLab ile Legend Films ortak yapımı olarak 2009'da hazırlandı. Film sinemalarda gösterime 14 Ekim 2010'da girdi. Legend Films'in kurucusu Barry Sandrew'a göre bu versiyon ile ilk defa, tamamı canlı çekilmiş olan iki boyutlu bir film üç boyuta taşınıyordu. Senaryo yazarlarından John Russo, filmin elden geçirilmiş bir versiyonunu 1999'da "Night of the Living Dead: 30th Anniversary Edition" adıyla yayınladı. Film için ek sahneler çeken Russo, Scott Vladimir Licina'nın bestelediği yeni film müziklerini de kullandı. Fangoria dergisine verdiği bir röportajda Russo, bu değişiklikler ile filme daha çağdaş bir yön vermeye çalıştığını söyledi. Russo bu versiyonda özgün senaryoya fazla bağlı kalmadı, senaryoda yaptığı değişiklikleri ise açıkça belli etmedi ya da listelemedi. Ancak, "Entertainment Weekly" dergisine göre bu durum Russo ile Romero arasında anlaşmazlığa yol açmadı. Yine de dergiye göre Romero, filme dokunmamayı tercih ediyordu. Revize edilmiş bu versiyon film eleştirmenleri tarafından sert biçimde eleştirildi. Örneğin "Ain't It Cool News" yazarı Harry Knowles filmin bu versiyonu hakkında olumlu görüş verenleri sitesinde yasaklayacağını açıkladı. 30. yıl versiyonunun devam filmi niteliğindeki "Children of the Living Dead" ise 2001'de çekildi. Filmin animasyon sürümü, bir iş birliği projesi olarak "Night of the Living Dead: Reanimated" başlığı altında gerçekleştirildi ve birçok film festivalinde gösterildi. Bu proje kapsamında, Romero'nun filmindeki zombilerin sesleri korundu ancak görüntüleri yerine, farklı sanatçıların çizimlerinden oluşturulan animasyon karakterleri yerleştirildi. Filmin ilk gösterimi 10 Ekim 2009'da Ramsey, New Jersey'de Zombie Encounter and Film Festival kapsamında yapıldı. 8. Rondo Hatton Classic Horror Awards'da En İyi Bağımsız Yapım dalında aday gösterildi, ancak ödülü kazanamadı. Film DVD formatında 27 Temmuz 2010'da Wild Eye Releasing tarafından yayımlandı. "Yaşayan Ölülerin Gecesi", George Romero'nun yönettiği ve "Ölülerin ..." biçiminde başlıklara sahip olan altı filmlik serinin ilk filmiydi. Bu filmin ardından Romero, "Dawn of the Dead (Zombi)", "Day of the Dead (Zombi - Ölüm Günü)", "Land of the Dead", "Diary of the Dead" ve "Survival of the Dead" filmlerini yönetti. Tüm filmlerde, ABD'de ölülerin canlanması şeklinde ortaya çıkan yaygın bir felaket ve insanlığın bununla baş etmeye çalışması anlatıldı. Romero bu filmlerde, "Yaşayan Ölülerin Gecesi"'nde olduğu gibi, her filmin çekildiği döneme uygun toplumsal eleştirilere yer verdi. Serinin üçüncü filmi olan "Day of the Dead"'in gösterime girdiği sene, "Yaşayan Ölülerin Gecesi"'nin senaryosunu Romero ile birlikte yazmış olan John Russo, "Yaşayan Ölülerin Dönüşü" isimli bir filmi gösterime soktu. Bu film, "Yaşayan Ölülerin Gecesi"'nin alternatif bir devamıydı ancak aslında seriyi hicvediyordu ve 1968 tarihli özgün filmin devamı olarak değerlendirilmedi. Russo'nun filmini de dört devam filmi izledi. Bunların son ikisi olan "" ve "", 2005'te televizyon filmi olarak yayınlandı. "Return of the Living Dead", Romero ile Russo arasında hukuki bir mücadelenin başlamasına sebep oldu. Romero, Russo'nun bu film yoluyla "Day of the Dead" ile doğrudan rekabet etmeyi amaçladığını düşünüyordu. Davada Russo'yu, ilk filmin başlığının bir bölümünü sahiplenmekle, "Dawn of the Dead"'in reklam sloganı olan ""When there is no room in hell [...] the dead will walk the earth (Cehennemde yer kalmayınca ... ölüler dünyada yürüyecek)"" cümlesini intihalle ve 1968 tarihli özgün filmden bazı görüntüleri kopyalamakla suçladı. Mahkeme Russo'nun reklam kampanyasını durdurmasına hükmetti. Ancak Russo, filminin isim haklarına sahip olmayı sürdürdü. "Yaşayan Ölülerin Gecesi" iki defa tekrar çekildi. 1990 tarihli ilk tekrar filmini, özel efekt tasarımcısı Tom Savini yönetti. Bu filmde özgün senaryoya sadık kalındı ancak daha fazla kanlı sahneye, ayrıca Barbara'nın (Patricia Tallman) daha etkin ve yetenekli bir kadın kahraman olarak çizildiği bir kurguya yer verildi. Ben rolünü Tony Todd oynadı. Film tarihçisi Barry Grant'e göre bu film, Romero'nun Barbra karakterinde yapılan bir düzeltiydi; kadın karakterinin güçlendirilmesiyle, özgün filmde kadın karakterlere yönelik hatalı betimleme düzeltilmiş oluyordu. Üç boyutlu çekilen ve "Night of the Living Dead 3-D" adı verilen ikinci yeniden çekim ise Eylül 2006'da gösterime girdi. Jeff Broadstreet'in yönettiği filmde karakterler ve konu özgün filmle benzerdi. Savini'nin filminin aksine, bu film için Romero'nun onayı alınmadı. 15 Eylül 2009'da Simon West'in çekeceği ve "" olarak adlandırılacak üç boyutlu filmde öykünün tekrar anlatılacağı duyuruldu. Filmin senaristi ve yönetmeni Zebediah de Soto olurken, Ben rolünde Tony Todd, Barbra'da ise Danielle Harris rol aldı. Haziran 2011'de Loyal's House of Blood Production, filmin bir başka yeniden çekiminin 31 Ekim 2012'de vizyona gireceğini duyurdu. Firmanın sahibi olan Loyal Ploof ile birlikte John Stevenson'ın senaristilik ve yönetmenliği üstleneceği açıklandı. Filmin ilk dağıtım şirketi olan Walter Reade Organization'ın, dağıtılan kopyalara telif hakkı açıklaması koymayı ihmal etmesi sebebiyle, "Yaşayan Ölülerin Gecesi" kamu malı sayılmaya başladı. 1968'de ABD telif hakkı yasası, telif haklarının korunabilmesi için eserlerde uygun bir telif açıklaması bulunmasını şart koşuyordu. Image Ten, filmin ilk adı olan "Night of the Flesh Eaters" başlığı altına, yasaya uygun telif hakkı notunu eklemişti. Ancak dağıtım şirketi, filmin adını değiştirirken bu notu kopyalara eklemedi. Filmin kısıtlı sayıda kopyası Walter Reade tarafından dağıtılmış ve sinemalarda gösterilmişti. Romero ve Image Ten, bu kopyaları gösterimden kaldırtmayı seçebilirlerdi. Bu durumda Romero filmin adını değiştirip birkaç "yaratıcı" değişiklik yaparak yeniden telif hakkı başvurusunda bulunabilirdi. Ancak bu hiçbir zaman yapılmadı ve sinema kopyalarının çoğaltılmasına ve gösterime sokulmasına devam edildi. Sonunda filmin kopyaları ev videosu dağıtımcıları tarafından da üretilip dağıtılmaya başladı. Kamu malı sayılması sebebiyle film, ABD'de ev videosu formatında birçok dağıtım şirketi tarafından pazarlandı. 2012 yılı itibarıyla Amazon.com'da filmin VHS formatında 51, DVD formatında 166 ve Blu-ray formatında 4 farklı sürümü satıştaydı. Filmin özgün hali ise Google Video, Internet Archive, Hulu ve YouTube gibi İnternet sitelerinden indirilebilmekte ya da izlenebilmektedir. 28 Ocak 2012 itibarıyla film, 865.740 defa indirilerek Internet Archive'dan en fazla indirilen ikinci film olmuştur. Abbey Road (anlam ayrımı) Abbey Road aşağıdaki anlamlara gelebilir: 1977-78 Nemzeti Bajnokság I 1977-78 sezonu Nemzeti Bajnokság I lig durumu. 1978-79 Nemzeti Bajnokság I 1978-79 sezonu Nemzeti Bajnokság I lig durumu. 1979-80 Nemzeti Bajnokság I 1979-80 sezonu Nemzeti Bajnokság I verileri. Yarış 18 takım arasında geçti ve sezon sonunda Budapeşte Honvéd FC şampiyonluğa ulaştı. 1980-81 Nemzeti Bajnokság I 1980-81 sezonu Nemzeti Bajnokság I verileri. Yarış 18 takım arasında geçti ve sezon sonunda Ferencvárosi şampiyonluğa ulaştı. İstanbul'un Kurtuluşu İtilaf Devletleri donanmaları 30 Ekim 1918'de imzalanan Mondros Ateşkes Antlaşması'na dayanarak 13 Kasım 1918'de Haydarpaşa önlerine demirleyip İstanbul'a girdi. Fiilen gerçekleşmiş olan işgal, 16 Mart 1920 tarihinde resmi işgale dönüştü. Türk Ordusu'nun İzmir'e girmesinden sonra Fahrettin Paşa komutasındaki 5. Süvari Kolordusu İtilaf Devletleri kontrolündeki tarafsız bölgeye doğru ilerlemeye başladı. Bunun üzerine Müttefik kuvvetlerde bulunan Fransız ve İtalyan birlikleri derhal geri çekildi. Çanakkale'de bulunan İngiliz birlikleri General Harington'un emriyle savunma pozisyonu aldı. İngiltere, Ankara Hükûmeti ile anlaşma yolları aramaya başladı. Ankara Hükûmeti İstanbul ve Çanakkale boğazlarının denetimini istedi. İngiltere başbakanı Lloyd George bu istekleri reddetti. Birliklere savaş pozisyonu alması emrini verdi. Fakat Harington ateş açılmaması emrini verdi. Türk birlikleri, İngiliz direnişi ile karşılaşmadan tarafsız bölgeye girerek Çanakkale Boğazı'na doğru ilerlemeye başladı. Türklerle savaşılmasını istemeyen Winston Churchill'in başını çektiği bir grup bakan istifa etti. "(bkz. Çanakkale Krizi)" Diğer taraftan İzmir'in Kurtuluşu'ndan sonra Damat Ferit Paşa 21 Eylül 1922'de ülkeden kaçtı. Mudanya Mütarekesi gereği Trakya topraklarının teslimi yapılırken Türkiye'yi temsil edecek kişi olarak Mustafa Kemal Paşa'nın isteği ile Refet Paşa; İstanbul komutanı olarak da Millî Müdafaa Umumi Katibi Selahattin Adil Paşa görevlendirildi. Refet Paşa, 19 Ekim tarihinde TBMM Muhafız Grubu'ndan 100 kişilik bir kuvvetle Gülnihal vapuru ile Mudanya'dan ayrılıp İstanbul'a geldi. Ardından "İstanbul Komutanı" sıfatıyla Selahattin Adil Paşa, 81. Alay ile İstanbul'a geldi. Refet Paşa ve Selahattin Adil Paşa'nın İstanbul'a gelmesine rağmen işgal sonlanmadı. Çünkü mütarekeye göre işgal kuvvetleri barış antlaşması imzalanmasından hemen sonra İstanbul'u boşaltacaktı. 24 Temmuz 1923 tarihinde Lozan Barış Antlaşması'ndan sonra, 23 Ağustos 1923'ten itibaren İtilaf kuvvetleri İstanbul'dan ayrılmaya başladı. Son İtilaf birliği ise 4 Ekim 1923 günü Dolmabahçe Sarayı önünde düzenlenen bir törenle Türk bayrağını selamlayarak şehri terk etti. 6 Ekim 1923'te ise Şükrü Naili Paşa komutasındaki 3. Kolordu İstanbul'a girdi ve işgal resmen sonlandı. İşgal 4 yıl 10 ay 23 gün sürdü. Her yılın 6 Ekim'i böylece İstanbul'un kurtuluş günü olarak belirlendi ve kutlanmaya başlandı. 1981-82 Nemzeti Bajnokság I 1981-82 sezonu Nemzeti Bajnokság I verileri. Yarış 18 takım arasında geçti ve sezon sonunda Győri ETO FC şampiyonluğa ulaştı. Özcan Özbilge Özcan Özbilge (1960 - 2009) Türk yazar, çevirmen. Boğaziçi Üniversitesi Elektrik ve Elektronik bölümünü bitirdi. 1983 yılında YAZKO'nun düzenlediği çeviri şiir dalındaki büyük ödülü aldı. 80'li yıllarda "Yazko Çeviri", "Birikim" dergisinde 90'lı yıllarda dil ve kültür yazıları yazdı. "Kara Tenli Şiirler" ve "Özgürlük gibi Sözcükler" adlı iki çeviri şiir kitabı var. Uzun yıllar yurt dışında çeşitli ülkelerde yaşadı, çalıştı. Amerikan Zenci şiirini ve kültürünü çok yönlü inceledi. Yazarın Birikim Dergisinde çıkan yazıları: Siyasetin Cinsiyeti (Birikim, SayÄ±:92) Modern Sodom'un Kalbine bir Deneme (Birikim, SayÄ±:90) Sözün Değeri ve Özgürlüğü (Birikim, Sayı:81) Dil'in İktidarı: 10 Kasım'dan 10 Kasım'a (Birikim, Sayı:80) Dilin İktidarı ve Boyuneğmişliği (Birikim Sayı:76) Ermenistan Azerileri Önceleri sayıları birkaç yüz bin kişiye ulaşan, Ermenistan'da yaşayan Azeri ve diğer Türk nüfusun (Erivanlı, Yerevanlı, "Yeraz" veya Batı Azerbaycanlı (Qərbi Azərbaycanlı), Dağlık Karabağ Sorunu vuku bulduktan sonra (1988–1991) sayısı artık sıfıra yaklaşmıştır. Bu yıllarda Ermenistan Azerileri Dağlık Karabağ Sorunu yüzünden, baskı ve tecavüzlere maruz kalıp, Ermenistan'ı terk etmeye mecbur kaldılar. Birleşmiş Milletler Mülteciler Yüksek Komiserliği'nin bilgilerine göre, Ermenistan'da halihazırda tahminen birkaç yüz Azeri yaşamaktadır. ki, bunların çoğunluğunu bölgede yaşayan Ermenilerle evlenmiş Azerileri ve yaşlı veya hasta olduğu için Ermenistan'ı terk edemeyen Azeriler oluşturmaktadır. Birleşmiş Milletler Mülteciler Yüksek Komiserliği'nin, raporuna göre, bu kişiler ayrımcılığa maruz kalmamak için adlarını değiştirmekte ve kimliklerini gizlemektedirler. 1828 yılından başlayıp 1988-1989 yıllarında zirveye ulaşan, “Türksüz Ermenistan” politikası yüzünden, şimdiki Ermenistan sınırlarında 605'ten fazla yerleşim biriminde hiçbir Azeri kalmamıştır. 1,5 milyondan fazla Azeri doğduğu toprakları terk etmek zorunda kaldı. 500 binden fazla günahsız və silahsız Türk öldürüldü. Hankendi'nden Akbaba'ya, Kazah'tan Göyçe'ye kadar Azerbaycan'ın 40 bin m²'lik toprağı Ermenilerin kontrolüne girdi. Ermeni tarihçisi Leon'un yazdığına göre Batum Antlaşmasına göre Ermenistan'ın yüzölçümü 8.400 m² olarak belirlenmiştir, buysa ancak Sevan Gölü etrafında Ermenilerin defnedilmesi için bir mezarlık olacak büyüklükte bir toprak anlamına geliyordu. Buna karşın Azerilerin yaşadıkları toprağın büyüklüğü en az 20 bin m² kadar olmuştur. 1916 yılında Erivan Guberniyasında yaşayan Azeri nüfusu 373.582 kişiden oluşmaktaydı. Günümüzde aynı topraklarda bir tek Azeri kalmamıştır. Ermeni asıllı Amerikalı tarihçi George Burnutian'ın araştırmalarına göre, Erivan Hanlığı 19. yüzyılın ilk çeyreğinde Doğu Ermenistan'ın çoğu olmak üzere, yaklaşık 18 bin m²'lik bir toprağı çevirmiştir. "Söz konusu arazi büyük oranda dağlık ve kuraktı; 100 bin kişiden oluşan nüfusunun %80'ına yakınını Müslüman'lar Farslar, Azeriler, Kürtler) oluştururken, geri kalan %20'si Hıristiyanlar'dan (Ermeniler) oluşmaktaydı." Erivan Hanlığı 1828 yılında Rusya topraklarına katılmasından hemen sonra, büyük bir Müslüman nüfusu (Azeri, Kürt, Lezgi ve değişik göçebe halkları) bölgeyi terk etmiştir. Bunun üzerine Çarlık Hükûmeti tarafından önemli oranda İran Ermenileri buraya göç ettirildi. Hıristiyan'lar tarafından destek gören Rusya hükûmeti Türkiye ve İran'da yaşayan Ermeniler'in buralara göç etmesini doğrudan desteklemekteydi. Bu nedenle Ermeni göçü 19. yüzyıl]] boyunca ve 20. yüzyılın erken dönemine kadar aralıksız devam etmiştir. Bu sürecin sonunda 1832 yılında eski Erivan Hanlığı topraklarında yaşayan yerli ve muhacir Ermeni sayısı, Müslüman sayısını geçmiştir. Brockhaus ve Efron Ansiklopedik Sözlüğü'ne göre, buradaki Azerilerin büyük kısmı (söz konusu kaynakta her ne kadar "Azerbaycan Tatarları"'ndan bahsedilmekteyse de) 20. yüzyılın başlarında halen Rusya Ermenistanı'nda yaşamaktaydı. O zaman bölgedeki 300 bin nüfuslu Azeri Erivan Vilayeti nüfusunun %37,5'ini teşkil ediyordu. Bu halkın çoğunluğu kırsal alanlarda yaşamaktaydı ve geçimini tarım ve halıcılıkla sağlıyordu. Vilayet merkezi Erivan da dahil olmak üzere, vilayete bağlı 7 kazanın 4'ünde Azeriler nüfus çoğunluğunu oluşturmaktaydır. Tarihçi Luici Villari ye göre 1905de (Ermeni-Müslüman savaşı esnasında) Erivan'da Azeriler ekonomik bakımdan Ermenilerden daha gelişmişlerdi. Ermenistan Azerileri için 20. yüzyıl, baskı, ayrımcılık ve ülkenin demografisini tamamen değiştiren kitlesel ve zoraki sürgün'ler devri idi. Buna rağmen Dağlık Karabağ münakaşasına kadar onlar Ermenistan'ın en büyük etnik azınlığını teşkil etmeye devam ediyorlardı. 1905–1907 yıllarında Erivan Guberniyası Ermeniler ve Azeriler arasında yaşanan kanlı savaşın arenası oldu. Savaş, Rusya İmparatorluğu tarafından doğurulup, toplumun dikkatini Rus Devrimi'nden almak için, tarihte o zamana kadar birbiri ile münakaşada olmayan bu iki halkın arasına fitne vasıtası ile düşmanlık sokuldu. Azerbaycan ve Ermenistan'ın 1918'de bağımsızlık ilan etmesi durumu daha da gerginleştirdi. Her iki devlet de aynı toprakları kendi himayeleri altında görmek istiyorlardı. Ermenistan kendi iddialarını gerçekleştirmek için müslümanların lehine siyasete girişti. Kanlı ve vahşi kırım, Azerilerin bir kısmının ölümüne, bir kısmının da Azerbaycan'a, Türkiye'ye ve İran'a kaçmasına sebep oldu. Hatta Sovyet İttifakı'nın şekillenmesinden sonra birçoğu geri dönemedi; 1926 yılında kayıtlara göre Ermenistan'da yalnız 78 bin Azeri yaşıyordu. 1948–1950 yıllarında Sovnarkom Azeriler, Ermenistandan Azerbaycan'ın Kür-Araz ovasına göç ettirilmesi hakkında anlaşma kabul etmiştir. Ermenistan'da yıldan yıla büyüyen Azeri toplumun büyük kısmı sözde gönüllü şekilde Azerbaycan'a göç etti, aslında amaç Orta Doğu'da ve Avrupa'daki Ermeniler için yer boşaltmaktı. O yıllardada 100 bin Azeri Ermenistan'ı terk etti. 1988–1991 yıllarında Ermenistan'dan Azerbaycan'a son 200 bin göçmen kabul edildi. Bunların geneli Ermenistan'ın 22 bölgesinden gelen Azeriler idi. Abbey Road Studios Abbey Road Studios, Kasım 1931'de Londra Abbey Road'da kurulmuş kayıt stüdyoları kompleksi. Kuruluşunda daha çok klasik müzik kayıtlarına odaklanmış olan stüdyo daha sonraları rock ve pop gruplarına kapılarını açtı; The Beatles ile önemli derecede bağlantılı halde geldi ve grubun hemen hemen tüm stüdyo kayıtlarının gerçekleştirildiği mekân oldu. Stüdyo ayrıca orkestra ve film müziği kayıtlarının yapıldığı Kingsway Hall'dan gelen çalışmaların "remastering" işlemleri için de kullanılmaktadır. 1813'te yapılan ev ve arazisi 1931'de ilk dönem müzik şirketlerinden biri olan Gramophone Company tarafından alındı ve stüdyoya çevrildi. Bitişikteki ev de stüdyoya ait olup müzisyenleri ağırlamak için kullanılmaktadır. Stüdyo 1900'lerin ortasında sıklıkla İngiliz orkestra şefi Malcolm Sargent tarafından kullanıldı . Gramophone Company daha sonra Columbia Graphophone Company ile birleşerek EMI (Electric and Musical Industries Ltd.) adını aldı ve stüdyo bu şirkete bağlandı. EMI Studios olarak adı geçen işletmenin ismi 1970 yılında Abbey Road Studios olarak değiştirildi. Hem müzik dünyası hem de stüdyo için geleneksel yapıyı bozarak kayıt tekniklerini değiştiren ve pop müzik olarak anılan türün sınırlarını zorlayan grup The Beatles oldu. "Flanging" efekti, tersine kayıt, otomatik yapay çift kanal kayıt ("doubletracking") ve kontrollü geribesleme gibi yeni teknikler üreten grup Abbey Road'un olanaklarını çok iyi kullanmıştır. Efsanevi Pink Floyd grubu da Wish You Were Here, Dark Side Of The Moon albümlerini bu stüdyoda kaydetmiştir. Dünya'nın önde gelen kayıt stüdyolarındandır. Quake motoru Quake motoru, id Software tarafından 1996'nın Quake'i için yazılmış bir oyun motorudur. Gerçek zamanlı doğru 3B "rendering" özellikli ve GNU General Public License (GPL) tarafından lisanslanmıştır. Yayınlanmasından hemen sonra, bölüm tasarımında ikiye ayrıldı. Çoğu motor, Quake II ve Quake III Arena'da kaldı. Quake motoru, Doom motoru gibi, ikili alan bölümlemesini (BSP) kullandı. Quake motoru ayrıca hareketli cisimler için Gouraud gölgelemesini ve hareket etmeyenler için bir sabit ışıkharitası da kullandı. Quake motoru, 1996'da, Quake oyunu için yapıldı. Motorun programlamasının çoğunu, algoritmalarda ve çevirici optimizasyonunda Michael Abrash'ın yardımını alarak, John Carmack yapmıştır. Daha sonradan id Tech 2 ve id Tech 3'e geliştirildi. İTÜ Fuat Külünk Yüksek Gerilim Laboratuvarı İTÜ Fuat Külünk Yüksek Gerilim Laboratuvarı, İstanbul Teknik Üniversitesi bünyesinde Gümüşsuyu yerleşkesinde yer alan elektrik elektronik fakültesine ait bir laboratuvardır. Adını elektrik elektronik fakültesi kurucu dekanı Prof. Dr. Fuat Külünk'ten alır. Türkiye'deki en büyük, Dünya'da da sayılı yüksek gerilim laboratuvarlarındandır. Aynı zamanda Türkiye'deki ilk yüksek gerilim laboratuvarıdır. 4000 metrekare üzerinde A, B ve C bloklarından oluşur. 1938 yılında Prof. Dr. Franz Doppler öğretim amacıyla Gümüşsuyu yerleşkesinde küçük bir odada kurulmuştur. 1945 yılında bir yenileme ve güçlendirme geçirmiştir. Ali Doğramacı Ali Doğramacı (d. 1945) Türk bilim insanı, Bilkent Üniversitesi eski rektörü şu anki Mütevelli Heyeti Başkanı. Orta Doğu Teknik Üniversitesi İnşaat Mühendisliği bölümünü 1966'da tamamladıktan sonra Stanford Üniversitesi'nde yüksek lisans derecesini 1967'de almıştır. 1972 yılında Columbia Üniversitesi'nde ikinci lisansüstü derecesini Endüstri Mühendisliği alanında alan Ali Doğramacı, Doktorasını yine bu üniversitede 1975 yılında tamamlamış ve yükseköğretim hayatına atılmıştır. Sırasıyla Columbia Üniversitesi, Rutgers New Jersey Eyalet Üniversitesi, Cornell Üniversitesi ve yine New Jersey Eyalet Üniversitesi'nde profesör unvanıyla öğretim üyesi olarak görev yapmıştır. 1991 yılında Provost (Akademik İşlerden Sorumlu Rektör yardımcısı) göreviyle Bilkent Üniversitesi'ne gelen Doğramacı, 1993'ten 1 Mart 2010'a kadar bu üniversitenin rektörlüğünü yapmıştır. Ali Doğramacı, Bilkent Üniversitesi kurucusu İhsan Doğramacı'nın oğludur. Ali Doğramacı evli ve 4 çocuk sahibidir. Babası, Prof. Dr. İhsan Doğramacı'nın vefatı üzerine, rektörlük görevinden 1 Mart 2010 itibarıyla ayrılmış ve üniversitenin Mütevelli Heyeti Başkanlığı'nı üstlenmiştir. Charleston Charleston ile şu maddeler kastedilmiş olabilir: IAAF Golden League Golden League, Uluslararası Atletizm Federasyonları Birliği (IAAF)'nin 1998'den 2009'a kadar her sene Avrupa'nın 6 şehrinde düzenlediği organizasyon. Kendi dalında 6 şehirdeki yarışların tümünü kazanan atletler 1 milyon dolarlık ödülü (jackpot) paylaşmaktaydı. 2010 yılından itibaren ise organizasyonun ev sahipleri, takvimi genişletilerek ve ödülü değiştirilerek Diamond League adını almıştır. 1998'den beri yarışlara ev sahipliği yapan Monako 2003 yılında takvimden çıkarılmıştır. Haile Gebrselassie Haile Gebrselassie (d. 18 Nisan 1973, Asella) Etiyopyalı orta ve uzun mesafe koşucusu. Dünya ve Olimpiyat Şampiyonlukları bulunmaktadır. Ayrıca kırdığı 26 dünya rekoruyla atletizm tarihinin en iyi atletleri arasında sayılmaktadır. *Yarı maraton sırasında Ernest Renan Ernest Renan (d. 28 Şubat 1823, ö. 2 Ekim 1892) Fransız filozof, tarihçi ve filolog. Erken Hristiyanlık tarihi ve siyasi teoriler üzerine etkili tarihi araştırmaları ile tanınmıştır. Breton ahalinin çoğunlukta olduğu Fransa'nın kuzey batısındaki Brittany bölgesindeki liman kasabası Tréguier'de doğdu. Ateşli bir "Cumhuriyetçi" filika kaptanı balıkçı olan babası komşu kasaba Lannion'dan kraliyetçi bir tüccarın kızı ile evlenmişti. Renan beş yaşındayken babası öldüğünde 12 yaş büyük ablası Henriette ailenin moral kaynağı oldu. Ablasının Tréguier'de bir kız okulunda öğretmenlik yapabilmek için boşuna çabaları sonuç vermeyince yatılı bir kız okulunda öğretmenlik yapmak için Paris'e gitti. Öğrencileri arasında Ahmet Ağaoğlu da bulunmaktadır. Renan doğduğu kasabadaki papaz ilahiyat okuluna gitti. Papaz okulunda öğretmenleri kendisi hakkında uysal, sabırlı, gayretli, özenli ve eksiksiz diye not tutmuşlardı. Rahipler ona matematik ve Latince öğretirken annesi onun eğitimini tamamlamıştı.Renan'ın annesi cetleri Bordo'dan göç etmiş olan yarı Breton'du. Renan, kendisinin Gaskon ve Breton tabiyatının tamamen iki farklı kutupta olduğunu söylerdi. 1838 yılının yazında, Renan Tréguier kolejindeki bütün ödülleri kazandı. Kız kardeşi öğretmenlik yaptığı okulunu doktoruna kardeşinden bahsetti, o da aristokrasi ile rahipler arasında arkadaşlık teşkil etmeyi amaçlayan genç Katolik asillerin ve en başarılı öğrencilerin alındığı Aziz Nicholas du Chardonnet papaz okulunun idaresi görevindeki Félix Antoine Philibert Dupanloup'a söyledi. Dupanloup, henüz sadece 15 yaşında olan ve hiç Britanny dışına çıkmamış olan Renan için gönderildi. Din ona Tréguier ve Paris'dekinden tamamen farklı göründü. Başkentin yüzeysel, parlak sözde bilimsel Katolikliği Breton ustalarının sade inancını kabul eden Renan'ı tatmin etmedi. Nükleer patlamaların sonuçları Nükleer silahlar tarafından patlamaları sırasında troposfere ulaşan enerji 4 ana kategoriye ayrılır; Buna rağmen, silahın tasarımı ve patlamanın gerçekleştiği çevre koşullarına göre, ortaya çıkan enerjinin dağılımında farklılıklar meydana gelebilir. Büyük miktarda enerjinin salınımıyla ortaya çıkan tahrip etkisi, elektromanyetik spektrumun etrafını yayılır. Patlamanın denizaltı, yüzey, hava, ya da atmosfer dışı bölgelerde meydana gelmesi, üretilen tahrip gücü ve radyasyon miktarını belirleyen bir diğer faktördür. Yoğunluğun daha fazla olduğu bölgelerde (örneğin su) meydana gelen patlamalarda enerji absorbe edildiğinden etki alanı azalırken, patlamanın şiddetinde büyük bir artış meydana gelir. Bir nükleer silahın, geleneksel patlayıcılara kıyasla insanlar üzerindeki asıl etkisi "özdeş fiziksel tahribat mekanizmasıdır (identical physical damage mechanisms )". Buna rağmen, nükleer bir patlayıcının her gramda ürettiği enerji milyonlarca kat daha güçlü ve ulaştığı sıcaklık derecesi milyonlarca kat daha fazladır. Nükleer bir patlamadan açığa çıkan enerji, birkaç farklı yapıda radyasyonu açığa çıkarır. Patlamayı çevreleyen hava, kaya ya da su gibi bir materyal olduğunda, radyasyon ani olarak bu materyalle etkileşime girer ve patlamanın sıcaklığıyla eşitleyene dek ısıtır. Çevreleyen maddeninse buharlaşarak patlamasıyla sonuçlanır. Patlamanın yarattığı kinetik enerji de bir şok dalgasının oluşmasına katkıda bulunur. Örneğin patlama, denize yakın bir yükseklikte meydana gelirse, açığa çıkan enerjinin büyük bir kısmı atmosferle etkileşime girer ve merkezden dışa doğru küresel bir genişleme yaratır. Merkezdeki yoğun termal radyasyonsa bir ateştopu yaratır ve eğer alevlenme yeterince düşükse, mantar bulutu oluşur. Hava yoğunluğunun az olduğu yüksek irtifalardaki alevlenmelerde daha çok enerji iyonizan ışın ve x-ray olarak açığa çıkar. 1945 yılında, ilk nükleer silahları geliştiren bilimadamlarının yeterince büyük bir nükleer patlamayla Dünya atmosferini tutuşturabileceklerine ilişkin bazı spekülasyonlar vardı. Bu, birer azot ve oksijen atomundan oluşan iki nitrojen atomunun nükleer reaksiyonuyla açığa çıkabilecek bir enerjinin endişesiydi. Bu enerjiyse reaksiyonun devam etmesi için gereken yeteri miktardaki diğer tüm nitrojen atomlarını tükenene dek ısıtacaktı. Fakat, kısa bir süre içerisinde, yapılan bu tezi imkânsız olarak varsaymanın yeterince akıllıca olmadığı belirtildi. Buna rağmen, kavramın yıllardır dedikodu olduğu konusunda ısrar eden çevreler vardır. Toplak Akarsuların en uç noktalarında görülen morfolojik birimlerdir. Toplaklar değişik nedenlerle oluşabilirler: yağmur suları, kar erimeleri gibi. Toplakların bulunduğu alanlar, akarsuyun su bölümü çizgisine yakın olduğu alanlardır. Akarsular işte bu toplaklarını gerileterek geriye aşındırmana devem ederler ve böylece kapma olayı hızlanmış olur. Queen (anlam ayrımı) Queen ÅŸu anlamlara gelebilir: Pino Palladino Pino Palladino (d. 17 Ekim 1957, Cardish), Galli bas gitarist. Palladino rock, blues, R&B tarzlarda müzik yaparak tanındı ve müzik sanayisinde en rağbet gören basçılarından biri oldu. 1970'lerin sonlarında dünyanın en başarılı rock gruplarında bas çaldı. Palladino'nun kendi adını taşıyan enstrümanları vardır. Çeşitli gruplara katılmış olan Palladino; şu anda John Mayer Trio ve The Who gruplarında bas gitar çalmaktadır. Ahmed Kesrevi Ahmed Kesrevi (Fars: احمد کسروی, Azerbaycan: Əhməd Kəsrəvi, 29 Eylül 1890 - 3 Mart 1946), İranlı tarihçi ve siyaset yazarıdır. Çağdaş Azerbaycan tarihine dair değerli eserlerin yazarı olmasına rağmen Ahmed Kesrevi Azerbaycan Türklerinin ari ırkına mensup olduklarını kanıtlamaya çalışmıştı. Üç ciltlik "İran meşrutiyet tarihi" kitabında 1905-1911 yılları İran devriminin tarihi tetkik olunur. "Belirsiz Hükümdarlar", "Azeri veya Azerbaycan'ın Kadim dili" ve başka eserleri vardır. O, eserlerinde Azerbaycan'a özel yer ayırsa da, sorunların anlatmada İran milliyetçiliğinin yanında olmuş, İran'da yaşayan Azerbaycanlıların Farslaştırılması gibi gerici düşünceler ileri sürmüştür. Ahmed Kesrevi 1921 yılında "Azeri veya Azerbaycan'ın kadim dili" adlı eserini yayınlamıştı. Yazar bu eserinde Azerbaycanlıların Türk olmadıklarını, Azeri adlı ayrı bir millet oldukları iddiasını ileri sürmüştür. Kesrevi'ye göre Azerbaycan dili Türk dillerine mensup değildir. Azeri dili İran kökenli bir dildir. Azeriler Selçukluların İran'a gelmesi ile Türkleşmeye başlamışlardır. Ahmed Kesrevi, Kuzey Azerbaycan'ın aslında Albanya olduğunu söylüyor. Kesrevi'ye göre Aras Nehri'nden kuzeydeki ülke tarihin hiçbir döneminde Azerbaycan olarak adlandırılmamıştır. Bu ülkeye Azerbaycan adı Mehmet Emin Resulzade tarafından verilmiştir. Yazara göre asıl Azerbaycan, İran'ın içindeki Güney Azerbaycan'dır ve tarih boyunca işte bu toprak Azerbaycan olarak adlandırılmıştır. Ahmed Kesrevi ayrıca "temiz dil" politikası fikrini, Farsça'nın başta Arapça olmak üzere yabancı dilde olan sözlerden temizleme, hem de "temiz din" (dinin hurafeden ayrılması) görüşlerini ileri sürmüştür. Kesrevi, İran'ın en büyük sorununun dil, din ve etnik çeşitlilik olduğunu ileri sürmüştür. İran'daki ve tüm doğudaki duraklamanın nedeni toplumdaki çeşitliliktir. Kesrevi'ye göre büyük reformların sonuçsuz kalmasının temel nedeni toplumdaki çeşitlilik ve bölünmüşlüktür. «Ayrılıkları ortadan kaldırmalıyız. Din, dil ve bölgesel farklılıkları ortadan kaldırmalıyız. Bu ancak ulusal bilincin oluşması ile mümkündür. İran millî bilincini yaymalıyız » 1946 yılının mart ayında Ayetullah Borucerdi ve Ayetullah Sadr'ın (Ayetullah Musa Sadr'ın babası) fetvaları üzere Nevvab Safevi'nin başkanlığındaki İslam Fedaileri tarafından öldürülmüştür. Kesrevi, nesiller boyu imam olan bir ailede doğdu. Dedesinin Tebriz’de bir camisi bulunmaktaydı. Amcasının ölümünden sonra aileden başka imam çıkmadığı için caminin imamı aileden değildi ve dolayısıyla ailesinin arzusu imam olacak bir oğullarının olmasıydı. Kesrevi dünyaya geldiğinde kendi otobiyografisinde anlattığı gibi aile çok sevinmiş ve onun imam olması için kolları sıvamıştı. Otobiyografisinde kendi anılarında daha beş yaşındayken yaşıtlarıyla oynamasına izin verilmediğini ve saçlarının tıraş edildiğini yazmış. Kesrevi yirmi yaşında imam oldu. Kendi camisine döndü ama okul yıllarında meşrutiyet ile tanışmıştı ve yaptığı hareketler giydikleri ve vaaz vermeyi reddetmesi diğer mollaları kızdırmış ve vaazlarında onu eleştirmelerine neden olmuştu. Kesrevi bu sırada tüm Kur'anı ezberledi. Kesrevi defalarca adliye’de çeşitli görevlerde bulundu. Adliyeden çıktığı zamanlar da çoğu zaman avukatlık yaptı. 1927’de Rıza Şah Pehlevi’den sonra adliyeye girmesi istendiğinde imam kıyafetlerini çıkararak adliyede savcı görevini aldı. Yaşamı boyunca pek çok dili kısa sürede öğrendi. İmamlıktan sonra yaptığı ilk işlerden biri Tebriz Amerikan Kolejinde Arapça öğretmenliği idi. Kesrevi bu eğitmenlik süresinde Amerikalılardan İngilizceyi öğrendi. Aynı zamanda iki senede Ermeni arkadaşlarından Ermeniceyi öğrendi. Daha önce imamlık yıllarında kendisi evde çalışarak Esperantoyu öğrenmişti. Adliye görevleri ve daha öncesinde çeşitli yörelere yaptığı yolculuklarda mutlaka yörenin aksanı ve diliyle ilgili araştırmalar yapardı bir diğer ilgi alanı da İran'ın köy köy, şehir şehir yörelerinin isimlerini toplamaktı. O bir milliyetçiydi ve kitaplarından da bu kolayca anlaşılabilmektedir. Yaşamı boyunca arzuladığı şeylerin en büyüğü dinden hurafelerin silinmesiydi ve bunu hep açıkça dile getirirdi. Onun taraftarları onun yazıları ve düşünceleriyle Kesrevi tarikatını oluşturdular. Kesreviler her sene zararlı buldukları kitapları onu ilan ettiği bayramları olan kış mevsiminin ilk gününde yakarlar. Kesrevi bu bayramı kendisi ilan etmişti ve bu zararlı yayınları bahtsızlıkların başlangıcı olarak görüyordu. Onun tarikatının anlayışı klasik tarikat üsluplarından çok farklıdır. Onların temel hedefleri "dinden hurafelerin silinmesi"dir. Kasravi bu faaliyetlerinden dolayı 3 Mart 1946’da birçok aydın ve siyasetçinin de öldürülmesinde rol alan, İslam Fedaileri adındaki örgüt tarafından, Tahran Adliye Sarayında öldürüldü. Günümüzde İran'daki hakim rejimin ondan nefret etmesine ve kitaplarının İran'da yasaklı olmasına rağmen "18 Yıllık Azerbaycan Tarihi" adlı kitabı halen türünde tek ve en kapsamlı eser olduğu için İran üniversitelerinin ders programlarında yer almaktadır. Kesrevi'nin yandaşları ölümünden sonra (İran'dan kaçan İranlılar olarak) özellikle ABD'de Kesrevi fırkasını oluşturmuş durumdalar. Özellikle Şiiliğin içindeki hurafeleri sert bir dille eleştirip kanıta dayalı olarak reddeden Kesrevi'nin yandaşları -Kesreviler- en büyük ayinlerinden biri olarak her sene Nevruzdan önce özellikle dindeki hurafeleri kabartarak insanların beynini yıkamaya çalışılanların kitaplarını toplayıp çevrelerinde halka oluşturup yakmaktadırlar. En önemlileri şunlardır: Havok (yazılım) Havok Physics, İrlanda şirketi Havok tarafından yapılan bir fizik motorudur. Cisimlerle diğer karakterlerin gerçek zamanlı etkileşimini sağlamak ve cisimlere fizik tabanlı 3 boyut özelliği kazandırmak amacıyla bilgisayar ve video oyunları için tasarlanmıştır. Ayrıca Havok Fizik Assassin's Creed oyunlarında kullanılmıştır. Çok ünlü Autodesk şirketinin ürettiği animasyon motorlarında da Havok fizik kullanılmıştır. Cassius Maximus Tyrius Cassius Maximus Tyrius ("Yunancada": Μάξιμος Τύριος) veya Tyreli Maximus, Milattan Sonra 2. yüzyılda, yani Antonine ve Commodus zamanında yaşayan Antik yunan konuşmacı ve filozof. Sözde Platoncu olmakla beraber aynı zamanda Eklektist ve Yeniplatonculuğun öncülerindendi. Hala Maximus'a ait kaybolmamış teoloji, etik ve diğer felsefi konularla ilgili 41 denemeler ve söylemler bulunmakta. Kendisi tanrıyı en yüce varlık olarak kabul etmiştir. Hayvanların bitkiler ve insanlar arası bir orta aşama olduğuna ve insanlar ve tanrı arasındaki orta aşamanın daimonlar olduğuna inanmıştır. Çığlık (film, 1957) Çığlık (özgün adı: Il Grido), 1957 İtalya yapımı dramatik film. Film ABD'de "The Cry" ve "The Outcry" adlarıyla gösterime girmiştir. Nisan 1990'da 9. İstanbul Uluslararası Film Festivali'nde de gösterildi. Filmi, İtalya'nın hiçbir akıma sokulamayan kendine özgü yönetmeni Michelangelo Antonioni yönetmiştir. Antonioni'nin aynı zamanda Elio Bartolini ve Ennio De Concini ile birlikte senaryosunu da yazdığı filmin başlıca rollerinde Amerikalı aktör Steve Cochran, Alida Valli, Betsy Blair, Gabriella Pallotta ve Dorian Gray oynamışlardır. Betsy Blair de Cocran gibi Amerikalıdır. Filmin siyah beyaz görüntülerini Gianni Di Venanzo