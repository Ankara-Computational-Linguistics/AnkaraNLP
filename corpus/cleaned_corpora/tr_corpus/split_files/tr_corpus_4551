hareket etmek zorundadırlar. Adi ortaklık, iki ya da daha fazla kişinin emeklerini ve mallarını ortak bir amaca erişmek üzere birleştirmeyi üstlendikleri sözleşme ile kurulmaktadır. Her ortak, para, alacak veya başka bir mal ya da emek olarak, ortaklığa bir katılım payı koymakla yükümlüdür. Ortaklığa sermaye olarak getirilen değer, devri ve tasarrufu şekle bağlı ise, kanundaki bu şekil şartının yerine getirilmesi gerekmektedir. Örneğin, ortaklardan birisi sermaye olarak ortaklığa bir gayrimenkulün mülkiyetini taahhüt etmiş ise, Medeni Kanun uyarınca, taşınmazların devri tapu siciline tescil ile tamam olacağı için, gayrimenkulün tapuda adi ortaklık (yani tüm ortaklar adına) tescil edilmesi gerekmektedir. Aksi halde sermaye koyma borcu yerine getirilmiş sayılmaz. Bu şirketin varlığı için taraflarca lafzi olarak adi şirket kurulduğunun telaffuzu gerekmemektedir. Yani niteliği itibarıyla iki veya daha fazla kişi arasındaki ilişkinin muhtevası bu ortaklık türünü karşılıyor ise taraflar arasındaki ilişkiye adi şirket hükümleri uygulanır. Adi ortaklığa emeği ile katılan ortağın şirketin zararlarından sorumlu olmayacağı iç ilişkide kararlaştırılabilir. Ancak bu hüküm ortaklıkla işlem yapan üçüncü kişilere karşı geçerli değildir. Üçüncü kişiler ortaklık ile yaptıkları işlemlerden dolayı alacaklarını ortaklardan herhangi birine veya hepsine başvurarak alabilirler. Borcu ödeyen ortağın iç ilişkide diğer ortaklara başvurma (rücu) hakkı vardır.Her ortağın sorumluluğu sınırsız olup,tüm şirket borçlarından kişisel varlığı ile sorumludur. Eğer bir ortaklık kanunda sayılan diğer ortaklıklardan (A.Ş., Ltd. gibi) herhangi birini karşılamıyor ise o ortaklık ilişkisine adi ortaklık hükümleri uygulanır. Bu ortaklıkta taraflardan biri gizli ortak olarak kalıp diğer ortağı şirketi temsile yetkili kılabilir. Yönetim, sözleşme veya kararla yalnızca bir veya birden çok ortağa ya da üçüncü bir kişiye bırakılmış olmadıkça, bütün ortaklar ortaklığı yönetme hakkına sahiptir. Ortaklık, ortakların tümü veya birkaçı tarafından yönetilmekte ise, bunlardan her biri, diğerleri katılmaksızın işlem yapabilir; ancak ortaklığı yönetmeye yetkili olan her ortak, tamamlanmasından önce işleme itiraz etmek suretiyle, bu işlemin yapılmasını engelleyebilir. Ortaklığa genel yetkili bir temsilci atanması ve ortaklığın olağan dışı işlerinin yürütülmesi için, bütün ortakların oy birliği gereklidir. Ancak, gecikmesinde sakınca olan hallerde, bu konuda yönetici ortaklardan her biri yetkilidir. Yönetim yetkisi olmasa bile, her ortağın, ortaklığın işleyişi hakkında bilgi alma, defter ve kayıtlarını inceleme, bunlardan örnek alma ve mali durumu hakkında özet çıkarma hakkı vardır. Yönetici ortaklar, yılda en az bir defa hesap vermek ve kazanç paylarını ortaklara ödemekle yükümlüdürler. Hesap döneminin uzatılmasına ilişkin anlaşma kesin olarak hükümsüzdür. Ortaklığı yönetenin ortaklardan birisi olmaması durumunda da aynı kural uygulanır. Adi şirkette ortaklar, niteliği gereği ortaklığa ait olan bütün kazançları aralarında paylaşmakla yükümlüdürler. Sözleşmede aksi kararlaştırılmamışsa, her ortağın kazanç ve zarardaki payı, katılım payının değerine ve niteliğine bakılmaksızın eşittir. Ortaklığın kararları, bütün ortakların oy birliğiyle alınır. Ortaklık, şu durumlarda sona erer: 1. Ortaklık sözleşmesinde öngörülen amacın gerçekleşmesi veya gerçekleşmesinin imkânsız duruma gelmesiyle. 2. Sözleşmede ortaklığın mirasçılarla sürdürülmesi konusunda bir hüküm yoksa, ortaklardan birinin ölmesiyle. 3. Sözleşmede ortaklığın devam edeceğine ilişkin bir hüküm yoksa, bir ortağın kısıtlanması, iflası veya tasfiyedeki payının cebri icra yoluyla paraya çevrilmesiyle. 4. Bütün ortakların oy birliğiyle karar vermesiyle. 5. Ortaklık için kararlaştırılmış olan sürenin bitmesiyle. 6. Ortaklık sözleşmesinde feshi bildirme hakkı saklı tutulmuş veya ortaklık belirsiz bir süre için ya da ortaklardan birinin ömrü boyunca kurulmuşsa, bir ortağın fesih bildiriminde bulunmasıyla. 7. Haklı sebeplerin bulunması halinde, her zaman başkaca koşul aranmaksızın, fesih istemi üzerine mahkeme kararÄ±yla. Kolektif ÅŸirket Kolektif şirket, Türk Ticaret Kanununa göre Kolektif Şirket "Ticari bir işletmeyi, bir ticaret unvanı altında işletmek amacıyla gercek kişiler arasında kurulan ve ortakların hiçbirinin sorumluluğu şirket alacaklarına karşı sınırlanmamış olan şirkettir. Pek yaygın olmayan bir şirket türüdür. Ortakların kişisel emek ve gayretlerinin önem kazandığı ticari işletmeler bakımından düşünülebilecek bir türdür. Bununla birlikte şirkete ortak olan kişilerin, şirketin borçlarından ötürü tüm mal varlıkları ile sorumlu olmaları, sınırlı sorumluluğun hakim olduğu limited ve anonim şirketlere karşı kolektif şirketlerin en zayıf noktasını teşkil etmektedir. Benzer ihtiyaçlara cevap veren kolektif ve limited şirketlerin kurulma oranlarına bakıldığında, kolektif şirketin ticaret hayatında tercih edilmeyen bir tür olduğu sonucuna varılmaktadır. Gerçekten de, Türkiye İstatistik Kurumu'nun 2007 yılı Ekim ayı verilerine bakıldığında kurulan 4126 şirketin sadece 1 tanesinin kolektif, buna karşın 3666 tanesinin limited şirket olduğu görülmektedir. Kolektif şirket, özellikle küçük ve orta çapta perakende, yarı toptancı ticaret işletmeleri ile, orta çapta işletmeler için uygundur. Asgari bir sermaye koyma zorunluluğu da yoktur. Kolektif şirket ortakları birbirine güveni olan kimseler arasında kurulur. İşletme masrafı sermaye şirketlerine kıyasla oldukça düşüktür. Vergi açısından da kurumlar vergisine değil, gelir vergisine tabidir. Yapıları komandit şirketlere benzemekle birlikte, kolektif şirketlerde yalnız gerçek kişiler hissedar olabilir. Asgari sermaye gereksinimi olmayıp hissedarların sorumluluğu hisseleri oranında sınırlıdır. Hissedarların sorumluluk ve yükümlülükleri Şirket Kuruluş Sözleşmesi ile belirlenir. Komandit ÅŸirket Komandit şirket, iki veya daha çok kimse tarafından, bir ticari işletmeyi müşterek ticaret unvanı altında işletmek amacıyla, bir sözleşmeyle kurulan ve şirket alacaklılarına karşı ortaklardan bir kısmının sorumluluğu sınırlanmamış ve diğer bir kısım ortaklarının sorumluluğu belirli bir miktar ile sınırlanmış olan, hak ehliyeti işletme konusu ile sınırlı, tüzel kişiliğe sahip bir şirket tipidir. Komandit şirketlerin en belirgin özelliği, ortakların bir kısmının sorumluluğunun sınırlı, bir kısmının sorumluluğunun da sınırsız olmasıdır. Bu şekilde doğrudan ticaretle uğraşmadan kazanç elde etmek imkânı sağlandığı gibi, ticari yeteneği ve bilgisi olup, yeterli sermayesi olmayan kimseler için de ticaretle uğraşma olanağı elde edilmiş olur. Yuvarlanma elemanı Rulman ya da "yuvarlanma elemanı", rulmanlı yatakların iç ve dış bilezikleri arasında yuvarlanarak en az sürtünme ve kayıpla iş yapmasını sağlayan makine elemanlardır. Sürtünme katsayısının rulmanlı yataklarda rulmanlar sebebiyle düşük olması, kaymalı yataklara göre rulmanlı yatakların en önemli üstünlüğüdür. Rulmanlar bilya, makara, masura veya iğne şeklinde olabilir. Rulmanlı yataklar içinde kullanılan rulmana göre isimlendirilirler. Terrassa Terrassa, Katalonya İspanya'da bulunan bir şehirdir. 2006 itibarı ile şehir merkezinde nüfus yaklaşık 201.000, tüm ilde ise 250.000'dir. Terrassa belediye sınırları içinde nüfusu (1.1.2010 tahmini itibarıyla) 212.724 kişidir. Terrassa belediye sınırları içinde nüfusun gelişmesi şu gösterimde izlenebilir: Terrassa nüfusunun 1543 ile 2006 arasındaki demografik gelişmesi şu listeden gorulebilir: Terrassa'nin şu kardeş şehirleri bulunmaktadır: Tse (Kiril) Tse, (Ц, ц) Rus Kiril Alfabesi'nin yirmidördüncü harfidir. Yaklaşık olarak Türkçedeki "ts" sesine denk gelir. Gagavuzca'da bu ses Ț harfi ile karşılanmıştır. Sert bir T sesidir. Türkçede bulunmayan bir ses değeridir. TS (ʦ: T+S) olarak da seslendirilir. Moğolca’da ve Rusça’da, Slav dillerinde, ayrıca Kiril alfabesini kullanan pek çok dilde Ç harfinin türevi olan bir sestir. Bu harfin ses değerini en güzel gösteren sözcüklerden birisi Gagavuzcadaki "Soţial" şeklinde yazılan (Sosyal, "Sotsyal" gibi okunur) kelimesidir. Gagavuzca’da ve diğer Türk dillerinde Slav kökenli kelimelerde yer alır (Örneğin: "Prezentaţiya, Redakţiya"). Ancak öz Moğolca sözcüklerde de sık sık kullanılır. Örneğin: Moğolcadaki "Цаг" ("Ţag": Çağ, “Tsag” okunur), "Цэцэг" ("Ţeţeg": Çiçek, “Tsetseg” gibi okunur). Belarus'da yaşayan Lipka Tatarlarının alfabesinde ise TS sesini tam olarak karşılamak için şeklinde bir harf üretilmiştir. Kazaklar ve Kırgızlarla birlikte yaşayan Çin kökeli Dungan halkı Sad harfinden biraz daha farklı olan ama yakın kaynaklardan çıkan bu sesi gösterebilmek için ڞ harfini kullanmıştır. Örneğin: "Maţdar" (Mastar: "Matstar" okunur). Panter Panter, genel olarak "Panthera" cinsine ait büyük kedilerin; Türkçede ise özellikle "Panthera pardus" türünün adıdır. Çoğu dilde pars ("Panthera pardus"), jaguar ("Panthera onca") veya puma ("Puma concolor") için kullanılabilir. Özellikle melanistik bireyler sıklıkla bu isimle anılırlar. "Kara panter", postunda benek ve lekeleri hâlâ bulunan fakat melanin pigmenti fazlası nedeniyle tamamen siyah görünen pars ve jaguarlara denir; bu renk başkalaşımı ayrı bir tür ya da alt tür göstergesi değildir. Kardeş yavrular arasında benekli ve melanistik postlu bireyler bir arada olabilirler. Parslarda ("Panthera pardus"), melanin salgısınından sorumlu alel çekiniktir. Post, mor menevişli kuzgunî renkte olur; yoğun bitki örtüleri ve yağmur ormanları gibi gölgelik habitatlarda postu bu renkte olan bireylerin kriptik avantajı olduğu düşünülmektedir. Örneğin, böyle bir bitki örtüsünün hakim olduğu Güneydoğu Asya, Malezya nüfuslarında melanizm %50 oranında olup, yine Çin, Myanmar, Assam-Nepal ve Güney Hindistan'ın Travankor bölgesinde cengellerde yaşayan parslarda yoğunlukla gözlemlenmiş, Malay Yarımadası'nda melanistik nüfusun benekli nüfustan daha yüksek olduğu kaydedilmiştir. Siyah genin, yağmur ormanlarında yaygın virüslere dirençteki rolü de bu bölgelerdeki yüksek nüfusta etkili olabilir. Son araştırmalara göre (O'Brien, 1996) Afrika grubunu temsil eden tek alt tür olan Afrika parsında ("P. p. pardus") melanizm daha enderdir; Habeşistan, Kenya Dağı'ndaki ormanlar ve Aberdares'te kaydedilmiş az sayıda birey vardır. Kamerun'da istivai ormanlarda şu ana kadar tek bir melanistik birey gözlemlenmiştir. (Turnbull-Kemp, tarih: ?) Sonuç olarak, pars alt türleri arasında Asya grubu, melanokortin almacı üzerinde etkili ASIP peptidini üreten agouti geni açısından daha zengindir. Parslardan farklı olarak, jaguarlarda ("Panthera onca") melanizm geni başattır. Siyah jaguarlar, benekli jaguarlarla çiftleştiklerinde benekli yavruları olabilir, ama iki siyah jaguarın her zaman siyah yavrusu olur. Başkalaşımın çekinik olduğu parslardan bu şekilde ayrılırlar. Jaguarlarda melanizm geninin başatlık ilişkisi, eksik başatlık olarak tarif edilir: genin iki kopyasını taşıyan bireylerde postun fon rengi daha koyu, genin tek kopyasını taşıyanlarda kahverengili bir is rengidir. Kısacası albinolar veya lösizmliler gibi onlar da doğanın muhteşem şaheserlerindendir Beyaz Rusya'daki ÅŸehirler listesi Beyaz Rusya'daki ÅŸehirler listesi 6 Bölge ve Şehirleri: Belize'deki ÅŸehirler listesi Belize'deki ÅŸehirler listesi 6 Bölge ve şehirler: Belize Cayo Corozal Orange Walk Stann Creek Toledo Bhutan'daki ÅŸehirler listesi Bhutan'daki ÅŸehirler listesi Brunei'deki ÅŸehirler listesi Brunei'deki ÅŸehirler listesi Endonezya'daki ÅŸehirler listesi Endonezya'daki ÅŸehirler listesi Bekiköy, Karahallı Bekiköy, Uşak ilinin Karahallı ilçesine bağlı bir köydür. Köydeki yerleşim tarihi hakkında yeterli bilgi bulunmaktadır. Yerleşimin eski isminin "Bekir" olduğu yönünde görüş bulunmaktadır. 16. yüzyıl tahrirlerinde ve 1676 tarihli Avarız Defterinde yerleşimin ismi geçmemekte olup ilerleyen yıllarda kurulmuştur. Köyde, 19. yüzyıl sonu ya da 20. yüzyıl başlarına tarihlenen, birisi kubbesi yıkılmış diğeri ise kubbesi sağlam olarak günümüze ulaşabilmiş (köylülerce Mülke olarak adlandırılmakta) iki adet sarnıç bulunmaktadır. Uşak iline 55 km, Karahallı ilçesine 15 km uzaklıktadır. Köyün güneyinden Karahallı-Ulubey yolu geçmektedir. Uşak-Denizli il sınırına yakın olan köyün doğusunda Paşalar, batısında Kırkyaren, kuzeyinde Kavaklı güneyinde ise Dumanlı köyleri bulunmaktadır. Köy bir tepenin yamacına kurulmuş vaziyettedir. Köyün üç tarafı Kocadağ, Erenler ve Koruluk adı verilen tepelerle çevrilidir. Bekiköy, Ulubey, Bekilli ve Karahallı ilçelerinin etki alanı içerisindedir. Köyde yaşayan nüfusun çoğunluğunu orta yaşlı ve yaşlı kişilerden oluşturmaktadır. Köy çoğunlukla Uşak ve İzmir'e göç vermiştir. Güney Kore'deki şehirler listesi Bu liste, Güney Kore'deki şehirler listesi 'dir. Ülkenin başkenti olan Seul özel şehir (특별시 "teukbyeolsi") statüsüne sahip olup diğer altı büyük şehir ise metropolitan şehir (광역시 "gwangyeoksi") statüsündedirler. Diğer küçük şehirler ise "si" (시) olarak adlandırılmaktadır. 2017 yılı itibarı ile Güney Kore'de 85 adet şehir bulunmaktadır. Kuzey Kore'deki ÅŸehirler listesi Bu liste, Kuzey Kore'deki şehirler listesidir. Ülkenin başkenti Pyongyang, doğrudan yönetilen şehir (직할시 "chikhalsi") statüsüne sahip olup iki şehir özel şehir (특별시 "t'ŭkpyŏlsi") statüsündedirler. Diğer küçük şehirler ise "si" (시) olarak adlandırılmaktadır. 2008 yılı itibarı ile Kuzey Kore'de 28 adet şehir bulunmaktadır. Görünmez Kentler Görünmez Kentler ("Le Città Invisibili") Italo Calvino'nun 1972 yılında yayınladığı yapıtıdır. Kitapta, Marko Polo ile Kubilay Han'ın satranç oyunları esnasında gerçekleşen sohbetlerini konu alır. Sohbetler Marko Polo'nun gezileri üzerinedir. Anlatılan yerler, her birine bir kadın ismi verilmiş kurmaca kentlerdir. Calvino, anlatıyı göstergeler üzerine kurmuştur ve kitap göstergebilim açısından temel yazınsal yapıtlar arasında yer alır. Yapıtta, diyalektik ikili karşıtlıklar ön plandadır. Eli Whitney Elias (Eli) Whitney (8 Aralık 1765, Massachusetts – 8 Ocak 1825, Connecticut), Amerikalı mucit ve sanayiciydi. Standardizasyonu iş yönetimine ilk tanıtan kişi olarak bilinir. Bir çiftçinin oğlu olan Whitney, 1792'de Yale Üniversitesi'nden mezun oldu. İlk patentini pamuk ayrıştırma makinası için aldı. Buluşundan 1 tanesi : Pamuk Çırçırı günümüzde gelişmiş olanları kullanılıyordur! Zhang Ziyi Zhang Ziyi (Çince: 章子怡, Pinyin: Zhāng Zǐyí ; d. 9 Şubat 1979, Pekin) Çinli oyuncu. En bilinen rolü Oscar ödülü kazanan Kaplan ve Ejderha (Crouching Tiger Hidden Dragon) filmindeki Jiao Long rolüdür. Zhang Ziyi Rush Hour 2, Kahraman (Hero), Parlayan Hançerler (House of Flying Daggers) ve Bir Geyşanın Anıları (Memoirs of a Geisha) gibi filminde rol aldı. 2001 yılında FHM dergisinin 100 güzel kadın sıralamasında 2. olmuştur. Yonca Evcimik Yonca Evcimik (d. Fatma Yonca Evcimik, 16 Eylül 1963, İstanbul), Türk şarkıcı, dansçı, oyuncu, yapımcı, sunucu Yonca Evcimik 16 Eylül 1963 tarihinde İstanbul'da dünyaya geldi. Sanat hayatına 1977 yılında çocuk tiyatrosu ile başladı. Mimar Sinan Üniversitesi Devlet Konservatuvarı Yüksek Bale Bölümü'nden mezun oldu. 1978-1990 yılları arasında müzikallerde uzman dansçı ve şarkıcı olarak çalıştı. Aynı tarihlerde birçok tiyatroda oyunculuk yaptı. 1979'da Şan Tiyatrosu'na girdi. 1984'e kadar burada birçok oyun ve müzikallerde yer aldı. "Yedi Kocalı Hürmüz, Hisseli Harikalar Kumpanyası, Şen Sazın Bülbülleri, Nükhet Duru ve On Yıl Geçti, Ajda Pekkan Süperstar, Hababam Sınıfı" ve "Carmen" rol aldığı çalışmalardır. Bu dönemde ayrıca" Hababam Sınıfı Güle Güle" ve "Kızlar Sınıfı" adlı filmlerde de oynadı. 1985-1988 yılları arasında, Devekuşu Kabare Tiyatrosu'nda "Yasaklar, Aşkolsun, Geceler, Reklamlar" ve "Deliler" adlı oyunlarda rol aldı. 1989-1990 yılları arası Gülhane Etkinlikleri'nde sunucu ve show girl olarak çalıştı. 1991 yılında Yonca Evcimik ilk albümü Abone'yi piyasaya sürdü. Albüm arabesk furyasının hâkim olduğu bu dönemde ilginç bir şekilde öne çıkmıştı. İlk 2,5 ay hiç satmayan albüm Evcimik'in TRT'de yayınlanan Yarım Elma isimli programa dansçılarıyla birlikte katılması ile patladı. Programdan sonra çok beğenilen Evcimik'in ilk olarak Abone ve Şok isimli şarkıları kliplendirilmiştir. Daha sonra Evcimik sayısız konserle bir anda Türkiye'nin en çok konuşulan pop müzik sanatçısı olmuştur. Albüm 2009 yılında açıklanan rakamlara göre 2 milyon 800 bin satmıştır. Bundan sonra çıkardığı bütün albümlerin toplamı bu rakama ulaşamamıştır. Albüme adını veren Abone isimli şarkının sözleri Aysel Gürel'e, müziği Garo Mafyan'a aittir. Albümdeki şarkıların çoğu kliplendirilmiştir. Albümün başlıca hitleri; Abone, Yalancı Bahar, Taksit Taksit, Cesaretim Yok ve Şok'tur. Albüm Türk pop müziğini yeniden canlandırmış ve koreografili dans ve müziğin birleştiği albüm olmuştur. Abone isimli şarkı Türk pop müziğinin milat şarkısı olarak görülmektedir. Yonca Evcimik 1992 yılının sonunda ikinci albümü "Kendine Gel"i piyasaya sürdü. Bu albüm ilk kez bir reklam kampanyası şeklinde hazırlanan albüm olmuştur. Klip kartoneti, bilbordlardaki fotoğraflar ve çekilen ilk klip birbirini tamamlayıcı nitelikte hazırlanmıştır. Yine ilk kez vücut ritmi bu albümde kullanılmıştır. O zamanlar Türkiye'de vücut ritmiyle çıkarılan sesleri kayıt etmek için özel bir aygıt bulunmadığı için Yonca Evcimik ve 11 dansçı stüdyoda mikrofonlar yardımıyla dans koreografisindeki vücut seslerini müziklerinde kullanmışlardır. Albümdeki hit şarkıların başında Kendine Gel, Henüz Çok Gencim, Haberin Olsun ve Karambol gelir. Albümün ilk klibi ayrıca profesyonel anlamda çekilen ilk Türk klibi olma özelliğini taşır. Önceden bir şarkının yaklaşık 5 farklı klibi olur ve genellikle çekimler tek mekanda gerçekleşirdi. Ancak Kendine Gel'in klibi 3 günde çekilmiştir. Cromakey tekniği kullanılmıştır. 1994'te Türkiye'de yapılan ikinci tekliyi yaptı (Türkiye tarihinin ilk teklisi 1993 yılında T-Ekspres nam-ı diğer Erol Temizel'in piyasaya çıkarttığı "Dom Dom"dur.). "8:15 VAPURU" adlı bu tekli, kısa sürede müzik marketlerde ilk sıralara yükseldi. Yonca Evcimik tek şarkı ve onun 3 remiksinden oluşan tekliyle yurt dışındaki örneklerinde olduğu gibi yeni albümünün tanıtımını yapmış oldu. Şarkının klibi Kadıköy'de çekildi; Klipte İzel, Ercan Saatçi ve Seden Gürel de yer aldı.Bu single yaklaşık 400.000 adet sattı. Yonca Evcimik 1994 yılının Temmuz ayında "Yonca Evcimik 94" adlı albümünü piyasaya sürdü. Farklı bir tarz deneyen sanatçı, Jamaican Rap Sound’un Türkiye’de ilk kez kullanıldığı bu albümle popülaritesinden ve başarısından bir şey kaybetmediğini kanıtladı. Bu albüm Abone'den sonra en çok satan ikinci Yonca Evcimik albümüdür. Yonca Evcimik bu albüm sayesinde sesini Avrupa'ya duyurmaya başlamıştır. Albümün başlıca hit şarkıları Bandıra Bandıra, Tükendik ve Gel Gel'dir. Kendisine Avrupa'dan gelen teklifleri değerlendiren sanatçının House Music yaparak Avrupa ve dünyaya açılan ilk pop sanatçımız olduğu ileri sürülmektedir. Albüm ilk olarak Hollandalı bir yapım şirketi tarafından 3 şarkılık tekli olarak piyasaya sürüldü. 30 Eylül 1995'te albümün tanıtımı Avrupa'nın en önemli kulüplerinden biri olan Amsterdam Chemistry Club‘da yapılmış, Radyo 2019 bu lansmanı canlı olarak radyodan vermişti. 29 Eylül 1995'te parçanın klibi MTV Party Zone’da gösterildi. Gerek promosyonun tamamıyla Avrupa’ya dönük olması ve gerekse tekli formatının sadece Avrupa’da piyasaya çıkacak olması, bu girişimi daha da önemli kıldı. Parça, Hollanda’da 12 inch (promo) ve cd formatında basıldı ve ‘I’m Hot For You’, onun Dub Miksi ve ‘Haydi Durma Dans Et’ adlı üç parçalık maksi tekli, 1 Ekim 1995'te Avrupa’da satışa sunuldu. Parçanın klibi ise, yurtdışından gelen bir ekip tarafından üç gün ve gece çalışılarak çekildi. Daha önce çektiği video kliplerden ikisi ödül almış Rene Nujiens, klibin yönetmenliğini üstlenirken, prodüktörlüğünü de aynı zamanda ‘I’m Hot For You’ isimli parçanın söz yazarı olan Richard Cameron yaptı. Daha sonra Evcimik bu albümü 5 Türkçe ve 3 İngilizce şarkı ve 4 remix olarak Türkiye'de piyasaya sürmüştür. Albümdeki sözü ve müziği Nazan Öncel'e ait olan "Sallan Yuvarlan" adlı şarkı Türkiye'nin ilk Rock'n Roll şarkısıdır. Albümün başlıca hitleri Hot For You, Boza ve Sallan Yuvarlan'dır. 1997 yılında ” YAŞASIN KÖTÜLÜK ” isimli tekli çalışması 1997 senesinde piyasaya sürüldü. Sezen Aksu imzalı teklinin yayınlanması ile aynı dönemde hararetli bir şekilde tartışılan siyasi olaylar ile paralel şekilde denk düşen şarkının sözleri ve Erhan Ceyhan yönetmenliğinde hazırlanan eğlenceli video klibi ile Evcimik yine uzun süre gündemi ve müzik listelerinin zirvesini meşgul etti. 1998’de ” GÜNAHA DAVET ” adlı albümü ile tekrar sevenlerine merhaba diyen Yoncimik , baştan aşağıya yenilediği görünümü , güçlü altyapılar ile hazırlanan şarkıları ile adını yine zirveye yazdırdı. ”Tatlı Kaçık” , ”Günaha Davet” ve ”Vurula Vurula” gibi hitleri barındıran bu albüm sayesinde Türk popunda edindiği farklı yerin hakkını bir kez daha verdi ve bunun karşılığını da gerek yüksek albüm satışları , gerekse birbirinden prestijli birçok ödül ile aldı. Evcimik; Kral Tv Video Müzik ödüllerinde bu albümüyle yılın en iyi kadın pop müzik sanatçısı seçilmiştir. Albümün başlıca hitleri Tatlı Kaçık, Vurula Vurula ve Günaha Devet'tir. Bu albümde Evcimik'e Sezen Aksu, Şebnem Ferah ve Fatih Erkoç gibi önemli isimler vokal yapmıştır. Bu albümün gündemde olduğu yıllarda Sezen Aksu "Eğer Madonna'ya verilen imkanlar Yonca'nın elinde olsaydı, bugün Yonca Evcimik Madonna'dan daha ileride olurdu." açıklamasında bulunmuştur. Müzik çalışmalarına üç yıl ara veren Evcimik, 2001 yılında yeni bir albümle hayranları ile buluştu. “HERKES BAKSIN DALGASINA” adını verdiği 6. stüdyo albümü ile yine farklı bir Yonca huzurlarımızda idi. ”Sexy” isimli şarkısının yurt dışındaki örneklerinden farksız olağanüstü dans performansları ile süslü video klibi ile haftalarca konuşulan Evcimik , bu albümünde birçok farklı tarzı bir araya getirmesi ve dans ağırlıklı albüm konsepti ile yine hayranlarından tam not aldı. 1999 Gölcük depremi ile bir kez daha tüm Türkiye’ye gösterdiği duyarlı yönünü albümün fotoğraf çekimleri için hazırlanan kostüm tasarımlarına taşıyan sanatçı , sevenlerinin çok ihtiyacı olan neşe sevgi ve barış üzerine mesajlar vermeyi bu albümünde de ihmal etmedi. Evcimik, bu albümde ayrıca "Bir Şans Daha" isimli ilahi seslendirmiştir. Albümün hitleri Sexy ve Hoşçakal isimli şarkılardır. Takvimler 2002 ‘yi gösterdiğinde yine bir ilk yapma zamanı gelmişti. Evcimik , 1991 – 1994 arasındaki albümlerindeyayınladığı ve dillere marş olan 12 şarkısının, Türkiye’nin en ünlü DJ ‘leri tarafından yapılan remixleri ile hazırladığı ” THE BEST OF YONCİMİX – REMİXES ” albümünü 2002 yazında yayınlayarak , avrupai müzik alt yapıları ile yine piyasadaki rakiplerinden bir adım önde olduğunu kanıtladı. Bu albümün bir diğer özelliği ise , Evcimik’in şarkı seçiminde resmi fan club üyelerinin fikirlerini almış olması ve bazı fan club üyelerinin kolaj çalışmalarına albüm kartonetinde yer vermesi olmuştur. Albümün ilk video klibi ise Abone , 8:15 vapuru ve Bandıra Bandıra adlı üç Yonca klasiğinin , megamix versiyonuna çekildi. Remix albümü tüm Yonca severleri eskiye götürürken , müzik eleştirmenlerinden de tam not aldı. 2004'te DMC etiketi ile yayınladığı ”AŞKA HAZIR” adlı EP'si ile hayranlarını sevindiren Evcimik, bu albümde Sallayalım Dünyayı ve Aşkım adlı şarkılarına video klip çekti. Söz yazarı ve besteci kimliği ile de göz dolduran sanatçı, Türkiye’de geniş kitlelere R&B ve Hip – Hop tarzını bu albümdeki şarkıları ile sevdirmeyi başardı. 2005 yılında ise hayranlarına bir sürpriz yaparak “OLDU GÖZLERIM DOLDU” adlı bir tekli çıkardı. Söz ve müziği kendisine ait olan şarkı, kısa sürede müzik listelerinde en yüksek sıralarda yer almayı başardı. Evcimik; 21 Ekim 2008′de 3 yıllık bir aradan sonra ”ŞÖHRET – İBRET ÖYKÜSÜ” adındaki albümünü piyasaya sürdü. Genç yeteneklere yer vererek Popkorn adlı kız grubunun yanı sıra kendi şarkılarını yazan ve çok iyi bir dansçı olan Uğur Yıldıran (U.UR)'a kendi albümünde yer verdi. Türkiye de yine denenmemişi yaptı ve 3 farklı projeyi bir albümde birleştirdi. Bu albümde sanat camiasında büyük sorun olarak gördüğü şöhret hastalığını konu alan Evcimik, şarkılarıyla mesaj göndermeyi ihmal etmedi. Albüme ismini veren "Şöhret" isimli şarkının müziği Bora Öztoprak'a, sözleri ise Bora Öztoprak ve Yonca Evcimik'e aittir. Çapkın Kız isimli şarkıya klip çekilmiştir. Yonca Evcimik 2010 yılında Tweetine Bandım isimli tekliyi piyasaya sürdü. Şarkı sosyal paylaşım sitelerindeki sözcükler kullanılarak Tiridine Bandım türküsünün müziğine uyarlandı. Sözleri Merve Gürcan'a, müziği Emre Gürcan'a ait olan şarkıya klip de çekildi. Evcimik "Bu tekli benim müzik kariyerimde bir değişiklik yaptığımı göstermiyor. Sadece eğlence amaçlı, gülelim ve eğlenelim diye yaptığımız bir şarkı." açıklamasını yapmıştır. Yonca Evcimik hayvan hakları için başlattığı "Var Olmak Haktır" adlı sosyal sorumluluk projesi için 2011 yılında çeşitli sanatçılarla birlikte Seni Hala Seviyorum isimli bir single'a imza atmıştır. Evcimik, Eylül 2012'de sözleri Barlas Erinç'e, bestesi Tolib Kuliev'e, düzenlemesi İskender Paydaş'a ait olan Yallah Sevgilim isimli bir single yapmıştır. 2014'ün Haziran ayında ise "15." adlı albümünü piyasaya sürdü. Yonca Evcimik'in "Abone" ile başlayan müzik maratonunda aldığı ödüller arasında "En Çok Satan Albüm Ödülü", "Ümit Vaad Eden Sanatçı Ödülü", Türkiye'de dönemin en önemli ve etkili video müzik kanalının düzenlediği organizasyonda "Yılın En İyi Kadın Pop Sanatçısı Ödülü" ve KKTC'de düzenlenen bir törende de "Yılın Kadın Pop Sanatçısı Ödülü", doğaya ve canlılara verdiği önemden ve bu konudaki çalışmalarından dolayı Doğa ve Çevre Derneği'nden "Yılın Çevrecisi Ödülü" bulunmaktadır. Sanatçı kariyeri boyunca birçok TV projesinde de boy gösterdi. 1993’te “Karambol Show” adlı bir show programı hazırlayıp sunan Evcimik, dans şovları ve ünlü konuklarıyla izleyicilere keyifli dakikalar yaşattı. 1996 yılında “Çılgın Bediş” isimli televizyon dizisinde başrol oynadı. Haftanın 7 günü çekimler için ayrılan dizi reyting rekorları kırdı. Günümüze kadar toplam 18 kez yayımlanan dizi, her defasında reyting sıralamasında üst sıralarda yer almayı başarmıştır. 2006 yılında ise ilk kez “Benimle Dans Edermisin” adlı yarışmada jüri koltuğuna oturan Evcimik, bu yarışma sayesinde yeni jenerasyona dansı tekrar sevdirmeyi başardı. Yarışmanın dört sezonunda da yer alan Yonca Evcimik, son olarak 2008 yaz aylarında yayınlanan “Ikizler” adlı yarışmada jüri üyesi görevi yaptı. 2007 yılında Cumartesi sabahları ekrana gelen “Yoncimik Harikalar Diyarı” adlı bir çocuk programı sunan sanatçı, minik hayranlarının kalbini bir kere daha fethetti. Evcimik’ in ayrıca prodüksiyon çalışmaları da bulunuyor. Birkaç İyi Adam ve Çıtır Kızlar gruplarının tekli ve albümlerinin prodüktörlüğünü üstlenen sanatçı, bu çalışmalar esnasında başka bir yönünü de ortaya koyarak klip yönetmenliğine soyundu. Kendi kliplerinin yanı sıra prodüktörlüğünü yaptığı Çıtır Kızlar ve Birkaç İyi Adam gruplarının da birçok video klibinde yönetmen koltuğunda yer aldı. 2007 yılında Yeliz'in "Yalan" isimli şarkısının da klip yönetmenliğini yapmıştır. Sanatçının müzik dünyasına girdiği ilk yıllarda basın ve sanatçının sevenleri tarafından kendisine yakıştırılan lakabı ‘’YONCİMİK’’ adını Türkiye’nin ilk ve tek lisanslı markası haline getirmeyi hedefleyen Evcimik, bu konu ile ilgili en önemli girişimini 2006 nisan ayında yayınladığı, psikiyatr ve pedagogların denetiminde kendi kaleme aldığı ‘’Yoncimik’ in Maceraları -1- Bayram’’ ile gerçeğe dönüştürdü. Okul öncesi çocuklara yönelik hazırlanan kitap serisinde doğum, ölüm, okul hayatı ve gözlüklü olmak gibi çocuklara anlatılmakta ya da çocukların algılamasında sorun yaşanan konuları ele alan Evcimik, serinin ilk ve ikinci sayısı ‘’Yoncimik’in Maceraları -2- Doğum’’ ile yakaladığı yüksek satış rakamları ile yazarlıkta da başarılı olduğunu kanıtladı. Yoncimik projesi kapsamında “Yoncimik Bebek”‘leri satışa sunan sanatçı büyük başarıya ulaştı. Sanatçının ‘’Yoncimik’’ projesi kapsamında ele aldığı bir diğer alan olan gençlik dergisi projesi ‘’Yoncimix’’ ise yayın hayatına 2006 ağustos ayında başlamıştır. 2008 yılında Yoncimik markasının çantaları da piyasaya sürülmüştür. Çantalar; YKM başta olmak üzere birçok mağaza ve fuarda satışa sunulmuşur. Yonca Evcimik, Şubat 2013'te internetten yayın yapan bir web televizyon kanalı açmıştır. Kanalda, Yeliz, Çiğdem Tunç gibi ünlü isimler program yapmaya başlamıştır. Programlar belli bir yayın akışı içerisinde sürekli güncellenerek yayın yapmaktadır. = Ödülleri ve Adaylıkları = Tennessee (film) Başrollerini Adam Rothenberg, Ethan Peck ve Mariah Carey'nin paylaştığı, 2007 yılında vizyona giren sinema filmi. İki kardeş (Rothenberg ve Peck) küçükken babalarının onlara kötü davranmasına dayanamayarak Tennessee'den kaçarlar. 10 yıl sonra küçük kardeş kansere yakalandığını öğrenir. Yaşamak için tek umudu babasının vereceği iliktir. Tennessee'ye dönüşleri sırasında yolda Crystal (Mariah Carey) ile tanışırlar. Crystal bir country şarkıcısı olmak istemektedir fakat kocası (Sage) bunu istememekte, onun ev hanımı olarak kalmasını tercih etmektedir. Bu yüzden kendisine sürekli şiddet uygular. Crystal, Nashville'de şansını denerken iki kardeş babalarını aramaya devam ederler.. Boris Johnson Alexander Boris de Pfeffel Johnson (19 Haziran 1964, New York, ABD), Britanyalı muhafazakâr politikacı, gazeteci ve Birleşik Krallık başbakanı. eski Londra Belediye Başkanı olan Johnson, daha önce Henley milletvekilliği görevinde bulundu. Ayrıca "The Spectator" dergisinde editör olarak çalıştı. Oxford Üniversitesi'nden mezun olduktan sonra "The Times"ta kariyerine başladı. Daha sonra editör asistanı olduğu "The Daily Telegraph"a geçti. 1999'da "The Spectator"da editör oldu. 2001 Genel Seçimlerinde Avam Kamarasına seçildi ve ülkenin önde gelen siyasetçileri arasında yerini aldı. İngiltere Muhafazakâr Parti'nin Henley milletvekili iken girdiği yerel seçimlerde, 1 Mayıs 2008 tarihinde Londra Belediye Başkanı seçildi ve 2016 yerel seçimlerine kadar bu görevini sürdürdü. 13 Temmuz 2016 tarihinde David Cameron'un yerine başbakan olan Theresa May tarafından Birleşik Krallık Dışişleri Bakanı olarak görevlendirildi. 23 Temmuz 2019'da, Muhafazakâr Parti'nin lideri seçilmiştir; 24 Temmuz 2019'da Theresa May'in istifasını takiben Birleşik Krallık başbakanı görevini üstlenmiştir. Kabinesini Brexit yanlısı isimler ile kuran Boris Johnson, 31 Ekim itibarıyla Brexit'i gerçekleştirme sözü vermiştir. 12 Aralık 2019’da gerçekleştirilen seçimlerde 650 sandalyeli Avam Kamarası’nda 365 sandalye kazanarak Margaret Thatcher’dan bu yana en yüksek oranda Muhafazakâr Parti zaferini elde etmiş oldu. 20 Aralık 2019’da yapılan oylamayla Johnson’ın Avrupa Birliği ile gerçekleştirdiği Brexit anlaşması 234’e karşı 358 oyla kabul edildi. Bu sonuçla, 31 Ocak 2020 tarihinde Birleşik Krallık, Avrupa Birliği’nden ayrıldı. 2019 yılında Çin'de ortaya çıkan ve tüm dünyayı etkileyen COVİD-19'a yakalanmış, bir süre yoğun bakımda kalmıştır. Osmanlı'nın son döneminde Dahiliye Nazırlığı yapmış olan Ali Kemal'in torunu olan Stanley Johnson'ın oğludur. (Osman Kemal`in torunudur). Babasının (Stanley Johnson'ın) Kral II. George'a uzanan kökeninde İngilizlik, Almanlık ve Fransızlık da vardır. Annesi ise Rus-Yahudi paleograf Elias Avery Lowe'un torunudur. Müslüman, Yahudi, ve Hristiyanlardan oluşan atalarına atfen, kendisini "tek kişilik eritme kazanı" olarak tanımlamıştır. Boris ismini ailesinin tanıştığı bir Rus göçmenden almıştır. Daniel Craig Daniel Wroughton Craig (d. 2 Mart 1968, Chester), İngiliz oyuncu. James Bond film serilerinin altıncı James Bond'udur. Stanley Johnson (siyasetÃ§i) Stanley Johnson (11 Ekim 1869 – 30 Kasım 1937), İngiliz Muhafazakâr Parti milletvekili. Asker Duası "Asker Duası", Ziya Gökalp'in, 1912'de gerçekleşen I. Balkan Savaşı sırasında Türk askerleri için yazdığı şiirdir. 1913 yılında "Halka Doğru" dergisinde yayınlanmıştır. Elimde tüfenk, gönlümde iman, DileÄŸim iki: Din ile vatan... Ocağım ordu, büyüğüm Sultan, Sultan'a imdâd eyle Yârabbi! Ömrünü müzdâd eyle Yârabbi! Yolumuz gaza, sonu şehâdet, Dinimiz ister sıdk ile hizmet, Anamız vatan, babamız millet, Vatanı ma'mur eyle Yârabbi! Milleti mesrur eyle YÃ¢rabbi! Sancağım tevhid, bayrağım hilâl, Birisi yeşil, ötekisi al, İslâm'a acı, düşmandan öc al, İslâm'ı âbâd eyle Yârabbi! Düşmanı berbâd eyle Yârabbi! Kumandan, zabit, babalarımız. Çavuş, onbaşı, ağalarımız. S覺ra ve sayg覺, yasalar覺m覺z. Orduyu düzgün eyle Yârabbi! Sancağı üstün eyle Yârabbi! Cenk meydanında nice koç yiğid, Din ve yurd için oldular şehid, Ocağı tütsün, sönmesin ümid, Şehidi mahzun etme Yârabbi! Soyunu zebun etme YÃ¢rabbi! Balkan Savaşı sırasında; bahsedilen düşman Bulgarlar ve diğer ülkeler; sultan olarak bahsedilen de V. Mehmed'dir. Şiirin orijinal versiyonuna; Fevziye Abdullah Tansel'in yazdığı, Türk Tarih Kurumu Yayınları tarafından 1989'da yayınlanan "Ziya Gökalp Külliyatı-1 Şiirler ve Halk Masalları" eserinden de görülebilinir. Hattrick Hattrick, çevrimiçi bir futbol menajerlik oyunudur. Kullanıcıların oluşturdukları futbol takımları kurgusal oyunculardan oluşmaktadır. Hattrick oyununda Dünyanın 128 ülkesi temsil edilmektedir. Bu ülkelerin ligleri gerçek hayatta olduğu gibi takımların başarılarına göre oluşturulmuştur. Oyunda amaç alt liglerden başlayıp üst liglere yükselip en üst lig şampiyonu olmaktır. Her ülke ligin yanı sıra tek maç eleme usulü oynanan bir kupaya sahiptir. Lig ve kupa şampiyonlarının katıldığı uluslararası bir turnuva mevcuttur. Bu turnuvaya Hattrick Masters adı verilmektedir. Ülkelerin U-20 ve A milli olmak üzere 2 tane milli takımı bulunmaktadır. Bu milli takımlar 2 sezonda bir yapılan dünya şampiyonalarına katılmak için yarışırlar. Milli takım antrenörleri 2 sezonluk bir süre için o ülke kullanıcıların oyları ile seçilir. Hattrick'te ligler gerçek hayatta olduğu gibi sezon boyunca oynanır. Hattrick'te takımlar her hafta ülkelerine göre maç programları, hazırlık maçları ve çeşitli kupa maçları yapmaktadırlar. Bir sezon 16 hafta sürmektedir. 8 takımlı kümelerin bulunduğu oyunda 14 hafta maç ve sezon sonu 2 hafta boşluk vardır.Oyunculara antrenman yaptırmak oyunu diğer menajerlik oyunlarından ayıran en önemli özelliktir. Oyuncu gelişimi oyun zevki ve devamlılığı için çok önemlidir. Ayrıca transfer, stadyum ve ekonomi yönetimi oyunu gerçekçi kılan özelliklerdendir. Oyunun ekonomik yapısı tamamen serbest piyasaya dayalı olduğu için oyun geliştiricilerinin ekonomiye direkt müdahale şansı bulunmamaktadır. Buda oyunun eşsiz bir ekonomik yapıya sahip olmasını sağlamaktadır. Kendi içerisinde girdiği krizler ve bu krizlere müdahaleler ile oyun ekonomisi araştırmalara konu olmuştur. Çeşitli konferanslar Hattrick topluluğu için sosyal bir platformdur. Konferans ismi daha sonra forum olarak değiştirilmiştir. Ayrıca kullanıcıların kurduğu federasyonlar vardır. Bu federasyonlar belirli bir amaca yönelik olabileceği gibi tamamen amaçsız ve zevk için açılmış da olabilir. Oyunun bir diğer özelliği ise Hattrick hakkında makalelerin yayınlandığı bir gazetesi olmasıdır. Türkiye bir zamanlar 20.000 kullanıcısı ile önemli bir ülke iken Hattrick'in giderek düşen kullanıcı sayısından etkilenerek şu anda etkin 15.000 kadar kullanıcısı bulunmaktadır. Türkiye liglerinde maçlar pazar günü Hattrick saatiyle (Türkiye saatinden bir saat geri) 15.00'de, kupa ve hazırlık maçları ise çarşamba günü Hattrick saati ile 08.00'de başlamaktadır. U-20 milli takımımız hiç madalya alamazken A milli takımımız 2007 yılında sakalkan yönetiminde gümüş madalya kazanmıştır. Hulk Hogan Terry Gene Bollea (d. 11 Ağustos 1953), Halka adıyla Hulk Hogan olarak bilinen, Amerikalı emekli bir profesyonel güreşçi, oyuncu, televizyon kişiliği, girişimci ve müzisyen. IGN'ye göre Hogan "dünyadaki en tanınmış güreş yıldızı ve 1980'lerin en popüler güreşçisidir". Hogan profesyonel güreş kariyerine 1977'de başladı, ancak 1983'te Dünya Güreş Federasyonu'na (WWF, şimdi ki WWE) imza attıktan sonra dünya çapında tanındı. İlk çalışması sırasında Hogan, WWF Şampiyonasını beş kez kazandı; Federasyon tarihinin en uzun ikinci rekorunu elinde tuttu. Ayrıca 1990 ve 1991 yıllarında kazanan art arda Royal Rumble maçlarını kazanan ilk güreşçidir. 2002 yılında WCW'den WWE'ye döndü ve 2003'te ayrılmadan önce altıncı kez WWE şampiyonluğunu kazandı. 2005 yılında WWE Onur Listesi'ne girdi ve 2020'de NWO üyesi olması için ikinci kez teşvik edilecektir. Hogan, Amerikan Güreş Derneği (AWA), Yeni Japonya Güreş Pro (NJPW) ve Toplam Kesintisiz Aksiyon Güreşi (TNA) için de sahne aldı. Orijinal IWGP Ağır Siklet Şampiyonasını ve WWE dışındaki Güneydoğu Güneydoğu Ağır Siklet Şampiyonasının kuzey ve güney tekrarlarını kazandı. Güreş sırasında ve sonrasında Hogan, 1982 yapımı Rocky III'teki kötü adam rolüyle başlayarak geniş bir oyunculuk kariyerine sahiptir. Birçok filmde (No Holds Barred, Suburban Commando ve Mr. Nanny dahil) ve üç televizyon şovunda (Hogan Knows Best, Thunder in Paradise ve China, IL) yer aldı. Hogan, İtalyan, Fransız, İskoç ve Panamalı kökenlerine sahiptir. Bir buçuk yaşındayken Port Tampa, Florida'ya taşındı Güreşe ilk defa 1970 yılında başlamıştır. WCW'de ve WWE'de güreşmiş, aynı zamanda WCW'de iken NWO'yu (New World Order) kurmuştur. 24 Temmuz 2014 tarihinde bulunduğu bir radyo programında ırkçı şekilde konuşması üzerine WWE tarafından kovulmuş ve WWE tarihinden silinmiştir. En büyük çekişmesi André the Giant'la olmuştur. 29 Mart 1988'de WrestleMania 3'te tam 93.173 kişi bu maçı izlemeye gelmiştir. Maçı ise Hogan çok zor da olsa kazanmıştır. NWO'yu kurarak 15 sene sonra kötü adam olmuş, fakat WCW batıp, WWE'de de başarılı olmayınca NWO işi bitmiştir. Hogan da son kez Randy Orton ile bir maç yapar ve Hall Of Fame'e alınır. Hulk Hogan en çok tanınmış profesyonel güreşçilerdendir. Profesyonel güreşi (WWE, WCW vb.) dünyaya tanıtan en iyi isimlerden birisidir. 2015 yılında kızının sevgilisine yaptığı ırkçı yorumları yüzünden WWE'den atılmıştır. Gizem GÃ¼ven Gizem Güven (d. 31 Aralık 1993; İstanbul), Türk dizi oyuncusu. 31 Aralık 1993 tarihinde İstanbul'da doğmuştur. 3 yaşından itibaren reklam filmlerinde rol almış, ayrıca sinema filmi dublajı yapmıştır. Televizyonda ise ilk olarak "Temiz Aile Temiz Gelecek" adlı dizide 20 bölüm oynamıştır. Bu projenin ardından "İki Arada" dizisinde Özge karakterini canlandırmıştır. Bu yıllarda reklam çalışmalarına da devam etmiş ve Akbank, Melodi, Bugün, Şampiyon gazete ekinin reklamlarında oynamıştır. 5 yaşından 17 yaşına kadar LC Waikiki giyim markasının mankenliğini yapmıştır. 2002 yılında başlayan "Sihirli Annem" dizisinde Ceren karakteri ile uzun yıllar devam etmiş, geniş kitlelerce tanınmıştır. 2006 yılında Sihirli Annem dizisinin bitmesinin ardından "Selena" dizisinde Leyla karakterini canlandırmıştır. (2006-2009) İlköğretim eğitimini Özel Koza Kolejinde tamamlayıp, Özel Beykent Koleji Sosyal Bilimler Lisesi'ni kazanarak lise eğitimine burada devam etmiştir (2012-2013). Lise yıllarında "Sihirli Annem" dizisinin tekrar başlamasıyla Ceren karakteriyle ekranlarda bulunmaya devam etmiştir. (2011-2012) Bu dizinin bitmesinin ardından okuluna ağırlık vererek üniversite sınavlarına hazırlanmaya başlamış, kısa dönem çizim kursunda eğitim almıştır. Ayrıca bu süre içerisinde dublaj yapmaya da devam etmiştir. Beykent Üniversitesi Endüstri Ürünleri Tasarımı bölümünü yüzde yüz başarı bursu ile kazanmıştır. Üniversitede ilk yılını başarı ile tamamlayan Güven, eğitimine devam etmektedir. Yeni projesi "Yedikule Hayat Yokuşu" dizisinde Ayfer karakterini canlandırarak ekranlara geri dönmüştür. 2015 yılında 'Ne Münasebet' adlı dizide Ayça karakterini canlandırmaya başlamıştır. Sean Connery Sir Thomas Sean Connery (d. 25 Ağustos 1930, Edinburgh), İskoç oyuncu ve yapımcı. En bilinen rolü James Bond film serilerinin Ajan 007 James Bond karakteridir. Kızıl Ekim, Gülün Adı ve Kaya filmleri en çok tanınan filmleridir. Kendisi gibi oyuncu Jason Connery'nin babasıdır. Boyu 1.89 m dir. Connery, 1950 yılında girdiği "Bay Kainat" yarışmasında üçüncü olmuştur. Daha sonra Ian Fleming'in yazdığı "Dr. No" (1962), "Goldfinger" (1964), "Rusya'dan Sevgilerle" (1963), "Thunderball" (1965), "İnsan İki Kere Yaşar" (1967) ve "Ölümsüz Elmaslar" (1971) filmlerindeki Ajan 007 James Bond karakteriyle adını tüm dünyaya duyurmuştur. Ayrıca "The Untouchables" filmiyle "En İyi Yardımcı Aktör Oscarı" nı almıştır.Ayrıca yönetmen Mustafa Akkad'ın çekmeyi planladığı Selahaddin Eyyubi filminden başrol oynamayı kabul etmiş,ancak Akkad'ın El-Kaide'nin terör saldırılarında ölmesi sonucu film gerçekleşmemiştir. Manvantara Manvantara Hint tradisyonunda, Dünya gezegeninin ve üstündeki varlıkların tekamül sürecinin periyodik bir özellik gösteren aşamalarına verilen addır. Her manvantara kendi içinde çağlara ayrılır. Hint tradisyonuna göre, manvantaramızın sonuncu ve en kötü çağı olan Kali-Yuga’yı yaşamaktayız. Şebnem Dönmez Şebnem Dönmez (d. 17 Mayıs 1974, Salzgitter), Türk oyuncu. 1996'da Murat Başoğlu ile sunduğu Sabah Şekerleri ile çıkış yakaladı. Program, bir dönem sabahları yapılan müzik-eğlence programları furyasının öncüsü oldu. Murat Başoğlu ile iyi bir ikili olunca 1997'de Star TV'de Görevimiz Tehlike isimli bir yarışma programı sundular. 1998'de ise Dönmez Star TV'de bir showgirl olarak tüm hünerlerini sergilediği Cumartesi Gecesi Ateşi'ni sundu. 2000'lerde ise dizi ve sinema dünyasındaki başarılarıyla gündeme geldi. Televizyonda Aslı ile Kerem (2002) ve Ölümsüz Aşk (2003) ile kariyerini sağlamlaştırırken sinema macerası 2002 tarihli bağımsız film Kolay Para Kazanma Kılavuzu ile başladı. 2004'te Neredesin Firuze, 2006'da Hacivat Karagöz Neden Öldürüldü, 2009'da Vali filmlerinin başrollerinde yer aldı. 2007 yılında BKM'de Oyunun Oyunu isimli tiyatro oyununda beğeni topladı. Kendisi aynı zamanda Live Earth'ün Türkiye temsilcisi olup Al Gore'un İstanbul'da gerçekleştirdiği toplantıya basın sözcüsü olarak katılmıştır. 2013 yılında kadrosuna dahil olduğu Kuzey Güney dizisinin finaline kadar "Melda Yalgın" karakterini canlandırmıştır. Sonrasında Med Cezir dizisinde 2 yıl boyunca oynamıştır. Türkiye Komünist Partisi Türkiye Komünist Partisi ile şu maddeler kastedilmiş olabilir: Belwar Dissengulp Belwar Dissengulp, R. A. Salvatore'nin yarattığı Unutulmuş Diyarlar kurulumunda bir hayali karakterdir. Drizzt'in Karanlıkaltı'nda (Underdark) sahip olduğu sınırlı sayıdaki dostlarından biridir. Kendisi bir svirfneblindir (bir tür madenci cüce ve gnome karışımı). Drizzt, genç bir drow iken başını çektiği devriye grubu, Belwar'ın madenci grubuna saldırmıştır. Drizzt, bu saldırıda Belwar'ı mutlak bir ölümden kurtarmış fakat iki elinin de, abisi tarafından bileklerinden kesilmesine engel olamamıştır. Belwar, Drizzt'in abisi Dinin tarafından elleri kesildikten sonra şehrine ölüm döşeğindeyken döner. Halkı onun kesik bileklerine uzun uğraşlar sonucu birine mithrilden çekiç diğerine de yine mithrilden bir kazma yerleştirir. Ve halkı ona En Şerefli Oyuk Sorumlusu unvanını verir. Yıllar sonra, Drizzt Menzoberranzan'dan kaçıp Karanlıkaltı'nda yaşamaya başladığı zaman kendi iradesiyle svirfneblinlere teslim olmuştur. Bu sefer onu ölümden kurtaran Belwar olur. Svirfneblinler onu öldürmek isterken, En Şerefli Oyuk Sorumlusu, Belwar bunu engellemiştir. Daha sonra Drizzt svirfneblinlerin şehrinden ayrıldığında Belwar da bir süre onunla yolculuk eder. Ardından Drizzt yüzeye çıkmaya gittiği zaman Belwar'ı şehrine bırakır ve birbirlerine veda ederler. Daha sonra Yıldızsız Gece adlı kitapta karşımıza çıkar. Katerina Katerina (Rusça, Bulgarca, Makedonca: Катерина; Yunanca: Κατερίνα), Slav kadın ismi. Yunanistan'da "Aikaterini", Makedonya'da "Katherine", Bulgaristan ve Rusya'da "Ekaterina" veya "Yekaterina" şeklinde kullanıldığı da görülür. Eski Yunanca'da "saflık, temizlik, arılık, namus, iffet" gibi anlamlara gelmekteydi. Robbie Williams Robert Peter "Robbie" Williams (d. 13 Şubat 1974; Stoke-on-Trent), aynı zamanda pop grubu Take That'in üyesi olan İngiliz şarkıcı-şarkı yazarıdır. 1990'ların ilk yıllarında bir parçası olduğu "Take That" grubu ile eşzamanlı olarak tanınmaya başladı. Daha sonra yaşanan çeşitli anlaşmazlıklar, 1995'te gruptan ayrılarak solo kariyerine başlamasına sebep oldu. Gruptan ayrıldıktan sonraki dönemde yaşantı biçimi dolayısıyla içki ve uyuşturucu bağımlılığı ile mücadele ettiği zor zamanlar geçirdi. Basında yer alan haberler kariyerinin bittiğini söylüyordu ve 1997'de "Life Thru a Lens" ismiyle çıkardığı ilk albümü, içki ve uyuşturucu ile savaşına devam ettiği bu dönemde rehabilitasyon merkezinden izin alıp albümün ikinci single'ı "Lazy Days"in klibinde yer almasına rağmen, İngiltere dışında hiçbir kayda değer başarı gösteremedi. İngiltere'de de promosyon raflarına düşmesi uzun sürmedi. Albümden çıkan 3 single ile de kayda değer bir başarı kazanamadığında plak şirketinin onun geleceği hakkındaki endişeleriyle karşılaştı. Daha sonra, Birleşik Krallık listelerinde en çok satış yapan single olacağından haberi olmadığı bir parçayı, Angels'ı 4. single olarak piyasaya sürdü. 2005 senesinde BRIT Ödülleri'nde, halk oylaması sonucunda son 25 yılın en iyi şarkısı seçilecek olan bu şarkı müzik piyasasındaki basamakları hızla tırmanmaya başlamasını sağladı. Kariyerinin devamında birçok liste başı tekli ve albüm çıkaran Williams 2001 senesinde kendisini sadece bir pop yıldızı olmaktan çıkaracak "Swing When You're Winning" albümünü Frank Sinatra'nın albümlerini kaydettiği Capitol stüdyolarında kayda alıp piyasaya sürdü. Bu albümde bazı swing ve caz müziği klasiklerini seslendirdi. Albümdeki parçaları seslendirdiği Royal Albert Hall konseri ile en büyük hayallerinden birini gerçekleştirmiş oldu ve 2002 senesinde EMI müzik şirketi ile 6 albüm için 80 milyon poundluk bir anlaşmaya imza attı. Bu Birleşik Krallık müzik piyasasının en yüksek anlaşması olmuştu. Birleşik Krallık müzik tarihinde en çok satan solo sanatçı ve aynı zamanda solo kariyerinde dünya çapında 57 milyon kayıttan fazla satan ender şarkıcılardandır. Latin Amerika'da yabancı sanatçılar arasında en iyi satan unvanına da sahip oldu. Birleşik Krallık'ta en çok satan 100 albüm içerisinde 6 albümü bulunur. Ayrıca 17 kez BRIT ödülü ile onurlandırılan Williams bu ödülü en çok kazanan sanatçıdır. 8 adet ECHO ödülüne layık görülmüştür. 2004 senesinde ise "1990'ların En Mükemmel Sanatçısı" olarak oylandıktan sonra UK Music Hall of Fame listesine dahil olmuştur. Williams, Peter ve Janet Williams'ın oğlu olarak Stoke-on-Trent bölgesinde 13 Şubat 1974 tarihinde dünyaya geldi. Annesi ve stand-up komedyeni babası Peter "Parp" Conway, Williams 3 yaşındayken ayrıldı. Bu yüzden Williams ve ablası Sally anneleri Janet ile birlikte büyüdü. Büyüdüğünde Stoke-on-Trent'teki Mill Hill ilkokuluna, ardından Tunstall bölgesindeki Aziz Margaret Ward Katolik Okulu'na giderek öğrenimine devam etti. Bunun yanında Tunstall'daki UKDDF dans okuluna katıldı ve birkaç okul oyununda oynadı. Bu oyunlar içerisinde kendisinin en büyük rolü olan, İngiliz müzikali "Oliver!"'in Artful Dodger karakterini canlandırdı. Lise yıllarında başarısız bir öğrenci olan Williams 16 yaşında çift-cam satış elemanı olarak işe başladı; ama annesinin gazetede bir erkek müzik grubu kurulacağına dair bir ilan görüp onu teşvik etmesiyle Take That grubuna dahil oldu. 1990 senesinde, on altı yaşındaki Willliams Take That'ın en genç üyesi olarak gruba katıldı. "" belgeseline göre annesi grubun yeni bir erkek üye aradığı ilanı okudu ve onu bu seçmelere girmeye teşvik etti. Grup üyesi ve arkadaşı Mark Owen ile Nigel Martin-Smith'in yaptığı röportajda buluştu. Grubun popülaritesinin arttığı dönemlerde, Williams dışa dönük elemanı ve grubun jokeri olarak biliniyordu. Şarkı sözlerinin çoğunun Gary Barlow tarafından yazılıp seslendirilmesine rağmen, "I Found Heaven", "Everything Changes" ve grubun ilk top on hiti "Could It Be Magic" parçalarında lider vokallik yaptı. Bir süre sonra, Martin-Smith ile grup üyelerinin sınırlayıcı kuralları üzerine çelişkiye düştü ve daha fazla alkol ve kokain kullanmaya başladı. 1995 Temmuz’unda, grubun MTV Europe Music Awards performansından önceki gece aşırı doza yakın uyuşturucu aldı ve bu Williams'ın uyuşturucu bağımlılığı sorunu konusunu kızıştırdı. "For the Record" belgeseline göre, Barlow'un önündeki lider vokal olamaması ve Nigel Martin-Smith ile uyuşmayan müzikal fikirleri onu mutsuz etti. Çünkü grubun genel baladlarındaki hip hop ve rap çelişkisini keşfetmeyi arzuluyordu. Barlow röportajlarında Williams'ı yaratıcı giriş tekliflerinden vazgeçirmeye çalıştığını ve kısmen başarılı olduğunu açıkladı. Williams'ın grup yönetimiyle ilgili anlaşmazlıklarının yanı sıra, Jason Orange'ın saldırgan davranışlarının artması da problem oluşturuyordu. Orange ve Barlow, Martin-Smith ile iç sorunlar hakkında yüz yüze geldiler. Çünkü onlar, turnedeyken ve bunun sonrasında olası bir Amerika turnesi varken, yeri doldurulamayacak olan Williams'ın gruptan ayrılmasını istemiyorlardı. Son turne provalarından birinin başladığı dönemde, grup Williams ile onun tutumu ve turneyi o olmadan yapmak istedikleri hakkında yüz yüze görüştü. Williams gruptan ayrılmayı kabul etti. Bu, 12 yıllığına son kez onların birlikte olduğu zamandı. Williams'ın ayrılışına rağmen, Take That Nobody Else Tour turnesini dört grup üyesi ile tamamladı. 13 Şubat 1996'da, Williams'ın yirmi altıncı doğum gününde, grup dağıldı. Kısa bir süre ardından, Williams Glastonbury Festivali'nde Oasis ile parti basını tarafından fotoğraflandı. Ayrılışını izleyen dönemde, Williams'ın bilinen solo kariyeri yapma planları talk showların ve gazetelerin konusu haline geldi. Ve George Michael ile Fransa'da partideyken görüldü. Bununla beraber, Take That kontratının bir maddesinde grup resmen dağılana kadar Williams'ın herhangi bir materyal yayımlaması yasaklanmıştı. Daha sonra Marth-Smith, Williams'a dava açtı. Ve heyet Williams'ı 200.000 dolar ödemeye mecbur bıraktı. Solo kariyerine dair çeşitli yasal savaşlardan sonra, Williams BMG kontratından muaf tutulmayı başardı. 27 Haziran 1996'da Williams Chrysalis Records ile anlaşma imzaladığını resmî olarak duyurdu. Take That'den ayrıldıktan sonra solo kariyerine 1996'da George Michael'ın Freedom şarkısını yeniden yorumlayarak başladı. Tekli, UK Singles Chart'ta iki numaraya kadar yükseldi. Bu George Michael'ın orijinal şarkısından 26 sıra yüksekti. Kederli bir döneminden sonra kendi yolunu bulmaya çalıştı, aynı yılın mart ayında Londra'daki Maison Rouge stüdyolarında yeni albüm kayıtlarına başladı. Guy Chambers'la tanıştıktan kısa süre sonra, solo kariyerine başlangıç albümü "Life Thru A Lens"den çıkacak olan ilk teklisini yayımladı, "Old Before I Die". Williams şarkıyı Eric Bazilian ve Desmond Child ile ortaklaşa yazmıştı. Tekli 1997 senesinin nisan ayında piyasaya sürüldü. Birleşik Krallık listelerinde ikinci sıraya yükseldi. Bununla birlikte uluslararası listelerde hiç önemsenmedi. İkinci teklisi, "Lazy Days", 1997'nin ortalarında piyasaya sürüldü. Bulunduğu rehabilitasyon merkezinden izin alarak teklinin klibini çekmeye gitti. Ama promosyon yapılmadığı için, tekli Birleşik Krallık listelerinde sekizinci sıraya çıkmasına rağmen, diğer Avrupa listelerinde ilk kırklara zorlukla ulaştı. Başlangıç albümü, "Life Thru a Lens", Eylül 1997'de piyasaya çıktı. Albüm Williams'ın ilk kez tek başına sahneye çıkışı olan Paris, Fransa'daki Elysée Montmartre tiyatrosu performansı ile lanse edildi. İlk başta, albümün listelerdeki hareketi çok yavaştı. UK Albums Chart'ta on birinci sırayla başladı. Albümdeki üçüncü parça, "South of the Border", Birleşik Krallık listelerinde büyük bir etki yapamadı. 1997 Eylül ayında piyasaya çıktığında sadece öndördüncü sıraya yükselebildi. Williams plak şirketinin kendisi hakkındaki endişeleriyle karşılaştıktan sonra albümünden alınma dördüncü teklisi olacak bir parçayı çıkardı. Bu parçanın Birleşik Krallık'ta şimdiye dek en çok satan, kendisinin de en çok bilinen ve en başarılı şarkısı olacağını bilmiyordu. "Angels" isimli bu parça Birleşik Krallık'ta en iyi satanlar listesine girdi. BPI tarafından 2x platinle sertifikalandı. Şarkı, Avrupa ve Latin Amerika'da bir hit olmanın yanı sıra, albümünün satışlarını da göklere çıkardı. Albüm İngiliz ilk 10 listesinde 40 hafta kaldı. Toplamda ise 218 hafta listelerde kaldı. 2.4 milyon satışla Birleşik Krallık müzik tarihinde en iyi satan 58. albüm oldu. Albüm sonunda Avrupa'da tek başına 3 milyon üzeri satmayı başardı. Williams ve Chambers 1998'in başlarında Jamaika'da ikinci albümü yazmaya başladılar. İlk parça, "Millennium", John Barry'nin James Bond müziği ilham alınarak yapıldı. Şarkı o yılın eylül ayında çıkınca Williams'ın Birleşik Krallık'ta birinci sıraya yükselen ilk teklisi oldu. Şarkı Birleşik Krallık'ta 400.000 kopya üzerinde sattı ve BPI'den 1998'in Kasım ayında altın sertikası aldı. Aynı zamanda çoğu Avrupa ülkesinde ilk yirmiye girdi. Latin Amerika ve Avustralya'da da hit oldu. Şarkının klibi o dönemler nadir yabancı klip gösteren Türkiye kanallarında bile sık sık döndü. "I've Been Expecting You" albümü 1998 Ekim ayında piyasaya çıktığında Birleşik Krallık albüm listesine bir numaradan girdi. Birleşik Krallık dışında daha fazla ilgi gördü. "No Regrets" gibi hitler Avrupa ve Latin Amerika marketinde Williams'ın şöhret olmasını sağladı. "No Regrets" teklisi Pet Shop Boys'un şarkıcısı Neil Tennant ve The Divine Comedy grubundan Neil Hannon'un iş birliğiyle yapılmıştı. 1998 senesinin Kasım ayında, Adam and the Ants'in "Antmusic" parçasının düzenlemesiyle aynı diskte piyasaya sürüldü. Ve Birleşik Krallık tekliler listesinde dördüncü sıraya yükseldi. Tekli Birleşik Krallık'ta yaklaşık 200.000 kopya satarak BPI tarafından Ekim 2004'te, parçanın orijinalinin çıkışından 6 yıl sonra, gümüş sertifika aldı. Albümden çıkan üçüncü tekli "Strong" Birleşik Krallık listelerinde dördüncü sırada, Yeni Zelanda'da dokuzuncu sırada başladı. Ama Almanya'da 68., Fransa'da 99. ve Hollanda'da da 55. sıraya ancak yükselebildi. Dördüncü tekli "She's the One", World Party'nin albümü "Egyptology"'den bir parçanın düzenlemesiydi. Williams'ın Birleşik Krallık listelerinde birinci olan ikinci teklisi oldu. Şarkı, EA Games'in Playstation oyunu FIFA 2000'in resmî ana müziği olan Williams'ın "It's Only Us" parçasıyla birlikte "iki A yüzlü" bir plakta satışa sunuldu. Tekli iyi bir satış başarısı yakalayarak sadece Birleşik Krallık'ta 400.000 kopya satarak BPI tarafından 2000 senesinin başlarında altın sertifika ile sertifikalandırıldı. Williams ise 1999 yılının sonlarına doğru çıktığı geniş kapsamlı bir Avrupa turnesi ile yılı bitirdi. "I've Been Expecting You" albümü başarılı bir hit oldu. Birleşik Krallık'ta neredeyse 3 milyon kopya üzeri sattı. BPI tarafından 10x platinle sertifikalandırıldı. Albüm sadece Avrupa'da 4 milyonun üzerinde sattı. Williams, 1999 senesinde albüm promosyonları ve turneleri ortasında üçüncü albümünde yer alacak parçalar üzerinde çalışmak için zaman buldu. Dünya çapında bir pop yıldızı olmaya başladığı için özgüveni artmıştı. Ve bu dönem Williams'ın sadece girişken olduğu bir zaman değil, aynı zamanda yara alabileceği bir zaman olacaktı. Çünkü Williams bu dönemde jazz klasiklerini seslendirecek, Kylie Minogue gibi bir yıldızla çalışacak ve "Rock DJ" gibi tepki alacak bir çalışmaya imza atacaktı. Albümden çıkan ilk tekli "Rock DJ", Williams'ın UNICEF akıl hocası merhum Ian Dury ilham alınarak yapıldı. Şarkının klibi, Top of the Pops tarafından görsel şiddet içerdiği için sansürlendi, diğer çoğu kanalda bu kararı izledi. Klip, Birleşik Krallık ve çoğu ülkede tartışmaya neden oldu. Klipte Williams, kadın DJ'ye kendini fark ettirebilmek için striptiz şov yaparken deri ve etlerinden iri parçalar yırtıyordu. Parça, Birleşik Krallık'ta anında hit olup birinci oldu. Williams'ın Birleşik Krallık'taki solo kariyerinde birinci sıraya yerleşen üçüncü şarkısı oldu. Tüm biletlerin satılıp bittiği Slane Kalesindeki konserinden tam bir sene sonra. Şarkı Yeni Zelanda'da da birinci oldu ve Almanya İsviçre, Avusturya, Norveç, İtalya ve Avustralya dahil olmak üzere birçok ülkede ilk 10 listelerine girdi. Bu başarısına rağmen şarkı ABD'de listelere giremedi ama MTV ve VH1 gibi bazı televizyonların yayımlandı. Ardından, şarkı birkaç ödül kazandı. Bunların içinde MTV Avrupa Müzik Ödülleri'nden "2000'nin En İyi Şarkısı", BRIT Ödüllerinden "Yılın En İyi Şarkısı" ve MTV Video Müzik Ödülleri'den "En İyi Özel Efekt" gibi ödüller vardı. Sadece Birleşik Krallık'ta 600.000 kopya satarak BPI tarafından platinle sertifikalandı. "Sing When You're Winning" albümü 2000 yılının ağustos ayında piyasaya çıktı. Almanya, Yeni Zelanda, Hollanda dahil dünyanın pek çok yerinde liste başı oldu. İtalya, Avusturya, Avustralya, Finlandiya, İsveç'in dahil birçok ülkede ilk on listelerine girdi. Birleşik Krallık'ta çıktığı ilk haftada 2x platinle sertifikalandırıldı. İkinci tekli Avustralyalı pop ikonu Kylie Minogue ile ortaklaşa yapılan "Kids" teklisiydi. Şarkı Minogue'un "Light Years" albümü için Williams'a bazı parçaları yazdırırken aralarında oluşan yakınlaşma esnasında yazıldı. Williams uyumu hissettikten sonra parçayı kendi albümü içine dahil etmeye karar verip onu bir tekli olarak satışa sundu. Parça çıktığı yılın ekim ayında çabucak bir hit oldu. Birleşik Krallık listelerinde ikinci sıraya yükseldi. Avustralya, Yeni Zelanda, Litvanya, Meksika ve diğer ülkelerde ilk 10 listelerine girerek yılın en büyük hitlerinden biri oldu. Birleşik Krallık'ta 200.000 kopya üzerinde satarak Gümüş sertifika aldı. Birleşik Krallık'ta 200.000 üzeri kopya satarak senenin büyük hitlerinden biri olup gümüş serfika aldı. Bunu izleyen "Supreme" ve Better Man gibi tekliler dünya ilk on listelerinde büyük hitler oldu. Williams, Supreme parçasının hem İngilizce hem de Fransızca versiyonunu kaydetmişti. Aynı zamanda Better Man'in de hem İngilizce hem de İspanyolca versiyonu kaydedilmişti. "Eternity", albümün içinde olmayan bir parçaydı. 2001 yazında The Road to Mandalay ile aynı diskte piyasaya sürüldü. Şarkı Robbie Williams tarafından yazıldı. Parça piyasaya çıktığında onun Birleşik Krallık listelerinde ilk sıraya çıkan dördüncü teklisi oldu. İlk haftasında Birleşik Krallık'ta 70.000 üzeri kopya sattı Almanya, İsviçre, Avusturya ve İtalya'nın içinde bulunduğu çoğu Avrupada ilk on listelerini vurdu. Albüm, Birleşik Krallık listelerinde 91 hafta kaldı ve burada 2.4 milyon kopya üzeri sattı. BPI tarafından 8x platinle sertifikalandırıldı. Albüm Birleşik Krallık müzik tarihinde en iyi satan 52.albüm oldu. Sadece Avrupa'da 4 milyon üzeri kopya sattı. Üçüncü albümün başarısından sonra, Williams başka bir müzik istikametinde yol almak istedi. Dördüncü stüdyo albümünün kaydını yapmak için turnesine iki hafta ara verdi. Bu her zaman hayalini kurduğu büyük orkestra ("big band") albümüydü. Ömrü boyunca hayranı olduğu Frank Sinatra'ya aşkından dolayı, ayrıca 2001 başında "Bridget Jones's Diary" filmindeki "Have You Met Miss Jones?" adlı parçanın başarısının da etkisiyle, albümün kayıtlarını eskiden Frank Sinatra'nın kayıtlarını yaptığı Los Angeles, Kaliforniya'daki Capitol Stüdyoları'nda yaptı. Williams bu albümde uzun zamandır arkadaşı olan Jonathan Wilkes, "Little Voice" yıldızı Jane Horrocks, "Saturday Night Live" yıldızı Jon Lovitz, Rupert Everett ve akademi ödüllü aktris Nicole Kidman'la düet yapma şansı buldu. Albümden piyasaya sürülen ilk tekli Nicole Kidman'la düet olan "Somethin' Stupid" parçasıydı. Parçanın orijinali Frank ve Nancy Sinatra'nın çok tutulan bir parçasıydı, Williams'ın Birleşik Krallık'taki ilk sıraya yerleşen beşinci teklisi oldu ve ilk haftasında neredeyse 100.000 kopya sattı. Bunun yanı sıra Almanya, İsviçre, Avustralya, İtalya, Hollanda, Belçika, Yeni Zelanda'da ilk-5 hitlerinden oldu. Son olarak parça 2001 senesinin en büyük hitlerinden biri oldu ve sadece Birleşik Krallık'ta 200.000 kopya sattı. 2001'de liste birinciliğinde 3 hafta durduktan sonra 2002 senesinin ocak ayında gümüş sertifika aldı. "Swing When You're Winning" (2000 yılındaki stüdyo albümü "Sing When You're Winning"'e atfen) albümü 2001'in sonlarında piyasaya sürüldü. Birleşik Krallık'ta anında birinci sıraya yerleşti. Ve altı hafta boyunca yerini kaptırmadı. İrlanda, Yeni Zelanda, Avusturya, Almanya ve İsviçre'de de birinci oldu. Dünyanın geri kalan kısmında top on listelerine girdi. 2001 yılının sonunda 2 milyon sattı ve toplamda 7 milyon sattı. Albümden ikinci bir tekli, çift taraflı bir disk olan "Mr. Bojangles/I Will Talk and Hollywood Will Listen"'ın A-yüzünde piyasaya sürüldü. Fakat sadece Orta ve Doğu Avrupa'da piyasaya sürüldü. Bunun dışında "Mack the Knife" parçası Meksika'da bir radyo teklisi olarak piyasaya sürüldü. Albüm Birleşik Krallık listelerinde 57 hafta geçirip 2.1 milyon üzerinde satarak BPI tarafından 7x plantinle sertifikalandı. Nihayetinde Birleşik Krallık müzik tarihinde en iyi satan 49. albüm oldu. 2003 senesinde "Beyond the Sea" parçası "Kayıp Balık Nemo" filminin jeneriğinde (tanıtım yazılarında) kullanıldı ve filmin Akademi Ödüllerine aday gösterilmiş müziği ile birlikte piyasaya çıkarıldı. "Robbie Williams Live at the Albert Hall" isminde bir DVD aynı yılın aralık ayında piyasaya sürüldü. Birleşik Krallık'ta 6x platin ve Almanya'da 2x platinle sertifikalandırılarak şu ana dek Avrupa'da en iyi satan müzik DVD'lerden biri oldu. 2002 senesinde Williams, EMI müzik şirketi ile £80 milyonluk rekor bir kontrata imza attı. Kontratın maddeleriyle şirket albümlerde Williams'a daha çok sanatsal özgürlük veriyordu. Ve Williams'ı Amerika marketine sokma sözü veriyordu. Bu İngiliz müzik tarihindeki en büyük müzik anlaşmasıydı. Anlaşmaya aracılık eden Ingenious Media Birleşik Krallık'ın ileri gelen anonim şirket finans danışmanlık şirketlerinden biriydi. Williams beşinci stüdyo albümünün ne olacağı konusunda çalışmaya başladı. Ve bir senesini kayıtlarla geçirdi. Albüm Williams için yeni bir çağı müjdeliyordu. Stüdyoya olan güveninin bir işareti olarak, Williams albümün yapımında daha aktif rol almıştı. "One Fine Day", "Nan's Song" ve "Come Undone" Williams'ın, Guy Chambers katkısı olmadan yazdığı ilk parçalardı. Şarkıların çoğu Los Angeles'ta kaydedildi. Albümün ilk teklisi, "Feel", Williams ve Chambers tarafından üretildi ve bir demo olarak kaydedildi. Albüm için çalışmalara başladıklarında bu şarkıyı vokallerle tekrar kaydetmeyi denediler. Ama Williams sonuçtan memnun kalmadı. Bu yüzden ilk kayıt olan demo versiyonu dahil etmeye karar verdi. Ve sonra bunu ilk teklisi olarak piyasaya sürdü. 2002'nin sonlarına doğru tekli piyasaya çıktı. Williams'nin en büyük uluslararası hiti oldu. Hollanda ve İtalya gibi ülkelerde birinci oldu. Neredeyse her bir Avrupa ülkesinde ilk on listelerine girdi. Williams'ın beşinci stüdyo albümü, "Escapology", 2002 senesinin sonlarına doğru piyasaya çıktı. Birleşik Krallık, Almanya, İsviçre, Avusturya, Finlandiya ve Danimarka'nın içlerinde bulunduğu en az 10 ülkede birinci oldu. Başka yerlerde de ilk on listelerine girdi. Amerika Birleşik Devletleri'nde büyük bir etki yapamadı. Billboard albüm listelerinde sadece 43. olabildi. Albümün ikinci teklisi, "Come Undone" dünya çapında bir ilk on hiti oldu. Tartışmalı klibinden ötürü, MTV Networks Europe tarafından ağır sansüre uğradı. Klip, uçarı Williams'ı iki kadınla üç-yollu seks yaparken göstermekteydi. Klipte parti yapan bazı gençlerin kavga etmeleri, uyuşturucu kullanımı ve akılsızca alkol kullanımı gösteriliyordu. Ayrıca rahatsız edici böcek ve sürüngen resimleri gösteriliyordu. Klibin sansürlenmemiş versiyonu DVD olarak Avrupa'da piyasaya sürüldü, ayrıca genişletilmiş CD versiyonuna da dahil edildi. BBC Radio 2 de klibi içeriğinden dolayı yasakladı. Bu zamanlarda, Williams ve Guy Chambers ayrıldıklarını resmen onayladılar. Albümden çıkan üçüncü tekli "Something Beautiful" parçasıdır. Şarkı Barbados'ta yazıldı. İlk önce şarkıcı Tom Jones'a teklif edildi ama Jones bunu redetti. Sonra, Williams'ın albümüne dahil edilmek üzere şarkının üzerinde yeniden çalışıldı. Tekli 2003'ün ortalarında piyasaya sürüldü. Williams'ın önceki şarkılarına nazaran ikinci derece bir başarı yakalamasına rağmen Birleşik Krallık, Yeni Zelanda ve Danimarka'da ilk on listelerine girmeyi başardı. Diğer ülkelerdeki müzik listelerinde büyük bir başarı yakalayamadı. Şarkının klibinde Avrupa'nın her yanından gelmiş ve bu klibin sonunda Robbie Williams olarak performans sergilemek için yarışan kişiler gösteriliyordu. Üç kazanan Williams ile buluşma şansı yakalayacaktı. Videonun üç farklı versiyonu dünyanın farklı yerlerinde farklı kazananlarla yayımlandı. Williams 2003'ün ortalarında dünya turnesine başladı. Ve Knebworth'ta üç konser verdi. 375.000 Williams hayranı Knebworth'taki şova katıldı. "Escapology" Birleşik Krallık'ta neredeyse 2 milyon kopya satarak 2003 senesini bitirdi. Albüm BPI tarafından 6x platinle sertifikalandı. Birleşik Krallık müzik tarihinin en iyi satan 62. albümü oldu. Sadece Avrupa'da 5 milyondan fazla kopya sattı. Ekim 2003'te, Williams, ilk canlı performans albümü olan "Live At Knebworth" albümünü piyasaya sürdü. Birleşik Krallıkta ikinci sıraya yükseldi. Albüm Almanya ve Avusturya'da bir numara oldu.. Avrupa'nın geri kalanı, Okyanusya ve Latin Amerika'da da top on listelerine girdi. Birleşik Krallık'ta 600.000 kopyanın biraz üzerinde satarak BPI tarafından 2x platinle sertifikalandırıldı. Sadece Avrupa'da 2 milyon üzerinde sattı. Latin Amerika'da "Greatest Hits" albümünün tanıtım turundan sonra 2004'ün sonlarına doğru Williams altıncı stüdyo albümü için çalışmalara başladı. Hollywood Hills'teki yatak odasında kaydedilen albüm, 24 ay zarfında Stephen Duffy ile birlikte yazılmıştı. "Ghosts" parçası için the Human League'in "Louise" parçasından esinlenilmişti. Şarkı, ilişkisini sonladırmış bir erkek ve erkeğin kıza hâlâ güçlü duygular beslediğinin farkına varması hakkındadır. Albümün ilk teklisi "Tripping" 3 Ekim 2005'te piyasaya sürüldü ve uluslararası bir başarı yakaladı. Almanya, Avusturya, Hollanda, İtalya, İsveç, İsviçre, Norveç ve İspanya listelerinde üst sıralara yerleşti. "Intensive Care" albümü Berlin'de 9 Ekim'de yapılan bir konserle duyuruldu. Albüm dünyada ses getiren bir hit oldu. Birleşik Krallık listesinde birinci sıraya yerleşti. Almanya, İsviçre, Avusturya, Avustralya, İsveç, Yeni Zelanda, Hollanda, Finlandiya ve diğer birçok ülkede listelerin üst sıralarına yerleşti. Kasım 2005'te Williams MTV Avrupa Müzik Ödülleri 'En İyi Erkek' ödülünü aldı. Bunun yanında 2006'daki dünya turnesini duyurduğunda bir günde 1.6 milyon bilet satarak Guinness Rekorlar Kitabı'na girdi.. Bu başarının ardından "Take That"in eski elemanları Gary Barlow, Mark Owen, Jason Orange ve Howard Donald "Take That" hakkında bir belgeselin ilk gösterimini seyretmek için Batı Londra'daki Notting Hill'de, bir araya gelmeyi kabul ettiler. 16 Kasım 2005'te belgesel ITV1 kanalında gösterildi. Sunday Mirror gazetesinde beliritilen bir kaynağa göre, Robbie Williams gelmeyeceğini bildirdi. Grubun diğer elemanları büyük bir hayal kırıklığına uğradı ama gösterinin devam etmesi gerektiğine karar verdiler. Aralık ayında albümden ikinci tekli "Advertising Space" piyasaya sürülmüştü. Parça Birleşik Krallık, Almanya, İsviçre, Avusturya ve İtalya'nın içinde bulunduğu bazı Avrupa ülkelerinde top on listelerine girdi. Williams, "Close Encounters Dünya Turnesine" Güney Afrika'da 2006'nın nisan ayında başladı. Turun Avrupa ayağını bitirdiğinde 2.5 milyon kişi şovu görmüştü. Latin Amerika ve Okyanusya'dan sonra bu sayı 3 milyona yükseldi. Uzun bir aralık geçtikten sonra 2006 yılının ortalarında albümden üçüncü bir tekli piyasaya sürüldü. "Sin Sin Sin" teklisi Williams ve Stephen'ın birlikte yazdığı ilk parçaydı. Şarkının klibi turneye başlamadan hemen önce Güney Afrika Cape Town'da çekildi. Parça, Williams'ın Birleşik Krallık top 20 listesini kaçıran ilk teklisiydi, 22. sırada yer aldı. Ama Almanya, İsviçre, Avusturya, Hollanda, Danimarka ve İtalya'nın da içinde olduğu bazı ülkelerde ilk 20 listelerine girdi. Albümün promosyonu sona erdiğinde sadece Avrupa'da 5 milyon kopya sattığı duyuruldu. IFPI tarafından 4x platinle sertifikalandırıldı. Aynı zamanda Birleşik Krallık'ta 5x platinle sertifikalandırıldı. Ve ülkede Williams'ın en düşük satan albümü oldu. Williams'ın yedinci stüdyo albümü 2006 senesinde duyuruldu. Bu dans/elektronik müzik albümü olan bu albümde bazı sanatçılarla ortaklaşa çalışmalar yapıldı. Bu sanatçıların arasında Pet Shop Boys, William Orbit, Soul Mekanik, Joey Negro ve Mark Ronson bulunur. İlk tekli Rudebox'ın tanıtımı BBC Radio 1'da Scott Mills'in şovunda yapıldı. Müzik şirketinin ambargosu (yayımlama yasağı) ihlal edildiğinden bu olay tartışma yarattı. Ancak sanatçı daha sonra kendisi sunucunun bunu yapmasını desteklediğini açıkladı. Teklinin piyasaya salınmasının ardından bir diğer çalkantı oldu. Tekli, Williams'ın diğer teklilerinden çok daha farklı bir yön tutturmuştu. İngiliz Gazetesi "The Sun" şarkıyı "tüm zamanların en kötü şarkısı" diye adlandırdı. Bununla beraber, Victoria Newton albümde hit olacağı kesin bazı şarkıları belirtti. Şarkı o yılın eylül ayında piyasaya sürüldü. Birleşik Krallık tekliler listesinde dördüncü sıraya yükseldi. Bununla beraber Almanya, İsviçre ve İtalya'da hit oldu. Williams, beklenen dans/elektro albümü "Rudebox"ı 23 Ekim 2006'da piyasaya sürdü. Albüm karışık eleştiriler aldı. Allmusic albüme dört yıldız verdi. NME 10 üzerinden 8 verdi. Ve Music Week ve MOJO aynı şekilde olumluydu. Ama albüm İngiliz basını tarafından, daha çok olumsuz eleştiriler aldı. Birinci sıraya yerleşmesine rağmen satışları müzik şirketin beklentilerinin çok altındaydı. Ve Williams'ın eski grubu "Take That"in Beautiful World albümü satışlarda onu geçti. Albüm Birleşik Krallık'ta 500.000 kopyanın altında satarak Williams'ın ülkede en az satan albümü oldu ve BPI tarafından 2x platinle sertifikalandırıldı. Albüm dünyanın diğer yerlerinde halk tarafından sıcak karşılandı. Almanya, İsviçre, Avusturya, Finlandiya ve İtalya'da bir numara oldu. Albüm Avrupa'da 2 milyon üzeri satarak 2x platinle sertifikalandırıp 2006 yılının en hızlı satan platin albümü oldu. Albüm, 2006 senesini dünya çapında yılın en iyi satan albümleri arasında sekizinci sırada bitirdi. 2007'nin başlarında Pet Shop Boys'tan Neil Tennant albümün 4.5 milyon kopya sattığını ileri sürdü. İkinci tekli "Lovelight", albüm piyasaya çıkmadan hemen önce ortaya çıktı. 13 Kasım'da ticari amaçla piyasaya sürüldü. Tekli, Birleşik Krallık, Hollanda, Finlandiya, Danimarka ve İtalya'da ilk on listelerine girdi. Ama parça listelerde uzun ömürlü olmadığı için Williams'ın önceki başarılarına ulaşamadı. Şarkıcının Madonna'ya atfettiği "She's Madonna" teklisi ocak ayının sonlarında Avrupa radyolarında yayımlandı. Ticari yayımlanma tarihi ise 5 Mart 2007 olarak planlanmıştı. Parça Birleşik Krallık'ta büyük bir başarı elde edemedi. Tekliler listesinde 16. sıraya ulaştı. Ama tekli Avrupa kıtasında daha iyiydi. Birçok ülkede ilk on listelerine girdi. European Airplay Chart'ta 4 hafta ikinci sırada durarak eski grubu "Take That"in ulaşamadığı bir başarı elde etti. Teklinin Latin Amerika ve Avustralya'da piyasaya çıkmayacağı onaylandı. Ama bu bölgelerin radyolarında yoğun bir şekilde yayımlandı. Ve yine buna karşın tekli Meksika'da 4 farklı formatta sayısal dağıtım ile piyasaya sürüldü. 2007 senesinin ağustos ayında, tekli U.S BillBoard Dance Club Songs listesinde 12. sıraya ulaştı. "Bongo Bong and Je Ne T'Aime Plus", İngiliz şarkıcı Lily Allen'ın vokalini yaptığı parça, 2007 Ocak ayında radyolarda yayımlandı. Bu tekli, üçüncü tekli olarak Latin Amerika ve diğer Avrupa ülkelerinde piyasaya sürüldü. Ocak ayında radyoya çıktı. Şubat ayında ise sayısal dağıtım ile piyasaya sürüldü. Williams albüm tanıtımı amacıyla bazı kısa film dizileri sipariş etti. Örneğin; "Goodbye to the Normals", Jim Field Smith tarafından yönetilen ve Robbie Williams'ın "Burslem Normals" şarkısını içeren bir kısa film. 2009 senesinin şubat ayında, Williams'ın Guy Chambers ve Mark Ronson'la birlikte bazı materyaller yazdığı şarkıcının menajeri Tim Clark tarafından onaylandı. Tim Clark şarkıcının mart ayında kayıtlara başlamayı planladığını ve albümün 2009'un sonlarına doğru çıkmasının planlandığını söyledi. Resmî internet sitesinde Williams yeni albümünde prodüktör Trevor Horn ile çalıştığını onayladı. Ve albümünü “Uğulduyor, dev bir sound, çok çok büyük” diye tasvir etti. Yeni albümün ismi "Reality Killed the Video Star" olacaktı, Horn'un eski grubu The Buggles'ın "Video Killed the Radio Star" şarkısı referans alınarak. Albüm 9 Kasım 2009'da İngiltere ve çoğu Avrupa ülkesinde satışa çıktı.. Yeni şarkı "Bodies" ilk kez 4 Eylül 2009'da BBC Radio 1 radyosunda yayımlanarak albümün ilk duyulan şarkısı oldu. Program sunucusu Chris Moyles parçayı "bir grover" olarak tasvir etti, daha sonra Williams de bunu onayladı ve aynı zamanda albümün de "bir grover" olduğunu belirtti. Ve insanların onu sevmesi için belki de birkaç dinlenişin yeterli olacağını söyledi. Bir haftasını tamamlamadan "Bodies" Avrupa'da bazı radyoların listelerine girdi. 11 Ekim 2009'da Williams 12 parçalık "Songbook" isminde derleme bir albümü "The Mail on Sunday" gazetesiyle birlikte bedava CD olarak yayımladı. Bu bir kerelik özel albüm Williams'ın bazı büyük hitlerini, bazı nadir canlı performanslarını ve yeni albümünden resimleri içeriyordu. CD aynı zamanda daha ayrıcalıklı online içerik ve şarkı listesi barındıran en son yazılım 'completemyartist'i içeriyordu. Aynı akşam, Williams "The X Factor" final şovunda yeni teklisi "Bodies"i ilk kez canlı seslendirerek uzun zaman sonra sahnelere geri dönüşünü yaptı. 20 Ekim 2009'da Williams BBC Electric Proms gecesinin London RoundHouse'daki açılışını yaptı. Bu 3 yıldan sonra ilk canlı konseriydi. Ve dünya çapında 200 sinemada gösterildi. telliler bölümü, korno bölümü, Williams'ın bandosunun tamamı ve prodüktör Trevor Horn; Robbie Williams'a "Reality Killed the Video Star" albümünden bazı yeni parçaları ve bazı en büyük hitlerini seslendirirken eşlik etti. "Reality Killed the Video Star" 6 Kasım 2009 tarihinde yalnızca İngiltere'de internet üzerinden ön gösterildi. Üç gün sonra 9 Kasım'da resmî olarak çıktı. Albüm, Williams'ın Birleşik Krallık’ta bir numara ulaşamayan tek albümü oldu. Aynı zamanda Amerika'da da satışa sunulmuştu. 2002 senesinde yayımlanan "Escapology" albümünden beri Amerika'da albüm yayımlamıyordu. Albüm, Billboard 200 albüm listesinde 160. sıraya yükseldi. Ve listede yalnızca bir hafta geçirdikten sonra düştü. Kasım ayının sonlarına doğru Williams Avustralya'ya yolculuk ederek 2009 ARIA Müzik Ödülleri'nde "Bodies" şarkısını seslendirdi. 2010 senesinin haziran ayında Williams, müzikteki 20. senesini kutlamak için ikinci bir greatest albüm çıkarmaya hazırlandığını duyurdu. "" isimli bu albüm Williams'ın yeni Shame isimli teklisini içeriyordu. Bu tekli Take That grubundan arkadaşı Gary Barlow ile birlikte hazırlanmış ve söylenmişti. Önemi ise Williams'ın Take That'den ayrıldıktan sonra birlikte yaptıkları ilk iş olmasıydı. Geniş bir içeriğe sahip olan albüm bunun dışında çoğu eski hit şarkıyı ve eksi b-side şarkıları içeriyordu. Yani koleksiyonculara hitap edecek bir albümdü. Albüm 8 Ekim 2010'da piyasaya çıktı. Liste başarıları ve sertifikalar göz önüne alındığında albüm Williams için başarılı bir albüm olmuştu. 15 Haziran 2010'da Williams, Take That'e geri döndüğünü duyurdu. Williams'ın gruba döndüğünü ifade ettiği söz şöyleydi; "Söylentiler doğru...Take That: orijinal düzeniyle, bu yılın sonlarında yayımlanmak için hazır yazılmış ve kaydedilmiş