doktor ve doğa bilimci Giovanni Antonio Scopoli tarafından 1769 yılında " Anni Historico-Naturales" adlı eserinde ilk olarak tanımlanmış kuş türlerinden biridir. Scopoli "Strix alba" adını kullanmıştır. Daha çok baykuş türü tanımlandıkça cins adı olarak "Strix" baykuşgiller (Strigidae) familyasında bulunan baykuşlar için kullanılmaya başlandı ve peçeli baykuş ise "Tyto alba" olarak kendisine ait peçeli baykuşgiller (Tytonidae) familyasında sınıflandırıldı. Peçeli baykuşun bilimsel adı "beyaz baykuş" demektir ve Eski Yunanca "baykuş" anlamına gelen "τυτώ" ile Latince "beyaz" anlamına gelen "alba" sözcüklerinden oluşur. "Tyto glaucops" bir ara "T. alba" türü içine dahil edilmiştir, ve Küçük Antillerde yaşayan populasyonu bazı yazarlar tarafından hâlâ dahil edilmektedir. DNA kanıtlarına dayanarak, König, Weick ve Becking 2009 yılında "Tyto furcata" ve "Tyto bargei"yi ayrı tür olarak tanımlamışlardır. Ayrıca "T. a. delicatula" alt türünün de ayrı bir tür olarak tanınmasını ve altında "T. d. sumbaensis", "T. d. meeki", "T. d. crassirostris" ve "T. d. interposita" alt türlerinin sınıflandırılmasını da önermişlerdir. Ancak Uluslararası Ornitoloji Komitesi'nin bu konuda şüpheleri olduğundan "Tyto delicatula"nın "T. alba"dan ayrılmasının "yeniden gözden geçirilmesi gerektiğini" belirtmiştir. Adalarda yaşayan bazı alt türler de zaman zaman ayrı birer tür olarak değerlendirilmektedir ancak bu değişiklikler bayağı peçeli baykuş filocoğrafyası üzerine daha fazla araştırma yapılmasını beklemektedir. "Handbook of Birds of the World, Volume 5: Barn-owls to Hummingbirds" adlı kitapta Bruce'a göre "tüm grubun yeniden gözden geçirilme zamanı çoktan gelip geçmiştir". Mitokondriyal DNA'nın moleküler analizi türün iki klâda ayrıldığını göstermektedir: Eski Dünya'da "alba" ve Yeni Dünya'da "furcata". Ancak bu çalışmada yazarların ayrı bir tür olarak kabul ettiği "T. a. delicatula" dahil edilmemiştir. Ayrıca Endonezya'da yaşayan "T. a. stertens" alt türü ile "alba" klâdının diğer üyeleri arasında büyük bir genetik farklılık da bulunmuştur. Peçeli baykuş, diğer tüm baykuş türlerinden daha geniş bir dağılım gösterir. Yıllar boyunca çok sayıda alt tür önerilmiştir ancak birçoğu genellikle belirgin olarak ayrık populasyonlar arasında geçiş olarak değerlendirilmiştir. Gövde oranları, boyut ve renk açışından farklılık gösteren yirmi ila otuz alt türü ekseriyetle tanınmaktadır. Adalarda yaşayanlar çoğunlukla anakarada yaşayanlardan daha küçük boyutlara sahiptir; ormanlarda yaşayanların tüyleri açık alanlarda yaşayanlardan daha koyu ve kanatları da daha kısadır. Peçeli baykuş alt türlerinin renkleri "erlangeri" ve "niveicauda" alt türlerinin hemen hemen tamamen bej ve beyaz renklerinden "contempta" alt türünün siyah ve kahverengiye yakın renklerine kadar çeşitlilik gösterir. "Handbook of Birds of the World, Volume 5: Barn-owls to Hummingbirds" adlı kitapta aşağıdaki alt türler listelenmiştir: Bayağı peçeli baykuş orta boyutlu, uzun kanatlı ve kısa, karemsi kuyruğu olan soluk renkli tüylere sahip bir baykuş türüdür. Alt türleri arasında oldukça önemli boyut farklılıkları bulunur. Tipik bir peçeli baykuşun boyu 33 ila 39 cm. arasında değişirken alt türler arasında en küçüğü 29 cm. ve en büyüğü 44 cm. boya sahiptir. Yine tipik bir peçeli baykuşun kanat açıklığı 80 ila 95 cm. arasında değişirken alt türler arasında en küçüğü 68 cm. en büyüğü de 105 cm. kanat açıklığına sahiptir. Erişkin vücut ağırlığı da ortalama 260 g. ağırlığındaki "T. a. punctatissima" alt türünün erkeklerinden ortalama 555 g. ağırlığındaki "T. a. javanica" alt türünün erkeklerine kadar değişiklik gösterirken tüm alt türler arasında erişkin ağırlığı 224 g. ila 710 g. arasındadır. Genel olarak küçük adalarda yaşayan peçeli baykuşlar muhtemelen avladıkları böceklere olan gereksinimlerinin yüksek olması nedeniyle manevra yeteneklerinin daha iyi olmasına gerek duyduklarından ötürü daha küçük ve hafiftirler. Yine de en büyük gövde boyutuna sahip olan peçeli baykuş alt türü "T. a. furcata" Küba ve Jamaika'da yaşayan bir ada ırkıdır ancak daha büyük adalarda yaşadıklarından beslenmek için daha büyük avların bulunması ve rekâbet altında olan daha az baykuş türü olması nedeniyle daha büyüktürler. Kuyruklarının şekilleri peçeli baykuşları uçarken tipik baykuşlardan ayırt edebilmenin bir yoludur. Diğer ayırt edici özellikleri inişli-çıkışlı uçuşları ve uçarken aşağı sarkan tüylü bacaklarıdır. Kalp şeklinde olan soluk tüylü yüzleri ve kara gözleri uçan kuşların belirgin ayırıcı özelliklerinden biridir. Peçeli baykuşların yüzleri eğik kara göz delikleri olan düz bir maske takmış gibidir ve gaganın üstünde çıkıntılı tüyler buruna benzer. Peçeli baykuşun kafası ve gövdesinin üst kısmı tipik olarak soluk kahverengi ile özellikle alın ve sırt kısmında olmak üzere grinin bazı tonları arasında değişir. Bazı alt türler daha saf ve canlı bir kahverengidir ve hepsinin üzerinde koyu renkli bantlar bulunan açık kahverengi rengi uçuş tüyleri ile kuyruk tüylerinin ucu dışında tüyleri siyah-beyaz beneklidir. Kalp şeklindeki yüz genellikle parlak beyazdır ancak bazı alt türlerde ise kahverengidir. Ayaklarında bulunan tüyler de dahil olmak üzere gövdenin alt kısmı alt türler arasında beyazdan kızılımsı ten rengine kadar farklılık gösterir veya düz renklidirler ya da değişen sayıda çok küçük siyahımsı-kahverengimsi benekler içerirler. Araştırmalar en azından Kıta Avrupası'nda benekleri daha çok olan dişilerin beneksiz dişilere göre daha sağlıklı olduğunu göstermektedir. Buna karşın aynı bölgede yaşayan erkekler için bu geçerli değildir ve benek dağılımı alt türlere göre farklılık gösterir. Gaga, genel tüy renklerine uyumlu olarak soluk boynuz renginden koyu ten rengine kadar değişiklik gösterir. İris siyahımsı kahverengidir. Pençeler de gaga gibi farklı renk dağılımına sahiptir ve alt türlere göre pembeden koyu pembemsi griye kadar değişir ve tırnaklar siyahtır. Herhangi bir populasyonda ortalama olarak erkekler dişilere göre daha soluk renkli tüylere sahiptir ve alt kısımlarında daha az benek vardır. Ayrıca erkekler dişilere göre genellikle %10 daha az ağırdır. Yuvadan ayrılmış peçeli baykuş yavruları beyaz hav tüylerle kaplıdır ancak kalp şeklindeki yüz tüyleri yavrular yumurtadan çıkar çıkmaz belirgindir. Halk arasında yaygın inanışın aksine peçeli baykuşlar, baykuşgiller familyasındaki tipik baykuşlar gibi "hu-hu" sesi çıkarmazlar. Kendilerine özgü ve yakın mesafede kulağı oldukça rahatsız edici, ürkütücü ve uzun bir çığlık sesi çıkarırlar. Kur yapan erkekler tiz ve heyecanlı bir ses çıkarırlar. Hem genç hem yaşlı kuşlar, yuvalarına girenleri kaçırmak için yılan gibi tıslayabilirler. Çıkardıkları diğer sesler arasında memnuniyeti ifade eden kısa ve tiz mırlama sesi ve alaca baykuşun çıkardığı seslerden birine benzeyen "kiyeek" sesidir. Yakalandıklarında ya da köşeye sıkıştıklarında peçeli baykuşlar kendilerini geriye doğru atarak keskin tırnaklı pençelerini savurarak kendilerini savunurlar. Bu sırada gaga ya da dil ile gıcırtı sesi ya da tıklama sesi çıkarırlar. Antarktika dışında tüm kıtalarda yaşayan peçeli baykuş en yaygın karada yaşayan kuş türüdür. Yaşam alanları Fennoskandiya ve Malta dışında Avrupa'nın tamamı, Sahra Çölü dışında Afrika'nın çoğu, Hint altkıtası, Güneydoğu Asya, Avustralya, çok sayıda Pasifik adası, Kuzey, Güney ve Orta Amerika'dır. Genel olarak göç etmezler ve belirli bir yere yerleşmiş bireyler yakınlarında daha iyi avlanma alanları boşalmış olsa dahi yerlerini değiştirmezler. Britanya Adaları'nda genç kuşların akarsu koridorları boyunca dağıldığı ve doğdukları yerden ortalama 9 km. uzağa gittikleri kaydedilmiştir. Kıta Avrupası'nda katedilen mesafe yaygın olarak 50 ila 100 km. arasında olmak üzere daha uzundur ancak istisnai olarak Hollanda'da halkalanmış kuşların İspanya ve Ukrayna'da gözlemlenmesi gibi bu mesafe 1500 km. ye ulaşır. Amerika Birleşik Devletleri'nde ise tipik olarak dağılma mesafesi 80 ila 320 km. arasındadır ancak en uzun mesafeler 1760 km ye ulaşabilmektedir. Afrika kıtasındaki hareketler Senegal ve Gambiya'dan Sierra Leone'ye 1000 km. civarında ve Güney Afrika'da 579 km ye kadar ulaşabilmektedir. Avustralya'da ise kurak mevsimlerde kuşların kuzey kıyısına, yağmurlu mevsimlerde de güneye doğru hareket ettiği ve kemirici istilâlarına göre de göçebe davranış gösterdikleri gözlemlenmiştir. Ara sıra bu kuşlardan bazıları Norfolk Adası, Lord Howe Adası ya da Yeni Zelanda'ya gider ve peçeli baykuşları okyanusu aşabilme yeteneklerini kanıtlar. 2008 yılında peçeli baykuşların ilk defa olarak Yeni Zelanda'da üremeye başladıkları kaydedilmiştir. Peçeli baykuş kemirici populasyonunu kontrol altına almak için Hawaii adası Kauai'ye başarıyla sokulmuştur ancak aynı zamanda yerli kuş türlerini de avladığı görülmüştür. Baykuşların çoğu gibi peçeli baykuş da gececildir ve karanlıkta avlanmak için çok gelişmiş işitme duyusuna güvenir. Sıklıkla akşam karanlığı çökmeden hemen önce etkinleşir ve bazen yuva değiştirirken gündüzleri de gözlemlenebilir. Britanya'da, çeşitli Pasifik adalarında ve muhtemelen başka yerlerde de bazen gündüzleri avlanır. Bu davranış peçeli baykuşun gündüzleri diğer kuşlar tarafından mobbinge maruz kalıp kalmadığına göre değişir. Ancak Britanya'da saksağanlar, ekin kargaları ve karabaş martılar tarafından taciz edilseler bile gündüzleri avlanmaya devam etmektedirler. Gündüzleri etkin olmaları muhtemelen önceki gece havanın yağışlı olması nedeniyle avlanmanın zor olması nedeniyle olmaktadır. Buna karşın Avrupa'nın güneyinde ve tropiklerde bu kuşların hemen hemen tamamen gececil olduğu ve gündüzleri avlanan birkaç kuşun da ağır tacize uğradığı görülmektedir. Peçeli baykuş pek o kadar bölgeci değildir ancak avlandıkları bir yaşam alanları vardır. İskoçya'da erkek peçeli baykuşlar için bu yaşam alanı yuvalarından itibaren 1 km. yarıçaplı ortalama 300 hektarlık bir alandır. Dişilerin yaşam alanı eşlerinin yaşam alanıyla hemen hemen aynıdır. Üreme mevsimi dışında erkek ve dişiler genellikle ayrı yerlerde tüneklerler ve her birinin gündüzleri saklanabilecekleri ve geceleri kısa süre kaldıkları üç kadar favori yerleri vardır. Tünekler ağaç kovuklarında, kayalıklardaki yarıklarda, kullanılmayan binalarda, bacalarda olabilir ve yuvalara göre genelde daha küçüktür. Üreme mevsimi yaklaştıkça kuşlar seçtikleri yuvanın yakınında tünemeye başlarlar. Peçeli baykuş kısmen ormanlıktan oluşan açık alanlarda yaşayan bir kuştur. Genellikle 2000 m. rakımın altında bulunur ancak tropiklerde 3000 m. rakıma kadar yaşayabilir. Bu baykuş türü ormanların kenarında ya da meraların yanında kaba otlu alanlarda avlanmayı tercih eder. Potansiyel avların çıkarttığı sesleri dinleyerek yerde av ararken zahmetsiz inişli çıkışlı bir şekilde uçar. Baykuşların çoğu gibi peçeli baykuşun da uçuşu sessizdir. Uçuş tüylerinin ön kenarlarında bulunan çok küçük çentikler ile arka kenarlarında bulunan kılımsı saçaklar kanatlardan geçen hava akışını kırarak türbülansı ve dolayısıyla oluşan sesi azaltır. Büyük tüylerin yanındaki küçük tüylerde bulunan kılımsı uzantılar tüylere yumuşak bir dokunuş verdiği gibi kanat çırpma sırasında oluşan gürültüyü de azaltır. Komşu bölgelerde yaşayan alt türler arasında bile davranışsal ve ekolojik tercih farkları görülür. Bu farklılıklara örnek olarak Avrupa'nın güneydoğusunda ve İber Yarımadası ile Fransa'nın güneyinde allopatrik buzul çağı korunaklı bölgelerinde evrimleşmiş "T. a. guttata" ve "T. a. alba" alt türleri arasındaki farklılıklar gösterilebilir. Peçeli baykuşun nelerle beslendiği oldukça çok araştırılmış bir konudur; kuşun kusarak çıkarttığı sindirilemeyen maddelerden oluşan topaklarda bulunan av parçalarının tanımlanması ile ne yedikleri anlaşılabilmektedir. Kuşun yaşadığı bölgelerin çoğunda bu araştırmalar yapılmış ve nemli ılıman bölgelerde avlarının %90'ınından çoğunu küçük memelilerin oluşturduğu ancak sıcak ve kurak bölgelerde ise bu oranın daha düşük olduğu ve yerel bulunabilirliğe göre çok sayıda diğer tür canlıların da avlar arasında yer aldığı görülmüştür. Avların çoğu karada yaşayan hayvanlar olsa da yarasalar ve kuşlar ile birlikte kertenkeleler, amfibiler ve böceklerin de avlandığı anlaşılmıştır. Diğer avların az olduğu durumlarda bile solucan yemedikleri görülmektedir. Renç Koçibey Renç Koçibey, (d.1942, İstanbul - ö. 9 Şubat 1993, İzmit) motor sporları yarışçısı. Bir dönem Fransa'da yaşadıktan sonra İstanbul'a geri dönerek Saint Joseph Lisesi'ni bitirmiştir. Motosiklet tutkusunun ardından ralliye merak sardı. Türkiye'deki ilk rallisini 1968 yılında Anadol ile kazandı. Ardından Türkiye Ralli'sini birçok defa daha kazandı. Özellikle yokuş aşağı ve kötü hava şartlarındaki üstün pilotluğuyla tanınırdı. 1984'te Balkan Şampiyonluğu kazandı. 1988'de dünyanın en iyi Mitsubishi pilotu seçildi ve iki kez Paris-Dakar Ralli'sine katıldı. Evli ve iki kız çocuğu babası olan Koçibey, Ali Sipahi Ralli'si için İzmit yakınlarında yaptığı hazırlık sırasında geçirdiği kaza sonucu vefat etti. Hüsnü Tuğlu Hüsnü Tuğlu, (d. 12 Şubat 1937, Kelkit) Türk vali 1960 yılında Ankara Üniversitesi Siyasal Bilgiler Fakültesi'nden mezun oldu. 1963-1966 yılları arasında Kurşunlu kaymakamlığı, 1979-1981 yılları arasında Artvin, 1984-1988 yılları arasında Afyonkarahisar, 1988-1991 yılları arasında Gaziantep, 1991-1996 yılları arasında Çanakkale ve 1996-2000 yılları arasında Antalya Valilikleri yaptı. Merkez Valisi iken 15 Şubat 2000 tarihinde Cumhurbaşkanı Süleyman Demirel tarafından Danıştay üyeliğine seçildi. Bu görevden 2002 yılında emekli olmuştur. Proletkult Proletkult, "proletarskaya kultura" sözünden (пролетарская культура, Rusça "proletarya kültürü") oluşturulmuş birleşik sözcük. Sovyetler Birliği'nde 1917-1925 arasında, burjuva etkilerine karşı tamamen proleteryaya ait bir sanat oluşturmak amacıyla aktif olmuş bir harekettir. Ana teorisyeni "Proletkult"'ün devrimci sosyalizm kutsal üçlemesinin üçüncü kısmı olduğunu söyleyen Alexander Bogdanov'dur (1873–1928). Bu üçlemenin diğer iki kısmı ekonomik yaşamla ilgili ayak olan sendikalar ve politik yaşamla ilgili ayak olan Komünist Parti'dir; "Proletkult" ise kültürel ve ruhsal hayatla ilgili ayağı oluşturmaktadır. Janusz Korczak Janusz Korczak (gerçek adı: Henryk Goldszmit; 22 Temmuz 1878 - 7 Ağustos 1942), Polonya Yahudisi çocuk kitabı yazarı, pediatrist ve pedagog. "Stary Doktor" ("Yaşlı Doktor") olarak da bilinir. 1942 yılında bakımını üstlendiği 200 öksüz yahudi çocuğuyla birlikte Treblinka Kampı'nda yok edildi. Aziz Bolel Mehmet Aziz Bolel (d. 1916, Kayaköy, Fethiye, Muğla - ö. 12 Mayıs 2004), iş adamı, Eskişehirspor'un ilk başkanı ve kurucu üyesidir. 1963'te Eskişehir'de yaptırdığı ilköğretim okuluna kendi adı verilmiştir. 1948 yılında Maide Hanım ile evlenen Aziz Bolel, 1950'li yıllarda belediye meclis üyeliğinde bulundu. 1965'te kurduğu Eskişehirspor'un (ES) amblemini kendisi tasarlayıp bir ressama çizdiren Aziz Bolel, 1 yıl kulüp başkanlığı görevini sürdürdü. 1983 Türkiye genel seçimleri'nde Eskişehir'den bağımsız milletvekili adayı oldu ama seçilemedi. 2007 yılında Eskişehirspor yönetimi Eskişehir Atatürk Stadyumu'nun açık tribün girişine Aziz Bolel'in ismini vermiştir. Klima Hükûmeti 28 Ocak 1997'den 4 Şubat 2000'e kadar Avusturya görev başındaki federal hükûmetiydi. Tayfun Cora Tayfun Cora (d. 5 Aralık 1983; Vakfıkebir, Trabzon), eski Türk futbolcudur. 1. Lig takımlarından Manisaspor'da forma giymiştir. Oyuncunun alanı savunma olup, genellikle savunmanın sağında görev yapmaktadır. Tayfun Cora, 5 Aralık 1983'te Trabzon'un Vakfıkebir ilçesinde doğdu. Futbola 1998'de Trabzonspor'un altyapısında başladı. Mayıs 2005'te ilk TFF PAF Ligi maçına Gaziantepspor karşısında çıktı. TFF PAF Ligi'nde ilk golünü ise Nisan 2001'de Antalyaspor'a attı. 8 Ağustos 2002'de zamanın Trabzonspor çalıştırıcısı Samet Aybaba tarafından A takıma alındı ve böylece profesyonel oldu. Altay SK-Trabzonspor maçı Trabzonspor A takımı ile çıktığı ilk maç oldu. Süper Lig'deki ilk golünü ise Çaykur Rizespor'a attı. A takıma çıkışıyla birlikte Samet Aybaba tarafından savunmanın sağında oynatılmaya başlandı. Şenol Güneş'in takımın başına geçmesiyle birlikte, Anorthosis Ammohostu maçına dek eski seyrinde süreler almaya devam etti. Ancak, 2005'te oynanan Şampiyonlar Ligi 2. Ön Eleme Turu ilk maçında Anorthosis'e Trabzonspor'un 3-1 yenilmesi, ikinci maçta da bunu telafi edemeyip elenmesiyle en fazla tepki alan oyunculardan biri oldu. Bu maçlardan sonra Şenol Güneş'in yaptığı revizyon sonucu kadroya girmekte zorluk yaşamaya başladı. Şenol Güneş'in istifası ve Vahid Halilhodžić'in Trabzonspor'un başına geçmesiyle tekrar takıma döndü. 2006'da ise Kayserispor'a bir yıllığına kiralandı. Burada Ertuğrul Sağlam'ın sürekli oynattığı oyunculardan biri oldu ve dönem sonunda Trabzonspor Tayfun Cora'yı yeniden kadrosuna kattı. 2007-2008 ve 2008-2009 dönemlerinde savunma oyuncusu olmasına rağmen toplamda altı gol attı. Tayfun Cora, Süper Lig'de attığı gollerin tümünü bu iki sezonda atmıştır. Tayfun, Türkiye U-16, U-19, U-20 ve U-21 millî takımlarında forma giymiştir. Ancak, millî futbol takımında hiç forma giymemiştir. Türkiye ümit millî futbol takımı ile 11 maçta oynamıştır. Victor Papanek Victor Papanek (1927-1999) endüstriyel tasarımcı ve eğitimci. Ürün, araç ve kamu yerleşimlerinin; toplumsal ve çevresel etmenler gözetilerek tasarlanması gerektiği savının en büyük savunucularındandı. Ürünleri, makaleleri ve dersleri pek çok tasarımcı tarafından örnek olarak kabul edilmektedir. Papanek tasarım dünyasının ilk kuramcılarından biridir. Tasarımcının çevresel ve toplumsal öğerleri göz ardı edip sadece forma yönelik tasarımlar yapması sonucu ortaya çıkan güvensiz, kullanışsız ve pahalı tasarımların reddedilmesi gerektiğini savunur. Tasarımın insanoğlunun çevresini ve araçlarını şekillendirmek için kullandığı en güçlü araç olduğunu söyler. Papanek 1927 yılında Avusturya'nın Viyana şehrinde doğdu. Önce İngiltere'ye, daha sonra da Tasarım ve Mimarlık okumak için Amerika Birleşik Devletleri'ne göç etti. 1949 da Frank Lloyd Wright ile beraber çalıştı. Lisans derecesini 1950 yılında New York Cooper Union Akademisi'nde, yüksek lisans derecesini ise 1955 yılında Massachusetts Teknoloji Enstitüsü'nde tamamladı. Papanek'in antropoloji'ye karşı ilgisi vardı. Navaholarla, İnuitlerle ve Balililerle birkaç sene boyunca beraber çalışmış ve onlarla beraber yaşamıştı. Zira Papanek, tasarımın teknikler ve dış görünüş üzerine fazla yoğunlaştığını, ve asıl konusu olan insandan uzaklaşmaya başladığını düşünüyordu. "Okulu bitirdikten sonraki ilk işlerimden biri bir masa radyosu tasarlamaktı" diye söze başlıyor Papanek, "Design for the real world" (Gerçek dünya için tasarım) isimli kitabında: "Bu bir kabuk tasarımıydı: Amacı mekanik ve elektrik aksamların kapatılmasıydı. Bu benim dış görünüş tasarımıyla (ya da diğer bir deyişle kozmetik tasarımla) ömrümdeki ilk, ve umarım ki son karşılaşmamdı." Gerekçesini savunmaya şöyle devam eder: "İşin estetik kısmında biz tasarımcılara düşen sorumluluk çok az. Yakın zamanda sadece istek ve arzuları tatmin etmeye yönelik tasarımlar yapıldı. Bu arada insanın gerçekten ihtiyacı olan şeyler çoğunlukla tasarımcılar tarafından göz ardı edildi" Victor Papanek Kaliforniya Sanat Enstitüsünde dekanlık, Ontario Sanat Yüksekokulu, Rhode Island Tasarım Okulu ve Purdue Üniversitesi'nde ise öğretim üyeliği yaptı. Kansas Sanat Enstitüsü'nün de 1976 yılından 1981 yılına kadar başında kaldı. Bunların dışında İngiltere, Yugoslavya, İsveç, Finlandiya, Japonya ve Avusturya'da da çalışma, öğretmenlik ve tasarım danışmanlığı gibi amaçlarla bulundu. Papanek Birleşmiş Milletler Eğitim, Bilim ve Kültür Örgütü (UNESCO) ve Dünya Sağlık Örgütü(WHO) için çeşitli tasarımlar yaptı. İsveçli araba firması Volvo, kendisine özürlüler için bir taksi tasarlattı. Gelişmekte olan ülkelerde eğitim amaçlı olarak kullanılması için Papanek ve tasarım ekibi Japonya'da bir adedinin maliyeti 9 Dolar(1970) olan bir televizyon geliştirdi. Gelişmekte olan ülkeler için yaptığı diğer bir tasarım da, enerjisini bir boş bir konserve kutusu içinde yanan parafinden alan transistörlü radyodur. Tasarım yetilerini erişilmesi güç arazilerin tekrar ağaçlandırılmasına yönelik araçlar, insan gücüyle çalışan ve yarım ton yükün taşınmasını sağlayan taşıtlar, Düşük beygir güçlü traktörler gibi projeler için de kullanmıştır. Tüm dünyayı dolaşırken tasarımın çevresel faktörlere uygun olması, ve bunun yanında fakirlere, özürlülere ve yaşlılara hizmet etmesinin gerekliliği üzerine seminerler vermiştir. 8 adet kitabın yazarlığını yapmıştır. Papanek aralarında Ayrıcalıklı Tasarımcılar Birliği ödülü(1988) ve IKEA kuruluşu ödülü(1989)de dahil olmak üzere pek çok ödül almıştır. Türk-Moğol "Türk-Moğol", Orta Çağda Orta ve Batı Asya'da yaşamış olan çoğunlukla Türk dilleri ve Moğolca konuşan toplulukları için kullanılan terim. David Morgan, "Türk-Moğol" teriminin örnekleri olarak 12. yüzyılda Doğu Moğolistan'da Moğollar gibi yaşamış Tatarlar, merkezdeki Keraitler, kuzeydeki Merkitler, batıdaki Naymanlar gibi kabilelerin önemli oduğu ve Kongiratlar (""), Öngütler ve diğerler için de uygulanması gerektiğini savunmaktdır. Telin Amigurumi Amigurumi, Japon kökenli bir kelime olup Ami (tığ veya şiş ile yapılmış) ve nuigurumi (içi doldurulmuş oyuncak ) kelimelerinden türeyen örgü örenlerin de iyi bildiği sık iğne tekniğinin oyuncağa uyarlanmış halidir. Türk elişi sanatlarında kullanılan sık iğne amigurumideki en önemli teknikdir. Kullanılan malzemeler ise tığ veya örgü şişi, ip, boncuk elyaf (dolgu amaçlı), kuru pastel (yüz ve ellerin renklendirilmesi için), ve güvenlik kilitli amigurumi gözlerdir. Amigurumi gözleri yerine boyamayı ya da yine örgü ipiyle işleme yapmayı tercih edebilirsiniz. Amigurumi gözlerinin en önemli özelliği ise takıldıkları yerden bir daha asla çıkmamaları ve %100 güvenilir olmalarıdır. Yapılmış bir amiguruminin görselliğini artırmak için renkli keçeler, örgü ya da dikiş kıyafetler, saç ve toka gibi aksesuarlar da eklenmektedir. Donald Thomas Donald Thomas (d. 1 Temmuz 1984), Bahamalı dünya şampiyonu yüksek atlamacı. Thomas, 2006 yılına kadar bir basketbol oyuncusu idi. İlk denemesinde 2.22 metre atlar ve bundan sadece birkaç ay sonra İngiliz Milletler Topluluğu Oyunların'nda 2.23 metre ile atlayarak dördüncü olur. 2007 sezonuna 2.30 metre atlayarak başladı ve Mart ayında Fayetteville, Arkansas'da 2.33 metreyi geçti. Temmuz 2007'de ise 2.35 metreyi geçerek kendi kişisel rekorunu ve senenin en iyi derecesini yaptı. 2007 Dünya Atletizm Şampiyonası'nda bu dereceyi tekrarlayarak sadece 1.5 yıl önce başladığı bu sporda altın madalyanın sahibi oldu. Bahama rekoru 2.38 metre ile Troy Kemp'e ait. Çizgili ötleğen Çizgili ötleğen ("Sylvia nisoria"), doğu Avrupa boyunca ve ılımlı Asya'nın büyük kısmında yavrulayan ötleğengiller (Sylvidae) familyasından yaygın, tipik bir ötleğen türüdür. Boyları 15.5 17 cm'dir. Çoğunlukla vücutlarının üstü gri ve aşağısı beyazımsıdır. Erişkin erkeğin üstü daha koyu gri ve alt kısmı fazlaca çizgilidir. Dişi sadece hafif çizgilere sahiptir. Genç kuşlarda ise çizgi yoktur ve boyutlarından başka hiçbir ayırıcı özelliğe sahip değildirler. Yuva, alçak funda veya böğürtlen çalılarında inşa edilir ve 3-7 yumurta bırakılır. Böcekçildirler ama yumuşak meyvelerle de beslenirler. Ötüşü ise boz ötleğen ile karıştırılabilir ama ondan daha az ahenklidir. Kışları göç ederler. Doğu Afrika'da kışlarlar. Theli Theli, İsveçli senfonik metal topluluğu Therion albümü. Albümde topluluk karanlık tınısına sadık kalmış, fakat bu albüm tarihlerinde önemli bir dönüm noktası olmuştur. Bunun nedeni topluluğun müziklerine ilk kez bu albümde senfonik ezgileri katmış olmasıdır. Peter Grøn tarafından hazırlanan albüm kapağında Mısır tanrısı Set resmedilmiştir. Ayrıca "To Mega Therion" adlı parçaya bir de video klip çekilmiştir. Elizabeth (film) Elizabeth Akademi Ödülü sahibi, İngiltere kraliçesi I. Elizabeth'in hayatını konu alan 1998 yapımı film. Senaryo yazarlığını Michael Hirst, yönetmenliğini ise Shekhar Kapur yapmıştır.Cate Blanchett, Geoffrey Rush, Joseph Fiennes, Christopher Eccleston, Daniel Craig, Eric Cantona ve Richard Attenborough filmde yer almışlardır. Film Cate Blanchett'e En İyi Aktris dalında BAFTA ve Altın Küre ödülü ve Akademi Ödülü adaylığı getirmiştir. Devam filmi ilk defa Eylül 2007'de Toronto Film Festivali'nde gösterildi ve Türkiye'de 23 Kasım 2007'de vizyona girdi 2007 Dünya Halter Şampiyonası - Erkekler 62 kg 18 Eylül Ewa KÅ‚obukowska Ewa Janina Kłobukowska (d. 1 Ekim 1946, Varşova), Polonyalı kısa mesafe koşucusu. Tokyo'da yapılan 1964 Yaz Olimpiyatları'nda kadınlar 4 x 100 metre bayrak koşusunda altın, 100 metrede ise bronz madalya kazanmıştı. 1965'te Prag'da 100 metrede 11.1 saniyelik derecesiyle dünya rekorunu kırdı. 1966'da Budapeşte'de düzenlenen Avrupa Atletizm Şampiyonası'nda 100 metre ve 4 x 100 m bayrakta olmak üzere 2 altın ve 200 metre yarışından da gümüş madalya kazandı. Cinsiyet testinden negatif alan ilk olimpik atlet olmuÅŸtur. MS Freedom of the Seas MS Freedom of the Seas, Norveç grubu Aker Yards'ın Finlandiya'nın Turku şehrindeki tersanelerinde üretilen dünyanın en büyük yolcu gemisi. Güvertesinde 3 adet havuz ve aquapark bulunan gemide ayrıca 135 m uzunluğunda bir alışveriş merkezi, sinema salonları, amfitiyatro, buz pateni pisti ve yapay tırmanış duvarı bulunmaktadır. Harry Potter ve Ölüm Yadigârları: Bölüm 1 Harry Potter ve Ölüm Yadigârları: Bölüm 1 (Özgün adı: "Harry Potter and the Deathly Hallows: Part 1"), J. K. Rowling'in aynı isimli kitabından uyarlanmış ilk filmi. Harry Potter serisinin son filmi olma özelliğini taşımaktadır. Final filmi 2 bölüm halinde çekilmiş ve çekimler 12 Haziran 2010 tarihinde tamamlanmıştır. Filmin ilk bölümü 17 Kasım 2010'da gösterime girmiştir. İkinci bölümü ise 13 Temmuz 2011'de (Türkiye'de) gösterime girmiştir. İlk bölüm başta 3D olarak duyurulmasına rağmen 2D olarak gösterime girmiştir. İkinci bölüm Warner Bros. tarafından 2D ve 3D olarak gösterime girmiştir. Filmin yönetmenliğini David Yates, senaristliğini Steve Kloves üstlenmiştir. Filmin oyuncu kadrosu Daniel Radcliffe, Rupert Grint, Emma Watson, Bonnie Wright, Matthew Lewis, Helena Bonham Carter, Robbie Coltrane, Warwick Davis, Ralph Fiennes, Michael Gambon, Brendan Gleeson, Richard Griffiths, Jason Isaacs, Gary Oldman, Alan Rickman, Fiona Shaw, Maggie Smith, Imelda Staunton, David Thewlis, Julie Walters, ve Emma Thompson'dır. Warner Bros. 24 Aralık 2009 günü "Harry Potter ve Ölüm Yadigârları: Bölüm I" filminin ana oyuncu kadrosu ile filmin bir özetini yayınladı: "Harry Potter" film serisinin son bölümü, Harry'nin hortkulukları bulup Voldemort'u öldürme çabasını anlatıyor. "(Kitaptan):" Sihir dünyası savaşta! Karanlık Lord iyice güç kazanırken iyiler de boş durmuyor. Yedinci yılında Hogwarts Cadılık ve Büyücülük Okulu`na dönmeyen Harry Potter, Dumbledore`un ona bıraktığı görevi tamamlamaya çalışıyor. Yanında -her zamanki gibi- Ron ve Hermione`yle, bir yandan Voldemort`tan ve onun Ölüm Yiyenler`inden kaçarken bir yandan da Hortuluk`ları yok etmek, Ölüm Yadigarları`nın sırrını keşfetmek zorunda olan Harry kendi geçmişiyle ilgili pek çok şey öğreniyor. Kitabın başlarında Bill ile Fleur'un düğünü olur. Fakat Ölüm Yiyenler düğünü basar; Harry, Ron, Hermione ve diğerleri Bakanlık'ın Voldemort tarafından ele geçirildiğini ve Sihir Bakanı Rufrus Scrimgeour'un öldürüldüğünü öğrenirler. İlk önce Tottenham Court Road'a giderler. Bir kafeye oturarak olup bitenleri değerlendirirken iki Ölüm Yiyen'in saldırısına uğrarlar. Harry, Ron ve Hermione Hortkulukların peşine düşerler. İlk önce Grimmauld Meydanı 12 Numara'ya gider ve Kreacher ile konuşurlar. R.A.B.'ın aslında Sirius'un kardeşi Regulus olduğunu öğrenirler. Regulus, Slytherin'in madalyonunu (Hortkuluklardan bir tanesi) Kreacher'a saklaması için vermiş, fakat Mundungus kolyeyi çalmış ve Dolores Umbridge vermek zorunda kalmıştır. Harry, Ron ve Hermione Sihir Bakanlığı'na kılık değiştirerek girerler ve orada, Ruh Emicilerin gücünü kullanarak Muggle ana-babadan doğma büyücü ve cadıları tespit etmeye çalışan Umbridge'den, Hortkuluğu çalarlar. Bu esnada da Muggle ana-babadan doğmakla suçlananların birçoğunu kurtararak oradan kaçarlar. Bakanlık'tan Buharlaşarak kaçmaya çalışırken Ölüm Yiyen ve aynı zamanda Bakanlık'ta bulunan Yaxley Hermione'nin elini tutar yani onlarla birlikte Buharlaşır, Hermione ondan elini zor kurtarır ve bu yüzden Sirius'un evi yerine bir ormana Buharlaşırlar. Çünkü artık Yaxley ve diğer Ölüm Yiyenler Grimmauld Meydanı 12 numaraya girebileceklerdir. Mecburen orada kamp kurarlar ve kılıcı bulup Hortkuluğu yok edene kadar orada kalırlar. Harry ve Ron onlar çadırda iken kavga ederler. Ron Harry'nin pek bir şey bilmediğini düşünmektedir. Ron gruptan ve oradan ayrılır. Bunun üzerine Harry ve Hermione tek başlarına Godric's Hollow'a giderler. Voldemort'un yılanı Nagini (Bathilda Bagshot kılığında) ile karşılaşırlar. Hermione'nin yılana yaptığı Confringo Büyüsü yerden seker ve Harry'in asası kırılır ve kaçarlar. Harry, Hermione'nin asasını alır. Bu arada Harry bir akşam çadırda nöbet tutarken Maral(dişi geyik(ceylan)) şeklinde bir Patronus gelir ve Harry onun peşinden giderek Gryffindor'un kılıcını bulur (bu arada o maralı Harry'ye yardım etmek üzere Snape yollamıştır). Kılıç bir buz kütlesinin altındadır, Harry buzu kırıp soğuk suyun içine girer ve tam boğulmak üzereyken Ron gelip onu kurtarır. Ayrıca Ron Hortkuluk'u da yok eder. Böylece Ron, Harry ve Hermione tekrar barışırlar. Harry, Ron ve Hermione Xenophilius Lovegood'un (Luna Lovegood'un babası) evine gider ve onunla görüşürler. Xenophilius onlara 3 sihirli nesneden söz eder: Mürver Asa (en güçlü asa), Diriltme Taşı (öldükten sonra tekrar dirilten taş) ve Görünmezlik pelerini. Bu 3 nesnenin ortak bir adı vardır: Ölüm Yadigarları. Harry bu nesnelerden birinin kendi görünmezlik pelerini olduğunu, Diriltme Taşı'nın ise Dumbledore'un verdiği Snitch'in içinde olduğunu (daha sonra) fark eder. Mürver Asa ise Dumbledore'un mezarındadır, fakat Voldemort gidip asayı alır. Harry, Ron ve Hermione saklandıkları bir yerde "Voldemort"un adını andıkları için ölüm yiyenler tarafından yakalanırlar çünkü ölüm yiyenler o isme tabu koymuşlardır ve ismin söylenmesi sonucunda koruyucu büyüler kırılarak bir tür sihirsel düzensizlik ortaya çıkar. Yakalandıktan sonra Malfoy'ların evine götürülürler. Dean Thomas, Luna Lovegood, Bay Ollivander ve cincüce Griphook da orada esirdir. Bellatrix, Hermione'ye işkence yaparak kılıcı nereden bulduklarını, kılıcın gerçek olup olmadığını öğrenmeye çalışır. Bu sırada Harry daha önce Hagrid'in ona hediye ettiği ve boynundan hiç çıkarmadığı kesesinin içine koyduğu (Sirius'un ona verdiği) aynayı çıkarır ve aynada mavi (tıpkı Dumbledore'un gözlerine benzeyen) bir göz görür ve ondan yardım ister. Daha sonra (orada büyücülerin buharlaşması imkânsızdır) ev cini Dobby gelir ve Harry, Ron ve Hermione, Luna, Dean, Olliavendar ve cincüce Griphook'u (kendi canı pahasına) kurtarır. Dobby, Onları Bill ve Fleur'un evine buharlaştırır ve buharlaşma sırasında Bellatrix'in Harry'ye attığı gümüş bir bıçak ona gelir ve ardından da ölür. Bu arada onlar Bill'in evindeyken Remus Lupin onları görmeye gelir. Tonks'un bir bebeği (erkek) olduğunu söyler ve Harry'den vaftiz babası olmasını ister. Harry, Bellatrix Lestrange'in kılıç işini bu kadar büyütmesinden şüphelenir (çünkü aslında aldatmaca olan sahte kılıç Bellatrix'in kasasında saklanmaktadır, eğer bu kılıç Harry, Ron ve Hermione'deyse onların kasaya girmiş olmaları gerektiğini düşünür ve kasaya girmeleri ihtimali onu çılgına çevirir. Sürekli başka ne aldın diye sorması işi iyice açığa vurur) ve diğer hortluğun yani Hufflepuff'un Kupasının Gringotts'ta Bellatrix'in kasasında olduğunu tahmin eder. Gringotts'ta Hortkuluk'u bulurlar (bu sırada cincüce Griphook onların gizli işler çevirdiğini hırsız oldukların söyler ve kılıcı çalar ve bu yüzden Hortkuluku yok edemezler) ve oradaki devasa ejderha ile kaçarlar. Harry, Voldemort'un gözlerinden onun bankaya gidip Cincücelerin çoğunu öldürdüğünü görür. Voldemort, Harry'nin Hortkuluk'ları aradığını anlar. Hortkuluklarının nerede olduklarını ve ne kadar güvende olduklarını hesaplamaya çalışır. Tam o sırada Harry Voldemort'un gözlerinden görmeye başlar ve son Hortkuluk'un Hogwarts'ta olduğunu öğrenir fakat ne olduğunu öğrenememiştir. Okula gittiğinde hortkuluğun ne olduğu açığa çıkacaktır: Ravenclaw'ın diademi. Tayna Lawrence Tayna Lawrence (d. 17 Eylül 1975) Jamaikalı kısa mesafe atleti. Atina 2004 Yaz Olimpiyatları 4 x 100 metre bayrak yarışında takım arkadaşlarıyla birlikte olimpiyat şampiyonu olmuştur. Florida Uluslararası Üniversitesi mezunudur. Bacak sakatlığı yaşadı ve 2003'te ameliyat geçirdi; bu Paris'teki Dünya Atletizm Şampiyonası'nı karçımasına neden oldu. Ayağına fazla baskı uygulamasından ötürü 2001'deki Dünya Şampiyonası'ndan da uzak kaldı. Boz ötleğen Boz ötleğen ("Sylvia borin"), ötleğengiller (Sylvidae) familyasından bir ötleğen türü. Batı Asya, kuzey ve ılımlı Avrupa boyunca görülen ortak ve yaygın bir ötleğendir. Bu küçük ötücü kuşlara tür, göçmendir, ve orta ve güney Afrika'da kışlar. 13-14.5 santimetre uzunluğunda, çoğunlukla kahverengi-gri ve alt kısmı beyazımsıdır. Hiçbir açık ayırıcı özelliği yoktur. Böcekçildirler. Yuvalarını, alçak funda veya böğürtlen çalılarında inşa ederler ve 3-7 yumurta bırakırlar. Let It Be Let It Be, İngiliz The Beatles grubunun 1970 yılında piyasaya sürdükleri onikinci ve son resmi rock albümüdür. Grubun aynı adlı bir de belgesel filmi bulunmaktadır.Aynı zamanda grup bu belgesel filmi ile müzik dalında akademi ödülü (oscar) ve altın küre kazanmıştır. FlaÅŸ bellek (bilgisayar) Flaş Bellek, kaynak gücü kesildiğinde bile sakladığı veriyi tutabilen ve elektronik olarak içeriği silinip, yeniden programlanabilen bellek türüdür. Flaş bellek teknolojisi çoğunlukla bellek kartlarında ve USB bellek aygıtlarında kullanılır. EEPROM türündeki belleklerin büyük miktardaki veri öbeklerinin programlanıp silinmesini sağlayan özel bir türüdür. "Elektriksel olarak programlanabilen sadece okunabilen bellek" olarak çevirebileceğimiz EEPROM'ların üzerindeki veriler elektriksel yolla değiştirilebilir. Sadece okunabilir bellek denilmesinin sebebi, bilgilerin kalıcı olmasından kaynaklanır. Klasik bellek yapılarından bilindiği üzere, flash bellekler de hücrelerden oluşur. Her hücrenin kendi transistörleri vardır. Bilgisayar ortamında bilgiler 0 ve 1'lerden oluşur. 0'lar düşük voltaj, 1'ler ise yüksek voltaj anlamına gelir. Veri yazılmak istendiği anda, transistörlerin voltaj seviyeleri değiştirilerek bilgiler yazılır, silinir, yenilenir. Günümüzde birkaç çeşit Flash Bellek çeşidi bulunuyor. Bunların başlıcaları şöyle: CompactFlash SD (Secure Digital) MultimediaCard Memory Stick Smart Media Farklı isimlerle anılmaktadır. Yaygın olarak USB hafıza ünitesi, USB bellek, USB çubuk ve flash disk olarak kullanılmaktadır. USB flaş belleklerde genel olarak USB 1.1, USB 2.0, USB 3.0 (USB Gen 1 olarak da geçmektedir.) ve USB 3.1 Gen 2 sürümlü USB standartları kullanılmaktadır. Rubber Soul Rubber Soul, İngiliz The Beatles grubunun 1965 yılı Aralık ayında piyasaya sürdükleri altıncı resmi albümleri. Albüm çıkışı itibarı ile o zamana kadar yayınlanmış albümlerden çok farklı tını ve melodilere sahip olması yönünden bir dönüm noktasıdır. Gelmiş geçmiş en önemli popüler müzik albümlerinden biridir. Madam Anahit Madam Anahit, tam adıyla Anahit Yulanda Varan (Anahit Kuyrig) ya da Akordeoncu Kadın (1917, İstanbul - 29 Ağustos 2003, İstanbul), Türkiye Ermenisi akordeon sanatçısı. Beyoğlu'nda, özellikle Çiçek Pasajı'nda Hohner akordeonuyla dolaşarak eski İstanbul tangoları, Rum kasap havaları ve Ermeni taverna şarkıları çalarak yaşamını sürdürdü ve 40 yıl süreyle pasajın vazgeçilmezleri arasında anıldı. Madam Anahit son yıllarında Nevizade Sokak'ta da çaldı. Beyoğlu ve Çiçek Pasajı belgesellerinde çokça yer buldu, Beyoğlu fotoğraflarının simgelerinden oldu. Taksim'de Tarlabaşı'nda doğdu. Ağabeyi ‘Vartabed’ olarak tanınan Vosgik Vartabed idi. İlk öğrenimini Anarat Hığutyun Katolik Okulunda, lise eğitimini Esayan Ermeni Okulu’nda yaptı. 16 yaşında lise ikinci sınıftayken, okul korosuna katılarak müziğe başladı. O yılları şöyle anlatır: "İlk gençlik yıllarım adada geçti, orada Rum bir komşumuz vardı, oğlu çok güzel akordeon çalardı. Erir, gıpta ederdim. Gönül verdim. Arto Benon’dan akordeon dersleri almaya başladım ve anneme çok ısrar ettim bana bir akordeon alması için. Gittik aldık akordeonu ve ardından doğru Saint Antoine’a, koydum akordeonumu mimberin önüne, adağımı yerine getirdim.." Babanın Suçu, Adalet, Yalancı Yarim, Cennet Çocukları, Kadın ve Şarap, Faize Hücum, Bay Alkolü Takdimimdir, Arkadaş, 24 Saat, Öğretmen gibi birçok filmde biraz rol gereği, biraz figüran olarak yer aldı. Hollanda Televizyonu'nda yaşam öyküsü yayımlanmış olan Madam Anahit, Aşkın Nur Yengi'nin ve Grup Gündoğarken'in çektiği kliplerde de rol aldı. Bir röportajında, hayranı olduğu Johnny Weissmuller'in filmine gitmenin kendisi için hayal olduğu bir dönemde, aktörün İstanbul'a geldiğinde Çiçek Pasajı'nda birlikte dans ederek gazetelere manşet olmalarını anlatır. Dört evlilik yaptı. İki evlilğinden iki oğlu ve iki kız torunu oldu. Mide kanserine bağlı kalp yetmezliğinden öldü. Şişli Ermeni Mezarlığına defnedildi. Cezmi Ersöz, Son Yüzler adlı kitabında Beyoğlu'nun diğer ünlü simalarıyla birlikte Madam Anahit'e de yer vermiştir. Eglantyne Jebb Eglantyne Jebb (25 Ağustos 1876 – 17 Aralık 1928) İngiliz sosyal reformcusu. 1876'da Ellesmere, Shropshire'da doğdu ve ailesinin yanında büyüdü.Jebbler, varlıklı bir aile olmalarının yanında, ayrıca güçlü bir sosyal iradeye ve kamu hizmetine bağlılığa sahiptiler; annesi, Eglantyne Louisa Jebb, sanat ve zanaati kırsal kesimdeki gençlerin arasında yaymak için "Home Arts and Industries Association" kuruluşunu kurmuştur, kız kardeşi Louisa I. Dünya Savaşı'nda "Land Army"nin kurulmasına yardım etmişti ve yine kızkardeşi Dorothy Frances Jebb(İşçi Partisi başkanı Charles Roden Buxton ile evlidir), Alman halkının kötü ile özdeşleştirilmesine karşı kampanya yürütmüştür. Oxford'da, Lady Margaret Hall'de tarih öğrenirken, Eglantyne ilkokul öğretmeni olmak için eğitim gördü, fakat Marlborough'daki bir okulda bir yıllık deneyimden sonra öğretmenliğin kendine uygun olmadığına ikna oldu.Hasta annesine bakmak için Cambridge'e taşındı.Orada, hayırseverlik işine çağdaş bilimsel bir yön getirmeyi hedefleyen "Charity Organisation Society"ye katıldı.Bu şehir şartlarında geniş bir araştırma projesi gerçekleştirmesine olanak sağladı ve 1906'da bu araştırmasına dayanan "Cambridge, a Study in Social Questions" isimli kitabını yayımladı. Bu kitabın fazla bir getirisi olmadı ve yıllarca sessizce yaşadı; ta ki "Makedonya Yardım Fonu" adına Makedonya'ya bir seyahat yapması istenene kadar.I. Dünya Savaşı patlak vermeden hemen önce döndü ve kısa süre sonra Dorothy tarafından düzenlenen bir projeye daldı; Dorothy Avrupa gazetelerini ithal ediyordu -bunların içinde hükümetten özel izin gerektiren Almanya'dan ve Avusturya-Macaristan İmparatorluğu'dan da gazeteler vardı - ve düşman ülkelerdeki günlük hayatın hükûmet propagandasında anlatılandan çok daha kötü olduğunu açığa vuran İngilizce "Cambridge Magazine" dergisinde de ekler yayınlıyordu. Savaş sona yaklaşırken, ve Alman ile Avusturya-Macaristan ekonomileri çökme seviyesine gelirken, Dorothy ve Eglantyne için bu ülkelerin çocuklarının dehşete düşürecek kadar savaştan ve İtilaf Devletleri'nin, bir ateşkes imzalandığında bile süren, ablukasından etkilendiklerinden emindiler. Bir baskı grubu, "the Fight the Famine Council"(Açlıkla Savaş Konseyi), İngiliz hükümetini ablukayı sonlandırması için ikna etmek üzere, 1919'da kuruldu. Kısa süre sonra amaçları yardıma odaklandı.15 Nisan 1919'da, konsey Alman ve Avusturyalı çocuklar için para toplamak üzere bir fon kurdu - "the Save the Children Fund"(Çocukları Koruma Fonu).Londra'da 19 Mayıs 1919'da Royal Albert Hall'da kurulan bu organizasyon, sürpriz şekilde, İngiliz halkından hızlıca büyük miktarda para topladı ve yetkililer yardım işini organize etmek için gönderildiler. Fonun başarısı Eglantyne ve Dorothy'nin çocuklar için uluslararası bir hareket kurmaya teşebbüs etmelerini sağladı.The International Save the Children Union ("Union International de Secours a l'Enfant", "Uluslararası Çocukları Koruma Birliği") Cenevre'de 1920'de ana üyeler İngiliz "Save the Children Fund" ve İsveçli "Rädda Barnen" ile kuruldu. Londra'da şimdi Eglantyne yönetimdeydi ve fonun "Charity Organisation Society"de öğrendiği profesyonel amacı benimsemesini sağladı.Bir yönetici, Lewis Golden, organizasyonu işletmevari bir kuruluşa çevirmesi için işe alındı.Golden yenilikçi - ve tartışmalı - bir yol olan gazetelere tam sayfa ilanlar vermeyi benimsemişti; oldukça verimliydi ve Fon işi için önemli miktarda para topladı. Merkez Avrupa'daki azaldığında, Fon'un dikkati yeni bir noktaya kaydı - Yunanistan'daki ve çevre bölgelerdeki, bölgede süren çatışmanın sonucu olan, bir mülteci krizi.Sonra 1921'de, bu durum kontrol altına alınırken, yeni ve daha büyük bir acil durum ortaya çıktı.Kısmen savaşın yıkımının, devrimin ve iç savaşın ve kısmen de Bolşevik hükümetinin uyguladığı feci ekonomik politikalar sebebiyle, Sovyet Rusya halkı, hasat yetersiz geldiğinden, kıtlıkla karşı karşıya kaldı.Yeni bir bağış çabası büyük miktarlar topladı ve bir the Save the Children ekibi, kıtlığın ana merkezlerinden biri olan, Saratov şehrine sevk edildi. Fonun yaptığı o kadar işin içinde, Eglantyne'in düşüncesindeki ana element planlı ve araştırma temelli bir hedefin önemiydi.1923'te, Rusya destek çabaları sona yaklaşırken ve Fon'un geliri keskin şekilde azalırken, Eglantyne başka bir konuya el attı - bu da çocuk haklarıydı.Cenevre'ye, çocuklarla ilgili bir sözleşme ile birlikte, Uluslararası Birlik'in bir toplantısına gitti.Sonuç kısa ve net - Eglantyne tarafından tasarlanmış - bir belgeydi; çocuk haklarını ve çocukara bu hakları vermekte ön safta uluslararası topluluğun görevini anlatıyordu.Çocuk Hakları Bildirgesi veya Cenevre Bildirgesi olarak bilinen belge bir yıl sonra Milletler Cemiyeti tarafından kabul edildi. Avrupa'ya barış geri döndüğünde ve yardım çabaları gerilemeye girdiğinde, the Save the Children hareketi bildirgeyi tanıtmaya odaklandı.1925'te, birinci Uluslararası Çocuk Refahı kongresi Cenevre'de gerçekleştirildi. Bildirge geniş şekilde tartışıldı ve organizasyonlar ve hükümetler tarafından desteklendi.1959'da genişletilmiş bir sürümü Birleşmiş Milletler tarafından öne sürülecek ve bu da 1989'daki Birleşmiş Milletler Çocuk Haklarına Dair Sözleşme'nin ana ilham kaynağı olacaktı. Uzun yıllar boyunca, Eglantyne kötü sağlığıyla boğuştu ve 1928'de üç guatr ameliyatını takiben, Cenevre'de bir bakımevinde öldü ve burada St. George mezarlığına gömüldü.Bugün Eglantyne Jebb, 90 yıldır sadece pazarlama yöntemleriyle değil aynı zamanda uluslararası, açık fikirli ve profesyonel hedefleriyle de yenilikçi olan the Save the Children organizasyonunun ilham veren kurucusu olarak anılmaktadır. Çocuk hakları Prenses Anne Naman Keïta Naman Keïta (d. 9 Nisan 1978, Paris) Fransız atlet. Atina 2004 Yaz Olimpiyatları'nın erkekler 400 metre engelli koşusundan bir bronz madalyası vardır. 2006 Avrupa Atletizm Şampiyonası'nı 4. sırada bitirdi. İlkokulda koşmaya başlamıştır. Dünya Şampiyonaları ve Olimpiyat Oyunları'na odaklanmadan önce altı ay postacı olarak çalıştı. 12 adım kalıbını esas alabilmektedir. 1999'un sonuna kadar Mali adına yarıştı. Babasının Mali, annesinin Cezayir kökenliliği vardır. Osaka 2007 Dünya Atletizm Şampiyonası sırasında Keïta'nın doping maddesi (testosteron) aldığı tespit edildi. Yarı finallerde (4 Eylül 2007) diskalifiye edildi. Ahmet Şükrü Yavuzyılmaz Ahmet Şükrü Yavuzyılmaz (d. 1865 Sarayköy) - (ö. 15 Ocak 1935), Türk siyasetçi. Şehzade Medresesi mezunudur. Selanik-Karaferye Vaizliği, Sarayköy Müftülüğü, Sarayköy Belediye Reisliği, Liva İdare Heyeti Üyeliği, Alaşehir Kongresi Üyeliği, TBMM I. Dönem Aydın Milletvekilliği yapmıştır. Sarayköy Müftülüğünü tercih etmesi nedeniyle 22 Kasım 1920 tarihinde istifa etmiştir. Evli ve yedi çocuk babasıdır. Millî mücadelenin yerel önderlerinden ve 'Sarayköy Kazası Heyet-i Milliyesi' kurucularındandır. Kurtuluş savaşında Mustafa Kemal Atatürk'ün saflarında yer almıştır. 100 Yıllık Sevda 100 Yıllık Sevda Galatasaray Spor Kulübü'nün yüzüncü yılı sebebiyle hazırlanan tarihi belgeseldir. Mehmet Ali Birand imzalı olarak DVD ve VCD formatında 2006 yılında çıkmıştır. Belgeselin yönetmeni deneyimli televizyoncu Mehmet Polat'tır. Çekimde 225 kasetlik söyleşi yapılmıştır. Film de yaklaşık dört saat sürmektedir. Çekimleri sadece Türkiye'de değil, yurt dışında da yapılmıştır. İsviçre, Bosna-Hersek, Hırvatistan, Sırbistan ve Almanya'da yaşayan eski Galatasaraylılar'la söyleşiler içermektedir. Kişisel arşivlerde kalmış, tarihi önemdeki pek çok belge de bu filmle gün ışığına çıkarılmıştır. Belgeselin büyük bölümü doğal olarak futbol takımına ayrılmakla birlikte, diğer amatör branşların tarihine de değinilmektedir. Please Please Me Please Please Me, İngiliz The Beatles grubunun 1963 yılında piyasaya sürdükleri rock türünde ilk resmî albümleri. Albüm 9 saat 45 dakika içinde Abbey Road stüdyolarında canlı olarak kaydedilmiştir. George Martin albümün sound'unun Beatles'ın Cavern Club tarzına benzetmeyi hedeflemiştir. Albümün son şarkısı "Twist and Shout" cover'ı John Lennon'ın hasta ve yorulmuş sesine rağmen kaydedilmiş ve bir klasik haline gelmiştir. Bu albüm için kaydedilen "Hold Me Tight" bu albüme eklenmemiş ve daha sonraki albüm "With The Beatles" için tekrar kaydedilmiştir. Kayıt sadece 400 sterlin tutmuştur. Albüm 1987'de CD olarak da piyasaya sürülmüştür.Çok sayıda cover içermesinin temel nedeni; o dönem rock'n'roll'un tamamen amerikan kökenli kabul edilmesidir; zaten bu yüzden amerikan şarkıların albüme denge getirmesi hedeflenmiştir.Albüm kapağı için George Martin Londra Hayvanat bahçesinde çekim yapmak istese de Zoological Scociety Of London bunu kabul etmedi sonuçta albüm kapağı fotoğrafı Angus McBean tarafından EMI Londra idari binası içindeki merdiven boşluğunda çekildi. İlk olarak Türkçeye çevirisi "Lütfen Lütfen Ben" değil "Lütfen beni mennun et" olan şarkı Please Please Me albümünün 7. şarkısıdır.Please Please Me single'ının A yüzüdür.Lennon/McCartney çalışmasıdır ve vokalini Lennon yapar. Şarkının başı Lennon'un çaldığı armonika ile açılır.Beatles elemanları bu şarkıyı Roy Orbison tarzında slow yapmışlar ama George Martin şarkının hızlanmasının daha iyi olacağını söylemiş,vokal düzenlemesini yapmış,kayıt bitince de "Gençler,ilk liste başınızı yaptınız,tebrikler." demiştir.Haklı da çıkmıştır.The Beatles'ın ilk Amerika turnesinde Paul McCartney şarkı hakkında: "İngiltere'de biz bu şarkıyla çok iş yaptık, anlarsınız ya, ama Amerika'da pek sevilmedi, umarım şimdi sevdirebiliriz" demiştir Dünya Atletizm Birliği Dünya Atletizm Birliği (World Athletics), eski adıyla Uluslararası Atletizm Federasyonları Birliği ["International Association of Athletics Federations" (IAAF)] atletizmin uluslararası yönetim birimi. 1912 yılında Stokholm'de 17 ülke tarafından Uluslararası Amatör Atletizm Federasyon adıyla kurulmuştur. Ekim 1993'ten beri federasyonun merkezi Monako'dur. Birliğe 214 ülke üyedir. Birleşmiş Milletler'den daha fazla üyesi olan kurum, dünyanın en büyük spor teşkilatlarındandır. Dünya Atletizm Birliğinde kuruluşundan bu yana altı isim başkanlık yapmıştır. Birlik, atletizm kurallarının standarize edilmesi ve dünya rekorlarının tutularak onaylanması dışında, uluslararası atletizm turnuvaları da organize etmektedir. Bu turnuvalar: 1985 Dünya Salon Atletizm Şampiyonası 1985 IAAF Dünya Salon Şampiyonası IAAF tarafından Paris, Fransa şehrinde Mart 1985da düzenlendi. 1987 Dünya Salon Atletizm Şampiyonası Birinci IAAF Dünya Salon Atletizm Şampiyonası Mart 1987 yılında Indianapolis, ABD'de düzenlendi . Daha önce dünya Salon Oyunları olarak düzenlenmekte idi. 1985 | 1987 | 1989 | 1991 | 1985 | 1987 | 1989 | 1991 | 1989 Dünya Salon Atletizm Şampiyonası 2. IAAF Dünya Salon Şampiyonası Mart 1989'da Macaristan'nın başkenti Budapeşte'de düzenlendi. 1985 | 1987 | 1989 | 1991 | 1993 | 1985 | 1987 | 1989 | 1991 | 1993 | FutureSex/LoveSounds FutureSex/LoveSounds, Justin Timberlake'in 2006 yılında çıkardığı ikinci solo müzik albümüdür. ABD'da 3,5 milyon, tüm dünyada 7 milyon satan albümden çıkan singlelar "SexyBack", "My Love", "What Goes Around... Comes Around", ABD listelerinde bir numaraya kadar yükseldi. Sanatçı, 2007 yılında FutureSex/LoveShow adında bir turneye çıktı. MeraklÄ± Minik Meraklı Minik, TÜBİTAK'ın Ocak 2007'den itibaren çıkarmaya başladığı aylık ve Türkiye'nin ilk okul öncesi çağındaki çocuklara yönelik bilim dergisidir. Her ayın birinde çıkan 32 sayfalık bir dergidir. İçeriği, br yetişkinin desteği ile okuncağı düşüncesi ile üç ve üzeri yaşlardaki çocuklar için hazırlanır. Oyunla, eğlenceyle bilgi aktarma yöntemini uygulayan dergide, çocukların keşif, araştırma ve merak duygularını harekete geçirecek, öğrenme gereksinimlerini karşılayacak fotoğraflı ve çizimli yazılara, etkinlik önerilerine ve oyunlara yer verilir. Derginin amacı, çocuklara erken yaşlardan başlayarak bilimi sevdirmek, onları bilim dünyasına katkı bulabileceklerini fark ettirmek, araştırma yapma, merak etme, soru sorma ve okuma isteği uyandırmak, yaşamın bir parçasında bilim olduğunu idrak ettirmek, buluş yapmaya özen göstermektir. Yazı ve araştırma ekibi, TÜBİTAK Bilim ve Toplum Daire Başkanlığı'na bağlı Popüler Bilim Dergileri çalışanlarından oluşur. Ekipte her biri farklı dallarda lisans eğitimi almış kişiler yer alır. Bilimsel terimlerin Türkçe kullanılmasına özen gösterilmektedir. Derginin her sayısında bellek oyunu kartları, masaüstü oyunu, poster, maket, çıkartmalar gibi ekler verilimektedir. Bilim Ã‡ocuk Bilim Çocuk, TÜBİTAK tarafından Ocak 1998'den beri yayımlanan aylık çocuk dergisidir. Çocuklara bilimi sevdirmek, bilime katkı yapabileceklerini göstermek, soru sorma, araştırma yapma, okuma isteği uyandırmak amaçlarını taşır. Yedi yaş ve üstü çocuklara yöneliktir. Her ayın 15’inde 64 sayfa olarak yayımlanmaktadır. Aylık baskısı ortalama 150 bin adettir. Dergiyle birlikte oyun kartları, masaüstü oyunu, maket, maske, poster ve kitapçık gibi derginin içindeki yazıları destekleyici ekler verilmektedir. 1996 ve 1997 yıllarında Bilim ve Teknik dergisiyle birlikte ek olarak verilen 16 sayfalık "Bilim ve Teknik Çocuk"; 1998 yılından itibaren Bilim Çocuk adıyla ayrı bir dergi olarak yayımlanmaya başlamıştır. 1999 ile 2000 yıllarında belli konularda posterler vermiştir. 2001 yılında Doğa Kartları vermiş, 2002'den itibaren farklı konularda da kartlar çıkarılmıştır. 2011 Kasım ayında yapılan açıklamaya göre 175.750 tirajla Türkiye'nin en çok satılan dergisi olmuştur. Iznogoud Iznogoudya da Iznogood çizgi romanı Bağdat'ta geçmektedir. Burada bir halife ile bir vezirin maceraları anlatılmaktadır. Aslında vezirin ismi, çizgi romanın da ismidir. Halife'nin ismi ise Halife Sultan Palamut'tur. (Bazı çevirilerde Halife Harun El-Şişman olarak geçer.) Iznogoud, yardımcısı Kıtkafa'yla (Bazı çevirilerde Kalas Ül-Salak) birlikte sultan yerine geçip sultan olmaya çalışmaktadır. Ama Sultan saf olsa bile hiçbir zaman bunu başaramamaktadırlar. Milliyet gazetesi ile birlikte çıkarılan Miço dergisinde bu çizgi roman, "Tilki Vezir" adıyla derginin ilk sayılarında ve 260-304.sayılarında yayınlandı. Tilki Vezir'in bazı bölümleri: Ayrıca 2005 yılında filmi de çekilmiştir. "Iznogoud"un yazarı René Goscinny, çizeri Jean Tabary'dir. Hurriyet Çocuk Magazin (Yallah Fettah adıyla) GÃ¼nther Platter Günther Platter (d. 7 Haziran 1954, Zams, Tirol), Avusturyalı siyasetçi. 1978'den beri evli olan Platter'ın iki oğlu var. Şubat 2003'ten Ocak 2007'ye kadar Millî Savunma Bakanı olarak görev yapmıştır (II. Schüssel Hükûmeti). 11 Aralık 2004 tarihinde geçici olarak İçişleri Bakanı oldu (22 Aralık'a kadar). 11 Ocak 2007'den 30 Haziran 2008'e dek Avusturya İçişleri Bakanı oldu (Gusenbauer Hükümeti). Temmuz 2008'den beri Tirol eyalet başkanlığı görevini yürütmektedir. Unforgiven Sinowatz Hükûmeti 24 Mayıs 1983'ten 16 Haziran 1986'ya kadar Avusturya görev başındaki Sinowatz hükûmetiydi. Buca Katliamı Buca Cezaevi Olayları, 21 Eylül 1995'te Buca Kapalı Cezaevi'nde çıkan siyasi isyanda tutuklu ve mahkûmlarca rehin alınan cezaevi personelinin kurtarılması için, devletin kolluk kuvvetlerince yapılan operasyon neticesi üç siyasi tutuklunun hayatını yitirdiği, onlarcasının yaralandığı olay. Operasyonda hayatını kaybedenler: Tennessee Williams Tennessee Williams takma adıyla bilinen Thomas Lanier Williams (26 Mart 1911 – 25 Şubat 1983), büyük bir Amerikalı oyun yazarı ve 20. yüzyılın en seçkin oyun yazarlarından biriydi. “Tennessee” adı kendisine, okul arkadaşları tarafından güneyli aksanı ve babasının Tennessee geçmişinden dolayı verilmiştir. Arzu Tramvayı ile 1948’de ve Kızgın Damdaki Kedi ile de 1955 yılında Pulitzer Tiyatro Ödüllerine layık görülmüştür. Bu iki oyunun yanı sıra, Sırça Hayvan Koleksiyonu 1945'te ve Iguana’nın Gecesi de 1961 yılında “New York Eleştirmenler Birliği” ödülünü kazandı. 1952 yılında yazdığı “Gül Dövmesi” oyunu (erkek arkadaşı Frank Merlo’ya ithaf etmiştir) Tony Ödülleri’nde en iyi oyun ödülünü kazandı. Eleştirmenler, Williams’ın Güneyli Gotik tarzında yazdığı düşüncesini sürdürmektedirler. Tennessee Williams’ın sorunlu bir ailesi vardı ve bu ona eserlerinde ilham kaynağı oldu. Mississippi, Columbus’ta doğdu. Anne tarafından büyükbabasının evi piskoposlarca yönetilen bölge papazının eviydi. (Evi artık, Mississippi Karşılama Merkezi ve şehrin seyahat acentesidir.) Babası, Cornelius Williams, çocukları büyüdükçe git gide tacizkarlaşmaya başlayan bir pazarlamacıydı. Erkek kardeşi Dakin Williams, babaları tarafından genellikle el üstünde tutulurdu. Annesi, Edwina Williams, soylu güneyli bir aileden geliyordu ve bu hali kısmen boğucuydu. Thomas üç yaşındayken, aile Mississippi Clarksdale’e taşındı. Sekiz yaşındayken difteri teşhisi konuldu ve iki yıl boyunca neredeyse hiçbir şey yapamadı; ama sonra annesi onun zamanını ayakkabı çekeceğiyle konuşarak harcamasına izin vermemesi gerektiğine karar verdi. Onu, hayal gücünü kullanmasına teşvik etti ve on üçündeyken ona bir daktilo hediye etti. 1918’de, aile Missouri St.Louis’e yerleşti. 1927 yılında, 16 yaşındayken, Williams "İyi Bir Kadın İyi Bir Eğlence Olabilir mi?" başlıklı, Smart Set’te yayınlanan yazısıyla beş dolarlık üçüncülük ödülünü kazandı. Ertesi yıl, "Nitocris'in İntikamı"’nı Weird Tales’ta yayınladı. 1930’ların başında Missouri Columbia Üniversitesi’ne gitti ve burada Alpha Tau Omega Derneği’ne üye oldu. Burası, dernek arkadaşları tarafından, koyu güneyli aksanı yüzünden Tennessee adının koyulduğu yerdir. 1930’ların sonunda Williams bir yıllığına Washington Üniversitesi’ne geçti ama sonunda, 1938 yılında, Iowa Üniversitesi’nden mezun oldu. Bu zamana kadar, Williams seyirci karşısına çıkan ilk oyunu olan "Cairo, Shangai, Bombay!"’ı 1917 yılında Memphis, Tennessee’deki Snowden kasabasında yazdı. Bu eser ilk olarak 1935 yılında 1780 Glenviewve’de ve ayrıca Memphis’te sahnelendi. Williams, New Orleans, Louisiana’nın Fransız bölgesinde yaşadı. Buraya ilk olarak, WPA’de yazmak için 1939 yılında Toulouse Sokağı’na taşındı ve burası şimdi, Tarihi New Orleans Derlemesi’nin bir parçası olan, 1977 yılında kaleme aldığı "Vieux Carré" oyununun geçtiği yerdir. Arzu Tramvayı’nı 1947 yılında 632 St. Peter Sokağı’nda otururken yazdı. Tennessee, belki de kendine en büyük ilham kaynağı olan kızkardeşi Rose’a çok yakındı. Rose, hayatının büyük bir bölümünü şizofreni tanısı altında akıl hastanelerinde geçiren, narin, güzel bir kızdı. Birkaç başarısız terapi girişiminden sonra, paranoyak oldu. Anne babası, onu iyileştirmek amacıyla prefrontal lobotomiye izin verdi sonunda. 1937’de Washington’da yapılan ameliyat kötü geçti ve Rose hayatının geri kalanına zihinsel engelli olarak devam etti. Rose’un başarısızlıkla geçen lobotomisi Williams’ın üzerinde derin izler bıraktı ve ailesini bu ameliyata izin verdikleri için asla affetmedi. Bu onu alkolizme sürükleyen nedenlerden biri olabilir. Pek çok oyununda görülen “dengesiz kahraman” temasının, kız kardeşi Rose’dan esinlendiği söylenebilir. Oyunlarındaki karakterler, genellikle aile üyelerinin yansımalarıdır. Sırça Kümes oyunundaki "Laura Wingfield", Rose’un bir sureti olarak anlaşılmaktadır. Bazı biyografi yazarları, Arzu Tramvayı oyunundaki Blanche DuBois karakterinin de yine ondan esinlendiğini söylerler. Lobotomi motifi “Geçen Yaz Birdenbire”de de kendini gösterir. “Sırça Kümes'teki Amanda Wingfield karakterinin Williams’ın annesi olduğu rahatlıkla görülmektedir. Sırça Kümes”teki Tom Wingfield ve Geçen Yaz Birdenbire'deki Sebastian’ın da içinde bulunduğu karakterlerin çoğu kendisinden izler taşımaktadır. Aktris Anne Meacham, Tennessee Williams’ın yakın bir arkadaşıydı ve “Geçen Yaz Birdenbire” dahil olmak züere, onun pek çok oyununda başrolü oynadı. Günlüklerinde, cinsel olarak aktifleşmeye ergenlik döneminde başladığını dile getirir. Onun biyografisini kaleme alan Lyle Leverich, bunun aslında, yirmili yaşlarının sonlarında olduğunu öne sürer. Provincetown, Massachusetts’te geçen otobiyografik özellikler taşıyan bir erken dönem aşk hikâyesi olan The Parade or Approaching the End of the Summer'ı yirmi dokuz yaşındayken yazmaya başladı ve üzerinde hayatı boyunca çalıştı. Bu oyun, ilk defa 1 Ekim 2006 Provincetown Tennessee Williams Festivali’nde sahnelendi. Sekreteri Frank Merlo’yla olan ilişkisi 1947’den Merlo’nun kanser sonucu 1963’teki ölümüne kadar sürdü ve Williams’ın ölümsüz eserlerinin ortaya çıktığı dönemde ona bir düzen sağladı. Merlo, Williams’ın kız kardeşi gibi delireceği yönündeki korkusu başta olmak üzere, birçok bunalım eğilimlerinde onun hayatında bir denge unsuru oldu. Sevgilisinin ölümü Williams’ı on yıl kadar süren büyük bir depresyonun içine sürükledi. Williams, Key West’te 1979 yılının Ocak ayında, eşcinsel karşıtı bir saldırının kurbanı oldu. Beş genç erkek tarafından dövüldü, fakat ciddi bir şekilde yaralanmadı. Bu olay yerel bir papazın homoseksüellik karşıtı bir gazete bildirisi yayınlamasından sonra oluşan eşcinsellik karşıtı eylemlerin bir parçasıydı. Bazı edebiyat eleştirmenleri, eserlerindeki aşırılıkları ağır bir şekilde eleştiriyorlardı; ancak bir kısmı da bunu, Williams’ın eşcinselliğine karşı bir saldırı olarak yorumluyordu. Tennessee Williams, New York Elysee Oteli’ndeki odasında boğazına bir şişe kapağı kaçması sonucu yetmiş bir yaşında öldü. Erkek kardeşi Dakin de dahil olmak üzere bazıları, onun öldürüldüğünü düşünüyorlardı. Hâlbuki, ölümüyle ilgili tutulan polis kayıtlarına göre ölümünde ilaçlar etkili olmuştu, odasında birçok ilaç reçetesi bulundu ve vücudunda bulunan alkol ve ilacın etkisiyle boğazına kaçan şişe kapağını dışarı atacak tepkiyi veremedi. Williams'ın kendine en çok örnek aldığı isimlerden biri olan şair Hart Crane gibi denize yakın bir yere gömülmesi isteğine rağmen, St. Louis Missouri’deki Calvary mezarlığına defnedildi. Telif haklarını, Sewanee Tennessee’deki bir üniversitenin kurucusu olan büyükbabası Walter Dakin’e ithafen güney bölgesinin üniversitesi olan Sewanee’ye bıraktı. Üniversite ödeneği, günümüzde, yaratıcı yazarlık programını desteklemektedir. Kızkardeşi Rose, yaşamının çoğunu akıl hastanesinde geçirdikten sonra,öldüğünde, elli milyon doların üzerindeki mirasını yine aynı üniversiteye bağışlamıştır. 2007 baharında Sewanee Tiyatrosu beş tane tek perdelik oyununu sahnelemiştir. Bunlar "Mr. Paradise", "Escape", "The Palooka", "The Municipal Abattoir" ve "Adam and Eve on the Ferry"’dir. Williams’ın çalkantılı hayatında elde ettiği pek çok deneyim, yapıtlarında birer isyan olarak göze çarpmaktadır. Örneğin, "Kızgın Damdaki Kedi" eşcinselliğine, zihinsel dengesizliğinin ve alkolizminin izlerini diğer eserlerinden daha çok taşımaktadır. St. Louis Ünlüler Geçidi'ne 1989 yılında dahil edilmiştir. "Dediğine göre, Tennessee Williams olduğumu düşünüyorumİlham bekliyorumAma aklıma bir şey gelmiyor. Gecenin ortasında kızı almaya geldim." "Hala meşe ağaçlarındaki o güney kokan rüzgarları hissederimVe o Williams oğlanları benim için çok şey ifade ediyorlar.Hank ve TennesseeSanırım hepimiz, ne olacaksak, o olacağız." Plazma proteinine bağlanma Kan içerisinde bazı protein yapıda bileşikler vardır. Bunlara örnek olarak albumin verilebilir. Bu bileşiklerin pek çok görevi olsa da bunlardan en önemlilerinden birisi taşıma görevidir. Bazı maddeler ki buna ilaçlar da dahildir proteinlere bağlanarak taşınırlar. Bu duruma plazma proteinlerine bağlanma denir. Tomasz Zdebel Thomas Gregor Zdebel (d. 25 Mayıs 1973, Katowice), Polonyalı eski futbolcudur. Savunmaya dönük orta saha oyuncusudur. Polonya'nın GKS Katowice ve Almanya'nın Fortuna Düsseldorf genç takımlarında oynadıktan sonra 1990 yılında Almanya'nın Rot-Weiss Essen takımında profesyonelliğe adım atmıştır. 1990-1992 arası Almanya'nın Rot-Weiss Essen takımında, 1992-1997 arası Almanya'nın 1. FC Köln takımında, 1997-2001 arası Belçika'nın K. Lierse SK takımında oynadıktan sonra 2001-2003 arası Türkiye'nin Gençlerbirliği takımında yer almıştır. Gençlerbirliği formasıyla 91 resmi maça çıkan Tomasz Zdebel, toplamda 7753 dakika oyunda kalmış, 15 gol atmış, 30 kez sarı kart ve 3 kez kırmızı kart görmüştür. 2003 yılında buradan ayrılarak Almanya'nın VfL Bochum takımına transfer olmuştur. Buradan ayrıldıktan sonra Bayer 04 Leverkusen ve Alemannia Aachen kulüplerinde birer sezon oynamıştır. En son 2003 yılında millî olan Zdebel, Polonya millî takımı formasını 14 kez giymiştir. Kuvarsit Kuvarsit (< Fransızca/İngilizce "Quartzite" < Almanca "Quarzit") , genel olarak kuvars kumu tanelerinin, silisten meydana gelmiş bir çimento ile birbirlerine çok sağlam şekilde bağlanmalarıyla oluşmuş direnci yüksek bir kayaç olup, sedimanter ve metamorfik olmak üzere 2 çeşidi mevcuttur. Kuvarsitin kimyasal bileşimi, kuvars, kumtaşı (kuvarslı gre) ve kuvars kumu gibi SiO2 olup, ancak kuvarsit içerisinde çeşitli miktarlarda feldspat, mika, kil, manyetit, hematit, granat, rutil, kireçtaşı vb. bulunabilir. Bileşiminde % 95'den fazla SiO 2 bulunan kuvarsitlere "Ortokuvarsit" denir ve sanayide genellikle bunlar kullanılır. Kuvarsit direnci çok, sağlam ve aşındırıcı kayaç olduğu için istihracı ve öğütülmesi oldukça güç ve pahalıdır. Bu yüzden kuvarsit üretimi, aynı kimyevi bileşimde bulunan kuvars kumu ile kumtaşından (kuvarslı gre), ayrıca daha saf olan kuvarstan sonra tercih edilir. Kuvarsitler SiO 2 içeriği yüksek ve demir içeriği % 0,4'den az olması durumunda cam ve seramik sanayinde kullınılır. Ayrıca refrakter (silika tuğla), metalürji (demir ve ferrokrom), inşaat (hafif gazbeton yapı elemanları üretimi) sanayinde de çeşitli amaçlarla kuvarsit kullanılır.Kuvarsit, başlangıçta saf kuvars kumtaşı olan sert, yapraklanmamış bir Başkalaşım kayadır. Kumtaşı, genellikle orojenik kayışlar içinde tektonik sıkıştırma ile ilgili ısıtma ve basınç yoluyla kuvarsite dönüştürülür. Kuvarsitler genellikle demir oksit (Fe2O3)bileşeninden oluşur. Değişen miktarlar nedeniyle pembe ve kırmızı gibi çeşitli tonlar da görülür. Saf kuvarsit genellikle gri ya da beyazdır. Sarı, yeşil, mavi ve turuncu gibi renkler diğer minerallerden kaynaklanmaktadır. Kumtaşının orijinal dokusu ve tortul yapılarının çoğu veya tamamı metamorfizm tarafından silinir.Görünüşte grenli, zımpara benzeri yüzey zamanla camsı hale gelir.Bu, kuvarsit içinde çizgiler ve merceklerin oluşmasına neden olur.Ortokartzit, genellikle silika ile çimentolu çok yuvarlak kuvars tanelerinden oluşan çok saf bir kuvars kumtaşıdır. Ortokartzit, genellikle sadece çok az miktarda demir oksit ve zirkon, rutil ve manyetit gibi iz dirençli minerallerle %99'u Sio2'dir.Normalde az sayıda fosil bulunmasına rağmen orijinal doku ve tortul yapılar korunur.Kuvarsit kimyasal hava koşullarına karşı çok dayanıklıdır ve genellikle sırtlar ve dirençli tepeler oluşturur.Kayanın neredeyse saf silika içeriği toprak için çok az malzeme sağlar; bu nedenle, kuvarsit sırtları genellikle çıplaktır veya sadece çok ince bir toprak tabakası ve (eğer varsa) az bitki örtüsü ile kaplıdır. Kuvarsit direnci de güçlü ve aşındırıcı kayalardır. Bu nedenle öğütülmesi zor ve pahalıdır. Böylece, kuvarsitin üretimi, kuvars kumu ve kumtaşı (kuvars kumtaşı) ile aynı kimyasal bileşik ve daha saf kuvars, tercih edilir. Kalsit ve karbonat kayalar, kimyasal formül CaCO3 ile endüstriyel bir mineral oluşturur. Çeşitli şekillerde uçucu mineral kristaller, parlaklık ve renksiz şeffaf cam yapı. Öğütüldüğünde beyaz bir toz elde etmek için. Suyun kireçtaşı doğrudan kristalizasyonu olarak bilinen kireçtaşı veya karbonat kayaları, deniz canlılarının kabuklarında birikebilir veya sıkışabilir. Amerika Birleşik Devletleri'nde, gri oluşumları Devil's Lake State Park, Pennsylvania, Washington DC bölgesinde, Doğu, Güney Dakota, Central Texas,güneybatı Minnesota, bazı yerlerinde Wisconsin, Salt Lake City, Utah yakınlarında bulunan ve Appalachians dirençli sırtlar gibi Wasatch ve diğer dağlık bölgelerde içinde Baraboo Aralığında bulunabilir. Kuvarsit, Arizona'daki Morenci bakır madeninde de bulunur. Batı Arizona Quartzsite kasaba Arizona ve Güneydoğu Kaliforniya hem de yakındaki dağlarda kuvarsitler adını alır. Kuzey Idaho'nun Coeur d'alene bölgesindeki Kemer Süper grubundan camsı bir vitreus kuvarsit tanımlanmıştır. Kıtasal Avrupa'da, çeşitli bölgesel izole kuvarsit yatakları Batı Çek Cumhuriyeti içine Rhenish Masifi ve Alman Merkez Highlands bir kemer yüzey seviyesinde mevcut, Taunus ve Harz dağlarında örneğin. Polonya'da Świętokrzyskie Dağlarında yüzey seviyesinde kuvarsit yatakları bulunmaktadır. Kanada'da, Ontario La Cloche Dağları öncelikle beyaz kuvarsit oluşur. Mozambik'teki en yüksek dağ olan Monte Binga (2436 m) ve çevredeki Chimanimani Platosunun geri kalanı çok sert, soluk gri, Prekambriyen kuvarsitten oluşur. Kuvarsit dekoratif bir taştır ve duvarları, çatı kiremitleri, döşeme ve merdiven basamakları olarak kaplamak için kullanılabilir. Mutfaklarda tezgah üstü kullanımı hızla genişliyor. Granitten daha sert ve lekelere karşı daha dayanıklıdır. Ezilmiş kuvarsit bazen yol yapımında kullanılır. Yüksek saflıkta kuvarsit, ferrosilikon, endüstriyel silika kumu, silikon ve silisyum karbür üretmek için kullanılır. Paleolitik dönemde, taş aletler yapmak için çakmaktaşı, kuvars ve diğer litik hammaddelerle birlikte kuvarsit kullanılmıştır. Dumanlı Kuvars kahverengimsi bir kuvars çeşidi.Bir dağ kristali türü olan dumanlı kuvars koyu duman renginde ve yarı şeffaftır. Çok koyu kahverengiden opak siyah renge kadar olan bir çeşidine morion denir. Dumanlı kuvars binlerce yıldır süs, dekoratif ve dini nesnelerde eğerdli taş olarak kullanılmıştır. Dumanlı kuvarsın bağlı olduğu burçlar Oğlak ve Yay'dır. Eski zamanlardan beri dumanlı kuvarsın gerginliği giderdiği, korku, panik ve kızgınlığı olumlu duygulara, huzur ve neşeye değiştirdiğine inanılmıştır. Bazıları pankreas ve böbreklerin daha iyi çalışmasına ve zehirli maddelerin vücuttan atılmasına yardım ettiğine inanır. Dumanlı Kuvars ve onun tam siyah türü olan MORİON dünyada en güzel ve bol miktarda Brezilya'da ve Türkiye'de çıkartılır. Türkiye'de Aydın ili, Koçarlı-Çine-Karacasu ilçelerinde dumanlı kuvars yatakları bulunmaktadır. Yaklaşık 30 yıldır Koçarlı ilçesine bağlı Mersinbeleni Köyü ve civar köyleri tarlalarında topladıkları dumanlı kuvars kristallerini satarak ek gelir elde etmektedirler. Jasper(taş) kuvars grubundan bir Silikat mineralidir. Doğada kırmızı, yeşil, kahverengi ve sarı renkleri vardır. Bileşiminde bulunan Hematit,ona rengini verir ve bu renklerin dağılımlarına göre taşa: Okyanus, dalmaçya, hayalet, kırmızı gibi isiler verilir. Kırmızı noktalar serpiştirilmiş haline kantaşı ya da heliotrop denen jasper taşı, Eski Roma'da yüzük taşlarında kullanılırdı. Akik kalsedom kuvarsının bir türü olan yarı saydam mineraldir.Çok farklı renk ve dokularda olabilir. Ametist mor renkli bir kuvars türüdür. Genellikle mücevher olarak kullanılır. Renksiz, şeffaf kayaç kristali, kuvarsın en saf halidir. Kalsedon kuvars mineralinin kriptokristalin çeşitlerinden biridir.Saf kalsedon çok ince tabakalar halinde dizilmiş çok ince kuvars liflerinden oluşur. Saf kalsedonun rengi yarı şeffaf gri veya beyazdır. Grimsi mavi veya kahverengi gölgeli hatta siyahımsı olanları da vardır. Safsızlıklar sebebiyle şeritlerde farklı renk ve desenler olur. Yeşim (jasp) kuvars grubundan bir silis mineralidir. Doğada kırmızı, yeşil, kahverengi ve sarı renkleri vardır. Bileşiminde bulunan hematit,ona rengini verir ve bu renkler, dağılımlarına göre: Okyanus, dalmaçya, hayalet, kırmızı gibi adlarla anılırlar. Kırmızı noktalar serpiştirilmiş haline kantaşı ya da heliotrop denen yeşim (jasp) taşı, Antik Roma'da yüzük taşlarında kullanılırdı. Deniz Çakır Deniz Çakır (d. 31 Aralık 1982, Ankara) Türk oyuncu. İlk televizyon deneyimi olan Kadın İsterse'deki Alev rolüyle tanındı. Ama asıl çıkışını "Yaprak Dökümü" adlı dizideki Ferhunde karakteriyle yapmıştır ve 2011-2014 Yılları arasında Muhteşem Yüzyıl'daki Şah Sultan Karakteriyle Ünlenmiş. Deniz Çakır, 31 Aralık 1982 tarihinde Ankara'da dünyaya geldi. Hacettepe Üniversitesi Ankara Devlet Konservatuvarı Tiyatro Bölümü'nden mezun olmuştur. Ayrancı Süper Lisesi'nde okumuştur. Bu dönemde sık-sık tiyatro oyunlarına giden Çakır, bir gün yine bir oyunda Zeynep Eronat'ın performansından çok etkilenmiş ve böyle oyuncu olmaya karar vermiştir. Kendisine bu dönemde hocalık etmiş isimlerden biri de Cihan Ünal'dır. Konservatuvardan mezun olmadan önce Ankara Radyosu'nda, radyo tiyatrosu yaptı ve radyo reklamı seslendirdi. Birol Güven yeni dizisi "Kadın İsterse" için en sonunda Deniz Çakır'da karar kılmış ve oyuncu, yardımcı fakat önemli bir rol olan Alev rolüyle ilk televizyon deneyimini yapmıştır. Dizide başta Hülya Avşar ve hocası Cihan Ünal olmakla önemli bir kadro ile çalışan Çakır için bu iyi bir başlangıç oldu. Dizinin ratinglerinin iyi olması sayesinde önce Star TV'de daha sonra Show TV'deki yayınıyla dikkat topladı. Dizinin sona ermesinin ardından Birol Güven'in başka yazdığı bir dizi olan sitcom "İki Arada Aşk" adlı dizide başrolde yer aldı. Bu sefer, önceki dizideki kötü kadın imajıni yıkmayı başarsa da, dizi başka bir kanala transfer olunca düşük ratingler yüzünden yayından kaldırıldı. Bu dizinin ardından yine iyi bir karakteri oynadığı "İşte Benim" (veya diğer adıyla "Evet Benim") dizisinde yer aldı. Bir yaz dizisi olan bu dizi rol aldığı önceki iki dizinin aksine birçok karakteri ve onların hayatlarını ele alıyordu. Daha önce yer aldığı dizilerden en az bölüm yayınlanan bu yaz dizisi, çok geçmeden yayından kaldırıldı. Deniz Çakır en büyük çıkışını Reşat Nuri Güntekin'in aynı adlı romanından günümüze uyarlanan "Yaprak Dökümü" dizisiyle yaptı. Dizi sayesinde tecrübesi ve popülaritesi artan Deniz Çakır dizide en önemli karakterlerden biri olan Ferhunde rolüyle dikkat toplamayı başardı. Dizideki oyunculuğu kendisine 2010 senesinde ilk kez takdim edilen İsmail Cem Televizyon Ödülleri'nde En İyi Yardımcı Kadın Oyuncu - Dram ödülü kazandırdı. Çakır, hatta bu sayede diğer bazı ülkelerde de başta Bulgaristan ve Azerbaycan olmakla hayranlar kazandı. Bu sıralarda İstanbul Devlet Tiyatrosunda "Uyarca" isimli oyunda yer almıştır. Deniz Çakır 2008 senesinde Özlem Akova'nın yönetmenliğini yaptığı Kako Si? filminde başrolü üstlendi. Filmin 2010 senesinin sonlarına doğru vizyona girmesi bekleniyor. Berlin Film Festivali için yapılmış filmin fragmanı uzun süre yayınlanmış olsa da Türkiye'de vizyonlara girmemiştir. Çakır, bu dönemde filmin festival filmi olduğunu ve vizyona gireceğini zannetmediğini söylemiştir. Yakında gösterime girmesi beklenen Emre Şahin'in yönetmenliğini yaptığı 40 isimli sinema filminde yine başrolde yer almıştır. Şahin, rolü sadece onun için yazdığını söylemiştir. Bir çanta etrafında dönen hayatları konu alan film Deniz Çakır'ın oynamayı kabul ettiği iki filmden biri. Daha önce birçok proje teklifi alsa da sadece arşive konulucak işlerde yer alarak daha iyi bir kariyer çizmeyi planladığını belirtti. Oyuncu, Avrupa Yakası isimli dizinin bir bölümünde de konuk oyuncu olarak yer almıştır. Çakır, 2009 senesinde "Aşk Sözleri" isimli bazı William Shakespeare oyunlarının karışımı olan bir tiyatro oyununda yer aldı. Oyundaki performansıyla Afife Jale Ödülleri'nde bir adaylıkla onurlandırıldı. Oyuncu bunun dışında seslendirmeler 'de yapmaktadır. Reklamlar dışında "Iron Man" ve "Kung Fu Panda" gibi bazı filmlerde seslendirme yapmıştır. Çakır, Özcan Deniz'in "Ya Sonra" filminde Didem karakteri ile sinemada 3. başrolü üstlenmiştir. "Ya Sonra" şarkısını seslendirerek, herkesi şaşırtan oyuncunun da etkisiyle parça "Yılın en çok tıklanan soundtrack müziği" olmuştur. Eylül 2011 tarihinde başlayan "İffet" adlı dizide yer almaktadır. Namus kavramını sorgulayan dizide, İbrahim Çelikkol, Zuhal Olcay ve Melike Güner de oyuncu kadrosunda yer alan isimlerdendir. Daha Sonra 2013 yılı Ocak ayının ilk haftasında Şah Sultan rolüyle Muhteşem Yüzyıl dizisinin kadrosuna katılmış, bir sezonluk performanstan sonra ayrılmıştır. Eşkıya Dünyaya Hükümdar Olmaz dizisinde Meryem karakterini canlandırmış. Eş zamanlı olarak Ece Temelkuran'ın aynı adlı kitabından esinlenerek yazılan bunalım komedisi oyunu "Bütün Kadınların Kafası Karışıktır." da oynamıştır. Birkaç yıldır fotoğraflar çeken Çakır, fotoğraf sanatçısı Serdal Güzel ile yakında açacağı 'Rabarba' adlı fotoğraf sergisi için hazırlanıyor. Kendisi 2009 senesinde Okan Bayülgen'in sunduğu "Sade Vatandaş" programına konuk olarak, bu projesini anlatmıştır. Her zaman fotoğrafçılığa ilgi duyan Deniz Çakır, programda bu projesi için sponsora ihtiyacı olduğunu belirtmiştir ve fotoğraf çekme konusunda "Yaprak Dökümü"'nün yönetmeni Mesude Erarslan'ın kendisini teşvik ettiğini anlattı. Deniz Çakır, internet üzerinde en çok hayranı olan 20 Kadın Türk Televizyon oyuncusu arasında yer almaktadır. "Ayaklı Gazete" isimli sitenin anketinde Türkiye'deki en güzel yüzlerden biri seçilen Çakır, e-kolay tarafından "Türkiye'nin en sevilen "kötü kadını"" adlandırıldı. Çakır 32 bin kişinin katıldığı bir ankette Türkiye'nin en güzel 10 ünlüsü listesinde de yer almıştır.. Türkiye'nin önde gelen erkek dergilerinden "Boxer dergisi", ülkenin en seksi kadınlarından biri olarak gösterdi. Yaprak Dökümü dizisi ünlendikten sonra dizinin ilk bölümlerinde hikâyede önemli bir yer alan, sadece saniyeler süren ve hiçbir çıplaklık içermeyen bir sevişme sahnesi internette rekorlar kırmaya başladı. Bu yüzden sinirlenen başarılı oyuncu, her ne kadar oyunculuğa sınır koymadığını söylese de oyunculuğunu gölgede bırakacak sahnelerde yer almayı düşünmediğini söyledi. Filip Daems Filip Daems (; d. 31 Ekim 1978), Defans olarak görev yapmış Belçikalı eski futbolcudur. Daems, kariyerine 1995 yılında Verbroedering Geel'de başladı ve 1998 yılına kadar Belçika ikinci ligindeki takımda kaldı. Kulüpte kaldığı süre içinde 40 maçta oynadı ve iki gol attı. 1999 ve 2001 yılları arasında Belgian Pro League kulüplerinden K. Lierse SK'de 83 maça çıktı ve üç gol attı. Daha sonra 2001 ve 2005 yılları arasında Gençlerbirliği'nde oynadı ve oynadığı dört sezonda 98 maça çıkıp 13 gol attı. Ocak 2005'te Daems, Almanya'nın Borussia Mönchengladbach kulübüne transfer oldu ve Haziran 2008'a kadar süren bir sözleşme imzaladı. Kulüpteki ilk sezonunda 11 maça çıktı ve bir gol attı. 2005-06 sezonunda ilk maçına Schalke 04 karşısında çıktı ve bu maçta gol attı. Sezonun sonuna kadar Alman kulübü adına 22 maça çıktı. Ancak 2006-07 sezonunu rezerv takımda, Almanya'nın üçüncü ligi Regionalliga Nord'da mücadele eden Borussia Mönchengladbach II'de geçirdi. 2007-08 sezonunda as takımla 2. Bundesliga'da yer aldı. Daems, 2-2 berabere kaldıkları 1. FC Köln karşısında bir gol attı. Mönchengladbach, ikinci ligden yükseldi ve 2008-09 sezonunu Bundesliga'da geçirdi. O sezon iki gol atan futbolcu, bu gollerden birini Eintracht Frankfurt'a, diğerini Bayern Münih'e attı. 2009-10 sezonunda 18 maça çıkan futbolcu bir gol attı. Bu golü TSG 1899 Hoffenheim'a 31. dakikada penaltıdan atmıştı. 2010-11 sezonunda 34 lig maçında da 90 dakika boyunca oynadı. Daems ayrıca Schalke 04, VfL Wolfsburg, Hoffenheim ve Köln'e birer gol atarak sezonu 4 golle bitirdi. Stephen Hillenburg Stephen McDannell Hillenburg (21 Ağustos 1961 – 26 Kasım 2018), Amerikalı oyuncu ve seslendirme sanatçısı. Sünger bob'un yaratıcısıdır. 1979 yılından beri