Taşıma/sürükleme oranının çok yüksek olduğu uçaklarda taşımanın azaltılması için ters flaplar kullanılabilir. (Örneğin denize inebilen uçaklarda ters flaplara rastlanır) Hücum kenarında yer alan flaplar olarak da adlandırılabilir. Kanat kamburluğunu etkili bir şekilde arttırmaya yarar. Kısa mesafede kalkış gerçekleştirebilen uçaklarda kalkış esnasında açılır. Türk vatandaşlarının tabi olduğu vize uygulamaları Bu sayfada Türkiye Cumhuriyeti vatandaşlarının tabi olduğu vize uygulamaları listelenmiştir. Listede ülkeler kıtalarına göre ayrılmıştır ve kendi içlerinde alfabetik sıraya göre dizilmiştir. Bu liste en son 10 "Mart 2019" tarihinde güncellenmiştir. Umuma Mahsus Pasaport sahibi Türk vatandaşları, 64 ülkeye herhangi bir vize uygulamasına tabi olmadan, 37 ülkeye kapıda vize alarak ve 10 ülkeye internetten vize alarak girilebilmektedir. Böylelikle Umuma mahsus pasaport sahibi Türk vatandaşları, toplam 111 ülkeye vizesiz ya da kapıda vize alarak seyahat edebilmektedirler. 146 ülke ise hususi pasaport ve Hizmet Pasaportu sahiplerine vize uygulamazken 9 ülke kapıda vize vermektedir. Bu sebeple Hususi pasaport ve Hizmet Pasaportu sahipleri toplamda 156 ülkeye seyahat edebilmektedirler. Diplomatik Pasaporta ise 165 ülke vize uygulamamakta, 9 ülke kapıda vize vermektedir. Böylelikle Diplomatik Pasaport sahipleri toplamda 174 ülkeye seyahat edebilmektedirler. Türk vatandaşları'nın Kuzey Kıbrıs, Gürcistan, Moldova ve Ukrayna'ya ise pasaport olmadan sadece kimlik kartı ile girişleri mümkündür. Umuma Mahsus Pasaportun, diğer resmi pasaportlar karşısında ayrıcalıklı olduğu ülkeler Ermenistan ve Tayvan'dır. Bordo pasaport sahipleri, Ermenistan'a havayoluyla varışta 120 günlük, Tayvan'da sadece Taipei’deki Taoyuan Uluslararası Havaalanından girişte 30 günlük vize alabilir. Resmi pasaport sahipleri, bu ülkelerin dış temsilciliklerinden vize almalıdır. Ülkeler, kıtalara göre gruplandırılmış olarak aşağıdaki gibidir. Son güncelleme tarihi: 24 Ekim 2019 Son güncelleme tarihi: 29.07.2019 Not: Schengen bölgesi ülkelerinde hususi, hizmet ve diplomatik pasaportlara uygulanan vize muafiyeti süreleri schengen ülkeleri arasında yapılan transferlerde de devam eder ve bu ülkelerde geçirilen süre toplam muafiyet süresinden düşülür. Çetin, Ortaköy Çetin, Aksaray ilinin Ortaköy ilçesine bağlı bir köydür. Çatin Köyü, doğuda Ozancık, batıda Cumali, kuzeyde Kümbet, güneyde Yanyurt köyleri arasında kalır. Köy 40 km’lik stabilize yol ile Aksaray’a, 15 km’lik yol ile Ortaköy’e, 50 km’lik yarısı stabilize yol ile de Nevşehir’e bağlantılıdır. Kırşehir'e ise Ortaköy'den geçmek suretiyle yaklaşık 60 km mesafededir. Türkiye Özürlüsüyle Mutludur Partisi Türkiye Özürlüsüyle Mutludur Partisi, 29 Temmuz 1996 tarihinde Murat Dilmen'in başkanlığında kurulan, genel gayesi özürlü vatandaşlara iyi yaşam koşulları sunmak olan bir siyasi partidir. 1999 ve 2002 genel seçimlerine katılmadığından dolayı parti hakkında Siyasi Partiler Kanunu'nun 105. maddesi dolayısıyla kapatılması istemiyle dava açıldı. Ancak dava sonuçlanmadan, 17 Aralık 2003 tarihinde parti topladığı kongre ile kendini feshetmiştir. Anayasa Mahkemesi ise 7 Şubat 2005'te partinin kapatılmasına ilişkin davayı reddetti ki parti kapanalı yaklaşık 13 ay olmuştu. Geçmiş, İvrindi Geçmiş, Balıkesir ilinin İvrindi ilçesine bağlı bir mahalledir. Balıkesir il merkezine 52 km, İvrindi ilçesine 15 km uzaklıktadır. Saint Bernard Saint Bernard, çok büyük ve adeleli, İsviçre kökenli köpek ırkı. Bernard halk arasında salyalarıyla ünlü olan ve halkın sevgisinin çoğunu Beethoven adlı filmle kazanmış olan bir köpek ırkıdır. Tüyleri kısadır. Tüyleri düz ve hafif dalgalı olabilir bunun dışında tüyleri parlak,sık ve yumuşaktır. Sahiplerine haftada birkaç kez fırçalanması önerilir. Tıraş ihtiyacı yoktur. Yıkamak gerektiğinde kuru şampuan uygulanmalıdır. Orta derecede tüy dökücü sınıfına girer. Saint Bernard beyaz, ten rengi, kızıl, siyah kombinasyonlarında kaplan desenli olur. Kişilik olarak incelendiğinde St. Bernard uysal, nazik, arkadaş canlısı, sevgi dolu ve sabırlıdır. Saint Bernard yavaş hareket eden, sabırlı ve itaatkar bir köpektir. Tek kötü huyu çok salyalı olmasıdır. Arama köpeği, bekçi köpeği, iz sürücü ve kurtarma köpeği olarak kullanılır. Dev ırk olduğundan erken yaşta diğer insanlarla çok iyi sosyalleştirilmelidir. Eğitim de yine köpek henüz küçük ve kontrol edilebilir büyüklükte iken başlamalı ve tutarlı ve pozitif bir metot kullanılmalıdır. Yaşamaya uygun olduğu iklim soğuk iklim'dir. St. Bernard için en uygun yaşam alanı bahçeli evlerdir. Yatkın olduğu hastalıklar Wobbler sendromu, kalp rahatsızlıkları, deri problemleri, kalça displazisi, ektropion, entropion, distichiasis, mide dönmesi ve osteosarkom'dur. Yaşam süresi 8 ile 10 yıl arasında değişir. Çok eski bir ırktır. İspanya ve İsviçre arasındaki zorlu Alp geçidinde yolculara sığınak sağlamak amacıyla kurulan manastırda St Bernard de Menthon tarafından MS 980 yılında üretilmeye başlanmıştır. Tibetan mastifinden türemiştir ve bundan dolayı 1000 yılları civarında Romalılar'ca Alplere getirilen köpeklerden üretildiği düşünülmektedir. Muhtemelen keşişler köpeklerini Danua ve Pirene Dağ Köpekleri ile çiftleştirmişlerdir. Kurtarma köpeği olarak kullanımları ve popüleriteleri 17. yüzyıl'da başlamıştır. Saint Bernard manastır yakınlarında geçitte çığ ve kurtarma köpeği olarak kullanılmıştır. Bu köpekler kayıp ya da yaralı yolcuları bulur ve sıcaklık vermek için yüzlerini yalayıp yanlarına yatardı. Ardından gruptan bir köpek manastıra koşarak yardım getirirdi. Saint Bernard'ın koku alma yetisi o kadar güçlüdür ki metrelerce kar altındaki bir kişinin yerini tespit edebilir. Irk ayrıca fırtına ve çığ tehlikesini de önceden hissedebilmesiyle ünlüdür. Irk grubu iş köpeği'dir. Diğer bir ismi ise St. Bernhardshund'dur(Almanca'dan gelmektedir.). Bağlı olduğu kulüpler AKC, ANKC, CKC, FCI (Grup 2), KC (GB) ve UKC'dir. Kökeni İsviçre'dir Gri cÃ¼ce kariyaku Gri cüce kariyaku ("Mazama bricenii"), geyikgiller (Cervidae) familyasından bir kariyaku türüdür. Venezuela'da bulunur. "Mazama bricenii" uzun bir süre küçük kızıl kariyaku türünün bir alt türü olarak değerlendirilmiştir. Ancak kısa bir süredir ayrı bir tür olarak nitelendirilmektedir. Grand Theft Auto: San Andreas Grand Theft Auto: San Andreas,Grand Theft Auto serisinin bir parçasıdır. Oyun, 2002'de GTA 3'ün PC versiyonu için piyasaya çıkarıldıktan birkaç gün sonra PlayStation 2, PC ve Xbox versiyonları için piyasaya çıkarılacağı duyuruldu. Oyun, PlayStation 2 konsolları için 25 Ekim 2004'te Kuzey Amerika, 28 Ekim 2004'te Avrupa ve 2 Aralık 2004'te Avustralya'da satışa sunulmuştur. Japonya'da ise bu tarih olarak 9 Kasım 2006 belirlenmiştir. Oyunun Xbox sürümü Kuzey Amerika'da 25 Ekim 2004, Avrupa'da ise 29 Ekim 2004'te satışa sunulmuştur. Oyunun Windows sürümü ise Kuzey Amerika'da 7 Haziran 2005 ve Avrupa'da 10 Haziran 2005'te satışa sunulmuştur. GTA SA, 10.yıl şerefine Xbox 360 platformuna da çıkarılmıştır. Ayrıca oyun, son zamanlarda Android ve IOS platformlarında satışa sunulmuştur. Carl Johnson, Los Santos'da üç kardeşi ve annesi ile kendi çapında bir hayat sürmektedir. Abisi Sweet, Grove Street Families çetesinin lideridir. Çete, düşmanları Ballas ve Los Santos Vagos çeteleri ile sürekli çatışma halindedir. Bu olaylar çerçevesinde Carl'ın diğer kardeşi Brian ölür. Bu kayıptan sonra Carl, Liberty City'e taşınmaya karar verir. Aradan geçen yıllar içinde Grove Street Families'in önde gelen diğer iki üyesinden biri olan Big Smoke, paraya ve güce kendini kaptırması sonucu çeteye ihanet ederek Ballas'a geçer. Bu ihaneti sırasında Grove Street'in önemli üyelerinden biri olan Ryder'in aklını çelerek onun da Ballas'a geçmesini sağlar. Sonrasında ise Sweet'i öldürüp çeteyi çökertmek için Los Santos Polis Departmanı'nın kötü polisleri ile -C.R.A.S.H olarak bilinirler- işbirliği yaparlar. Bu plan çerçevesinde Carl'ın yeşil Sabre adlı arabası ile bir anda bölgeyi basıp evi tarayarak Sweet'i öldüreceklerdir. Plan aynen işler ancak Sweet evde değildir. Anne Beverly Johnson açılan ateşin hedefi olur ve ölür. Bu olaydan sonra Carl, eve dönmeye karar verir. Eve dönen Carl, her şeyin eskisi gibi olmadığını fark eder. Öte yandan Johnson kardeşler, yapılan ihanetin hala farkında değildir ve Big Smoke ve Ryder halen Grove Street üyesi gibi dolanmaktadırlar. Carl'ın gelişi ile çete tekrar toparlanmaya başlar. Carl, Ryder ile birlikte çetenin silah ihtiyacını karşılar. Ayrıca Carl, Big Smoke'nun bazı özel işlerinde ona yardımcı olur. Grove Street dörtlüsü, zaman içerisinde Ballas'a darbe üstüne darbe vurur, öyle ki Ballas çetesinin lideri Kane'yi öldürürler. Ballas, Grove Street karşısında iyice etkisini yitirmeye başlar. Bu olaylar sırasında CJ'nin kız kardeşinin sevgilisi ve Varrios Los Aztecaz çetesinin lideri Cesar Vialpando, yapılan ihanetin farkına varır ve CJ'ye haber verir. Bütün olanlara şahit olan CJ, Big Smoke ve Ryder'e derin bir kin besler. CJ, durumu acilen Sweet'e bildirmek için harekete geçer ancak Sweet o sırada Ballaslılarla çatışmaya girmiş ve yaralanmıştır. Bölgeye gelen Carl, Ballaslıları püskürtür ancak polisler mekanı basar. Yaralı kardeşini bırakmayan CJ, tutuklanır. Bu olaydan sonra Sweet, hapse girmiştir. Carl ise C.R.A.S.H polisleri Tenpenny, Pulaski ve Hernandez tarafından Los Santos dışına sürülmüştür. Big Smoke ise Ballas'ın başına geçerek kendi uyuşturucu dünyasını kurar. Grove Street ise tarih olmuştur. CJ, Katalina adlı bir kadınla tanışır ve onunla beraber dört ayrı kasabada dört ayrı yeri soyarak parasını katlar. Aynı zamanda, bu bölgelerde yaptığı yarışlarda San Fierro'da bir garaj kazanır ve Triad çetesinin lideri Wu Zi Mu (Woozie) ile tanışır. San Fierro'ya geçen CJ, kendisine verilen garajın çok iyi durumda olmadığını fark eder. Şehrin dört bir yanını dolaşıp topladığı ekiple garajı çalışabilir bir hale getirir. Bu yolda Cesar ve kız kardeşi CJ'nin hep yanında bulunmuştur. CJ,öte yandan Woozie'ye birçok konuda yardımda bulunur. Bu olaylar ikili arasında sağlam bir dostluğa vesile olur. CJ ve Cesar, Ryder'in izini bulmayı başarır. Ryder'in üç ayrı kişi ile iş çevirdiğini öğrenirler. Bunlardan birincisi, San Fierro Rifa çetesinin lideri T-Bone Mendez, Jizzy ve eli her yere uzanabilen mafya babası Mike Toreno'dur. CJ,Jizzy'in yanına yaklaşarak onun güvenini kazanır sonrasında onu öldürür. Bu işi bitirdikten sonra bir iskelede toplantı yapan Mendez ve Ryder'a baskın düzenleyerek ikisini de öldürür. En son, helikopterle kaçmaya çalışan Toreno'yu da öldürür. Bütün bu olaylardan sonra CJ'ye bilinmedik bir kişiden telefon gelir. Adamın söylediği konuma giden CJ, Toreno'nun ölmediğini fark eder. Toreno, CJ'ye bu kırsal kesimde birçok işini yaptırır. Öte yandan Woozie, Las Venturas'ta açtığı kumarhaneye CJ'yi de ortak eder. CJ, uzun bir süre de Las Venturas'ta etkinlik gösterir. Burada Vice City'den bilinen Kent Paul, Madd Dogg ve Ken Rosenberg ile yolu kesişir. Las Venturas'ta birçok işini halleden CJ, Los Santos'a geri döner. Toreno ise CJ'nin kendisine yaptığı yardımlardan dolayı Sweet'in hapisten çıkmasına yardımcı olur. Sweet hapisten çıkınca çetenin yok olduğunu, CJ'nin başka işlerle meşgul olduğunu anlayınca büyük tepki gösterir. Kendi evine geri dönen Sweet, kısa surede Grove Street Families'i tekrar ayağa kaldırır. CJ ise Los Santos'ta birçok bölgeyi tekrar ele geçirerek diğer çetelerin etkinliğini kırar. En son Big Smoke'nun yerini öğrenen Johnson kardeşler, Smoke'un mekânına baskın düzenler. Uzun süren çatışma sonucu CJ, Smoke'u yakalayıp öldürür. O sırada oraya giren Tenpenny, paraları çalıp kaçar. Johnson kardeşler, bir itfaiye aracı ile kaçan Tenpenny'nin peşine düşer. Uzun süren kovalamaca sonucu Tenpenny itfaiye aracının kontrolünü kaybedip Grove Street'e uçar ve ölür. Bütün belaları başlarından def eden Johnson ailesi, normal yaşamlarına geri döner. Oyunun en büyük farklılıklarından biri, eklenen karakter geliştirme özellikleridir. Kas ve saygınlık gibi belirli özellikleri geliştirebilmenin dışında karakterin görünüşü de değiştirilebilir, karakterin; kıyafetini, saçını, sakalını ve dövmesini değiştirmek mümkündü. Los Santos'ta, az para ve düşük özelliklerle başlanan oyunda; zaman ilerledikçe yeni dükkânlar açılarak yeni kıyafetler, yeni şehirler açılarak yeni yan görevler açılabilir. Örneğin, San Fierro şehri açıldığı zaman vale görevleri yapılabilir. Ayrıca, bazı görevler yapıldığında oyundaki araba çeşidinin artması gibi özellikler açılabilir. Oyunda 1992 Los Angeles olayları baz alınmıştır. Carl Johnson: Beverly Johnson'ın oğlu ve GSF (Grove Street Families) çetesinin lideri Sweet'in kardeşi, Kendl'ın abisidir. 1987 yılında çete işlerinden bunalmış ve Liberty City'e taşınmıştır. 1992 yılında ise annesinin ölümü üzerine Los Santos'a geri döner. İşlerin karışık olduğunu gördüğünde ise kalmaya karar verir. Sweet ilk başta onu sürekli korkaklıkla suçlar fakat Carl iyi işler başarınca ona tekrar saygı duyar. Sweet Johnson: Johnson kardeşlerin en büyüğüdür. GSF'in kurucusu ve lideridir. GSF'i kurmasının sebebi ise uyuşturucuya karşı mücadele etmek ve en büyük uyuşturucu çetesi olan Ballas çetesi ile savaşmaktır. Mahallesine ve sokak adabına çok düşkündür. Carl çeşitli işlerle zengin olduğunda dahi mahalle ile ilgilenmediği için ona çok kızar. Kendl Johnson: Johnson ailesindeki tek kızdır. Varrios Los Aztecas çetesinin lideri Jose'nin kardeşi Cesar Vialpando ile sevgilidir. Abisi Sweet ise bu ilişkiye onay vermemektedir ve bu yüzden sık sık abisi ile tartışır. En sonunda evi terk eder. Sweet hapisteyken Cesar ile beraber Carl'a epey destek vermiştir. Big Smoke: GSF çetesinin saygı duyulan ileri gelenlerindendir. Midesine pek düşkündür. Paraya ve güce aşık olur. The C.R.A.S.H. adlı kirli polis çetesinin aklını çelmesiyle GSF'e ihanet ederek Ballas çetesine geçer. Beverly Johnson'ın öldürülmesinde parmağı vardır. İhaneti ortaya çıkan Big Smoke, oyunun son görevinde Carl Johnson tarafından öldürülür. Ryder: GSF'in ileri gelenlerindendir. Carl'ı kıskanır. Dahi olduğunu ve çok daha iyi şeyleri hak ettiğini düşünür. Big Smoke'un aklını çelmesiyle GSF'e ihanet eder. Pier 69 görevinde Loco Syndicate ile olan buluşmasında Carl tarafından öldürülür. Cesar Vialpando: VLA (Varrios Los Aztecas) çetesinin kurucularındandır ve lideri Jose'nin kardeşidir. Kendl Johnson ile sevgilidir. Carl ile ilk başta pek iyi anlaşamazlar fakat zamanla çok yakın arkadaş olurlar. Carl kendi mahallesini Ballas çetesinden kurtardıktan sonra onun da mahallesini LSV (Los Santos Vagos) çetesinden kurtarmasına yardım eder. Frank Tenpenny: Kirli polis çetesi The C.R.A.S.H.'in lideridir. Çete işlerini kızıştırarak kendine çıkar sağlar. Carl ile çok uğraşır. En çok Ballas çetesine yardım eder. Oyunun son görevinde Carl tarafından öldürülür. Jimmy Hernandez: The C.R.A.S.H. çetesinin üyesidir. Oyunun başında ismi geçen polis Ralph Pendlebury'i öldürmüştür. Aslında The C.R.A.S.H.'i sevmemektedir. Bu yüzden gizli olarak resmi makamlara bilgi vermektedir. Tenpenny ise onun ihanetinin farkına varır. High Noon görevinde, Tenpenny, Hernandez'in kafasına kürekle vurarak onu bayıltır ve Carl o sırada oradadır. Daha sonra Tenpenny Pulaski'ye ikisini de öldürmesini söyler ve oradan ayrılır. Carl kendi mezarını kazarken Hernandez aniden ayaklanır ve Pulaski'ye saldırır. Fakat başarısız olur ve vurularak Carl'ın kazdığı çukura düşüp ölür. Eddie Pulaski: The C.R.A.S.H. üyelerinden biridir ve Tenpenny'nin sağ koludur. Beraber birçok suça karışırlar. Big Smoke ve Ryder'la da işbirliği yaparlar. Daha sonra, Hernandez yüzünden haklarında soruşturma açılır. High Noon görevinde, Hernandez'i vurduktan sonra kaçmaya çalışırken, Carl onu yakalayıp öldürür. OG Loc: Asıl ismi Jeffrey'dir ve GSF'ye mensuptur. Çeteye bir faydası olmadığından ona pek saygı duyulmaz. Fakat bir olay neticesinde hapse girer ve bu ona biraz saygınlık ile OG Loc lakabını kazandırır. Hapisten çıktığında rap yapmak ister. Bunun için Carl'dan Madd Dogg'un ritim kitabını çalmasını ister. Kitabı ele geçirince şöhreti yükselir. Daha sonra işler değişir ve Carl, Madd Dogg'un menajerliğini yapmaya başlar. Ritim kitabını da OG Loc'u tartaklayarak geri alır ve OG Loc, ününü kaybeder. Madd Dogg: Los Santos'lu ünlü bir rapçidir. Carl onun ritim kitabını çalınca ününü kaybeder. Epey güçsüzleşir ve Vinewood'daki malikânesini de Vagos çetesinden Big Poppa'ya kaptırır. Tam intihar edecekken Carl onu kurtarır ve menajeri olur. Triad çetesinin de yardımıyla malikaneyi Vagos'tan geri alırlar. Daha sonra ritim kitabını da geri alırlar ve Madd Dogg'un şöhreti yeniden yükselir. Oyunun sonunda Altın Plak ödülü kazandığı görülmektedir. Catalina: Bu karakter ilk GTA 3'te görülmüştür. Fakat San Andreas daha eskiyi anlatır. Catalina çok sert ve hırslı bir kadındır. Cesar Vialpando'nun kuzenidir. Para için herkesi harcayabilir. Cesar'ın aracılığıyla Carl ile tanışır. Beraber soygunlar yaparlar ve Carl'a onu sevdiğini itiraf eder. Fakat Carl'ın bu işlerde pek gözü yoktur. Catalina, Carl'ı onunla hiç ilgilenmemekle suçlar ve ayrılırlar. Catalina, Carl'ı kıskandırmak için Claude Speed'le çıkar. En sonunda Claude ile beraber Liberty City'e taşınırlar. Wu Zi Mu (Woozie): San Andreas'daki Triadların lideridir. Görme engellidir fakat çatışabilir, video oyunu oynayabilir. Carl ile bir illegal araba yarışı esnasında tanışırlar. Daha sonra birbirlerine karşılıklı olarak yardımlarda bulunurlar ve yakın arkadaş hâline gelirler. Carl'a Loco Syndicate'i çökertirken ve Madd Dogg'un malikânesini Vagoslardan geri alırken yardım eder. The Truth: Eskiden bir devlet ajanı olan The Truth'un, bir çiftliği ve Mothership adını verdiği bir karavanı vardır. Genelde anlamsızca konuşur. Tenpenny sayesinde Carl ile tanışırlar. Daha sonra Tenpenny ona ihanet ederek uyuşturucu tarlasını polislere ihbar eder. Carl ile beraber tüm tarlayı yaktıktan sonra saklanmak için San Fierro'ya kaçarlar. Mike Toreno: Loco Syndicate örgütüne sızmış olan bir devlet ajanıdır. Carl, tüm Loco Syndicate'i çökertirken onun burnu bile kanamaz. Carl onun helikopterine roket atar fakat o o sırada helikopterde değildir. Daha sonra Carl'ın karşısına çıkıp onu şaşırtır. Carl'a birtakım ayak işlerini yaptırır ve pilotluk eğitimi almasını sağlar. Carl'ın yardımları karşılığında Sweet'i hapisten çıkarır. T-Bone Mendez: San Fierro'nun en büyük torbacılarından biridir. San Fierro Rifa (SFR) çetesine katılmış ve zamanla çetenin lideri olmuştur. Loco Syndicate örgütünün en önemli 3 üyesinden biridir ve örgütün kas gücüdür. Pier 69 görevinde Carl Johnson ve Cesar Vialpando tarafından öldürülür. Jizzy B: San Fierro şehrinin en büyük kadın taciri ve Loco Syndicate örgütünün en önemli 3 üyesinden biridir. Büyük bir striptiz kulübü, ayrıca Pimpmobile isimli bir otomobili vardır. Carl Johnson, Loco Syndicate'e onun yanında işe girerek sızmıştır. Loco Syndicate'i çökerteceği zaman da kulübünde onu kıstırır. Jizzy B kaçmaya yeltenir fakat Carl tarafından yakalanıp öldürülür. Ken Rosenberg: Vice City'deki avukatlık barosundan uyuşturucu bağımlılığı yüzünden ihraç edilir. Eski dostu Tommy Vercetti'den de beklediği yardımı göremez. Daha sonra bir rehabilitasyon merkezinde tedavi görür. İş ararken Salvatore Leone onu bulur ve tarafsız biri olması sebebiyle onu Sindacco Ailesi ile beraber yönettikleri Caligula's adlı kumarhanenin müdürü yapar. Ayrıca oyunundaki ana karakterlerden biridir. Oyun, San Andreas eyaletinde geçer. San Andreas eyaleti, Kaliforniya ve Nevada eyaletlerinin bir kısmından baz alınmıştır. Oyunda üç ana şehir (Los Santos, San Fierro, Las Venturas) ve 4 farklı "country" (Red Country, Flint Country, Bone Country ve Tierra Robada) var. Şehirler arasından en büyük olanı Los Santos, ikinci en büyük şehir Las Venturas ve en küçük şehir ise San Fierro'dur. Bütün şehirlerin birbirlerinden farklı özellikleri ve yerleri vardır. Örneğin Los Santos'ta Vinewood (Gerçek hayatta Hollywood) vardır. Ayrıca Elvis taklidinden fahişesine kadar bir sürü insan çeşidi vardır. County'lerde ise çok farklı yerler vardır. Red County'de çok uzun ağaçlar, göller ve tepeler gibi şeyler bulunmaktadır. Flint County'nin en büyük özelliklerinden biri Mount Chilliad adlı yüksek (kimilerince 800m) bir dağ içermesidir. Bone County, büyük bir çöllük alandır. Tierra Robada, Bone County'e bağlı bir yarımadadır. Bone County'e Sherman Dam adlı bir barajla bağlı. Bu bölge yarı çöl tepeler, yarı bozkır ve dağlık alanlarla kaplıdır. San Andreas'ın tahmini nüfusu 4.657.451'dir. "Ana madde Los Santos, San Andreas" Tahmini nÃ¼fus: 3.000.000 Oyuna başlanan Los Santos'un üç ana bölgesi var. Orta-kuzeydeki zengin bölgeleri denilebilecek Vinewood, şehir merkezi Downtown, kuzeydeki kasaba bölgeleri. Bu şehirde suç oranı oldukça yüksek. Oyunun başları ve sonları bu bölgede geçer. Oyunun ilk bölümünde açık dükkânlar Binco, Pro-Laps ve sub-urbandır, oyunun son bölümünde Didier Sachs dükkanı da açılır. Spor salonunda boks hareketleri yapılabilir. Karakterin evi Los Santos Downtown'ın güneyinde kalan, Idlewood gibi çetelerin ve rapçilerin kol gezdiği Ganton'un arka mahallelerinde bulunur. Bu oyunda 90'larda altın çağını yaşayan hiphop kültürüne yer verilmiştir. Oyunda gerçek hayattan bazı olaylar da vardır. Los Angeles eyaleti baz alınmıştır. Los Santos şehrindeki çetelerin hakim olduğu bölgeler şunlardır; Grove Street Families Ballas Los Santos Vagos Varrios Los Aztecas Tahmini nÃ¼fus: 800.000 San Francisco şehrinden baz alınmıştır ve oyunda The Truth adlı karakter, ana karaktere şehri "Hippilerin şehri" olarak tasvir etmiştir. Şehrin batısında orta gelirli ve zengin insanlar, kuzeybatısında zenginler, kuzeyinde orta gelirliler, iç bölgelerinde orta gelirli insanlar yaşamaktadır. Doğusunda ise Easter Basin askeri üssü, liman ve havalimanı bulunmaktadır. şehrin doğusunda bir çevre yolu bulunmaktadır. Şehirdeki ezeli çeteler, San Fierro Rifa ve Asya kökenli Da Nang Boys çeteleridir. Ayrıca patronunun, ana karakterin en yakın dostlarından biri olan Triad mafyası(Triads) da bu şehirdedir ayrıca spor salonunda karete hareketleri öğretilmektedir. Tahmini nÃ¼fus: 600.000 Üçüncü şehrimiz Las Venturas, Las Vegas şehrinden baz alınmıştır. Çölün ortasındaki vaha gibi olan kumarhane bölgesi dışında yaşanabilecek bir yer yok, ama yine de ilginç bir şeyler elbette bulunabilir. Mesela Area 69(Area 51 den baz alınmıştır), Yasak Bölge (Restricted Area) veya hayalet kasabalar. Bu şehrin ise 4 bölgesi var. Bunlar; Batıdaki yarı zengin bölge, Kuzeydeki zengin bölge, ortadaki Strip bölgesi (Kumarhanelerin olduğu yer) ve Güneydeki Rock&Metal ağırlıklı bölge. Geri kalan Batı bölgelerine de "Bone Country" deniliyor. Bu şehirde Victim açılıyor, ve spor salonu sokak dövüşü öğretiyor. Kadın ticareti ve fuhuş gibi olaylar Las Venturas'da çok fazla, ayrıca büyük kumarhaneler ve oteller bu şehri daha ilgi çekici yapıyor. Bu bölge de fuhuş ve kumarhaneleri ile ünlüdür. Oyunda 1992 yılında popüler olan bütün türlere özel radyolar mevcut. Oyuna şarkısını veren ünlü isimler arasında Rage Against the Machine, Dr.Dre, Snoop Dogg, Tupac Shakur, Ice T (seslendirme de yapmakta), Guns N' Roses, David Bowie, KISS, Lynyrd Skynyrd ve N.W.A. Oyundaki radyolar şöyle: Bu radyolar, eski oyunların aksine, gerçekten haber verebiliyorlar. Bir spikerin yağmur yağacağını haber verdikten sonra gerçekten de yağmur yağdığına şahit oluyoruz. Veya yaptığımız büyük bir iş radyolarda yer bulabiliyor. Mesela Wu Zi Mu'nun kumarhanesinin açılışının haberini Radio X'teki DJ'in arada verdiğini duymanız, veya ünlü olmanıza yardım ettiğiniz OG Loc'un bir röportajını Radio Los Santos'ta duyabiliyoruz. Oyunda çok ünlü oyuncuların seslendirmeleri mevcuttur. Axl Rose, Samuel L. Jackson, Chris Penn, James Woods ve Peter Fonda buna örnek gösterilebilir. PlayStation 2 sürümü olumlu eleştiriler almasına karşın, PC sürümü grafiklerin kötü olması ve çeşitli sorunlar nedeniyle eleştirilmiştir. Ayrıca oyun, ırkçılıkla suçlanmıştır. IGN ve GameSpot; 2004 ve 2005 yılının en iyileri ödüllerinde, en iyi PlayStation 2 ve en iyi aksiyon oyunu konusunda birleşirken GTA San Andreas'a IGN en iyi hikâye ödülünü, GameSpot en iyi seslendirme ve en komik oyun ödüllerini de layık gördü. 2004 Spike TV Video Oyunları Ödülleri'nde San Andreas; en iyi aksiyon oyunu, en iyi karakter performansı (erkek), en iyi soundtrack ve yılın en iyi oyunu seçildi. Ayrıca, içinde en çok seslendirmen bulunduran oyundur. Grand Theft Auto: San Andreas oyununu çok oyunculu olarak internet üzerinden oynamaya imkân sağlayan geniş çaplı multiplayer yamasıdır. Bu yama sayesinde Grand Theft Auto: San Andreas oyununu sunuculara bağlayıp çeşitli araç ve karakterler kullanılarak çok oyunculu oynanabilmektedir. Kahvehane Kahvehane veya kıraathane; kahve ve çay yanı sıra çeşitli meşrubatların ve nargile gibi tütün ürünlerinin servis yapıldığı, masa oyunlarının oynandığı, sohbet edilen ve yine birçok farklı aktivitenin yapıldığı mekân. Kafeteryalardan ve barlardan farklı olarak genellikle yemek servisi yapılmaz ve alkollü içeceklere ağırlıklı olarak yer verilmez. Özellikle Müslüman toplumlarda kahvehaneler oldukça yaygındır. 16. yüzyıldan beri, kahvehane Orta Doğu ülkelerinde erkeklerin toplandığı kahve gibi içecekler tükettiği, sohbet ettiği, kitap okuduğu ve çeşitli masa oyunları oynadığı yerlerin başında gelir. Kahvehaneler, edebi, siyasi ve sanat ile ilgili bazı oluşumların doğuşuna da zemin hazırlayan; toplumsal sorunların tartışıldığı kültür mekânları olarak da işlev görmüşler ve bu nedenle ""kıraathane"" olarak da isimlendirilmişlerdir. Kahve sözcüğü Türkçeye ("kahwa") sözcüğünden geçmiştir ve aslen Etiyopya'daki Kaffa bölgesinden geldiği düşünülür. Hane (ev) sözcüğü ise Farsça kökenlidir. Osmanlı tarihçisi İbrahim Peçevî'nin notlarından anlaşıldığına göre İstanbul'da ilk "kâvehane"nin açılmasının ardından sözcük pek çok dilde şekil değiştirerek kullanılmıştır: Fransızca, Portekizce: "café", İspanyolca: "cafetería" ya da "café"; İtalyanca: "caffè", Almanca: "café" vb. Habeşistan'daki yüksek yaylalarda yetiştirilen ve yiyecek olarak tüketilen, Ortaçağ sonlarında ise gezici dervişler tarafından Habeşistan'dan Yemen'e götürülüp orada içecek haline getirilen kahvenin Osmanlı'ya gelmeye başladığı tarih 16. yüzyıldır. Kahve başlangıçta tüccarlar tarafından İstanbul, Bursa, Edirne'ye getirilmiş ve üst tabakalar tarafından tüketilmiştir. Osmanlılar'ın, 1517'de Mısır'ı fethinden sonra kahve ticareti arttı ve kahve içme alışkanlığı alt tabakaya indi. On altıncı yüzyılın ikinci yarısında Halep'ten Hakem ile Şam'dan Şems adında iki kişinin İstanbul'un Tahtakale semtinde birer kahvehane açmalarıyla başladığı söylenen süreç günden güne gelişmiş; kahvehaneler imparatorluğun diğer yerlerine başka ülkelere yayılmıştır. 17. yüzyılda, kahvehane Osmanlı Devleti sınırlarının dışında, Avrupa'da görülmeye başlandı ve kısa zamanda popüler oldu. Kahvehanelerin yaygınlaşmasıyla kahve içmek ve yarenlik etmek amacıyla buralarda toplanan muhtelif zümrelerden ve değişik kültür seviyelerinden insanlar, çok hızlı gelişen bir kültürel birikim ortamı, sosyalleşme mekânı, siyasî iktidar karşısında seslerini duyurabildikleri bir kamusal alan meydana getirdiler. Osmanlı ülkesinde ilk kahvehaneler camilerin yanında açılmış, sosyal işlevleri olan imaret kahveleri idi. Namaz vakitleri arasındaki boşluğu insanlar kahvehanelerde doldurmuş, küçük kulübeler biçiminde olan bu yerlerde çay içip sohbet etmişlerdir. İstanbul'da ilk kahvehaneler ise 1555 yılında İstanbul'a Halep ve Şam'dan gelen kişilerce, Tahtakale'de açılmıştır. Burada özellikle okur yazar kesimden insanlar toplanıp kitap okur, satranç veya tavla oynarlardı. Davetler vererek arkadaş toplantıları düzenlemek pahalıyken, kahvelerde bir araya gelmek daha uygun bir seçenek haline gelmiş, haliyle kimi zaman kahvelerde oturacak boş yer dahi bulunamamıştır. Kahvelerin sayısı hızla artmıştır. 1630 yılında İstanbul'u adım adım dolaşan Evliya Çelebi şehirde 55 kahve olduğunu sayarken; II. Selim, III. Murat döneminde İstanbul'da 600'ü aşkın kahvehane vardır. Osmanlı geleneksel toplum kültürünü şekillendiren saray, medrese ve cami dışında, "sivil" bir anlayışla ortaya çıkan kahvehane, 16. ve 17. yüzyılların İstanbul'unda, pek sık rastlanmayan bir tepkiyle karşılaştı. Ulema tarafından ‘"Miskinlerin buluşma mekânı ve fitne yuvası"’ olarak görülen kahvehanelere ""şarapsız meyhaneler"", ""tanrısız tapınaklar"" gibi isimler yakıştırıldı. Osmanlı'da kahveyle ilgili ilk yasak Kanuni Sultan Süleyman devrinde Şeyhülislam Ebussuud Efendi tarafından getirildi. "Kömür derecesinde kavrulan maddelerin tüketilmesinin İslamiyet'e aykırı olduğu" gerekçesiyle kahve haram sayılmış, verilen fetva üzerine İstanbul'a kahve getiren gemiler, dipleri delinerek batırılmıştı. II. Selim devrinde, 1567 yılında başta Suriçi İstanbul olmak üzere İstanbul’daki bütün kahvehaneler kapatıldı. III. Murad ve I. Ahmed dönemlerinde de kısa süreli ve etkisiz yasaklar uygulandı. 17. yüzyılda IV. Murat, kahvehaneleri top yekûn kapatmaya yönelik şiddetli ve kapsamlı girişimlerde bulundu. 1633 Cibali Yangını bahanesine bağlanan bu yasağın arka planında yönetim aleyhtarı düşünce ve hareketlerin çoğunlukla kahvehanelerde şekilleniyor olması vardı. Sadece Eyüpsultan ve çevresinde 120 kahvehane kapatıldı. 16. yüzyılın ikinci yarısında ve 17. yüzyılın ilk yarısında ‘tehlikeli yerler’ olarak görülen kahvehaneler ‘külliyen’ kapatılırken 17. yüzyılın ortalarından itibaren otorite, ‘tehlikeyi’ önlemek için toptan kapatmak ve yıkmak yerine, benzerlerine ‘ibret olsun’ babında tek tek bazı kahvehaneleri kapatarak bir tür yıldırma siyaseti takip etti. Yasaklamalara rağmen İstanbul'daki kahvehanelerin sayısı artmaya devam etmiştir. Kanuni Sultan Süleyman'ın hükümdarlığının son dönemlerinde İstanbul’da 50 kahvehane bulunduğu belirtilirken, bu sayı, 16. yüzyılın sonunda altı yüze ulaştı. Esnaf, ulema, azınlıklar ve yeniçeriler gibi toplumun farklı zümrelerinin devan ettiği farklı kahvehane türleri doğdu. Osmanlı Devleti'nde Yeniçeri Ocağı'nın düzeninin bozulmasından sonra yeniçeri kahvehaneleri yeniçerilerin sığındıkları, türlü yolsuzlukları planladıkları yuvalar haline geldi. Zorba olarak bilinen bazı yeniçeri üyeleri çeteler kurmuşlardı. Bağlı bulundukları ortalardan üyeler toplayan zorbalar, kahvehaneler satın alarak çetelerinin "mafya mekanı" olarak kullandılar. İşlerini buradan yönettiler. Bu zorbalardan bazıları lüks kahvehaneler kurmakla nam salmıştı. Bu zenginliğin kaynağı kanun dışı yollarla topladıkları paralardı. Dönemin kahvehane sahibi ünlü zorbalarından: Kahvecioğlu Burunsuz Mustafa Kuledibi Kahvehanesi'ne, Darıcalı İbrahim Çavuş Hendek Kahvehanesi'ne, Galatalı Hüseyin Ağa Çardak İskelesi Kahvehanesi'ne, Tiflisli Ali Toygar Tepesi Kahvehanesi'ne sahipti.. Yeniçeri kahveleri saz ve sözle, afyon ve esrarla eğlenilen mekanlar idi. II. Mahmud, 1826 yılında Yeniçeri Ocağını kapattıktan sonra kahvehanelere de el atarak özellikle Boğaziçi kıyılarındaki Yeniçeri kahvelerini toptan yerle bir etti. Yıkılmayanlar, yerini berber dükkanlarına bıraktı ya da "bekar odaları" olarak kullanıldı. Daha sonra tulumbacıların işlettikleri ve devam ettikleri, ""Semai Kahvehaneleri"" denilen çalgılı kahvehaneler ortaya çıktı. Bu kahvelerde yeniçeri kahvelerinin mirasını mahalle raconuyla kaynaştıran kabadayılar devam etmekteydi. Kahvehane saysı 19. yüzyılın başlarında ikibinbeşyüzlere kadar çıktı. Hem sayı olarak, hem de itibar olarak gittikçe önemi artan kahvehaneler, Sultan Abdülaziz ve Sultan II. Abdülhamid devirlerinde altın çağlarını yaşadı. Basın başta olmak üzere pek çok yasak uygulamada iken kahvehaneler bundan ayrı tutuldu. 19. yüzyılın ikinci yarısında kahvehanelerin kimisi edebiyatçıların, aydınların toplantı yeri haline geldi. Kültürün üretildiği ve tüketildiği bu mekanlar birçok değişikliklere uğrayarak hayatiyetini devam ettirdi. 20. yüzyılın ilk yirmi yılında kahvehaneler toplumun hemen her kesiminin uğradığı yerler haline geldi. Bunların arasında esrarcıların toplanıp esrar içtikleri "esrar kahveleri" ile horoz dövüşlerinin yaptırıldığı "horozcu kavheleri" de vardır. Zamanla okur yazar insanların elini ayağını çekmesiyle her türlü içkinin ve afyonun içile- bildiği, kavga ve dövüş mekânları olarak anımsanan kahvehaneler, Türk aydınların yazılarında zararlı kurumlar olarak gösterildi. Bununla birlikte I. Dünya Savaşı'ndan sonra ülkenin işgal edildiği yıllarda birçok mahalle kahvehanesi ülkenin durumunun tartışılıp, kötü gidişattan nasıl kurtulabileceği konusunda fikirlerin üretildiği birere mekan olma özelliği gösterdi. Türk Kurtuluş Savaşı'ndan sonra gerçekleştirilen inkılâpların halka inmesinde, halk arasında yayılmasında kahvehanelerin önemli bir rolü oldu. Kimi yazarlara göre bu dönemde kahvehaneler önemli bir propaganda ve telkin vasıtası haline geldi. Psilocybe mexicana Psychocybe mexicana, yenilebilir zehirli mantarlar sınıfından bir mantar türüdür. Bu mantarların şapkaları geniş ve sarımtrak olduğundan ve görünüşleri Meksika'da kullanılan yerel şepkaları andırdığı için mexicana ismini almıştır. Yanlışlıkla yenilmesi durumunda zehirlenme belirtileri görülür (baş dönmesi, mide bulantısı, görme bozuklukları vb.). Bu belirtiler 30 ila 40 dakika arasında yok olur ve mantarın zehiri 4 ile 5 saat arasında vücuttan atılır. Pschocybe Mexicanlar yenildiğinde zehirlerinin ortaya çıkardıgı etkiler (görmede farklılaşma, görsel ve işitsel sanrılar, abartılı algılama, duyuların güçlenmesi vb.) sebebiyle de uyuşturucu olarak kullanılmaktadır. Diğer mantarlar gibi sporlarıyla üreyen bu cins, uygun ortam (spor, ısı, nem, toprak yapısı vb.) sağlanıldığında evde dahi yetiştirilebilmektedir. Hitman (seri) Hitman, IO Interactive tarafından geliştirilen bir video oyunu serisi. Bilgisayar dışında birçok farklı platform üzerinde yer almaktadır. Bunların dışında William C. Dietz tarafından yazılan bir roman, Xavier Gens tarafından yönetilerek, Timothy Olyphant'ın Ajan 47 karakterini canlandırdığı, 2007 yapımı bir film yer almaktadır. Ayrıca Rupert Friend'in Agent 47 karakterini canlandırdığı, 2015 yapımı Hitman: Agent 47 isimli bir filmde yer almaktadır. Ajan 47 (Hitman) dünyanın en tehlikeli suçluları DNA'lari tarafından yaratılmış bir klondur. Romanya'da 5 Eylül 1964 tarihinde yeraltı bir klonlama laboratuvarında Dr. Wolfgang tarafından süper kiralık katiller operasyonunda yaratılmıştır, operasyonun amacı bu DNA'larla bir ordu kurmaktı. Diğer klonlarıyla beraber laboratuvarda büyüyen Hitman/Agent 47 henüz 6 yaşındayken profesörleri yetenekleriyle hayretler içine düşürmüştür hem fiziksel hem de psikolojik olarak. Sosyal açıdan çok sessizdi, ve her zaman etrafındaki kişilere dikkat ederdi. Ancak hızlılığı ve soğuk kanlılığı ilk olarak 1984'te görünmüştür, bu dönemde bir doktora muayene amacıyla gönderilen Hitman/Agent 47 bulabildiği bir iğneyi doktora defalarca batırmıştır. Ağır yaralanan doktor bulunduktan sonra, Ajan 47'nin kendisi için çok hızlı ve fazla güçlü olduğunu belirtmiştir. Olaydan sonra sorunsuz bir şekilde hücresine geri gönderilen Ajan 47, kaçmayı başarır, bunu yapmasının sebebi bazı kesimlerin ona fazla yaklaşmasından dolayıydı. Yıllar sonra laboratuvara geri dönen Ajan 47, klon yapımı ile ilgili dosyaları ele geçirmek için yaratıcısını ve diğer klonlarını öldürür. Bir kiralık katil firması "ICA HQ" (International Contract Agency Headquaters) için çalışmaya başlayan Ajan 47'nin yine buradan tek temas ettiği kişi Diana adında bir kimsedir (kendisi hakkında tek bilinen budur). Çok sayıda tanınmış ve tanınmamış insanı öldüren 47, kendi alanında uzmandır. Aslında FBI ve CIA böyle bir kişinin var olmadığını öne sürer ve aslında sadece kendisi ilk ve tek yasayan 1. sınıf insan klonudur. İşini iyi yapmasına rağmen başı beladadır. Çünkü, 47'nin DNA'sı insan klonlamaları için bir tariftir ve bir yandan onu ele geçirip DNA'sını kullanıp ordu kurmak isteyenler, diğer taraftan ise herhangi bir ordu olayını önlemek için onu öldürmek isteyenler vardır. 47 numarası Hitman'in kafasının arkasındaki sayıların son iki numarasıdır: 640509-040147 Ana oyun karakteri olan Ajan 47 modeli çok poligonlu, en az 8 eklemli yüksek çözünürlüklü bir modeldir. Kaplama olarak siyah takım elbise, beyaz gömlek ve kırmızı bir kravat ile siyah deri eldiven bulunmaktadır. Profesyonel bir tetikçi olan Hitman'in yönlendirildiği oyunda hedefe ulaşmanın birden fazla yolu vardır ancak bazı bölümlerde sessizlik (düşmanına fark etmeden yaklaşma) ve fark edilmeme (kim olduğunu ele vermeden bir hedefi yok etme) oldukça önemlidir.Ajan 47 hiçbir zaman yanından ayırmadığı Silverballer(ya da AMT hardballer) taşır.Oyunun bazı serilerinde bu silahı modifiye etmek mümkündür. Oyuncu, oyunun başından sonuna dek Ajan 47'yi yönetmektedir (her bölümde aralarda gösterilen sinematik segmentler ve ajanlara iş bağlayan "International Contract Agency (ICA)" çalışanı Diana Burnwood'un kahramanımıza verdiği brifinglerin anlatıldığı kısımlar hariç). Oyun genel olarak bir FPS olarak tanımlanmasına ve bu kategorinin başarılı örnekleri arasında yer almasına rağmen, aslında karaktere bir 3. kişi kamerasından (İng. "Third Person Shooter") ve arka açıdan bakılmaktadır. 4 yöne olan ana hareketler dışında zıplama, eğilme, atlama ve iki yana hafifçe eğilme hareketleri de bulunmaktadır. Oyun içinde yer alan bazı modellerde (örneğin: merdiven, kutular, vb.) tırmanma ve uzun mesafe atlama (örneğin: bir balkondan diğer bir balkona, vb.) özelliği de bulunmaktadır. Ayrıca kahramanımız, hedefe ulaşmak için öldürdüğü ya da başka yollarla etkisiz hale getirdiği insanların kıyafetlerini alarak tanınmamak, cesetleri sürükleyip gizlemek gibi yeteneklere de sahiptir. Çoğulculuk Okulu Çoğulculuk Okulu, Empedokles gibi doğa filozoflarının öncülerinden olan ve diğer doğa filozoflarından ya da birci görüşlerden arkhe'nin birden fazla olduğunu söylemesiyle ayrılan filozoflardan meydana gelir. Diğer bir temsilcisi de Anaxagoras'tır. Empedokles hem ana ilkenin birden fazla olduğunu ileri sürmüş, hem de "etkin neden" diye bir düşünce geliştirmiştir. Elea Okulu'nun düşüncelerinden oluşu reddetme yaklaşımını almıştır, öte yandan İyonya felsefecilerinden hareket düşüncesini almıştır. Ona göre değişmeyen öncesiz ve sonrasız bir madde evrenin temelidir. Bu maddenin ayrışma ve birleşimlerinden geri kalan varlıklar meydana gelmektedir. Anaxsagoras kimi farklılıklarla birlikte, Empedokles'in çoğulcu yaklaşımını tutarlı bir şekilde sürdürmüştür. Her şey bireşimlerden ve ayrışmalardan meydana gelir; hiçbir şey ne sonradan meydana gelir ne de yok olur. Anaxagoras ayrıca Empedokles'in sevgi-nefret ikilemini tek bir ilkeye indirger, yani nous'a ve çoğulcu yapıyı buna bağlar. Ona göre etkin neden nous'tur. Bu akıl nesnelerle karışmaz; aksine onları düzenleyen, bireşme ve ayrışmalarını sağlayan bir güç olarak vardır. Nesneleri harekete geçiren güçtür nous. Çoğulculuk okulu böylece hem oluşu bir süreklilik eksenine oturturlar hem de etkin neden düşüncesiyle birlikte çoğul bir yapıyı savunurlar. Heraklitos'un oluş düşüncesiyle Parmanides'in süreklilik düşüncesini birleştirmeye yönelik bir felsefe geliştirmeye çalıştıkları görülür. Onlarda daha sonra atomculuğu etkileyecek olan düşünceler belirginleşir. Doğa felsefesinin ve ilk materyalist düşüncelerin şekillenmesinde önemli bir rol oynamışlardır. Lingua franca Lingua franca veya geçer dil ortak bir dili veya lehçeyi paylaşmayan insanların birbiriyle iletişim kurmak için kullandığı ortak dildir. Lingua francalar insan tarihi boyunca, ticari, kültürel, dini, yönetimsel veya diplomatik gereklilikler dolayısı ile gelişmiş, farklı milletlere mensup bilim insanları ve akademisyenler arasındaki iletişimi sağlamak için de kullanılmıştır. Terimin ismi Orta Çağ'da denizciler ve tüccarlar tarafından 11. yüzyıldan 19. yüzyıla kadar konuşulmuş, Romen dili bazlı bir pidgin olan Akdeniz Lingua Francası'ndan (Sabir) almıştır ve lingua franca, İtalyancada "Frenk dili" anlamına gelmektedir. Eğer bir dil belli bir bölgede yaşayan farklı gruplar yerine tüm dünya çapında geçer dil statüsüne sahip ise dünya dili olarak adlandırılır. Lingua francalar antik çağlardan beri var olmuştur. Latince ve Koini Yunancası, Roma İmparatorluğu ile Helen kültüründe geçer dil statüsünde konuşulmuştur. Akadca ve Aramice de Orta Doğu'da eski zamanlarda geçer dil olmuştur. Birleşik Krallık'ın kolonicilik yolu ile Dünya'nın büyük bir kısmını kontrolü altına alması, bu bölgelerde İngilizce'nın yönetimde kullanılmasına yol açmıştır. Bunun sonucunda kolonicilik dönemi bitmesine rağmen, pek çok yüksek etnik ve dilsel çeşitliliğe sahip eski koloni ülkesi İngilizce'yi resmi dilleri olarak benimsemiştir. İngilizce aynı zamanda günümüzde bir dünya dilidir. Fransızca da benzer bir şekilde Fransız ve Belçika koloniciliği yolu ile günümüzde hala Batı ve Orta Afrika ülkelerinde geçer dildir ve resmi statüye sahiptir. Eskiden Rus İmparatorluğu veya Sovyetler Birliği'nin bir parçası olmuş veya etkisi altında kalmış, Kafkaslar, Orta ve Doğu Avrupa ile Orta Asya gibi bölgelerde Rusça hala bir lingua francadır. Hindustânî (Hintçe-Urduca) ise Pakistan ve Kuzey Hindistan'da lingua francadır. Özellikle Arunaçel Pradeş gibi etnik açıdan yüksek çeşitlilik gösteren bölgelerde de Hintçe toplumun %90'ı tarafından anadilleri olmamasına rağmen konuşulur. Malayca'nın bir varyantı olan Endonezce, Cavaca'nın ülkede daha çok konuşuru bulunmasına rağmen Endonezya'nın tek resmi dilidir. Farsça ise İran'da bulunan çeşitli azınlıklar arasında iletişimin sağlanmasında rol oynar. Svahili Doğu Afrika'daki Bantular arasında 18. yüzyıl civarında yayılmış, kolonicilerin bu dili yönetim dili seçmesi ile de güçlenerek bölgede geçer dil statüsünü korumuştur. Hausa dili de Batı Afrika ve Kuzey Nijerya'daki çeşitli farklı etnik gruplara mensup bireylerin biribirleri ile iletişimine olanak tanıdığı için bir lingua franca olarak nitelendirilebilir. Wobbler sendromu Köpeklerde Wobbler Sendromu, boyun bölgesindeki omurların kalıtsal olarak hatalı olarak şekillenmesinden kaynaklanan bir sinir sistemi hastalığı. Wobbler Sendromu olan köpeklerde, boyun omurunun, içinden omurilik geçen kanalı, normal köpeklere göre doğuştan itibaren daha dar olur. Bu, zamanla omurilik üzerinde baskı oluşturur, sinir iletimi zayıflar veya kısmi olarak engellenir. Köpeğin yaşının ilerlemesi ile birlikte bu daralma artar ve baskı daha şiddetli bir hal alır. Bu kalıtsal hastalık her köpek ırkında görülebilir. Ancak bilinen vakaların yüzde 80'den fazlası Danua (Great Dane) ve Doberman Pinscher ırkı köpeklerdir. Hastalıkla ilgili belirtiler genellikle dört yaşa kadar belirgin bir şekilde ortaya çıkar. Dikkati çeken ilk belirti, köpeklerin ense bölgelerinin ellenmesinden rahatsız olmaları ve buna karşı isteksizlik sergilemeleridir. Hastalığın ilerlemesi ile halsizlik, yürümeyi istememe ve arka ayaklar arasında koordinasyon bozukluğu dikkati çeker. Bunu ön ayaklar arasındaki hareketlerin bozulması izler. Wobbler Sendromu, ciddi bir hastalıktır ve ilerlediği takdirde çoğu kez daralmanın oluştuğu bölgeden itibaren tam felce sebep olur. Bu nedenle başta Danua ve Doberman Pinscher ırkı köpekler olmak üzere, ilk belirtiler fark edildiğinde vakit kaybetmeden veteriner hekiminize gitmelisiniz. Hastalığın teşhisini takiben sinir iletimini artıran ve yangı giderici ilaçlar kullanılabilir. Ancak bu ilaçlar sadece köpeğin sıkıntılarını azaltır ve omurlardaki daralmayı düzeltmez. Hastalık, sadece bölgenin ve daralmanın izin verdiği ölçüde cerrahi müdahalelerle kontrol altına alınabilir. Hiçbir zaman tam olarak iyileşme sağlanamasa bile, hastalığın tam felçle neticelenmesi bu son derece zor ve özel ameliyatlarla önlenebilir. David "Tweener" Apolskis Prison Break dizisindeki David "Tweener" Apolskis karakterini Lane Garrison canlandırmaktadır. Tweener, arkadaşının babasının bezbol kartı koleksiyonunu çalmıştır. Fakat onun bilmediği bu kartlardan biri $300,000 değerindeydi ve bu yüzden ağır hırsızlık suçundan tutuklanıp cezasını çekmek için Fox River Eyalet Hapishanesi'ne gönderildi. Hapisten kaçtı fakat kendisine kurulan tuzakla Tweener benzin istasyonunda ihbar edilerek Mahone tarafından yakalanmış, yanlış ifade verdiği için değil şirket tarafından verilen emirle hapishaneden kaçan herkesin ölmesi gerektiği için Mahone tarafından öldürülmüştür Filolaos Filolaos (MÖ 470 - MÖ 385) (Yunanca: Φιλόλαος), MÖ 5. yüzyılda Pisagorcu okulun önemli filozoflarından biri olmuştur. Çoğulculuk Okulu gibi pisagorcularında çatışan iki görüş arasında bir çözüm arayışında oldukları söylenebilir. Bir yanda sürekli olarak değişen bir evren düşüncesi, öte yandan değişmez bir evren düşüncesi arasındaki çatışmadır söz konusu olan. Pisagorcular bu yönde çözümlerini matematikde bulmaya çalışırlar. Filolaus da diğer pisagorcu filozoflar gibi matematik ve müzik ile ilgilenmiş, evrenin varlığın açıklanmasında bunlardan yararlanmıştır. O da diğerleri gibi evrenin temelinin sayı olduğu fikrinden hareket etmiştir. Apollo 13 Apollo 13, Apollo Projesi kapsamında gerçekleştirilen yedinci insanlı uzay görevi ve üçüncü insanlı Ay yolculuğu görevi. Uzay aracı 11 Nisan 1970'te yerel saatle 13.13'te ABD'nin Florida eyaletindeki Kennedy Uzay Merkezi'nden fırlatıldı. Araçtaki ekipte astronot James "Jim" Arthur Lovell, John L. Swigert ve Fred W. Haise yer alıyordu. Fırlatmadan iki gün sonra, Dünya'dan yaklaşık olarak 320.000 km uzakta Apollo uzayaracında meydana gelen bir patlama sonucu hizmet modülünün oksijen stokları ve elektrik enerjisi yitirildi. Bunun üzerine mürettebat Ay Örümceği'ni bir "cankurtaran sandalı" olarak kullandı. Patlamada komuta modülü sistemleri sağlam kalmıştı, fakat enerji sarfiyatını önlemek için Dünya atmosferine girmeden kısa bir süre önceye kadar kapalı tutuldular. Mürettebat Ay'a inemedi, üstelik düşük sıcaklığa, susuzluğa ve elektrik kısıtlamasına dayanmak zorunda kaldı, fakat atmosfere girerken arkalarındaki yüzlerce NASA çalışanlarının hesaplarıyla uzaya sekmekten kurtulup Dünya'ya dönebilmişlerdir ve uzay tarihinin en ilginç kurtarma operasyonu sayesinde dünyaya sağ salim dönmeyi başardı. Bu olay tarihte "başarısız başarı" olarak adlandırılmıştır. "Apollo 13" filmi 1995 yılında Ron Howard yönetiminde çekildi ve eleştirmenlerin beğenisini topladı. Astronotları Tom Hanks, Bill Paxton ve Kevin Bacon; yer kontrol ekibi şefini ise Ed Harris canlandırdı. Zebra balığı Zebra balığı ("Danio rerio"), sazangiller (Cyprinidae) familyasından, doğal yaşam alanı Asya olan, yaklaşık 4–6 cm boyunda, yumurtayla çoğalan tropikal bir balık türüdür. Genellikle 80 ile 180 arasında yumurta bırakır ve yumurtalarına kendisi bakar. Diğer akvaryum balıklarıyla barışçıl olmakla beraber çiftleşme döneminde geçimsiz olabilir. Genetik araştırmalarda kullanılan, çok hareketli, barışçıl bir balıktır. Akvaryumda kolayca çoğaltılabilir. Yüzecek geniş alan bulunduran, bitkilendirilmiş akvaryumları sever. Zebra balıkları sürü balıklarıdır. Akvaryumda grup halinde beslenmesi gerekir. Hepçildirler. Brachydanio rerio ya da Danio rerio, zebra balığı veya zebra danio olarak da bilinir. Popüler bir akvaryum balığıdır ve balık beslemeye yeni başlayanların tercihidir. Zebrabalığı, Güneydoğu Himalayalar'da, Doğu Hindistan'ın Ganj Bölgesi'nde, Pakistan'da, Bangladeş'te, Nepal'de ve Myanmar'da görülür. Çoğunlukla küçük akıntılar, pirinç tarlaları, kanallar gibi durgun veya düşük debili sularda yaşarlar. Japonya, A.B.D. ve Avustralya'da akvaryumculukta kullanılır. Kolombiya'da doğal ortamda görülmüştür ama bunun sebebi büyük ihtimalle bir akvaryumdan kaçmış ya da bırakılmış olmasıdır. Son zamanlarda genetiği değiştirilmek suretiyle üretilmiş olan yeşil floresans, kırmızı floresans ve sarı floresans yapan çeşitleri ticari olarak satılmaktadır. Kılıçkuyruk Kılıçkuyruk, doğal yaşam alanı akıntılı Orta Amerika nehirleri olan, yaklaşık 10–12 cm boya erişebilen bir tatlı su balık türüdür. 20-30 derece su sıcaklıklarında yaşayabilir. İdeal sıcaklık tüm canlı doğuran türlerinde olduğu gibi 26-28 derece aralığıdır. Dişileri erkeklerinden daha iri olur. Cinsiyet ayrımı en iyi erkek balığın kuyruğunda kılıcı andıran uzantının olmasından anlaşılır. İyi bir yosun yiyicisidir, kuru yemlerinin içeriğinde spirulina olması sağlıklı gelişmesi için yardımcı olacaktır. Balığın yağlanmaması, iç parazit olmaması için canlı yem ve protein ağırlıklı besleme daha az yapılmalıdır. Erkekleri birbirine karşı saldırgandır; ancak akvaryumdaki başka balık türleriyle iyi geçinirler. Suyun orta ve üst bölgelerinde yüzerler. İçinde bol oksijen bulunan, açık alanları da olan bitkilendirilmiş akvaryumları severler. Canlı doğurgandırlar, kolay çoğalırlar. Diğer canlı doğuranlar gibi çok eşlidirler bulundukları akvaryumda dişi sayısı en az iki ve üzerinde tutulmalıdır. Bu oran sürekli çiftleşmek isteyen ve dişiyi kovalayan erkeğin hedeflerini çoğaltacak dişinin yıpranmamasını sağlayacaktır. Sık bitkiler yavrularının yaşama şansını arttırır. Hepçildirler. http://en.wikipedia.org/wiki/Swordtail Ä°nternetin tarihi İnternetin tarihi, 1950'lerde bilgisayarların gelişmesi ile başlar. Paket ağlarının ilk tasarımları ABD, İngiltere ve Fransa'daki çeşitli laboratuvarlarda şekillenmiştir. 60'ların başında ABD Savunma Bakanlığı tarafından desteklenen ağ çalışmalarından birisi, İnternet Protokolü'nü (IP) kullanan ilk ağ olan ARPANET'tir. ARPANET üzerinden ilk mesaj, Los Angeles'taki Kaliforniya Üniversitesi (UCLA)'daki Profesör Leonard Kleinrock'un laboratuvarından, Stanford Araştırma Enstitüsü(ISR)'de bulunan bir bilgisayara gönderildi. 1960'ların sonlarında ve 1970'lerin başlarında birçok haberleşme protokolü kullanılarak ARPANET, NPL network, CYCLADES, Merit Network, Tymnet ve Telenet gibi paket-anahtarlamalı ağlar geliştirildi. Donald Davies, İngiltere Ulusal Fizik Laboratuvarı'nda dünyada kendi sınıfında bir ilk olan paket-anahtarlamalı bir ağ kurarak, paket anahtarlamalı ağ teorisini pratiğe dönüştüren ilk kişi oldu. Bu çalışma İngiltere'de kendisinden sonraki 20 yıl boyunca yapılacak çalışmalar için bir mihenk taşı oldu. Bununla birlikte farklı ağların daha büyük bir ağa bağlanmasını mümkün kılan ARPANET, internet konusunda gerçekleşecek gelişmelerin önünü açtı. 1981 yılında Computer Science Network (CSNET)'in National Science Foundation (NSF) tarafından fonlanmasıyla ARPANET'e erişim genişletildi. 1982'de TCP/IP, ARPANET'teki standart ağ protokolü olarak tanıtıldı. 1980'lerin başında NSF tarafından çeşitli üniversitelerde bilgisayar merkezlerinin kurulması desteklendi ve 1986 yılında NSFNET projesi ile bu merkezler birbirine bağlandı. Ticari internet servis sağlayıcıları bu sürecin ardından 1980'lerin sonlarında ortaya çıkmaya başladılar. 1980'lerin sonunda İngiltere'den Tim Berners-Lee, World Wide Web üzerine yaptığı çalışmalar sayesinde zengileştirilmiş text dokümanlarını çalışan bir ağ sistemine entegre etme konusunda ilerleme kaydetti. Bu gelişme modern internetin doğuşuna işaret etmekteydi. Veri haberleşmesi konsepti ilk bilgisayarların ortaya çıkmasından daha önce gündeme gelmişti. İlk zamanlar veri haberleşmesi denildiğinde, genellikle iki cihaz arasında noktadan noktaya bir bağlantıdan söz edilirdi. Bu perspektifte, tam anlamıyla bir dijital bir haberleşme sistemi olan telgraf sistemini ve telex makinelerini, İnternet'in 19.yüzyıldaki öncüleri olarak görebiliriz. Fakat çağdaş anlamda veri iletimi ve bilgi teorisinin temelleri 20. yüzyılın başlarında Claude Shannon, Harry Nyquist ve Ralph Hartley tarafından geliştirilmiştir. İlk bilgisayarlar kendi dönemlerindeki teknolojiyi ana bilgisayar ve terminaller arasında noktadan noktaya haberleşmeye izin verecek şekilde kullandılar. Teknoloji geliştikçe ana bilgisayarlar ve terminaller arasında daha uzak mesafelere ve daha yüksek bağlantı hızlarına ulaşıldı. Peşinden bilgisayarlar arasında dosya transferi gibi veri paylaşımları mümkün hale geldi. Ancak noktadan noktaya haberleşme modeli limitliydi ve herhangi iki noktanın haberleşmesi için bu iki nokta arasında fiziksel, direkt bir bağlantı olması gerekiyordu. Ayrıca noktadan noktaya dijital haberleşme teknolojisi stratejik açıdan yetersizdi zira bu teknolojide iki nokta arasındaki haberleşme hattı herhangi bir sebeple zarar gördüğünde, haberleşmeyi devam ettirecek alternatif bir güzergâh yoktu. Bolt Beranek and Newman Inc.'de başkan yardımcısı ve küresel ağ konusunda bir öncü olan J. C. R. Licklider, Ocak 1960'ta "Man-Computer Symbiosis" makalesini yayınladı. Licklider ve Welden Clark, Ağustos 1962'de, haberleşme ağlarına sahip bir gelecek ile ilgili ilk makalelerden olan "On-Line Man-Computer Communication" makalesini yayınladı. Ekim 1962'de Rack Ruina, Licklider'ı DARPA bünyesinde bulunan "Information Processing Techniques Office (IPTO)" başına getirdi. Licklider burada Ivan Sutherland ve Bob Taylor'ı global bir ağ fikrinin ne kadar önemli olduğuna ikna ederek, DARPA içinde kendisinin "Galaxiler arası bilgisayar ağı üyeleri" olarak adlandırdığı bir grup kurdu ve bu konu üzerinde çalışmaya başladılar. Licklider'in DARPA'dan ayrılmasından sonra Taylor bilgisayar ağları üzerinde çalışmaya devam etti. Bölüm, kendi görevinin bir parçası olarak üç ayrı ağ terminali kurmuştu. Bunlar Santa Monica'da yer alan SDC Q-32 "(System Developement Corporation)", Berkeley'deki Kaliforniya Üniversitesi'nde yer alan Project Genie ve MIT'te yer alan Multics. Licklider, burada ortaya çıkan kaynak israfını gidermek için ne gerektiğini ortaya koymuştu..."Bu üç terminalin her birisi için değişik kullanıcı komut setlerim vardı. Bu yüzden S.D.C'de birisiyle konuşurken M.I.T.'deki ya da Berkeley'deki tanıdığımla bu konuşma hakkında tartışmak istersem S.D.C terminalinden bağlantımı kesip diğer terminale bağlanmam gerekiyordu."""Adamım", dedim. "Yapılması gereken çok açık... Eğer sistemde üç terminal varsa, elinin altındaki terminal öyle bir terminal olmalı ki, sen hangi terminale bağlanmak istersen direkt oraya bağlanmalı." İşte bu ARPANET'ti."IPTO'dan, ARPANET kurulmadan 5 sene evvel 1964'te ayrılmış olsa da, onun "küresel bir ağ" vizyonu, ardından gelen Lawrence Roberts ve Robert Taylor gibilerinin ARPANET'i geliştirmesi için ilham kaynağı oldu. Licklider, 1973'te IPTO'ya geri dönerek iki sene daha yönetti. Robert Taylor, Defense Advanced Research Projects Agency bilgi işleme bölüm müdürlüğüne terfi ettikten sonra Licklider'in bütünleşik ağlar oluşturma fikrini gerçekleştirmeye odaklandı. Bunun için MIT'den Larry Roberts'i transfer ederek böyle bir ağ kurma projesini başlattı. ARPANET üzerinden ilk mesaj 29 Ekim 1969'da saat 22:30'da gönderildi. Bu mesaj UCLA Profesörü Leonard Kleinrock gözetiminde UCLA'da yazılım üzerine eğitim gören Charley Kline tarafından UCLA'daki bir bilgisayardan Stanfort Üniversitesi'ndeki bir bilgisayara gönderildi. 5 Aralık 1969'da Utah Üniversitesi'nin ve Santa Barbara Kaliforniya Üniversitesi'nin de eklenmesi ile 4 düğümlü bir ağ kuruldu. ARPANET, ALOHAnet'te geliştirilen temeller üzerinde hızla gelişti. 1981 senesinde ağa bağlı cihaz sayısı 213'tü ve ortalama her 20 günde bir yeni bir cihaz ekleniyordu. ARPANET internetin ve bu bağlamda kullanılan teknolojilerin geliştirilmesinin temel çekirdeği haline geldi. Başlarda ARPANET, TCP/IP yerine Network Control Program (NCP, Network Control Protocol) kullanıyordu. Bayrak Günü olarak da bilinen 1 Ocak 1983'te ARPANET üzerindeki NCP hakimiyeti sona erdi ve NCP'den daha esnek ve kuvvetli bir protokol olan TCP/IP, NCP'nin yerini aldı. Böylece, modern internetin temelleri atılmış oldu. 1965'te Donald Davies tarafından ulusal veri ağı olarak önerilen paket anahtarlamalı ağdır. Bu ağa 1976'da 12 bilgisayar ve 75 terminal bağlıydı ve 1986'da ağ değiştirilene kadar daha fazla cihaz ağa bağlanmaya devam etti. Merit Ağı, bir diğer adıyla The Merit Network, ülkenin eğitim ve ekonomik durumundaki gelişmeye katkı olması amacıyla 1986 yılında, Michigan'nın üç devlet üniversitesinin Michigan Eğitim Araştırma Merkezi (Michigan Educational Research Information) tarafından birbirine bağlamasıyla ortaya çıkan ağdır. Louis Pouzin tarafından tasarlanan ve geliştirilen Fransız araştırma ağı. ilk ARPANET tasarımına bir alternatif olarak tasarlanmıştı. ilk kez 1973 senesinde sunumu yapıldı. Cyclades, verinin dağıtımı sorumluluğunu ağın kendisi yerine, güvenilir datagramlar ve bu datagramlarla ilişkili end-to-end protokoller kullanan hostlara bırakan ilk ağdı. Paket anahtarlamalı ağ standartları Uluslararası Telekomünikasyon Birliği (ITU) tarafından ARPA araştırmaları temel alınarak, X.25 ve ilgili standartlar şeklinde geliştirildi. X.25 geleneksel telefon bağlantılarını taklit eden sanal devreler konsepti üzerine inşa edildi. X.25, 1974 yılında daha sonraları JANET'e dönüşen SERCnet ağının temellerini oluşturdu. İlk X.25 standardı, ​​ITU tarafından Mart 1976'da kabul edildi. 1978 yılında İngiliz Posta Teşkilatı, uluslararası Batı Birliği ve Tymnet, International Packet Switched Service (IPSS) olarak bilinen paket anahtarlamalı ilk uluslararası ağı kurmak için işbirliği yaptılar. 1981 senesinde bu ağ Avrupa ve Amerika'dan, Kanada, Hong Kong ve Avustralya'yı da içine alacak şekilde genişledi. 1990'larda bu ağ dünya çapında bir ağ altyapısı sağladı. X.25, ARPANET'ten farklı olarak ticari kullanıma açıktı. Duke Üniversitesi'nden iki öğrenci olan Tom Truscott ve Jim Ellis, UUCP seri bağlantısı yoluyla haberleri ve mesajları yakınlarda bulunan Chapel Hill'deki North Crolina Üniversitesi'ne ileten Bourne shell scriptleri yazdılar. Bu yazılımın 1980'de halka açık olarak dağıtılmaya başlanmasının ardından, Usenet üzerindeki veri aktaran UUCP hostlarının sayısı hızla arttı. Bu yapı ilerleyen dönemde UUCPnet adını aldı. UUCPnet FidoNet ve dial-up BBS hostları arasında gatewayler ve bağlantılar da oluşturdu. UUCP ağları, düşük maliyeti, mevcut hatları kullanma yeteneği, X.25 ve hatta ARPANET bağlantıları ve CSNET ve Bitnet'teki gibi katı kullanım kuralları olmaması sebebiyle hızla yayıldı. 1981 senesinde UUCP hostlarının sayısı 550'ya çıkmıştı, 1984'e gelindiğinde ise neredeyse iki katına çıkarak 940 hosta ulaşmıştı. – 1987'de faliyete başlayan ve resmî olarak 1989'da İtalya'da kurulan Sublink Network, e-posta ve haber gruplarından gelen mesajların İtalyan nodelarına dağıtımı için kullandığı ağ UUCP'ydi. Aynı anda 100'e yakın node birbiriyle haberleşebiliyordu. Sublink Network, İnternet teknolojilerinin kitleler tarafından kullanımının mümkün olduğunu ortaya koyan ilk örneklerdendi. 22 Ocak 2010 tarihinde, astronot T.J.Creamer'in uluslararası uzay istasyonundan kendi twitter hesabına attığı ilk tweet ile uzaydan Dünya'ya ilk canlı internet bağlantısı kurulmuş oldu. (Uluslararası uzay istasyonundaki astronotlar daha önce e-posta ve twitter kullanmışlardı fakat istasyondan yollanan mesajlar önce NASA'nın veri istasyonlarına geliyor ardından bir insan tarafından yönlendiriliyordu). NASA'nın Mürettebat Destek Ağı (Crew Support Network) olarak adlandırdığı bu kişisel web erişimi için uzay istasyonunun yüksek hızlı ku-bant mikrodalga bağlantısı kullanılmaktadır. Astronotlar webde gezebilmek için, istasyondaki bir laptop bilgisayarı dünyadaki bir masaüstü bilgisayarı kontrol etmek amacıyla kullanırlar ve dünyadaki aileleriyle ve arkadaşlarıyla VoIP teknolojisi kullanarak konuşabilirler. Uzay istasyonu ve dünya arasındaki haberleşmeler, genellikle Derin Uzay Ağı (Deep Space Network) üzerinden, noktadan noktaya bağlantı kurularak yapılmaktadır. Bu şekilde yapılan her bir bağlantı ayrı ayrı konfigüre edilmekte ve her bir bağlantı için ayrı ayrı zaman planlaması yapılması gerekmektedir. 1990'ların sonralarına doğru NASA ve Google, uzay-dünya bağlantısı için gereken prosesi otomatikleştiren, "Delay-Tolerant Networking(DTN)" olarak adlandırdıkları yeni bir protokol geliştirmeye başladılar. Bu protokol, zaman zaman uzay aracından gelen sinyallerin, çeşitli çevresel sebeplerle kesintiye uğrayabileceğini öngörüyordu. Bu gibi şartlarda, DTN TCP/IP'nin yaptığı gibi paketleri düşürmüyor, bunun yerine yeniden gönderiyordu. NASA Kasım 2008'de "deep space internet" olarak adlandırdığı ilk saha testlerine başladı. Internet Mühendisliği Görev Gücü (İngilizce: "Internet Engineering Task Force" (IETF)), internet protokollerini geliştiren ve standartlaştıran, resmî statüsü olmayan bir gruptur. IETF'nin çalışmaları ve ürettiği dokümanlar internet üzerinden herkese açıktır. Çalışma gruplarına ve toplantılarına katılım için herhangi bir kısıtlama bulunmamaktadır. Toplantılar genellikle internet üzerinde tartışma grupları aracılığıyla sanal olarak yapılmaktadır. Request for Comments ("RFC"); TCP/IP nin tanımlanmasında kullanılan standart numaralara sahip dokümanlardır. Benekli çöpçü balığı Benekli çöpçü balığı ("Corydoras paleatus"), doğal yaşam alanı Güney Amerika olan, yaklaşık 7–10 cm boyunda bir balık türüdür. Karma akvaryumlarda beslenebilen bir balıktır. Akvaryumun tabanındaki artık yemleri temizlediği için "çöpçü" adını almıştır. Akvaryum tabanında ince kum bulunmasını sever. Çöpçüler sürü balıklarıdır, en az 6'lı grup halinde beslenmeleri önerilir. Yumurtayla çoğalırlar, akvaryumda çoğalmaları zordur. Hepçildir. Gustav Mahler Gustav Mahler (7 Temmuz 1860, Bohemya – 18 Mayıs 1911, Viyana), Yahudi kökenli Avusturyalı besteci ve orkestra şefi. Geç-romantizm ile modernizm arasındaki dönemin en büyük bestecisi kabul edilen sanatçı; -sonuncusunu tamamlayamadığı - on senfonisi ve romantizmin farklı birçok türünü bir araya getiren orkestra eşlikli şarkıları bestelemiştir. Yaşadığı dönemin önde gelen orkestra şeflerinden birisi idi. Eserlerinde yaşam ve ölüm korkusunu, insanların yalnızlıklarıyla kuşkularını ve doğayı anlamanın zorluğunu sunmaya çalışan sanatçının müziği; ölümünden sonra 50 yıl görmezlikten gelinmiş, ama daha sonra 20. yüzyıl bestecilik tekniklerinin öncülerinden biri olduğu Arnold Schoenberg, Dmitri Şostakoviç ve Benjamin Britten gibi bestecileri etkilediği kabul edilmiştir. 1860 yılında, o dönemde Avusturya İmparatorluğu’nun bir parçası olan Bohemya’da Almanca konuşan çok çocuklu bir Yahudi ailenin oğlu olarak dünyaya geldi.. Ailesi, o çocukken Jihlava kentine taşındı. Babası önce faytonculuk, sonra meyhanecilik yaptı. Bulunduğu yöredeki kışlada çalınan askeri marşlar ve halkın söylediği türküler ve o yöredeki daha sonraki yıllarda bestelerine esin kaynağı oldu. Müzik dehası çok erken yaşlarda dikkati çekti. Altı yaşına iken piyano çalmayı öğrendi. 10 yaşında iken ilk konserini verdi. Ailesinin 14 çocuğundan sekizi çocukken hayatını kaybetti. Özellikle 1874’te erkek kardeşi Ernst’in uzun bir hastalıktan sonra hayatını kaybetmesi onu çok etkiledi ve duygularını müzikle ifade etmek üzere bir arkadaşının yardımıyla kardeşi anısına bir opera yazamaya girişti. Eserin ne müziği ne de librettosu günümüze gelebildi. Okul hayatında başarılı bir öğrenci olmayan Gustav Mahler’i babası Viyana Konservatuvarı’nın sınavlarına soktu. 1875-1876 döneminde konservatuvara kabul edilen Gustav, bu okulda başarılı oldu. 1878’de konservatuvardan mezun oldu ve Viyana Üniversitesi’ne kaydoldu; edebiyat ve felsefe derslerini takip etti. Arthur Schopenhauer, Friedrich Nietzsche gibi filozofların düşünceleri müziğini öğrencilik yıllarından sonra da etkilemeye devam etti. 1879’da üniversiteden ayrılıp piyano dersleri vererek hayatını kazanmaya başladı. Bu dönemde ilk önemli yapıtı olan “"Das Klagande Lied"” (""Yakınma Şarkısı"”) adlı kantatı besteledi. Ertesi sene konservatuvarın açtığı yarışa bu eserle katıldı ama “"Beethoven Kompozisyon Ödülü"”’nü kazanamayınca kendisine daha güvenli bir geçim sağlama amacıyla orkestra şefliğine yöneldi; beste yapmayı uzun yaz tatillerine bıraktı. Bu nedenle “"yaz bestecisi"” olarak bilinir. Bundan sonraki 17 yıl boyunca şeflikte adım adım yükseldi. Şef olarak, “"basılı notaların uyulması gereken kutsal metinler olmadığı"” düşüncesiyle hareket ediyordu Avusturya’da yönettiği müzikal farsların ardından Leipzig, Prag, Budapeşte gibi önemli operalarda çalıştı; 1891-1897’de Hamburg operası’nda görev yaptı; şef olarak yaygın bir üne kavuştu. Bu başarıları; 37 yaşındayken, Avrupa’nın en önemli müzikal pozisyonu olan Viyana Kraliyet Operası’nın sanat yönetmenliğine getirilmesini sağladı. Mahler, Viyana’da şefliğe başladığı 1897 yılına kadar ilk 3 senfonisini besteledi. “"Titan"” başlıklı Birinci Senfoni, 1884-1888 arasında bestelendi; ilk defa 20 Kasım 1899’da Budapeşte’de seslendirildi. İkinci senfonisi (1897-1904), Alman yazar Friedrich Klopstock‘ un ""Ölümden Sonra Diriliş"" od’undan solo ve koro için düzenlenmiş bir müzikle biter ve bu yüzden “"Ölümden sonra Diriliş Senfonisi"” olarak tanınır. Besteci, soocuların ve koronun seslendirdiği sözlü metinleri aktarmakta Beethoven’in “"Koral Senfoni""sinden esinlendi. Altı bölümden oluşan Üçüncü Senfoni (1893-1896), belki de gelmiş geçmiş en uzun senfonidir. Besteci, o dönemdeki geleneksel dört bölümlü senfonilerden daha fazla bölüm içeren senfoniler bestelerken Beethoven'in “"Pastoral Senfoni"”si ile Hector Berlioz'un “"Fantastik Senfoni"”sini örnek almıştı. Mahler, Viyana Kraliyet Operası’nın sanat yönetmenliğine 1897’de getirildi. Daha önce hiçbir Yahudi bu göreve getirilmemişti. Mahler’in de görevi kabul etmek için din değiştirmesi, Katolikliği kabul etmesi gerekti. Ünlü şef, kurumun sanat yönetmenliğini yürüttüğü 10 yıl içinde Viyana Kraliyet Operası’nda günümüzde halen geçerli olan bazı sıkı kurallar getirdi. Örneğin geç gelen izleyicilerin sahnenin sonuna kadar salona girmesinin engellenmesi uygulamasını getiren ilk odur Operaların sahnelenişi sembolizm yoluyla sadeleştirmeye çalıştı; bu konuda sahne tasarımcısı olarak çalışan ressam Alfred Roller onun yardımcısı oldu. Viyana gazetelerinde ona karşı yürütülen antisemitist bir kampanya 1907’de onu ayrılmak zorunda bırakana kadar görevini sürdürdü. Mahler, Viyana’da orkestra şefliği yaptığı dönemde yoğun çalışma temposuna rağmen beş senfoni besteledi. Dördüncü Senfoni (1899-1901), bestecinin daha önce bestelediği “"Das himmlische Leben"” adlı şarkıdan yola çıkarak yazıldı. Bu eser, onun ilk dönem besteleri arasında sayılır. Beşinci Senfoni’nin (1901-1902) ilk seslendirilişi 1904'te Köln’de gerçekleşti. Yaşamının en mutlu döneminde yazdığı Altıncı Senfoni (1903-1904)’de sanatçı “kaderin darbelerini” ifade etmek için için sahnede dev bir balyoz bulundurmayı seçti; eser , “"Trajik Senfoni"” olarak tanındı. Bu umutsuzluktan kurtulma çabasındaki Yedinci Senfoni (1904-1905) kimilerince “"Gecenin Şarkısı"” olarak bilindi. Bu üç senfoni, enstrümantal eserlerdir. Dinsel temalar üzerine görkemli bir senfoni olan Sekizinci Senfoni çok fazla enstrüman ve vokal ses gerektirdiği için “"Binler Senfonisi"” adıyla anıldı. Mahler, Viyana Orkestrası’nda görev yapmaya devam ederken 1902 yılında kendisinden 20 yaş küçük Alma Schindler ile evlendi. Ressam Emil Jakob Schindler’in güzelliği ile ünlü kızı olan Alma, küçük yaştan itibaren müzik eğitimi alan ve şarkılar besteyelen bir genç kadındı. Mahler’in isteği üzerine evlendiklerinde beste yapmayı bırakan Alma, 1902 Kasımında kızları Maria’yı ve 1904'te ikinci kızları Anna’yı dünyaya getirdi. Mahler “"Kindrtotenlieder"” ("Çocuk ölümü üzerine şarkılar") adlı eserini eşinin ilk çocuklarına hamileliği sırasında bestelemeye başladı. Arkadaşı şair Friedrich Rückert'in kaybettiği çocukları üstüne yazdığı şiirlerini besteleyen müzisyen, kendi kızı Maria’yı 1907’de difteriden kaybetti; Anna ise kardeşi ile birlikte yakalandığı bu hastalıktan kurtuldu; yetişkin yaşa erişerek bir heykeltıraş oldu. 1907’de kızını kaybeden, kendisinin kalp hastası olduğunu öğrenen Mahler, aynı yıl Viyana’daki görevini bırakmak zorunda kaldı. Bu gelişmeler üzerine şeflik kariyerine ABD’de devam etti. Metropolitan Opera ve New York Filarmoni Orkestrası’nın konserlerini yöneten sanatçı; her yaz Avusturya kırlarına gidip, orada besteler yapmayı sürdürdü. Gustav Mahler'in son dönem yapıtlarında varoluşun sorgulanması ve ölüm temaları ön plana çıktı. Bu yapıtlardan ""Das Lied von der Erde"" ("Yeryüzü Şarkısı") gerçekte bir senfoni formundadır ve bestecinin senfonileri arasında dokuzuncu sırada yer alır. Ama Mahler batıl inançları nedeniyle, Beethoven ve Anton Bruckner örneklerine bakarak dokuzuncu sıradaki senfoninin ölümünden önceki son senfonisi olacağına inanmış ve Yeyüzü Şarkısı'na "Dokuzuncu Senfoni" adını vermemiştir. Daha sonra Dokuzuncu Senfoni'ye başladığında şaka yollu artık tehlikenin geçtiğini, çünkü bu senfoninin gerçekte onuncu senfoni olduğunu söylemiştir. Oysa Dokuzuncu Senfoni Mahler'in de son senfonisi oldu, New York’a taşındığında bestelemeye başladğı "Onuncu Senfoni" bitmeden taslak olarak kaldı. Son senfonisini yazmaya başladığı sırada sağlık sorunlarına kendisini aldatan eşi Alma ile sorunları eklenmişti; bu ortamda kaleme aldığı eserde dinginlik arayışını ifad etti Son dönem eserlerinin hiçbiri Mahler hayattayken seslendirilmedi. 1910 sonlarında sağlık durumu bozulmaya başlayan Mahler, son konserini 21 Şubat 1911’de New York’ta yönettikten sonra fenalaştı. Streptokoksik bir enfeksiyon yüzünden rahatsızlanan sanatçı, tedavi görmek için Paris’e gitti; Mayıs ayında Viyana’da bir senatoryuma transfer oldu; ve 18 Mayıs 1911’de 50 yaşında hayatını kaybetti. Son sözü “"Mozart, Mozart"” oldu. Cenazesi Viyana’da Grinzinger Mezarlığı’na defnedildi. Mahler’in eserleri, 1920'li yıllarda Avrupa’da giderek daha fazla kabul görmeye başlasa da, 1930’larda en tanınmış olduğu ülkelerde Naziler tarafından yasaklandı: 1933’te Almanya, 1938’de Avusturya ve 1940'tan itibaren Hollanda’da . Bu yasaklanmanın nedeni; Yahudi olması ve müziğinin huzursuz edici modernitesi idi. Takipçisi olan müzisyenlerin kariyeri mahvedildi; hayatları sürgün ve savaşlar nedeniyle söndü 1945’ten itibaren Mahler’in müziği pek ender seslendirildi. 1960’ların sonuna doğru Mahler’in müziği devrin müzisyenleri tarafından yeniden keşfedildi. Santa Barbara, Kaliforniya Santa Barbara, ABD'nin batısında Büyük Okyanusu sahilinde, denize dikçe inen "Santa Knez Sıradağları" eteklerinde Kaliforniya eyaletinde bir tatil şehridir. "Santa Barbara Kontluğu (County)"nun merkez şehridir. Los Angeles'ın merkezinin kuzeybatısındadır. Ilıman iklimi, uzun kumlu sahilleri ve eski tip kırmızı kiremitlerle kaplı çatıları bulunan ve bazıları Amerika'ya göre gayet eskiden yapılmış binaları ile "Birleşik Amerika Rivierası" takma adını almıştır. Santa Barbara şehri Birleşik Amerika'da, New York şehrinin Manhattan beldesi (borough), Seattle ve Miami'den sonra en yüksek gelirli kişilerini konsantre olup ikamet ettikleri şehirsel yerleşkedir. Nüfusu şehir sınırları içinde 1 Nisan 2010 tarihli nüfus sayımına göre 88,410 kişi ve 2014 son nüfus tahminine göre 91,196 kisidir. Şehre bağlı olan varoşlar "Goleta", "Montecito" ve "Carpinteria" olup şehirde ve bu varoşlarla birlikte toplam yaklaşık 400,000 kişi yaşamaktadır. Yapılan arkeolojik araştırmalara göre Santa Barbara ve civarındaki sahillerde ilk yerli insan yerleşim izleri 13.000 yıl öncesine kadar gitmektedir. Bu yerleşimlerin bu civarda yerli olarak Çumaşlar adını taşıyan yerli Kızılderililer kabilesinin asılları olduğu kabul edilmektedir. Çumaşlar adlı yerli halk İspanyol koloniciler gelene kadar çok mütevazı ahşap kulübeler ve Santa Ynez Dağları'nda bulunan mağaralarda yaşamaktaydılar. İlk beyaz ırktan keşifçi gemiciler Santa Barbara Kontluğu arazilerine geldikleri zaman bu arazilerin güneyinde bulunan 5 köy yerleşiminde 8,000-10,000 kişi Çumaş yerli halk yaşamaktaydı. İlk beyaz ırktan Santa Barbara mevkine gelen kişi İspanya Krallığı adına keşif yapmaya çıkan Portekiz asıllı João Cabrilho olup bu keşifçi denizci gemisi ile 1542'de modern adı "Santa Barbara Boğazı (Channel)" olan deniz bölgesini geçti ve modern Santa Barbara liman mevkinde kısa bir müddet demir atıp kaldı. Bu boğaza "Santa Barbara Boğazı" ve şehrin mevkine "Santa Barbara" adını veren ve bu boğaz adalarının birine de ad veren 1602'de İspanyol denizci Sebastián Vizcaíno oldu. 1779'de İspanyol Gaspar de Portolà karadan bir keşif seferi ile şehrin mevkine geldi ve bu keşif seferine iştirak eden Fransisken keşiş Juan Crespi burada bulunan yerli halkın yaşadığı köye "Laguna de la Concepçion" ismini verdiğini ilan ettiyse de bu isim tutulmayıp yerleşke ismi daha önce Vizcaíno'nın adlandırdığı gibi "Santa Barbara " olarak kaldı. 1780'de Amerika kıtasında İspanyol kolonisi olan Yeni İspanya Genel Valiliği (Virreinato de Nueva España)'ne bağlı olan Las Californias eyaleti (Provincia de las California) genel valiliğinin kuzey sınırlarını daha iyi idare etmek için yapılan koloniyel idare reformu ile "Kuzey Vilayetler Genel Kaptanlığı (Capitanía General de las Provincias Internas )" vilayeti adı altında genel valilikten daha bağımsız olarak reorganize edildi ve bu yeni vilayet kısmının valilik ve komutanlığına Yeni İspanya Genel Valisi'nin yeğeni olan Teodoro de Croiz getirildi. Teodoro de Croiz kendine bağlı olan vilayetlerin merkezi yerleşkelerinde "Presedio" adı verilen tahkimli idare konakları bina ettirmeye başladı. Santa Barbara'ya ilk gelip burada yaşamak için yerleşen beyazlar 1782'de Felipe Neve komutasında altınde bulunan İspanyol birlik askerleri, aileleri ve İspanyol kesişleri olmuştu. Askerler aileleri ile birlikte geldiler. Bu yerleşimciler ilk defa günümüze kadar gelen tahkimli idare konağı olan Santa Barbara "Presidio" binasını inşa ettiler. Yerleşmeciler ve ailelerinin yaşaması için bu binanın etrafına kerpiçten ikamet evleri inşa ederek ilk beyaz Santa Barbara kasabasını kurdular. Katolik FransiSken tarikatından kesişlerse Santa Barbara ve çevresinde arazilerde yaşayan Çumaş kabilesinden olan yerlileri Hristiyanlığa dönüştürmek amacı ile Papaz Junipero Serra idaresine bir seri Fransisken Tarikatı Misyonu kurmaya başladılar. 4 Aralık 1786'da "Santa Barbara Misyonu" binasını kurup yerli halka açtılar. Santa Barbara Misyonu'na su getirmek için kurulan bir baraj, bir su kemeri ve suyolları yerli Çumaş işçileri kullanılarak yapıldı. 1790lı yıllarda Çumaş yerlileri beyazların Avrupa'dan taşıdığı hastalıklara (özellikle çiçek hastalığına) doğal bağışıklıkları bulunmadığı için büyük sayıda öldüler ve sayılari gayet azaldı. Santa Barbara'nın İspanya kolonisi olduğu dönemde en önemli olay 1812'de olan tahminen 7.1 şiddetinde deprem ve bundan ortaya çıkan tsunami oldu. Bu felaket yeni kurulmakta olan kasaba ve Santa Barbara Misyon binasının yerle bir olmasına neden oldu. Kesişler 1820'yede daha büyük yeni bir Misyon binası yaptırdılar. Günümüze kadar gelen ve İspanyollarca kurulmuş Kaliforniya misyon binalarının en iyi korunmuş olanı Santa Barbara Misyon binası bu yeni yapıdır. Santa Barbara'ya ilk gelip burada yaşamak için yerleşen beyazlar 1782'de Felipe Neve komutasında altında bulunan İspanyol birlik askerleri, aileleri ve İspanyol kesişleri olmuştu. Askerler aileleri ile birlikte geldiler. Bu yerleşimciler günümüze kadar gelen Santa Barbara "Presidio " binasını inşa ettiler ve yerleşmecilerde bu binanın etrafına kerpiçten ikamet evleri inşa ederek ilk beyaz Santa Barbara kasabasını kurdular. Katolik Fransisken tarikatından keşişlerse Santa Barbara ve çevresinde arazilerde yaşayan Çumaş kabilesinden olan yerlileri Hristiyanlığa dönüştürmek amacı Papaz Junipero Serra idaresinde bir seri Fransisken Tarikatı Misyonu kurmaya başladılar. 4 Aralık 1786'da "Santa Barbara Misyonu" binasını kurup yerli halka açtılar. Santa Barbara Misyonu'na su getirmek için kurulan bir baraj, bir su kemeri ve suyolları yerli Cumas işçileri kullanılarak yapıldı. 1790lı yıllarda Cumas yerlileri beyazların Avrupa'dan taşıdığı hastalıklara (özellikle çiçek hastalığına) doğal bağışıklıkları bulunmadığı için büyük sayıda öldüler ve sayılarai gayet azaldı. Santa Barbara'nın İspanya kolonisi olduğu dönemde en önemli olay 1812'de olan tahminen 7.1 şiddetinde deprem ve bundan ortaya çıkan tsunami oldu. Bu felaket yeni kurulmakta olan kasaba ve Santa Barbara Misyon binasının yerle bir olmasına neden oldu. Kesişler 1820'yede daha büyük yeni bir Misyon binası yaptırdılar. Günümüze kadar gelen ve İspanyollarca kurulmuş Kaliforniya misyon binalarının en iyi korunmuş olanı Santa Barbara Misyon binası bu yeni yapıdır. Santa Barbara Los Angeles şehir merkezinden 145 km batıkuzeybatı yönünde Büyük Okyanus sahilinde kurulmuş bir yerleşim merkezidir. Santa Barbara Kontluğu'na bağlı ve şehrin önündeki uzun bir kumsal okyanus sahiline, Güney Fransa'da bulunan Akdeniz kıyısındaki Riviera bölgesi coğrafyası ve iklimine benzediği için, "Amerikan Rivierası" adı verilmektedir. Şehrin arkasında doğu-batı yönünde dikçe yamaçlarla uzanan "Santa Ynez Sıradağları"'nın kumtaşından oluşan tepelerin bazıların rakımları 1200m'yi geçmekte olup bu yüksek dağ yamaçları ve üzerilerinde bulunan "chaparal" adı verilern küçük ağaç ve çalılardan oluşan bir çeşit maki tipi bitki örtüsü şehre dramatik bir doğal fon sağlamaktadır. Şehre daha yakın olarak ve "Santa Barbara Misyon" binasının hemen yanında ve doğusunda bulunan alçak rakımlı doğu-batı yönlü tepeler sırtı üzerinde "Riviera" adlı yol bulunmakta ve bu tepeler sırtı "Alameda Padre Serra Pathway (Peder Serra'nın Patikası)" adını taşıyan bir yol tarafından aşılmaktadır. "Birleşik Amerika Nüfus Sayım Bürosu" verilerine göre şehrin sınırları içinde kalan yüzölçümü 108.697 kilometre kare olup bunun %53.61'i (58.275 kilometre karesi) denizden oluşur. Bu kadar büyük şu alanı kaplaması nedeni Santa Barbara ana yerleşim bölgesinin uzağında, körfezin karşı kıyısında bulunan "Santa Barbara Havaalanı"'nın da şehir sınırları içine alınması istenmesi ve şehrin deniz kıyılarını havaalanın önündeki kıyılara bağlayan deniz parçasının da bundan dolayı şehir sınırları içine alınmasıdır. Santa Barbara iklimi tipik Akdeniz iklimi yani tüm yıl