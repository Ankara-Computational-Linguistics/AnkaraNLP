pomojn." (Elmalarını yediler.) - Elmalar yiyenlere değil başkalarına ait. Esperantoda konum bildiren edatlar işaret ettiği kelime grubundan önce gelir. Bazı edatların yerine, karışıklığa sebep olmayacaksa -n belirtme durumu eki de kullanılabilir. "Ni veturos al Usono." = "Ni veturos Usonon." (ABD'ye seyahat edeceğiz.) "Mi venos en la unua de junio." = "Mi venos la unuan de junio." (1 Haziran'da geleceÄŸim.) -n belirtme durumu eki fiile, önüne konum edatı almış söz grubunu belirttirmek için de kullanılabilir. "Ni iras en la urbo." (Şehrin içinde gidiyoruz.)"Ni iras en la urbon." (Şehrin içine gidiyoruz.) Esperantoda fiiller şahsa veya sayıya uyum sağlamaz ve zaman çekimlerini sondan alırlar. Esperantoda 6 temel kip/zaman eki bulunmaktadır: "-i" mastar hâli, "-as" geniş/şimdiki zaman, "-is" geçmiş zaman, "-os" gelecek zaman, "-u" emir kipi, "-us" şart kipi / gelecek zamanın hikâyesi. Emir kipi ikinci şahıs dışında bir şahıs için kullanılırsa anlamca dilek kipine dönüşür. Emire nezâket katmak için "-u" eki yerine "bonvolu -i" (lütfen -ınız) kalıbı kullanılabilir. Ayrıca 6 adet de sıfat fiil eki mevcuttur: "-anta" -an, "-inta" -mış olan, "-onta" -acak olan, "-ata" -ılan, "-ita" -ılmış olan, "-ota" -ılacak olan. Sıfat fiillerin sıfat olduğunu bildiren "-a" son harfi, zarflar için kullanılan "-e" harfiyle değiştirilerek zarf fiiller elde edilebilir. Örneğin "ir-" (git-) fiil kökü aşağıdaki gibi değişik formlara getirilebilir. "Iri" (Gitmek) "Li iras". (Gider./Gidiyor.) - "Li iris". (Gitti.) - "Li iros". (Gidecek.) "Iru"! (Git!) - Bonvolu iru. (LÃ¼tfen gidin.) - "Li iru". (Gitsin.) - "Ni iru". (Gidelim.) "Li irus". (Gidecekti.) - "Li irus se li ne estus malsana." (Hasta olmasa giderdi.) "Iranta" (Giden) - "Irinta" (GitmiÅŸ olan) - "Ironta" (Gidecek olan) - "Irante" (Giderek) "Irata" (Gidilen) - "Irita" (Gidilmiş olan) - "Irota" (Gidilecek olan) Esperantoda zamanda süreklilik kavramı yoktur. Örneğin geniş zaman eki olan "-as" çoğu zaman şimdiki zaman anlamında kullanılırken, şimdiki zamanın hikâyesinin yerini genelde standart geçmiş zaman tutar. Bununla birlikte zamanla, bu anlam ayrılığını vurgulamak için "-antas", "-antis" birleşik zamanları kullanılır olmuştur. Birleşik zamanlar yalnız -anta sıfat fiilinden değil, diğer sıfat fillerden yararlanılarak da oluşturulabilir. "Mi irantas" (Gidiyorum.) - "Mi irantis" (Gidiyordum.) - "Mi irantos" (Gidiyor olacağım.) - "Mi irantus" (Gidiyor olacaktım.) "Mi irintas" (Gitmiş durumdayım.) - "Mi irintis" (GitmiÅŸtim.) - "Mi irintos" (Gitmiş olacağım.) - "Mi irintus" (Gitmiş olacaktım.) "Mi irontas" (Gitmek Ã¼zereyim.) - "Mi irontis" (Gitmek Ã¼zereydim.) - "Mi irontos" (Gitmek üzere olacağım.) - "Mi irontus" (Gitmek üzere olacaktım.) Ayrıca edilgen sıfat fiillerin de ("-ata", "-ita", "-ota") buna benzer kullanımları vardır. Povi yeterlilik, devi gereklilik kipi için yardımcı fiillerdir: "Vi povas aliĝi nin." (Bize katılabilirsin(iz).)"Vi devis vidi tiun." (Onu görmeliydin(iz).) Esperantoda yardımcı fiil olarak "esti" (olmak) fiili kullanılır. Yardımcı fiil vasıtasıyla isim cümleleri kurulur. Ancak son zamanlarda, özellikle sıfat kökenli yüklemi olan isim cümlelerinde "esti" yerine ismin fiil formuna sokulup (sonundaki -o harfinin -i ile değiştirilmesiyle) oluşan fiilin çekimlenmesi daha çok tercih edilir olmuştur. Bunun dışında cümleyi uzattığı gerekçesiyle "esti" yardımcı fiilinin kökü "est-"e gerek duymadan yalnızca fiil çekim ekleriyle isim cümlesi kurulabileceğini savunan Esperantistler olsa da bu görüş resmiyet kazanmamış ve yaygınlaşmamıştır. "La ĉielo estis blua." ≈ "La ĉielo bluis." ≈ "La ĉielo is blua." (Gökyüzü maviydi.) "La viro estas instruisto." ≈ "La viro instruistas." ≈ "La viro as instruisto." (Adam bir öğretmen.) "Mi volas esti feliĉa." ≈ "Mi volas feliĉi." ≈ "Mi volas i feliĉa." (Mutlu olmak istiyorum.) Esperantoda bir cümle yükleminin önüne "ne" konularak olumsuz yapılabilir. "Ne" başka hangi ögenin önüne konursa olumsuzluk vurgusu o ögeye düşer. "Mi skribis ĉi tiun." (Bunu yazdım.) "Mi ne skribis ĉi tiun." (Bunu yazmadım.) "Ne mi skribis ĉi tiun." (Bunu ben yazmadım./Bunu yazan ben değilim.) "Mi skribis ne ĉi tiun." (Ben bunu yazmadım./Benim yazdığım bu değildi.) Esperantoda "ne-" ile başlayan başka olumsuzluk kelimeleri vardır. Bir olumsuz kelime bir cümleyi olumsuz yapmak için yeterlidir. Esperantoda aynı cümlecik içinde iki olumsuzluk kelimesi kullanımına izin verilmez. "Mi ne faris ion ajn." (Bir şey yapmadım.) "Mi faris nenion ajn." (Hiçbir şey yap(ma)dım.) "Mi ne faris nenion ajn." - Yanlış kullanım Esperantoda evet-hayır soruları cümlenin başına "ĉu" koyularak yapılır. "Vi volas lerni Esperanton." (Esperanto öğrenmek istiyorsun.) "Ĉu vi volas lerni Esperanton." (Esperanto öğrenmek istiyor musun?) "Ĉu" ile yapılan sorulara genelde "jes" (evet) veya "ne" (hayır) ile yanıt verilir. Esperantodaki soru kelimeleri ve yan cümle kurulumunda yardımcı olan bir takım kelimeler sistematik bir tabloya göre üretilir. * Esperantoda kelimeler birleştirilerek yeni anlamlar karşılanabilir. Genellikle birleştirilen kelimelerin kökleri birleştirilerek yeni bir kök oluşturulur ancak telaffuz kolaylığını sağlamak için iki kelimenin direkt olarak birleştirilmesi de mümkündür. Örneğin "ringo (yüzük), "fingro (parmak) kelimelerinin kökleri "ring" ve "fingr" birleştirilip sonuna isim oluşturucu "-o bitişi yeniden eklenirse "ringfingro (yüzük parmağı) birleşik sözcüğü türetilebilir ancak sözcükleri direkt olarak "ringofingro" şeklinde birleştirmek de mümkündür. Bu durumda hece sayısı artarken, söyleniş kolaylaşır. Genelde tercih edilen yöntem sözcüklerin değil köklerin birleştirilmesidir. Esperantoda mevcut kelimelerden Türkçede olduğu gibi eklerle yeni kelimeler üretilebilir. Esperantoda bu işlem genellikle soneklerle, bazen de öneklerle yapılır. Önekler sözcüğün önüne gelerek anlamını değiştir ve bu yolla yeni bir sözcük üretir. Sonekler kelimeye değil kelimenin köküne eklenir, yani kelime türünü bildiren -i, -o, -a, -e bitiş ünlülerinin hemen öncesine iliştirilirler. Bunlar Esperantodaki resmî yapım ekleri olmakla birlikte, yapım eki değerinde sözcükler ve dilin temelinde bulunmayıp zamanla gelişen başka yapım ekleri de kullanılabilmektedir. Emmioğlu / Ovada Taşa Basma Emmioğlu / Ovada Taşa Basma Müslüm Gürses'in ilk 45'lik plağıdır. 1968 yılında Ömür Plak'tan çıkarılmıştır. Bu plakta Müslüm Gürses Emmioğlu ve Ovada Taşa Basma türkülerini söylemiştir. Hal Finney Harold Thomas Finney (4 Mayıs 1956 - 28 Ağustos 2014) Pretty Good Privacy bilgisayar yazılımları üreten PGP Corporation'da yazılım geliştirici ve Phil Zimmermann'dan sonra işe alınan ikinci kişiydi. Kariyerinin başlarında, çeşitli konsol oyunlarında baş geliştirici olarak yer aldı. Finney ayrıca Bitcoin'e erken döneminde katkıda bulundu ve tarihin ilk bitcoin işlemini bitcoin'in yaratıcısı Satoshi Nakamoto'dan aldı. 1979 yılında Kaliforniya Teknoloji Enstitüsü'nden mezun olduktan sonra video oyunları üreten bir şirkette çalıştı. Sonrasında 2011 yılındaki emekliliğine kadar Pretty Good Privacy bilgisayar yazılımları üreten PGP Corporation'da çalıştı. Finney Kriptografi aktivisti olarak ünlenmişti. 2004 yılında Bitcoin'den önce ilk yeniden kullanılabilir Emek İspatı sistemini geliştirdi. Hal Finney erken dönem Bitcoin kullanıcısıydı ve Bitcoin'in yaratıcısı Satoshi Nakamoto'dan ilk bitcoin işlemini aldı. Finney, Bitcoin'i yarattığı düşünülen Dorian Nakamoto ile 10 yıl boyunca aynı kasabada yaşadı. Bu nedenle oluşan Bitcoin'in yaratıcısı olabileceği yönündeki spekülasyonları reddetti. Mart 2013'te Finney, BitcoinTalk dındaki Bitcoin forumunda BitcoinTalk'a aslında felçli olduğunu ama programlamaya devam ettiğini belirtti. Ölümüne kadar programlamaya devam etti; Bitcoin cüzdanlarını güçlendirmek için Trusted Computing kullanan bcflick adındaki deneysel yazılım üzerinde çalışıyordu. Amy Meisak Amy Meisak (d. 18 Haziran 1993, Hamilton, Birleşik Krallık), İskoçyalı manken. Meisak, 2015 yılında Miss Earth Scotland yarışmasında birinciliğe sahip olmuştur. Amy Meisak, dünya genelinde 86 ülkenin kraliçe adayının katıldığı Miss Earth yarışmasında ilk 16 arasına girdi. Amy Meisak, Miss Grand International güzellik yarışmasında İskoçya'yı temsil etti. 1802 Vrancea depremi 1802 Vrancea depremi tarihinde Aziz Paraskeva Günü'nde, bugünkü Romanya'nın Vrancea Dağları'nda (daha sonra Moldavya ) meydana gelen deprem. Moment magnitüd ölçeğinde tahmini 7,9 büyüklüğü ile Romanya'da şimdiye kadar kaydedilen en güçlü depremdir ve Avrupa tarihindeki en güçlü depremlerden biridir. Doğu Avrupa ve Balkanlar'da, Saint Petersburg'dan Ege Denizi'ne iki milyon kilometrekareden fazla bir alanda hissedildi. Bükreş'te depremin Mercalli şiddet ölçeğinde tahmini VIII-IX büyüklüğü vardı. Kilisenin çan kulelerini devirdi ve Cotroceni Manastırı'nın yıkılmasına neden oldu. Başta devrilmiş sobalardan çok sayıda yangın çıktı. Osmanlı İmparatorluğu'na bağlı (bugünkü Bulgaristan ) Rusçuk, Varna ve Vidin şehirleri neredeyse tamamen yok oldu. Depremin gücü Moskova kadar kuzeyde bulunan şehirlerdeki duvarların yıkılmasına neden oldu. Ana depremi, en büyüğü 5.5 büyüklüğünde bir dizi artçı şok takip etti. Ana şok Bükreş'i öğlen ve 13.00 arasında vurdu. Deprem yaklaşık 10 dakika boyunca hissedildi ve o kadar şiddetliydi ki şehirdeki tüm bacalar yıkıldı. Aziz Nicholas Kilisesi, Cotroceni Manastırı ve 54 metre yüksekliğindeki Colțea Kulesi de dahil olmak üzere çok sayıda tarihi eser yok oldu. Yunan tarihçi Dionysius Fotino, Prens Konstantin Ypsilantis'in ailesiyle birlikte sarayının ciddi şekilde hasar görmesi nedeniyle Văcărești Manastırı'na taşındığını bildirir. Bununla birlikte, binalarda gerçekleşen büyük hasara rağmen, sadece dört ölüm bildirildi: Yahudi bir kadın ve bebeği, Colțea Kulesi enkazında hayatını kaybeden seyyar bir tüccar ve bir başka kurban daha. Evler birbirinden uzak inşa edildiği ve büyük bahçeler ve avlularla çevrili olduğu için ölü sayısı çok düşük olmuş olabilir, bu yapı tekniği ile binaların titreşimleri yayılmamış olabilir. Ayrıca, çoğunlukla sac ve keresteden oluşan yapı malzemeleri hafifti. Yaş'ta, ilk mahkemelerin duvarları yıkıldı ve birçok kilise ve manastır kulesi yıkıldı. Suceava'da ise, Ermeni Kilisesi çan kulesi çatlamış, Paşcani'de Aziz Başmelekler Kilisesi'nin duvarlarında çatlaklar ortaya çıktı. Depremde hasar gören diğer dini yapılar içinde Bârlad'daki Aziz'in Göğe Kabulü Kilisesi ve Bacău'daki Casim Manastırı bulunmaktadır. Brașov ve kentin Kara Kilisesi de dahil olmak üzere çevresi ciddi şekilde etkilendi. Yerel tarihçilere göre, Bod köyünde 50'den fazla ev ve birkaç kilise hasar gördü veya yıkıldı. Feldioara'da depremden kaynaklanan bir çatlaktan kaynayan su havaya birkaç metre yükseldi. Kentin Katolik kilisesi de dahil olmak üzere Sibiu'da birçok bina yıkıldı. Konstantinopolis ve çevre iller de büyük zarar gördü. Başlangıçta Osmanlı İmparatorluğu'nun başkenti Konstantinopolis'in tamamen yok olduğu düşünülüyordu. Petrovaradin'den bir mektupta Galata bölgesi, Topkapı Sarayı, Ayasofya ve Edirne çarşısında özel bir yıkımın olduğu yazılıdır. Ana şok ve artçıl şoklar 30 dakikaya kadar sürdü. 1.30'da, şimdiki Ukrayna'da da şiddetli sarsıntılar hissedildi. Art arda gelen altı artçıl deprem üç dakika sürdü ve o kadar güçlü ki Kiev ve Lviv'de duvarlar sarsıldı ve şehir çanları çalmaya başladı. "Beyefendiler Dergisi" Moskova'daki hasarı şu sözlerle bildirdi: "duvarlar kırıldı, pencereler parçalandı ve tonozlar yıkıldı". Kişinev'den bir akademisyen olan Anatolie Drumea, bir dadı'nın Lomonosov Üniversitesi kütüphanesinin avlusunda içinde küçük bebeği olan bir bebek arabası ile 1.53'te yürüdüğünü yazdı. "Heykeller düşmeye başladı" ve taş banklar devrildi. Çocuk gelecekteki Rus şair Alexander Pushkin'di. Depremden sonra Konstantin Ypsilantis, Bükreş'in derhal yeniden inşasını emretti. Masonların ve ustaların felaketten faydalanmasını önlemek için işleri için maksimum ücret belirledi. Bükreş birkaç yıl içinde yeniden inşa edildi, ancak bazı binalar ve yapılar hiçbir zaman deprem öncesi durumuna geri getirilmedi. Sonraki yıllarda birkaç deprem meydana geldi, ancak nispeten az hasara neden oldular. Birincisi, 15 Haziran 1803'te Bükreş'in su sistemini etkiledi ve birçok pompayı kullanılamaz hale getirdi. 1804 ve 1812'de üç büyük deprem daha oldu. Lau Takımadaları Lau takımadaları, Okyanusya ülkesi Fiji'ye ait olan ve Büyük Okyanus'un güneyinde yer alan takımadalar. Lau takımadaları, ülkenin on dört ilinden biri olup, coğrafî açından Doğu Bölümü'nün bir parçasıdır. Lau takımadalarına bağlı olan yaklaşık 100 adadan otuzunda nüfus yaşamaktadır. Adalar Koro Denizi'nin doğu kesiminde kuzey-güney yönünde 1000 km'lik bir alana yayılmış durumdadır. Adaların toplam yüz ölçümü 487 km²'dir. Kuzey Lau Grubu - "Northern Lau Group" GÃ¼ney Lau Grubu - "Southern Lau Group" Moala Grubu - "Moala Group" En gÃ¼neyde izole adalar 1996 sayımlarında 12211 nüfus barındıran takımadalar, yaşanan göçün de etkisiyle nüfus 2007 yılında 10683'e, 2017 sayımlarında da 9602 kişiye kadar düşmüştür. Lau takımadaların merkez yerleşim birimi Lakeba adasında bulunan Tubou'dur. Grozni-City Grozni-City (), Rusya'nın Çeçen Cumhuriyeti'nin başkenti Grozni'de bulunan bir iş merkezidir. Kompleks, Sunja Nehri'nin kıyısında Ahmet Kadirov Camii'nin yanında yer almaktadır. Yedi binadan oluşmakta olup en yüksek bina 150 metre yüksekliğindedir. 3 Nisan 2013 tarihinde Saat Kulesi'nde çıkan yangın sonucu 40 katlı binanın bir tarafı yaklaşık 8 saat boyunca yanan alevlere maruz kaldı. Tek kullanımlık bardak Tek kullanımlık bardak bulaşık ve tek kullanımlık gıda ambalajıdır. Tek kullanımlık bardak türleri arasında karton bardaklar, kağıt bardaklar, plastik bardaklar ve köpük bardaklar bulunur. Köpüklü kapların üretiminde genişletilmiş polistiren ve plastik kapların üretiminde polipropilen kullanılır. 12. Dünya Gençlik ve Öğrenci Festivali 12. Dünya Gençlik ve Öğrenci Festivali, 27 Temmuz - 3 Ağustos 1985 tarihleri arasında Moskova'da düzenlenen bir festivaldi. Festivale 157 ülkeden 26.000 kişi katıldı. Festivalin sloganı "Antiemperyalist dayanışma, barış ve dostluk için" idi. Festivalin politik amacı Sovyet toplum yaşamının olumlu yönlerini göstermekti. Festivalin siyasi programı, yeni bir uluslararası ekonomik düzenin kurulması, geri ve gelişmekte olan ülkelere ekonomik yardım sorunlarının tartışılması, yoksulluk ve işsizlikle mücadele, ve çevre konularının gündeme getirilmesini içeriyordu. Anti-sovyet karşıtı unsurlar, tıpkı 1980 Yaz Olimpiyatları'nda olduğu gibi, festivalin açılışından önce Moskova'dan çıkarılmıştı. Festival etkinliklerinin ana organizatörü, Komsomol Merkez Komitesi sekreteri başkanlığındaki Sovyet Hazırlık Komitesi idi. Komsomol, festival mekanları olarak ağırlıkla Luzhniki Olimpiyat Kompleksi ve 3.000 yabancı katılımcının ağırlandığı Cosmos Otel gibi Moskova 1980 Yaz Olimpiyatları'nın altyapısından yararlandı. Festivalin açılışı, dört saatlik bir geçit töreni ve Luzhniki stadyumunda düzenlenen törenle gerçekleşti ve Sovyet televizyonunda canlı olarak yayınlandı. Festival, yeni seçilen SBKP Merkez Komitesi Genel Sekreteri Mikhail Gorbaçov'un konuşmasıyla açıldı: Burada, büyük Lenin'in vatanında, bizim gençlerimizin insanlık, barış ve sosyalizmin soylu ideallerine nasıl derinden bağlı olduklarını doğrudan görebilirsiniz. Sanırım hepimiz bugün insanlık için barışın korunması ve güçlendirilmesinden daha önemli ve ivedi bir görev olmadığı konusunda hemfikiriz. Bizleri buna bağlayan geleceğe dair duyulan kaygı ve geçmişin anısına duyulan saygıdır. Forumunuz Hitler faşizmi ve Japonya militarizminin yenilgisinin, en kanlı ve acımasız savaş olan İkinci Dünya Savaşı'nın sona ermesinin 40. yılında yapılıyor. Bunun ardından birkaç kuşağı etkileyen o kadar ızdırap ve keder yaşandı ki bu ivedilikle bizlerin böylesi bir felaketin yeniden yaşanmasını önlememizi talep etmektedir. Festival kapsamında genç sanatçılar sergisi, fotoğraf sergisi ve çeşitli amatör ve etnik grupların yanı sıra Doğu Bloku'ndan Zemlyane, Mashina Vremeni, Tsvety, , Dean Reed gibi profesyonel sanatçılar ile Batılı müzisyenler Bob Dylan ve Everything but the Girl konserleri de yer alıyordu. Yuri Livshits'e ait "Waltz of Silence" (Sessizlik Valsi) festivalin final şarkısı oldu. Türkiye gençlik ve öğrenci hareketinin 12. Festivale katılımı için DDGF ve UÖB üyesi İlerici Gençler Derneği (İGD) öncülüğünde başlayan hazırlık çalışmaları sonucunda 12 Eylül 1980 askeri darbesi ya da öncesindeki sıkıyönetim tarafından kapatılan 5 örgütün katılımıyla 12. Dünya Gençlik ve Öğrenci Festivali Hazırlık Komitesi oluşturuldu. Hazırlık Komitesinde DHKD, GEB, Genç Öncü, İGD ve SGB yer alıyordu. 12 Eylül 1980 askeri darbesinden sonra yurtdışına çıkmış politik mültecilerden oluşan festival delegasyonda o sıralarda "Sol Birlik" adı altında güç ve işbirliği oluşturmuş bulunan, sırasıyla Türkiye Kürdistanı Sosyalist Partisi, Türkiye Komünist Emek Partisi, Türkiye İşçi Partisi, Türkiye Komünist Partisi ve Türkiye Sosyalist İşçi Partisi'nin gençlik örgütleri olarak bilinen bu örgütlerin yönetici ve üyelerinin yanı sıra Şanar Yurdatapan, Melike Demirağ, Şivan Perwer, Gani Cansever ve Yaşar Miraç gibi sanatçılar da yer alıyordu. Delegasyonun etkinlikleri arasında bir dayanışma gecesi düzenlenmesi, festivalin çeşitli toplantılarına katılarak ülkedeki gençlik ve öğrenci hareketlerinin mücadelelerinin dünyaya duyurulması, çeşitli ikili görüşmeler ve her zaman olduğu gibi Nâzım Hikmet'in kabrini ziyaret vardı. Cehei Göleti Doğa Koruma Alanı Kuşlar : küçük balaban "(Ixobrychus minutus)," yeşilbaş "(Anas platyrhinchos)," büyük kamışçın "(Acrocephalus arundinaceus)," beyaz leylek "(Ciconia ciconia)," saztavuğu "(Gallinula chloropus);" Kurbağalar : sarı karınlı kurbağa ( "Bombina veriegata" ), Avrupa ateş karınlı kurbağası ( "Bombina bomina" ); Sürüngenler : Avrupa yeşil kertenkelesi ( "Lacerta viridis" ) Cehei Göleti, çok sayıda nadir tür ile çok çeşitli floranın gelişimi için çok elverişli bir yerdir. Ağaç türleri: gri söğüt ( "Salix cinerea" ), siyah kızılağaç ( "Alnus glutinosa" ), keçi söğüdü ( "Salix caprea"); Çim türleri: Hydrocharis "(Hydrocharis morsus-ranae)," Scutellaria galericulata "(. Scutellaria galericulata var epilobiifolia)," Ranunculus sceleratus "(Ranunculus sceleratus L.)," Utricularia vulgaris "(Utricularia vulgaris L.)," Phragmites "(Phragmites australis)," Hasır otu "(Typha latifolia" ), Utricularia vulgaris ( "Utricularia vulgaris L." ). Apuseni Tabiat ParkÄ± Apuseni Tabiat Parkı (), Romanya'da Alba, Bihor ve Cluj illeri idari bölgesinde bulunan, korunan bir alandır (IUCN V tabiat parkı kategorisi). Tabiat Parkı, Romanya'nın batısında, güneyde Bihor Dağları'nın ve kuzeyde Vlădeasa Dağları'nın bir bölümünü içeren Apuseni Dağları'nın orta-kuzey tarafında yer almaktadır. 75.784 ha alana sahip Apuseni Tabiat Parkı, 6 Mart 2000 tarihli 5 sayılı Kanun ile doğal koruma alanı ilan edildi (Romanya Monitorul Oficial'da yayınlanan 12 Nisan 2000'in 152. maddesi) ve flora ve faunasıyla kendine özgü Batı Karpatlar dağlık alan özellikleri (dağ zirveleri, buz yalakları, mağaralar, vadiler, karstik alanlar, ormanlar ve meralar) sergiler. Parkta bulunan doğal rezervler: Alba'daki "Izbucul de la Cotețul Dobreștilor" (0,20 ha), "Izbucul Mătișești" (2 ha), "Izbucul Tăuzului" (1 ha), "Coiba Mare Mağarası" (0,50 ha), "Avenul din Hoanca Urzicarului" (1 ha ), Alba ilçesinde "Scărișoara Mağarası" (1 ha) ve "Ghețarul de la Vârtop" (1 ha); Bihor'daki "Pietrele Galbenei" (6,30 ha), "Cetatea Rădesei Mağarası" (20 ha), "Poiana Florilor" (1 ha), "Platoul Carstic Padiș" (39 ha), "Valea Galbenei" (70,50 ha), "Valea Sighiștelului" (412,60 ha), "Vârful Biserica Moțului" (3 ha), "Platoul carstic Lumea Pierdută" (39 ha), "Cetățile Ponorului" (14,90 ha), "Ghețarul Focul Viu Mağarası" (0,10 ha), "Ciur Izbuc Mağarası" (0,10 ha) "Mikula" "Mağarası" (0,10 ha), "Urşilor Mağarası" (1 ha), "Smeii de la Onceasa Mağarası" (0,50 ha) ve "Cerbului Mağarası-Avenul cu Vacă" (45 ha); ve Cluj'daki "Molhașul Mare de la Izbuc" (8 ha). Balta Mică a Brăilei Tabiat Parkı Balta Mică a Brăilei Tabiat Parkı (), Romanya'da, Brăila ili'nde, Berteștii de Jos, Chiscani, Gropeni, Mărașu ve Stăncuța belediyelerinin idari bölgesinde yer alan, korunan bir alandır (V IUCN tabiat parkı kategorisi). Tabiat Parkı, Tuna'nın aşağı kesimlerinde, ülkenin güneydoğu kesimindeki Küçük Brăila Adası'na ev sahipliği yapan Brăila Ovası ( Wallachian Ovası) ile Büyük Brăila Adası arasında yer almaktadır. Balta Mică a Brăilei Tabiat Parkı 17.529 ha alan kaplamaktadır. 6 "Mart 2000 tarihli Kanun" ile koruma alanı ilan edilmiştir (12 Mart 2000 tarihli 152 sayılı "Romen Resmi Gazetesi"nde yayınlanmıştır) ve uluslararası öneme sahip bir sulak alan olup özellikle su kuşları ve karasal türler için yaşam alanıdır (su ekosistemi). Balık türleri: Karadeniz gölgesi ( "Alosa pontica" ), kuzey turnası ( "Esox lucius" ), sudak balığı ( "Stizostedion lucioperca" ), yayın balığı ( "Silurus glanis" ) veya bayağı sazan ( "Cyprinus carpio" ). Kuş türleri: kırmızı göğüslü kaz ( "Branta ruficollis" ), Dalmaçya pelikanı ( "Pelecanus criptus" ), mor balıkçıl ( "Ardea purpurea" ), cüce karabatak ( "Phalacrocorax pygmeus" ), alaca balıkçıl ( "Ardeola ralloides" ), kara leylek ( "Ciconia nigra" ), pasbaş patka ( "Aythya nyroca" ), ötücü kuğu ( "Cygnus cygnus" ). Özmaktaş-Özaltın Özmaktaş-Özaltın Makina Otomotiv Sanayi ve Ticaret A.Ş., Türkiye merkezli eski bir ticari araç üreticisiydi. Şirket, 2000 yılında Edip Özaltın tarafından kurulmuş olup ağırlıklı olarak Özaltın markası altında CKD kitlerin montajını gerçekleştirmekteydi ve yıllık üretimin çok düşük olması nedeniyle egzotik otomobil üreticisi olarak sınıflandırılmaktaydı. Şirketin merkezi Adana'nın Seyhan ilçesinde yer almaktaydı. Özaltin diğer üreticilerin ürünlerini sunmaktaydı. Markanın ilk modeli Changan Automobile lisanslı Özaltın Platin EX minivan idi. Kamyonet modeli ise Özaltin Gümüş olarak biliniyordu. İkinci model olan Özaltin Altın, birkaç ay sonra tanıtıldı. Bu araba ZX Auto lisansına sahipti ve Toyota Hilux ve Volkswagen Taro ile aynıydı. 1990'ların başlarındaki eski Toyota ToyoAce Custom, Özaltin Sedef adıyla biraz farklı bir tasarımda üretildi. Markanın bir diğer modeli Özaltin Kristal idi. Bucegi Tabiat ParkÄ± Bucegi Tabiat Parkı (), Romanya'da, Braşov, Dâmboviţa ve Prahova illerinin idari bölgesinde bulunan korunan bir alandır (IUCN V tabiat park kategorisi). Tabiat Parkı, Güney Karpatlar'ın Bucegi Dağları'nda, Romanya'nın güney-orta kesiminde yer almaktadır. 32.663 ha alana sahip Bucegi Tabiat Parkı, "6 Mart 2000 tarihli 5 sayılı Kanun ile" korunan bir alan ilan edildi (12 Nisan 2000 tarihli 152 sayılı Monitorul Oficial Sayısında yayınlandı). Tabiat parkı dağlık bir alanı ( mağaralar, çukur mağaraları, kanyonlar, sırtlar, düdenler, vadiler, şelaleler, otlaklar ve ormanları kapsar), çeşitli flora ve faunayı barındırır. Park, Babele ve Sfenks özellikleriyle ünlüdür. Kayın ormanları, çalılıklar, alpin kireç taşı otlakları, alpin nehirleri ve otsu bitki örtüsü, dağ saman çayırları, kaynaklar, kireç taşı kayalık yamaçları ve seminatural kuru otlaklardan ibarettir. Parkta yer alan korunan alanlar: Braşov'daki "Abruptul Mălăiești - Bucșoiu - Gaura" (1.634 ha) ve "Locul fosilifer Vama Strunga"; Dâmbovița'daki "Cocora Mağarası ve Cheile Urşilor" (307 ha) ve "Prahova'daki Abruptul Prahovean Bucegi" (3.478 ha) ve "Colții lui Barbeș Dağları" (1.513 ha). Hesya Helfman Hesya Mirovna Helfman (Yidiş: העסיע העלפֿמאַן, Rusça: Геся Мировна (Мееровна) Гельфман, Rumence: Gesya Mirovna Gelfman. D.1855, Mazyr - ö. 1 Şubat 1882, Saint Petersburg) Narodnaya Volya'nın II. Aleksandr Suikastına karışan bir üyesiydi. Yahudi bir ailenin çocuğu olarak dünyaya gelen Helfman, evli evlilik 'den kaçındığı iddia edilen bir kadındı. Bir dikiş fabrikasında iş bulduğu için Kiev'e gitmek adına evden ayrılmıştır. 1870'lerin başlarında, Helfman Kiev'de, Lev Deutsch ve gelecekteki kocası Nikolay Kolodkeviç ile tanıştığı çeşitli devrimci kulüplerin aktif bir üyesiydi. Helfman, 1877 Elliler Davası () sırasında Litovsky Kalesi'nde iki yıl hapis cezasına çarptırıldı ve 14 Mart 1879'da Novgorod eyaletine sürgüne gönderildi. Birkaç ay sonra kaçtı ve Saint Petersburg'daki Narodnaya Volya'ya katıldı. Muhtemelen Hesya'nın kuruluşa katılmasının sebebi, kocasının İcra Komitesi üyesi olmasından kaynaklanmaktaydı. 1881'de Helfman, cephe hattında olmasa da II. Aleksandr'a suikast düzenleyen Narodnaya Volya grubunun bir parçasıydı; görevi ise suikastın düzenleneceği evi belirlemekti ve burada bir süreliğine grubun bir başka üyesi olan Nikolay Sablin ile şüpheleri çekmemek adına evli bir çiftmiş gibi yaşadı. Polis, Çar'a düzenlenen saldırıdan iki gün sonra dairelerine baskın düzenlediğinde, Sablin yakalanırken kendini vurdu. Mart 1881'deki Pervomartovtsy davası sırasında Helfman suçunu reddetti. Ancak buna rağmen Çar'a yapılan saldırı eyleminde yer aldığı iddiasıyla asılarak ölüme mahkum edildi. Hüküm giydikten birkaç saat sonra, "...aldığım hüküm ile, hamileliğimin dördüncü ayında olduğumu beyan etmeyi ahlaki görevim olarak değerlendiriyorum " ifadesini kullandı. Kocası Nikolay Kolodkeviç de Ocak 1881'de tutuklanmıştı. Çağdaş yasalara göre, anne karnındaki bebeğin masum olduğu düşünülürken hamile kadınların idam edilmesi yasaktı.Bu nedenle, Helfman'ın infazı doğumdan kırk gün sonrasına kadar resmen ertelendi ve bu arada Petro ve Pavel Kalesi'nde mahkum edilecekti. Üç ay sonra, Batı Avrupa'daki Sosyalistlerin infazına karşı yürütülen kampanya sayesinde ve yabancı basında Helfman'ın cezasının eleştirilmesi üzerine cezası süresiz katorga ile değiştirildi. Daha önce tutulduğu cezaevine geri transfer edildi. 5 Temmuz'da, hala Peter ve Paul Kalesi'ndeyken ve İçişleri Bakanı Kont Ignatiev'in izni ile Golos gazetesinden bir gazeteciyle röportaj (neredeyse bir buçuk saat sürdü) verdi. Davasında savunma avukatı Goerke adında bir avukatta bu sırada kendisine eşlik etmekteydi. Bu röportaj sırasında, "uygun tıbbi ve kadın ihtiyaçlarının" eksikliğinden şikayetini dile getirdi. Helfman Ekim 1881'de cezaevinde doğum yaptı. Emniyet Müdürlüğünün talebi üzerine, doğumuna, mahkeme tarafından da istihdam edilen bir jinekolog yardımcı oldu. Perine yırtıldığı için ciddi bir maternal komplikasyonu vardı. Jinekoloğun hapishane doktorunun yarayı birlikte dikme önerisini reddettiği söylendi; her durumda helfman, hiç iyileşemedi. 24 Kasım'a kadar 17 Ocak 1882'de Lohusalık döneminde akut hale gelen peritonit geliştirdi.Yine de kızını doğumundan bebeğin ondan alındığı 25 Ocak'a kadar , yetimhaneye yerleştirildiği ve bilinmeyen ebeveynlerin çocuğu olarak kaydedildiği zamana kadar emzirdi.Sonraki tıbbi rapora göre, peritonit genelleşti ve aynı gün ateşe neden oldu.Kısa bir süre sonra çocuğu bilinmeyen bir hastalıktan öldü. Helfman tedavi edilmeyen doğum sonrası komplikasyonların bir sonucu olarak gelişen iltihabından ötürü hapishanede öldü. Çarlık yetkilileri Kolodkeviç'in bebeğin yasal velayeti talebini reddetti. Kolodkeviç'te bir süre sonra 1884'te hapishanede hayatını kaybetti. KavernÃ¶z sinus trombozu Kavernöz sinus trombozu kafa kaidesinde, sfenoid kemiğin sella turcicanın her iki yanında yer alan, beyindeki venöz kanın kalbe gönderilmesinde rol kavernöz sinusun kan pıhtısı ve mikroorganizmalar ile tıkanması durumudur. Kavernöz sinus trombozu "septik tromboz" ve "aseptik" tromboz olarak ikiye ayrılır. En sık görülen tip "septik kavernöz sinus trombozudur".En sık sebep kulak, burun, paranazal sinuslerden, dişlerden gelen enfeksiyonlardan kaynaklanır. En sık etken Staphylococcus aureus ve Streptokoklardır. Semptomları görme kaybı, kemozis, eksoftalmus, baş ağrısı, kraniyal sinir felcidir. Hayatı tehdit eden medikal bir acil durumdur. Hızlı bir şekilde tanı ve tedavisi yapılmalıdır. Tedavide antibiyotik ve/veya cerrahi tedavi kullanılır. "Aseptik kavernöz sinus trombozu" ise çoğunlukla travma, dehidratasyon, anemi ve diğer hastalıklardır. Bulgular değişkenlik gösterir. En sık bulgular kavernöz sinus içerisindeki yapıları ilgilendiren bulgulardır. Kraniyal sinirlerden CN III, CN IV, CN V1,V2, CN VI sinir tutulumlarına bağlı bulgular izlenir. Ayrıca gözün venöz drenajındaki bozulmalara bağlı bulgular da ortaya çıkar. Hastaların klasik başvurusu tek taraflı gözde ve çevresinde ödem, baş ağrısı, propitozdur. En sık görülen kranial sinir felci CN 6 felcidir. Ayrıca Trigeminal sinirin V1 ve V2 dallarının tutuluma bağlı yüzün üst ve orta yarısında duyu kaybı ortaya çıkabilir. Göz dibi incelemesinde papil ödem, retinal hemoraji izlenebilir. Görme kayıpları körlüğe kadar ilerleyebilir: Enfeksiyona bağlı, ateş,taşikardi, sepsis izlenebilir. Meningeal enfeksiyon bulgusu olan ense sertliği izlenebilir. CN III felcine bağlı o tarafta pupiller genişleyebilir. Hastalığın başlangıcından itibaren 24-48 saat içerisinde enfeksiyonun karşı kavernöz sinuse geçme eğilimi vardır. Septik trombozlar en sık burun bölgesinin fronküllerinden (% 50), sfenoidal veya etmoidal sinüzitlerden (% 30), veya diş enfeksiyonlarından (% 10) kaynaklanır. Daha nadir olarak tonsilit, orta kulak iltihabı, orbital selülit gibi sebeplerden de ortaya çıkabilir. Paranazal sinüslerin oldukça fazla anastomotik bağlantıları vardır. Bu nedenle göz çevresi, burun ve ağız arasındaki alandan superior oftalmik ven ve inferior oftalmik ven]] ile kavernöz sinuse enfeksiyon taşınabilir. Bunun sebebinin önceleri bu venlerin kapaksız olmasından kaynaklandığı düşünülse de yapılan son çalışamalarda fasiyal ven ve oftalmik venlerde kapak bulunduğu gösterilmiştir. Septik kavernöz sinus trombozunun en sık sebebi % 70 oraınında Staphylococcus aureusdur.. Streptokoklar en sık ikinci etkendir. Gram negatif bakteriler ve anaerobik bakteriler de kavernöz sinus trombozuna sebep olabilirler. Nadir olarak Aspergillus fumigatus ve mukormikoz gibi mantarlarda etken olabilirler. "Aseptik tromboz" nadir görülür ve neden genellikle travma, dolaşım problemleri, anemi, dehidratasyondur. Tanı, klinik olarak konur ve görüntüleme, kan tetkikleri ile doğrulanır. propitoz, pitoz, kemozis, kranial sinir felçleri tanıyı güçlendirir. CBC, sedimantasyon, kan kültürü, sinüs kültürü enfeksiyon durumunu, kaynağı ve etkeni göstermek için yapılan tetkiklerdir. Menenjitten şüphelenilmesi durumunda lomber ponksiyon yapılabilir. Sinüs grafileri ile sinüzit gösterilebilir. Bilgisayarlı tomografi ile sinüzit daha iyi gösterilebilir, ayrıca kavernöz sinuste irregülarite gözlenebilir. Erken dönemde normal olabilir. MRG kavernöz sinus trombozunda tomografiye göre daha hassastır. Serebral anjiyografi invaziv bir yöntemdir ve hassaslığı düşüktür. Orbital venografi tanı için en kuvvetli tetkik olsa da uygulanması oldukça zordur. Enfeksiyonu, kaynağını ve etkeni göstermek tedavinin temelini oluşturur. Enfeksiyon etkeni belirlene kadar geniÅŸ etkili antibiyotikler tercih edilmelidir: Etken olarak Metisiline dirençli Staphylococcus aureustan veya Streptococcus pneumoniae gibi etkenlerden şüpheleniliyorsa Nafsilin yerine Vankomisin kullanılabilir. Etken izole edildikten sonra hedefe yönelik tedavi planlanır. Takip esnasında beyin absesi, menenjit, subdural ampiyem gibi komplikasyonlar için dikkatli olunmalıdır. Sepsis ve septik emboli açısından dikkatli olunmalıdır. Normal şartlarda tedavi süresi intravenöz antibiyotik ile 3-4 hafta devam etmelidir. Kafa içi enfeksiyon yayılım varsa bu süre 6-8 haftaya kadar çıkarılabilir. Heparin ile antikoagülasyon konusu tartışmalıdır ve birbiri ile çelişen çalışma sonuçları mevcuttur. Yan dal uzmanları ile görüşülerek karar verilmesi önerilmektedir. Bir sistematik derlemede heparin kullanımının güvenli olduğu, sakat kalma veya ölüm oranlarını azalttığı gösterilmiştir. Kavernös sinus trombozunda steroid kullanımı da tartışmalıdır. Hipofizer yetmezlik durumu ve Addison krizi varsa mutlak endikedir. Enfeksiyon kaynağı sfenoid sinus olduğu düşüğnülüyorsa "sfenoidotomi" ile cerrahi boşaltım yapılabilir. Kavernöz sinus trombozu olan hastalarda uygun tedavi ile ölüm oranları % 20'nin altındadır. Antibiyotik öncesi dönemde ölüm oranları % 80-100 civarındaydı. Morbidite oranları ise %70 iken antibiyotik dönemi sonrası bu oran da % 20'nin altına düşmüştür. Senato İstihbarat Komitesinin CIA tarafından uygulanan işkencelere dair raporu Senato İstihbarat Komitesinin CIA tarafından uygulanan işkencelere dair raporu, Cumhuriyetçi ve Demokrat senatörlerin bulunduğu Amerika Birleşik Devletleri Senatosu İstihbarat Seçilmiş Komitesi tarafından hazırlanan, Merkezi İstihbarat Teşkilatının (CIA) gözaltı ve sorgulama sırasında uygulamış olduğu geliştirilmiş sorgulama tekniklerini konu alan rapordur. Rapor, Merkezi İstihbarat Teşkilatının "terörizmle savaş" kapsamındaki faaliyetlerini öncesi, sonrası ve sırasında olarak barındırır. İlk rapor komitede 9'a (7 demokrat, 1 cumhuriyetçi, 1 bağımsız) karşı 6 oyla (Hepsi cumhuriyetçi) 13 Aralık 2012 tarihinde kabul edildi. 38000 dipnot bulunduran ve 6700 sayfadan fazla sayfa içeren rapor Merkezi İstihbarat Teşkilatının uygulamış olduğu gözaltı ve sorgu programının tarihçesini, komitenin 20 bulgusunu ve sonuçları detaylı şekilde açıklamıştır. Mahkumlara yapılan işkenceler, CIA programı hakkında Amerika Birleşik Devletleri başkanına, Adalet Bakanlığına, Kongreye verilen yanıltıcı ve doğru olmayan bilgilerin olması, medyanın manipüle edilmesi gibi faaliyetler raporda incelenmiştir. CIA'in sadece mahkumlara işkence yapmakla kalmayıp tutuklular hakkında bilgi saklama yoluna başvurduğu, bazı tutukluların gizlendiği raporda belirtilmiştir. Bunların yanında rapora göre geliştirilmiş sorgulama teknikleri pek işe yaramadığı gibi Amerika Birleşik Devletleri'nin uluslararası kamuoyunda imajını sarsmıştır. 9 Aralık 2014'te raporun önemli bulgu ve belge içeren 525 sayfalık kısmı ve özeti Amerika Birleşik Devletleri Senatosu İstihbarat Seçilmiş Komitesi tarafından yayımlanmıştır. Rapor açıklandıktan sonra bazı senatörler raporun hepsinin değil de bir kısmının yayımlanmasını eleştirmiş, eksik olduğu itirazında bulunmuştur. Bazı senatörlerse açıklanan verilerin zarar verdiği görüşünü savunmuştur. 2008 ABD başkanlık seçimleri'nde Cumhuriyetçi Partinin başkan adayı olan John McCain, raporun yayımlanmasının doğru bulduğunu açıklamıştır. Rapor yayımlandığı sırada Amerika Birleşik Devletleri Başkanı olan Barack Obama, Amerika Birleşik Devletleri'ni güçlü kılan faktörlerden birisinin geçmişiyle ve hatalarıyla yüzleşmesi ve bunları değiştirmek için uğraşması olduğunu söylemiştir. Siyasilerin yanı sıra toplumda ileri gelen kişiler ve birçok kuruluş, tutuklulara işkence yapan CIA subayları ve buna alan açan hükümet yetkilileri hakkında adli sürecin başlatılması çağrısında bulunmuştur. 5 yıl süren soruşturmalar sebebiyle CIA 40 milyon dolar harcamak zorunda kalmıştır. Raporun geri kalan kısmıysa yayımlanmamıştır ve gizlidir. Raporda belirtilen faaliyetlerde bulunan kimseye adli süreç başlatılmamıştır ve böyle bir şey de olası gözükmemektedir. Bu gelişmelerin ardından John McCain ve Dianne Feinstein öncülüğünde raporda geçen işkence yöntemlerinin Amerika Birleşik Devletleri kurumları tarafından tekrar kullanılmaması için yasa geçirilmiştir. Kaliforniya Senatörü Dianne Feinstein'e göre ilk soruşturma Ulusal Gizli Servis Direktörü Jose Rodriguez'in 100'e yakın sorgu videosunu imha etmesinin basına sızmasıyla başladı. Rodriguez tarafından imha edilen sorgu videolarında el-Kaide ile bağlantılı olduğu iddiasıyla tutuklanan Ebu Zubeyde ve Abd el-Rahim el-Nashiri'ye CIA subayları tarafından waterboarding dahil çeşitli işkenceler uygulanıyordu. CIA başta Amerika Birleşik Devletleri Senatosu İstihbarat Seçilmiş Komitesini bu konuda bilgilendirmedi, komitenin imha edilen videoların varlığından haberi yoktu. Basına sızan bilgiler sonrası her ne kadar CIA, Rodriguez'in videoları imha işinde yer almadığını söylese bile komite CIA'in Rodriguez'in yaptığı hukuksuz işleri örtbas etme çabasında olduğuna inanıyordu. Daha sonra basına açılan rapora göre Rodriguez videoları imha etmekle kalmamıştı, işkencelere katılan kişilerden birisiydi. CIA gizli hapishanelerinin yönetimi konusunda önemli bir rol üstlenmişti. Bu faaliyetlerinin yanı sıra Terörle Mücadele Merkezinin sorguyu yapan CIA subaylarını teftiş etmesini engelledi, Savunma Bakanlığına bir tutuklunun kimliği hakkında bilinçli olarak yanlış bilgi verdi ve CIA gizli hapishanesini barındıran bir ülkeye yapılan ödemelerde yer aldı. Raporun özeti yayımlanmadan kısa süre önce iddialarla ilgili adı geçen Jose Rodriguez The Washington Postun misafir yazarlar için açtığı sayfada raporu ağır şekilde eleştirmişti. Senato İstihbarat Komitesi 11 Şubat 2009'da Ebu Zubeyde'nin ve Abd el-Rahim el-Nashiri'nin sorgusu hakkında komiteye ulaştırılan raporları incelemek üzere toplandı. Oturum sonunda CIA'in sorgulama tekniklerinin daha detaylı şekilde incelenmesi kararlaştırıldı. Aynı yıl 5 Mart'ta soruşturma açılması için oylama yapıldı, 14 kabul oyuna karşı 1 red oyu kullanıldı. Ağustos ayında Başsavcı Eric Holder, açılan ilk soruşturmanın genişletildiği duyurdu. Böylelikle sadece Jose Rodriguez tarafından imha edilen sorgu kayıtları hakkında değil, kayıtlarda geçen işkenceci CIA subayları üstüne de soruşturma başlatılmış oldu. Komitedeki Cumhuriyetçi senatörler, başsavcının soruşturmayı derinleştirme kararının sonucunda soruşturmada tanık olabilecek birçok insanın davaya dahil edilme korkusuyla komiteye yardım etmeyeceği görüşünde mutabık kaldı. Bu kararın ardından soruşturmaya olan desteklerini Eylül 2009'da geri çektiler. Jose Rodriguez ve CIA subaylarının işkence faaliyetleri hakkında başlatılan soruşturmayı eski bir FBI subayı ve komitede görevli Daniel J. Jones yönetmiştir. CIA'in senatoya sağladığı 6,3 milyondan fazla sayfa içeren dosya, bağlantı, e-posta ve diğer ögelerin incelenmesinin ardından rapor hazırlanmıştır. Komitenin istediği her belge komiteye ulaştırılmamıştır. Komite tarafından istenen 9.400 belge Beyaz Saray'ın inisiyatifi ile gizlenmiştir. Rapor hazırlanırken beklenilenin aksine yüz yüze soruşturma yapılmamıştır, raporda herhangi bir oturumun olmaması Cumhuriyetçi senatörlerin tepkisini çekmiştir. CIA, başsavcı soruşturmasını bahane ederek personellerini tanık olarak komiteye yollamamıştır fakat Haziran 2013'te komiteye resmi bir cevap vermiştir. Bu cevap sayesinde CIA subayları, geliştirilmiş sorgulama teknikleri hakkındaki görüşlerini komiteyle paylaşabilmişlerdir. Yollanılan cevapta eski CIA direktörü George Tenet, sorgu kayıtlarını imha etmekle suçlanan Jose Rodriguez, CIA Genel Danışmanı Scott Muller, CIA'in kıdemli üyeleri James Pavitt, John Rizzo, John McLaughlin gibi kişilerin görüşleri mevcuttu. Bunun yanında CIA'de çalışan hukuk görevlileri, sorgulama tekniklerini geliştiren üst yöneticiler, sağlıkçılar, analistler ve sorgulamaları yapan CIA subaylarının görüşlerine de yer verilmişti. Nihai rapor 9'a karşı 6 oyla 13 Aralık 2012'de senatoda kabul gördü. 3 Nisan 2014'te raporun belirli kısımlarının yayımlanması konusunda yeni bir oylama yapıldı ve 11'e 3 oyla bu da kabul edildi. Komitede aylarca süren tartışmaların sonunda raporun 525 sayfalık özeti yayımlandı. CIA'in isteği üzerine CIA'in gizli hapishanelerine ev sahipliği yapan ülkelerin isimleri ve CIA subaylarının isimleri gizlendi. 2020 Kış Gençlik Olimpiyatları'nda Kanada 2020 Kış Gençlik Olimpiyatları'nda Kanada, 9-22 Ocak 2020 tarihleri ​​arasında İsviçre 'nin Lozan kentinde gerçekleşen 2020 Kış Gençlik Olimpiyatları'nda yarıştı. Kanada 2020 Kış Gençlik Olimpiyatları'nda 14 spor dalında 78 sporcu ile yarışmıştır. En çok sporcu ile katılan 5. ülkedir. Sabri Koz Mehmet Sabri Koz (11 Eylül 1950, Sivas), Türk halkbilimci, edebiyatçı ve eğitmen. Sivas Divriği'de bulunan Kırkgöz köyünde doğdu, nalbant Ahmet Faik ile Zekiye Hanım’ın'ın oğluydu. Sayıt Sandaş, Ali Güzelbahçeli ve Emre Gülbabalı gibi imzalar kullandı. 1968'de Sivas İlköğretmen Okulu'ndan mezun oldu. Daha sonra İstanbul Eğitim Enstitüsü Türkçe bölümünde eğitimine devam etti ve buradan mezun oldu (1971). Anadolu Üniversitesi'nden Türk Dili ve Edebiyatı Bölümü'nen lisans derecesi aldı (1991). Kahramanmaraş'ta başladığı Türkçe öğretmenliği ve eğitim idareciliği görevlerini 1975 yılı sonrasında İstanbul'da sürdürdü ve 1997'de emekliye ayrıldı. 1984-1985 arasında 8 sayı süren "Halk Kültürü" adını taşıyan bir derleme-araştırma yayınını çıkardı. 1990-1998 arasında sahafiye işi yapan bir firmada çalıştı, Tarih Vakfı'nda Bilgi-Belge Merkezi'nde Pertev Naili Boratav Arşivi'nde görev aldı. İlk ürünlerini Sivas'ta Haber adlı yerel bir gazetede yayımladı. "Türk Folklor Araştırmaları", "Folklor", "Folklora Doğru", "Sivas Folkloru", "Türk Folkloru", "Tarih ve Toplum", "Müteferrika", "Dünya Kitap", "Cumhuriyet Kitap", "Zaman", "Kitap Zamanı" ve "Kaşgar" vb. gibi yayınlarda makaleler neşretti. "Türk Dili ve Edebiyatı Ansiklopedisi", "Ansiklopedik Büyük Sözlük", "AnaBritannica" ve Dünden Bugüne İstanbul Ansiklopedisi’nde bine yakın makale yazdı. Bir kısmında takma ad kulladığı elli kadar çocuk kitabı yazdı. Emekli resim öğretmeni Zeliha Şükran Koz ile evli olan Sabri Koz'un biri erkek biri kız olmak üzere 2 çocuğu dünyaya gelmiştir. 24 Şubat 2012 yılında, ani bir kalp krizi ile Kimya Mühendisi olan oğulları Emre Koz (34) hayatını kaybetmiştir. Arkeolog olan kızları Gül Fatma Koz Gül ise Millî Saraylar İdaresi Başkanlığında görev yapmaktadır. M. Sabri Koz'un ödülleri şöyledir; M. Sabri Koz'un seçili eserleri şöyledir; Fasiyal ven Anterior fasiyal ven yüzün yüzeyel ve büyük toplar damarlarından biridir. Burun kökünden Angular ven olarak başlar. Aynı gövde ile aşağı ilerler, nazal küçük venler bu seyirde fasiyal vene katılır. Seyri fasiyal arter ile birliktedir fakat arter gibi kıvrımlı seyir izlemez. Retromandibular ven ile birleşmeden önce "eksternal palatin ven" ile birleşir. Burada retromandibular ven ile birleşerek "ortak fasiyal veni" oluşturabilirler ya da direkt olarak internal juguler vene dökülebilir. Genel bir yanlış bilgi fasiyal venin içerisinde kapak (valf) olmadığı yönündedir. Bu durum son zamanlarda yapılan bir çalışma ile çürütülmüştür. Burun kökünden angular ven olarak başlar. Aşağı, arkaya oblik şekilde devam eder. Zigomatik arkın arkasına ulaştıktan sonra parotis bezinin yüzeyinden aşağı doğru iner ve mandibulayı çaprazlarak platizma kası ve "servikal fasyayı" geçerek internal juguler vene dökülür. Fasiyal vende oluşabilecek tromboflebit (damar duvarındaki enfeksiyona bağlı pıhtı oluşması durumu) nedeniyle enfeksiyonlar fasiyal venin bağlantılı olduğu superior oftalmik ven ve inferior oftalmik ven ile bağlantıları nedeniyle kavernöz sinuse ulaşabilir ve kavernöz sinus trombozu meydana gelebilir. Ayrıca enfeksiyonların buradan dural venöz sinuslere de yayılma ihtimali vardır. Enfeksiyon dışında fasiyal venin drenaj alanında olan travmalarda, sivilce veya yaraları sıkmakla da enfeksiyon yayılabilir. II. Kahaber II. Kahaber (Gürcüce; კახაბერ II გურიელი ö. 1483) Gurieli hanedanından bir "eristavi" idi. 1469'dan ölümüne kadar Guria'nin düklüğünü yapmıştır. Guryalı Kahaber, Guryalı Mamia'nın oğluydu ve ondan sonra görevi almıştır. Babası gibi, Gürcistan Krallığı'nın dağılmasıyla son bulan iç savaşın son dönemlerinde yer almıştır. 1460'larda tepe noktasına ulaşan savaşta, Gürcistan Kralı VIII. Giorgi, İmeretili III. Bagrat ve Samtshe Prensi II. Kvarkvare gibi yerel yöneticilerle karşı karşıya gelmiştir. Kahaber, her Kvarkvare hem de Bagrat'a destek vermiştir. Kvarkvare, bu desteğin karşılığında Acara ve Çaneti (Lazistan Sancağı) eyaletlerinin yönetim hakkını, Gürcistan Kralı'na sadık kalan soyluları silah zoruyla sınır dışı eden ya da öldüren Kahaber'e vermiştir. Kahaber'in Batı Gürcistan'ın yeni kralı İmereteli Igraeti ile olan ilişkisi, Kahaber'in özerkliği arttırma çabaları ve Megrelya Prensi II. Vamek'in (kuzeni) isyanına destek vermesiyle bozulmuştur. 1478'de Bagrat'ın ölmesiyle beraber, Kahaber ve Vamek, kralın halefisi II. Alexander'ı tanımadı ve İmereti'yi 1479'da ele geçiren rakip hükümdar Kartlili II. Konstantin'e destek verdi. Kahaber 1483 yılında öldü. Kahaber'in yerine tek oğlu I. Giorgi geçti. Ana ile evlenen I. Giorgi ile ilgili bilinenler Şemokmedi Manastırı'ndaki ikonalarda yer alan yazıtlardan ibarettir. Ä°blis (film) İblis yönetmeliğini Yılmaz Duru'nun yaptığı 1972 yapımı sinema filmi. Şafakta Vuruşanlar Şafakta Vuruşanlar senaristliğini ve yönetmenliğini Asaf Tengiz'in yaptığı 1971 yapımı Türk filmidir. Christiane Nord Christiane Nord (d. 13 Eylül 1943), Alman çeviribilim araştırmacısı. Christian Nord 13 Eylül 1943'te Eberswalde, Almanya'da doğdu. Heidelberg Üniversitesi'nde çeviribilim eğitimi aldı. (Lisans, Onur derecesi, 1967); 1983 yılında doktora derecesini Romantizm araştırmaları üzerine uygulamalı çeviribilim çalışmaları ve çeviri pedagojisinde habilitasyon ile tamamladı. 1967'den itibaren Heidelberg, Viyana, Hildesheim, Innsbruck ve Magdeburg (1996-2005) üniversitelerinde çeviribilim öğrencilerinin eğitimine katkı sağlamaktadır. Birlikte İncil'in bölümlerini tercüme ettiği teolog Klaus Berger ile evlidir. Üç Rus ve Üç İngiliz'in Güney Afrika Serüvenleri Üç Rus ve Üç İngiliz'in Güney Afrika Serüvenleri, (Fransızca: "Aventures de trois" "Russes et de trois Anglais dans l'Afrique australe") Fransız yazar Jules Verne'in 1872'de yayınlanan romanıdır . Üç Rus ve üç İngiliz bilim adamı 24. Doğu Meridyeni'nde araştırmalar yapmak için Güney Afrika'ya gider. Görevleri uzar ve Kırım Savaşı patlak verir, kaşifler kendilerini düşman ülkelerin vatandaşları olarak bulur. Gurieli hanedanÄ± Gurieli hanedanı (Gürcüce: გურიელი) güneybatı Gürcistan'daki Guria özerk bölgesini (birkaç yüzyıl boyunca bağımsızdı) yöneten hanedandır. 2020 Kış Gençlik Olimpiyatları'nda Yeni Zelanda 2020 Kış Gençlik Olimpiyatları'nda Yeni Zelanda, 9-22 Ocak 2020 tarihleri ​​arasında İsviçre 'nin Lozan kentinde gerçekleşen 2020 Kış Gençlik Olimpiyatları'nda yarıştı. Yeni Zelanda 2020 Kış Gençlik Olimpiyatları'nda 9 spor dalında 20 sporcu ile yarışmıştır. Sebeda Sebeda (Eski Yunanca: Σέβεδα) Likya bölgesi kıyılarında yer alan antik bir Liman yerleşimidir. Konumu, günümüzde Antalya'nın ilçesi Kaş'ın güneyinde bulunan Bayındır Liman'ın olduğu yerdir. Kaptan Hatteras'ın Maceraları Kaptan Hatteras'ın Maceraları, (Fransızca: "Voyages et aventures du capitaine Hatteras") Fransız Yazar Jules Verne'in 1866 yılında yayımlanan romanı. "Kuzey Kutbundaki İngiliz" ve "Buz Çölü" adında iki bölümden oluşur. Roman ilk kez 1864 yılında yayımlandı. 1866'daki kesin versiyon Voyages Extraordinaires serisine dahil edildi ("Olağanüstü Maceralar"). Serinin ilk kitabı olmasına rağmen, ikinci kitap olarak literatüre geçti. Verne'in 1863-65 yıllarındaki üç kitabı ("Balonla Beş Hafta", "Dünyanın Merkezine Yolculuk" ve "Ay'a Yolculuk" ) geriye dönük olarak diziye eklendi. Kaptan Hatteras, İngiliz kaşif John Franklin ile birçok benzerlik göstermektedir. 1861 yılında geçen roman, Kaptan John Hatteras'ın önderliğindeki hedefi Kuzey Kutbu olan İngiliz keşif seferini anlatmaktadır. Hatteras, kutup etrafındaki denizin donmadığına inanır ve saplantısının gereği oraya ulaşmaya çalışmaktadır. Mürettebat isyan eder bu da gemilerinin tahrip olmasına neden olur, ancak birkaç adamla birlikte Hatteras keşfe devam eder. " Yeni Amerika " adasının kıyısında, ABD'den önceki seferde kullanılan bir geminin kalıntılarını keşfeder. Doktor Clawbonny, 1740 yılında Rusya'da buzdan yapılmış, bir kış evi yapmaları gereken bir kar evi inşa etmek için inşa edilen gerçek Buz sarayının planını hatırlar. Gezginler adada kışın adada kalır ve esas olarak Doktor Clawbonny'nin (bir buz merceği ile ateş yakabilen, donmuş civadan mermi yapabilen ve kutup ayılarının saldırılarını uzaktan kontrol edilen siyah toz patlamaları ile püskürtebilen) yaratıcılığı nedeniyle hayatta kalırlar. Kış bittiğinde deniz buzsuz hale gelir. Yolcular gemi enkazından bir tekne inşa ederler ve sefere devam ederler. Burada bir ada, aktif bir yanardağ keşfederler ve Hatteras'ın adını verirler. Zorlukla bir fiyort bulunur ve grup karaya çıkar. Üç saatlik tırmanıştan sonra yanardağın ağzına ulaşırlar. Direğin tam yeri kraterdedir ve Hatteras ona atlar. Romanın ilk versiyonunda, Hatteras kraterde yok olur. Verne'in editörü Jules Hetzel, Verne'nin Hatteras'ın hayatta kalması için bölümü yeniden yazmasını önerdi veya zorunluluk yaptı. İkinci yazımda; Kaptan deneyimin yoğunluğu ile delirir ve İngiltere'ye döndükten sonra öyle kalır. Kuzey Kutbu mağarasında “ruhunu” kaybeden Hatteras asla başka bir kelime söylemez. Günlerinin geri kalanını, sadık köpeği Duke ile çevresindeki sokaklarda yürürken geçirir. Son satırda belirtildiği gibi "Kaptan Hatteras sonsuza kadar kuzeye doğru yürür". Yeni Amerika, Kaptan John Hatteras ve ekibi tarafından keşfedilen Ellesmere Adası'nın kuzeyine doğru uzanan büyük bir Arktik adasına verilen addır. Yeni Amerika'nın özellikleri Victoria Körfezi, Cape Washington Johnson Adası, Bell Dağ ve Fort Providence, ve kuzey noktasında (dahil ), Altamont Harbor'a benzerdir. Verne'nin yaratıcılığı eserlerinin çoğunda olduğu gibi, Arktik coğrafyanın bilimsel bilgilerine dayanıyordu ve gelecekteki keşifleri önceden haber verdi. Ellesmere Adası, 1852'de Edward Inglefield tarafından yeniden keşfedilmiş ve adlandırılmış ve daha sonra 1860 ya da 1861'de Isaac Israel Hayes tarafından araştırılmıştır. Romanın yayınlanmasından kırk yıl sonra, 1906'da Robert Peary, Crocker Land'i 83 ° N civarında keşfettiğini iddia etti ve 1909'da Frederick Cook, her ikisi de Verne'nin Yeni Amerika'sının işgal ettiği yerlerde Bradley Land'i 85 ° N'de gördü. Cook'un rota seçimi esasında Verne'den ilham almış olabilir. Arazi, ilk kez karaya ayak basan Amerikalı bir kaşif olan Kaptan Altamont tarafından adlandırılmıştır. Romanda, Yeni Amerika'nın ABD tarafından bölgesel bir hak talebi olup olmadığı belirsizdir. William Butcher'ın belirttiği gibi, Verne, ABD'nin "Kürk Ülkesinde" Alaska'nın satın alınması hakkında yazdığı ve Lincoln Adası'nın "Esrarlı Ada'da" bir ABD mülkiyeti olarak önerildiği için bu şaşırtıcı olmayacaktır. Aslında, silinmiş bir bölüm olan " John Bull ve Jonathan " Hatteras ve Altamont'un kendi ülkeleri için toprak talebinde bulunma ayrıcalığı için düello yaptılar. 1912'de Georges Méliès tarafından "Kuzey Kutbunun Keşfi" adıyla filme uyarlanmıştır. Vanua Balavu Vanua Balavu, Okyanusya ülkesi Fiji'ye bağlı Lau Takımadaları'na bağlı bir adadır. Lau Takımadalarının ana adası konumunda olan Vanua Balavu, takımadaların yüz ölçümü açısından en büyük üçüncü adasıdır. En yüksek noktasının 283 m olduğu ada, 21 km uzunluğa, 3,3 km'de genişliğe sahiptir. Adanın sahip olduğu toplam 1200 nüfusun, 250'si merkezî yerleşim yeri olan Lomaloma'da yaşamaktadır. Fiji'nin kurucusu olarak görülen ve 1987 yılında kısa bir dönem hariç, bağımsızlığın elde edildiği 1970'ten 1992 yılına kadar başbakanlık, 1993 ile 2000 yılları arasında da devlet başkanlığı görevinde bulunan Kamisese Mara, Vanua Balavu adasından gelmektedir. Yüzen Şehir Yüzen Şehir, (Fransızca: "Une ville flottante") Fransız yazar Jules Verne'in 1871'de yayımlanan bir macera romanıdır. Roman yayınlandığı sırada Seksen Günde Devriâlem gibi popülerlik kazandı. Romanın ilk İngiltere ve ABD baskıları 1874'te çıktı. Jules Férat romanın orijinal resimlerini çizdi. "Great Eastern" gemisinde sevmediği kocasıyla birlikte sevdiği adamın da gemide olduğunu anlayan bir kadını anlatıyor. Çanakkale Savaşı Çanakkale Savaşı veya Çanakkale Muharebeleri, I. Dünya Savaşı sırasında 1915–1916 yılları arasında Gelibolu Yarımadası'nda Osmanlı İmparatorluğu ile İtilaf Devletleri arasında yapılan deniz ve kara muharebeleridir. İtilaf Devletleri; Osmanlı İmparatorluğu'nun başkenti İstanbul'u alarak İstanbul ve Çanakkale boğazlarının kontrolünü ele geçirmek, Rusya'yla güvenli bir erzak tedarik ve askeri ikmal yolu açmak, başkent İstanbul′u zapt etmek suretiyle Almanya′nın müttefiklerinden birini savaş dışı bırakarak İttifak Devletlerini zayıflatmak amaçları ile ilk hedef olarak Çanakkale Boğazı'nı seçmişlerdir. Ancak saldırıları başarısız olmuş ve geri çekilmek zorunda kalmışlardır. Kara ve deniz savaşı sonucunda iki taraf da çok ağır kayıplar vermiştir. Osmanlı İmparatorluğu, Almanya'nın Rusya'ya savaş ilan ettiğı 1 Ağustos 1914'ün hemen ertesi günü, Almanya ile bir ittifak antlaşması imzalamıştır. Bu antlaşma, imparatorluğun eninde sonunda Almanya'nın ana gücünü oluşturduğu İttifak Devletleri safında fiilen savaşa gireceği anlamına gelmektedir. Enver Paşa, fiilen savaşa girmeyi, seferberliğin tamamlanmamış olması ve Çanakkale Boğazı savunmasının tamamlanmaması gibi gerekçelerle ertelemeye çalışmıştır. Ancak Almanya, bir an önce savaşa fiilen girilmesi için baskılarını sürdürmüştür. Bu baskılar, Akdeniz'de Britanya donanması önünden çekilen Goeben ve Breslau savaş gemilerinin İstanbul'a gelmesiyle bir oldubittiye getirilmişti. Daha sonra Osmanlı Donanması'na bağlı bir grup gemiyle Karadeniz'e açılan bu gemiler 27 Ekim 1914 tarihinde Rus limanlarını bombalayınca Rusya, Osmanlı İmparatorluğu'na savaş ilan etmiştir. Birleşik Krallık Savaş Konseyi sektereri Albay Hankey Winston Churchill 'in de desteğiyle, 1914 yılı Eylül ayında Çanakkale Boğazı'nın donanmayla geçilerek İstanbul'un işgalini öngören bir planı savaş konseyine sunmuştur.. Plan, çeşitli evrelerden geçerek uygulamaya kondu ve Birleşik Krallık ve Fransa gemilerinden oluşan bir donanmanın Boğaz'a geniş çaplı saldırıları 1915 Şubat ayında başlatıldı. Özellikle 19 Şubat 1915 ve 25 Şubat 1915 bombardımanları sonucu Müstahkem Mevki Komutanı Cevat Çobanlı giriş tabyalarının geri hatta çekilmesi emrini uygulatmıştır. En güçlü saldırı ise 18 Mart 1915 günü uygulamaya konuldu. Ancak Birleşik Donanma ağır kayıplara uğradı ve deniz harekatından vazgeçmek zorunda kalındı. Deniz harekatıyla İstanbul'a ulaşılamayacağı anlaşılınca bir kara harekatıyla Çanakkale Boğazı'ndaki Osmanlı sahil topçu bataryalarını ele geçirmek planı gündeme getirilmiştir. Bu plan çerçevesinde hazırlanan Britanya ve Fransa kuvvetleri 25 Nisan 1915 şafağında Gelibolu Yarımadası'nın güneyinde beş noktada karaya çıkarılmıştır. Britanya ve Fransa çıkarma kuvvetleri her ne kadar Seddülbahir ve Arıburnu sahillerinde köprübaşları oluşturmayı başardılarsa da Osmanlı kuvvetlerinin inatçı savunmaları ve zaman zaman giriştikleri karşı taarruzlar sonucunda Gelibolu Yarımadası'nı işgalde başarılı olamadılar. Bunun üzerine sahildeki kuvvetler takviye edilmek için Arıburnu'nun kuzeyinde Suvla Koyu'na 6 Ağustos 1915 tarihinde yeni kuvvetlerle bir üçüncü çıkarma yapılmıştır. Ancak 9 Ağustos'ta Kurmay Albay Mustafa Kemal'in Birinci Anafartalar Muharebesi olarak bilinen karşı taarruzunda İngiliz Komutanlığı ihtiyat tümenini ateş hattına sürerek sahilde tutunmayı ancak başarabilmiştir. Mustafa Kemal ertesi gün Kocaçimentepe–Conk Bayırı hattında yeni bir karşı taarruz gerçekleştirmişti, bu hattaki Anzak birliklerini de geri atmıştır. Britanya ve Anzak kuvvetlerinin İkinci Anafartalar Muharebesi olarak bilinen genel taarruzları ise Osmanlı savunmasını aşamamıştır. Tüm bu gelişmelerin sonrasında İngiliz, Anzak ve Fransız kuvvetleri Gelibolu Yarımadasını 1915 yılı Aralık ayı içinde tahliye etmiştir. Sanayi Devrimi'nden itibaren giderek büyüyen üretim bir yandan hammadde gereksinimini sürekli artırırken diğer yandan yeni pazarları gerektiriyordu. Diğer yandan giderek büyüyen sermaye birikimi, yeni yatırım alanları bulmaya yöneliyordu. Avrupa'nın büyük devletleri 19. yüzyıl boyunca farklı hızlarda gelişmişlerdi ve gelişmelerini sürdürebilmek için etki alanlarını genişletmek için sıkı bir rekabet içindeydiler. Birleşik Krallık, Fransa, Almanya, Avusturya-Macaristan İmparatorluğu ve Çarlık Rusyası farklı ilgi alanlarına sahip olsalar da bu alanlar çok yerde iç içe girmektedir. Sonuçta bu rekabet, 20. yüzyılın başlarında bir savaşı kaçınılmaz olarak gündeme getirmişti. Bu ülkeler arasında süreç içinde oluşan ittifaklar da olası savaşın Avrupa çapında bir savaş olmasına yol açacaktır. Bu dönemde netleşen bu ittifaklar, Birleşik Krallık, Fransa ve Çarlık Rusyası'nın oluşturduğu İtilaf Devletleri ile Almanya, Avusturya–Macaristan İmparatorluğu ve İtalya'nın oluşturduğu İttifak Devletleri bloklarıdır. Bu şekilde bir bloklaşma 1882 yılında Almanya, Avusturya–Macaristan İmparatorluğu ve İtalya arasındaki bir ittifakla, bir bloku oluşturmuştu. Kısa süre sonra 1894 yılında Fransa–Rusya, 1904 yılında Birleşik Krallık–Fransa, 1907 yılında da Birleşik Krallık–Rusya arasında antlaşmalar yapılarak diğer blok şekillenmiştir. Birleşik Krallık ve Fransa arasındaki 1904 yılı antlaşması ilginçtir. Birleşik Krallık, Fransa'nın "Kuzey Afrika'nın en iyi parçalarını" almasına göz yumuyordu, Fransa ise Mısır'daki Britanya varlığına karışmayacaktı. Birleşik Krallık ile 1907 yılında Çarlık Rusyası arasındaki antlaşma da 1904 antlaşmasına benzer biçimde, esas olarak tarafların Avrupa dışı ilgi alanlarını düzenliyordu. İran, Afganistan, Çin ve Tibet'teki iki ülkenin çıkarları arasındaki çekişmelere çözüm getiriyordu. Tüm bunların ortaya koyduğu haliyle Avrupa'daki bu bloklaşmalar, esas olarak Avrupa dışı paylaşımı konu almaktaydı. Dolayısıyla bu bloklaşmanın sonunda ortaya çıkacak olan Avrupa çapındaki topyekün savaş, esas itibarıyla Avrupalı büyük güçlerin, Avrupa dışını yeniden paylaşımı mücadelesi olarak görülmektedir. I. Dünya Savaşı'nın hemen öncesinde Balkanlar da iki kampa ayrılmıştı. Bir bakıma İtilaf Devletleri'nin himayesinden olan Yunanistan, Romanya ve Sırbistan bir tarafı oluştururken İttifak Devletleri'ne daha eğilimli görünen Bulgaristan diğer tarafı oluşturuyordu. Dolayısıyla bu bölgeyle ilgili hesaplarda Bulgaristan'ın durumu hesaba katılmak zorundaydı. Nitekim 1914 yılının Haziran ayında Bulgaristan yüklüce bir borç anlaşmasıyla de facto İttifak Devletleri safına kaymıştır. Sonuç olarak özellikle Avrupalı büyük devletler arasında oluşan bu bloklaşma, yerel bir çatışmanın bile Avrupa'nın en azından dört büyük devletinin işe karşımasını gerektirecekti. Sonuçta ortaya çıkan da bu oldu. Avusturya–Macaristan İmparatorluğu veliahtı Franz Ferdinand 28 Haziran 1914 günü bir Sırp milliyetçisi tarafından öldürüldü. Bunun üzerine Avusturya–Macaristan İmparatorluğu Sırbistan'a 48 saat süreli bir ültimatom vermiştir. Sırbistan'ın tüm oyalama çabalarına karşın 28 Temmuz Belgrad'ı bombalamaya başlayarak bu ülkeye savaş ilan etti. Ardından Çarlık Rusyası genel seferberliğe gitti. Ancak Almanya daha önce Rusya'nın seferberlik ilanını, savaş ilanı olarak kabul edeceğini tüm devletler nezdinde deklare etmiştir. Bunun üzerine 1 Ağustos'ta Rusya'ya, 3 Ağustos'ta da Fransa'ya savaş ilan etti. Bu savaş ilanlarının ardından İtalya tarafsızlığını ilan ederek Almanya–Avusturya blokundan ayrılmış, bir yıl sonra yeniden katılmıştır. Almanya, geçmişten beri, daha net olarak Bismarck'tan beri iki cepheli bir savaştan kaçınmaktaydı ancak bu değişmez kaderi gibi görünüyordu. Doğuda Çarlık Rusyası, batıda ise Fransa gibi iki güçlü devlet vardı. Alman İmparatorluğu'nun 1891–1905 yılları arasında Genelkurmay Başkanlığını üstlenen Schlieffen, bu tehlikeli durum için bir plan geliştirmişti ve doğal olarak Schlieffen Planı olarak biliniyordu. Bu plan, Rusya'nın seferberliğini bir ay içinde tamamlayabileceği hesabına dayanmaktadır. Almanya, tüm gücüyle batıya saldırarak kesin sonuç elde edecek ve bunun üzerine seferberliğini anca tamamlamış olan Rusya'ya saldıracaktı. Böylelikle iki cephede savaşma durumunda düşmekten kaçınacaktı. Almanya bu stratejiyi uygulamak için 3 Ağustos'ta Fransa'ya savaş ilan eder etmez hiç vakit kaybetmeden, bu ülkeye Belçika üzerinden saldırı hazırlığına girişmiştir. Belçika'dan geçiş için izin istendiyse de olumlu yanıt alınmadı ve bunun üzerine Alman orduları 4 Ağustos'ta Belçika'ya saldırdı. Ancak kısa süre içinde bu stratejinin uygulaması başarısız oldu ve Alman Orduları Marne'de Fransa–Britanya savunmasını aşamadı ve 12 Eylül'de Marne hattında durduruldular. Artık Schlieffen Planı işlemeyecekti. Bu durumda Almanya yine iki cepheli savaşla karşı karşıyaydı. Doğuda Rusya ile, batıda da Britanya ve Fransa kuvvetleriyle çarpışmak durumundaydı. Ancak iki cephede de güçlü olamazdı, bir tarafa öncelik vermeliydi. Güçlü olmayı seçtiği cephe Batı Cephesi'ydi, doğuda zayıf kuvvetlerle oyalama muharebesi verecek, diğer deyişle savunmada kalacak, kuvvetlerinin büyük kısmını Batı'da kullanarak burada kesin sonuç elde ettikten sonra esas kuvvetlerini Rusya Cephesi'ne aktaracaktı. Avrupa içlerindeki bu gelişmeler, Birleşik Krallık ve Fransa’yı müttefikleri Rusya’yı desteklemek zorunda bırakmıştı. Zaten Rusya, Almanya üzerinde yeterince güçlü bir baskı yapamamaktaydı. Kısıtlı endüstriyel kapasitesi dolayısıyla Britanya ve Fransa desteğine gerek duyuyordu. Ancak Almanya'yı yenilgiye uğratabilmek için Rusya'nın muazzam insan kaynaklarından yararlanmak gerekiyordu. Bunun için de Rusya mühimmat, silah ve mali olarak desteklenmeliydi. Özellikle mühimmat yönünden bu zorunluydu. Çünkü Rus ordusu mühimmat stoklarını büyük ölçüde tüketmiş durumdadır. Bu durumda ondan taarruzi bir hareket beklenemezdi. Fransa ve Birleşik Krallık'ın bu desteği sağlaması için olası dört yol vardır. Kuzey ulaşım hatlarından ikisi olanaksızdır. Arktik Okyanusu, yılın çok büyük bölümünde donmuş olduğundan deniz ulaşımına olanak vermemektedir, Baltık Denizi ise Alman Donanmasının denetimindedir. Orta ulaşım yolu olan Avrupa karayolu ise Alman denetimindedir. Olası dördüncü yol ise Osmanlı İmparatorluğu’nun denetiminde bulunan Çanakkale ve İstanbul boğazlarının oluşturduğu denizyoludur. Sonuçta Rusya ile müttefiklerinin irtibatı kesilmiştir. Sadece Rusya'ya yardım konusu değil, Rus buğdayının ve petrolünün Avrupa'ya getirilmesi de artık olanaksızdır. Sonuç olarak Rusya ile tek bağlantı boğazlardır. İtilaf Devletleri'nin Birleşik Krallık, Fransa ve Rusya olarak doğu–batı parçaları arasındaki tek ulaşım hattı boğazlardı. Üstelik Rus savaş sanayi, savaş sırasındaki mühimmat sarfiyatını karşılayacak kapasitede değildi ve mühimmat açığı her geçen gün büyümekteydi. Osmanlı İmparatorluğu, 20. yüzyılın başlarında neredeyse 200 yıldır Gerileme Dönemi'ndeydi. Bu süre boyunca uğranılan askeri yenilgilere 1912-13 yıllarında yaşanan Balkan Savaşı eklenmiş, Balkanlar'daki toprakların bütün bütün elden çıkmış olmasının ötesinde en iyi eğitimli ve en iyi teçhiz edilmiş ordular bu savaşta kaybedilmişti. Dahası büyük miktarda silah ve mühimmat da terk edilmişti. Avrupa devletleri I. Dünya Savaşı'nın hemen öncesinde Osmanlı İmparatorluğu'nun tarafsız kalacağını varsayıyorlardı. Nitekim Osmanlı İmparatorluğu savaşın ilk aylarında "savaş dışı" durum ilan etmiştir. Bu durum İtilaf Devletleri arasında olumlu karşılanmıştır. Bu sayede Boğazlar ticari deniz trafiğine açık kalacaktır. Osmanlı İmparatorluğu açısından da I. Dünya Savaşı patlak verdiğinde en doğru politika tarafsız kalmak gibi görünüyordu. Ancak "bu yeterli bir çözüm müydü? Bir de mümkün müydü?". Avrupalı devletlerin Osmanlı toprakları üzerindeki niyetleri biliniyordu. Rusya, yüzyıllardır sıcak denizlere inebilmek için Boğazlar'ı istiyordu. Birleşik Krallık, Hindistan yolunun güvenliği için Filistin'i, petrolü için de Irak'ı istiyordu. Fransa, Lübnan, Suriye ve Kilikya'yı, İtalya ise Antalya'yı istemektedir. Bunları bilen Osmanlı yöneticileri, söz konusu devletlerin bu emellerine ulaşmak için, savaş sırasında ya da savaştan hemen sonra Osmanlıyı rahat bırakmayacaklarını rahatlıkla seziyorlardı. Gerçekten de Avrupa'nın büyük devletleri arasındaki gerginliklerin bir Avrupa savaşına varmasının nedenlerinden biri de Osmanlı toprakları üzerindeki emelleriydi ve İmparatorluğun parçalanması sorunuydu. Diğer deyişle her devlet, kendi ilgi alanının rakiplerinden önce kontrol altına almak istiyordu. Fakat Osmanlı İmparatorluğu için en vahim tehlike Rusya'nın durumuydu. Çarlık, Osmanlı İmparatorluğu'nun savaşa katılması durumunda, savaş sonrasında İstanbul'u terk etmek zorunda kalacaklarını hesaplıyor, şimdiden durumu sağlama bağlamayı gerekli görüyordu. Bunun için dönemin Dışişleri Bakanı Sergey Sazonov, 1914 yılı ilkbaharında İngiliz ve Fransız hükûmetleriyle görüşmeler yaptı. Birleşik Krallık Hükûmeti'nin yanıtı oldukça açıktır. Fransa ise bir süre Rus talebine karşı tutum takınmıştır. Ancak Akdeniz'de Alman tehdidi ortaya çıktıktan sonra karşı çıkmaktan vazgeçmiştir. Osmanlı topraklarının İtilaf Devletleri arasında gizli antlaşmalarla, savaşın sona ermesinden önce paylaşılmasının bir diğer örneğini Fransa vermiştir. Fransa'nın Suriye ve Adana bölgesini alması, Birleşik Krallık ve Rusya tarafından prensip olarak kabul edilmiştir. Daha sonraki görüşmelerde Doğu Anadolu, Güneydoğu Anadolu, Batı Karadeniz Bölgesi'nin Rusya'ya bırakılmasında anlaşma sağlandı. Fransa'ya verilecek toprakların çerçevesi de genişletildi. Paylaşmanın bir diğer uzantısı Britanya ile Haşimi Ailesi'nden Şerif Hüseyin arasında yapılan anlaşmadır. Birleşik Krallık yönünden Şerif Hüseyin önemli bir kozdu, çünkü Peygamber ailesinden kabul ediliyordu. Böylelikle Osmanlı Halifesi'nin İslam Dünyası üzerindeki otoritesini sarsacak güçte kabul ediliyordu. Şerif Hüseyin de Arap Yarımadası'nı ve tüm Ortadoğu'yu içine alacak bir krallığı olsun istiyordu. Görüşmeler sonunda Arap Yarımadası, Irak ve Suriye'yi kapsayan bir krallık kurması üzerinde 1916 yılı Ocak ayında anlaşma sağlanmıştır. Ancak bu durum Fransa'yı harekete geçirdi. Birleşik Krallık ile Fransa arasıda 9-16 Mayıs 1916 tarihlerindeki bir dizi resmi mektuplaşmanın ardından Fransa'nın hakimiyet alanı yeniden belirlendi. Bu mutabakat, 29 Nisan 1916 tarihli Sykes-Picot Anlaşması ile resmileştirilmiştir. Diğer tarafta Osmanlı yöneticileri de Batılı devletlerin bu emellerini seziyor ve Rusya'nın en büyük tehlike olduğunu görüyorlardı. Bu durumda Osmanlı yöneticilerinin, imparatorluğun güvenliği için bir desteğe ihtiyaçları vardı. En mantıklı görünen, hem savaşta Rusya'nın ittifakı içinde olmak, hem de aynı ittifak içinde yer almakla Birleşik Krallık ve Fransa'nın desteğini sağlamak gibi görünüyordu. Bu amaçla Maliye Bakanı Cavit Bey Britanya makamlarıyla, Bahriye Nazırı Cemal Paşa ise Fransız makamlarıyla bir süredir temas halindedir. Ancak ne Britanya tarafı ne de Fransız tarafı bu ittifak yaklaşmasına sıcak bakmadılar. Rusya'nın da bu işe kesin olarak karşı olmasının da bu durumda payı olduğu kabul edilmektedir. Osmanlı İmparatorluğu'nun Britanya ile ittifak girişimine olumlu yaklaşılmamasında, Jön Türk yönetiminin kısa sürede çökeceği yönündeki öngörü etkili olmuştur. Jön Türkler yerine Alman yanlısı olmayan bir iktidarın Almanya'nın Orta Doğu'daki tehdidini ortadan kaldıracağı hesap edilmektedir. Diğer yandan Almanya ve Avusturya–Macaristan İmparatorluğu da savaş öncesinde Osmanlıyı ittifaka almaya yakın değillerdi. Osmanlı İmparatorluğu'nun dış politikası, İkinci Meşrutiyet'in ilk yıllarından (1908) itibaren Almanya'dan yavaş yavaş uzaklaşırken Birleşik Krallık'a yaklaşmıştır. Hatta Birleşik Krallık ile bir ittifak kurulması yönünde İttihat Terakki Merkez Komitesi'nden Ahmet Rıza Bey ve Nazım Bey, 1908 yılı içinde Birleşik Krallık Dışişleri Bakanı Sir Edward Grey ile bir görüşme yapmışlardır. İzleyen yıllarda bir dizi olayın da etkisiyle, artık şekillenmeye başlayan İtilaf Devletleri'ne yakınlaşma sürmüştür. İtilaf Devletleri'yle bir yakınlaşma arayışlarının bir başka örneği de 1914 Mayıs ayında Mehmet Talat Paşa'nın Kırım'da Çar II. Nikolay ve Dışişleri bakanı Sazanov'la görüşmesidir. Ancak Çarlık Rusyası, diğer müttefiklerinden ayrı bir antlaşmaya yanaşmamıştır. Diğer yandan Bahriye Nazırı Cemal Paşa'nın Fransa görüşmeleri de bir sonuç vermemiştir. Almanya ile ilişkiler ise Balkan Harbi sonrasında bir kesiti dönemi geçirmiştir. Balkan Harbi öncesinde bir dönem Osmanlı Ordusu Alman generali Von der Goltz düzenleme desteğini alıyordu. Ancak yenilgi sonrasında Alman desteğine güven hırpalandı ve Osmanlı Ordusu Kurmay Başkanlığı Yardımcısı görevinden ayrıldı. Bu ayrılmadan 1913 yılı Aralık ayına kadar geçen süre içinde İstanbul'da etkili olacak bir Alman politik - askeri varlığı olmamıştır. Bu ayda Liman von Sanders başkanlığında bir Alman subay grubu İstanbul'a gelmiştir. Bu grubun yetkileri oldukça geniştir. Liman von Sanders bu yetkilere dayanarak üç ay içinde Osmanlı Ordusu içinde büyük ölçüde hakim duruma gelmiştir. Ancak İttihat Terakki'nin 1913 yılı Ocak ayında iktidara gelmesiyle Osmanlı dış politikası yeniden Almanya'ya yakınlaşmaya başlamıştır. Zaten İtilaf Devletleri ile yapılan tüm ittifak görüşmeleri boşa çıkmıştır. Bu durumda Osmanlı İmparatorluğu'nun, eğer Avrupa Savaşı öncesinde bir ittifaka girmesine zorunluluk gözüyle bakılıyorsa, tek seçenek Almanya'dır. Bir başka açıdan bakıldığında Enver Paşa'nın, Almanya'nın Avrupa'nın en güçlü askeri gücüne sahip olduğu ve bir Avrupa Savaşı'nda kesin olarak kazanan taraf olacağına güçlü bir inanç beslediği, genellikle kabul edilmektedir. Fakat esas önemlisi 1890'lı yıllardan itibaren Osmanlı ekonomisinde Alman sermayesinin etkinliğinin artıyor olmasıdır. Özellikle Bağdat Demiryolu inşaasının bir Alman firmasına ihale edilmesi, Osmanlı topraklarında Alman sermayesinin Yakındoğu'ya uzanan güçlü bir rekabet durumu yaratmıştır. Bu arada Almanya'nın özellikle İstanbul'daki Türkçülük hareketini, Osmanlı'nın Rusya ile yakınlaşmasının önleyici bir manevra olarak desteklediği bilinmektedir. Sadrazam (Başbakan) ve Hariciye Nazırı Sait Halim Paşa Avusturya–Macaristan İmparatorluğu'nun Sırbistan'a savaş ilanından bir gün önce 27 Temmuz akşamı geç saatlerde Alman Büyükelçisi'ni çağırtmış, iki devlet arasında Rusya'ya karşı bir savunma antlaşması yapma teklifinde bulunmuştur. Yirmi dört saate kalmadan Almanya bu teklife olumlu yanıt vermiştir. Bu mutabakat üzerine Osmanlı İmparatorluğu, Almanya'nın Rusya'ya savaş ilan etmesinden bir gün sonra, 2 Ağustos 1914 günü Almanya ile bir ittifak antlaşması imzalamıştır. Eylül sonları ve Ağustos başlarında İstanbul'daki Birleşik Krallık Büyükelçisi izin kullanmaktaydı. Dolayısıyla Britanya'nın bu olaylar üzerine müdahalesi oldukça sınırlı kalmış olmalıdır. Antlaşmadan sadece Sadrazam (Başbakan) ve Hariciye Nazırı Sait Halim Paşa'nın, Harbiye Nazırı Enver Paşa'nın, Dahiliye Nazırı Talat Paşa'nın ve Meclis-i Mebusan Başkanı Halil Bey haberdardır. Diğer meclis ve hükûmet üyelerinin, dahası Sultan Mehmet Reşat'ın dahi haberi yoktur. Antlaşmanın imzalanmasında Osmanlı İmparatorluğu'nun savaş hazırlıkları tamamlanana kadar tarafsız görünmesine karar verilmiştir. Diğer deyişle antlaşma gizli tutuldu, Osmanlı "silahlı tarafsızlık" ilan etti. Ertesi gün ise seferberlik hazırlıklarına başlanmıştır. Antlaşmanın ana teması Osmanlı İmparatorluğu'nun Avusturya ve Sırbistan arasındaki çekişmede tarafsız kalması, bu çatışma Almanya ve Çarlık Rusyası arasında bir savaşa yol açarsa Almanya yanında savaşa girmekti. Diğer yandan Almanya, Osmanlı İmparatorluğu'nun toprak bütünlüğünü korumayı kabul etmektedir. Aslında bu antlaşma imzalandığında Almanya ile Çarlık Rusyası zaten savaş durumuna geçmiş bulunmaktaydılar. Ekim ayı başlarında Almanya'nın savaşta kısa süre içinde kesin sonuç alma umutları sönmeye başlamıştı. Alman ordularının Batı Cephesi'nde durdurulmaları, Çarlık ordularının Galiçya'da başarılı harekatları durumu sıkışık hale getirdi. Bu durumda Almanya, kilitlenmiş durumu başka bir bölgedeki girişimlerle çözmenin yollarını aramıştır. Bu girişimlerin ip uçları Yakın Doğu'da aranmaya başlandı. Alman İmparatoru Alman Üst Komutanlığı'na emri, Osmanlı Kabinesi'nin oluru alınamazsa bile durum bir oldubittiye getirilerek Osmanlı İmparatorluğu'nun fiilen savaşa çekilmesinin sağlanması yönündedir. Sonuç olarak Almanya ile ittifak antlaşması imzalandıktan hemen sonra Osmanlı İmparatorluğu'nun bir an önce fiilen savaşa girmesi konusunda Alman baskıları başlamıştı. Bu baskılar aralıksız sürmüştü. Örneğin Alman Krupp Fabrikaları'nda hazırlanan dört adet 28 cm’lik sahil topuna Alman Denizcilik Bakanlığı el koyduğu 11 Eylül 1914 tarihli telgrafla İstanbul'a bildirilmiştir. Alman Denizcilik Bakan Vekili'nin Berlin ataşemiliteri Cemil Bey'le bir görüşmesindeki sözleri çok nettir, "Süveyş'e hareket ediniz, sahil toplarını alırsınız" Almanya'nın, Osmanlı İmparatorluğu'nun bir an önce savaşa fiilen girmesi yönünde baskısının bir taktik nedeni de Kafkasya Cephesi'ndeki Osmanlı askeri tehdidinin Almanya'nın Galiçya Cephesi kuvvetleri karşısındaki baskıyı hafifleteceğinin hesaplanmasıdır. Ekim ayına gelindiğinde Birleşik Krallık ve Rusya'nın seferberlik hazırlıkları tamamlandığı ve cepheye daha fazla kuvvet getirdikleri görülmektedir. Almanya'nın kısa sürede Batı'da kesin sonuç elde etme planı bütünüyle başarısız olmuştur. Buna bağlı olarak Osmanlı'nın savaşa girmesi yönünde baskılar artıyordu. Öte yandan Britanya Osmanlı İmparatorluğu'nun toprak bütünlüğünü garanti ediyor, kapitülasyonlar'ın kaldırılmasına olumlu yaklaşıyor ve mali yardım öneriyordu. Osmanlı İmparatorluğu zaten 17 Ağustos'ta kapitülasyonları kaldırdığını ilan etmişti. Almanya'dan, bir an önce savaşa fiilen girilmesi yönündeki baskılar, Enver Paşa tarafından savaş hazırlıklarının henüz tamamlanmadığı gerekçesiyle oyalanıyordu. Ancak iki Alman savaş gemisinin girişimi, bir oldubitti durumu yaratarak Osmanlı İmparatorluğu'nun fiilen savaşın içine çekmiştir. Almanya ile Osmanlı arasında ittifak antlaşması imzalandığında Alman Akdeniz Filosu (tümeni) Komutanı Wilhelm Souchon elinde iki yeni, hızlı ve muharebe gücü yüksek gemi vardır. Bunlar ağır kruvazör Goeben ile hafif kruvazör Breslau'dur. Antlaşmadan iki gün sonra, 4 Ağustos'ta Amiral Souchon'a iletilen şifreli telgraf mesajında İstanbul'a hareket etmesi emredilmiştir. Almanya, 4 Ağustos'ta Belçika'ya saldırmıştı ve Akdeniz'de bu iki gemi, Britanya kontrolündeki Cebelitarık'tan ya da Süveyş Kanalı üzerinden Akdeniz dışına çıkamazdı. İki gemiden açıkça daha güçlü olan Britanya ve Fransız filoları karşısında zor durumdaydı. Ancak iki gün sonra İstanbul'a gitme emri iptal edildi. Buna karşın Britanya zırhlılarının yakın durumundan endişelenen Amiral 8 Ağustos'ta İstanbul'a gitmeye karar vermiştir. Emrindeki bir gemiyle İzmir'deki Alman deniz ateşesine, İstanbul'a giriş için izin istenmesini bildirdi. Akdeniz'deki dokuz günlük bir kovalamanın sonunda gemiler 10 Ağustos'ta Çanakkale Boğazı önlerinde gelmiştir. Enver Paşa Çanakkale Müstahkem Mevkii Komutanlığı'na "Akdenizde bulunan Alman zırhlılarının, İngiliz filosu ile muharebeye girmiş olması muhtemeldir. Söz konusu Alman Zırhlılarının boğazdan geçişini sağlayınız." talimatını vermiştir. Talimatın verilişi, bir bakıma alınışı, Başkomutanlık Vekaleti'nde göre yapan Alman subayı Baron Kress von Kressenstein tarafından kaleme alınan anılarında anlatılmaktadır. Baron von Kressenstein, Çanakkale Müstahkem Mevkii'nden gelen telgrafı Enver Paşa'ya ilettiğini, Enver Paşa'nın gemilerin Çanakkale Boğazına girmesi için karar verme yetkisi olmadığını ifade ettiğini anlatmaktadır. Bunun üzerine von Kressenstein itiraz etmiş ve "gemiler içeri alınsın" talimatını almıştır. Daha sonra takipteki Britanya gemileri Boğaz'a girmeye çalışırsa sahil bataryaları tarafından ateşle karşılanması yönünde emir istemiş, Enver Paşa yine yetkisi olmadığını ileri sürünce yine itiraz etmiş ve ateş açılması talimatını almıştır. Uluslararası antlaşmalar gereği ya gemiler 24 saat içinde Osmanlı karasuları dışına çıkacak ya da silahtan arındırılarak enterne edilecektir. Ancak Alman büyük elçisinin şiddetle karşı çıkışı üzerine gemilerin Osmanlı İmparatorluğu'nca satın alındığının ilan edilmesi gibi bir çözüme gidilmiştir. Gemilerin 80 milyon marka satın alındığı 11 Ağustos'ta ilan edilmiştir. Gemilere Osmanlı bayrağı çekilir. Goeben'in adı Yavuz, Breslau'nun adı da Midilli olmuştur. Bu iki Alman gemisi, bir bakıma Birleşik Krallık'ın el koyduğu Sultan Osman ve Reşadiye'nin yerine alınmış olmaktadır. Sonuç olarak Almanya, ileride Karadeniz'deki Rus limanlarına karşı kullancağı ve Osmanlı İmparatorluğu'nu bir oldubitti ile fiilen savaşa sokacağı bu iki güçlü silahını Karadeniz'e atmış bulunmaktadır. Bu durum İtilaf Devletleri nezdinde bir bakıma alarma yol açacaktır. Bu tarihe kadar Malta Üs Komutanı olan İngiliz Amiral Carden, 20 Eylül'de "Abluka Filosu" Komutanlığı'na atanmıştır. Emrinde Britanya Indomitable ve Indefatigable muharebe kruvazörleri, Dublin ile Glochester hafif kruvazörleri, Verite ve Suffren Fransız muharebe gemileri ve 12 muhrip, üç denizaltı bulunmaktadır. Denizaltı sayısı daha sonra üçü Britanya ve üçü Fransız olmak üzere altıya çıkmıştır. Çanakkale Boğazı'nı ablukaya alan Britanya filosu, 27 Eylül'de Boğazdan çıkan Akhisar (Osmanlı torpidobotu)|Akhisar torpido botunun yolunu keserek Osmanlı savaş gemilerine ateş açılacağını bildirmiştir. Bunun üzerine boğazlar tüm yabancı gemilere kapatılmıştır. Artık ticari gemiler de boğazları kullanamayacaktır. Bu iki güçlü savaş gemisinin Osmanlı Donanmasına katılması bir süredir zaten Donanma'nın ve Osmanlı halkının hayaliydi. Osmanlı İmparatorluğu, halktan toplanan yardım paralarıyla finanse edilen iki savaş gemisini Birleşik Krallık tersanelerine sipariş etmişti. "Sultan Osman" adı verilen geminin inşası mayıs ayında tamamlandığında, parası ödenmiş olan bu geminin teslimi, "Reşadiye" adı verilen diğer geminin teslimine ertelenmişti. Ağustos ayına kadar ertelenen teslim, 3 Ağustos günü tümüyle iptal edilmiştir. Esasen bu iki gemi Ege Denizi'nde Yunan deniz üstünlüğünü ortadan kaldıracağı gibi Karadeniz'de de Rus Karadeniz Donanmasına karşı belirgin bir üstünlük sağlayacaktı. Britanya resmî tarihine göre Türkler tarafından "haydutluk" olarak nitelendirilmiş olan bu Britanya tutumu, bir bakıma askeri zorunluluktu, bu denli güçlü gemilerin "düşman eline geçmesine kesinlikle müsaade edilemezdi". Sonuç olarak gemiler, Britanya'ya kadar gitmiş olan Osmanlı deniz müfrezesine teslim edilmedi. İlginç bir denk geliştir ki aynı gün, 3 Ağustos'ta Goeben ve Braslau İstanbul önlerine gelmiş bulunmaktadır. Esasen Goeben ve Breslau, Almanya ile ittifak antlaşması imzalandığı 2 Ağustos'tan kısa bir süre sonra, 10 Ağustos'ta Osmanlı karasularına girmişti ve hemen hemen aynı tarihlerde Alman Üst Komutanlığı bu gemileri Karadeniz'de kullanmayı istediğini Osmanlı makamlarına iletmeye başlamış, dahası baskı yapmıştır. Berlin ataşemiliteri Cemil Bey'in 12 Ağustos 1914 tarihli şifreli telgrafından bu konu belirtilmektedir. Bir sonraki gün Enver Paşa'nın Cemil Bey'e söyledikleri ise, "seferberlik bitmeden, Bulgaristan'la tamamiyle anlaşmadan" diğer deyişle Çanakkale Boğazı savunması hazırlanmadan bu gemilerin Karadeniz'e çıkmasına izin verilmeyeceği yönündedir.