oyuncularından biriydi. 1997 yılındaki başarılı performansıyla 2 kez A millî takım forması giymiştir. 1 Mart 2011 tarihinde Vedat İnceefe'nin yerine Yeni Malatyaspor teknik direktörlüğüne getirildi. Bu görevini 26 Eylül 2011 tarihine kadar sürdürdü.2012 sezonunda 3. Lig 2. grupta yer alan Orhangazisporu çalıştırmaktadır. Kayıhüyük, Meram Kayıhüyük, Konya ilinin Meram ilçesine bağlı bir köydür. İlçe merkezine ve ile 25 km uzaklıktadır. Nüfusu 404'tür. Köyde bir ilköğretim okulu ve sağlık ocağı bulunmaktadır. Köyün içme suyu şebekesi vardır, ancak kanalizasyon şebekesi yoktur. Köyde PTT acentesi mevcuttur. Fat Man Fat Man, ABD tarafından 9 Ağustos 1945 günü Nagasaki'ye atılan atom bombasının takma ismi. II. Dünya Savaşı sırasında kullanılan nükleer silahların ikincisidir ve o güne kadar yapılmış üçüncü nükleer patlamayı gerçekleştirmiştir. Gerçekleşmiş ilk nükleer patlama Trinity Testi ve ikinci patlama ise Little Boy'un patlatılmasıdır. Fat Man, iç patlamalı plütonyum çekirdekli bir atom bombasıydı. Fat Man, Türkçede "şişman adam" anlamına gelir. Zeki Ã‡eliker Zeki Çeliker, (d: 1934,ö: 2015 Siirt), Türk siyasetçi. İstanbul Üniversitesi Orman Fakültesi mezunudur. Serbest Ticaret, İstanbul Orman Yüksek Mühendisliği, Siirt, Denizli, Demirköy Orman Bölge Şefi, Siirt Orman İşletme Müdürlükleri, Elazığ Orman Bölge Başmüdürlüğü, TBMM 3.(XIV), 5.(XVI) ve XVIII. Dönem Siirt Milletvekilliği, 3.(XIV) Millet Meclisi Başkanlık Divanı Kâtip Üyeliği, 3.(XIV) ve 5.(XVI) Dönem Millet Meclisi Başkanlık Divanı İdare Amirliği yapmıştır. Evli ve iki çocuk babasıdır. 18 Ocak 2015 tarihinde İstanbul' da hayatını kaybetmiştir. Mahmut Nedim Soydan Mahmut Nedim Soydan (d. 1889, Siirt - ö. 3 Aralık 1936), Türk siyasetçi. Harp Okulu’nu bitirdi. TBMM Riyaseti Refakat Zabitliği, Milliyet Gazetesi Müdürlüğü ve Başyazarlığı, Tan Gazetesi Müdürlüğü ve Başyazarlığı, TBMM Başkanlık Divanı Kâtip Üyeliği ile 2.—5. Dönem Siirt Milletvekilliği yapmıştır. Evli ve 3 çocuk babasıdır. Bernie Mac Bernard Jeffrey McCullough "(5 Ekim 1957, Chicago, Illinois, ABD - 9 Ağustos 2008)", Amerikalı oyuncu ve komedyen. Bernie Mac 2008 yılında yaşamını kaybetti. Washinton Memory Gardens Mezarlığı 'nda toprağa verildi. Narumi Takahashi Narumi Takahashi (d. 15 Ocak, 1992; Chiba) Japon buz patenci. Partneri Mervin Tran ile birlikte çiftler kategorisinde yarışmaktadır. İkili 2009 & 2010 Japonya Ulusal şampiyonu ve 2009 Dünya Gençler ikincisidir. Narumi Takahashi Chiba Prefecture, Japonya'da doğdu ve buz patenine 5 yaşında iken başladı. 12 yaşına gelene kadar tekler kategorisinde yarıştı ve teklerde Japonya ulusal şampiyonasında (novice düzeyinde) bronz madalya aldı. Babasının işi sebebiyle bir süre Çin'de yaşadı ve partneri Gao Yu ile birlikte büyükler düzeyinde 2004 Çin Şampiyonasında 6. oldu. Daha sonra ülkesi Japonya adına yarışmak için yeni bir partneri aramaya başladı. Koçu Richard Gauthier sayesinde daha önce teklerde yarışan Mervin Tran ile tanıştı. İkili Temmuz 2007'de birlikte çalışmaya başladı. Takahashi Tran ile birlikte çalışmak için Kanada'ya gitti. Uluslararası kariyerleri birkaç ay sonra 2007-2008 ISU Junior Grand Prix ile başladı. Katıldıkları yarışmalarda 12. ve 6. oldular. O yıl Japonya'da ulusal gençler şampiyonu olarak 2008 Dünya Gençler Artistik Patinaj Şampiyonası'na gittiler. Bu yarışmayı 15. sırada bitirdiler. 2008-2009 sezonuna 2008-2009 ISU Junior Grand Prix yarışmaları ile başladılar. Meksika'da elde ettikleri 4.'lük ve Britanya'da kazandıkları bronz madalya ile birlikte Junior Grand Prix Finali'ne katılma hakkı elde ettiler.2008-2009 Junior Grand Prix Finalinde kısa programı 8. serbesti 7. sırada tamamlayarak toplamda 7. sırada yer aldılar. 2008–2009 Japonya Artistik Patinaj Şampiyonasına büyükler düzeyinde katılan çift, tek katılımcının olduğu çiftler kategorisinde şampiyon oldu. "(Tran ile birlikte)" Debod Tapınağı Debod Tapınağı, Madrid, İspanya'da yeniden inşa edilen antik Mısır tapınağıdır. Tapınak ilk olarak Aswan'ın 15 km güneyinde inşa edildi. Bölge Mısır'ın güneyinde, ilk Nil Şelaleri'nin ve büyük bir dini merkezin bir hayli yakınındaydı. Milattan önce ikinci yüzyılın başlarında Meroë kralı Adikhalamani inşaatını başlattı. O dönemde, tanrı Amun'a adanmış olan küçük ve tek odalı bir şapel olarak tasarlandı. Meroë'nin bir başka tapınağı olan Dakka'yla çok benzer şekilde düzenlendi. Ptolemy VI, Ptolemy VIII, Ptolemy XII'nin saltanatları sırasında şapel dört tarafından da genişletildi ve İsis'e adanan 12 x 15 metrelik ufak bir tapınak haline geldi. Antik Roma imparatorları Augustus, Tiberius ve büyük ihtimalle Hadrianus inşaatı tamamlattılar. 1960 yılında Aswan'ın yeniden yapılanması sırasında anıtlar ve arkeolojik sitler büyük zarar görmeye başlayınca UNESCO uluslararası bir çağrı yaparak ülkeleri zengin tarihi efsaneyi korumaya çağırdı. Bu çağrıya cevap İspanya'dan geldi. Mısır hükûmeti Abu Simbel Tapınakları'nı koruması karşılığında Debod'u İspanya'ya bağışladı. (1968) Tapınak eskiden askeri kışlaların bulunduğu Madrid'in yakınındaki Campo del Moro ve Parque del Oeste bölgelerindeki Parque de Rosales'e yeniden inşa edildi ve 1972'de halka açıldı. Antik Mısır mimarisine ait birkaç çalışma da içerir. Bu çalışmalar Mısır'ın dışında sadece bu tapınakta görülebilir. Çatlak Profesör Çatlak Profesör (Özgün adı: The Nutty Professor), 1996 ABD yapımı güldürü filmi. Film Türkiye'de 17 Ocak 1997'de gösterime girmiştir. Başrolünde filmde sekiz ayrı karakteri canlandıran Eddie Murphy'nin olduğu film, serinin ilk filmidir. Film, 1963 tarihli aynı adlı (The Nutty Professor) Jerry Lewis filminin yeniden çevrimidir. Bu film 1965'te Türkiye'de "Aşk Hocası" adıyla gösterilmişti. "Çatlak Profesör" 2000 yılında bir kez daha sinemaya aktarıldı: Çatlak Profesör 2 ("Nutty Professor II: The Klumps") adlı bu filmde de yine Eddie Murphy oynuyordu. Çatlak Profesör 2 Çatlak Profesör 2 (Özgün adı: Nutty Professor II: The Klumps), 2000 ABD yapımı güldürü filmi. "Çatlak Profesör 2" 1996 tarihli Çatlak Profesör'ün ("The Nutty Professor") devam filmidir. O film de 1963 tarihli aynı adlı (The Nutty Professor) Jerry Lewis filminin yeniden çevrimiydi. Bu film 1965'te Türkiye'de "Aşk Hocası" adıyla gösterilmişti. Rachel Dawes Rachel Dawes, ilk olarak Christopher Nolan'ın Batman Başlıyor filminde görülen bir karakterdir. Bu filmde Katie Holmes ve çocukluk zamanlarını anlatan bölümde Emma Lockhart tarafından canlandırılmıştır. 2008 yılında Kara Şövalye filminde Maggie Gyllenhaal karaktere hayat vermiştir. Rachel Dawes adlı karakter Christopher Nolan ve David S. Goyer tarafından yaratılmıştır. Emma Lockhart, Katie Holmes ve Maggie Gyllenhaal sırasıyla karaktere hayat vermiştir. Bruce Wayne'nin çocukluk arkadaşı olan Dawes, Batman Başlıyor ve Kara Şövalye filmlerinde, video oyunlarında ve çizgi romanlarında yer almıştır. Rachel Dawes, Bruce Wayne'nin çocukluk arkadaşıdır. Bruce Wayne, Gotham şehrini terkedip uzun zaman dönmeyince Rachel onun öldüğünü zanneder. Fakat bir gün Bruce'un dönmesi ile Gotham'ın suç ile mücadele edeceğini düşünmez. Wayne geri dönmeden önce, Jonathan Crane adlı doktor Rachel'ın cezalandırılmasının istediği bütün sanıkları Arkham Akıl Hastenesi'ne kapatır. Çünkü Ra's Al Ghul, Arkham Akıl Hastenesi'nin bütün hastalarını serbest bırakıp Gotham'ı yok etmeye başlayacaktır. Bu durumu öğrenen Rachel, Crane tarafından öldürülmeden, Batman onu kurtarır. Batman'in verdiği ilacı James Gordon'a veren Rachel, şehrin yok olmamasında rol oynar. Filmin sonunda Rachel, Batman olduğunu öğrendiği Bruce'un yanan evine gider. Burada Bruce ile öpüşüp, Gotham'ın suçtan kurtulduğu gün bir araya geleceklerini söyler. Rachel burada Gotham'ın yeni bölge savcısı Harvey Dent'in sevgilisi ve asistanı oluyor. Dent, Batman ve Gordon şehri suçtan temizlerken Joker adlı sapık suçlu, Komiser Gillian Loeb'ın yardımı ile Dent ve Rachel'a hain planını uygular. Joker, Dent'i kaçırıp gözlerinin önünde sevdiği kadın olan Rachel Dawes' in ölümüne neden olur. Rachel'ın ölümü ve yüzünün yanması ile hayatı altüst olan Dent'i Batman öldürür ve işlediği cinayetlerin suçunu üstüne alır. Kanlı Hesaplaşma Shinjuku Incident Japonya'nın Shinjuku bölgesindeki göçmen Çinli'lerin hayatını anlatıyor. Filmde Jackie Chan, Jackie'nin oğlu Jaycee Chan, aksiyon filmlerinden Daniel Wu ve birçok ünlü isim yer alıyor. Ahmet Cevdet AydÄ±n Ahmet Cevdet Aydın (d. 1923, Şirvan, Siirt, Türkiye - ö. 24 Ekim 1999), Türk siyasetçi. İstanbul Hukuk Fakültesi'ni bitirdi. Sorgu Hakimliği, Cumhuriyet Savcılığı, Serbest avukatlık, Kurucu Meclis Siirt Üyeliği (6 Ocak 1961-1 Kasım 1961) ve 1.(XII.) Dönem Siirt Milletvekilliği yapmıştır. Evli ve dört çocuk babasıdır. Ä°SEDAK İSEDAK, İslam İşbirliği Teşkilatı Ekonomik ve Ticari İşbirliği Daimi Komitesi'nin Türkçe kısa adıdır. İngilizce ve Fransızca kısaltması ise COMCEC'dir. 1981 yılında 3. İslam Zirvesince kararlaştırılan komite, ilk toplantının yapıldığı 1984 yılından beri her sene toplanmaktadır. Üye ülke bakanları nezdinde gerçekleşen bu toplantılar; haberleşme, ulaştırma, enerji, teknik iş birliği, ekonomi, alt yapı ve bayındırlık konularında vb. yapılmaktadır. Komite, bakanlar düzeyinde toplanmaktadır. Türkiye, daimi komite başkanlığı görevini yürütmektedir ve Türkiye cumhurbaşkanı bu görevi yürütmektedir. Lucius Fox Lucius Fox, DC Comics şirketi tarafından piyasaya sürülen bir çizgi roman karakteridir. Yaratıcıları Len Wein ve John Calnan'dır. Lucius Fox, Wayne Şirketler Grubunun CEO'sudur. Bruce Wayn'e teknolojik ekipmanları sağlar. Christopher Nolan'ın Batman Başlıyor ve Kara Şövalye filmlerinde Morgan Freeman tarafından canlandırılmıştır. Karakter, "Batman: The Animated Series", "Batman Beyond", "Batman: Gotham Knight", "The Batman" çizgi film serilerinde, "Batman Başlıyor", "Kara Şövalye," "Kara Şövalye" Yükseliyor filmlerinde yer almıştır. Sal Maroni Salvatore Vincent "The Boss" Maroni, DC Comics şirketinin piyasaya sürdüğü kurgusal bir karakterdir. İlk olarak Detective Comics'in 66. sayısında görülmüştür. Batman Forever filminde Dennis Paladino, Kara Şövalye filminde Eric Roberts tarafından canlandırılmıştır. Karakter "Batman Forever", "Kara Şövalye" filmlerinde, "Batman: The Animmated Series", "The Batman" ve "Batman: Gotham Knights" çizgi filmlerinde görülmüştür. Şenol Yavaş Karşıyaka altyapısında yetişmiştir ve 1991 beri A takım için oynamış olsa da 1993 profesyonel olmuştur. İki sezon Karşıyaka'da oynadıktan sonra 1995-96 sezonunda İstanbulspor'a transfer edilmiştir ve burada bir sezon oynadıktan sonra Adanaspor'a geçmiştir. Ardından birçok Süper Lig ve 1. Lig ekibinde oynadıktan sonra 2007-2008 sezonunun bitimiyle Etimesgut Şekerspor'da profesyonel futbol kariyerini noktalamıştır. Daha sonra bir sezonluğuna amatör olarak Ankara Jandarmagücü'da oynamıştır ve 2009 senesinde futbola tamamıyla veda etmiştir. Türkiye liglerinin iyi defans oyuncularındandı. İri yapısıyla ve uzun boyuyla rakip forvetlerin çekindiği bir isimdi. 27 kez millî takımlara çağrılan Şenol Yavaş, 22 kez Türkiye U-21, 5 kez Türkiye Olimpik forması olmak üzere toplam 27 kez millî formayı giymiştir. Türkiye Olimpik millî takım ile 1993 yılında Akdeniz Oyunları Şampiyonunluğu'nu kazanmıştır. Tamoksifen Tamoksifen oral yolla kullanılabilen, seçici östrojen reseptörü modülatörüdür. Meme kanseri tedavisinde dünya genelinde en çok satılan ve kullanılan ilaçtır. Bazı kanser hücreleri büyümek için östrojene ihtiyaç duyarlar. Tamoksifen göğüs dokusundaki östrojen hormonu reseptörlerini durdurur ve böylece kanserin yayılmasının önüne geçer. Bunun yanı sıra Tamoksifen'in anjiyojenesisi (damarlanma) durdurucu etkisi olduğu kanıtlanmıştır. Bu yüzden pek çok diğer kanser türünde de uygulanmaktadır. Ayrıca son yıllarda yapılan bazı çalışmalar radyoterapi sırasında oluşan beyin hasarlarını tedavi edici özelliğini ortaya çıkartmıştır. Tamoksifen Harvard Üniversitesi profesörlerinden Dr. Judah Folkman tarafından geliştirilen kanser tedavisi protokolünde kullanılan 3 ilaçtan biridir. Dr. Folkman, şu an klinik deneyleri yapılan 50ye yakın yeni kanser ilacının temelini oluşturan anjiyojenesis olayını keşfeden kişidir. Anjiyojenesisi durduran bu ilaçların arasında Altuzan, Erbitux, Endostatin, Angiostatin, Panzem, Herceptin, Velcade ve Tarceva sayılabilir. Folkman ve ekibi 1992 yılında Navy isimli bir golden retrieveri Celecoxib, Doxycycline ve Tamoksifen den oluşan ilaç kokteyli ile tedavi etti. Navy tedaviden sonra tamamen kanserden kurtulmuştu. Bu protokol Navy Protokolü olarak bilinmeye başladı. Bundan sonra Tamoksifen'in tek başına anjiyojenesisin durdurucu etkisi hayvan deneyleriyle kanıtlandı. İlacın bulunmasının üzerinden 25 yılı aşkın süre geçtiği için ilacın patenti kalkmıştır. Bu da ilacın rahatlıkla üretilebilmesine ve çok düşük fiyatlara satılabilmesinin önünü açmıştır. Ege Üniversitesi Biyokimya Bölümü Ege Üniversitesi Fen Fakültesi Biyokimya Bölümü, 1996-1997 öğretim yılından itibaren Türkiye’de lisans düzeyinde 4 yıllık Biyokimya eğitimi veren ilk ve tek bağımsız bir bölüm olarak faaliyetini sürdürmektedir. Bölümdeki iki yönlendirici programdan birini tamamlayan öğrenci Biyokimya Ağırlıklı Biyokimyager veya Biyoteknoloji Ağırlıklı Biyokimyager unvanlarından birisine sahip olur. Bölümde aynı zamanda yüksek lisans ve doktora programları da yürütülmektedir. İdris Arıkan İdris Arıkan (1939, Siirt - 9 Mayıs 2001, Ankara), Türk siyasetçi. İstanbul Üniversitesi Hukuk Fakültesi'ni bitirdi. Serbest avukat, İngilizce ve Arapça, 4. (14 Ekim 1973 - 5 Haziran 1977) ve 18. Dönem (29 Kasım 1987 - 20 Ekim 1991) Siirt Milletvekilliği, Cumhuriyet Senatosu Siirt Üyeliği (14 Ekim 1979 - 12 Eylül 1980) ile Millet Meclisi ve Cumhuriyet Senatosu Başkanlık Katip Üyeliği yapmıştır. Evli ve dört çocuk babasıdır. 29 Mart 1989 tarihinde TBMM'de çıkan bir tartışmada, 7.65'lik Browning tabancasından çıkan bir kurşun ile DYP Siirt Milletvekili Abdülrezzak Ceylan'ı kaza sonucu öldürmüştür. TÃ¼rkmenistan Futbol Federasyonu Türkmenistan Futbol Federasyonu (TFF) (Türkmence: "Türkmenistan Futbol Federasiýasy"), Türkmenistan'daki futbol faaliyetlerini yürütmek, futbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. Federasyonu SSCB'den bölündükten sonra 1992 yılında kurulmuştur ve 1994 yılında FIFA ve AFC'dn kabul edilmiştir. Bunlardan önce Takım aslen 1949 yılında kurulmuştu. Ülkedeki bütün Türkmen futbol ligleri ve Türkmenistan millî futbol takımı ile Türkmenistan kadın millî futbol takımından sorumludur. FIFA ve AFC'nın kurucu üyelerindendir "(SSCB olarak)". Merkezi Aşkabat'tadır. Binnaz (film, 1919) Binnaz, 1919 yapımı sessiz film. Filmde Lale devrinin ünlü güzellerinden Binnaz'la, onu elde etmek için birbirleriyle yarışan Efe Ahmet ve Hamza'nın aşk öyküsü anlatılmaktadır. MÃ¼rebbiye (film, 1919) Mürebbiye, 1919 yapımı sessiz film. Filmde Fransa'da dostuyla kavga edip İstanbul'da, mürebbiye olarak girdiği Dehri Efendi'nin evinde Angel'in sebep olduğu olaylar anlatılmaktadır. Film, Türk sinemasında sansüre uğrayan ilk filmdir. Sansürün sebebi ise işgal altında olan İstanbul'daki işgal kuvvetlerinde görevli Fransız subayı General Franchet D’Esperey'in “Bir Fransız kızının, bu şekilde ahlaksızca gösterilemeyeceği, Anjel’in şahsında Fransızların küçük düşürüldüğü” gerekçesidir. Ancak film yasaklanmasına rağmen gizlice gösterime girer. Balkan BirliÄŸi Balkan Birliği, Bulgaristan Krallığı, Sırbistan Krallığı, Yunanistan Krallığı ve Karadağ Krallığı'ndan oluşan grubun Osmanlı Devleti'ne karşı Balkan Savaşları sırasında kurduğu birliktir. Grubun kurucusu Sırbistan Başbakanı Milovan Milovanović'tir. Osmanlı Devleti'nin Afrika kıtasında son parçası olan Trablusgarp ve Bingazi'yi ele geçirmek için saldıran İtalya'nın Bulgaristan Krallığı'nı, Rusya'nın da Balkan devletlerini Osmanlı Devleti'ne karşı desteklemesi üzerine 13 Mart 1912 yılında Bulgaristan Krallığı ve Sırbistan Krallığı tarafından birlik kuruldu. Daha sonra Yunanistan Krallığı ve Karadağ Krallığı da birliğe katıldı. Birliğin ana hedefi Osmanlı Devleti'nin Rumeli topraklarını paylaşmaktı. Litrendil DoÃ±a Gracia Mendes Doña Gracia Mendes (1510 – 1579) 16. yüzyılda Avrupa ve Osmanlı tarihinde önemli bir rol oynamış zengin bir Yahudi kadındır. Doña Mendes ve kocası Francisco Mendes Yahudi kökenli Portekizli bir banker aileden geliyorlardı. Portekiz'deki Engizisyon döneminde zorla Hristiyanlığı kabul etmişlerdi. 1537 yılında kocasının ölümü üzerine Doña Mendes kocasının işini üstlendi. 16. yüzyılda Avrupa'nın en güçlü hükümdarları olan Kutsal Roma İmparatoru V. Karl ve Fransa kralı I. François'ya kredi açtı. Servetini önce Portekiz'den Venedik'e götüren Doña Mendes 1553 yılında servetiyle birlikte İstanbul'a geldi. 1556 yılında daha sonra Osmanlı tarihinde büyük bir rol oynayacak yeğeni Yasef Nassi'yi de İstanbul'a getirdi. Doña Mendes'in servetini kullanarak Sokollu Mehmed Paşa'nın itirazlarına rağmen II. Selim'in tahta çıkmasına yardımcı olduğu bilinmektedir. Ayhan Çarkın Ayhan Çarkın (1962, Erzurum) Türk özel harekât polisi. Susurluk davasında adı tetikçi eski özel harekatçı polis olarak geçmiştir. Kendisi Uğur Dündar'ın Arena adlı haber programında yaptığı açıklamalarla adından son zamanlarda söz ettirmiştir. Ayhan Çarkın 1000 kişinin infazını gerçekleştirdiğini iddia ederek herkesi şaşırtmakla kalmayıp Uğur Dündar'a " 'sizin de infazınızı bir siyasetçi istemiş fakat Abdullah Çatlı bu olayı engellemiştir' " açıklaması ile dikkat çekmiştir. Cehennemde In Hell, ("Cehennemde") Başrolünü Jean Claude Van Damme'ın oynadığı aksiyon filmi. Amerikalı bir mühendis olan Kyle Lord (Van Damme) çalışmak için gittiği Rusya'nın Magnitogorsk şehrinde mutlu bir hayat sürmektedir. Karısının telefonda saldırıya uğradığını duyan Kyle eve koşar, ancak onu kurtarmak için çok geçtir. Karısına tecavüz eden ve öldüren adam Sergio Ković, yargıçları satın alır ve delil yetersizliğinden suçlu bulunmaz, serbest kalır. Bu durumu kabullenemeyen Kyle, bir güvenlik görevlisinin silahını çalar ve Sergio'yu tüm mahkeme binasının önünde defalarca vurur ve onu öldürür, şartlı tahliye imkanı olmaksızın ömür boyu hapse mahkûm olur. Cezasını çekeceği hapishane her türlü pisliğin yer aldığı korkunç bir yerdir. Onu karısının katiline benzer bir şekilde kışkırtan Andrei ile kavga ettikten sonra Kyle, hücre hapsine alınır. Daha sonra mahkumları öldürmekle ünlenen bir Afrikalı-Amerikalı mahkum olan "mahkum 451" ile bir hücreye transfer edilir ve gardiyanların sadist başkanı da aynısını Kyle'a yapacağına inanır. Ancak zamanla birbirlerine güvenmeye başlarlar. Hapishane müdürü general Battista, mahkûmları 'Sparka' denilen bir dövüşe zorlamaktadır. Bu general ve arkadaşlarının sırf kendi zevkleri için ve ceplerini doldurmak için düzenledikleri bir bahis oyunudur. Kyle'de zamanla bu dövüşün içine katılmaya başlar. Çünkü bu acımasız katillerin ortamında kendigüvenliği için, hayatta kalabilmesi başka çaresi yoktur. Kyle, Andrei'yi ilk dövüşünde vahşice öldürdükten sonra, herkes korku içinde izlerken, Kyle zihinsel bir çöküş yaşar. Yakın zamanda sürekli olarak daha fazla kavgaya zorlanır, çünkü general ve gardiyanlar, akıl sağlığını yavaşça kaybettiği için emin bir şey olduğunu bilirler. Kyle bir sonraki maçında Valya ile dövüşmeyi reddeder ve yere oturur, çömelir. Bununla birlikte, Kyle'ın cesaretini ve güçlü kalma yeteneğini gören hapishane çeteleri, kavga etmeyi reddederek davalarını takip ederek birleşmeye karar verirler. Kyle kısıtlamalarından serbest bırakılır ve revire gönderilir. İyileştikten bir süre sonra, Kyle'ın hücre hapsindeki zamanından duvarları dinlemeye devam ettiği hapisanenin genel nüfus sayımından ayrı tutulan devasa bir mahkum olan Miloc ile kendi hücre bloğunda dövüşe zorlanır. Dövüş sırasında Kyle tekrar tekrar bir kapıya vurarak Miloc'un kendisini tanımasını sağlar, çünkü bu onun tek iletişim şeklidir ve onu bir arkadaş olarak görür. Bir gardiyan onlara silah zoruyla devam etmelerini emreder. Kyle, gardiyanların onun yerine öldürmelerini ister ve artık dövüşmeyeceğini belirtir. Buna tanık olarak mahkumlar protesto etmeye başlar. Kyle ve Miloc gardiyanları geçer ve mahkumları hücrelerinden kurtarır, tam ölçekli bir isyanı ateşler. Miloc, vurularak yaralarına yenik düşer ve ölür. Kısa süre sonra Mahkum 451, Kyle'a son 20 yıldır ABD hükümetine göstermeyi planladığı bu hapishanede meydana gelen tüm cinayetler ve yolsuzlukların kanıtının olduğu belgeyi verir. Gardiyanlar mahkumları kontrol altına alırken 451, Kyle'a bir sonraki hamleleri için hapishane garajına gizli bir geçit olduğunu gösterir. General'in kazanması halinde onu idam edeceğini bildiği için erişim için kazanmak için bir kez daha dövüşmesi gerekecektir. Kyle kazandığı son dövüşe katılır, ancak gardiyanlar daha sonra onu öldüreceklerini söyler. İki gardiyan Kyle'ı öldürmek için garaja götürdüğünde, 451 onlara saldırır ve bir gardiyanı öldürür, Kyle diğerini silah zoruyla tutar ve yere indirir. Kendini kurtarmak için anahtarı aldıktan sonra Kyle, gardiyan üniformalarından birini giyer ve arabalardan birine biner, hapishaneden çıkar gider ve böylece özgürlüğüne kavuşuur. Mahkum 451 ise generali öldürmek için geride kalır. Ona daha sonra ne olduğu bilinmez, ancak filmin son sahnesinden sonra, izleyiciye dört ay sonra kurgusal hapishanenin kapatıldığı söylenir. Asla Teslim Olmak Yok Asla Teslim Olmak Yok (İngilizce orijinal adı: "No Retreat, No Surrender") ("Karate Tiger" olarak da bilinir), 1986 yılı ABD yapımı aksiyon filmi. Corey Yuen tarafından yönetilen filmde başrollerde Kurt McKinney, Jason Stillwell karakterini, Jean-Claude Van Damme ise Ivan Krushensky karakterini canlandırdı. McKinney, Bruce Lee'nin ruhundan karate öğrenen Amerikalı bir genç olan Jason Stillwell rolünde. Stillwell bu dersleri dövüş sanatları dojo'sunu Sovyet dövüşçü Ivan Kraschinsky'ye (Van Damme) karşı savunmak için kullanır. Film, daha önce hiç senaryo yazmamış olmasına rağmen, Seasonal Film Corporation'ın sahibi Ng See-yuen tarafından sözleşme imzalandıktan sonra Keith W. Strandberg tarafından yazılmıştır. Van Damme filmde rol aldı ve yönetmen Yuen'in ona söylememesine rağmen dövüş sahnelerinde sürekli olarak diğer aktörler ve dublörlerle fiziksel olarak temas kurması sette sorunlara neden olmuştur. Filmin yayınlanmasının ardından, birçok eleştirmenin Karate Kid filmine çok benzediği hikâyesine odaklanan olumsuz eleştiriler aldı. Jason Stilwell (Kurt McKinney) genç bir karatecidir ve Bruce Lee'nin büyük hayranıdır. Babasının işlettiği karate kursunda ders almaktadır. Bir gece mafya Jason'ın babasını ziyaret eder ve anlaşamadıkları için mafyanın adamı olan Ivan (Jean Claude van Damme) babasının ayağını kırar. Bunun üzerine Jason ailesiyle birlikte Seattle'a taşınır. Burada R.J. Madison adlı biriyle arkadaş olur. Ama Jason burada serseriler tarafından sürekli rahatsız edilir. Kız arkadaşı Kelly'nin doğum gününde rezil edilip aşağılanır. Bundan öfkelenen Jason, Bruce Lee'nin mezarına gider ve yardım ister. Babasıyla da arası açılınca başka bir evde uyuya kalır ve o gece beklenmedik bir misafir yani Bruce Lee'nin hayaleti gelir. Bruce Lee zamanla Jason'a her şeyi öğretir ve gözden iter. Jason artık her şeye hazırdır. Bu sırada bir karate turnuvası düzenlenir. Jason babasıyla seyirci gibi katılır. Mafya Seattle'ın en güçlü 3 karatecisinin karşısına Rus Ivan Krshunsky'yi çıkartır. Jason Ivan'ı görünce tanır. Ivan ilk 2 karateciyi kolay yener. Ama karate ustası olan Lan Relly'yi yenmekte zorlanır. O yüzden hileyle ona vurur ve durmaz. Kelly abisini kurtarmak için Ivan'a vurmak ister ama Ivan onu saçından tutar. Buna sinirlenen Jason ringe dalar ve Ivan'a vurmaya başlar. Ivan onu hileyle yakalar. Bu zaman R.J., Jason'a "teslim olmak yok, geri çekilmek yok" der. Bunu duyan Jason, Ivan'a vurmaya başlar. Sonunda Jason kazanır ve herkes tarafından alkışlanır. 1980'lerin başında Tayvan'da bir yıl yaşadıktan sonra senarist Keith W. Strandberg dövüş sanatları filmlerinde oyuncu olarak çalışmaya ilgi duymaya başladı. Strandberg Amerika Birleşik Devletleri'ne geri döndü ve Çin'de bir tur yönetmeni oldu ve burada Hong Kong'da yapımcılarla ve senaristlerle iletişim kurmaya devam etti. Shaw Brothers da dahil olmak üzere birçok stüdyo tarafından reddedildikten sonra Strandberg, Seasonal Film Corporation'ı gördü ve stüdyo başkanı Ng See-yuen ile temasa geçti. Ng bir Amerikan filmi çekmeye ilgi duyduğunu açıkladı ve Strandberg'in senaryolar hakkında bir şey bilip bilmediğini sordu. Bir yıl sonra, ng See-yuen Amerika'da Strandberg ile temasa geçtiğini belirterek onlar için bir senaryo yazmak istedi. Strandberg, "Asla Teslim Olmak Yok" filmi için bir taslak yazdı. Filmde prodüksiyon başlarken, Strandberg hazırdı ve filme çekerken kalitesini artırmak için senaryoyu her gece yazarak saatlerini harcadı. Jean-Claude Van Damme, Sovyet kötü adamı Ivan Kraschinsky olarak rol aldı. Sette Van Damme, Pete Cunningham'ı bilinçsiz hale getiren bir tekme attı. Aktör ve dövüş sanatçısı Timothy Baker, setteki aksiyon sahneleri sırasında Van Damme ile çalışırken, yapım müdürü ve yönetmen Corey Yuen ona diğer aktörler ve dublörlerle temas etmemesini söyledi. Sürekli uyarılara rağmen Van Damme sette Baker'a yaptığı vuruşlarla temas kurmaya devam etti. Diğer aktörler ve dövüş sanatçıları, “Sahnesi benim gibi değildi, ama şikayetim yoktu” diyen Ron Pohnel de dahil olmak üzere Van Damme'nin dövüş sahnesinde insanlarla fiziksel temas kurması konusunda umursamaz biri olduğunu iddia etti. Van Damme aslında senaryo yazarı Strandberg ile iki resim anlaşması yaptı ancak sözleşmesini bozdu. New York Times'tan Walter Goodman, senaryonun "birlikte atıldığını" yazarak filme olumsuz bir inceleme yaptı. Time Out, filmi The Last Dragon, Karate Kid ve Rocky IV ile karşılaştırdı ve filmlerden “ağır ilhamlar aldığını” ve “başyapıtlara benzediğini” belirtti. Dövüş sanatları dergisi Black Belt, Jean-Claude Van Damme'nin çok fazla zamana sahip olmadığını ve filmin Karate Kid'in türevi olduğunu belirterek filme beş üzerinden bir buçuk puan verdi. Los Angeles Times'tan Patrick Goldstein buna "komik derecede kötü" ve kötü aksiyon sahneleriyle "amatör bir platform" adını verdi. Prefrontal korteks Prefrontal korteks frontal lobun korteksi ve altında bulunan beyaz cevher en üst düzeydeki davranışların bütün bileşenlerinin bağlantılarını yapan ve onları bütünleştiren, önemli duyu ve motor sistemlerinin arasındaki geri bildirim döngülerinin ve bağlantılarının yer aldığı alandır. Dış çevreden posterior korteks aracılığı ile taşınan bilgiler ve limbik sistem üzerinden gelen iç yapılarla ilişkili bilgiler frontal lobun prefrontal korteks adı verilen ön bölümlerinde kesişmektedir. Bu nedenle prefrontal korteks bütün kaynaklardan gelen bilgilerin düzenlendiği ve birleştirilip ortaya çıkarılacak davranışa karar verildiği yerdir. İnsan prefrontal korteksi bütün sinir sistemi aktivitelerinde bilgileri dikkatlice toplar, bütünleştirir, formülleştirir, uygular, denetler, değişiklikler yapar ve yargılar. Prefrontal korteks hacmi insanda en büyüktür, memelilerde evrimsel süreçte aşağıya inildikçe küçülür. Preforantal korteks gelişim sırasında en uzun gelişimi süren kısımdır. Ergenliğe kadar miyelinizasyonu devam eder. Kod Adı: JCVD JCVD Fransız-Tunus'lu film yönetmeni Mabrouk el Mechri'nin yönettiği ve Jean-Claude Van Damme'in kendini yarı-kurgusal bir versiyonu olarak oynadığı 2008 yapımı Belçika suç draması filmidir. Ailesi ve kariyeri olduğu gibi etrafında çökmekte olan aşağı ve yukarı bir aksiyon yıldızı, ülkesi Belçika, Brüksel'de bir postane soygununun ortasında kalmıştır. Film 4 Haziran 2008'de Belçika ve Fransa'da, 2008 Toronto Uluslararası Film Festivali'nde (Gece Yarısı Çılgınlığı) ve 20 Şubat 2009'da Adelaide Film Festivali'nde gösterildi. Toronto'dan Peace Arch Entertainment tarafından dağıtıldı ve 7 Kasım 2008'de New York ve belirli şehirlerde gösterime girdi. Time dergisinden Richard Corliss, Van Damme'nin filmdeki performansını yılın ikinci en iyisi (Heath Ledger'in The Dark Knight'daki Joker'inden sonra) olarak adlandırdı, daha önce Van Damme'in "siyah bir kuşak değil, bir Oscar'ı hak ettiğini" belirtti. Roger Ebert ise filme 2.5 yıldız verdi. Çöl Kaplanı (film) Çöl Kaplanı; "(Orijinal adı: Legionnaire)" 1998 yılı ABD yapımı aksiyon ve macera filmidir. Filmin yönetmenliğini Peter MacDonald yapmıştır. Başrollerde Jean-Claude Van Damme ve Adewale Akinnuoye-Agbaje oynamıştır. The Answer The Answer, Kuzey İrlandalı rock n roll grubu. 2006 yılında çıkardıkları Rise albümüyle müzik kariyerlerine başlamışlardır. AC/DC ile Black Ice World Tour'a katılmaları grubun önemini belirtmektedir. GÃ¼ntekin Onay Güntekin Onay (d. 12 Ekim 1971, Adana), Türk spor spikeri ve yazarıdır. Teknik direktör Gündüz Tekin Onay'ın oğludur. 12 Ekim 1971 tarihinde Adana'da dünyaya geldi. İngilizce, İtalyanca ve İspanyolca olmak üzere 3 dil bilen Onay, Özel Işık Lisesi'ni bitirdikten sonra Bilkent Üniversitesi'nde okumaya başladı ve daha sonra Boğaziçi Üniversitesi'nde Turizm bölümüne geçiş yaptı. 1992'de Kanal 6 'ya geçen Şansal Büyüka'nın yabancı dil bilen, genç, bilgili elemanlardan oluşan yeni bir ekip kurma hazırlamak istemesi ile Türk Spor Basınına girdi. Gündüz Tekin Onay'ın oğlu Güntekin Onay'ı Şansal Büyüka'ya önermesiyle, Öztürk Pekin ve Doğan Yıldız gibi televizyoncular tarafından bir takım testlere tabi tutuldu ve testleri başarıyla geçtikten sonra aynı isimlerden eğitim aldı. Önce Kanal 6'da dış haberler sorumlusu olarak mesleğe başladı. İlk olarak "Güney Amerika Kupasını" anlattı. Sonra "Borussia Dortmund - İnter" maçını anlatmaya Almanya'ya gitti. 1992-1993 sezonunda Türkiye Ligi maçlarını anlatmaya başladı. İlk anlattığı maç "Kocaelispor - Beşiktaş JK " maçı oldu. Kanal 6 sabah bültenlerinde spor haberlerini sunmaya başladı ve Şansal Büyüka ile stadyum programını yaptı. Daha sonra Şansal Büyüka'yla beraber Kanal D'ye geçti ve "Televole" isimli spor programını yaptı. 1996 yılında Şansal Büyüka ile beraber Show TV'ye geçti. 1997 yılında Star TV'ye geçerek "Telegol" programının sunuculuğunu yaptı ve UEFA Şampiyonlar Ligi maçlarını anlattı. Daha sonra NTV'ye transfer oldu. Rıdvan Dilmen'le beraber "%100 Futbol" programını lig maçlarından sonra ve Türk takımlarının Avrupa maçlarından sonra yapmaktadır. Türk futbolunun referans programlarından biridir. Bir dönem pazar geceleri "Videolig" programında Rıdvan Dilmen'le Türkiye ligindeki tüm karşılaşmaların özetlerini gösterip yorumladı. "Gol" programında Emek Ege ile Avrupa liglerini yorumladılar. 26 Temmuz 2017 tarihinde BeIN Sports (Türkiye)'ye transfer olmuştur. Tara Strong Tara Lynn Charendoff Strong (d. 12 Şubat 1973), Amerikalı seslendirme sanatçısıdır. Dedeleri Almanya'dan göç etmiş Yahudilerdendir. Strong kendisi gibi bir seslendirme sanatçısı ile evlidir, iki oğlu vardır. Erkek ve en ince kız seslerini çıkarabilmesi ile ön plana çıkmış ve seslendirmede her zaman tercih edilmiştir. Strong genç yaşına rağmen birçok çizgi dizi ve filmde seslendirme sanatçılığı yapmıştır. Bu yüzden çocuklar tarafından en çok bilinen ve sevilen seslendirme sanatçılarından biridir. Sabrina 1991-2003 Rugrats: Dil Pickles 1997-1999 Yeni Batman'in Maceraları: Batgirl/Barbara Gordon 1998-2007 ve 2008 Ã¶zel Powerpuff Girls: Bubbles 2001-Devam Ediyor... The Fairly OddParents: Timmy Turner/Bebek Poof 2002-2007 Kim Possible: Tara/Joss Possible/Britna 2003-2006 All Grown Up!: Dil Pickles Xiaolin Showdown: Omi Teen Titans: Raven/Kitten/Kole 2004-2009 Foster'ın Hayali Dostlar Mekanı: Terrence 2005-2008 Ben 10: Ben Kamp Lazlo: Amber/Tootie/Honey 2007-2009 Transformers Animated: Sari Sumdac 2007-Devam Ediyor... Chowder: Truffles 2009-Devam Ediyor... Batman The Brave and The Bald: Huntress/Raven 2010-Sürüyor... El Chavo: Doña Florinda/La Popis Ultimate Spider-Man: MJ/Mary Jane Watson 2013-Sürüyor... Avrupa Büyükler Satranç Şampiyonası Avrupa Büyükler Satranç Şampiyonası Avrupa Satranç Birliği (ECU) tarafından düzenlenen yıllık bir satranç turnuvasıdır. Turnuva katılımcıları o yılın 1 Ocak'ı itibarıyla 60 yaşına (Bu eşik, kadınlar için 50 yaştır) basmış olmalıdırlar. Turnuva 9 tur İsviçre sistemine göre oynanmaktadır. Erkek ve kadın oyuncular turnuvada birlikte yarışırlar ve turnuvayı birincilikle bitiren oyuncu "Avrupa Büyükler Satranç Şampiyonu" unvanını kazanır. Turnuvayı en yüksek puanla tamamlayan kadın oyuncuya ise "Avrupa Büyük Kadınlar Satranç Şampiyonu" unvanı verilir. Armaşen Kalesi Armaşen Kalesi, Artvin'in Yusufeli ilçesinin Esendal (eski adı: Armaşen) köyündedir. Kitâbesi bulunmayan kale, muhtemelen Ortaçağda inşa edilmiştir. Köyün yanında, yüksekçe bir anakayanın üzerinde bulunmaktadır. Moloz taştan olan surları kısmen ayaktadır. Hockenheim Hockenheim, Mannheim'ın yaklaşık 20 km güneyinde yer alan Baden-Württemberg'deki bir Alman kentidir. Hockenheim, Rhein-Neckar-Kreis eyaletinin en büyük altı kentinden birisidir. Nüfusun 1999 yılında 20000 eşiğini aşmasının ardından Hockenheim yönetimi komşu yönetimler Altlußheim, Neulußheim ve Reilingen'le yönetsel bir üst yapı oluşturma konusunda anlaşmıştır. Hockenheim, Fransız kenti Commercy ve Amerikan kenti Mooresville ile kardeş kent olarak anılmaktadır. 13 Haziran 2004 tarihinde yapılan son seçimlere göre Hockenheim belediye meclisi ("Stadtraetin/Stadtrat") 22 üyeden oluşur. Kentin yönetimi 8 yılda bir halk tarafından seçilen belediye başkanına aittir. 1609 yılında kabul edilen Hockenheim arması taçlı bir altın aslanın altında çapraz biçimde kesişen çengellerden oluşur. Aslan, Hockenheim'ın ait olduğu ve seçimle iş başına gelen palatini "(Kurpfalz)" temsil eder. Çengellerin ise kentin adından kaynaklandığı sanılmaktadır. İmge biçimleri zaman içinde değişime uğramış ve armanın son hali 1895'te çıkarılan bir yerel yönetim yasası ile koruma altına alınmıştır. Yapımı 1932 yılında tamamlanan bir grand prix pisti olan Hockenheimring, Formula 1 Almanya Grand Prix'sinin ev sahipliğini üstlenmektedir. İlk kez 1970 yılında bir F1 yarışına ev sahipliği yapan pist, yarış takvimine son 35 yılda toplam 28 kez girmeyi başarmıştır. Kent 1986 yılından bu yana bir motor sporları müzesine sahiptir. 1910 yılında yapılan su kulesi kentin en görkemli yapıtıdır. Kaydadeğer diğer tarihi yapılar mimar Hermann Behaghel tarafından yapılan Evangelist kent kilisesi, 1910 yılında Johannes Schroth tarafından tasarlanan Katolik kilisesi ve geç Gotik mimarinden esintiler taşıyan bir kuleye sahip Katolik kilisesidir (1817 yapımı). Lundy Lundy, İngiltere'ye ait olan bir adadır ve Bristol Körfezi'nde bulunan adaların en büyüğüdür. Lundy, adını İngiliz Deniz Bölgeleri'nden birine vermiştir. Adada, çoğunluğu adanın güney bölgesinde olan tatil yerleri ve kamp alanları olmasına rağmen, adayı ziyaret edenler çoğunlukla günübirlik ziyaretçilerdir. Lundy, 2005 yılında Radio Times'ın anketinde, okuyucular tarafından İngiltere'nin en önemli onuncu doğal harikası seçilmiştir. Lundy (51.177191, -4.6661) enlem ve boylamında bulunur. Adadaki en yüksek noktanın rakımı 142 metredir. En alçak nokta ise Seal's Rock adıyla anılan, adanın güneydoğusunda bulunan kıyıdır. Lundy adası 1627 ile 1632 yılları arasında resmî olarak Osmanlı hakimiyetinde kalmıştır. İngiltere'de Yılın Genç Futbolcusu İngiltere'de Yılın Genç Futbolcusu Ödülleri ("İngilizce: PFA Young Player of the Year"), İngiltere Profesyonel Futbolcular Derneğinin tarafından 1973 yılından itibaren İngiltere'de Premier League takımlarında oynayan futbolcuları ödüllendiren organizasyon. Uluslararası Frankofon Belediye Başkanları Derneği Uluslararası Frankofon Belediye Başkanları Derneği (Fransızca: "Association internationale des maires francophones", kısaca AIMF), Paris (Jacques Chirac) ve Quebec (Jean Pelletier) belediye başkanlarının bir inisyatife göre, 20 tane asli şehir ile 1979 yılında kurulan bir dernektir. AIMF, bütün dünyadaki şehirler ve metropolların arasında Frankofon belediye başkanlarını toplanarak aralarında bağlantılar kurmak amacıyla kuruldu. Diğer amaçları projelere olanak sağlamak ve bilgiler ve fikirler paylaşmak; böylece AIMF Frankofon şehirler için bir uluslararası forum sağlıyor. Derneğin başkanlığı Paris belediye başkanı tarafından idare edilmektedir: Abdulhalim Aras Abdülhalim Aras (d. 1925, Develi, Kayseri, Türkiye - ö. 13 Aralık 2018), Türk siyasetçi. Ankara Üniversitesi Hukuk Fakültesi'ni bitirdi. Serbest avukatlık, Anavatan Partisi Kurucu Üyeliği, 1.(XII.) Dönem Kayseri, 2.(XIII.) Dönem Siirt, 17 ve 18. Dönem Kocaeli Milletvekilliği ile TBMM Başkanvekilliği yaptı. Evli ve 5 çocuk babasıdır. Pile of Skulls Pile of Skulls Alman heavy metal grubu Running Wild'in 1992 yılında yayımlamış olduğu yedinci stüdyo albümüdür.Albümdeki şarkı sözlerinin hemen hemen tamamının grup lideri ve söz yazarı Rolf Kasparek'e ait olduğu ilk albümdür ve sağlam bir fan kitlesi yaratmıştır.Onuncu parça ""Jennings' Revenge"" ünlü hükûmet korsanı Henry Jennings'in kahramanlıklarından esinlenerek yazılmıştır.Albüm 1999 yılında yeniden derlenerek ikinci kez piyasaya sürülmüştür. "Pile of Skulls" genelde eleştirmenlerden olumlu yorumlar aldı.All Music rehberlerinden Steve Huey bu albümü Running Wild'in en iyi performansını sergilediği albümlerden birisi olarak nitelendirdi.Albümden büyük bir heyecanla bahsederken Pile of Skulls'un grubun markası haline gelen korsan imajı ile tarihte yapılan yolsuzlukların ve kötüye kullanılan yetkilerin konseptini çok iyi harmanladığını düşündüğünü söyledi. 1999 sürümünde eklenen parçalar: (1)-(6), (8)-(12), (15) : müzik ve sözler Rolf Kasparek (7) : müzik: Axel Morgan, sözler: Axel Morgan/Rolf Kasparek (13) : müzik: Axel Morgan, sözler: Axel Morgan (14) : müzik: Rolf Kasparek, sözler: Rolf Kasparek ve Thomas Smuszynski Stres Stres, vücudun çeşitli içsel ve dışsal uyaranlara verdiği otomatik tepki. Latince germek anlamına gelen ""stringere"" sözcüğünden gelir. Stres; fizyolojik ve psikolojik olmak üzere ikiye ayrılabilir. Fizyolojik stres sadece HPA aksı üzerinden etki gösterirken, psikolojik stres varlığında bu aksa limbik sistem de –özellikle hipokampus ve amigdala- dahil olmaktadır. Stres maruziyetin artması; katekolaminler, adrenalin, noradrenalin ve adrenal glukokortikoitlerin sempatoadrenal salınımını artırarak katabolizmayı artırmaktadır. Bunun sonucunda lipolizi ve glikoz reservlerinin mobilizasyonunu artırır. Bu olay, enerji substratlarının dağılımını ve kullanılabilirliğini artırmada rol oynamaktadır. Davranışsal, otonom, immün ve endokrin sistemlerle ilişkili nöronlarda bulunan CRF, memelilerde öğrenme ve duygulanımla ilgili nöronal yapılarda bol miktarda bulunmakta, memelilerde stres yanıtında önemli bir rol oynamaktadır. HPA aksı kompleks geribildirim mekanizmalarına sahip nöroendokrin bir yolaktır. Bu yolağın, stres maruziyeti sonucu artan aktivitesi hipotalamik "corticotropin-releasing hormone" (CRH)'ın salınımı ile ilgilidir. Strese tekrar maruz kalma, hipotalamus-pituitary-adrenal (HPA) aksında stres yanıtını düzenleyen önemli bir alandan salınan CRF; hipatalamo-hipofizer portal sistemde taşınarak ön hipofiz bezine ulaşmaktadır. Burada anterior lobun proopiomelanocortin (POMC) üreten hücreleri –POMC öncülünün bir son maddesi olan ACTH'ı üretmek için- eşzamanlı olarak aktive olur. Dolaşımdaki ACTH adrenal kortekse vardığında, steroidogeneze ve plazma glikokortikoit miktarının artmasına neden olmaktadır. Kan basıncında artış, bağışıklık sisteminde bozulma, kalp ve bağırsak hastalıkları ortaya çıkabilir. Stres eğer ciddi oranda fazlaysa bu durum hipertansiyon, kalp krizi ve felci tetikleyebilir. Bağışıklık sistemine de zarar verdiği için kişi, hastalıklara karşı daha dirençsiz olur. Hâlsizlik, saç dökülmesi, mide bulantısı gibi sorunları yaşatabilir. Erkeklerde testosteron ve sperm üretimini düşürür, sertleşmemeyeye (iktidarsızlık) yol açar. Kadınlarda regl döngüsünü bozar ve regl öncesinde yaşanan sorunları artırabilir. Duygulanım Duygulanım veya afekt, bireyin uyaranlara, olaylara, anılara, düşüncelere duygusal tepki ile katılabilme yetisi. Duygudurum, kişinin mizacını yani daha uzun bir süreyi kastederken; duygulanım, olaylara verilen ani tepkileri tanımlar. Bir öğrencinin sınava girerken heyecanlı olması gibi durumlar örnek verilebilir. Yani duygudurum mevsim ise duygulanım hava durumu gibi düşünülebilir. Volkan Åž. Ediger Volkan Şevket Ediger, (d. 1953, Ereğli-Konya,Türkiye) bilim adamı, yazar, bürokrat. Ortadoğu Teknik Üniversitesi’nden lisans ve yüksek lisans dereceleriyle mezun olduktan sonra doktora derecesini 1986’da Pensilvanya Devlet Üniversitesi’nden almıştır. Eğitimini jeoloji, jeokimya ve palinoloji alanlarında tamamlamış olup, bir süre petrol ve kömür jeoloğu olarak sektörde çalıştıktan sonra enerji kaynakları, ekonomisi, politikası, güvenliği ve jeopolitikası gibi enerji alanlarına yönelmiştir. Elçin Öztürk ile evlidir ve bir kızı (Şirin Ediger Bayülgen) ile bir torunu (İstanbul Bayülgen) bulunmaktadır. Ediger’in mesleki kariyeri eş zamanlı olarak sanayi, üniversite ve devlette üstlendiği araştırma, öğretim ve danışmanlık görevleri ile şekillenmiştir. 1998 yılında Cumhurbaşkanlığı bünyesinde ilk kez oluşturulan Enerji Danışmanlığı kadrosuna atanarak 12 yıl boyunca üç cumhurbaşkanıyla (Sn. Süleyman Demirel, Sn. Ahmet Necdet Sezer ve Sn. Abdullah Gül) çalışma fırsatını elde etmiştir. Osmanlı’da Neft ve Petrol adlı kitabıyla 2006 Sedat Simavi Sosyal Bilimler Ödülü’ne layık görülerek sosyal bilimler alanında ödüllendirilen, fen bilimleri ve mühendislik alanlarında uzmanlaşmış az sayıdaki yazardan biri olmuştur. Türkiye Petrol Jeologları Derneği tarafından verilen Cevat Eyüp Taşman Ödülü’nü alan ilk kişidir. 2013 yılında Power Generation Today POWER-GEN Europe tarafından belirlenen Avrupa’da enerji alanındaki en etkili 10 kişi arasında yer almıştır. Sivil toplum örgütlerinin kuruluşunda ve konferans organizasyonlarında oldukça aktif olan Ediger, Türkiye’de sürdürülebilir enerji ve iklim değişikliği alanlarında çalışan ilk sivil toplum kuruluşları olan Enerji ve İklim Değişikliği Vakfı (ENIVA)'nın kurucu başkanı, Sürdürülebilir Üretim ve Tüketim Derneği (SUT-D)’nin ise kurucu yönetim kurulu üyesidir. Amerikan Petrol Jeologları Derneği (AAPG) tarafından 2014 yılında düzenlenen ICE Istanbul konferansında ve 2015 yılında düzenlenen 5. Enerji ve Değer Konferansı’nda genel başkanlık görevini üstlenmiştir. Shell’in desteğiyle National Geographic Society tarafından 2014’te başlatılan “Büyük Enerji Sorunu” girişimi kapsamında Washington D.C. ve Londra’dan sonra İstanbul’da düzenlenen “Kentsel Geleceğimize Güç Vermek” konulu forumda moderatörlük görevini üstlenmiştir. Ediger, lisans (1976) ve yüksek lisans (1980) çalışmalarını Ortadoğu Teknik Üniversitesi (ODTÜ) Jeoloji Mühendisliği bölümünde, doktora çalışmasını ise ABD Pensilvanya Devlet Üniversitesi (PSU) yerbilimleri bölümünde 1986 yılında tamamlamıştır. 1992 yılında doçent, 2010 yılında profesör unvanını almıştır. Prof. Ediger, akademik çalışmalarına 1976-1977 yılında ODTÜ'de öğretim asistanı olarak başlamış ve 1982 ile 1985 arasında PSÜ’de araştırma ve öğretim asistanı ve laboratuvar koordinatörü olarak devam etmiştir. 1987-2010 arasında ODTÜ’de çeşitli enerji konularında dersler vermiş, yüksek lisans ve doktora tezleri yönetmiştir. Eğitimdeki başarısı, 2001 yılında ODTÜ Jeoloji Mühendisliği Bölümü öğrencileri tarafından ödüllendirilmiştir. 2006 yılında ise ODTÜ’de En İyi Tez Danışmanı Ödülü’nün sahibi olmuştur. Dr. Ediger, 2010 yılında İzmir Ekonomi Üniversitesi’nde Enerji Ekonomisi Profesörü olarak atanmıştır. Birçok komite ve kurullara ek olarak, Araştırma ve Lisansüstü Politikaları (ALP) Kurucu Direktörlüğü ve Sürdürülebilir Enerji Yüksek Lisans Programı Kurucu Başkanlığı görevlerinde bulunmuştur. 2011 yılından bu yana Kadir Has Üniversitesi’nde (KHAS) Enerji Sistemleri Mühendisliği Profesörü olarak görev yapmakta olup, bölümün de başkanıdır. Üniversitede aynı zamanda Strateji Geliştirme ve Araştırma Ofisi’nin (STRAR) kurucu koordinatörü ve Enerji ve Sürdürülebilir Kalkınma Merkezi’nin (CESD) kurucu direktörüdür. Üniversite bünyesindeki üç komitede başkan, beş komitede üye olarak görev yapmakta olup, Üversitelerarası Kurul (ÜAK) ve Yüksek Öğrenim Kredi ve Yurtlar Kurumu’nda KHAS’ı temsil etmektedir. Dr. Ediger, enerji sektöründeki çalışmalarına 1977 yılında Türkiye Petrolleri Anonim Ortaklığı (TPAO) Araştırma Merkezi’nde başlamış ve burada sırasıyla şef, müdür, başkan yardımcısı ve proje danışmanı olarak görev yapmıştır. Petrol sektöründeki kariyeri, 1998 yılında Cumhurbaşkanı danışmanı oluncaya kadar yürttüğü, çeşitli ulusal ve uluslararası petrol araştırma projelerinin uygulanması ve yönetiminden oluşmaktadır. Birleşmiş Milletler Kalkınma Programı Bursu yardımıyla ABD petrol şirketleri ve üniversitelerine yaptığı ziyaretler sayesinde Ar-Ge proje yönetiminde önemli deneyimler kazanmıştır., Anatolinites chubutensis Elsik, Ediger & Batı (1990), Anatolinites claibornensis Elsik, Ediger & Batı (1990), Anatolinites holocenicus Elsik, Ediger Batı (1990), Anatolinites reklawensis Elsik, Ediger & Batı (1990). Osmanlı İmparatorluğu’ndaki petrol olgusu konusunda 13 yıl boyunca yürüttüğü titiz araştırma ve incelemelere dayanan Osmanlı’da Neft ve Petrol adlı kitabı 2006 yılında Türkiye Gazeteciler Cemiyeti tarafından verilen Sedat Simavi Sosyal Bilimler Ödülü’ne layık görülmüştür. Kitap, Başbakanlık Osmanlı Arşivleri’nden elde edilen yüzden fazla orijinal belgeyi değerlendirmekte ve konuyla ilgili neredeyse tüm literatürü gözden geçirmektedir. Bu bağlamda Osmanlı’da Neft ve Petrol, yalnızca petrol tarihini değil, aynı zamanda enerji tarihini de değerlendirmekte, enerji kaynaklarının en önemli ekonomik ve politik dinamiklerini tartışmaktadır Ediger lisans eğitimi sırasında Etibank Üniversite Bursu, yüksek lisans eğitim sırasında ODTÜ’de asistanlık, ABD'de yaptığı doktora çalışması sırasında ise National Science Foundation (NSF) Araştırma Bursu almıştır. Eğitimi süresince ve mezuniyetinde çeşitli şeref dereceleri kazanmıştır. 1984 yılında Sigma XI Scientific Research Society’e seçilerek üye olmuştur. 1990 yılında Türkiye Petrol Jeologları Derneği tarafından düzenlenen Sekizinci Türkiye Petrol Kongresi’nde Özel Katkı Ödülü’ne ve 1995 yılında Bakü'de düzenlenen Geological Aspects of Reservoir Characteristics Conference’da Konferansı’nda Özel Ödül’e layık görülmüştür. 2000 yılında Türkiye Cumhuriyeti Cumhurbaşkanlığı Genel Sekreterliği tarafından Takdir Belgesi, 2001 yılında da Teşekkür Belgesi ile taltif edilmiştir. 2007 yılında Türkiye Petrol Jeologları Derneği tarafından verilmeye başlanan Cevat Eyüp Taşman Ödülü'nünilk sahibi olmuştur. 2000 yılında “Türkiye'de Kim Kimdir", 2008 yılında “Global Enerji Sektöründe Kim Kimdir", 2009 yılında IBC’nin "En İyi 100 Profesyonel" ve “Marquis Kim Kimdir" listelerinde yer almıştır. 2013 yılında "Günümüzde Avrupa Güç Üretiminde En Etkili 10 İsim" arasında seçilmiştir. 2015 yılında Amerikan Petrol Jeologları Derneği (AAPG) tarafından "Üstün Hizmet Ödülü"ne layık görülmüştür. Ediger aşağıda verilen meslek örgütleri ve konferanslarda üye, kurucu üye ve temsilci olarak görev yapmıştır ve yapmaktadır: Ediger’in, Haziran 2015 itibarıyla, hakemli ve hakemsiz dergilerde çoğunlukla enerji konularında 40 makalesi yayınlanmıştır. Çoğunluğu uluslararası düzeyde olan bilimsel konferanslarda çeşitli sunumlar gerçekleştirmiş ve bu sunumların 25’inin özeti bildiri kitaplarında yayınlamıştır. Seçkin üniversiteler, kurumlar, şirketler ve STK'lar tarafından analist veya tartışmacı olarak panellere katılmak veya özel konuşma yapmak üzere 70 kez davet edilmiştir. 30’dan fazla moderatörlük ve oturum başkanlığı görevini üstlenmiş, 40’tan fazla TV ve radyo programlarında yer almış, 17 kez röportaj vermiştir. Devlet Düşmanı Devlet Düşmanı (İng. "Enemy of the State"), yönetmenliğini Tony Scott'un üstlendiği 1998 yapımı ABD filmi. Vincent Schiavelli Vincent Andrew Schiavelli (d. 11 Kasım 1948, Brooklyn, New York - ö. 26 Aralık 2005, Polizzi Generosa, Sicilya, İtalya), İtalyan asıllı Amerikalı oyuncu. Vincent Schiavelli bir genç olarak Bishop Loughlin Memorial Lisesine gitti. New York Üniversitesi'nde sinema programı aracılığıyla oyunculuk eğitimi aldı. 1960 yılında sahnede oyunculuğa başladı. Schiavelli 1988 deki boşanmasına kadar 1985'te oyuncu Allyce Beasley ile evliydi. Schiavelli sonradan Amerikan arp sanatçısı Carol Mukhalian ile evlendi ve hayatının geri kalanında birlikte oldular. Schiavelli, dedesinin doğduğu Sicilya kasabası Polizzi Generosa'daki evinde, 57 yaşındaki 26 Aralık 2005 tarihinde Akciğer kanserinden öldü. Empathy Empathy; metin, ses, video ve dosya aktarımını destekleyen ve farklı iletişim protokollerinde çalışabilen anında mesajlaşma ve sohbet yazılımıdır. Farklı birçok sohbet ve iletişim protokolünün tek bir program altında kullanılmasına olanak verir. GNOME Projesi kapsamında geliştirimektedir. Alexander Selkirk Alexander Selkirk ya da doğum adıyla Alexander Selcraig (d. 1676 – ö. 13 Aralık 1721), eski adı Isla Mas a Tierra olan bir adada 4 yıl boyunca yalnız yaşamış İskoç bir denizcidir. 1709 yılında Woodes Rogers tarafından kurtarılmıştır. Daniel Defoe'nun ünlü romanı "Robinson Crusoe"'da Selkirk'in yaşamından esinlendiği iddia edilir. Kara Şövalye (anlam ayrımı) Kara Şövalye, aşağıdaki anlamlara gelebilir: Vicdan (film) Vicdan, Erden Kıral'ın yönettiği ve Nurgül Yeşilçay Murat Han ile Tülin Özen’in oynadığı 10 Ekim 2008'de vizyona giren Türk drama filmi. 45. Antalya Altın Portakal Film Festivali'nde "En İyi Kurgu" (Mustafa Preşeva), "En İyi Görüntü Yönetmeni" (Zekeriya Kurtuluş) ve "En İyi Kadın Oyuncu" (Nurgül Yeşilçay) ödüllerini kazandı. Kelemen Mikes Kelemen Mikes (d. 1690, Zagon - ö. 1761, Tekirdağ), Macar yazar. II. Ferenc Rákóczi, Avusturyalılara karşı yürüttüğü mücadele için destek sağlamak amacıyla Lehistan ve Fransa gibi Avrupa ülkelerini dolaşmaya başladı. Fransızlardan aldığı olumsuz sonuçtan sonra o zamanki Osmanlı padişahının daveti üzerine 1717 yılında kalabalık bir maiyetiyle birlikte Edirne'ye geldi. Kelemen Mikes'te Macar prensi Rákóczi ile birlikte gelen bu mülteci grubunun içinde Rákóczi'nin danışmanı olarak yer alıyordu. 1718'de Osmanlı ile Avusturya arasında imzalanan Pasarofça Antlaşması ile Osmanlı ülkesine iltica eden Macar azınlığın güvenliği teminat altına alındı. Rákóczi, Mikes ve diğer Macar göçmenler her türlü masrafları Osmanlı hükûmeti tarafından karşılanmak üzere bugünkü Tekirdağ iline yerleştirildiler. Ölünceye kadar Tekirdağ'da kalan Mikes, o dönemde yazdığı Türkiye mektuplarıyla tanınmış ünlü Macar edebiyatçılarından biridir. Mikes'in 13 eseri Macar Millî Müzesi'nde bulunmaktadır. En tanınmış ve önemli eseri ise "Türkiye Mektupları"dır. Mektuplarına genellikle "Ablacığım" veya "Sevgili Ablacığım" şeklinde başlayan Mikes'in, mektuplarına abla diyerek başladığı kişi, gerçekte olmayan kurgusal bir kişidir. Eser 18. yüzyıldaki Türk toplumunun gelenek, görenek, adet, yaşayış,folklor vb. özellikleri hakkında bilgi edinilmesine yardımcı olmaktadır. Ã–mer et-Tilmisani Ömer el Tilmisani (4 Kasım 1904, Kahire - 21 Mayıs 1986, Kahire), Mısırlı dinî lider. Kahire'de doğan el Tilmisani 1924 yılında liseden, 1930 yılında hukuk fakültesinden mezun oldu. Hukuk fakültesinden mezun olduğu zaman İngiliz işgaline başkaldıran gençler arasında bulunduğu için hapse atıldı. Hapisten çıktıktan sonra 1933 yılında İhvan-ı Müslimin teşkilatının kurucusu ve ilk lideri Hasan el-Benna'nın yanında ve İhvan-ı Müslimin saflarında yer aldı. 1952 devriminden sonra Mısır'ın yeni lideri Cemal Abdünnasır'ın İhvan-ı Müslimin'e karşı başlattığı kampanyada 1954 yılında tutuklanarak 1971 yılına kadar hapishanede kaldı ve ağır işkence gördü. Sonra Hasan el-Hudeybi'nin yerine İhvan'ı Müslimin lideri seçildi ve vefatına kadar da bu görevi sürdürdü. Ömer Tilmisaniİimam Hasan el Benna'nın çizdiği yolda yürüdü. Toplumun ıslahının ve İslamileştirilmesinin fertten başlayarak "merkezden muhite doğru" yayılması kanaatine sahipti. Bu yüzden silahlı eylem taraftarı olmadığı gibi, davanın korkutucu çehresinin toplayıcı olmaktan çok dağıtıcı olacağına inanıyordu. Şöyle diyordu: Eğer biz fertlerin vicdanlarında İslam'ı hakim kılmazsak, toplumu yönetecek sisteme nasıl hakim olabiliriz?" Tilmisani'nin "merkezden muhite" politikası sayesinde Mısır'da öğrenci dernekleri, tabipler odası, hukukçular ve eczacılar birlikleri ile gazeteciler derneklerinin yönetimine İslamcılar egemen oldu. Suriye, Ürdün, Kuveyt, Sudan, Birleşik Arap Emirlikleri ve Bahreyn'de İhvan-ı Müslimin'in görüşleri ilerleme kaydetti. Tîlmîsanî ayrıca Moro cihadını yakından takip ederek bu harekete büyük destek sağladı. Afganistan İslam Cihadına da müşavir olarak hizmet etti. Pakistan'da bulunan Afgan mücahitlere maddi ve manevi imkânlar sağladı. Suriye'de Esad rejimine başkaldıran İhvan-ı Müslimin'in başarısı için çalıştı. İran-Irak Savaşı'nın sona erdirilmesinde arabuluculuk yapmaya çalıştı. Filistin davasının sonuna kadar savunucusu oldu ve Filistin mücadelesini İslamî çizgiye getirebilmek için gayret sarf etti. Ömer el Tilmisani televizyonda bir naklen yayın esnasında Devlet Başkanı Enver Sedat'a şunları söylemiştir: İhvan-ı Müslimin lideri Ömer Tilmisani 21 Mayıs 1986 günü Kahire'de vefat etti. Cenazesi ekserisini gençlerin oluşturduğu yarım milyonu aşkın bir cemaatle Ramazan'ın ilk cuması kaldırıldı. Çayırkent, Korgan Çayırkent, Ordu ilinin Korgan ilçesine bağlı bir mahalledir. Eski adı "Çayıralan Köyü" olan beldeye ilk yerleşimin 1630-1650 yıllarında olduğu sanılmaktadır. Bir kan davası yüzünden Sivas 'ın Yıldızeli bölgesinden kalkan sekiz hane beldeye gelerek yerleşmiş yerleştikleri bölgenin çayırlarla kapalı düz bir yer olması dolayısı ile Çayıralan adı verilmiştir. İlçe merkezinden beldeye ulaşıncaya kadar olan bu mesafe 22 kmdir. Ayrıca Fatsalı halk kahramanı Hekimoğlu İbrahim ve iki yeğeni de eski adı Çayıralan olan bu beldede vurulmuştur. Naaşları devlet görevlilerine teslim edilip akabinde Fatsa'ya götürülmüştür. Fatsalı Hekimoğlu İbrahim'i ihbar eden Çiftlice muhtarı da Hekimoğlu türküsünde yerilmiş, taşlanmıştır. Çöven Çöven ya da çöven otu, çöğen ("Gypsophila"), karanfilgiller (Caryophyllaceae) familyasından ekonomik öneme sahip 100 türden oluşan, bir yıllık ya da çok yıllık 5–120 cm boyunda otsu bitki cinsi. Türkiye'de bulunan 50 çöven türü bilinmektedir. Tahin helvası yapımında da kullanılan çöven Türkiye'nin ihraç ürünlerinden biridir. Aynı familyadan onun gibi köpürtücü özelliğe sahip olan sabun otu ("Saponaria officinalis") ile karıştırmamak gerekir Türkçe çöven kelimesinin aslı çöğen olup Azerice ve Türkmencede çoğan biçiminde geçer. Eski Kıpçakçada da "çoğan" biçimindedir. Osmanlıca Tarama Sözlüğü'nde "çoğan" (چغان) olarak geçer. Anadolu ağızlarında cöğen, cöven, çuvan biçimleri de geçer. Kimi kaynaklarda çevgen olarak da görülür. Latince cins adı Gypsophila Eski Yunanca γύψος («kireç, tebeşir») ile φίλος («seven») kelimelerinden birleşiktir. Türkçede alçı otu adı da buna dayanır. Süs ya da kesme çiçek olarak kullanılan türlerine cipsofilya (ya da çiçekçilerin jargonunda: cipso) adı da verilir. "Gypsophila paniculata" türüne bahar yıldızı adı da verilir. "Gypsophila" cinsinin sınıflandırması 3 alt cins olarak yapılır: Bu alt cinsler seksiyonlara ayrılır: TÃ¼rleri: Türkiye'de 50 türü bulunur. Bunlardan yalnızca 4 türü oldukça yaygındır. 5 türü ise ekonomik değerdedir: Azerbaycan'da 4 türü (Azerice "çoğan") bulunur: "G. bicolor, G. capitata, G. dahurica, G. paniculata" Rusya'da 17 türü (Rusça "качим") bulunur: "G. acutifolia, G. altissima, G. aretioides, G. davurica, G. elegans, G. fastigiata, G. glandulosa, G. globulosa, G. muralis, G. pacifica, G. paniculata, G. perfoliata, G. scorzonerifolia, G. sericea, G. silenoides, G. tenuifolia, G. uralensis" Polonya'da 7 türü (Lehçe "łyszczec, gipsówka") bulunur: "G. fastigiata, G. viscosa, G. elegans, G. muralis, G. repens, G. perfoliata, G. paniculata". Litvanya'da 4 türü (Litvanca "guboja") bulunur: "G. elegans, G. fastigiata, G. muralis, G. paniculata". Estonya'da 4 türü (Estonca "kipslill") bulunur: "G. muralis, G. fastigiata, G. paniculata, G. elegans". İsveç'te 2 türü bulunur: "G. muralis, G. fastigiata". İspanya'da 8 türü (İspanyolca "gisófila") bulunur: "G. pilosa, G. elegans, G. muralis, G. repens, G. bermejoi, G. tomentosa, G. montserratii, G. struthium". Pakistan'da kültüre alınmış 2 ("G. paniculata, G. elegans") tür ile 10 yabani tür bulunur: "G. alsinoides, G. bellidifolia, G. cephalotes, G. cerastioides, G. floribunda, G. lignosa, G. makranica, G. muralis," (ve "G. muralis" var. "stepposa"), "G. pilosa, G. sedifolia". Bitkinin kullanılan bölümü odunsu kökleridir. Çövenin etken maddesi saponin olup, bulunma oranı türlere göre %15 -25 arasında değişmektedir. Gıda sanayiinde ağdayı ağartıcı özelliğinden dolayı helva ve dondurma yapımında kullanılır. Türk mutfağında tahin helvası, koz helva, kerebiç ve paşa lokumu adı verilen tatlılarda kullanılır. Ayrıca köpürme özelliğinden dolayı sabun ve deterjan sanayiinde de geniş çapta kullanılır. Bir diğer kullanım alanı da, çöven köklerinin kaynatılmasından elde edilen ılık suda, ipekli ve değerli kumaşlardan yapılmış giyecekler temizlenmektedir. Drog olarak ise, dekoksiyon halinde balgam ve idrar söktürücü özelliklerinden dolayı bazı ilaçların bileşiminde yer alır. Mayıs helvası (Mayıs Yedisi helvası): Doğu Karadeniz bölgesinde Bulancak, Beşikdüzü gibi Çepnilerin yoğun olduğu yörelerde, yalnızca Mayıs Yedisinden önceki ve sonraki iki ay içerisinde piyasada bulunsa da, en yoğun olarak Mayıs Yedisi (Miladi 20 Mayıs) gününde çöven, şeker, limon tuzu ve sudan yapılan köpüksü helva. Kesilip dövülerek parçalanan çöven kökleri su ile kaynatılır ve şurup kıvamında çöven suyu denen özüt (ekstrakt) elde edilir. Çöven suyu süzülerek parçalarından arındırılır ve soğumaya bırakılır. Soğuyunca makine ile karıştırılarak köpürtülür. Helva yapılacak tavaya şeker ve su koyularak yüksek ateşte eritilir, daha sonra limon tuzu koyularak şerbet kesilir. Ateş kısılarak çöven suyu köpüğü yavaş yavaş şerbete eklenir. Kısık ateşte yaklaşık bir saat süreyle karıştırılırak kaynatılır, uygun kıvama gelince ocaktan indirilir ve soğumaya bırakılır. Mayıs helvası soğuk servis yapılır. Sade veya fındık unu ile karıştırılarak yenir. Genellikle kahvaltılık olarak kullanılır. Köpük helvası: Trakya bölgesinde çöven otundan yapılan beyaz, köpüksü helva. Katı üzüm pekmezi (çalma, çalma pekmez): Kökü ("Radix saponariae albae sive") suda kaynatılır ve bu su (ekstrakt) pekmeze ilave edilerek birlikte karıştırılarak katılaşması beklenir. Çöven ekmeği: Bartın ve Amasra'da bazı taş fırınlarda üretilen 430-450 gram ağırlığında olan tava ekmeğidir. Mervin Tran Mervin Tran (d. 22 Eylül, 1990; Regina, Saskatchewan, Kanada) Japonya adına yarışan Kanadalı buz patenci. Partneri Narumi Takahashi ile birlikte çiftler kategorisinde yarışmaktadır.İkili 2008 yılında Japonya Gençler şampiyonu olmuştur. Mervin Tran Regina, Saskatchewan, Kanada'da doğdu ve buz patenine 4 yaşında iken başladı. Aslında tekler kategorisinde yarışmaktaydı. 2007 Kanada Şampiyonasında novice düzeyinde 9. oldu. Daha sonra Narumi Takahashi ile birlikte çiftlerde yarışmaya karar verdi. İkili Temmuz 2007'de birlikte çalışmaya başladı. Takahashi, Tran ile birlikte çalışmak için Kanada'ya gitti. Uluslararası kariyerleri birkaç ay sonra 2007-2008 ISU Junior Grand Prix ile başladı. Katıldıkları yarışmalarda 12. ve 6. oldular. O yıl Japonya'da ulusal gençler şampiyonu olarak 2008 Dünya Gençler Artistik Patinaj Şampiyonası'na gittiler. Bu yarışmayı 15. sırada bitirdiler. 2008-2009 sezonuna 2008-2009 ISU Junior Grand Prix yarışmaları ile başladılar. Meksika'da elde ettikleri 4.'lük ve Britanya'da kazandıkları bronz madalya ile birlikte Junior Grand Prix Finali'ne katılma hakkı elde ettiler.2008-2009 Junior Grand Prix Finalinde kısa programı 8. serbesti 7. sırada tamamlayarak toplamda 7. sırada yer aldılar. 2008–2009 Japonya Artistik Patinaj Şampiyonasına büyükler düzeyinde katılan çift, tek katılımcının olduğu çiftler kategorisinde şampiyon oldu. "(Takahashi ile birlikte)" Doğan (anlam ayrımı) HÃ¼seyin Baykara Hüseyin Baykara, lakabı Ebu'l-Gazi, tam adı Hüseyin bin Gıyaseddin Mansur bin Baykara, (; Haziran 1438, Herat - 4 Mayıs 1506, Baba İlahi, Herat yakınları), Timur İmparatorluğu hükümdarı ve şair. Taht kavgaları ve savaşlarla geçen uzun saltanat döneminde bilim, sanat ve edebiyatta büyük gelişmeler sağlanmıştır. Anne ve Baba tarafından Barlaslardan ve Cengiz Han soyundan olan Hüseyin Baykara, 14 yaşına kadar Herat'ta Devlethane denen sarayda kaldı ve iyi bir eğitim gördü. 1452'de Herat'a egemen olan Ebu'l Kasım Babür'ün hizmetine girdi. 1454'te Semerkand'a gitti. Burada, yakın akrabası Ebu Said Mirza onu koruması altına aldı. Daha sonra Merv hükümdarı Muizeddin Sencer'in yanına gitti ve kızı Bike Sultan'la evlendi. Ebu'l Kasım Babür'ün ölümünden (1457) sonra Horasan tahtına çıktı. Horasan ve Maveraünnehir'de uzun yıllar hüküm sürdü. Herat hükümdarı Ebu Said Mirza'nın Muhammed Ali Bahşi komutasındaki 3 bin kişilik ordusunu çok küçük bir kuvvetle yenerek gücünü gösterdi. Daha sonra Sogdlu Said bin Hüseyin Türmen'le yaptığı savaşı da kazanarak Esterabad'ı ele geçirdi. 1461'de Mahmud Mirza'yı Esterabad yöresinde yenerek bütün Esterabad eyaletini egemenliği altına aldı. 1464'te Turşiz yöresinde Emir Muhammed Ali Yahşi'yi yenilgiye uğrattı ve aynı yıl Horasan'ı bütünüyle ele geçirdi. Ebu Said Mirza'nın 1468'de Karabağ yakınlarında Akkoyunlu hükümdarı Uzun Hasan'a yenilmesi ve bu olaydan kısa bir süre sonra ölmesiyle büyük ölçüde rahatladı. Mart 1469'da Herat tahtına oturdu. Yadigar Muhammed Mirza'nın Türkmenlerden kurduğu büyük bir kuvvetle Esterabad üzerine yürüdüğünü haber alınca, onu Derbend-i Şahan'da karşılayarak yenilgiye uğrattı. 1470'te yeniden kuvvet toplayarak bu kez Herat'a yürüyen Yadigar'ı Çenaran'da ikinci kez yendi ve idam etti. Sonraki yıllarda Ceyhun (Amu Derya) boyundaki kaleleri güçlendirmeye ağırlık verdi.Ama oğullarının giderek bağımsız bir tutuma yönelmesi egemenliğini sarsmaya başladı.Belh valisi olan oğlu Bediüzzaman Mirza'nın, 1490'da çıkardığı ayaklanmayı bastırdıysa da aralarındaki gerginlik uzun yıllar sürdü. 1500'den sonra Türkistan'a egemen olan Özbeklerin Harezm dolaylarında Ceyhun'u aşarak Herat üzerinde akınlar düzenlemesi üzerine, 1506'da güçlü bir orduyla çıktığı seferde öldü. Timurlu soyunun son büyük hükümdarı olan Hüseyin Baykara, Türk kültürünün Çin, Kuzey Asya ve Hint etkilerini özümleyerek parlak bir düzeye ulaşmasında önemli rol oynamıştır. Herat'taki sarayını canlı bir bilim merkezi durumuna getirmiş, döneminin önde gelen düşünür ve sanatçılarını koruma altına almış ve onların yakınlıklarını kazanmıştır. Şair Cami, ünlü minyatürcü Behzad, dede ve torun tarihçiler Mirhand ve Handemir, Hilali, Hatifi, Tezkiretü'ş-Şuara'nın yazarı Devletşah, hattat Meşhedli Sultan Ali, aynı zamanda Hüseyin Baykara'nın çocukluk arkadaşı olan Ali Şir Nevai, Herat'taki Devlethane'ye bilimler akademisi özelliği veren sanatçılar olmuşlardır. Hüseyni mahlasıyla Türkçe ve Farsça şiirler de yazan Hüseyin Baykara'nın Türkçe şiirleri Divan-ı Sultan Hüseyin Mirza Baykara adıyla yayımlanmıştır.Şiirlerinin bir bölümü de Hüseyn-i Baykara Divanı'ndan Seçmeler adı altında basılmıştır. İstanbul Üniversitesi Edebiyat Fakültesi Türk Dili ve Edebiyatı Dergisi İstanbul Üniversitesi Edebiyat Fakültesi Türk Dili ve Edebiyatı Dergisi, İstanbul Üniversitesi Edebiyat Fakültesi tarafından 1946 yılından beri İstanbul'da yayımlanan Türkoloji dergisi. Uzun süre yıllık olarak çıkarılan derginin bazı sayıları birleştirilerek yayımlanmıştır. Son yıllarda Haziran ve Aralık dönemlerinde iki kez yayımlanmaya başlamıştır. Kurucusu Ahmet Caferoğlu'dur. İlk 30 sayısının makale dizini derginin 30. sayısındaki tanıtmalar bölümünde verilmiştir. Alemdar Mustafa PaÅŸa (film, 1918) Alemdar Mustafa Paşa, 1918 yapımı ilk tarihsel film denemesidir. Alemdar Mustafa Paşa (anlam ayrımı) Özgürlük Savaşçısı (film) Özgürlük Savaşçısı (İngilizce özgün adıyla: The Quest) Baş rollerinde Jean-Claude Van Damme ve Roger Moore'un oynadığı ve senaryosunu yine Jean-Claude Van Damme'ın yazdığı 1996 yılı ABD yapımı dövüş sanatları filmidir. Kendi benliğini keşfetmek üzere macera dolu bir yolculuğa çıkan Chris, silah kaçakçıları tarafından kaçırılıp korsanlara satıldıktan ve yeraltı dünyasında kickboks kumarına bulaştıktan sonra kendini, Tayland'da sıradışı bir adada bulur. Burada dünyanın her yerinden uzakdoğu sporlarınnın en usta isimleri gelerek önemli bir turnuvaya katılmaktadır. Bu durumu fırsat olarak kullanmaya karar veren Chris, turnuvaya katılarak Altın Ejderha ödülünü almaya kafasına koyar. Gece geç saatte boş bir bar'a yaşlı bir adam (Jean-Claude Van Damme) girer ve bekler ve kısa bir süre sonra bir grup haydut gelir ve kasayı soymaya çalışır. Yaşlı adam el ele mücadele ile onları tek tek kolayca yener. Hayretler içinde kalan barmen, nasıl dövüşmeyi öğrendiğini sorar. Yaşlı adam "uzun zaman önceydi ..." diyerek sözlerine başlar. Christopher Dubois (Jean-Claude Van Damme), yirmili yaşlarının ortasında, 1925'te New York'ta yaşayan bir yankesicidir. Çocukken yetim kalan Dubois, hırsızlık yaparak çok sayıda genç yetime bakmaktadır. Bir grup gangsterden büyük miktarda para çaldıktan sonra Dubois ve çocuklar gangsterler tarafından bulunur. Dubois gangsterlerle mücadele eder, ancak mücadele polisin dikkatini çeker. Çocuklara geri döneceğine dair söz verdikten sonra, limandaki bir tekneye gizlenerek polisten kaçar. Mürettebat tarafından gizlendiği ortaya çıkar ve silah kaçakçıları ve korsanlar tarafından hapsedilir ve gemide iş yapmaya zorlanır. Sonunda, mürettebat Dubois'in artık gerekli olmadığına karar verir, ancak öldürülmeden önce korsan gemisi, bir paralı asker olan İngiliz Lord Edgar Dobbs (Roger Moore) tarafından saldırıya uğrar. Dobbs ve Dubois mücadele esnasında birbirlerinin hayatlarını kurtarırlar. Lord Edgar Dobbs, Dubois'e eve dönmesine yardım etmeyi kabul eder, ancak onu kandırır ve Dubois'i Siam (Tayland) sahilindeki bir adada eski Muay Thai öğretmeninin kotrolü altında olan bir adama satar ve Dubois orada Muay Thai dövüşünde eğitilir. Altı ay sonra Lord Edgar Dobbs ve ortağı Harri Smythe, Dubois'i tesadüfen Muay Thai maçında dövüşürken bulur ve yetenekli bir dövüşçü olduğunu görür. Dubois tekrar karşılaştığı Lord Edgar Dobbs'a Tibetteki gizli turnuvaya katılmak istediğini ve bunun için yardım etmesini ister. Aralarında karşılıklı bir anlaşma yaparlar. Bu anlaşmaya göre Dobbs, Dubois'i turnaya götürecek ve masraflarını karşılayacak ve Dubois rakipleriyle dövüşürken o da Altın Ejder heykelini çalacaktır. Özgürlüğünü köle tüccarından satın alarak Dubois'e yardım etmeye başlar. Fakat bir sorun vardır. Turnuva tarafından dünyanın dört bir yanına elçiler vasıtasıyla gönderilen ve içinde turnuvanın nerede yapılacağını gösteren haritanın da bulunduğu orijinal davetiyenin olması gerekmektedir. Bu sorunu çözmek için harekete geçerler. Ağır siklet boks şampiyonu olan ve ABD'yi Tibet'in Kayıp Şehrinde düzenlenen Ghang-gheng adlı Kumite benzeri turnuvada temsil edecek kişi olan Maxie Devine ismindeki dövüşçüyü kandırarak, kendilerini Ghang-gheng turnuvasının temsilcileri olarak tanıtır ve karşılarlar. Almanya, Sovyetler Birliği, İskoçya, İspanya, Türkiye, Brezilya, Kore, Siam, Yunanistan, Fransa, Çin, Japonya, Okinawa, Afrika ve Moğolistan temsilcileri eleme maçlarına gelirler. Turnuvanın galibi, katı altından, Altın Ejder'den yapılmış değerli bir heykel alacaktır. Yolculuk boyunca Amerikalı muhabir Carrie Newton ve yanında ABD'yi temsilen ağır siklet boks şampiyonu Maxie Devine vardır. Maxie Devine, resmi olarak ABD'yi temsil eden dövüşçüdür fakat Dubois ile aralarında bir anlaşmazlık sonucu kavga etmek ister, Dubois istemez fakat ısrarlı olan Maxie Devine ile dövüşmek zorunda kalır ve kolayca onu yener. Bunun üzerine Maxie Devine ülkesini kendisinin değil, Dubois'in temsil etmesi gerektiğini düşünerek, komite tarafından kendisine gönderilen dövüş turnuvası davetiyesini Dubois'e verir. Dubois artık kendisi dövüşecektir. Dubois nihayetinde rakiplerini tek tek yenerek finale çıkar. Finalde Moğolistan temsilcisi Khan'ı zorda olsa yenerek turnuvayı kazanır ve ona bir madalya verilir ve en büyük savaşçı ilan edilir, ancak Altın Ejderha'yı almayı kabul etmez. Bunun yerine, daha önce Altın Ejderha'yı çalmaya çalıştığı için ölüme mahkum edilen Dobbs ve yoldaşı Harri'nin hayatlarının bağışlanmasını ister. İsteği yerine getirilir. Sonunda her şey hepsi için iyi olmuştur. Devine, birçok büyük dövüşçü yetiştirmeye yardımcı olur ve çok ünlü biri olur. Dobbs ve Harri, Amazon'un derinliklerinde bir ticaret yeri açarlar. Dubois, söz verdiği gibi New York'a dönmüş ve çocukları sokaklardan uzaklaştırmıştır. Son sahnede, 'The Quest' başlıklı ve Carrie Newton tarafından yazıldığını gösteren bir kitap kapanır. ELENDİ: Sovyetler Birliği, Okinawa, Fransa, Kore, İskoçya, Afrika, Almanya, Yunanistan ELENDİ: Türkiye, Brezilya, Siam, İspanya ELENDİ: Çin, Japonya KAZANAN: Amerika Birleşik Devletleri ELENDİ: Moğolistan The Quest, Tayland'ın Bangkok ve Phuket şehirlerinde ve New York sahneleri ise Kanada'da, Montréal, Québec'de çekilmiştir. Çekimler 1 Mart 1995 - 17 Mayıs 1995 tarihleri arasında gerçekleşmiştir. ABD'deki ilk haftasonunda 7 milyon dolar hasılat elde etti. 6 Mayıs haftasında en fazla hasılat sıralamasında üçüncü oldu. Nihayetinde Amerikan gişesinde 21.6 milyon dolar ve uluslararası alanda 35.8 milyon dolar toplam 57.4 milyon dolar hasılat elde etti. Birçok profesyonel film eleştirmeninin tepkisi, filmin ince senaryosunu, Jean-Claude Van Damme'ın yönünü ve Van Damme'nin önceki Bloodsport filmine çok benzediğini göstererek olumsuzdu. Bununla birlikte, bazı eleştirmenler filmin yapım değerlerini, güzel yerlerini ve Roger Moore'un performansını överken, dövüş sanatları filmlerin hayranları The Quest'i dünyanın dört bir yanından çeşitli dövüş stillerini sergilediği için övgüde bulundu. Rotten Tomatoes web sitesinde, filmi inceleyen 21 kişi tarafından ve % 3.7 / 10 ortalama oylamaya göre % 14 onay aldı. CinemaScore tarafından ankete katılan seyirciler filme A +'dan F ölçeğinde ortalama "B" notu verdi. Halkbank (erkek voleybol takımı) Halkbank (erkek voleybol takımı), Türkiye Halk Bankası Spor Kulübü’nün voleybol takımı. Kulüp 21 Temmuz 1983 tarihinde kurulmuştur. Ankara’da faaliyet göstermektedir. Renkleri kırmızı, mavi ve beyazdır. Maçlarını Başkent Voleybol Salonu’nda oynamaktadır. Halkbank Spor Kulübü, 21 Temmuz 1983 tarihinde kuruldu. İlk yıllarda futbol ve voleybol branşlarında faaliyet gösteren kulüp, 1990’lı yıllardan itibaren voleybol ve hentbola ağırlık vermeye başladı. Voleybol takımı 1992-1996 yılları arasında üst üste beş kez Türkiye Erkekler Voleybol Ligi şampiyonluğunu kazandı. Ayrıca üç kez de Kupa Voley'nda şampiyon oldu. 2013 CEV Kupası finalinde İtalyan ekibi Andreoli Latina'yı kendi evinde 3-2 ve rövanşta da 3-2 yenerek kupanın sahibi oldu. Halkbank, bu kupayı kazanan ilk Türk ekibi oldu. AntrenÃ¶r: Lorenzo Bernardi Antrenör: Radostin Stojčev AntrenÃ¶r: Veselin Vukovic Antrenör: Ali Ümit Hızal AntrenÃ¶r: Flavio Gulinelli AntrenÃ¶r: Martin Stoev AntrenÃ¶r : Georg Strumilo AntrenÃ¶r : Salih Yergin AntrenÃ¶r : Salih Yergin Irvin Kershner Irvin Kershner, (d. 23 Nisan 1923, Philadelphia - ö. 27 Kasım 2010) Amerikalı film yönetmenidir. En çok ve RoboCop 2 filmleri ile hatırlanır. 27 Kasım 2010 tarihinde ABD'nin Kaliforniya eyaletinde öldü. Kershner, başlarda resim ve müzik ile ilgileniyordu. Temple University - Tyler School of Fine Arts in Philadelphia'da eğitim gördü. Burada Hans Hoffman'ın öğrencisiydi. Ardından Art Center College of Design okuluna gitti. Film kariyeri University of Southern California'nın film okuluna gitmesi ile başladı. Slavko Vorkapic'ten sinema eğitimi aldı. İran, Yunanistan ve Türkiye'de sinematik dokümanterler hazırladı. Birleşik Devletler'e dönerek televizyon dizilerinde çalıştı. İlk filmi başrolde Don Murray'ın yer aldığı Hoodlum Priest adlı film oldu. The Luck of Ginger Coffey filmini Robert Shaw ve Mare Ure ile çekti. A Fine Madness (Sean Connery, Joanne Woodward and Jean Seberg ile); George C. Scott'ın yer aldığı The Flim-Flam Man; Up the Sandbox (Başrolde Barbra Streisand); The Return of a Man Called Horse'de Richard Harris; dokuz dalda Emmy Ödülleri'ne aday olan TV filmi Raid on Entebbe; Faye Dunaway ve Tommy Lee Jones'un başrolleri paylaştığı Eyes of Laura Mars filmlerini çekti. Kershner'ın en önemli işi 1980 tarihli bilim-kurgu hiti 'dur. Ondan sonra 1983 tarihli, Sean Connery'nin James Bond karakterini canlandırdığı Never Say Never Again ve RoboCop'un devam filmi olan RoboCop 2 filmleridir. Ayrıca Martin Scorsese'nin yönetmenliğini yaptığı The Last Temptation of Christ'da Zebedee adlı karakteri ile ve Steven Segal'in yönettiği On Deadly Ground filmlerinde rol almıştır. Orhan Çıkırıkçı Orhan Çıkırıkçı, (d. 15 Nisan 1967, Kırklareli), Türk eski millî futbolcu, teknik direktör. Trabzonspor'un eski futbolcularındandır ve Trabzonspor camiasi ve taraftari tarafından Kulübün Efsane futbolcuları arasında görülmektedır. Süratli oyun tarzından Rüzgarın Oğlu diye anılırdı. Trabzonspor Orhan Kaynak'ı transfer etmesinden sonra iki futbolcuya birbirinden ayırt edebilmek için Orhan Çıkırıkçı medya tarafından Büyük Orhan diye anılırdı. Trabzonspor'un efsane futbolcularındandır. Hızı nedeniyle Kendisine "Rüzgarın Oğlu" denmiştir. Muhteşem bir sol ayağı vardı. Sol taraftan yaptığı bindirmeler, attığı müthiş deparlar ile rakip takımın sağ tarafını çökerten bir isimdir. 1996 Avrupa Futbol Şampiyonası grup elemelerinde 12 Ekim 1994 tarihinde İzlanda maçında kaleci Kristinson ile çarpışır ve ayağı kırılır. Uzun dönem futboldan uzak kalır ama yine de 1996 Avrupa Futbol Şampiyonası'nda mücadele eden millî takımın kadrosunda yer alır. Donşianca Donşian dili veya Santa, (Çince: 东乡语, "dōngxiāng ") Moğolca grubuna ait, kuzeybatı Çin'de Donşianlar tarafından konuşulan bir dildir. Donşian dili Moğol dilleri Altay dalına ait olup kesin olarak hiçbir diyalekti yoktur; fakat yerel üç çeşidi ("tuyu") bulunur. Bunlar: "Suonanba" (Xiaonan) (ortalama %50 Donşianlar konuşur), "Wangjiaji" (ortalama %30 Donşianlar konuşur) ve "Sijiaji" (ortalama %20 Donşianlar konuşurlar). Sesli ("ünlü") harflerin sayısı 7 tanedir. i e u w o a e^ [e^] bir ters dar sesli, kendi hecesini biçimlendirir, özellikle yedek kelimelerde kullanılır. Sessiz ("ünsüz") harflerin sayısı 28 tanedir. Richard Marquand Richard Marguand, 22 Ekim 1937 tarihinde Llanishen, Cardiff'te doğup, 4 Ekim 1987'de Tunbridge Wells, Kent'te ölen Galli film yönetmeni. En çok yönettiği filmi ile hatırlanır. Cardiff'te doğan Marquand, Rachel ve Hilary Marquand'in oğludur. Emanuel School, the Université d'Aix-Marseille in Marseille, France and King's College, Cambridge gibi okullarda eğitim gören Marquand, Eye of the Needle filmi ile kariyerine başladı. Marquand'in son filmi Hearts of Fire filmi oldu ve 49 yaşında öldü. Oğlu James Marquand de yönetmendir. RuÅŸen Cevadov Ruşen Cevadov (Azerice: "Rövşən Bəxtiyar oğlu Cavadov", 19 Ekim 1951, Laçın - 17 Mart 1995, Bakü), Azeri siyasetçi, asker. Karabağ Savaşı'nda Azerbaycan'ın Özel Amaçlı Polis Birimi'nin (OMON) komutanlığını yapmıştır. Ruşen Bahtiyar oğlu Cevadov, 1973 yılında Azerbaycan Devlet Tıp Üniversitesi'nden mezun oldu. 1973-1976 yılları arasında Azerbaycan İç İşleri Bakanlığına bağlı askeri Hastane'de cerrah olarak çalıştı. 1976 yılında Rostov şehrindeki SSCB İç İşleri Bakanlığına bağlı Polis Akademisi'ni kazandı ve 1980 yılında akademiden mezun oldu. 1980 yılında Afganistan'daki askeri hizmet için müracaat etse de bu müracaatı antikomünist görüşleri nedeniyle Moskova tarafından kabul edilmedi. 1981 yılında Azerbaycan'daki ilk gizli karate kulüplerini açmıştır. 1982 yılında Gence şehrine müfettiş olarak atandı. 1987 yılında kardeşi Mahir Cevadov ile Tekamül Partisi'ni kurdu. Kara Ocak olayları sırasında yandaşları ve öğrencileri ile birlikte imkanları dahilinde SSCB birliklerine karşı çıkıp Gence şehrine giderek büyük ölçekli isyan hareketi planladı. Karabağ'da yaşanan olaylar sırasında Tekamül Partisi Cevadov'un talimatı ile askeri birleşmeye dönüşmüştür. Üyelerin yerleştikleri batalyona "OMON" adı verilmiştir. İlk defa toplam 60 kişilik batalyon sonraları 3000 kişi oldu. Bundan sonra Ruşen Cevadov albay askeri rütbesi aldı ve onun önderliğindeki askeri birleşme OMON (Özel Amaçlı Polis Birimi) adını almıştır. Horadiz'in Ermeni işgalinden kurtarılması, Ağdam yakınlarında 150 Ermeninin esir alınması, Ağdere'nin Heyvalı köyünde Ermeni kampının imha edilmesinde ÖHPT'nin büyük rolü oldu. 1991 yılında savaş meydanında gösterdikleri başarılar nedeniyle birtakım OMON'lu ulusal kahraman ödülünü almıştır. 1993 yılında R.Cevadov Azerbaycan'ın İçişleri Bakan Yardımcısı olarak tayin edildi. Aynı yıl onun yardımı ile Afganistan'dan 1300 tecrübeli savaşçı Karabağ'a davet edildi. 1995 yılında OMON taburu ile Haydar Aliyev iktidarına karşı darbe girişiminde bulundu. 1995 yılındaki Mart ayaklanması sırasında Ruşen Cevadov dahil 400 kişi yaşamını yitirdi. Yüzlerce OMON üyesi de tutuklandı. 19 Aralık 2003 tarihinde