girişler için çıkışlar formula_29 ve formula_30 olsun, formula_31 için çıkışformula_32olduğundan, doğrusaldır. formula_27 girişi için çıkış formula_29 olsun, ikinci bir girişi formula_35 şeklinde tanımlarsak , ilgili çıkış: formula_36olduğu için sistem zamanla değişmektedir. Dolayısı ile doğrusallık koşuluğunu sağladığı halde zamanla değişmeme koşulunu sağlamayan bu sistem DZD değildir. Gümrüksüz satış mağazası Gümrüksüz satış mağazaları, bazı yerel ya da ulusal vergi ve harçların ödenmesinden muaf olan perakende satış mağazalarıdır. Genellikle bu tür mağazalar uluslararası havalimanları ve limanlarda ve önemli turistik bölgelerde yer almaktadır. Hakim Ziyech Hakim Ziyech (d. 19 Mart 1993), Premier League ekiplerinden Chelsea FC takımında orta saha pozisyonunda görev yapan Hollanda doğumlu Faslı millî futbolcu. Ziyech 2004 yılında Heerenveen / FC Emmen futbol akademisine katıldı. 2 Ağustos 2012 tarihinde, Heerenveen adına ilk maçına 2012-13 UEFA Avrupa Ligi üçüncü eleme turunda Rapid București karşısında çıktı. 10 gün sonra Eredivisie'de ilk maçına NEC karşısında çıktı. Maç 2-0 mağlubiyet ile sonuçlandı. 17 Ağustos 2014 tarihinde, Ziyech'in Twente ile dört yıllık sözleşme imzaladığı duyuruldu. 30 Ağustos 2016 tarihinde 11 Milyon Euro karşılığında AFC Ajax ile beş senelik sözleşme imzaladı. Ziyech, 2015 yılının Mayıs ayında ilk kez Hollanda takımına çağrıldı. 23 Eylül 2015 tarihinde, sosyal medya aracılığıyla Fas millî takımını temsil etme kararını açıkladı. 9 Ekim 2015 tarihinde, Fas adına ilk maçına Fildişi Sahili karşısında dostuk maçında çıktı. Maç 1-0 mağlubiyet ile sonuçlandı. Oh Land Nanna Øland Fabricius (doğum: 2 Mayıs 1985), bilinen sahne adıyla Oh Land; Danimarkalı şarkıcı, şarkı yazarı ve müzik yapımcısıdır. Şu anda Brooklyn, NYC’de yaşamaktadır. Oh Land’in çıkış albümü "Fauna", 10 Kasım 2008’de memleketi olan Danimarka’da Danimarkalı bağımsız Fake Diamond Records etiketiyle piyasaya sürüldü. Sanatçıya adını veren bir sonraki albümü için Oh Land; Dan Carey, Dave McCracken ve Lester Mendez gibi prodüktörlerle çalıştı. Albüm, 14 Mart 2011’de piyasaya sürüldü ve Danimarka Albüm Sıralamalarında beşinci sıraya çıktı. Aynı albüm, 15 Mart 2011’de Epic Records tarafından Birleşik Devletler’de yayınlanarak, Billboard 200’de 184. sırayı aldı ve Oh Land’in ABD’ye açılmasına ortam hazırladı. Öncesinde, aynı adı taşıyan ve albümün uzun halinden sadece dört parça içeren bir EP’si (standart bir albümden daha kısa ve genellikle 4-5 şarkıdan oluşan kayıt) 19 Ekim 2010’da yayınlanmıştı. 7 Nisan 2011’de 2011 NewNowNext Ödülleri’nde Oh Land’e Brink of Fame: Music Artist ödülü verildi. Oh Land, 2 Mart 2011’de Late Show with David Letterman’da “Son of a Gun” adlı single parçasını seslendirerek ilk ABD televizyon çıkışını yaptı. Sonrasında aynı şarkıyı, 24 Mart 2011’de Jimmy Kimmel Live’da, 25 Mayıs’da ise The Late Late show with Craig Ferguson’da seslendirdi. Mart 2011’de Oh Land; Kuzey Amerika’da, Orchestral Manoeuvres in the Dark konserinde ön sanatçı olarak performans sergiledi ve Temmuz-Ağustos 2011’de Sia’yı We Are Born turnesinde destekledi. Aktris olarak Oh Land, 2007 yapımı Danimarkalı psikolojik drama filmi Hvid nat’de Sara rolünde yardımcı oyunculuk yaptı. 2012’de Oh Land’in şarkısı “Speak Out Now”, Rita isimli dizinin tema müziği olarak kullanıldı. 20 Mayıs 2013'te Oh Land’in üçüncü stüdyo albümü Wish Bone’dan ilk single olarak “Renaissance Girls” yayınlandı. 2 Eylül 2013'te ikinci single parçası “Pyromaniac” yayınlandı.. Albüm, Danimarka’da 16 Eylül 2013'te; Birleşik Devletler’de ise 24 Eylül 2013'te Dave Sitek’in Federal Prism plak şirketi aracılığıyla piyasaya sürüldü. 20 Eylül’de Oh Land, Music Hall of Williamsburg’da Wish Bone turnesine başladı. Turne, sonrasında her ikisi de Oh Land ile 24 Eylül’de Gramercy Theatre’da boy gösterecek olan Sun Rai ve Anastasia gibi ünlü isimleri ağırladı. Oh Land; Mads Mikkelsen, Eva Green ve Eric Cantona gibi isimlerle 17 Mayıs 2014'te Cannes Film Festivali’nde galası yapılan 2014 yılı Danimarka yapımı kovboy filmi The Salvation’da Marie rolünde oynamıştır. 28 Haziran 2014'te Oh Land, PledgeMusic’in katkılarıyla Brooklyn’deki kendi dairesinde kaydı yapılacak ve gelirlerinin bir kısmı Greenpeace’in Kuzey Kutbu’nu Kurtar kampanyasına bağışlanacak olan dördüncü kaydının planlarını bildirdi. Albüm, son haliyle Earth Sick olarak isimlendirildi ve albümün ilk singleı “Head Up High” 6 Ekim 2014'te piyasaya sürüldü. 23 Eylül 2014'te Oh Land, “Head Up High” şarkısını kendisinin de jürisi olduğu ve koçluk yaptığı Voice Junior Danmark yarışmasında ilk kez seslendirdi. 20 Ekim 2014'te “Head up High” müzik videosu, Nylon adlı websitesinde dünya prömiyeriyle yayınlandı. Sonrasında Nylon, Oh Land’in Earth Sick albümünün 11 Kasım 2014'te Tusk ya da Tooth etiketiyle piyasaya sürüleceğini duyurdu. 27 Ekim’de albümün ismiyle aynı adı taşıyan şarkı “Earth Sick”, Oh Land’in resmi sitesinden ön sipariş vermiş kişiler için, ertesi gün ise diğer web sitelerinde indirilmeye açıldı. Oh Land, Kopenhag’da orgcu Bendt Fabricius ve opera sanatçısı Bodil Øland’ın kızı olarak dünyaya geldi. Oh Land, 1780’de Fauna Groenlandica adlı Grönland’daki ilk zoolojik gözlemleri içeren kitabın yazarı lüteriyen misyoner ve etnolog Otto Fabricius’un torununun torunudur. Kendisi, Danimarka Kraliyet Balesi ve İsveç Kraliyet Balesi okullarının eski bir öğrencisidir. Bel fıtığı ve omurga kırılması dans kariyerine son verip müziğe yönelmesine neden olmuştur. Oh Land’in ara sıra birlikte seyahate çıktığı Ujan adında küçük bir köpeği vardır. Ocak 2010’dan beri Brooklyn’de Williamsburg civarlarında yaşamaktadır. 2013'te Danimarka’daki bir hayvanat bahçesinde Eske Kath ile evlenmiştir. 14 Şubat 2016 New York şehrinde ilk oğlunu dünyaya getirmiştir. Halil İbrahim Sönmez Halil İbrahim Sönmez (d. 1 Ekim 1990), Türk futbolcudur. İstanbulspor'da forma giymektedir. Genellikle sağ kanatta oynayan Sönmez, sol kanatta ve forvet arkası pozisyonlarında da görev yapabilmektedir. 2015-16 sezonunda, Akhisar Belediyespor maçının 83. dakikasında 70 metrelik deparında 35 kms hıza ulaşarak dünyanın en hızlı futbolcuları listesinde yer aldı. Listede Arjen Robben 37 kms hızla ilk sırada bulunurken, Gareth Bale 36.9 kms hızla ikinci sırada yer alıyor. Halil İbrahim Sönmez, 1 Ekim 1990 tarihinde, Trabzon Yorma'da dünyaya geldi. 8 yaşında Trabzonspor'un seçmelerine katıldı. Sergilediği yüksek performans ile antrenörlerin radarına girdi. Trabzonspor'da 6 yıl oynadıktan sonra futbol ve okul arasında ikilemde kalan Sönmez, okula devam etti. 2-3 sene sonra tekrar futbola dönen Sönmez, Trabzon'un amatör köklü kulübünde 1 yıl oynadıktan sonra 2. Lig ve 3. Lig maçlarında oynadı. Konyaspor'a transferi gerçekleşen Sönmez, 2014 yılında Anadolu Selçukspor'a 1 yıllığına kiralandı. 30 maçta görev alan Sönmez, 16 gol kaydetti. 2015 yılında Konyaspor'a katılarak 26 maça çıktı. Göstermiş olduğu yüksek performas ile seyirci ve otoriteler tarafından beğenildi. Kulübü için kritik 3 gole imza atan Sönmez, kulübünün 2015-16 sezonunda göstermiş olduğu tarihi başarısında takımına destek oldu. Maltepe Cezaevi Maltepe Cezaevi (resmî adı: Maltepe Ceza İnfaz Kurumları Kampüsü) İstanbul'un Maltepe ilçesinde yer alan ve yapımı 2008 yılında tamamlanan cezaevidir. 3 L tipi kapalı, 1 çocuk kapalı ve 1 açık cezaevinden oluşur. Jack Reacher: Asla Geri DÃ¶nme Jack Reacher: Asla Geri Dönme (orijinal hali: "Jack Reacher: Never Go Back") Amerikan aksiyon gerilim filmi. Yönetmeni Edward Zwick ve senaristleri Richard Wenk ve Marshall Herskovitz'dir. Bu film 2012 yılında çekilen "Jack Reacher" filminin devam filmidir. Filmin başrollerinde Tom Cruise, Cobie Smulders, Danika Yarosh, Aldis Hodge, Patrick Heusinger, Holt McCallany yer almaktadır. 20 Ekim 2015 tarihinde New Orleans şehrinde çekimlerine başlanıldı. Film 21 Ekim 2016 tarihinde vizyona girmiştir. Jack Reacher eskiden çalıştığı birimin merkezine geldiğinde hiç beklemediği bir suçlamayla karşılaşır, 16 yıl önce gerçekleşmiş bir cinayetin bir numaralı şüphelisi olarak görülmektedir. Reacher adını temize çıkarıp hayatta kalabilmek için mücadele edecektir. Doctors (dizi, 2016) Doctors (닥터스) başrollerinde Park Shin-hye ve Kim Rae-wonun bulunduğu Güney Kore televizyon dizisidir.SBS kanalıyla 20 Haziran 2016'da yayınlanmaya başlamıştır. Hye Jung çocukluğunda zor bir yaşam sürmüştür. Dövüşme konusunda gangsterlara taş çıkartan Hye Jung aynı zamanda üniversiteye girer. Zorlukların üstesinden gelip doktor olur. Tabloda, mavi ile gösterilenler normal ve kırmızı ile gösterilenler yüksek reyting demektir. Çekimlere ilk olarak 28 Nisan 2016 tarihinde SBS Ilsan Yapım Stüdyosu Goyang,Gyeonggi Province, Güney Korede başlandı. Dizi Singapur, Malezya ve Endonezya'da Sony's Pay-TV channel ONE TV Asia ile Pazartesi-Salı günleri saat 20:10 (SST|MYT), 19:10 (WIB) de yayınlanacaktır. Ayrıca Singapur'un Viu işbirliği ile dizi ingilizce altyazılı olarak yayınlandı. 4 Temmuz 2016 tarihinde Tayland'ta Channel 8 ile Çarşamba-perşembe günleri saat 22:00'de yayınlanmaya başlayacak . Vang Çişan Wang Qishan (; 1 Temmuz 1948, Tiençin), Çinli siyasetçi, ekonomist. Çin Komünist Partisi'nin kıdemli bir lideridir ve Çin'in en üst düzey liderliğini oluşturan Çin Komünist Partisi Politbüro Yürütme Komitesi'nin 2012'den beri bir üyesidir. Kuzeybatı Üniversitesi Tarih Bölümü’nde mezunu Qishan Şensi Bölge Müzesi’nde ve Çin Sosyal Bilimler Akademisi Modern Tarih Enstitüsü’nde çalıştı. Şubat 1983'te Çin Komünist Partisi'ne üye oldu. 1994 yılında Çin İnşaat Bankası müdürlüğü görevine getirildi; ardından sırasıyla Guangdong vali yardımcılığı, Hainan Parti sekreterliği ve Pekin Belediye Başkanlığı görevlerinde bulundu. 2008-2013 arasında Vın Ciabao başbakanlığı döneminde mali ve ticari işlerden sorumlu başbakan yardımcısı idi, Aynı dönemde Çin Komünist Partisi Politbürosu’na girdi. Eski başbakan yardımcısı Yao Yilin'in kızı Yao Minşan ile evlidir. 1956 Yaz OlimpiyatlarÄ±'nda Hindistan Hindistan, Avustralya'nın Melbourne şehrinde düzenlenen 1956 Yaz Olimpiyatları'na 59 sporcuyla (58 erkek, 1 kadın) katıldı. Koz helva Nuga (başka dillerde Nougat, İtalyanca Mandorlato), şeker ve bal, yumurta akı, badem, ceviz, fıstık, fındıktan yapılan ve çeşitli tatlar, tarçın, vanilya gibi baharatlar eklenen bir şeker türüdür. Çeşitli formalarda olur. Kıvamı ise türüne göre sert - yumuşak, sakız gibi olabilir. Nuga kelimesi Oksitanca "" pan nogat "" veya Latince "panis nucatus" sözü olup, 'fındık ekmeği' anlamını verir. Türkçe geleneğinde ise "ballı badem", "koz helvası", helva ve Lokum sözcükleri daha yaygın kullanılır. Nuganın kökeni etrafında birçok efsane bulunmaktadır. Beyaz koz helvasının erken tarifleri Bağdat'ta bir Ortadoğu kitabında 10 yüzyılda bulundu. Bu koz helvası " ناطف natif " deye bilinirdi. Bu tariflerin biri gösterir ki, natif Urfa arasında yer alan Harran (şimdiki Türkiye'nin güneydoğusunda) şehrinden ve ve Halep, Suriyeden geliyor. Bunun kanıtları da Urfa, Halep ve Bağdat arasında bir üçgen içinde bulundu. 10. yüzyılın sonunda, gezgin ve coğrafyacı Ebu el-Kâsım Muhammed ibn Hevkal Manbij, Suriye'de ve Buhara, Özbekistanda bazı natif çeşidi yediğini yazdı. Güney Avrupa'da, nuga büyük ölçüde Noel sezonu ile ilişkilidir. İspanya'da Turrón, geleneksel Fransız nugatı ile ilgili bir şeker olarak, (Katalanca Turron veya, Torro), Fransa'nın bazı yerlerinde, İtalya'da Cremona, Taurianova ve Sicilyada üretilir.(Buna torrone denir, en ünlü Sicilya koz helvasına cubbaita denir). Ayrıca Yunanistanda (Bu mandolato olarak bilinir), Maltada (qubbaj olarak bilinir ve köy festivallerinde satılır), İranda Tebrizde ( نوقا denir) ve Türkiye'nin farklı bölgelerinde (lokum, kozhelvası, baklava) üretilir. Amerika Birleşik Devletleri ve Birleşik Krallık'ta nuga birçok modern gofret ve çikolatada bir madde olarak kullanılmıştır. Bu, yumurta beyazı ya da hidrolize edilmiş soya proteini, ya da jelatin gibi bir çırpma maddesi ile havalandırılan sükroz ve mısır şurubu karışımı idi. Büyük şekerleme şirketlerinde bu, bir "dolgu" olarak kullanılmakta ve tercih edilmekdedir. Ayrıca, bitkisel yağlar ve süt tozu ilave edilir ve tipik olarak fındık, karamel ya da çikolata ile birleştirilir. İlk kez "3 Musketeers", "Double Decker", "ZERO bars", and "Baby Ruth" çikolatalarında bulundu. İngiltere'de, koz helvası, geleneksel güney Avrupa çeşitlerine taklit yapılır ve hala yaygın fuar ve deniz kenarında bulunur. Nuganın 2 eses çeşidi- beyaz ve kahverengi türleri yaygındır. Tüm dünyada popüler nuga çeşitleri şunlardır: Google şirketi nuganın şerefine kendisinin son Android mobil işletim sistemi olan Android Nougatı isimlendirmiştir. 1956 Yaz Olimpiyatları'nda İtalya İtalya, Avustralya'nın Melbourne şehrinde düzenlenen 1956 Yaz Olimpiyatları'na 135 sporcuyla (120 erkek, 15 kadın) katıldı. Ä°slami sosyalizm İslami sosyalizm, İslam ilkelerinin sosyalizm ilkeleri ile uyumlu olduğunu öngören bir görüştür. Terim olarak ilk defa, Müslüman liderler tarafından sosyalizmin daha dinî halini tanımlamak için kullanıldı. Müslüman sosyalistler Kur'an ve Muhammed'in öğretilerinin -özellikle zekat konusunda- ekonomik ve sosyal eşitlik ilkeleriyle uyumlu olduğunu düşünmektedirler. Görüşlerini oluştururken, Hicret'ten sonra kurulan Medine İslam Devleti'nden esinlenmişlerdir. Ayrıca görüşleri anti-emperyalist (bir milletin başka bir millete her ne olursa olsun kültürel veya dini baskı yapmasına karşı olma bakımından) ve enternasyonalist temellidir. Müslüman sosyalist liderler, meşruiyetin halktan elde edilmesi gerektiğini düşünürler. İlk Halife Ebu Bekir, her erkek, kadın ve çocuğa yılda on dirhem veren bir asgari gelir standardı getirmiştir. Bu daha sonra yirmi dirheme yükselmiştir. Sahabe Ebu Zer el-Gifari, Muhammed Şarkavi ve Sami Ayad Hanna gibi bazı akademisyenler tarafından İslami sosyalizmin ilkesel bakımdan öncüsü olarak kabul edilir. Halife Osman'ın döneminde, yönetici sınıfın serveti biriktirmesini eleştirdi ve servetin eşit olarak yeniden dağıtılmasını ve Allah yolunda harcanması gerektiğini söyledi. Ancak bunu yapmasının sebebi ictihadî değil siyasiydi. Çünkü zekât mükellefi olabilmek için elde ihtiyaç fazlası bir miktar malın bulunması gerektiğine göre ihtiyaç fazlası malın dağıtılması konusunda hassasiyet gösteren Ebû Zerr’in bu gerçeği bilmemesi ve burada sözü edilen fazla malla zekât nisabına dahil malı kastetmiş olması düşünülemez. Eğer bu malı ihtiyaç fazlası olarak görüp onun da Allah yolunda harcanması gerektiği üzerinde durmuşsa, halkın büyük maddî sıkıntı içinde bulunduğu bir dönemde böyle bir ictihadı benimsemiş olduğu düşünülebilir. Şeyh Bedrettin ve yandaşlarının, 15. yüzyıl başlarında Osmanlı Devleti'nde bir ayaklanmaya giriştiği ve başarısız olarak 1420 yılında idam edilmesinin bu çabaların en erken uygulamalarından biri olduğu iddia edilir. Fakat bu uygulamalar Şeyh Bedrettin'e değil; Börklüce Mustafa olmak üzere taraftarlarına aittir. Bu uygulamalara; özel mülkiyeti reddetmek, her türlü mülkün halkın ortak malı olduğunu savunmak, kadın erkek bir arada sazlı içkili ayinler düzenlemek ve umumiyetle İbahilik'i savunmak örnek verilebilir. Son yüzyılda Türkiye’de bazı Marksist yazarlar bu tür fikirleri Şeyh Bedrettin'e mal ederek onun ve taraftarlarının başlattığı olayları devrimci niteliği olan bir halk hareketi şeklinde yorumlamış, bu yönde çeşitli fikrî ve edebî eserler kaleme almışlardır. Ancak şeyhin mâsumiyetini savunan kaynaklar, bu tür görüş ve uygulamaların onun taraftarlarınca ihdas edildiğini ve şeyhin bu konuda günahsız olduğunu, hatta ihtilal hevesinde dahi olmadığını belirtmişlerdir. Nitekim torunu Halil bin İsmail’in yazmış olduğu Menâkıbnâme’de şeyh temize çıkarılmakta, başına gelenlerin asıl sebebinin Börklüce Mustafa, Torlak Kemal gibi yandaşlarıyla ulemânın kıskançlığı vb. sebepler olduğu ileri sürülmektedir. Özellikle siyasî emelleriyle ilgili isnatların asılsız olduğu görüşü bazı son dönem araştırmacıları tarafından da savunulmaktadır (Kurdakul, s. 36-39, 44, 47-70) Başarılı olmuş ilk İslami sosyalist hareket 1917 Devrimi'nde Sovyet Hükümeti'ni destekleyen Veisi Hareketi'dir. Ayrıca Kazan Müslüman Sosyalist Komitesi de bu dönemde aktifti. Sovyetler Birliği'nin güney sınırındaki devrimci faaliyetler ve Sovyet karar alıcılar, kapitalist güçlerin dikkatini çekecek ve müdahale etmeye davet edeceklerdi. Bu anlayış, Eylül 1920'de gerçekleşen Bakü Kongresi'ndeki Rus delegelerini, ulusal komünistlerin argümanlarının, Rusya'nın güvenliğinin sıkıntıya düşme korkusunu ayrıntılandırmadan, devrim için elverişsiz ve amaca zararlı olduğu gerekçeleriyle reddetmeye iten anlayıştır. Bu anlayış Bolşeviklerin kendi devrimci etki alanlarında olan başka devrimci merkezlere karşı hoşnutsuzluğu ile birleşince Bolşevikler ulusal komünistlere karşı harekete geçirdi. Modern dönemde, İslami sosyalist hareket sağ kanat ve sol kanat olmak üzere iki tarafa bölünebilir. Sol kanat (Siad Barre, Haki Misbach, Ali Şeriati, Yaser Arafat, Abdullah el-Alaylı, Celal Âli Ahmed vd.), Müslümanları uluslararası sosyalist ve Marksist hareketlere katılmaya veya bu hareketler ile işbirliği yapmaya teşvik ederken, proleter enternasyonalizm ile İslam Şeriatı'nın uygulanmasını da savunurlar. Sağ kanat sosyalistleri (Muhammed İkbal, Agus Selim, Cemaleddin Efganî, Musa es-Sadr, Mahmut Şeltut vd.) ise ideolojik olarak Üçüncü Görüş'e daha yakındırlar. Sosyal adalet, eşitlikçi toplum ve evrensel eşitliğin yanı sıra İslami uyanışı ve İslam Şeriatı'nı da savunurlar. Ayrıca sınıf mücadelesinin tam olarak benimsenmesini reddederler ve bu sebepten dolayı diğer sosyalist hareketlerden uzak dururlar. Muhammed Nehşeb, Şiilik ile Avrupa sosyalizmini sentezlemeye çalışmasıyla bilinir. Nehşeb'in hareketi, her ikisi de toplumsal eşitlik ve adaleti sağlamaya çalıştığından İslam ve sosyalizmin uyumsuz olmadığı ilkesine dayanıyordu. Teorisi, ahlak yasaları üzerine yazdığı BA tezinde ifade edilmiştir. 1943 yılında Nehşeb, Ulusal Cephe'nin orijinal altı üyesinden biri olan Allah'a İbadet Eden Sosyalistler Hareketi'ni kurdu. Organizasyon, biri Nehşeb'in Darülfünun (İran)'daki öğrenci çevresinden; diğeri Celaleddin Aştiyani'nin Tahran Üniversitesi Mühendislik Fakültesi'ndeki yaklaşık 25 kişi olan öğrencilerinden olmak üzere iki grubun birleşmesiyle kuruldu. Örgüt ilk başlarda Vatanperver Müslümanlar Birliği olarak biliniyordu. Dini duygular, milliyetçilik ve sosyalist düşünceler birleştirilmişti. İslami sosyalizm, kurucusu Muhammed Ali Cinnah'ın 26 Mart 1948'de Chittagong'da halka seslenirken vurguladığı "Pakistan'ın insanların eşitliği ve kardeşliğini vurgulayan toplumsal adalet ve İslami sosyalist temellere dayanması gerektiğini söylerken yalnız benim değil milyonlarca Müslüman'ın da duygularını dile getiriyorsunuz" sözünden de anlaşılacağı gibi Pakistan için temel esaslardan biriydi. Pakistan'ın ilk Başbakanı Likayat Ali Han, 25 Ağustos 1949'da aynı şekilde şunları söyledi: İslami sosyalizm Libya'da Muammer Kaddafi döneminde de gelişmiştir. Başlangıçta Arap Milliyetçiliği ve Arap sosyalizmine bağlı olan Kaddafi daha sonra kendi geliştirdiği Üçüncü Uluslararası teorisine göre hareket etti. Türkiye'de ise son yıllarda kendilerini "Antikapitalist Müslümanlar" olarak tanımlayan kişiler, 2012 yılında Kapitalizmle Mücadele Derneği altında örgütlendiler. Bu grup Siyasal İslamcılık akımından farklı olarak anti emperyalist bir dünya görüşüyle siyaset yapmaktadır. Ancak bu organizasyonun fikrî olarak bazı yönlerden eksiklikleri bulunmaktadır. İslam'ın beş şartından biri olan zekat, birikmiş olan bir yıllık servetin 40'ta birinin (%2.5) verilmesine dayanan bir uygulamadır. Servet olarak belirlenen miktara veya daha fazlasına sahip her reşit Müslüman için zorunludur ve bu uygulama zengin ve fakir arasındaki sosyal uyumu korumaya çalışan dini bir eylem olarak kabul edilir. Zekat, servetin daha adil bir şekilde dağıtılmasını ve ümmet (topluluk anlamına gelir) arasında dayanışmayı teşvik eder. Zekat, sermayenin biriktirilmesini caydırmak ve yatırımı teşvik etmek içindir. Birey net servet yüzünden zekat ödemek zorunda olduğundan varlıklı Müslümanlar kârlı girişimlere yatırım yapmaya mecburdurlar, aksi takdirde servetlerinin yavaşça azaldığını görürler. Ayrıca, ekipman, fabrikalar ve aletler gibi üretim araçları zakattan muaftır ve bu da üretken işletmelerı servet yatırımına teşvik eder. Giyecek, ev mobilyaları ve yaşanılan konut gibi şeyler zaruri ihtiyaç olduğundan zekat edilemez. Kur'an'a göre zekat verilecek sekiz grup insan vardır: Hadise göre Muhammed'in ailesi hiçbir şekilde zekat alamaz. Ayrıca zekat anneye, babaya, dedeye, nineye, eşe, çocuğa ve toruna verilemez. Ayrıca zekatı ihtiyaç sahibine vermek yerine yatırım yapmak yasaktır. Bazı alimler, fakirler grubu içinde gayrimüslimlerin sayılıp sayılamayacağı konusunda tartışmışlardır. Gayrimüslimlerin de bu sınıfa girebileceğini ancak öncelikle Müslümanların ihtiyaçlarının karşılanması gerektiğini söylemişlerdir. Allah yolunda olanlar, Güneydoğu Asya Müslüman topluluklarındaki en önemli gruptur ve bu grup davetçilik çalışmalarını, Kur'an okullarını ve topluma genel olarak hizmet eden her şeyi kapsar. Zekat, Allah yolunda cihad uğraşlarını finanse etmek için de kullanılabilir. Ayrıca zekat fonları, merkezi zekat toplama sisteminin yönetimine harcanabilir. Günümüzde, tahminlere göre zekatın küresel insani yardımlarının 15 katı kadar olduğu tahmin ediliyor. Refah ve emeklilik kavramları, 7. yüzyılda Râşidîn Halifeliği döneminde İslam'ın beş şartından biri olan zekat ve sadaka biçimleri olarak erken dönem İslam hukukunda uygulamaya konuldu. Bu uygulama, Abbasi dönemine kadar devam etti. İslam hükümetinin hazinesinde toplanan vergiler (zekat ve cizye dahil), yoksullar, yaşlılar, yetimler, dullar ve engelliler de dahil olmak üzere bütün muhtaçlara gelir sağlamak için kullanıldı. İslam âlimi Gazzâlî'ye (1058-1111) göre, bir afetin veya bir kıtlığın meydana gelmesi durumunda hükümetin her bölgede yiyecek tedarik etmesi bekleniyordu. Bu yüzden, halifelik dünyadaki ilk büyük refah devleti olarak kabul edilebilir. Râşidîn Halifeliği döneminde Halife Ömer tarafından çeşitli yardım programları başlatılmıştır. Onun zamanında, eşitlik Halife’nin kendisi de dahil olmak üzere tüm vatandaşları kapsayacak şekilde genişletildi. Çünkü Ömer, “hiç kimsenin, ne kadar önemli olursa olsun, halkın geri kalanından farklı bir hayat tarzı sürmemesi gerektiği”ni düşünüyordu. Ömer’in kendisi "basit bir hayat" sürdü ve kendini, "sık sık yıpranmış ayakkabı ve yamalı elbise giymek" veya "caminin çıplak zemininde uyumak" gibi şeylerle dünyevi lükslerden ayırdı. Valiler ve yetkililer için servetle ile ilgili sınırlamalar getirdi. Ayrıca herhangi bir gurur veya zenginlik belirtisi göstermeleri sonucu sıklıkla görevden alınmalarına sebep olan yaptırımlar da getirdi. Bu, "kaçınılmaz olarak çatışmaya yol açabilecek sınıflar arası farkı ortadan kaldırmaya yönelik erken bir girişim"di. Ömer ayrıca, kamu hazinesinin "gereksiz lükslerle" boşa harcanmadığından emin oldu, çünkü "paranın cansız tuğlalara değil halkın refahına doğru giderse daha iyi bir yolda harcanacağını" düşünüyordu. Ömer’in Râşidîn Halifeliği sırasındaki refah amaçlayan yenilikçi reformları, toplumsal güvenliğin geliştirilmesini de içeriyordu. Bu reformların arasında Batı dünyasında 19. yüzyıla kadar ortaya çıkmayan işsizlik sigortası da vardı. Râşidîn Halifeliği’nde vatandaşlar ne zaman yaralansalar veya çalışamayacak duruma gelseler, asgari ihtiyaçlarının karşılandığından emin olmak ve işsiz kalanlar ve ailelerinin kamu hazinesinden ödenek almasını sağlamak devletin sorumluluğu haline geldi. Emekli olan ve "kamu hazinesinden para almaya bel bağlamış" yaşlılara emeklilik aylıkları sağlandı. Yetim veya öksüz kalmış çocuklara da her birinin gelişimine yılda yüz dirhem harcanarak bakıldı. Ömer ayrıca, "topluma etraflıca hizmet etmek" için "bireyin veya birkaç kişinin servetini toplumsal kolektif mülkiyete aktaran" Vakıf sistemini uygulamaya koyarken kamu mülkiyeti ve kamu vesayeti kavramlarını ortaya çıkardı. Örneğin Ömer, Beni Haris kabilesinden bir yer satın aldı ve bu yeri “elde edilen gelirlerin fakirlerin, kölelerin ve yolcuların faydasına harcanacağı” bir vakıfa çevirdi. Hicri 18 yılındaki (Miladi 638) büyük kıtlık döneminde Ömer, ihtiyaç sahiplerine verilip un ve buğday ile değiştirilebilen kuponlar kullanarak gıda yayınlaması gibi başka reformlar da getirdi. Getirilen bir diğer reform da yoksulluk sınırı denetlenerek imparatorlukdaki hiçbir vatandaşın açlıktan muzdarip olmayacağından emin olmak için asgari bir yaşam standartı sağlanıyordu. Yoksulluk sınırını belirleyebilmek amacıyla Ömer, bir kişinin bir ay boyunca karnını doyurabilmesi için ne kadar un gerekeceğinin öğrenilmesini istedi. 25 sihr (4001 gram) unun 30 kişiyi doyurduğunu, bu yüzden 50 sihr (8002 gram) unun bir ay boyunca bir kişiyi doyurmak için yeterli olacağı sonucuna vardı. Sonuç olarak, fakirlerin her birine ayda 50 sihrlik gıda verilmesini emretti. Buna ek olarak, yoksullar ve engelliler için nakit teminat garantisi verildi. Bununla birlikte, bazı vatandaşların devlet hizmetlerinden yararlanmalarını önlemek için “dilencilik ve tembellik hoş görülmedi” ve “devlet yardımı alanların topluma katılması beklendi”. Emevîler döneminde de reformlar yapıldı. Hizmetteyken sakatlanan kayıtlı askerler maluliyet aylığı alırken, engelliler ve yoksullar için de benzer hükümler verildi. Halife I. Velîd yoksullar için para, körler için rehber, sakatlar için hizmetli tahsis etti. Böylece hiçbir zaman dilenmeleri gerekmeyecekti. İleriki dönemlerde II. Velîd ve Ömer bin Abdülazîz de körler ve sakatlar için hizmetlilerin yanı sıra para ve giyecek de tahsis etti. Bu uygulama Abbasi halifesi Mehdî döneminde de devam etti. Abbasi Halifeliği’nin Horasan valisi Tahir bin Hüseyin, oğluna yazdığı mektupta körlerin, sakatların, yoksulların, şikayet edemeyen ve haklarını arayamayan mağdurların ve geride bırakılan dul ve yetimlerin göz aldı edilmemesini ve onlara hazineden aylık bağlanması gerektiğini belirtti. İslam filozofları olan İbn-i Sina ve Farabî’nin tarif ettikleri ideal devlette de engelliler için para tahsis ediliyor. Toplumda kıtlık baş gösterdiğinde, yöneticiler genellikle vergi muafı, ithalat ve yardım ödemeleri gibi önlemlerle herkesin yeterince beslenebilmesini sağladı. Bununla birlikte özel yardım kuruluşları kıtlıkla başa çıkmada devlet önlemlerinden daha büyük bir rol oynamıştır. 9. yüzyıldan itibaren hazineden sağlanan fonlar, genellikle medrese ve darüşşifa gibi kamu kurumlarının inşası ve desteklenmesi amacıyla hayır kurumlarına yönelik olarak da kullanılmıştır. Garantili gelir sistemi, tüm yurttaşların belirli koşulları yerine getirmeleri şartıyla, yaşamak için yeterli bir gelire sahip olmasını garanti eden ve toplumsal refahı sağlanmasını amaçlayan bir sistemdir. Buna uygunluk genellikle vatandaşlık, mali durumu ortaya koyan bir araştırma ve çalışma ekonomisinde aktif olabilmek veya toplumsal hizmetleri yerine getirme isteğine göre belirlenir. Bu sistemin temel amacı yoksullukla mücadele etmektir. Vatandaşlık tek şart ise sistem evrensel temel gelir sistemine dönüşür. İlk Halife Ebu Bekir, her erkek, kadın ve çocuğa yılda on dirhem veren bir asgari gelir standardı getirmiştir. Bu daha sonra yirmi dirheme yükselmiştir. İslami sosyalistlerin tamamı olmasa da bazıları bu politikanın yenilenmesini ve genişlemesini savunuyor. Sanafir AdasÄ± Sanafir Adası (; "Cezire Sanafir"), Tiran Boğazı'nda Suudi Arabistan'ın kontrolünde olan ver herhangi bir yerleşimin olmadığı bir adadır. Ada Tiran Adası'nın hemen yanında yer almaktadır. Adanın yüzölçümü 33 km²'dir. 9 Nisan 2016 tarihinde Mısır tarafından bir sınır anlaşması ile Tiran ve Sanafir adalarını Suudi Arabistan'a devredilmesine karar verildi. Ancak anlaşmanın Temsilciler Meclisi'nde onaylanması gerekiyordu ve Mısır yargısı tarafından da iptal edildi. Mısır Yüksek İdare Mahkemesi 2017 başında aldığı karar ile Suudi Arabistan ile yapılan antlaşmanın geçersiz olduğuna ve söz konusu adaların Mısır toprağı olduğuna ve herhangi bir nedenle başka ülkeye devredilemeyeceğine hükmetmiştir. Zeigarnik etkisi Zeigarnik etkisi; kişilerin tamamlanmamış veya bölünmüş-kesilmiş şeyleri, tamamlananlara göre daha kolaylıkla hatırladığını ifade eden psikolojik bir kavram. Sovyet psikolog ve psikiyatr Bluma Zeigarnik tarafından bir restoranda yapılan gözlem sonucu bulunmuştur. Zeigarnik, garsonların siparişleri sadece servis sırasında hatırladıklarını, servis tamamlandıktan sonra siparişi hafızalarından sildiklerini fark eder. Konuyla ilgili çalışmalar ve deneyler yapar. Yaptığı çalışmalarla; bitirilmemiş, sonlandırılmamış işlerin, zihni meşgul ettiği ve iş bitince, zihnin bu meşguliyetten kendini kurtardığı sonucuna ulaşır. Welinton Welinton Souza Silva yada kısaca Welinton (d. 10 Nisan 1989), Brezilyalı Süper Lig takımlarından Alanyaspor'da forma giyen ve Stoper mevkisinde görev yapan futbolcudur. Futbola 2007 yılında Brezilya'nın Flamengo takımında başlayan Welinton, aynı takım ile profesyonel sözleşme imzalayarak kariyerine başladı. 2013 yılında kiralık olarak Rusya Premyer-Liga ekiplerinden Alania Vladikavkaz takımında 10 maçta forma giydi ve bu maçlarda 1 de gol attı. 2014 ve 2015 sezonlarında Coritiba takında kiralık olarak forma 20 lig maçında forma giydi. 2015 yılında ikinci yurt dışı deneyimini yaşayan Welinton, Katar 1. Ligi takımlarından Umm Salal ile yine kiralık olarak sözleşme imzaladı. Katar'da 24 maçta forma giyen Welinton bu maçlarda 3 de gol atma başarısı gösterdi. 2016 yılında ilk Katar 1. Ligi ekiplerinden El-Hor takımına transfer oldu. 23 maçta forma 1 de gol attı. 24 Temmuz 2017 tarihinde Süper Lig takımlarından Antalyaspor ile olarak sözleşme imzaladı. Welinton, Brezilya U20 ile 8 maÃ§ta forma giyip milli oldu. 1993 Dünya Ticaret Merkezi saldırısı 1993 Dünya Ticaret Merkezi saldırısı, 26 Şubat 1993 tarihinde, Amerika Birleşik Devletleri'nin New York şehrindeki Dünya Ticaret Merkezi'nin Kuzey Binası'na bomba yüklü kamyonetle gerçekleştirilen saldırı. Esas amacı, taşıdığı 606 kg üre nitrat-hidrojen bileşimi gaz hâlindeki patlayıcıyla Kuzey Kulesi'nden geçip Güney Kulesi'ne ulaşarak patlayıcıların infilak ettirilmesi ve kulelerin yıkılmasını sağlayarak on binlerce kişinin hayatını kaybetmesi olan saldırı amacına ulaşamayarak 6 kişinin ölümüne ve 1.042 kişinin yaralanmasına sebep oldu. Yapılan soruşturmalar sonucunda saldırının; el-Kaide ile bağlantıları bulunan Remzi Yusuf, Mahmud Ebu Halime, Muhammed Selami, Nidal A. Eyyad, Abdül Rahman Yasin ve Ahmed Ecac tarafından planlandığı ve gerçekleştirildiği tespit edildi. Remzi Yusuf'un amcası Halid Şeyh Muhammed ise saldırı için gereken finansal desteği sağlamıştı. Çağdaş edebiyat tarihi Çağdaş edebiyatın tarihi veya çağdaş edebiyat tarihi, Aydınlanma Çağı'nda Avrupa'da başlayıp 18. yüzyıldaki Barok dönem ile sonuçlanan süreci kapsayan tarihî gelişimdir. Bu gelişimi olgunlaştıran düşünsel temeller, Rönesans ve Erken Modern Dönem'de atılmıştır. Avrupa'nın dışındaki klasik edebiyat kültüründe çağdaşlaşma ilk olarak Osmanlı Türklerinde başlamıştır. 1839'da Osmanlı İmparatorluğu'nda ilan edilen Tanzimat Fermanı'nın getirdiği özgürlükler modern bir edebiyatın kurulabilmesi için Avrupa kültürü dışındaki ilk uygun ortamı doğurmuştur. Bu edebî yenileşmeyi, Nasıreddin Şah liderliğinde 19. yüzyılın ortalarında İran'da gelişen edebî ortam, Babür İmparatorluğu'nun son dönemi ve Britanya Hindistanı'ndaki gelişmeler ve Japonya'daki Meiji Yenileşmesi üzerine kurulan yeni yazınsal anlayışlar takip etmiştir. Çağdaş edebî bakış açıları, 20. yüzyılın hemen başlarındaki Yeni Kültür Akımı ile Çin'e kadar ulaşmıştır. 18. yüzyılın ilk çeyreğinde edebiyatta Barok tarzının etkileri hissedilmeye başlanmıştır. Immanuel Kant, Voltaire, Jean-Jacques Rousseau ve Gotthold Ephraim Lessing gibi isimlerle, Aydınlanma Çağı filizlenmeye başlamıştır. Böylece Avrupa kültürünün etkisi diğer kıtalara da yayılmaya başlamıştır. Özellikle Japonya'daki Edo döneminde Ueda Akinari ve Santō Kyōden gibi önemli edebî şahsiyetler ortaya çıkmıştır. Bu yüzyılın sonlarına doğru, Aydınlanma Çağı'nın getirdiği edebî ortam ABD'yi etkilemeye başlamıştır. William Hill Brown (1789) tarafından kaleme alınan "Sevecenliğin Gücü" adlı eser; Amerikan edebiyatındaki ilk roman olarak gösterilmektedir. Yine 18. yüzyılın sonlarında Almanya'da Alman romantizmi doğmuş ve Goethe ile Schiller gibi yazarların öncü olduğu Fırtına ve Coşku akımı ortaya çıkmıştır. 19. yüzyılda dünyadaki edebî gelişim açısından büyük bir gelişmeler meydana gelmiştir. Bu dönemde yalnızca roman, hikâye ve dergi yayınlarında büyük bir artış olmamış, aynı zamanda opera ve tiyatro gibi alanlarda da önemli gelişmeler kaydedilmiştir. Televizyon, radyo ve sinemanın henüz keşfedilmediği bu çağda, yazılı eserler en ilgi çekici kültürel materyaller olmaya devam etmiştir. Bu dönemde, romantik edebî akımlar, kurmacanın farklı biçemlerde ayrışmasına ve kurgunun yanında spekülatif kurgu arayışına yol açmıştır. Böylece, romantik eğilim eski halk efsaneleri ve folklorik geleneklerin roman gerçekliğinde bir araya getirilmesi amacına hizmet etmeye başlamıştır. 1802'de, Sir Walter Scott'un kaleme aldığı "İskoç Sınırının Ozanı" halk bilimsel ögelerin edebî anlayışa yön verdiği ilk örneklerden kabul edilmiştir. Diğer bir romantik olan Amelia Opie'nin 19. yüzyılın ilk yarısında yayımladığı şiirler ve savaş karşıtı sunumları romantizmin Avrupa ekseninde yeni bir edebî anlayış doğurmasına hizmet etmiştir. Bu çalışmaları Anne Bannerman (1765–1829)'nın eski halk hikâye ve efsaneleri üzerine yaptığı yeniden yazma çalışmaları izlemiştir. Bannerman, Kral Arthur ve Merlin anlatılarını yeniden yorumlayarak çağdaş ürünler hâline getirmiş, William Blake kendi vizyonunu yansıtan mistisizm yüklü görsel ve yazın çalışmalarıyla romantizm akımının gelişimine katkı sağlamıştır. 1807'de Thomas Moore'un yayımladığı "İrlanda Ezgileri", Lord Byron'un romantik etki altındaki şiirleri, Goethe'nin 1808'de kaleme aldığı başyapıtı Faust'tan önce yazılan diğer öncü eserlerdir. Romantizmin güçlü bir edebî akım olarak gelişmesini simgeleyen "Faust"tan sonra, 1810'da Walter Scott "Göldeki Kadın"ı yayımlamıştır. Bu gelişmeleri bazı Gotik zevkler takip etmiş ve Percy Shelley gotik edebiyatın önemli romanlarından "Zastrozzi"'yi yayımlamıştır. 19. yüzyılın ilk üç çeyreğinde Amerikan edebiyatında da, hızlı bir üretimin başladığı görülmektedir. 1803'te, Amerikan şair ve deneme yazarı Ralph Waldo Emerson, 1804'te Nathaniel Hawthorne, 1807'de Henry Wadsworth Longfellow, 1809'da Edgar Allan Poe doğmuştur. Yine 1814'te Kanadalı romancı Phillipe-Ignace François Aubert du Gaspe ve Henry David Thoreau dünyaya gelmiştir. Mark Twain olarak bilinen Samuel Clemens ise 1835'te doğmuştur. Kendinden sonraki Amerikan yazarlar için bir öncü olan Washington Irving, "Başsız Süvari" (1819) adlı eserini İngiltere'nin Birmingham şehrinde yazmıştır. 1807'de, Charles and Mary Lamb, ""Shakespeare'den Hikâyeler""i yayımladı". Bu yapıtta Shakespeare'nin bazı oyunları çocuklara uygun bir dille hikâyeleştirilmiştir. Böylece diğer türlerle birlikte çocuk edebiyatı" 19. yüzyılda yeni bir tür hâline geldi. 1809'da Schlegel "Dramatik Sanat ve Edebiyat Üzerine" adlı çalışmasını yayımladı. Alfred, Lord Tennyson ve Nikolai Gogol doğdu. 1811'de Jane Austen, ""Aşk ve Yaşam""ı kaleme aldı. 1812'de, George Crabbe "Manzum Hikâyeler" adlı eserini yayımladı. Byron, "Child Harold'un Hac Seyahati" I ve II'yi yayımladı"." 1813'te, Jane Austen, ""Gurur ve Ön Yargı"" adlı eserini tamamladı. Eylül'de Sir Walter Scott, Poet Laureate (devlet şairliği, başşair) unvanını reddetti, Robert Southey bu göreve atandı. 1814'te, Sir Walter Scott ""Waverley"i" yayımladı. 1815'te, Jane Austen, ""Emma"" adl覺 eserini imzas覺z olarak yay覺mlad覺. 1818'da Mary Shelley'in kitabı "Frankenstein" yayımlandı. 1820'de, Sir Walter Scott, "Ivanhoe"yi kaleme aldı 1822'de, Aleksandır Puşkin "Ruslan and Ludmila"yı "yazdı." 1824'te, Sir Walter Scott, "Redgauntlet"i yayımladı. Byron, Yunanistan'da öldü. 1828'te, Edgar Allan Poe "Araf" adlı şiirini yayımladı. 1832'de, Johann Wolfgang Goethe, "Faust"un ikinci bölümünü tamamladı. 20 Mart'ta Goethe öldü. 1833'te, Aleksandır Puşkin, "Eugene Onegin" adlı eserini tamamladı. 1834'te, Balzac, Goriot Baba'yı yayımladı. Çağdaş anlamda ilk Arapça masal derlemeleri Kahire'de yapıldı. Bu maksatla "Binbir Gece Masalları" derlendi. 19. yüzyılın ortalarında dergi yayınları ve kısa hikâyeler toplum nazarında beğenirlik kazanmaya başlamıştır. Bununla birlikte yazı dizileri de önemli bir tarz hâline gelmiştir. Bu yazı dizileri çoğunlukla polisiyelerden oluşmaktaydı ve bu polisiyeler genellikle edebî değerden nispeten yoksun yayınlar olarak görülüyordu. 1844'te Alexandre Dumas, père, Üç Silahşörler'i yayımladı. Bundan iki yıl sonra ise Monte Kristo Kontu adlı eserini tamamladı. William Makepeace Thackeray "Barry Lyndon'un Talihi" adlı kitabını yayımladıktan sonra, Britanya'da Charles Dickens seri hâlinde birçok önemli eserini dergiler vasıtasıyla tefrika etmeye başladı. Dickens, "Bay Pikvik'in Maceraları" adlı ilk eserinin ardından Oliver Twist (1837–1839), Nicholas Nickleby (1838–1839), Antikacı Dükkânı (1840–1841), Barnaby Rudge (1841), Bir Noel Şarkısı (1843) ve Martin Chuzzlewit (1843–1844) olarak bilinen kitaplarını yayımlamıştır. Bu yüzyılda gelişen ucuz polisiye romanları, ABD'de karton kapaklarla basılan ve metelik romanı (dime novel) adı verilen baskısı ucuza mal edilen kitapçıklar şeklinde kendini göstermiştir. Bu metelik romanları sayesinde ABD'den başlayarak Vahşi Batı anlatıları, abartılmış kahramanların anlatıldığı seriler ve silahşorluk konulu basımlar gittikçe daha çok ilgi çekmeye başlamıştır. Böylece ABD edebiyatındaki "Batı" türü ortaya çıkmıştır. Bu türdeki ilk eserleri James Fenimore Cooper, Hawkeye ve Chingachgook adlı serileriyle başlatmıştır. Bu ilk hikâyeler yalnızca "Batı"yı anlatmıyor, aynı zamanda Cooper'in yaşadığı dönemden geriye doğru yaklaşık 100 yıllık bir süreçsel birikimi taşıyan tarihî romanlar olma özelliğini de gösteriyordu. Deri Çorap Anlatıları olarak adlandırılan bu seri şu beş ciltten oluşmaktaydı: "Geyik Avcısı" (1841), Son Mohikan (1826), Kâşif (1840), "The Pioneers (Öncüler)" (1823), "The Prairie" (1827). 1836'da, Nikolai Gogol, Müfettiş adlı oynunu kaleme aldı. 1837'de, Edgar Allan Poe 1837'de, Aleksandır Puşkin bir düello sonucunda öldü. 1842'de, Nikolai Gogol, Ölü Canlar'ı yazdı. In 1847, Anne Brontë published "Agnes Grey", Emily Brontë published "Wuthering Heights", and Charlotte Brontë published "Jane Eyre". Rymer published "Varney the Vampire; or, the Feast of Blood". Edgar Allan Poe published the poem "Ulalume". 1849'da, hem Anne Brontë hem de Edgar Allan Poe öldü. "Annabel Lee" ve "The Bells" adlı şiirler Poe'nin ölümünün ardından yayımlandı. 1849 ve 1861 arasında en velut dönemini yaşayan Charles Dickens: "David Copperfield" (1849–1850), Kasvetli Ev (1852–1853), Zor Zamanlar (1854), Küçük Dorrit (1855–1857), İki Şehrin Hikayesi (11 Temmuz 1859) ve Büyük Umutlar (1860–1861). 1851'de, Herman Melville Moby Dick'i yayımladı. James Fenimore Cooper öldü. 1859'da Dostoyevski, Stepançikovo Köyü(adlı eserini yayımladı. 1861'de, Fyodor Dostoevski, Ezilenler'i yayımladı. 1862'de Victor Hugo, Sefiller'i yayımladı. Ivan Turgenev ise, Babalar ve Oğullar adlı eserini bitirdi. Roman, tür olarak ilk kez Türk edebiyatında görüldü. Telamak'ı Fransızca'dan çeviren Tahtaví'nın, Arapça tercümesinden Yusuf Kamil Paşa’nın yaptığı, Fenelon’un Telemak adlı eserinin çevirisi Terceme-i Telemak adıyla yayımlandı. 1863'te Jules Verne, Balonla Beş Hafta adlı eserini yayımladı. 1864'te Dünyanın Merkezine Seyahat, 1865'te ise Ay'a Seyahat adlı eserler Verne tarafından yayımlandı. Verne, bu romanlarıyla modern romanı "bilimsel romantizm" ile tanıştırdı. Böylece bilimkurgunun temelleri atılmış oldu. Bu dönemde edebiyatın toplumdaki değrinde ciddi bir artış meydana geldi. Avrupa, Yakın Asya, Mısır ve Kuzey Amerika'da orta sınıfın daha eğitimli hâle gelmesiyle yayınlar daha geniş bir alana yayılma fırsatı buldu. Edebiyatın orta halk kitlelerine yayılmasıyla, eserlerin dilleri sadeleşmeye başladı. İnsanlar anlayabildikleri eserleri okumayı tercih eder hâle geldi ve yığın edebiyatı kavramı ortaya çıkmaya başladı. Bu popüler edebiyat türünde, dedektif, hayalet, makine, merak, macera ve gariplikleri üzerine kurulmuş romanlar ilgi çekici hâle geldi. Aşk anlatıları ve kin, keşifler, savaş hikâyeleri, bilimsel anlatılar halkın büyük kesimine hitap eder durumdaydı. 1864'te, Dostoyevski, Yeraltından Notlar'ı yayımladı. Dostoyevski'nin yalnızlık, çıkışsızlık ve klostrofobik bakış açısı, o güne kadar görülmeyen özgün bir tarzdı. Bu tarz, insanların iç dünyalarının analizine dayalı bir kurgu ortaya koymaktaydı. Bu nedenle, birçok edebî otorite tarafından Dostoyevksi ilk varoluşçu yazar olarak değerlendirilmektedir. 1865'te Lewis Carroll, Alis Harikalar Diyarında'yı yayımladı. Bu eser bazı çevrelerce, bir çocuk anlatısı kılığında yapılan sosyal bir eleştiri olarak değerlendirildi. 1866'da Dostoyevski önce Suç ve Ceza sonra ise Kumarbaz (1967) adlı romanlarını yayımladı. 1867-1868'de, Verne, Kaptan Grant'ın Çocukları'nı yayımladı.1870'te ise Denizler Altında Yirmi Bin Fersah romanını tamamladı. 1868'de Dostoyevski, Ivanov Dumitru'ya ithaf ettiği Budala adlı romanı yayımladı. 1869'da Leo Tolstoy, Savaş ve Barış'ı yayımladı. Matthew Arnold, Kültür ve Anarşi adlı kitabıyla kültür, edebiyat ve sosyoloji arasındaki ilişkileri ortaya koydu. Onun görüşlerine göre, kültürel eylemlerin oluşması binlerce yıllık dünya tarihindeki karşılıklı mücadele ve savaşımın bir ürünüydü. Bu mücadele diğer taraftan estetik, simgecilik ve Dekadanlık görüş ve akımlarının temelini oluşturmaktaydı. Kültürel tezatlar üzerine kurulmuş Dekadan anlayışı Jean Moréas, Paul Verlaine, Tristan Corbière, Arthur Rimbaud, Charles Baudelaire, Stéphane Mallarmé gibi Fransız yazarlarla Britanya'da İrlandalı sanatçı Oscar Wilde savunmaktaydı. Matthew Arnold, John Ruskin ve bunlarla aynı eğilimde olan sanatçılar ise pragmatist (yararcı) ve yapısalcı edebiyatçıların arasındaydı. Dekadan hareketi, Avrupa ve Kuzey Amerika'da romantizm ve modernizm arasındaki geçiş evresini teşkil etti. Dekadanlık kavramı yeni modernleşen edebiyatlarda da karşılık buldu ve Türk edebiyatında Ahmet Mithat Efendi tarafından Servet-i Fünun sanatçıları bu hareketi takip etmekle isnat edildi. 1873-1874'te, Türk edebiyatındaki ilk modern roman denemesi Taaşşuk-ı Talat ve Fitnat, Şemseddin Sami tarafından Hadîka Gazetesi'nde tefrika edildi. 1874'te Jules Verne Esrarl覺 Ada'y覺 yay覺mlad覺. 1876'da Mark Twain, Tom Sawyer'ın Maceraları'nı yayımladı. İlk Türk romanı, İntibah, Namık Kemal tarafından yayımlandı. 1877'de Leo Tolstoy, Anna Karenina'yı yayımladı. 1880'de Dostoyevski Karamazov Kardeşler'i, Norveçli yazar Knut Hamsun, Açlık'ı yayımladı. 1881'de Dostoyevski öldü. 1886'da Tolstoy Ivan Ilyiç'in Ölümü'nü yayımladı. 1887'de Sir Arthur Conan Doyle Kızıl Dosya adlı eseriyle,t Sherlock Holmes serisini başlattı. Böylece suç anlatıları bir roman türü hâline geldi. 1890'da Oscar Wilde, Dorian Gray'in Portresi'ni yayımladı. 1892'de Sir Arthur Conan Doyle, Sherlock Holmes'ün Maceraları'nı yayımladı. 1897'de Bram Stoker, "Drakula'yı yayımladı." 1897'de, Türk edebiyatının Avrupa romancılığı düzeyindeki ilk eserlerinden olan Mai ve Siyah, Halid Ziya Uşaklıgil tarafından kaleme alındı. 1899'da Anton Çehov, Vanya Dayı'yı yayımladı. Halit Ziya, Aşk-ı Memnu romanını Servet-i Fünun'da tefrika etmeye başladı. Modernist şiir, daha çok nazmın teknik yeniliklerinden doğan bir karakterize şekil olarak görülmüştür. Bu teknik yeniliğin en önemli göstergelerinden biri serbest nazım tarzının gelişmesidir. Modernist şiirde şiirin öznesi değişmiştir. Böylece okur ya da okur kitlesinin denkliğini esas alan sorunsuz poetik öz kavramı parçalanmış, şiir tüketicilerine şiiri farklı yorumlama ve estetik algıyı şifreleme olanakları tanınmıştır. Modernist şiir kavramı İngilizcede 20. yüzyılın başlarında kullanılmaya başlayan bir kavram olmuştur. Kısacası, modernist şiir; hedefe sesleniş şekli ve yazılış tekniği bakımından kendi bağlamını oluşturur. Yazarın poetik varlığındaki bu kayış, görünüşte birbiriyle bağlantısız sözcüklerin yan yana gelmesi, kolaj tekniğinin şiire uygulanması ve imge-imaj unsurunun ön plana çıkması gibi yenilikçi uygulamaların şiire hâkim olmasını sağlamıştır. Bu durumun örneği olarak, modernist şair; şiirin kendi benliğinde oluşturduğu iz düşümden çok, okurun belleğindeki olası etkileri araştırır. Modernist şiir İngilizcede, Ezra Pound, T.S. Eliot, Marianne Moore, William Carlos Williams, H.D. ve Louis Zukofski önderliğindeki Amerikan kökenli bir kavram olarak görülmüştür. Modernizm ortaya çıktıktan kısa bir süre sonra, doğduğu Kuzey Amerika-Avrupa toplumlarından başlayarak dünyanın geri kalanına doğru yayılmıştır. Modernist şiir, dünyada birçok modernist grup ve hareketin oluşmasını sağlamıştır. Ezra Pound ve William Carlos Williams'ın başlatmış olduğu nesnel şiir, II. Dünya Savaşı yıllarında ABD'de ortaya çıkan Beat Kuşağı'na bağlı şiir, ABD'de postmodernistlerin oluşturduğu "Kara Dağ Şiiri" ve derin imaj gibi retorik hareketler, Amerikan L=A=N=G=U=A=G=E ve Türk Garip gibi gruplar modernist şiire bağlı ortaya çıkmıştır. Türk edebiyatında, Abdülhak Hamit Tarhan ile başlayan modenist şiire yaklaşma Nâzım Hikmet'in şiirdeki kalıpları yıkması ve serbest nazmı iyice ortaya koymasıyla birlikte görünür hâle gelmiştir. Orhan Veli Kanık'ın önderliğinde gelişen Garip hareketi ile birlikte Türk şiiri tam anlamıyla geleneksel kalıpları yıkarak; modernist eksenli bir döneme girmiştir. Bu açıdan Garip hareketi eski Türk şiir geleneğiyle, modern Türk şiirinin en keskin çizgilerle ayrıştığı nokta olarak kabul edilir. Modernist düz yazı 19. yüzyılın ortalarından itibaren beğenirlik kazanmaya başlamıştır. Edward Lear ve Lewis Carroll'un aklın egemenliğini yok saydığı kitapları, düz yazıdaki modernist yaklaşımlar konusundaki ilk emarelerdendir. Mary Shelley, Bram Stoker, Edgar Allan Poe ve Dostoyevski Gotik anlayışa yakın isimlerdi. Bu isimlerde de, gerçekliğin yıkılmasına ve insanın iç sıkıntılarıyla örülü çıkışsızlığa doğru bir yöneliş gözlenmekteydi. Etraftaki varoluştan ziyade, yalnızlık ve dünyanın anlamsızlığı fikri özellikle Dostoyevski'nin "Yeraltından Notlar" adlı eserinde kendini göstermişti. Böylece Victoria devrindeki zihniyeti oluşturan, nesnellik ve bilime başkaldırı edebiyat dünyasında da kendini göstermeye başladı. Aynı dönemde, deneycilik de düz yazıyı etkilemeye devam etti. Franz Kafka ve James Joyce, 20. yüzyılın ilk yarısında modernist düz yazının gelişmesindeki önemli isimler olarak öne çıktı. Biz Şarkılarımızı.. Biz Şarkılarımızı.., Bülent Ortaçgil ve Fikret Kızılok'un canlı kaydı. Çekirdek Sanatevi'nde kaydedilen bu albüm 1980'ler boyunca sürecek Kızılok-Ortaçgil ortaklığının ilk ürünüdür. 1980'lerin başında tanışan Fikret Kızılok ve Bülent Ortaçgil, yaptıkları diğer meslekler olan diş doktorluğu ve kimya mühendisliğini bıraktılar ve Çekirdek Sanatevi'ni kurarak tamamen müziğe odaklandılar. Ortaçgil'in Rüzgara Söylenen Şarkılar kaydı gibi birçok kayıt çıkaran Çekirdek Sanatevi projesinin bir ürünü de Fikret Kızılok ve Bülent Ortaçgil'in ortak konseri oldu. Albümün açılışında bulunan ve iki sanatçı tarafından beraber yazılan "Bizim Şarkılarımız" şarkısı ""Biz şarkılarımızı yarıştırmayız tazı gibi / bizim şarkılarımız rüzgarlara söylenir usulca"" gibi sözleri ile bu müzikal ortaklığın bir manifestosudur. Albümün geri kalanı ise bir Kızılok ve bir Ortaçgil şarkısı şeklinde devam etmektedir. Ortaçgil'in "Mum" ve "Deniz Kokusu" şarkıları bir önceki kaydı olan Rüzgara Söylenen Şarkılar da ilk kez yayınlandı. "Nereye Sokağı" ve "Memurun Şarkısı" ise ilk kez bu albümde gün yüzüne çıktı. Bu şarkılar daha sonra Ortaçgil tarafından stüdyo kayıtlarında da kullanıldı. "Mum" 1994 yılı albümü Bu Şarkılar Adam Olmaz'da, "Memurun Şarkısı" ve "Deniz Kokusu" 1999 yılı albümü Eski Defterler'de, "Nereye Sokağı" ise 2003 yılında çıkan Gece Yalanları albümünde yer aldı. Kızılok şarkıları ise daha önce yayınlanmamış şarkılardı. "Düşler" ve "Egoist Kumsal" ("Aklımda Hep Sen" ismiyle) 1991 yılında çıkan Olmuyo Olmuyo albümünde yayınlandı. "Ama Babacığım" şarkısının stüdyo kaydı ise ilk kez 2002 yılında çıkan Kızılok toplama albümünü Dünden Bugüne'de yer aldı. "Katerina" şarkısı ise sadece bu konser albümünde bulunmaktadır. HinakaimauliÊ»awa Hinakaimauliʻawa (Hina-kai-mauli-ʻawa; okunuşu: "Hinakaimauliava"; Hawaii dili: Hina = Ay tanrıçası), antik Hawaii soylu kadını ve Koʻolau prensesi. Prenses Hinakaimauliʻawa, Oahu asilzadesi Kalehenuiʻnın soylu kızıydı. Soylu kadın Kahinao (Kalehenuiʻnın karısı) onun annesidir ve Tahitili sihirbaz Maweke onun büyükbabasıdir. Baba Kalehenuiʻnın ölümünden sonra Hinakaimauliʻawa Koʻolau prensesi oldu. Hinakaimauliʻawa antik asilzade Kahiwakapu (Kahiwakaʻapu)’la evlendi. Onların çocukları: Abetalipoproteinemi Abetalipoproteinemi, yağ ve yağda eriyen vitaminlerin emilimlerinin bozulduğu, nadir, otozomal resesif bir hastalıktır. Mikrozomal trigliserit transfer proteinindeki bir bozukluk nedeniyle sırasıyla şilomikron ve VLDL sentez ve eksportunda kullanılan apolipoprotein B48 ve B100'de eksikliğe neden olur. Ailesel disbetalipoproteinemi ile karıştırılmamalıdır. Abetalipoproteinemi diyetteki yağların, kolesterolün ve bazı vitaminlerin emilimini etkiler. Bu hastalığa sahip kişilerde yağda çözünen A vitamini, D vitamini, E vitamini ve K vitaminlerinin çoklu eksikliği görülür. Ancak, gözlenen birçok etki özellikle E vitamini eksikliği nedeniyledir. Pankreatik lipaz bu dönemde etkin olmadığı için abetalipoproteinemi belirtileri yaşamın ilk birkaç ayı içinde görülür. Kilo almama ve büyüme-gelişme geriliği, ishal, anormal yıldız şeklinde kırmızı kan hücreleri (akantoz); ve yağlı, kötü kokulu dışkı (steatore) bu belirti ve bulgular arasındadır. Dışkı büyük miktarda yağ ve/veya kan içerebilir. Zayıf kas kordinasyonu, denge ve hareket bozukluğunu içeren ataksi, retina dejenerasyonu gibi sinir sistemini etkileyen diğer bulgular çocukluk çağının ilerleyen dönemlerinde ortaya çıkabilir. Bu belirtiler genellikle "topluca görülür", yani hep birlikte, her zaman. Belirtiler şöyle sıralanabilir: Dışkı örnekleme, kan sayımı ve açlık lipit paneli ilk testleri oluşturur. Tanı için genetik test gereklidir. Kan yaymalarında akantoz görülür. Şilomikron plazma düzeyleri karakteristik olarak düşük kalır. Bağırsak biyopsisinde, enterositler içerisinde yağ içeren vakuoller vardır. Tedavi büyük miktarlarda E vitamini içeren diyetten oluşur. E Vitamini lipoprotein üretimine yardımcı olur. Gelişimsel koordinasyon bozukluğu ve kas güçsüzlüğü genellikle fizik tedavi ile tedavi edilir. Trigliseridlerin diyette kısıtlanması da faydalıdır. Tedaviye erken başlandığında hastalığın nörolojik sekelleri önlenebilir. Ralph Torres Ralph Deleon Guerrero Torres (d. 6 Ağustos 1979), Kuzey Mariana Adaları, Saipan'dan bir Amerikalı Cumhuriyetçi politikacı. 28 Aralık 2015 tarihinde Vali Eloy Inos'un ölümünden bu yana Kuzey Mariana Adalarının 9. Valisi olarak görev yapmıştır. Daha önce de 2014 yılında 10. Vali yardımcısı olarak görev yaptı. Torres, 1996 yılında Boise Lisesi'nden mezun oldu. 2001 yılında Boise State Üniversitesi Siyaset Bilimi'nden BS aldı. 2004 yılında, Hukuk Avukatları bürosunda kardeşi ile çalışmaya başladı. Torres, eşi Diann Mendiola Tudela ile birlikte beş çocuk babasıdır. Wayne C. Booth Wayne Clayton Booth (d. 22 Şubat 1921 American Fork, Utah – ö. 10 Ekim 2005 Chicago, Illinois) Amerikalı edebiyat eleş­tirmeni. Lisans öğrenimini Brigham Young Üniversitesi'nde ta­mamlayan Booth, yüksek lisans ve doktorasını Chicago Üniversite­si'nde yaptı. 1953'te İngilizce profesörü olduktan sonra bir sü­re Haverford ve Earlham kolejlerinde ders verdi. 1962'de Chi­cago Üniversitesi'ne dönen Booth, 1992'de emekli olana ka­dar burada görev yaptı. Edebiyat eleştirisi alanında yankı uyan­dıran Kurmacanın Retoriği'nin (1961 ve 1983) haricinde bir­çok deneme ve kitap yayımladı. "Critical lnquiry" dergisinin ku­rucu kadrosunda yer alan Booth, 1974-85 yılları arasında der­gide editör olarak çalıştı. Tropikal yağmur ormanı iklimi Tropikal yağmur ormanı iklimi ve ekvatoral iklim, genellikle ekvator boyunca yer alan bir tropikal iklimdir. Bu iklime sahip bölgelerde genellikle tropikal yağmur ormanları bulunmaktadır ve Köppen iklim sınıflandırmasında "Af" ile belirlenmiştir. Tropikal yağmur ormanlarında yaz veya kış mevsimi bulunmamakta olup iklim yıl boyunca sıcak ve bol yağışlıdır. I. Sanço (Pamplona) I. Sanço (Baskça: "Antso Ia."; İspanyolca: "Sancho I"; d. yaklaşık 860 – ö. 10 Aralık 925), ortaçağ Pamplona kralı (905 – 925). Lakabı Sanço Garcés ve katolik oldu. Kral Sanço, "Don" García Jiménez’in ile karısı Dadildis de Pallars’in büyük oğludur ve kral Jimeno Garcés’in ağabey. Sançoʻnun selefi kral Fortún Garcés () oldu. Fortún Leyre Manastır’da emekli ve 905'te Sanço kral oldu. Sanço soylu kadın Toda Aznárez’la evlendi. Kraliçe Toda, kral Fortún’in torunudur. Todaʻnın ile Sançoʻnun çocukları: Soylu kadın Lupa Sánchez, Sançoʻnun piç. Devlet medyasÄ± Devlet medyası ya da devlete ait medya kavramları genel olarak finansal ve editoryal olarak devlet tarafından kontrol edilen kitle iletişim araçlarına verilen isimdir. Bu tipteki medya kuruluşları alanlarında tekel olabilecekleri gibi, diğer resmi ya da resmi olmayan medya kuruluşları ile rekabet ortamında da bulunabilirler. Devlet medyası kavramı ilk bakışta özel medya kuruluşlarının tersi olarak anlaşılır. Nadiren siyasi partilerle ve medya şirketleriyle bağı olmayan bağımsız haberciliğin tersi olarak yorumlanır. Kavram, izleyicilerine ne düşüneceğini telkin eden, yüksek reyting çekmek ya da yüksek reklam geliri elde etmek gibi kaygıları olmayan propaganda amacı güden medyayı tarif ederken kullanılır. Kâr amacının olmaması devlet medyasını özel gerçek kişilere ya da özel tüzel kişilere ait medya kuruluşlarına göre daha güçlü bir konuma getirir. Basının sıkı kontrol altında olduğu ülkelerde devlet, medyadaki hükümetçe illegal görülen sakıncalı sayılan içerikleri sansürleyebilir. Bu sebepten ötürü devlet medyası iktidar partisinden ayrı olarak düşünelemez. Böyle bir ortamda, tıpkı eski Sovyetler Birliği ya da Kuzey Kore'deki gibi, gazeteciler hakim siyasi partiye üye olmak ya da bağlı olmak durumundadırlar. Basına müdahalenin yaygın olduğu ülkelerde devlet medyası propaganda amaçlı olarak şu faaliyetlerde bulunur: Life (The Cardigans albümü) Life, The Cardigans müzik grubunun ikinci albümüdür. Dünya çapında 1995'te piyasaya sürüldü ve bu özellikle Japonya'da uluslararası bir başarıydı. Çıkış albümleri olan Emmerdale'nin 1994'te piyasaya sürüldüğü İsveç ve Japonya dışında bu albüm; Emmerdale ve Life'nin şarkılarından oluşan ve piyasaya sürülen ilk derleme albümleriydi. Amerika Birleşik Devletleri'nde Minty Fresh Records etiketiyle piyasaya sürüldü. The Pointy End "The Pointy End" (), HBO kanalının yayınladığı fantezi türündeki Game of Thrones dizisinin ilk sezonunun sekizinci bölümüdür. 5 Haziran 2011'de yayınlandı. George R. R. Martin tarafından senaryolaştırıldı ve Daniel Minahan tarafından çekildi. Bölümün konusu Eddard Stark'ın yakalanmasıyla başlar. Robb kuzeyde ordusunu genişletirken Daenerys, Dothraki ordusunun barış içinde yaşayan bir köyü talan etmesine tanıklık eder. Jon Snow, Duvar'da yeni bir tehditle yüzleşir. Bölümün adı, Jon'un Arya'ya kılıcı verirken söylediği cümleden gelir: "Sivri ucuyla saplayacaksın." Bölüm 3.6 milyon izleyici ekrana çekerek dizinin o ana kadar yayımlanan en çok reytingli bölümüdür. Eleştirmenlerden olumlu yorumlar aldı. Kimi Martin'in kitaplardan alıp bölüme senaryolaştırmasını överken kimi de oyuncuların bölüm performansını övgülere boğdu. Bölüm, dizinin ana yapımcılarından biri olan ve hayatını kaybeden Ralph Vicinanza'ya adandı. Bölüm ayrıca Emmy Ödülleri'nde Dizilerdeki En İyi Kostüm dalına aday oldu fakat The Borgias dizisi kazandı. Daha önceki bölümler gibi "The Pointy End" de Westeros kıtasındaki Yedi Krallık'ın etrafında çeşitli yerlerde dönen olayları işler. Ana konu Kralın Şehri'nde geçse de Duvar'da, Dar Deniz'in Karşısı'nda ve Winterfell'da da yaşanılanlar gösterilir. Tyrion (Peter Dinklage) ve Bronn (Jerome Flynn), Tywin Lannister'ın kampına doğru yola çıkarlarken Vadi'deki vahşi kabileler tarafından esir alınır. Tyrion, kendilerini serbest bırakma karşılığında altın ve silah sözü verir. Vahşi kabileleri kampa götürdükten sonra Tywin istemese de Stark güçlerine karşı savaşacakları konusunda babasını ikna eder. Kabileler de kabul eder fakat Tyrion'ın bir şartı vardır: hepsi onun komutası altında hareket edecektir. Catelyn (Michelle Fairley), kardeşi Lysa'ya (Kate Dickie) Kralın Şehri'ndeki olaylar yüzünden kendisine yardım etmesini ister fakat kız kardeşi Stark güçlerine yardım göndermeyi reddeder. Sadece oğlu Robin'i (Lino Facioli) korumak niyetindedir, Catelyn de Kartal Yuvası'nı terk eder. Kız kardeşinin mektubunu gördükten sonra Robb (Richard Madden), Sansa'nın Cersei tarafından göz dağı verildiğini düşünür. Ailesini ve sancaktarlarını Lannisterlara karşı savaşa çağırır, ayrıca Theon Greyjoy'u da (Alfie Allen). Stark sancaklarından Lord "Greatjon" Umber'ı da (Clive Mantle) kazandıktan sonra Bran'i Winterfell'da bırakır ve ordusuyla ilerler. Stark kuvvetleri Nehirova'da kamp kurduktan sonra Catelyn onlara katılır. Savaş konseyinde Robb, Tywin'in ve Jaime'nin güçlerine saldırma planları yaparken adamları Lannister keşifçilerini yakaladıklarını söyler. Robb, Tywin'e bir mesaj yollayıp ona "kışın kendisi için geldiğini" söyler ve Robb'un 20.000 askerle Tywin'in üzerine yürüdüğünü düşünmesini ister. Jon Snow (Kit Harington), Sam (John Bradley) ve birkaç kişi daha Duvar'a donmuş bedenlerle döner. Lord Kumandan Mormont (James Cosmo), onların Benjen Stark'la birlikte keşke çıkan kişiler olduğunu anlar ve bedenlerini yakmasını söyler. Sam, ölülerin vücutlarında yara izi olmadığını ve haftalardır ölü olduklarını anlar. Ardından Mormont, Jon'u güneyde yaşananlarla ilgili uyarır ve Gece Nöbetinin hiçbir şekilde olaylara karışmadığını bilgilendirir. Jon, Sör Alliser Thorne'un (Owen Teale) kışkırtmalarına ve Eddard Stark'ın ihanetini anlatmasına göz yumamaz. Thorne'a saldırmaya çalışır fakat Mormont tarafından uyarılır. Ertesi gece Jon'un ulukurdu Hayalet, garip hareketler sergileyerel Jon'un odasında dolaşır. Kapıdan çıkıp Mormont'un odasına girmek ister, Jon da onu takip eder ve ölü bedenlerden birinin canlandığını ve saldırdığını görür. Wight olan beden'i kılıcıyla kesen Jon yine de bedenin hareket ettiğini görür. Mormont odaya girdiğinde Jon, sıcak feneri wight'ın üzerine atar ve eli yanar. Beden hareketsiz kalarak yanar. Ertesi sabah diğer bedenleri yakarlar ve Gece Nöbetçileri, Ak Gezenlerin dokunduğu bedenlerin sadece ateşle öldürülebildiğini anlar. Khal Drogo'nun (Jason Momoa) khalasarı Lhazarlı bir köye saldırır ve Yedi Krallık'a dönmesi için gemilerin bulunduğu yeri alır. Daenerys Targaryen (Emilia Clarke), Dothrakilerin vahşi ve barbarca hareketlerini tasvip etmez ve kadınları köle olarak alıp tecavüz etmelerini hazmedemez. Sör Jorah Mormont'a (Iain Glen) ve korumalarına kadınları kendi hizmetine alacağını söyler. Drogo önünde bunu yapması da kendisinin bir khaleesi gibi davrandığının göstergesi olur. Etkilenen Drogo, karısının yanında yer alırken kansüvarisi Mago bunun bir saçmalık olduğundan bahseder. Khal'a meydan okuduktan sonra ölür fakat Drogo'da ölümcül bir yara bırakır. Daenerys de korkarak şifacı arar ve karşısına Mirri Maz Duur (Mia Soteriou) getirilir. Dothrakiler de ona "maegi" der, kendi dillerinde cadı anlamı taşır. Ned Stark'ın (Sean Bean) tutuklanmasından sonra Joffrey (Jack Gleeson) ve Cersei Lannister (Lena Headey), Lannisterların Starklara karşı olduğunu bildirir. Ned'in büyük kızı Sansa (Sophie Turner) göz altındadır ve Arya (Maisie Williams) ise kılıç ustası Syrio Forel ile Lannister güçlerinin etrafını sarmasını izler. Arya dışarıya kaçarken Kraliçenin adamlarıyla Syrio'yu (Miltos Yerolemou) başbaşa bırakır. Cersei, Sansa'nın babasını kurtarmasının kendi elinde olduğunu ve Robb'a bir mektup yazması gerektiğini, Robb'un başkente gelip bağlılık yemini etmesi gerektiğini söyler. Ardından Joffrey ve Cersei, Janos Slynt, Şehir Gözcüleri ve lordların olduğu konsetde Tywin Lannister'ı (Charles Dance) yeni Kral Eli ilan ederler. Joffrey ayrıca Sör Barristan Selmy'yi (Ian McElhinney) şovalyelikten çıkarır. Selmy ise buna itiraz ederek ölene kadar hizmet etmesi gerektiğini söyler. Ardından kılıcını tahtın önüne atar. Sansa babasını kurtarmak için Joffrey'nin önüne çıkarılır, babası için merhamet ister. Joffrey de eğer kendisinin gerçek kral olduğunu söylerse onu bağışlayacağını söyler. Sekizinci bölüm "The Pointy End", George R. R. Martin tarafından yine kendisinin "Taht Oyunları" adlı kitabından uyarlayarak yazdı. Bölümde kitaptaki Tyrion VI, Arya IV, Sansa IV, Jon VII, Bran VI, Catelyn VIII, Tyrion VII, Sansa V, Eddard XV ve Daenerys VII kısımları kullanıldı. Martin, bölümü senaryolaştırmanın kendisi için çok basit olduğunu söyledi çünkü karakterlere ve hikâyeye yabancı olmadığını belirtti. Martin, dizinin yaratıcıları ve ana yapımcıları David Benioff ve D. B. Weiss'e senaryonun ilk tasladığını 1 Mayıs 2010'da verdi ve "çok uzun ve masraflı" olduğunu not düştü. Tyrion ve Bronn'un Ay Dağları'ndaki sahneleri Martin tarafından yazılmadı. Yedinci bölümde olmasını planladıkları sahne, yazarlar Benioff ve Weiss tarafından eklendi. Televizyon tarihinde sürekli olduğu gibi sahne saklanarak bu bölüm için eklendi ve çekildi. Bölümün çoğu sahnesi Belfast'deki The Paint Hall stüdyolarında çekildi. Kızıl Kale ve Winterfell için set kuruldu. Stark ve Lannister savaş kampları Castle Ward'da çekildi. Audley Kalesi, Moat Cailin kuleleri için kullanıldı. Dothrakilerin saldırdığı Kuzu Adamların köyü Malta'da Ekim 2010'da çekildi. Arya'nın kılıcı İğne ile talim yaptığı yerler San Anton Palace'da çekildi. Michele Clapton (kostüm tasarımcısı) ve Rachael Webb-Crozier (kostüm süpervizörü) 2011 Emmy Ödülleri'nde En İyi Kostüm dalına "The Pointy End" bölümüyle aday oldular fakat ödülü The Borgias kazandı. Game of Thrones (7. sezon) Game of Thrones dizisinin yedinci sezonu HBO kanalı tarafından 16 Temmuz 2017'de yayımlanmaya başladı. Diğer sezonların aksine bu sezon yedi bölümden oluşuyor. Önceki sezon gibi bu sezon da George R. R. Martin'in "Buz ve Ateşin Şarkısı" serisinden olmayan bazı yeni bölümler ile birlikte aynı zamanda "Kış Rüzgarları" ve "Bahar Rüyası" adlı henüz yayımlanmayan son iki romandan uyarlanarak çekilecektir. 21 Nisan 2016 tarihinde, altıncı sezon yayınlandıktan üç gün sonra sipariş edildi. Sezon 31 Ağustos 2016'da çekilmeye başlandı ve Kuzey İrlanda, İspanya ve İzlanda gibi ülkelerde çekimler yapıldı. "Game of Thrones"un kadrosu; Peter Dinklage, Nikolaj Coster-Waldau, Lena Headey, Emilia Clarke ve Kit Harington gibi oyuncuların yanında bu sezon kadroya eklenen Jim Broadbent ve Tom Hopper'dan oluşuyor. Dizinin yaratıcıları ve ana yapımcıları David Benioff ve D. B. Weiss yedinci sezonu idare edecekler. Sezonun bölüm yönetmenleri Alan Taylor, Jeremy Podeswa, Mark Mylod ve Matt Shakman olacak. Shakman, ilk kez Game of Thrones dizisinin bir bölümünü yönetecek. Diğer yönetmenler önceki sezonlarda birkaç bölüm yönetmenlik görevini üstlenmişti. Michele Clapton, altıncı sezonda yaptığı gibi kostüm tasarımcısı olacak, daha önceki beş sezonda da görev almıştı. George R. R. Martin'in yayınlanacak olan serinin devam romanı "Kış Rüzgarları"ndan uyarlanacak olan sezon, ekstra olarak özel içerik de içerebilir. Haziran 2016'da Martin, kendi bloğuna New York City'de yayımcılarla buluştuğunu yazdı. Altıncı sezondaki sahnelerin çoğu, Martin'le yapılan görüşmeler sonucu yazılmıştı. Yedinci sezon çekimleri 31 Ağustos 2016'da başladı ve Şubat 2017'de sona erecek. Tahmin edilenlere göre sezonun büyük bir kısmı Kanarya Adaları'nda çekilecek. İspanya'daki Girona, çekim için kullanılmayacak. Girona'da daha önce Braavos ve Kralın Şehri'nin bazı yerleri kullanılmıştı. Artık Hırvatistan'daki Dubrovnik'te başkent çekimleri yapılacak. Yapımcılar David Benioff ve D. B. Weiss, UFC Unfiltered ile yaptıkları röportajda ise çekimlerin geç başlayacağını belirttiler. Dizideki kurgusal kıta olan Westeros'a kışın geldiğini ve bu yüzden Avrupa'da olan ülkelerdeki çekim yerlerine de soğuk hava gelmesini beklediler. "Henüz kesinleşmiş bir çekim tarihimiz yok fakat bu sene biraz daha geç başlayacağız çünkü bildiğiniz gibi kış geldi ve bu da demek oluyor ki güneşli havalar bizim amacımıza ulaşmamızı engelleyecek. Biz de çekim tarihlerini biraz daha erteledik, güneşli yerlerde bile biraz daha kapalı ve gri hava olsun istedik." Duyurulanlara göre yedinci sezon çekimleri Kanarya Adaları'nda gerçekleşecek. Girona, İspanya'da artık çekim yapılmayacak. Girona'da daha önce Braavos ve Kralın Şehri gibi yerlerin mekan çekimleri yapılıyordu. Yedinci sezon çekimlerinin Ağustos 2016'da Kuzey İrlanda'da başlancağı bildirildi. Dizi, ardından İspanyol şehirleri olan Sevilla, Cáceres, Almodovar del Rio, Santiponce, Zumaia ve Bermeo gibi yerlerde çekilecek. Yedinci sezon, HBO kanalı tarafından 21 Nisan 2016 tarihinde, altıncı sezon yayınlandıktan üç gün sonra sipariş edildi. Serinin yapımcıları David Benioff ve D. B. Weiss ile yapılan bir röportajda yedinci sezonun daha kısa bölümler içereceği belirtildi. "Finale son 13 bölüm kaldı, son adımlarımızı atıyoruz," dediler. Altıncı sezonda yönetmenlik yapan Jack Bender'e göre yedinci sezon yedi bölüm içerecek. Benioff ve Weiss'e göre yedinci ve sekizinci sezonlar için ayrı on bölüm prodüksiyon yapmaları ve hazırlamaları televizyon yayın tarihine yetişmeyeceği için böyle bir karar aldıklarını söylediler. "Deadline"a göre 21 Haziran 2016'da beş ana kadro karakteri olan Peter Dinklage, Nikolaj Coster-Waldau, Lena Headey, Emilia Clarke ve Kit Harington son iki sezon anlaşmalarını yenilediler. Bölüm başı 500.000 dolar alacaklarını belirten dergi, sekizinci sezona kadar rakamın değişebileceğini söyledi. "Entertainment Weekly" yedinci sezon için seçilen Jim Broadbent'in "muhteşem" bir rolde oynayacağını bildirdi. 23 Haziran 2016'da San Diego Comic-Con'da HBO kanalı dizinin prodüksiyon fragmanını yayımladı. Sezondan yayımlanan ilk profesyonel çekimler ise 28 Kasım 2016'da, HBO'nun 2017 yılına dair yayın programında görüntülendi. Ufak videoda Jon Snow, Arya Stark ve Sansa Stark görüldü. 8 Mart 2017'de HBO, sezonun ilk tan覺t覺m posterini yay覺mlad覺. 9 Mart 2017'de ise HBO, "Game of Thrones" Facebook sayfasından canlı yayın yaparak sezonun yayım tarihinin 16 Temmuz 2017 olacağını açıkladı. Ardından ufak bir fragman gösterildi. Yedinci sezon müziklerini bestelemesi için önceki sezonlarda olduğu gibi Ramin Djawadi ile anlaşıldı. Tiran AdasÄ± Tiran Adası (; "Cezire Tiran"), Tiran Boğazı'nda Suudi Arabistan'ın kontrolünde olan ve herhangi bir yerleşimin olmadığı bir adadır. Ada Sanafir Adası'nın hemen yanında yer almaktadır. Adanın yüzölçümü 88 km²'dir. 9 Nisan 2016 tarihinde Mısır tarafından bir sınır anlaşması ile Tiran ve Sanafir adalarını Suudi Arabistan'a devredilmesine karar verildi. Ancak anlaşmanın Temsilciler Meclisi'nde onaylanması gerekiyordu ve Mısır yargısı tarafından da iptal edildi. Mısır Yüksek İdare Mahkemesi 2017 başında aldığı karar ile Suudi Arabistan ile yapılan antlaşmanın geçersiz olduğuna ve söz konusu adaların Mısır toprağı olduğuna ve herhangi bir nedenle başka ülkeye devredilemeyeceğine hükmetmiştir. Cheorwon Cheorwon (; "Cheorwon-gun"), Güney Kore'nin Gangwon ilinde bulunan bir ilçedir. İlçe Kuzey Kore sınırında yer almaktadır. Yüzölçümü 899.82 km² olan ilçenin nüfusu 2008 yılı itibarı ile 47,724'tür. Yıldıztabya Stadyumu Yıldıztabya Stadyumu, İstanbul'un Gaziosmanpaşa ilçesinin Yıldıztabya semtinde bulunan, 6.500 kişi kapasiteli stadyumdur. Amatör Lig, Bölgesel Amatör Lig ve 3. Lig müsabakaları dahil olmak üzere tam 9 takıma ev sahipliği yapmaktadır. Gaziosmanpaşa'da yer alan Yıldıztabya Stadyumu'na, otobüs ve minibüs gibi toplu taşıma seçenekleri kullanılarak da ulaşmak mümkündür. Eminönü'nden 37E - 399C - 399 - (Yıldıztabya - Cebeci - Küçükköy otobüsleri). Beyazıt'tan 39C otobüsü. Aksaray - Topkapı'dan, Gaziosmanpaşa-Yıldıztabya minibüsleri ile ulaşım sağlanabilir. Olivia Munn Lisa Olivia Munn (d. 3 Haziran 1980), profesyonel adıyla Olivia Munn, Amerikalı oyuncu ve model. Kariyerinin ilk yıllarında kendisinden Lisa Munn olarak bahsedilirdi ancak 2006'dan sonra Olivia Munn adını hem özel hayatında hem de profesyonel olarak kullandı. Munn oyuncu olmadan önce profesyonel kariyerine televiyon habercisi olarak başladı. 2006'da Beyond the Break'da Mily Acuna rolünde oynadı. 2006'dan 2010'a kadar Attack of the Show!'da yardımcı oyuncu olarak oynadı ve The Daily Show'da muhabir olarak 2010'dan 2011'e kadar görev aldı. Pencere Önü Çiçeği Pencere Önü Çiçeği, Bülent Ortaçgil ve Fikret Kızılok albümü. Bu albüm, ikilinin 1980'lerde beraber yayınladığı ikinci ve son albümdür. 1980'lerde tanışıp Çekirdek Sanatevi'ni kuran Kızılok ve Ortaçgil, farklı sanatçıların konser kayıtlarını yaparlarken bir yandan da 1985 yılında Biz Şarkılarımızı.. albümlerini çıkardı. Ancak, o dönem çıkan telif ve bandrol yasası nedeniyle Çekirdek Sanatevi'nden yayınlanan eserlerin sayısı azarlırken, çıkan ilk bandrollü eserlerden biri Kızılok ve Ortaçgil'in "Pencere Önü Çiçeği" albümü oldu. 1987'de yayınlanan bu albüm, sanatçıların bir yıl önceki konserlerinden derlenmişti. Önceki Çekirdek kayıtlarına göre ise daha iyi kaydedilmiş ve dinlenebilir bir durumdadır. Albümdeki çoğu şarkı Kızılok ve Ortaçgil imzası taşısa da Ortaçgil ve Kızılok'un ayrı ayrı yazdığı şarkılar da vardı. Ortaçgil'in ilk kez Rüzgara Söylenen Şarkılar albümünde yayınladığı "Değirmenler"i bu albümde Kızılok söylemektedir. Bu şarkı ve "Pencere Önü Çiçeği" 1999'da Ortaçgil tarafından Eski Defterler albümünde tekrar yorumlandı. Kızılok şarkılarından "Olmasın Varsın" daha sonra hiçbir albümde yayınlanmasa da, Ajda Pekkan'a atfedilmiş "Şarkıdaki Maymun" 1995 yılında çıkan Demirbaş albümünde yorumlandı. Kızılok ve Ortaçgil imzalı "Entelektüel" ve "Uyusun da Büyüsün" ise Kızılok tarafından 1990'da çıkan Olmuyo Olmuyo albümünde yayınlandı. Ancak, Kızılok'un Ortaçgil'in adını şarkıların künyesinden çıkarması ikisinin arasını daha da açan olaylardan biri oldu. Diğer ortak şarkılar "Güneşin Aynasında" ve "Bir Nihavend Yalnızlık" ise daha sonra iki sanatçı tarafından da yorumlanmadılar. Albüm kapağında "Komünist Faşizan" ve "Beyaz Balık" adlı iki şarkının adı geçse de bu şarkılar albümde yayınlanmamıştır. Beyaz Balık, 2007'de çıkan Büyükler İçin Çocuk Şarkıları'nde gün yüzüne çıkmıştır. Albüm, 2008'de CD formatında tekrar yayınladı. Jamie Noble James Gibson ya da bilinen adıyla: Jamie Noble (d. 23 Aralık 1976), Amerikalı yarı emekli profesyonel güreşçi. Günümüzde WWE'de yapımcıdır. Shelton Benjamin Shelton James Benjamin ya da bilinen adıyla: Shelton Benjamin (d. 9 Temmuz 1975), Amerikalı profesyonel güreşçi. Günümüzde WWE güreşçisidir. Spor, Benjamin için çok önem taşır. Lise'de koşan, futbol oynayan ve serbest güreşen bir öğrenci olan Benjamin, o dönem güreşerek 122 galibiyet ve 10 mağlubiyet aldı. 1993-1994'te South Caroline Heavyweight Champion olan Benjamin 1998'de University Of Minnesota'da eğitim gördü. O zaman 36 galibiyet ve 6 mağlubiyet aldı. Süper bir grafik çizen Benjamin'e WWE teklif yaptı ve Benjamin kabul etti. Ohio Valley Wrestling'e alınan Benjamin, Brock'u partner olarak seçip Minnesota Stretching Crew'i kurarak 3 kez OVW Southern Tag Team Championship'i kazandı. Fakat Lesnar'ı WWE çağırdı ve Lesnar WWE'e gitti. Takım bitmiş oldu. Benjamin sonra Redd Dogg Bernard'ı partner olarak seçip takım kurarak tekrar OVW Southern Tag Team Championship'i kazandı. Benjamin o zaman WWE Heat'te görülmeye başladı. Sürpriz 1-2 galibiyet alarak dikkat çeken Benjamin'i Eylül 2002'de WWE çağırdı. Benjamin kabul etti. Redd Dogg ve o çekişti ve kazanan Redd Dogg oldu. Benjamin OVW'e veda edip WWE'e gitti. Kurt Angle ve Brock Lesnar'ın çekiştiği dönem, Angle, Brock'u satan Paul Heyman'ı menajer olarak seçip Lesnar'a kazık attı. Heyman, 26 Aralık 2002'de Angle'a 2 genç isim getirdi. Bu 2 isim Charlie Haas ve Shelton Benjamin'di. Team Angle olarak kurulan bu takım 6 Şubat 2003'te Los Guerreros'u yenerek Tag Team Championship'i kazandı. 23 Şubat'ta No Way Out'ta Team Angle&Angle vs Lesnar&Benoit oldu. Edge sakat olduğu için katılamadığı bu maç, gülen taraf Lesnar ve Benoit oldu. Wrestlemania 19'da Team Angle, Los Guerreros ve Benoit&Rhyno'yu mağlup ederek Tag Team Championship'i korudu. Backlash'te Team Angle, Los Guerreros'u mağlup etti. Fakat Los Guerreros Tag Team Championship'i kaçırdı. Smackdown'da iade eden Team Angle için yeni hedef Kurt'un madalya oldu. Ve Kurt'un madalya çalındı o gece. Judgment Day'de Team Angle ve Los Guerreros Tag Team Championship'e çıkacaktı, fakat Chavo sakat olduğu için Tajiri çıktı. Ve o gece Tajiri ve Eddie sürpriz bir galibiyet alıp şampiyon oldu. Wrestlemania 19'dan sonra Angle ameliyat oldu ve bir süre görünmedi. Fakat Return yaptığı zaman Face oldu ve Tag Team Championship'i kayıp eden Charlie ve Benjamin'e kızıp Team Angle'ı bitirdi. Fakat Benjamin ve Haas takım olarak devam etti. Ve yeni bir isim buldu, o isim World's Greatest Tag Team'di. 3 Temmuz 2003'te Tajiri ve Eddie'yi mağlup edip tekrar Tag Team Champion oldu. Vengeance'da Mysterio ve Billy Kidman'ı mağlup eden takım Smackdown'da Los Guerreros'a mağlup oldu ve kemer Los Guerreros'a geçti. Maç bittikten sonra sakat olan Benjamin 1 ay görünmedi. 15 Ocak 2004'te Benjamin ve Charlie, Basham Brothers'ı mağlup ederek Royal Rumble için hak kazandı, fakat RR'de 2 isim elenerek RR'ı kazanamadı. No Way Out'ta APA'a mağlup olan takım, Wrestlemania 20'de çıktığı Tag Team Championship'te galip gelemedi. Kemer Rikishi ve Scotty'de kaldı. 22 Mart 2004'te olan Draft Lottery'de Benjamin Raw'a Draft olur. Ve o zaman WGTT bitmiş olur. Benjamin, Raw'da HHH'i mağlup ederek mükemmel bir debut yapar. Tekrar bu 2 isim maç yapar ve HHH Count-Out olur. The Evolution, Benjamin'i hoş karşılamaz ve çekişme başlar. Backlash'te Benjamin, Flair'ı mağlup eder. 31 Mayıs Raw'da mağlup ettiği isim IC Randy Orton olur. Sonra bu 2 isim Bad Blood'da IC'e çıkar. Fakat Benjamin kazanamaz. 1 gün sonra Raw'da Garrison Cade ve Benjamin maç yapar. O maç Benjamin'in el kırılır. Eylül 2004'e kadar görünmez Benjamin. Return yapan Benjamin tekrar The Evolution'a yöneldi ve tekrar çekişme başladı. Raw'da HHH ve Benjamin maç yaptı. HHH DQ olarak mağlup oldu. 18 Ekim Raw'da Benjamin, Christian, Hurricane, Tajiri, The Coach ve Rhyno'u mağlup etti. Taboo Tuesday'de Vince açıklama yaptı. Galip gelen Vince'den destek alacaktı. Benjamin kazandı, fakat Vince'den destek istemediğini söyledi ve WWE Universe'den destek istedi. Gelecek Raw'da Benjamin, WWE Universe'den destek alarak IC için hak kazandı. Ve Jericho'yu mağlup ederek IC'i aldı. Survivor Series'te Christian'ı mağlup etti. New Year's Revolution'da 2 kez Maven'ı mağlup etti. Raw'da tekrar Maven'ı mağlup edip RR için hak kazandı. Fakat RR'ı kazanamadı. 3 Nisan 2005'te Wrestlemania 23'te IC olarak MITB'e katıldı, fakat kazanan Edge oldu. Backlash'te Jericho'yu mağlup etti. Benjamin uzun süre IC olarak kaldı, fakat Raw'a Carlito'ya mağlup olarak kayıp etti. Benjamin ve Carlito bir süre çekişti. Fakat Benjamin, Kervin White'a yöneldi ve Unforgiven'da White'ı mağlup etti. 7 Kasım'da Carlito'ya mağlup oldu ve SS'de olacak Team Raw'a katılamadı. Benjamin için kötü bir dönem başladı. Hep mağlup olan Benjamin en son Carlito'ya mağlup olmuş Elimination Chamber'a katılamadı. 2 Ocak 2006'da Benjamin Masters'a mağlup oldu. Maç bittikten sonra anne Benjamin geldi ve Shelton'a kızdı. Anne Benjamin hep Shelton'a kızdı, fakat yardım etti. 20 Şubat 2006'da anne kriz geçirdi. Flair'ın dikkat dağıldı ve Benjamin galip geldi. Ve Benjamin IC oldu. Anne Benjamin'in taklit yaptığı anlaşıldı. Fakat bir süre sonra anne Benjamin gerçek bir kriz geçirdi ve WWE'e veda etti. Benjamin, Chavo'yu mağlup ederek MITB için tekrar hak kazandı. Wrestlemania 22'de MITB'e katıldı, fakat kazanan RVD oldu. Sonra Benjamin ve RVD çekişti. Backlash'te 2 isim özel bir maç yaptı. Benjamin kazandığı zaman MITB'i alacaktı, RVD kazandığı