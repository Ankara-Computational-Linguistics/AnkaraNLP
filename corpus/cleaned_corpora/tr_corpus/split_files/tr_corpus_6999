gerçekleşen ticaretten yeterince yararlanamıyordu. Bunun farkında olan Gıyaseddin Keyhüsrev, önemli dış ticaret limanı olan ve Latinlerin İstanbul’u işgalinden sonra Aldo Brandini adlı bir İtalya’nın kontrolüne geçmiş bulunan Antalya'yı 1206’da kuşattı. Kıbrıs Kralı Gautier de Montbeliard’dan yardım alması kuşatmanın sonuçsuz kalmasına neden oldu. Sultan, kuşatmayı kaldıdı ancak ertesi sene şehrin Bizans ahalisi ile anlaşarak şehri tekrar kuşatma altına aldı. 5 Mart 1207’de şehir fethedildi. Antalya’ya atanan ilk vali, Mübarezeddin Ertokuş oldu ve bu görevi 22 yıl sürdürdü. Antalya’nın fethi ile güneyde önemli bir ticaret limanı ve şehrine sahip olan Selçuklular ilk defa Avrupalılar’la ticari ilişkilere girip antlaşmalar yaptılar. Gıyaseddin Keyhüsrev, güneydoğudaki ticari gelişmeye verdiği önem nedeniyle Antalya’nın fethinin arından Kilikya Ermeni Krallığı’na karşı harekâta girişti. Önce Eyyubiler’in eline geçmiş bulunan Maraş’ı ardından Ermenilerin eline geçmiş olan Petrus’u Selçuklu topraklarına kattı. Ermeni Prensi Leon’la Anadolu Selçukluları’na sadık kalması, Türkiye-Suriye ticaret yoluna ve Halep Eyyûbî sınırlarına saldırmaması, ayrıca savaş tazminatı ödemesi şartıyla bir barış antlaşması imzaladı. I. Gıyaseddin Keyhüsrev, sultanların ülke topraklarını oğulları arasında paylaştırma geleneğine son vererek merkezi yönetimi güçlendirdi. Vilayetleri yönetmekle görevlendirilen şehzadeleri merkezi yönetime bağlı birer vali durumuna getirdi. I. Teodor Laskaris yönetimindeki İznik İmparatorluğu’nun güçlenmesinden rahatsızlık duyan Sultan I. Gıyaseddin Keyhüsrev, geçmişte kendisini İstanbul’daki sarayda ağırlamış olan III. Aleksios’u Laskaris’in yerine İznik İmparatorluğu tahtına çıkarmak üzere 1211’de harekete geçti. Alaşehir Muharebesinde bir Frenk paralı askeri tarafından öldürüldü. Geçici olarak Alaşehir’e gömülen sultanın cesedi, daha sonra Konya’ya götürülüp Alâeddin Camii yanındaki Sultanlar Türbesi’ne defnedilmiştir. Kusursuz AÅŸk Kusursuz Aşk, Soner Arıca'nın 2001 yılında yayınladığı müzik albümü. Colón, Panama Colón, Panama'nın Karayip sahilinde bulunan bir liman şehridir. Aynı isimli Colón Eyaleti'nin başkenti olan Colón, yaklaşık 78.000 nüfusa sahiptir. Şehir Panama Kanalı'nın Atlantik girişinde yer alır. Şehir 1850'de kurulur. İspanyol kökenli camialarca Colón olarak adlandırılırken, ABD eski tarihçesinde uzun yıllar boyunca Aspinwall adı ile iz bırakır. Colón adı, Kristof Kolomb'un İspanyolca adından gelir. 1815 yılında Kolombiya İç Savaşı sırasında şehir büyük bir yangına maruz kalır. Aynı şekilde 1915'te yine bir yangın yaşar. 1900 yılında şehir nüfusu ancak 3.000 kişidir. Nüfus, Panama Kanalı inşaasına bağlı olarak yükseliş gösterir. Daha 1920'de 31.203 kişi olmuştur bile. 1953'te Colón Serbest Ticaret Bölgesi ve Limanı olur. 1960'ların sonundan itibaren şehrin ekonomisi gitgide kötüleşir. Günümüzde işsizlik oranı yaklaşık % 40 olup, fakirlik oranı daha da yüksektir. II. Süleyman Şah II. Süleyman Şah ya da Rükneddin Süleyman Şah (Arap alfabesiyle: ركن الدين سليمان شاه ("Rukn ed-Din Süleyman Şah")) (ö. 1204) Türkiye Selçuklu Sultanı'dır (1196-1204). Babası II. Kılıçarslan’ın ölümünden sonra parçalanan Anadolu Selçuklu Türk birliğini yeniden kurmuş, ülkede istikrarı sağlamıştır. Anadolu Selçuklu Sultanı II. Kılıç Arslan'ın büyük oğludur. II. Kılıç Arslan 1186'da ülkesini 11 oğlu arasında paylaştırdığında Süleyman Şah, Tokat meliki olarak tayin edildi. Kardeşler arasında veliahtlık mücadelesi henüz Kılıçarslan hayattayken başladı. Saltanatın kendisine ait olduğunu savunan Kutbeddin Melikşah, etrafına topladığı Türkmenler ile kardeşler içindeki en güçlü orduya sahipti ancak vezirler ve devlet erkanı Melikşah’ı sultanlık için uygun görmüyorlardı. Melikşah Konya’ya saldırıp kendini zorla sultan ilan ettirdiyse de II. Kılıçarslan onun yanından kurtulup önce Kayseri’deki Sultan Şah’ın, sonra diğer oğullarının yanına gitmiş ve sonunda en küçük oğlu Keyhüsrev’i veliaht ilan etmiştir. 1192'de II. Kılıç Arslan'ın ölümünden sonra I. Gıyaseddin Keyhüsrev Türkiye Selçuklu Sultanı oldu; ancak melik kardeşler kendi hakimiyet alanlarında tam bağımsız olarak hareket edip sikke kestirmekteydiler. Büyük kardeş Melikşah bir hile ile kardeşi Kayseri meliki Nureddin Sultanşah’ı öldürterek Kayseri’ye hakim olduysa da ertesi sene Melikşah’ın hastalanarak ölünce Süleyman Şah bu bölgeleri hakimiyet alanına katıp güçlendi. Ardından diğer melik kardeşleri Nasıreddin, Berkyarukşah, Nizameddin ve Argunşah’ın üzerine gitti. Önce Berkyarukşah’ın elinden Niksar’ıi sonra’da Argunşah’ın elinden Amasya’yı aldı. Ankara meliki Muhiyüddin Mesud başta olmak üzere diğer kardeşlerine metbuluğunu kabul ettirdi. I. Keyhüsrev’e muhalif olan diğer kardeşleri, kuvvetleri ile etrafında toplandılar. Meydana gelen büyük ordu Aksaray’dan Konya üzerine yürüyerek şehri kuşattılar. Kuşatmanın uzaması üzerine Keyhüsrev’e bağlı beyler, kuşatmayı kaldırırsa sefer masraflarını karşılamayı taahhüt ettilerse de Süleyman Şah kabul etmedi. Şehri terk ederse Keyhusrev’e, çocuklarına, hazinesine ve maiyetine zarar verilmeyeceğine, Konya’dan istedikleri yere gitmelerine müsaade edileceğine dair bir ahitname verme teklifini ise kabul etti. Süleyman Şah’ın yolladığı ahidnâme kendisine gösterilince saltanatı bırakmayı kabul eden Keyhüsrev’in isteği üzerine daha kesin ifadelerle anlaşma yazılıp imzalandı ve anlaşmanın yapıldığı günün gecesi Keyhüsrev şehri terk etti. Halife Nâsır-Lidînillâh saltanat menşuru, çetr ve sancak göndererek Süleyman Şah’ın hâkimiyetini tasdik etti. Keyhüsrev, Bizans sarayına sığınmaya karar vermişti. Süleyman Şah, yeğenleri İzzeddin Keykavus ile Alâeddin Keykubad’ı yanına getirtip onları Konya’da kalmaları veya babalarının yanına gitmeleri için serbest bıraktı. Babalarının yanına gitmeyi tercih edince onları da İstanbul’a gönderdi. Anadolu’da Selçuklu Türk birliğini yeniden kurmak üzere kardeşlerinin idaresinde bulunan toprakları elde etmeye girişti. Melik Berkyaruk’un elinden Niksar’ı, Melik Arslanşah’ın elinden Amasya’yı aldı. Bu arada Elbistan Meliki Tuğrul Şah ona tâbi olduğunu bildirdi. Selçuklularının iç meseleleri ile uğraşmasını fırsat bilerek Kayseri üzerine akınlar yapan Ermeni kralı II. Levon’un üzerine 1199’da sefere çıktı. Bu sefer sonunda Ermenilerin işgal ettiği bölgeler kurtarıldı ve Ermenilerce Selçuklu Sultanı Süleyman Şah metbu tanındı. Daha sonra Anadolu’da Türk birliğini kurmaya girişen Süleyman Şah, kendisine tabi olmamakta direnen kardeşi Malatya meliki Kayser Şah üzerine yürüdü; Haziran 1200 tarihinde Malatya’yı idaresi altına aldı. Süleyman Şah ayrıca Harput’ta hüküm süren Artuklu koluna hâkimiyetini kabul ettirdi. Süleyman Şah iç sorunlarla meşgulken Bizans imparatoru Samsun’a gelen ticari gemilere baskın yaptırarak birçok ticaret malını yağmalatmıştı. Elçi gönderip anlaşma teklif etti. İmzalanan barış anlaşması ile iki devlet arasında siyasî ilişkiler yeniden başladı. II. Süleyman Şah'ın en büyük başarısı Erzurum'u alarak Saltukluların varlığına son vermek oldu. Asıl hedefi Gürcistan idi. Kars’ı ele geçiren ve Erzurum’a kadar akınlar yapan Gürcüler üzerine çıktığı seferde kardeşleri ve tabi hükümdarlardan askeri yardım istemişti. Erzurum’a vardığında huzuruna çıkmakta geç kalan Saltuklu Beyi Melikşah’ı hapsetti ve böylece Saltuklu hanedanının hakimiyeti sona erdi. Gürcistan Kraliçesi Tamara’nın gönderdiği ordu Erzurum’un doğusunda Micingerd Kalesi civarında istirahat halindeki Selçuklu ordusunu pusuya düşürdü. Sultan’ın çetrdârının atının tökezlemesi ve çetrin yere düşmesi büyük bir paniğe ve Selçuklu ordusunun ağır mağlûbiyetine sebep oldu. Erzincan Mengücüklü Hükümdarı Behrâmşâh esir düştü; daha sonra fidyesi ödenerek esaretten kurtarılabildi. Süleyman Şah ise Erzurum’a çekildi, ardından Konya’ya döndü. Gürcüler’e karşı yeni bir sefere çıkmadan önce kardeşi Mesud’un elinden Ankara’yı almak isteyen Süleyman Şah’ın üç yıl kadar şehri kuşattığı rivayet edilir. Nihayet Mes’ûd Ankara’yı bırakarak uç bölgelerindeki bir kaleye git meye razı oldu. Ankara’dan ayrıldığı sırada onu öldürten Süleyman Şah bu olaydan sonra çok yaşamadı; yeni bir Gürcistan seferine giderken yolda hastalanarak öldü (1204). Mezarı, Konya'da Alâeddin Camii'ndedir. Süleyman Şah'ın ölümünden sonra henüz ergenlik çağına erişmemiş olan oğlu İzzeddin Kılıç Arslan tahta geçirilmiştir. III. Kılıç Arslan III. Kılıç Arslan, (Arap alfabesiyle: قلج أرسلان) Türkiye Selçuklu Sultanı'dır . II. Süleyman Şah'ın oğludur. 8 ay gibi kısa bir süre (1204-1205) sultanlık yaptı. III. Kılıç Arslan babasının 1204'te ölümü üzerine çocuk yaşta Konya'da tahta çıktı. Tahta çıktığı sırada Dördüncü Haçlı seferi İstanbul'u ele geçirmiş ve İstanbul'da Latin İmparatorluğu'nu kurmuştu. Babası tarafından tahttan indirilmiş olan amcası I. Gıyaseddin Keyhüsrev o sırada İstanbul'da bulunuyordu. Süleyman Şah'ın ölüm haberini alınca Anadolu'ya geldi; Türkmenlerin desteğiyle başşehir Konya'yı kuşatarak III. Kılıç Arslan'ı tahttan inmeye zorladı; sonunda Konyalılar yeğeni Kılıçarslan'a kötülük yapmaması şartıyla şehri teslim ettiler (1205) bir menşurla Kılıcarslan’ı Tokat’a tayin etti, fakat Kılıcarslan daha Tokat’a gitmeden kararını değiştirip yakınlarıyla birlikte bir süre Konya yakınlarında bulunan Gevele Kalesi'nde yaşamaya mecbur bıraktı. III. Kılıç Arslan orada öldü. III. Kılıcarslan’ın kısa süren hükümdarlığı döneminde Danişmendli Türkmenleri Isparta Kalesi'ni fethederek ülkeye katmıştır. I. İzzeddin Keykâvus I. İzzeddin Keykavus, (Arap alfabesiyle: عز الدين كيكاوس بن كيخسرو ("İzz al-Dīn Kaykā'us bin Kayhusrev") d. 6 Kasım 1180 - ö. 7 Ocak 1220), Türkiye Selçuklu Sultanı'dır (1211-1220). Saltanatı döneminde ülkesini dünyaya ve denizlere açan sahil ve limanlara kavuşturmuş; ticaretin gelişmesini sağlamış, Haçlıların İstanbul’u işgaliyle ortaya çıkan durumdan çok iyi istifade ederek; Komnenos Hanedanı’nı, Kilikya Ermeni Krallığı’nı, Eyyûbîler ve Artukluları Selçuklu Devleti’ne tâbi kılmıştır. Sivas'ı Devletinin başkenti yapmış; Anadolu'daki Selçuklu tıp eğitim yeri ve hastanelerinin en büyüklerinden olan Sivas Darüşşifası'nı yaptırmıştır. I. Gıyaseddin Keyhüsrev'ın büyük oğludur. Çocukluk, gençlik yılları ve meliklik hayatına ilişkin fazla bilgi bulunmaz. Babası I. Gıyaseddin Keyhüsrev’in tahttan indirilmesinden sonra babası ile birlikte uzun seyahatlere katıldı, sonunda babası ve kardeşi I. Alaeddin Keykubad ile beraber Dördüncü Haçlı Seferi öncesine kadar (1200 - 1204 arası) İstanbul'da Bizans İmparatorluğu'nda kaldı. Bu sırada eğitimi ile Seyfeddin Ayaba ilgilenmişti. II. Süleyman Şah'ın ölümü üzerine tekrar sultan olmak üzere Konya’ya doğru harekete geçen babası, geçişine izin vermeyen İznik İmparatoru I. Theodoros Laskaris ile anlaşma yaparak Ladik, Honas ve bazı kaleleri bırakmayı kabul edip; kaleler teslim edilene kadar onu kardeşi Alaeddin Keykubad ile rehin bıraktı. İki kardeş, bir süre İznik de tutsak olarak kalsa da daha sonra Hacib Zekeriya'nın yardımı ile kaçarak Anadolu'ya geçtiler. Izzeddin Keykavüs, babasının Sultanlığı sırasında Malatya melikliğine atandı. Melikliği sırasında babasının hocası Mecdüddin İshak idarî işler ve öğrenimini tamamlama konusunda kendisine yardımcı olmuş; 6 yıl sonra babasının Alaşehir Muharebesi'nde ölümü üzerine 1211'de tahta çıkmıştır. Yenilgi ile sonuçlanan Alaşehir Muharebesi’nden sonra Selçuklu komutanları Sultanın cenazesini bile almadan Konya’ya dönmek zorunda kaldılar. Seyfeddin Ayaba ve bazı komutanlar esir düşmüştü. Konya’da toplanan devlet ileri gelenleri İzzeddin Keykavüs’ün tahta çıkmasının uygun olacağına karar verdi. Keykavüs, üç gün yas tuttuktan sonra Kayseri’ye gitti. Biat, yas ve tahta çıkma törenleri Kayseri’de yapıldı. Konya’ya hareket edeceği sırada kardeşi Tokat Meliki Alâeddin Keykubad saltanat davasıyla ortaya çıkarak şehri kuşattı. Erzurum Meliki Mugīsüddin Tuğrul Şah ile Ermeni Kralı I. Levon da kuşatmaya katılmıştı. Keykavsu, Kayseri subaşısı Celâleddin Kayser’i para ve değerli hediyelerle Ermeni Kralı I. Levon’a gönderdi. Kendisine para ve tahıl ile Luluva (Ulukışla), Ereğli ve Lârende (Karaman) kalelerin teklif edildi. Teklif kaubl eden Levon’un ittifaktan ayrılıp ülkesine dönmesinden sonra Mugisüddin Tuğrul Şah da kardeşi el-Melikü’l-Eşref’in ülkesine saldırmak üzere olduğunu öğrenip Erzurum’a döndü. Keykubad kuşatmayı kaldırıp Ankara Kalesi’ne sığındı. Orduyu Konya ovasında toplayıp Ankara’ya sefere çıkan Keykavus, şehri kuşattı. Kuşatma, 1213 ilkbaharına kadar devam etti. Keykubad, kalede erzağın azalması üzerine kendisi ve kale halkının canına dokunulmaması şartıyla teslim oldu. Kale halkına dokunulmadı; Keykubad ise Malatya yakınlarındaki Minşâr Kalesi’ne hapsedildi. Keykâvus onu öldürmek istediyse de hocası Mecdüddin İshak buna engel oldu. I. İzzeddin Keykavus, kardeşi I. Alaeddin Keykubad’ı etkisiz hale getirip iktidarını sağlamlaştırdıktan sonra bütün dikkatini Anadolu'da ticaretin canlandırılmasına verdi. Kıbrıs Krallığı’yla bir anlaşma yaparak iki ülke arasındaki ticareti serbest hale getirdi. Mısır ve Suriye’den gelen Güney-Kuzey ticaret yolu, Karadeniz’de Sinop ve Samsun limanlarına ulaşıp karşı sahildeki Sudak limanına geçerek kuzeydeki kürk yolu ile birleşmekteydi. Samsun, Gıyaseddin Keyhüsrev devrinde fethedilmişti. Keykavus, planlı fetih politikası sonucu kuzey ticaret yolunu açmak için Sinop'u Trabzon İmparatorluğu'ndan aldı (1214). Keykavus’ün ani bir baskınla kuşattığı Sinop, İznik İmparatorluğu ve Trabzon İmparatorluğu arasında mücadele konusu idi. Trabzon İmparatoru Aleksios Komnenos'un bir av sırasında pusuya düşürülerek Anadolu Selçukluları tarafından esir edilmesi şehrin teslim alınmasında çok faydalı oldu. Sinop’un fethi ile Trabzon merkezli Komnenos Hanedanı Selçuklulara bağlandı ve 1243’teki Kösedağ yenilgisine kadar bağlı kaldı. Zafer, komşu devletlere ve Abbasi halifesine fetihnamelerle iletildi. Sultan, bu başarı nedeniyle ""Es-sultânü’l-gālib"" ünanını aldı. Sefere katılan beylerden Simre Valisi Bedrüddin Ebu Bekir Sinop Valisi ve komutanı olarak atandı. Ermeni kralı Levon, Keykavüs ile Keykubad arasındaki taht mücadelesi sırasında kendisine bırakılan Luluva (Ulukışla), Ereğli ve Lârende (Karaman) kalelerini yönetemeyeceğini anlamış; Hospitalier Şövalyelerine vermek istiyordu. Keykavus Sinop’un fethinden sonra düzenlediği seferle bu kaleleri ele geçirdi ve Antalya’ya yöneldi. Keykavus ile Keykubad arasındaki taht mücadelesi sırasında Antalya’nın Hristiyan halkı ayaklanmış, Selçuklu muhafızlarını öldürüp şehre hâkim olmuşlardı (1212). 24 Aralık 1215’te şehir karadan ve denizden kuşatıldı. Sultan, bir aylık kuşatmadan sonra teslim olan şehre büyük bir törenle girerek tahtına oturdu. Antalya’nın fethiyle Selçuklu Sultanı I. İzzeddin Keykavus ilk kez “"Sultanü’l-bahreyn/iki denizin sultanı"” unvanını kullandı. Şehirden kaçan halk bir fermanla geri davet edildi. Antalya’nın 1216'da ikinci kez fethi ile Akdeniz ve Karadeniz de iki önemli limanın Türklerin eline geçmesini sağladı. Sultan, Güney ticaret yolunu engelleyen Kilikya Ermeni Kralı I. Levon'un Haçlılarla arasının açılmasını fırsat bilerek sefere çıktı; 1216 yılı baharında Maraş üzerine hareketle Yabanlu ovasında ordugâh kurdu. Keban Kalesi önünde yapılan savaşta Ermeni ordusunu ağır bir yenilgiye uğrattı. Ermeni prensi ile 1218 yılında anlaşma yapıldı. Ermeniler Selçuklular’a tabi olmayı, vergi vermeyi, bazı sınır kalelerini iade etmeyi kabul etti. Sultan da Sis Kalesi’ni vereceğini açıkladı. Bu sefer sayesinde Anadolu-Suriye ticaret yolu güvence altına alındı; Anadolu, ticaret kervanlarının merkezi durumuna geldi. 1216 da, önemli bir ticari kavşak olan ve Eyyûbîler'in elindeki Halep'i almak için, Selahaddin Eyyubi'nin büyük oğlu Melik Efdal ile ittifak kurarak bu bölgedeki toprakların paylaşımı konusunda anlaştı. Başlangıçta bazı kaleler alınsa da Melik Efdal'ın taraf değiştirmesi ve ordusundaki emirlere olan güvensizlik nedeniyle harekatı yarıda keserek geri döndü (bu sefer sonrası Elbistan'a döndüğünde, güven duymadığı çoğunluğu gulam kökenli emirleri bir eve doldurarak yaktırdığı rivayet edilir). I. İzzeddin Keykavus, ikinci kez Halep üzerine sefer hazırlığı yaptığı sırada vereme yakalandı. Erbil Hükümdarı Muzafferüddin Gökbörü, Diyarbakır Hükümdarı Melik Salih, Mardin Hükümdarı Artuk Arslan'ın kendisini metbu tanımış; Büveysir'de birleşen müttefikler Selçuklu ordusunu beklemekteydi. Hastalığı artan Sultan, hekimlerin tavsiyesine uyularak havasının ve suyunun iyi geleceği ümidiyle Malatya yakınında Viranşehir'e götürüldü. Çok geçmeden orada öldü (1220) ve Sivas'ta 1217 de yaptırdığı Darüşşifa'daki türbesine gömüldü. Ölümüyle yerine kardeşi I. Alaeddin Keykubad Sultan oldu. (I. Alaeddin Keykubat'ın Sultan olmasının, ölüm döşeğinde iken İzzeddin Keykavus'un, oğlu olmadığından, Kezirkerp kalesinde tutuklu olan Aleaddin Keykubad'ı çağırtarak varis ilan ettiği ya da aynı gerekçe ile ümera'nın Aleaddin Keykubad'ı serbest bırakması nedeniyle olduğu yönünde iki görüş vardır). GetRight GetRight, sahipli ve deneme süreli bir indirme yöneticisidir. Michael Burford tarafından geliştirilmeye başlamıştır. Özelliklerinden biri, bir dosyayı parçalara ayırıp hızlı download etmeyi sağlıyor, downloadı durdurabiliyorsunuz, Bir dosyayı tarih ayarlayarak başka zaman diliminde indirmemizi sağlıyor. GetRight-6'ın, birkaç yeni özelliği var BitTorrent, Metalink, ve PodCast desteğini sağlamakta ve MD5 ve SHA-1 checksumsu çabuk bir şekilde doğrulayabiliyor. GÃ¼ney (dergi) Güney, 1972 yılında Yılmaz Güney hapse girdikten sonra öykü, şiir ve genel fikirleri üzerine yazılar da yazdığı edebiyat dergisi. 12 Eylül Darbesi'nin ardından yasaklanan dergi Yılmaz Güney Vakfı tarafından "Edebiyat dergisi" adıyla çıkarılmıştır. 1997'de Yılmaz Güney'in eşi Fatoş Güney'in de içinde bulunduğu, o dönemki arkadaşları dergiyi yeniden çıkardı. Güney Kültür Sanat Edebiyat Dergisi şu anda Fatoş Güney'den ve Yılmaz Güney Kültür ve Sanat Vakfı'ndan bağımsız olarak, Yılmaz Güney'in sanat ve dünya görüşüne uygun olarak çıkmaya devam etmektedir. Valeri Bojinov Valeri Emilov Bojinov ( [və.'lɛ.ri bo.'ʒi.nov]) (d. 15 Şubat 1986), Bulgar futbolcudur. Bojinov 2002-2005 yılları arası Lecce'de oynayan futbolcu 65 maçta 24 gol, 2005-2007 yılları arasında ise Fiorentina'da oynayıp 36 maçta 12 gol atmıştır. Fiorentina'dan ayrılıp kiralık olarak olarak bir yıl Juventus forması giyen futbolcu, 2007'de Manchester City FC ile anlaşmıştır. 2009'da kiralık olarak formasını giydiği Parma ile sezon sonunda sözleşme imzalamıştır. 2004 yılından beri formasını giydiği Bulgaristan millî takımında 42 maça çıkmış ve 6 gol atmış olan futbolcu, ülkesinin 2004 Avrupa Futbol Şampiyonası kadrosunda da yer almıştır. I Was Made to Love You "I Was Made to Love You" (ya da Türkçe adıyla "Seni Sevmek İçin Varım"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin beşinci sezonunun on beşinci bölümü. Her yerde erkek arkadaşı Warren’ı arayan bir genç kız Sunnydale’e gelir. Çok hoş ve güzel olan bu kız, Spike kendisine eşlik etme teklifinde bulununca onu pencereden aşağı atacak kadar da güçlüdür. Bunun üzerine Buffy ve arkadaşları, kız başkalarına zarar vermeden önce bir şeyler yapmaları gerektiğine karar verir. Bu arada, bu esrarengiz kız hakkında bir gerçeği daha keşfederler; o bir robottur. Buffy vs. Dracula "Buffy vs. Dracula" (ya da Türkçe adıyla "Buffy, Drakula'ya Karşı"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin beşinci sezonunun birinci bölümü. Rutin devriyeleri sırasında, mezarlıkta Dracula’yı gören Buffy ve diğer Scooby Gang, adeta bir film starı görmüş gibi şaşırır. Buffy onun etkisi altına girmeden bir an önce onu durdurmanın bir yolunu bulmak zorundadır, ancak Dracula, hepsinin sandığından çok daha kuvvetlidir. Joyce Summers, bilmeden Dracula'yı eve davet eder. Böylece Dracula akşam Buffy'nin odasına girer. Buffy'nin önceden ısırıldığını bilir. Ardından kendisi Buffy'yi tekrar ısırır. Giles'ın evinde Buffy'nin arkadaşları araştırma yaparken, Willow, Dracula'nın birini ısırdığı zaman rüyalarına girebileceğini, ısırdığı kişiyi kontrol edebileceği ile ilgili konuşmaktadır. Riley, boynunda eşarbı olan Buffy'nin ısırıldığını görür. Xander, Buffy'yikorumak için onun evine gidebileceklerini söyler. Anya ve Buffy, Xander'ın evindeyken, Xander saati sorar ve ardından Anya'yı dolaba kilitler. Buffy'i Dracula'nın evine götürür. Dracula, Buffy'ye içinde kötülük gördüğünü söyler. Dracula'nın kanından içmesini söyler. Buffy bunun, onu vampir yapacağını bilir. Dracula ise ona, vampir olunabilmesi için ölüme yakın olunması gerektiğini söyler. Buffy, Dracula'nın kanından içer ve birkaç anını hatırlar. İçmeyi bırakır ve Dracula'yı öldürür. Arkadaşları geldiğinde onlarla konuşur. Herkes gidince Buffy geri döner Dracula tekrar canlanır ve Buffy de ona 'Filmlerini izlemediğimi mi sandın? Hep geri dönersin zaten.' der. Biraz zaman geçince Dracula tekrar canlanmaya çalışır ve Buffy 'Ben hala burada duruyorum.' der. MÃ¢lik bin Enes Mâlik bin Enes (Arapça: مالك بن أنس; d. 712, Medine - ö. 795, Medine), Mâliki mezhebinin kurucusu, müctehid ve muhaddis. Nesebte ismi geçen Ebu Âmir, Muhammed'in ashabından olup onunla beraber Bedir hariç bütün muharebelere iştirak etmiştir. Onun oğlu Malik yani İmam Malik’in dedesi ise tabiinin büyüklerindendir. Yemen’den Medine’ye göçmüştür. Sahabeden Ömer, Talha bin Ubeydullah, Aişe ve Ebu Hureyre’den rivayette bulunmuştur. Onun oğulları yani İmam Malik’in amcaları ise Ebu Süheyl, Nafi, Üveys, Rebi ve Nadr’dır. Malik b Ebi Amir 102 senesinde vefat etmiştir. İmam Malik’in annesi Aliye bt Şüreyk el-Ezdi’dir. İmam Malik’in Yahya ve Muhammed adında iki oğlu ve Fatıma isminde bir kızı vardır. İmam Malik 93 senesinde Medine’de dünyaya gelmiştir. Umre ve Hac haricinde Medine’den dışarı çıkmamıştır. Öyle ki Halife Harun Reşid kendisini hilafetin merkezi Bağdat’a çağırmış, fakat o bunu reddetmiştir. 10 küsur yaşındayken ilim tahsiline başlamıştır. Rivayete göre İmam Malik’in babası bir gün ortaya bir mesele atmış. İmam Malik hata edip kardeşi Nadr doğru cevabı verince babası İmam Malik’e “güvercinler seni oyaladı” -herhalde yaşı küçük iken güvercinlerle ilgilenmekteydi- diye sitemde bulunur. Bunun üzerine ilim tahsil etmeye karar veren Malik, İbn Hürmüz’ün(148) yanında yedi yıl –bir rivayete göre sekiz- ilim tahsil eder. Buradan sonra Rebiatürrey’in ders halkasına katılır. İmam Malik’in anlattığına göre annesine ilim yazacağını söylediğinde, annesi onu çağırır ve ona yeni bir elbise giydirir. Ardından “şimdi git ve yaz” der. Akranları arasında öne çıkan Malik 21 yaşında fetva ve ders vermeye başlar. Dersleri yoğun ilgiyle takip edilir. Uzak diyarlardan öğrenciler derslerini takip etmek için Medine’ye gelirler. Hocaları arasında Nafi’(117/735), Said el-Makburi, Amir b Abdillah b Zübeyr(124/741), Zühri(124/741), Abdullah b Dinar(127/144) gibi isimler vardır. Muvatta’da yaklaşık 90 kişiden rivayette bulunmuştur. Kendisinin 900 civarında hocasının bulunduğu söylenir. Talebelerinin sayısı ise binlerle ifade edilir. Lakin kendi görüş ve mezhebini yayılmasına çalışanların en önemlileri arasında Abdullah b Vehb, Abdurrahman b Kasım, İbn Ziyad el-Absi, Esed b Furat, Yahya b Yahya el-Leysi, Ka’nebi, Vakıdi, İbnü’l-Macişun gibi isimler vardır. İmam Malik 179 yılında Medine’de vefat etmiş ve Medine'deki Baki' mezarlığına defnedilmiştir. Cenaze namazını Medine valisi Abdullah bin Muhammed kıldırmıştır. İmam Malik’in eserlerinin başında el-Muvatta isimli Medine ehlinin ameli, sahabe ve tabiin fetvalarını da içinde barındıran hadis eserini zikretmek gerekir. Kitabın günümüze ulaşmış dokuz rivayeti mevcuttur. Bundan başka Tefsirü Garibi’l-Kur’an, İbn Vehb’e yazdığı kaderle alakalı bir mektup, Hârûn er-Reşîd’e, Leys b Sad’a, bazı kadılara vs yazdığı mektuplar da vardır. "Muvatta" hakkında İmam Şafi bu kitabın Allah’ın kitabından sonra en sahih kitap olduğunu söylemesi, İbnü’l-Mehdi’nin Kitabullah’tan sonra en faydalı kitap olduğunu söylemesi ve alimlerin bu kitap hakkındaki sözleri sözler eserin önemini ortaya koyar mahiyettedir. Ghost Whisperer Ghost Whisperer, dünyada tamamlayamadıkları işleri olduğu için boyutumuzu terk edememiş ruhları görüp onlarla iletişim kurma yeteneğine sahip olan Melinda Gordon'ın başından geçenleri anlatan bir CNBC-e dizisidir. Melinda babaannesi sayesinde çok küçük bir yaşta yeteneğini keşfetmiş ve babaannesinin dünyevi ruhlara yardım etme özelliğini almıştır. Bu ruhlar genellikle dünyada yarım bıraktığı bir işi olan ve öldüğünün farkına varamayacak kadar erken ölmüş ruhlardır. Çoğu zararsızdır ve Melinda'dan yardım isteyenler genellikle aileleri için yardım ister. Melinda'nın gizli gücünü yakın arkadaşı ve iş ortağı ile eşi ve ruhların aileleri dışında kimse bilmemektedir.Melinda rolünü Jennifer Lowe Hewitt oynamaktadır. Melinda, Jim Clancy adlı bir sağlık görevlisiyle evlenir ve en iyi arkadaşı Andrea Moreno ile ""Same As It Never Was"" ("Hiçbir zaman olmadığının aynısı") adlı bir antika dükkânı açar. Fakat yeni taşındığı bu şehirde de onu bekleyen birçok "dünyevî ruh" vardır... Fakat Andrea bir trafik kazasında hayatını kaybedince her şey değişir. Delia Melinda ile çalışmaya başlar artık hiçbir şey aynı değildir. Göğün göbeği Göğün göbeği Asya Şamanizm’indeki sembolik bir kavramın adıdır. “Göğün kalbi”, “göğün merkezi” gibi çeşitli adlar altında çeşitli mitolojilerde de rastlanan bu sembolik kavrama Asya’da özellikle Altay, Yakut, Uygur, Başkurt, Kırgız, Kalmuk, Çukçi, Moğol, Buryat, Samoyet, Koryak, Tibet, Avrupa’da Fin, Lapon, Estonya, Amerika’da Maya ve Afrika’da Dogon ve Bambara tradisyonlarında rastlanır. Asya Şamanizm’ine, özellikle Altay, Yakut ve Uygur Türkleri’nin geleneksel kültürlerine göre, insanların yaşadığı Yer, ölülerin göçtüğü “yeraltı” (öte-âlem) ve spiritüel anlamdaki Kutsal Gök’ten (Semavi Alem) oluşan üç ortam ya da alem merkezlerinden geçen bir eksenle birbirlerine bağlanırlar ki, bu eksenin cismani alemdeki ucu Yer’in göbeği, Kutsal Gök denilen spiritüel alemdeki ucu ise Göğün göbeği olarak adlandırılır. Göğün göbeği spiritüel bir niteliğe sahip olmakla birlikte, bir yıldız olarak kabul edilir. Bu, Yakutlar’da Demir-Kazık yıldızı, Uygurlar’da ise Altın-Kazık (Altun-Kazuk) yıldızı olarak adlandırılır. Türk mitolojisinde, Orta Asya Şamanizm’inde Tanrı elçisi, “Göğün Direği ve Göbeği” sayılan bu yıldıza tünemiş bir kartalla simgelenir. "Göğün göbeği"ndeki direğe tünemiş kartal kimi zaman 'çift başlı' tasvir edilir. (Buradaki çift başlılığın anlamı 360 derecelik bir alanı görmesi, yani gözünden hiçbir şeyin kaçmaması ve aynı zamanda her iki alemi algılayabilmesi olarak açıklanır.) Asya şaman davullarındaki resimlerde, kimi zaman bu yıldız, karşılıklı olarak çizilmiş üç çift yayın ortasında tasvir edilir ki, yay ve özellikle iki yay Sirius çiftyıldızının en bilinen sembollerinden biridir. (Örneğin, Çin, Asur-Babil, Antik Mısır ve Antik İran tradisyonlarında Sirius “yay-ok yıldızı” olarak adlandırılmıştır.) Usta bir şamanın uçuş denilen transı sırasında "Göğün göbeği"ne ulaşabilmesi için tüm gök katları’nı aşması gerekmektedir. Into the Woods (Buffy the Vampire Slayer) "Into the Woods" (ya da Türkçe adıyla "Ormana Doğru"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin beşinci sezonunun onuncu bölümü. Tüm Scooby Gang, hastanede Joyce’un ameliyatının bitmesini beklemektedir. Her şey yolunda gitmiş, ameliyat başarılı geçmiştir. Dawn, o gece Xander ve Anya ile onların evlerinde kalır. Evde yalnız kalan Buffy ve Riley romantik bir gece geçirir. Ancak Riley gece geç saatte pencereden kaçar! Buffy ise onu takip eder, hem de spike dan gelen bir yardımla sonunda riley in vampirlere kan için para verdiği öğrenilir. ordu riley i tekrar göreve çağırır. buffy nin onu durdurmasını ister ama buffy geç kalır. riley ise bir helikopterle güney afrikaya gider. 2002 Kış Olimpiyatları 2002 Kış Olimpiyat Oyunları ABD'de Utah, Salt Lake City'de 8 - 24 Şubat 2002'de düzenlenen oyunlardır. Düzenlenen 19. Kış Olimpiyatıdır. Olimpiyatı düzenlemek için aday olan diğer şehirler: Quebec City, Quebec, Kanada; Sion, Valais, İsviçre; ve Östersund, İsveçtir. Salt Lake City'nin kazandığı 16 Haziran 1995'te Budapeşte'de yapılan 104. IOC Session ile açıklanmıştır. İndirme yöneticileri listesi Remixes / ...Bu Yaz Biz Remixes / ...Bu Yaz Biz, Soner Arıca'nın Erol Temizel'le (T-Ekspres) 2006 yılında yayınladığı müzik albümü. Benim Adım Aşk (Soner Arıca albümü) Benim Adım Aşk, Soner Arıca'nın 5 Mayıs 2005 tarihinde yayınladığı müzik albümü. Alman çoban köpeği Alman çoban köpeği veya Alman kurdu, Almanya kökenli bir köpek ırkıdır. Türkçe de bazen kurt köpeği olarak da anılırlar. Büyük, atletik ve güçlü olduğu kadar zeki olması, doğru yetiştirildiğinde bu köpeği mükemmel bir aile veya koruma, yahut iş köpeğine dönüştürür. Alman kurtları ikiye ayrılır; iş köpekleri ve şov köpekleri denilen iki farklı versiyonu vardır. İş köpeği olarak üretilen alman kurtları daha yüksek bir kalçaya ve daha uzun bacaklara sahiptirler. Show için üretilen köpekler ise daha alçak bir kalça, adaleli bir vücuda ve çok gösterişli bir posta sahip olurlar. Alman kurtların da en sık rastlanan hastalık kalça çıkığı(kalça displazisi) olarak bilinen eklem rahatsızlığıdır. Ayrıca alman kurtları çok hassas bir mideye sahip oldukları için özel bir diyet ile veya içeresinde fazla çeşit olmayan, aynı zamanda köpeğin alerjisinin bulunmadığı mamalar ile beslenmelidir. Alman kurtları dünyada en çok tercih edilen ırklar arasındadır. İş köpeği olarak, asker ve polis köpeği olarak kullanılmaktadır. Alman çoban köpeklerinin ideal boyu dişilerde 57,5 cm, erkeklerde ise 62,5 cm'dir. 2,5 santimetreye kadar sapma olağan karşılanır. Ağırlıkları ise dişilerde 22-32, erkeklerde ise 35-40 kilogram arasındadır. Yüzü sert hatlıdır. Alnı kubbe şeklindedir, burnu uzundur. Burun mantarı siyahtır. Çenesi güçlü olduğundan, keskin ısırışlara sahiptir. Gözleri orta büyüklükte kahverengidir. Neşeli, zeki ve kendinden emin bakar. Kulakları geniş ve dik, önde ve birbirine paraleldir. Boynu uzundur ve kaldırıp indirerek hareket esnasında hızını ayarlar. Kuyruğu uzun ve tüylüdür. Bu cins kendi arasında 12'ye ayrılır. kısa tüylü,uzun tüylü cinsleri vardır bazılarının beli boyun yüksekliğinin yarısı kadar düşük olabilir bunlar genellikle show köpeği(showline) olarak kullanılır.Bazı türlerinin ise beli düzdür(workline) ve düşük bel ile kıyaslandığında daha iridir. Alman Çoban Köpekleri'nin çeşitli renklere mensup olanları vardır. Genellikle sarımsı kahverengi, siyah - kırmızı ve siyah renklerde olurlar. Nadir olarak tümü siyah, gri kırçıllı ve tümü beyaz renklere mensup olanlarda vardır. Aslında eskiden siyah, gri ve beyaz renkli köpekler daha çok bulunurdu. Kahverengi, siyah gibi renkli köpekler laboratuvarlar da deneyler ile DNA'ları değiştirilerek üretilmiştir. Bu köpeklerin aslı Almanya'da gridir. Alman Çoban köpeği zekası ile meşhur bir köpek ırkıdır. 2000'li yılların başından beri tutulan istatistiklere göre, ABD'de en fazla kayıtlı olarak beslenen ilk 3 köpek arasındadır. Bunda Rin-Tin-Tin ve Strongheart gibi bir çocuk ile (bu ırka mensup) köpeği arasındaki ilişkiyi işleyen popüler filmlerin etkisi olduğu düşünülür. Alman çoban köpekleri oldukça aktiftirler, ırk standartlarına göre oldukça kendinden emin bir yapıya sahiptirler. Eğitilmeye heveslidirler ve görevlerini gönüllü olarak yaparlar. Çok vefalı ve sahibine karşı sevecendirler. Eğer sosyalize edilmezse insanlara karşı saldırganlaşabilir. Soğuk bir karaktere sahip olan kişileri dahi kendine çekebilir ve yabancılara karşı sevecendir. Oldukça itaatkar ve kafası kolay kolay karışmayacak karakterdedir. Alman Çoban Köpeklerinin, ortalama ömrü 12 yıl civarındadır. 3 hassas noktaları vardır. Kalça çıkığı, mide ve kulaklar. Kalça Çıkığı genelde ebeveynlerden geçer, ameliyat ile düzeltilse bile köpekten tam performans alınamaz. Sindirim sistemleri kısa ve hassastır. Kuru mamanın yanı sıra, barf diyetiyle de (çiğ besin) besleyenler vardır. Kulak düşüklüğü istenmeyen bir durumdur. Genellikle genetiktir. Kulağı düşük köpekler ırk yarışmalarına alınmaz ve üremesi için izin verilmez. Bir köpeğin üretimde kullanılabilmesi için Schutzund ve Körung sınavlarından geçer not almaları gerekmektedir. Dernekler, 3-3'ten yakın kan çakışması durumunda çiftleşmeye izin vermez. Alman kurtları da diğer tüm köpekler gibi kendilerini kurt sürülerindeki birer kurt olarak görürler ve kurt sürülerinde 1 alfa çifti vardır. Alfa çift ne zaman durmak isterse sürü o zaman durur, alfa ne zaman yemek isterse sürü o zaman yemek yer. Ama alfa çift karnını doyurmadan diğer kurtlar yemek yiyemezler sadece beklerler. Köpeklerin atası kurtlar olduğu için yavru köpek yeni hayata başlarken kendine bi alfa arar. Bir alfa bulamazsa kendini alfa kabul eder ve itaat etmez. Bir köpeğin alfası olabilmek köpek yetiştirmenin en zor kısmıdır. Alman Çoban köpekleri çok çeşitli alanlarda değişik görevlerde bulunabilirler. Çoğunlukla polis köpeği olarak kullanılırlar. Çünkü, keskin burunları sayesinde patlayıcı, uyuşturucu ve ceset gibi unsurları kolayca birbirinden ayırabilir ve tespit edebilirler. Ayrıca askerler tarafından da benzer görevlerde kullanılırlar. Askerleri bir tuzak veya düşmana karşı uyarır. Ayrıca bu köpekler paraşütten veya uçaktan atlama konusunda eğitim alır. Alman Çoban Köpekleri, görevlerini yaparken ne olursa olsun dikkatleri dağılmaz ve büyük bir ciddiyetle işlerine odaklanırlar. Örneğin II.Dünya Savaşı'nda Stalingrad Savaşı sırasında kullanılmışlardır. Callao Callao, Peru'nun 1.453.720 nüfuslu (2017 sayımı) bir liman şehridir. 146,98 km² bir alana sahiptir. Callao Lima ile beraber kentsel bir bütünlük oluşturmasına rağmen politik olarak Peru'nun ayrı bir bölgesidir. Callao Bölgesi'nin altı tane mıntıkası vardır. Bunlar, "Bellavista", "Callao", "Carmen de la Legua-Reynoso", "La Perla", "La Punta" ve "Ventanilla" 'dÄ±r. Şehirde petro-kimya ürünleri, gübre, tekstil ve deri ürünleri üretilir. Callao limanı Güney Amerika'nın en önemli balıkçılık ve ticaret limanlarından biri olup, Peru ihracat ve ithalatının % 75'inin üstesinden gelir. Bunların dışında geniş bir soğutma deposu kapasitesine ve kuru gıda doklarına sahiptir. Sahilde çok sayıda adası bulunur. Bunlar, "La Isla San Lorenzo", "Isla El Frontón", "Islas Cavinzas" ve "Islas Palomino" adalarıdır. Bunlarda önemli ölçüde yeleli deniz aslanı ve deniz kuşları kolonileri bulunur. Callao, 1537'de Francisco Pizarro tarafından Callao Koyu'nda kurulur ve hızla İspanyol ticareti için Pasifik'te en önemli limanı haline gelir. Peru Valiliği zamanında, Peru, Bolivya, ve Arjantin'den Andlar'ı aşarak yük hayvanlarıyla getirilen mallar, Callao limanı üzerinden gemilerle Panama'ya taşınmıştır. Buradan da kara yoluyla Atlantiğ'e getirilen mallar, yine gemi yoluyla İspanya'ya nakledilmiştir. 16. yüzyılda liman, Pasifik alanındaki çok sayıda İspanyol bilimsel gezisinin çıkış noktasıdır. Çok kez, aralarında Francis Drake, Tom Cavendish, Jorg Spitberg ve Jacob Clerk2ın da bulunduğu çeşitli İngiliz ve Hollandalı korsanların saldırısına uğrar. 28 Ekim 1746'da güçlü bir deprem ve bu yüzden oluşan tsunami şehre ve limana zarar verir, tahminen 5000 kişiyi öldürür. Sadece 200 kişi doğal afetten sağ olarak kurtulur. Peru Valisi José Manso de Velasco şehri tekrar inşa ettirir ve aynı zamanda sahilde liman üzerinde koruma oluşturan bir kale ("Castello de Real Felipe") kurar. İspanyollara karşı Güney Amerika Bağımsızlık Savaşları'nda, 1823'te Simón Bolívar Callao'ya iner. Peru bağımsız bir ülke olmuşken, üç yıl sonra 1826'da İspanyollar eski kolonilerini tekrar fethetmeye çalışır, limana saldırırlar. Liman kalesi ve diğer kale Real Felipe fethedilemediğinden bu girişim başarılı olmaz. 1851'de Callao ve Lima arasında Güney Amerika'nın ilk demiryolu hattı kurulur. İspanya-Güney Amerika Savaşı'ndan önce (1865-71) İspanyol Donanması, 14 Nisan 1864'ten itbaren Callao limanını kuşatırken bu durum Peru'nun guano ihtacatının durmasına sebep olur. Peru, 5 Aralık 1865'de Şili ile birleşir. Bundan birkaç ay öncesinde İspanya savaş ilan etmiştir. 2 Mayıs 1866 İspanyol amiral Mendez Núñez Callao'yu topa tutar. Şehir 96 top ile iyi donandığından İspanyollar çok sayıda ölü verip, hasar gören gemileriyle bundan zararlı çıkarlar. Bu çarpışmada Peru savunma bakanı ölür. Callao'nun topa tutulmasından sonra aktif savaş hareketleri sona erer ve İspanyol Donanması Filipinler'e çekilir. Şili ile Güherçile Savaşı sırasında Şili Donanması, 10 Nisan 1880'den itibaren şehrin limanını kuşatır. 17 Ocak 1881'de şehir, Şili birliklerince işgal edilir. 24 Mayıs 1940'ta şehir bir kez daha güçlü bir deprem yaşar. 28 Nisan 1947'de Thor Heyerdahl, Kon-Tiki isimli sal ile Callao'dan yola çıkarak ilk bilimsel gezisini başlatır. Sahilde Peru askeri okulu "Colegio Militar Leoncio Prado" bulunur. Bu okul, Perulu yazar Mario Vargas Llosa'nın "La Ciudad y los Perros" (1962, Türkçe: "Şehir Ve Köpekler") adlı romanında önemli bir rol oynar. Bugün Callao, aralarında Aydınlık Yol lideri Abimael Guzmán, Başkan Alberto Fujimori'nin yolsuzluklardan hükümlü eski gizli servis başkanı Vladimiro Montesinos gibi kişilerin tutuklu bulundukları bir hapishaneye ev sahipliği yapmaktadır. Şehir sakinleri kendilerini "Chalaco" diye adlandırırlar. Yurtdışında "Chim Pum Callao" nidası ünlü olup, "Callao'ya sevinç ve gurur" anlamını ifade eder. Bazen bu nida tüm Peru için dile getirilir. Peru Donanması Callao Bölgesi'nde "La Punta" ve "Callao" muhitlerinde faaliyet gösterir. HatÄ±ram Olsun Hatıram Olsun, Soner Arıca'nın 2004 yılının yaz ortasında yayınladığı müzik albümü. ORKESTRA: Basenji Basenji, Orta Afrika kökenli, meraklı, zeki, özgürlüğüne çok düşkün ve sevecen köpek ırkı. Her zaman oyuna hazırdır ve oynarken yorulmak bilmez. Sıkıntıya gelmez ve eğer sıkılırsa eşyalara zarar verir. Çiğnemekten çok hoşlanır. Çok temizdir, kendini de bir kedi gibi yalayarak temizler. Aslında başka özellikleriyle de kediye benzer. Ağaca tırmanır, kuşlara sezdirmeden yavaşça yaklaşır. Yağışlı havaları hiç sevmez. Başka hayvanlarla ve çocuklarla pek geçinemez. Ayrıca havlayamayan ender köpek türlerindendir. Çov-çov Çov-çov, Çin kökenli köpek ırkı. Halk arasında "Aslan köpeği" ve "Çin Aslanı" olarak da bilinir. Mükemmel bir aile köpeği olabilir. Genellikle usludur ama hırçınlaşabilir. İnatçı denebilecek kadar kararlıdır. Özgürlüğüne çok düşkündür ama birlikte yaşadığı insanlara çok bağlanır. Çocuklarla arası çok iyidir. Başka köpeklere üstünlük kurmak ister. Yavruyken tanıdığı diğer hayvanlarla iyi geçinir. Bekçilik ve koruma görevlerini başarıyla yerine getirir. Düzenli olarak gezdirilmezse tembelleşir. Yetişkin erkekleri ortalama 56 cm boya, dişileri ortalama 51 cm boya erişebilirler. Ağırlıkları 20–31 kg arası değişir. Kürkleri iki katmanlı yapıdadır ve soğuktan oldukça iyi korur. Tüm bedenleri tek renk, siyah, kızıl, mavi, kahverengi, krem rengi ya da beyaz olabilir. Çov çov köpekler arasında dominant olmak ister. onlardan itaat beklenmemelidir yine de sahibi tutarlı ve sakin biri olursa eğitilebilir. ancak komutların bir amacı olması gerekir. Aile bireylerine sadıktır ama genellikle bir tek kişiye bağlanır. Bazı uzmanlar kısa tüylü olanların uzun tüylülere göre daha hızlı öğrendiklerini idaa ederler. Sıcağı hiç sevmez. Bazıları Tasma-Kayışı kabullenmek istemez. Genelde sakin, uslu ve kibardır. Çocuklarla arası iyidir. 2-4 aylıktan itibaren sosyalleştirilmezse doğası gereği koruyuculaşır. Kişilikleri genellikle yetiştirilmeleriyle alakalıdır. Uslu, sessiz, sakin ve çocuklara karşı dostluğu göz önünde bulundurulunca, çov çov dikkatle sosyalleştirilirse mükemmel bir aile köpeği olabilir. Günümüzde çov çov aile köpeği olmanın yanı sıra bekçi olarak kullanılır. Çov çov'un anavatanı Çin'dir ve dünyanın nadir ve eski ırklarından biridir. m.ö. 200'lerden kalma Han Hanedanlığı’na ait tarihi eserlerde çov çovların tasvir edildikleri görülmüştür. Fakat yapılan çalışmalar çov çov’un tarihinin bundan çok daha eskilere dayandığını ve çov çov’un spitz türü köpeklerin de atası olduğunu iddia etmektedir. Çov çov'un iskelet yapısı birkaç milyon yıl öncesine dayanan fosilleşmiş köpek kalıntılarına benzemektedir. Bu ırkın binlerce yıldır çinde avcı, araba çekicisi ve tekne bekçisi görevlerini üstlendiği ayrıca etinin aranan bir yemek türü olduğu ve hala iyi bir yemek olarak yendiği bilinmektedir. bu ırk Kurt, keklik ve vizon avında çok başarılıdır. 1820’lerde çov çovlar Londra Hayvanat Bahçesi’nde “Çin’in vahşi köpekleri” olarak sergilenmiş, fakat çov çovlar batı dünyasındaki asıl ünlerini Kraliçe Victoria’nın yüzyılın sonlarına doğru bir çov çow edinmesiyle kazanmışlardır. Kilittaşı türler Kilittaşı türler, doğal çevrelerine sayılarına nazaran daha önemli etkide bulunan türler. Böyle bir organizma bulunduğu ekosistemde, bir kemerin kilit taşının görevine benzer bir rol oynar. Kilit taşı kemer içindeki diğer taşlardan daha az basınç altında olsa bile, o olmadan kemer çöker. Benzer şekilde bir ekosistemin içinden kilittaşı tür çekilirse, bu tür biyokütle ya da verimlilik içinde küçük bir yer tutsa dahi ekosistemde çok dramatik değişiklikler oluşabilir. Burada verilen tanım henüz tam olarak kabul görmemiş ve oldukça niteliksel bir tanımdır. Önemli bir nokta türün yaygınlığının ve etkisinin nasıl ölçüleceğinin ve hangi sınırlamanın yapılacağının henüz belirli olmamasıdır. Bu anlamda yaygınlık biyokütle ya da verimlilik olarak ölçülebilir. Etkiyi tanımlayabilmek ise daha da zordur. Kilittaşı avcıların, ekosistemin bütünü içinde oldukça nadir görünseler dahi bulundukları fonksiyonel ekolojik grupların içindeki biyokütle üstündeki üstünlükleri ile tanımlanabilecekleri önerilmiştir. Bu terim çoğu zaman yanlışlıkla temel türler yerine kullanılmaktadır. Kilittaşı türler yalnızca ortadan yok olmalarının ekosistemi etkileyeceği türler olarak görülmemelidir çünkü tanım gereği herhangi bir yaygın türün ekosistemden çıkarılması o ekosistemi önemli derecede değiştirecektir. Doğa koruma yanlılarına kilittaşı tür kavramını çekici kılan görece oldukça küçük bir fiziksel ize sahip olsalar bile ekosistemin sağlığı üzerinde büyük bir etkileri olmasıdır. Tam tanımı üzerinde belli bir konsensüs olmamasından ötürü kilittaşı tür kavramı ancak belirli örnekleri listeleyerek anlatılabilir. Klâsik bir kilittaşı tür, bir otçul türün baskın bitki türünü yok etmesini engelleyen türdür. Av sayısı az olduğu için kilittaşı avcı sayısı daha da düşük olabilir ama yine de etkilidir. Eğer bu avcılar olmasaydı otçul avın sayısı giderek çok artacak ve baskın bitki türünü yok ederek ekosistemin çehresini oldukça önemli derecede değiştirebilecekti. Kesin senaryo her örnek için değişiklik gösterse de zincirleme tepki sonucu çok yaygın olmayan bir türün ekosistemin çalışması üzerinde olduğundan büyük bir etkisi olacağı anafikri değişmeden kalır. Bazı denizyıldızları, başka doğal düşmanları bulunmayan denizkestaneleri, midyeler ve diğer deniz kabukluları ile beslenerek bu işlevi yerine getirirler. Eğer denizyıldızı popülasyonu ekosistemden çıkarılırsa midye popülasyonu kontrolsüz olarak artar ve diğer birçok türü uzaklaştırır, denizkestanesi popülasyonu da mercan kayalıklarını yokeder. Benzer şekilde kelp ormanında deniz samurları denizkestanelerini kontrol altında tutar. Kelp kökleri basitçe çapa gibidir, kara bitkilerinin besin toplayan büyük ve geniş köklerine benzemez. Dolayısıyla denizkestaneleri kelplerin yalnızca köklerini yani biyokütlelerinin çok az bir kısmını yiyerek kelpleri ekosistemden tamamen çıkarabilir. Evcil kediler de insan yerleşim alanlarının da dahil olduğu birçok ortamda kilittaşı tür rolünü üstlenmiştir. Yabani kediler de içine sokuldukları birçok yerde yerel popülasyonları azaltmıştır. Bu yaratıkların süper avcı olmasına gerek yoktur. Denizyıldızları köpekbalıklarına, vatozlara ve deniz anemonlarına av olur. Kediler ve susamurları yırtıcı kuşlara av olur. Kuzey Amerika'da, boz ayı avcı olarak değil ama ekosistem mühendisi olarak kilittaşı bir türdür. Okyanus ekosisteminden orman ekosistemine besin transferi yaparlar. Bu transferin ilk aşaması bazen binlerce kilometre olmak üzere akıntıya karşı ırmaklarda yüzen somon ile gerçekleşir. Daha sonra somonu yakalayan ayı, balığı kuru toprağa çıkarır ve çevreye besin yönünden zengin dışkı ve yarı yenmiş balıkları yayar. Bir başka ekosistem mühendisi kunduzdur. Bulunduğu alanı bir akarsudan gölcüğe ya da bataklığa çevirir. Aşkla Oldu (albüm) Aşkla Oldu (Tam adı: Aşkla Oldu - Best Of Soner Arıca), Soner Arıca'nın 2003 yılında yayınladığı ve en sevilen şarkılarına yer verdiği müzik albümü. Thames Nehri Thames Nehri (okunuşu: temz), İngiltere'nin güneyinde nehir. Londra'nın içinden geçerek Kuzey Denizi'ne dökülür. Thames Nehri İngiltere'de çok önemli bir nehirdir. Çoğu zaman sadece "Nehir" olarak anılır. İsminin kökeni ile ilgili değişik iddialar olmakla beraber akademisyenlerin çoğu Keltçe "Tamesa" kelimesinden geldiğine inanır. Tamesa "karanlık (olan)" anlamına gelmektedir. Remix (Soner Arıca albümü) Remix, Soner Arıca'nın 2002 yılında yayınladığı Remix formatındaki müzik albümü. İndirme yöneticisi İndirme (download) yöneticileri, bilgisayarınıza dosya ve benzeri içerikleri indirebilmek için geliştirilmiş yazılımlardır. Dünya ağına bağlanabilen internet tarayıcıların(web browser) kendi indirme yöneticileri de vardır. Fakat indirme yöneticileri yazılımları farklı özelliklere sahiptir. İndirme yöneticileri listesi Piotr Małysz Piotr Małysz 1964 yılında Varşova'da doğmuştur. Gumus taki tasarimiyla 1980'li yillarin’da tanisti. 1988 yilindan itibaren tasarim ve taki yapapmak onun için meslek oldu. Bu gune kadar 50 kadar yurd ici ve yurd disi sergi ve yarismalara katildi. Bir kac senedir takilari butun dunyadaki taninmis fuarlarda gosterilmektedir. Polonyaâ€™da ve yurd disinda taninmis galerilerde gumus taki tasarimlari sergilenmekte ve satilmaktadir. Gumus taki tasarimlarinin sergilendigi ve satildigi ulkeler; Polonya, Danimarka, Finlandiya, İsveç, Norveç, Almanya, ABD, İtalya, Birleşik Krallık, İspanya'dir. Burhan Öçal Burhan Öçal (25 Nisan 1959, Kırklareli), dünyaca ünlü Türk perküsyon sanatçısı ve oyuncu. Barda Barda, 2007 yapımı bir Türk suç dram filmidir. Serdar Akar'ın yazıp yönettiği film gerçek bir olaydan esinlenilerek hazırlanmıştır. 1997 yılında Ankara'da bir barda gerçekleşen bir grup gence uygulanan tecavüz, işkence ve cinayeti konu edinir. 26. İstanbul Uluslararası Film Festivali'nde yapılmış en sert Türk filmi olarak sunulmuştur. Düzenli olarak geceleri arkadaşlarının barına giden yaşları 18 ile 25 arasında değişen bir grup genç; beş yabancının bara gelmesinden rahatsız olur. Barda çıkan kavga sonucunda gençler, yabancılar tarafından rehin alınır ve sabaha kadar işkence ve tecavüze maruz bırakılırlar. Film uyuşturucu ve intikamla gözleri dönmüş bu beş kişinin işledikleri suçların hangi adalete göre cezalandırıldığının sorgulamasını da yapar. MahkÃ»mlar Segway Segway ya da segway kt (sagway kişisel taşıyıcı) iki tekerlekli kendi kendini dengeleyen bir ulaşım aracıdır. Mucidi Dean Kamen tarafından 2001 yılı Aralık ayında tanıtıldı. Segway kelimesi, italyancada "takip etmek" kelimesi için kullanılan "segue" kelimesinin sesteşidir. Bu ulaşım aleti, elektrik motoruyla çalışır ve 20 km/s hız yapabilir. Kamuoyuna sunulmadan önce yüzyılın icadı olarak tanıtıldı, bundan dolayı uçabilen araç olacağı düşünüldü ancak tanıtım sonrasında beklenen ilgiyi görmedi. Genellikle turistik şehir turları için turizm firmaları tarafından kullanılmaktadır. Algılayıcılar sayesinde iki tekerlek üzerinde otomatik denge sağlayan Segway, üzerinden düşmeyi başaran ilk insan Bush ile çok daha popüler bir hale geldi. Firma şimdi de General Motors ile işbirliği içerisinde iki kişilik elektrik enerjili şehir aracını üretti. Trafik sıkışıklığı ve kazaları önemli ölçüde azaltacağına inanılan cihaz iki tekerlekli ve iki kişilik olarak tasarlanmış. The Personal Urban Mobility and Accessibility tanımının kısaltılmış hali olan PUMA adıyla anılan araç lityum iyon pille çalışıyor.Ekonomik pratik ve hızlı bir ulaşım aracı olarak çift kişilik bu model nisan 2009 da newyork sokaklarında test için dolaşmaya başladı. Segway tarafından geliştirilen iki tekerlekli denge teknolojisini kullanan PUMA, çift elektrik motoruyla 56 km (35 mil) hız yapabiliyor ve tam dolu pille 56 km mesafe katediyor. Araç özel algılayıcıları sayesinde yayaları ve diğer araçları algılayarak çarpışma ve kazaları engelliyor. Ä°sot İsot, Şanlıurfa'ya özgü yetiştirilen bir biber türünün adıdır. Aynı zamanda Şanlıurfa ili ile özdeşleşmiş kurutulmuş bibere yörede verilen isimdir. Scoville ölçeği: 30,000-50,000 SHU Kelimenin Türkçe kökenli olduğu ve 'isti' (sıcak) ve 'ot' kelimelerinin birleşmesinden geldiği söylenmektedir. Yaz aylarında Urfa biberi güneş gören düz alanlarda içindeki tohumu çıkarılarak temiz bir zemin üstünde kurumaya bırakılır. En fazla üç gün bekletilebilir. Birinci gün toplanan kurutulmuş biber kırmızı, 2. gün toplanan biber mor, 3. gün ise siyah rengini alır. Daha sonra kurumuş biberler dövülerek, zeytin yağı ve bir miktar tuz ilave edilerek isot haline getirilir. Günümüz teknolojisi isot üretimini de bir nebze olsun kolaylaştırmıştır. Eski yöntemde isot tokmakla dövülerek öğütülürken; şu an isot çekme makineleri aracılığıyla daha kolay ve daha verimli bir isot elde edilmektedir. Şanlıurfa isotunun en büyük özelliği yakıcı acı olmamasıdır. Doğal olduğu için önce ağza tatlı bir tat gelir, bir müddet sonra acı gelip geçicidir. Urfa'da en çok Sırrın mahallesinde hazırlanır. İsot, Kırmızı Acı Pul Biber'in ısı altında tutularak karartılmasıdır. Fiyat olarak pul biberden ucuz olması ise yanmış ürünün bileşen kalitesinin önemsenmemesindendir. İsot'a, bir nevi fermente edilmiş pul biber de diyebiliriz. Şöyle yapılır: Kurutulmuş kırmızı acı biberin çekirdek ve kanat denilen bileşenleri nem ve ısı altında bir süre tutularak yakılır. Zaten üreticiler "isot yapmak" demez, "isot yakmak" şeklinde üretimi ifade ederler. Şanlıurfa ile özdeşleşmiş olan çiğ köftenin olmazsa olmaz malzemelerindendir. Şanlıurfa dışında neredeyse tüm Türkiye'de çiğ köfte ile beraber oldukça tercih edilen bir baharattır ayrıca kebap gibi yemeklerin yanında da gelir. Çiğ köftenin yanı sıra lahmacun, çorba ve bir takım sulu yemeklere (kuru fasulye) de acı ve renk verici olarak eklenmektedir. Genellikle ağustos ayında yetişir. Faydaları çoktur. Jacek Byczewski Jacek Byczewski (d. 1949, Poznan), Polonyalı gümüş takı tasarımcısı. 1973 yılında Varşova’da Güzel Sanatlar Akademisin’den mezun oldu. Onun gümüş takı tasarımları ve gümüşten yaratmış olduğu eserleri yurt dışı ve yurt içinde 80'i aşan sergide teşhir edildi. Sanatçının yaptığı takılar ve eserler Kazimierz Dolny Zlotnictwo müzesinde, Gliwice’deki müzede ve pek çok yurt içi ve yurt dışı müzelerde sergilenmektedir. Birkaç senedir Polonya'nın artist plastik derneğinin Związek Polskich Artystów Plastyków aktif üyesi olup, pek çok yarışma, sergi düzenleyip, jüri üyeliği yapmış, dernek çalışmalarında yardımcı olmuştur. 1987’den itibaren Kültür Sanat Bakanlığı’nda Altin tasarimciliginin resmi ekspertligini yapmaktadır. Mon colonel Albayım (Özgün adı: "Mon Colonel") Fransız yönetmen Laurent Herbiet'nin yönettiği, Francis Zamponi'nin aynı adlı romanından uyarlanan 2006 yılı Fransa ve Belçika ortak yapımı film. Siyah-beyaz ve renkli olarak çekilen filmin öyküsü Costa-Gavras'a aittir. Seyit Battal Gazi KÃ¼lliyesi Seyyit Battal Gazi Külliyesi, Eskişehir'in Seyitgazi ilçesinde, 150 metre yüksekliğinde Üçler Tepesi'nin doğuya bakan yamaçları üzerindeki külliye. Seyit Battal Gazi'ye ithafen yapılmıştır. Anadolu'nun Bizans İmparatorluğu egemelliği altında bulunduğu M.S. 700 yıllarında, İslamiyet henüz Anadolu içlerine yayılmamıştı. İslamiyeti kabul etmiş olan Emeviler doğudan sık sık Bizans'a karşı Anadolunun içlerine akın yaparak Anadolu'yu ele geçirmek ve islamiyeti yaymak istemişlerdir. 720-740 yıllarında sıklaşan bu akınlardan birinde Seyyit Battal Gazi lakabı ile anılan bu efsaneleşmiş bu halk kahramanı bu gün Seyitgazi ilçesinin bulunduğu Mesih kalesi olarak bilinen bölgede 720 yılında şehit düşmüştür. Bizans'a karşı yapılan savaşlarda büyük kahramanlıklar gösteren ve İslamiyetin Anadoluya yayılmasında büyük katkısı olan, yıllar yılı nesilden nesile kahramanlıkları anlatılan Seyyit Battal Gazi adına 1207-1208 yıllarında Anadolu Selçuklu sultanı I. Alaeddin Keykubad'ın annesi Ümmühan Hatun tarafından türbe ve cami yaptırılmıştır. Daha sonra Ümmühan Hatun içinde burada iki katlı eyvan biçiminde bir türbe eklenmiştir. Osmanlı devletinin kuruluş ve gelişme dönemlerinde külliye halini almıştır. Bugun Vakıflar Genel Müdürlüğü'ne ait olan ve 1954 yılına kadar harap bir biçimde bulunan külliye bu tarihte yapılan geniş bir restorasyonla düzenlenmiştir. Külliye ilçeye de turistik anlamada bir canlılık kazandırmıştır. Anonymous (mÃ¼zik grubu) Anonymous. Andorralı müzik grubu. 2007 yılında Eurovision Sarki Yarismasi'nda Andorra'yı "Dünya'yı koru" anlamına gelen Salvem El Món adlı şarkıyla temsil etmiş ancak 80 puanla 12. sırada yer almıştır. Sabahattin Çakmakoğlu Sabahattin Çakmakoğlu (25 Kasım 1930, İncesu), Türk bürokrat ve siyasetçi. İlk ve orta öğrenimini Kayseri'de tamamladı. 1953 yılında Ankara Üniversitesi Siyasal Bilgiler Fakültesi'ni bitirdi ve Mülki İdare Amiri olarak kamuda çalışmaya başladı. Kaymakam adayı iken dışarıdan Ankara Üniversitesi Hukuk Fakültesi'ni bitirdi. 12 yıl boyunca, Kozaklı, Gülşehir, Ürgüp, Çıldır, Bayburt ve Ereğli ilçelerinde kaymakam olarak çalıştı. Üç yıl Ankara Vali Yardımcılığı, sonra da valiliğe terfi ederek sırasıyla Gümüşhane, Isparta, Edirne, Gaziantep, İçel (Mersin) ve Merkez Valisi olarak 20 yıl görev yaptı. Bu arada Merkez Valisi iken Millî Güvenlik Akademisine İçişleri Bakanlığı adına katılarak mezun oldu. 1988-1992 yılları arasında Emniyet Genel Müdürlüğü, Başbakanlık Müsteşarlığı, İçişleri Bakanlığı Müsteşarlığı yaptı. 1991 yılında Bakanlar Kurulu kontenjanından Yükseköğretim Kurumu üyeliğine seçildi. Türkiye Cumhuriyeti Anayasası'nın 114. maddesi gereğince 20 Ekim 1991 Türkiye genel seçimleri öncesi tarafsız İçişleri Bakanı olarak görev yaptı. 1992 yılında emekli olduktan sonra bir süre de Cumhurbaşkanı Başdanışmanı olarak çalıştı. Daha sonra Anavatan Partisine girerek 1995 yılına kadar bu partide görev aldı. 1995 yılında partiden ayrılarak Milliyetçi Hareket Partisine katıldı. Alparslan Türkeş'in vefatına kadar kendisine danışmanlık yaptı. 23 Kasım 1997 tarihinde MHP Merkez Yürütme Kurulu üyeliğine seçildi. Hemen sonrasında MHP Genel Başkan Yardımcılığı görevine getirildi. 1999 Türkiye genel seçimlerinde Kayseri'den MHP milletvekili seçilerek parlamentoya girdi. 28 Mayıs 1999 tarihinde Yeni kurulan hükûmette Millî Savunma Bakanı görevine atandı. 2002 Türkiye genel seçimlerinde partisinin ülke barajını aşamaması sebebiyle meclis dışında kaldı. Seçim sonrası yeniden MHP Genel Başkan Yardımcılığına getirildi. 2007 Türkiye genel seçimlerinde Kayseri'den tekrar milletvekili seçildi. 2007 Türkiye cumhurbaşkanlığı seçiminde cumhurbaşkanlığına adaylığını koydu. İlk turda 70, ikinci turda 71, üçüncü turda 70 oy aldı ve ilk turda 341, ikinci turda 337 ve üçüncü turda 339 oy alan Abdullah Gül'ün ardından ikinci olarak seçimi kaybetti. 2011 Türkiye genel seçimlerinde aday olmadı ve siyasetten çekildi. Evli ve iki çocuk babasıdır. Invincible Invincible aşağıdaki anlamlara gelebilir: Lejla "Lejla" (Türkçe: "Leyla"), 2006 Eurovision Şarkı Yarışması'nda Bosna-Hersek'in temsilcisi Hari Mata Hari grubu tarafından seslendirilen Boşnakça şarkıdır. 20 Mayısta yapılan finalde ülke, 229 puanla üçüncü olarak günümüzdeki en iyi derecesini elde etmiştir. LÃ¼tfullah Kayalar Lütfullah Kayalar, (1952, Akdağmadeni, Yozgat, Türkiye), Türk siyasetçi. İlkokulu Namık Kemal İlkokulunda, ortaokulu Yozgat Merkez Ortaokulunda, liseyi Ankara Aydınlık Evler Lisesini bitirdi. Kısa bir süre ODTÜ’ye devam ettikten sonra Ankara Üniversitesi Hukuk Fakültesi'ni bitirmiştir. Yozgat ve Ankara'da avukatlık yaptı. Aynı zamanda sporla da ilgilenerek Türkiye Okçuluk Federasyonu Başkanlığı da yaptı. 1983 yılında Anavatan Partisi, Ankara il örgütü kurucusu olarak siyasete atıldı ve Yozgat milletvekili seçildi. XVII., XVIII., XIX., XX. ve XXI. Dönem Yozgat Milletvekilliği, TBMM Başkanlık Divanı İdare Amirliği, TBMM KİT Komisyon Başkanlığı ile Tarım Orman ve Köy İşleri ve Maliye Bakanlıkları yaptı. AGİT Parlamenterler Asamblesi Türk Grubu üyesiydi. Tarım Orman ve Köyişleri Bakanlığı sırasında Türkiye'nin en büyük yeşil kuşak projesi ile "Şehirde ne varsa köyde de olacak" sloganı ile Türkiye genelinde büyük bir yapılandırma hareketi başlattı. 2007 Genel seçimlerine ANAP'ın girmemesi üzerine CHP'den aday olduysa da seçilemedi. 1 Kasım 2015 Türkiye genel seçimlerinde Yozgat'tan bağımsız milletvekili adayı oldu. %11.47 oranında oy aldıysa da seçilemedi. Hâlen hukukçu olarak danışmanlık yapmaktadır. Vefa TanÄ±r Vefa Tanır (1927, Ilgın, Konya), Türk siyasetçi. İstanbul Üniversitesi Tıp Fakültesi mezunudur. Ruh ve Sinir Hastalıkları mütehassısıdır. Başbakanlık Yüksek Müşavirliği, Serbest Doktorluk, Güven Partisi ve Doğru Yol Partisi Kurucu Üyelikleri, TBMM 1.(XII), 2.(XIII), 3.(XIV), 4.(XV), XVIII. ve XIX. Dönem Konya Milletvekilliği, 1.(XII) Dönem Millet Meclisi Başkanlık Divanı Kâtip Üyeliği, TBMM Başkanvekilliği, 36. ve 39. Hükûmet Sağlık ve Sosyal Yardım Bakanlıkları, 38. Hükûmet Bayındırlık Bakanlığı, 49. Hükûmet Orman Bakanlığı, 51. ve 52. Hükûmet Millî Savunma Bakanlıkları yapmıştır. Evli ve iki çocuk babasıdır. Ayrıca 1996-2000 yıllarında Cumhurbaşkanlığı başdanışmanlığı görevinde bulundu. Evli ve 2 çocuk babasıdır. İbrahim Nami Çağan İbrahim Nami Çağan (d. 6 Şubat 1947; Amasya, Türkiye - ö. 18 Haziran 2017; Ankara, Türkiye), Türk akademisyen ve siyasetçi. İbrahim Nami Çağan, 6 Şubat 1947'de, Sultan Mualla ve Ahmet Selahattin Çağan'ın oğlu olarak Amasya'da doğdu. 1969 yılında Ankara Üniversitesi Hukuk Fakültesi'ni bitirdi. 1970 yılında Ankara Üniversitesi Hukuk Fakültesi'nde Maliye Kürsüsü'nde asistan oldu. 1975 yılında aynı fakültede Vergi Hukuku dalında doktorasını tamamladı. 1981 yılında Doçent unvanını kazandı.1984 yılında Ankara Üniversitesi Siyasal Bilgiler Fakültesi’ne atandı. 1988’de Mali Hukuk Profesörü oldu. 1977-1978 yılları arasında Amsterdam Üniversitesi’nin lisansüstü ‘Avrupa Bütünleşmesi Programı’na katılan ÇAĞAN , Ankara Üniversitesi’nin Hukuk, Siyasal Bilgiler Fakülteleri ile Orta Doğu Teknik Üniversitesi İktisadi ve İdari Bilimler Fakültesi’nde ; Ankara Üniversitesi Basın Yayın Yüksek Okulu’nda ve Adalet Yüksek Okulu ile Kara Harp Okulu’nda Kamu Maliyesi, Bütçe Teorileri ve Teknikleri ve Vergi Hukuku dersleri okuttu. Ankara Üniversitesi Sosyal Bilimler Enstitüsü’nde “ Uluslararası Vergilendirme” ve “ Avrupa Topluluğu Bütçesi” derslerini okuttu. 1982-1984 yılları arasında Ankara Üniversitesi Adalet Yüksekokulu Müdür Yardımcılığı; 1987-1997 yılları arasında da Ankara Üniversitesi Siyasal Bilgiler Fakültesi’nde Dekan Yardımcılığı görevlerinde bulundu. 1991, 1995 ve 1999 yıllarında yapılan genel seçimlere katılarak üç dönem İstanbul Milletvekili olarak görev yaptı. Milletvekilliği sırasında TBMM Plan ve Bütçe Komisyonu’nda , Türkiye-AB Karma Parlamento Komisyonu’nda ve TBMM Kültür , Sanat ve Yayın Kurulu’nda üye olarak görev aldı. 30 Haziran 1997 tarihinde kurulan 55. Hükümet'te Çalışma ve Sosyal Güvenlik Bakanı, 11 Ocak 1999 tarihinde kurulan 56. Hükümet'te önce Çalışma ve Sosyal Güvenlik Bakanı, daha sonra Maliye Bakanı olarak görev yaptı. 28 Mayıs 1999 tarihinde kurulan 57. Hükümet'te Orman Bakanı olarak görev aldı. Siyasal yaşamında önce 1991 yılında DSP'den İstanbul milletvekili seçildi. 1992 yılında DSP'den ayrılarak yeniden açılan CHP'ye katıldı; daha sonra SHP'ye geçti. Bu partinin 1995 yılında CHP'ye katılmasıyla yeniden CHP'li oldu. Kısa bir süre sonra CHP'den tekrar ayrıldı ve DSP'ye döndü. 3 Kasım 2002 seçimleriyle birlikte siyasetten çekildi. 3 Kasım 2002 seçimlerinden sonra Ankara Üniversitesi Siyasal Bilgiler Fakültesi’nde Vergi Hukuku dersi okuttu. 19 Ağustos 2003 tarihinde Atılım Üniversitesi Hukuk Fakültesi’nin Dekanlığına atandı ve ölünceye dek bu görevi sürdürdü. Evli ve iki çocuk babasıdır. Ekrem Pakdemirli Ekrem Pakdemirli (d. 13 Nisan 1939, İzmir - ö. 31 Aralık 2015, Manisa), Türk siyasetçi. ODTÜ Makine Mühendisliği'ni bitirdi. Aynı okulda Master derecesi aldı. Londra Imperial College Üniversitesi'nde doktorasını tamamladı. DPT Müsteşar Yardımcılığı, 9 Eylül Üniversitesi Rektör Yardımcılığı, Hazine ve Dış Ticaret Müsteşarlığı, Başbakanlık Baş Danışmanlığı, Büyükelçilik, XVIII., XIX., XX. ve XXI. Dönem Manisa Milletvekili ile Ulaştırma, Maliye ve Gümrük, Devlet Bakanlığı ve Başbakan Yardımcılığı yaptı. Albaraka Türk Katılım Bankası A.Ş. ve Ülker markasının sahibi Yıldız Holding ve Zorlu Holding'te Yönetim kurulu üyeliği yapmıştır. Evli ve beş çocuk babasıydı. Tarım ve Orman Bakanı Bekir Pakdemirli'nin babasıdır. 21 Ekim'de bir kaza sonucu ağır yaralı olarak hastaneye kaldırılmıştır. 31 Aralık 2015'te, Manisa'da tedavi gördüğü hastanede vefat etti. İzmir İlahiyat Fakültesi Camii'nde kılınan cenaze namazının ardından Balçova Mezarlığı'nda toprağa verildi. Cengiz Tuncer Cengiz Tuncer (1942, Manavgat - 7 Aralık 1992 Türkiye), Türk siyasetçi. 1964 yılında Ankara Üniversitesi Siyasal Bilgiler Fakültesi İktisat ve Maliye Bölümü'nü bitirdi. Saray Halı A.Ş. Müessese Müdürlüğü, Mersin İplik ve Hambez İhracatçılar Birliği Kurucu ve Yönetim Kurulu Üyeliği, XVII. Dönem Kayseri, XVIII. Dönem Antalya milletvekilliği ile Ulaştırma Bakanlığı yaptı. Evli ve iki çocuk babasıdır. Tornerò "Tornerò", (Türkçe: "Geri döneceğim") Mihai Trăistariu tarafından seslendirilen 2006 Eurovision Şarkı Yarışması'nda Romanya'yı temsil eden şarkı. Şarkı İngilizce ve İtalyanca dilinde seslendirilmiştir. Şarkı Eduard Cîrcotă ve Trăistariu tarafından yazılmıştır. Şarkı Romanya önceki yıl ilk 10'da yer aldığı için direkt finalde yarışmıştır. Finalde Makedonya'nın temsilcisi Elena Risteska'nın şarkısı "Ninanajna"'dan sonra ve Bosna-Hersek'in temsilcisi Hari Mata Hari'nın şarkısı "Lejla"'dan önce 12. sırada çıkmıştır. Yarışmada 25 şarkı arasından 4. olmuştur. Bir sonraki gelen 2007 yarışması'nda Rumen katılımcı, "Liubi, Liubi, I Love You" adlı şarkısıyla Todomondo olmuştur. We Are the Winners "We Are the Winners", LT United grubu tarafından seslendirilen ve 2006 Eurovision Şarkı Yarışması'nda Litvanya'yı temsil eden şarkı. Şarkı 162 puanla 6. olmuştur. Rahim ağzı kanseri Serviks kanseri, servikal kanser ya da rahim ağzı kanseri, rahim ağzının (servikal alanın) habis (kötücül) kanseridir. Serviks kanseri, epitelden köken alan habis tümör, yani karsinomdur. İlk belirtisi vajinal kanama olabilir, ama iyice ilerleyene kadar bir belirti göstermeme durumu da söz konusudur. Tedavisi, erken evrelerde ameliyat, ileri aşamalarda kemoterapi ve radyoterapidir. Serviks kanseri; dünya üzerinde her 2 dakikada bir kadının ölümüne neden olan ve değişik ülkelerde yapılan çalışmalarda kadınlarda meme kanserinden sonra en sık görülen ikinci kanserdir. "Papanicolaou smear" ("PAP smear") testi ile serviks kanseri oluşumu öncesi değişikliklerin tanınması mümkün olmaktadır. Serviks tarama çalışmalarının rutin olarak kullanıldığı ülkelerde invaziv serviks kanseri oranı %50'den fazla azalmıştır. Epidemiyolojik çalışmalar serviks kanseri için majör risk faktörünün "insan papilloma virüs" ("Human Papilloma Virus" 'den kısaltma HPV olarak anılır) enfeksiyonu olduğunu göstermektedir. Serviks kanseri - HPV enfeksiyonu ilişkisi, akciğer kanseri - sigara ilişkisinden daha sıkı bir ilişkidir. Serviks kanser vakalarının hemen hepsinin (%99,7) gelişmesinde HPV enfeksiyonunun gerek şart olduğu bulunmuştur. Morbidite ve mortalite oranları çok yüksek olan bu kanserden korunmada HPV aşısının geliştirilmiş olması büyük öneme haizdir. Serviks kanserinin %70'ine neden olan iki HPV suşuna karşı geliştirilmiş bir aşı, AB ve ABD pazarları için lisanslanmıştır. Bu aşı, sadece en sık görülen virüs tiplerine karşı etkili olduğu için, aşılanan kadınların PAP smear taramasına devam etmeleri önerilmektedir. Halk arasında rahim ağzı kanseri olarak bilinen serviks kanseri, dünya üzerinde her 2 dakikada bir kadının ölümüne neden olan ve değişik ülkelerde yapılan çalışmalarda kadınlarda meme kanserinden sonra en sık görülen ikinci kanserdir. Avrupa'da her yıl 50 bin, dünyada ise 500 bin kadına serviks kanseri tanısı konmakta, Avrupa'da yılda 25 bin, dünyada da 250 bin kadın bu nedenle ölmektedir. Gelişmiş ülkelerde kadın kanserlerinin %3,6'sını, gelişmemiş ülkelerde kadın kanserlerinin %15'ini oluşturur. ABD ve Birleşik Krallık'taki serviks kanseri sıklığının dünya çapındaki sıklığının yarısı kadar olması PAP smear taramasının başarısına atfedilmektedir.. Türkiye'ye ait geniş bir veri tabanı olmamasına rağmen 2002 verilerinde Dünya kanser veri tabanına ("Globocan") göre kadınlarda ölüme sebep olan 7. kanser olduğu görünmektedir. 1999 yılı Türkiye Cumhuriyeti Sağlık Bakanlığı istatistiklerine göre Türkiye'de genel kanser insidansı 100.000'de 30,38; meme kanseri insidansı 7,32 iken, serviks kanseri 0,95'dir ve sıklık sıralamasında 7. sıradadır. Türkiye'de en güvenilir kanser istatistiklerinin tutulduğu İzmir ilinde 1993-1994 yıllarında yapılan bir değerlendirmede serviks kanseri; meme kanseri ve kolorektal kanserlerden sonra 3. en sık kanser, insidansı da 100.000'de 5,4 olarak belirlenmiştir.. Türkiye'de servikal kanserin diğer ülkelere göre daha az görülmesi, bildirim sisteminin ve sağlık hizmetlerine erişimin yetersizliğine atfedilmiştir. Serviks kanseri için birçok risk faktörü tanımlansa da, son epidemiyolojik çalışmalar bu kanser türü için majör risk faktörünün HPV ("insan papilloma virüs") enfeksiyonu olduğunu göstermektedir. Serviks kanseri olgularının neredeyse tümünde HPV enfeksiyonu olduğu gösterilmiştir. Bununla beraber kanser gelişimini tetikleyen başka risk faktörleri de mevcuttur. Bu risk faktörleri: erken yaşta cinsel ilişki (20 yaştan önce), çok sayıda cinsel eş, eşin çok eşli olması (erkeğin başka eşlerinin olması), yüksek parite (doğum sayısının fazlalığı), kötü hijyen, düşük sosyoekonomik seviye, pozitif aile öyküsü (aile (kan bağı olan) fertlerinde servikal kanser tanısı konmuş olması), sigara kullanımı, yetersiz beslenme (bilhassa; vitamin C, vitamin A, beta karoten ve folat eksikliği), klamidya trachomatis enfeksiyonu ve cinsel yolla bulaşan diğer bazı ajanlardır. Bunlara ek olarak eskiden risk faktörü olarak kabul gören, uzun süreli oral kontraseptif (doğum kontrol hapı) kullanımı ve Herpes simpleks virüs tip II enfeksiyonu günümüzde artık risk etkeni olarak kabul edilmemektedir. Risk faktörleri arasında özellikle paritenin önemi yaklaşık 150 yıldır bilinmekte olup cinsel temasa ve buna bağlı faktörlere araştırmacıların dikkatini çekmiştir. Bu nedenle birçok cinsel yolla bulaşan hastalık ve virüsler araştırılmıştır. 1970'li yıllarla beraber HPV üzerinde çalışmalar başlamış ve pozitif bulgularla beraber günümüzde önemli bir bilgi birikimi elde edilmiştir. Bugün serviks kanseri gelişimi için HPV'nin mutlaka var olması gerektiği, diğer risk faktörlerinin ya virüsle karşılaşma oranlarını arttırdığı ya da viral persistansı-karsinojenik süreci hızlandırdığı için önemli olduğu üzerinde durulmaktadır. Epidemiyolojik çalışmalar serviks kanseri için majör risk faktörünün HPV ("insan papilloma virüs") enfeksiyonu olduğunu göstermektedir. Serviks kanseri-HPV enfeksiyonu ilişkisi, akciğer kanseri-sigara ilişkisinden daha sıkı bir ilişkidir. Diğer taraftan HPV enfeksiyonu son derece yaygın bir enfeksiyondur. Amerika Birleşik Devletleri "Hastalık Kontrol Merkezi" (CDC) verilerine göre dünyada seksüel aktif kadın ve erkeklerin yaşam boyu HPV ile enfekte olma olasılığı en az %50 olarak bildirilmiştir. Serviks kanseri olgularının neredeyse tümünde (%99,7) HPV DNA izole edilir. Bununla beraber serviksteki HPV enfeksiyonlarının çoğu asemptomatiktir ve saptanan enfeksiyonlarının %90'dan fazlası 2 yıl içeresinde kendiliğinden yok olabilmektedir. Dolayısıyla serviks kanseri sıklığında azalma HPV enfeksiyonlarının tanınması, önlenmesi ve tedavi edilmesi yoluyla mümkün olabilir. Servikal kanser genellikle HPV'nin onkojenik tiplerinin uzun süren enfeksiyonu sonucu ortaya çıkar. Şimdiye dek 100'den fazla HPV tipi saptanmıştır; bunlardan onkojenik türler, servikal kansere ya da vulvar prekanseröz lezyonlara neden olmaktadır. Cinsel açıdan aktif her kadın servikal kanser riski taşır. Kadınların yüzde elli veya sekseni HPV enfeksiyonuna yakalanır; bunların %50'si onkojenik HPV iledir. HPV enfeksiyonlarının birçoğu immun sistem tarafından başedilir ama, onkojenik HPV tiplerinin neden olduğu enfeksiyon geçmezse servikal kanser gelişebilir. Serviks kanseri oluşturma riski açısından HPV genotipleri düşük ve yüksek riskli olmak üzere ikiye ayrılmaktadır. Yüksek riskliler; 16, 18, 31 ve 45 başta olmak üzere 33, 39, 51, 52, 56, 58, 59, ve 68 tipleridir. Bununla beraber serviks kanseri oluşturma açısından en fazla riski HPV 16 suşunun taşıdığı bilinmektedir. Yaş ve cinsiyete bağlı olarak HPV 16 suşunun seroprevalansı kadınlarda 20-29 ve 40-49 yaş grupları arasında pik yaparken; erkeklerde 30-39 yaşları arasında pik yapmaktır. İki cinsiyette de 12-19 yaş grubunda seropozivite oldukça düşüktür. Servikal kansere neden olan HPV tipleri bölgesel değişiklikler göstermekle birlikte olguların %70-80'inden HPV-16 ve HPV-18 sorumludur. HPV-16 ve HPV-18'in oranları sırasıyla; Kuzey Amerika ve Avrupa'da %69,7 ve %14,6; Orta ve Güney Amerika'da %57 ve %12,6; Kuzey Afrika'da %67,6 ve %17; Güney Asya'da %52,5 ve %25,7 olarak bildirilmektedir. Türkiye'de HPV tipleri ve neden olduğu hastalıklar konusunda yeterli veri bulunmamaktadır. HPV enfeksiyonu, başka geçiş yolları olsa da, daha çok cinsel ilişki yoluyla geçer. Türkiye'de kullanılma oranı yüksek olmayan kondom ve bariyer önlemleri, HPV enfeksiyonu riskini azaltır, ancak bu tam olarak koruyucu değildir. Daha çok genç yetişkinlerde görülen bu hastalığın cinsel yaşam tarzında ortaya çıkan değişikliklere bağlı olarak son yıllarda arttığı görülmektedir. Serviks kanserinin yavaş doğal seyri, displastik lezyonların erken tanınmasında ve invaziv kansere progresyonun önlenmesinde tarama programlarının önemini ortaya koymaktadır. Hastalığın hafif displazi ile başlayıp invaziv karsinoma doğru devamlılık gösterdiğinin kanıtı servikal displazinin 20'li yaşlarda, karsinoma in situnun 25-35’li yaşlarda ve invaziv hastalığın 40 yaşından sonra görülmesidir. Bu yüzden, invaziv kanser aşamasına gelmeden önce lezyonları yakalamak için taramaya erken yaşlarda başlanılmalıdır. Çoğu kanserde olduğu gibi serviks kanserinde de erken tanının yaşam süresi ile yakın ilişkisi vardır. Preinvazif olgularda 5 yıllık yaşam %100 olurken; bu değer erken lokalize tümörlerde %92, lokal yayılım durumunda %49, uzak metastaz durumunda ise %15 dolayındadır. Bunlar arasında uzun zamandan beri başarı ile uygulanmakta olan Papanicolaou smear (PAP smear) testi ile elde edilen materyalin servikal yayma yöntemi ile tarama çalışmalarının büyük önemi vardır. 1943'te Papanicolaou ve Traut'un yayınladığı uterus kanserlerinin vaginal smear ile tanısı konusundaki çalışmasından sonra, servikal lezyonların preinvazif (in situ) evrede saptanmasıyla serviks kanserinden ölüm oranları %50-70 azalmıştır. Günümüzde servikal kanserlerin taranmasında kullanılan en yaygın yöntem Papanicolou Smear (PAP smear) tarama testidir. PAP smear testi, ucuz ve kolay olması, hastalar tarafından kolay kabul edilebilmesi ve toplumsal taramalarda kullanılarak serviks kanserinden ölümleri yaklaşık %75 oranında düşürebilmesi ile eşsiz bir tarama yöntemidir. Buna rağmen serviks kanserlerinin %50'den fazlasının daha önce hiç PAP smear testi yaptırmamış ve %60'tan fazlasının da son 5 yıl içinde hiç tarama yaptırmamış kadınlarda olduğunu gösteren çalışmalar vardır. Pap smear ile servikal kanser taraması, kanser önlenmesine yönelik ve maliyet açısından etkin olan çok nadir metodlardan birisidir. Servikal kanser, etiyopatogenezi açısından belirli prekanseröz aşamalardan geçtikten sonra belirli bir süre sonunda invaziv lezyon haline gelmektedir. Bu nedenle servikal kanserlerin premalign aşamada yakalanması ve tedavi edilmesi, insidans ve mortaliteyi düşürecektir. Servikal kanserin erken teşhisine yönelik PAP smear taramasıyla ilgili olarak "American Cancer Society" (ACS), kadınların ilk seksüel deneyimden 3 yıl sonra veya seksüel aktif olsun ya da olmasın 21 yaşına geldiklerinde, 30 yaş ve üzerinde her yıl, üç yıl negatif sonuç çıkması durumunda 3 yılda bir PAP smear testi yaptırmalarını, 70 yaşın üzerinde ve son 10 yılda anormal PAP test sonucu olmayan, üç veya daha fazla normal PAP test sonucu olan kadınların servikal kanser tarama programından çıkarılmalarını bildirmiş; benzer şekilde "American College of Obstetricians and Gynecologist" (ACOG), hayatı boyunca herhangi bir dönemde veya halen seksüel aktif olan ya da 21 yaşına gelmiş tüm kadınların yıllık pelvik muayene ve PAP smear yaptırmalarını, 30 yaş üzerinde ve 3 yıl ardışık yıllık normal pelvik muayene ve PAP smear sonucu olan kadınların daha uzun aralıklarla kontrol edilebileceğini bildirmiştir. Servikal patolojileri taramada sitoloji halen ilk sırada gelmektedir. 1988'de Bethesda sistemi geliştirilmiştir. Bu sistem 1991, 2000, 2001 tarihinde yeniden modifiye edilmiştir. Günümüzde "Bethesda Sınıflaması" kullanılmaktadır. Günümüzde başlıca iki sitolojik yöntem kullanılmaktadır: geleneksel PAP smear ve sıvı bazlı preparatlar ("ThinPrep", "SurePath"). Genel olarak servikal kanserin tarama yöntemi olarak Pap smear tercih edilir. Son çalışmalara göre, duyarlılığının (sensitivitesinin) %50'lerde olduğunu gösterilmiştir. Sıvı bazlı ve bilgisayarlı tarama gibi yeni sitolojik teknikler %70'e varan daha yüksek duyarlılığa sahiptirler. Fakat ne yazık ki; bu teknikler gelişmekte olan ülkelerde sıklıkla kullanılamamaktadır. Düşük duyarlılığına karşın, Pap smear'in spesifitesi (özgüllük) (%94) oldukça yüksektir. Sıvı bazlı sitoloji, konvansiyonel smear'e göre, intraepitelyal (epitel içi) lezyonları saptamada daha duyarlıdır. Yüksek dereceli lezyonlar için konvansiyonel Pap smear %70, sıvı bazlı sitoloji %95; HPV testiyle kombine sıvı bazlı sitoloji ise %100 duyarlıdır. Nümunenin yeterli sayılması için, likit bazlı sitolojik incelemede en az 5.000, konvansiyonel smearde 8.000-12.000 iyi izlenen skuamöz hücrelerin varlığı gerekir. Metaplastik ve endoservikal hücrelerin varlığı, transformasyon bölgesinin yeterli örneklendiğini gösterir. Eğer enflamasyon, kan ya da döküntü ("debris") nedeniyle hücrelerin %75'ten fazlasının yorumlanamazsa nümune yetersiz sayılır. Yetersiz smear varlığında mutlaka iki-dört ay içinde smear tekrarlanmalıdır. Enfeksiyon varlığında enfeksiyon tedavi edilmelidir. Tekrarlayan smear yine yetersiz ise, kolposkopi ve/veya biyopsi yapılması uygundur. Serviksin seyreltilmiş asetik asit uygulandıktan sonra, özel bir kamera (servikoskop) aracılığı ile görüntülenmesidir. Duyarlılığı %50, özgüllüğü %88'dir. Düşük dereceli lezyonlar için daha duyarlıdır. Asetik Asit Testi, asetik asit uygulanmasından sonra serviksin çıplak gözle incelenmesidir. Beyaz alan görülmesi pozitif test sonucunu vermektedir. Sensitivitesi %70-80'lerde fakat; spesifitesi (%50-70) düşüktür. Asetik asit testinin önemli avantajları, basit ve ucuz olması, hemen sonuç vermesi nedeniyle hastanın tekrar çağrılmasına gerek duyulmaması ve tanıyla eş zamanlı olarak tedavi planlanabilmesidir. Başlıca dezavantajı ise spesifitesinin düşük olmasıdır. Speküloskopi, asetik asit testinin varyantıdır. Asetik asitten sonra serviksin kemilüminesant ışık altında incelenerek spesifitenin yükseltilmesi amaçlanmıştır. Fakat yapılan çalışmalarda duyarlılık ve spesifitenin asetik asit testi ile benzer olduğu görülmüştür. Dolayısı ile asetik asit testine üstünlüğü yoktur, hatta daha pahalıdır. Servikal kanserde önemli etken olan HPV pozitifliği bakılması daha çok kombine testlerde kullanılmakta işe yarar. Testlerin herhangi bir kombinasyonu duyarlılığı artırsa da spesifiteyi düşürür ve ayrıca maliyeti de artırır. 30 yaş ve üstü kadınlarda HPV DNA testi ve servikal sitolojinin birleşimi, primer kanser taramasında diğer bir seçenektir. HPV-DNA testinin yüksek duyarlılığı ve servikal sitolojinin yüksek spesifitesinin birleşimi, kombine test sonucu normal olan kadınlarda tarama aralığını uzatacaktır. Kombine test sonucu normal olan bir kadında CIN-II ya da daha üst evreli bir lezyonun gözden kaçma olasılığı 1/1000’dir. Serviks kanseri erken evrelerinde asemptomatik olabilir. Stromal invazyon ilerledikçe, hastalık klinik olarak belirgin hale gelir. Genital sistem muayenesinde