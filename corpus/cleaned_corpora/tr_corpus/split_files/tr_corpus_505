Hepsi senin hatan. diye bağırarak seğirtti. Manyak sevgilin evimi yaktı. Yancy, komşusunun yakasına yapışarak onu arabasına iteleyişine şaşırmıştı. Burun buruna, Bir kere, dedi, sevgilim yapmış olamaz çünkü kendisi şu anda Miami'de. İkincisi, sevgilim deli falan değil. Ama özrünü onun adına kabul edebilirim. Doktoru demiyorum ben. diye vızıldadı Evan Shook. Manyak sarışını diyorum. Biliyorsun. Yancy, Evan Shook'u tuttuğu gibi yere indiriverdi. Weiderman araya girdi ve Yancy'yi uzaklaştırarak durumu açıkladı. Evan Shook'un sinirleri öyle bozulmuştu ki cebinde çalan telefon yerine şok tabancasını kulağına götürdü ve yaptığını son anda fark etti. Nihayet telefonu açtığında Ford Lipscomb, Jayne olanları anlattı, Evan, dedi. Feci, çok feci. Ford Lipscomb, o gün için kiraladığı Anam Ağlar IV'ten arıyordu. Hepimiz için çok üzücü. Ama sen… Şok geçiriyorsundur herhalde. Öyle bir şey, diyebildi Evan Shook. Jayne de yıkılmış resmen. Demin konuştuk. Hâlâ yanıyormuş ev. İç çekti Evan Shook. Üç itfaiyeci, baltalarla sundurmaya girişti. Depozitonuz için mi arıyorsunuz. Acelesi yok, dedi Ford Lipscomb. Yarın da olur. Bankalar ne zaman açıksa… Yirmi Yedi Claspers dönmedi. Ertesi gün Stripling çifti Andros'tan kaçmak için başka bir pilot buldu. Adamın pırpırı pek bakımlı görünmüyordu ama Nick, boş ver, dedi. Yeni pilot, öğlene hazır olmalarını söyledi. Adada cep telefonları yeniden çalışmaya başlayınca Eve, Nassau'daki British Air bürosunu arayarak Londra uçağına lüks mevkiden iki kişilik yer ayırttı. Ardından hastalarının internette dört buçuk yıldız verdiği bir omurilik cerrahını aradı. Devonshire Street doktoru, Nick'in istediği ölçüde süper yıldız değildi ya, Eve gene de randevu aldı. Eve daha uzun süreli ve bir ihtimal sürekli kalış için valiz toplarken Egg geldi. Perişan görünüyor, topallıyordu ama Nick aldırmadan kalayı bastı. Izbandut, kasırga gecesi ortadan kayboluşuna dair hiçbir özür sunmadı. Tıbbi bir sorun yaşadığını, cipi geri getirdiğini ve karavanına yürüyerek döneceğini söyledi. Yancy'nin sevgilisine ne yaptığını söylemedi berikiler de sormadılar. Eve, Egg'e, Nick'in duvara çarpışından beri doğru dürüst çalışmayan Süper Teker'e bir bakmasını söyledi. Egg otomatik kumandanın bozulduğunu belirtti. Bunun üzerine Nick, yürüyemezsem Heathrow'dan nasıl geçeceğim yollu bağırıp çağırmaya başladı. Eve, tüm havaalanlarında ihtiyaç duyanlara tekerlekli sandalye verildiğini söyledi. Motorlu vermiyorlar ama. dedi Nick. iPod da takılmıyor onlara. Ağrı kesicilere rağmen durumu fenaydı. Eve, Egg'e, ben valizleri toplarken sen şunu dışarı çıkarıver, dedi. Kasırganın ardından Bannister Point, engelli yarış alanına dönmüştü. Her yan dallarla, tahta parçalarıyla ve hindistancevizleriyle doluydu. Egg'in topallaması, döküntüleri aşma konusunda epey sorun çıkardı ve Süper Teker'in pnömatik süspansiyon sistemi bile Nick'i sarsıntılardan kurtaramadı. Nick nasıl yaralandığını ızbanduda inleye oflaya anlattı. Lafının sonunda, Beni şişlemeye kalkan sen değildin, değil mi. dedi. Yok. Niye ö'lle bi'şiy yap'yım. Doğru, dedi Stripling. Salaklık etmiş olurdun. İyi de kim yaptı peki. Bu yediğimin adasında düşmanım yok ki benim. Kimseyi tanımıyorum be. Egg, buldozerlerin benzin depolarına işeyen adamı hatırlattı. O hıyarı hallettin sanıyordum ben, dedi Nick. Fena dö'ydüm ama ö'ddürmediydim. Geçen gece gördüm hem. Stripling, gizli çişçiyle geçenlerde yakalayıp çifteyle kovaladığı yaşlı zencinin aynı kişi olup olmadığını düşündü. Çifteyle üzerine ateş edildikten sonra tekrar gelip bela arayacak kadar deli olabilir miydi o adam. Beni sakatlayanı bulacaksın, diye homurdandı. Öncelikli görevin bu. Egg, Bakarım, dedi. Ya ya. Aman terlemeyesin. İsteksizlik kadar kızdıran bir şey yoktu Nick'i. Senin kadının yardımı dokunur belki, dedi, vudu mudu yapar, tavuğun kıçından bir isim çıkarır. Hiç kömik di'yil. Topallama ne iş. Adamın canının yandığı belliydi. Maymun yaptı. Ne. Hanidir ilk defa gülüyordu Nick. Eve yolda yetişti ikiliye. Nefes nefese kaldığını gören kocası, şimdi ne terslik çıktığını sordu. Gümrükteki malum kişi aradı, dedi Eve. Bilgisayara girmişler hayatım… Miami'den birileri pasaportuna uyarı koydurmuş. Stripling iyice çöktü. Yancy piçi federallere gitti demek. İyice ürkmüştü Eve. Şimdi ne yapacağız, Nicky. Malum kişi dedi ki ülkeden çıkmana izin vermeyeceklermiş ve yapabileceği bir şey yokmuş. Nassau Havaalanı'nın yakınına bile gitmeyin dedi. Yemişim Nassau'yu o zaman. Başka bir kaçış bulana dek burada kalırız. Bahamalılar, Birleşik Devletler'den tutuklama emri çıkana kadar bize ilişemezler. O da haftalar sürer. Hatta aylar… Bu arada Bay Ecclestone bizim adımıza piste bakar, değil mi. Hani üniformalılarla dolu bir helikopter gelirse diye… Egg neşesizce burun çekti. Eve, Bize ilişmek derken. dedi. Benim pasaportum temiz. Sahte pasaport seninki. Bazen Nick'i çileden çıkaracak denli kalın kafalı davranabiliyordu Eve. Evet, yavrum, dedi. Bize diyorum çünkü Bay ve Bayan Stripling suç ortağı oluyorlar. Yancy senden bahsetmemiş midir sanıyorsun. Mesela onu öldürmemi söylediğini unutmuş mudur sence. Ya da belki Kübalı yavru, Egg'e ağzını tıkamasını senin söylediğini hatırlamıyordur, ha. Evet ama… Kes. İş iyice dara binerse deniz yoluyla kaçabilirlerdi. Yeni sürat teknesi yakında teslim edilecekti. Roket gibiydi namussuz. Doğrudan Grand Turk'e gazlayabilirdi. Nick, Egg'e, Beni eve geri götür, buyurdu. Eve önlerine düştü. Yeni pilotu arayıp vazgeçtiklerini söyledikten ve valizleri boşalttıktan sonra yalnız kalana dek konuşmadı. Miami veya Palm Beach'ten doktor getirtebiliriz. Ya tabii. MRI veya CT cihazlarını da gelirken çantasına koyuverir, değil mi. Hatta dur, bir tane 747 kiralayıp adamın tüm ameliyathanesini getirtiriz. Çok zekisin valla, Eve. Alaycı bir sırıtış takındı. Bazen işin iş kısmını benim yürüttüğümü unutuyorsun. Öküzlüğü bırak artık, Nicky. Sen tıp işinde değil, dalavere işindeydin bir kere. Egg hafiflesin, daha rahat itilebilsin diye aküsünü çıkarmamış olsaydı, nankör kadını Süper Teker'in altına alması işten bile değildi. Eve bir hışım üst kata çıktıktan sonra Nick oturduğu yerde şiştikçe şişti. Yarasının üzerine Eve'in bağladığı havluya sarılı buz eridikçe ılıklaştı. Islaklık hissiyle yüzünü buruşturdu. Egg yine tüymüştü ve Eve bağırışlarına karşılık vermiyordu çaresiz öne eğilerek Süper Teker'den yere indi, sürünerek banyoya ulaştı ve nefes nefese oturur konuma geçti. Ağrısı arttıkça idrarını daha zor yaptığını fark etmişti ve evdekidoktorum.com'a göre bu durum nahoş bir gelişmenin işaretiydi. Maalesef ilaçlar halen karısının elindeydi ki bu da Nick'in ya öfkesini yutup özür dilemesi ya da günün kalanını acıyla kıvranarak geçirmesi demekti. Banyo kapısını açarak bağırdı Eve. Özür dilerim. Gel aşağı, lütfen. Yanıt gelmedi. Eve. Aşkım. Lütfen. Bak, özür diledim. İkinci kattan nihayet gelen yanıt pek tatsızdı Siktir git, Nicky. Hay anasını, diye düşündü Nick Stripling, harbiden tepesi atmış bunun. Miami gibi suç oranı yüksek bir büyükşehirde çalışmanın iyi yanlarından biri, aşırı şiddet yüklü cinayetler sayesinde yirmi-otuz yıl içinde çağ atlayıveren üstün kalite bir suç laboratuvarının varlığıydı. Dr. Rosa Campesino'nun talebi üzerine, Dr. Gomez O'Peele'in cesedinin yanında bulunan .357'lik Smith&Wesson'da, ameliyat eldivenlerinde kullanılan nişasta karışımı kalıntısı arandı. Bazen bir suçlunun heyecanlı elleri, bu tür eldivenleri giymeye uğraşırken, dışındaki karışımı zedelerdi. Dr. O'Peele'i öldüren silahın kabza ve tetiğinde, aranan kalıntılar bulundu. Bu buluntular önemliydi çünkü intihar edecek kişiler genellikle parmak izi bırakmayı dert etmediklerinden, namluyu şakağa dayamadan önce eldiven giymezlerdi. Hem zaten cesedi bulunduğunda Dr. O'Peele'in ellerinde eldiven yoktu ve tabancada bulunan iki adet kısmi parmak izi, kız kardeşlerinin solaktı dedikleri doktorun sağ eline aitti. Buluntuların toplamı, Dr. Rosa Campesino'nun O'Peele'in ölümü için cinayet hükmü vermesine yeterliydi. Raporu imzalayan Dr. Campesino, şaşakalan Miami Cinayet Büro dedektiflerine, Dr. O'Peele'i, herhangi bir tıbbi malzeme satıcısından alınabilecek eldivenler takmış birinin öldürdüğünü ve cinayete intihar süsü vermeye çalıştığını anlattı. Rosa hem işine hem de davaya zarar vereceğini bildiğinden, cinayet şüphelisi olarak Nicholas Stripling'den bahsetmedi Bahamalar seyahati, bir Adli Tıp başyardımcısının araştırma ve yetki alanının çok dışında kalıyordu. Stripling'in adını anmak Yancy'ye düşüyordu. Rosa'nın cinayet hükmüne varması, Dr. O'Peele'i, her iki olayda da aynı tabancanın kullanılmasına dayanarak Charles Phinney'nin katili ilan eden Key West Polisi'ni zor durumda bıraktı. Citizen, şüpheli kişinin intiharı yüzünden davanın kapandığına dair bir haber yayınlamıştı bile. Genç tayfanın cinayetinin faili meçhul kaldığını duyuran yeni bir haberin yayınlanması gerekecekti şimdi. Rosa, Yancy'nin önerisiyle, FBI'dan Ajan Liske ve Strumberg dahil, ilgili herkese O'Peele'in otopsi raporunu e-postayla yolladı. Daha sonrasında, Rosa salatasını yerken, evlerinin havuzunda apandisitinin patlaması sonucu can veren sekiz yaşındaki Lindy Schultz'un ölüsünü alacak cenaze arabası geldi. Meselenin karmaşık yanı yoktu ama raporu yazmak Rosa'ya çok güç gelmişti. Saat altı gibi eve döndü laboratuvar kıyafetlerini çıkarıp bir kadeh beyaz şarap koydu. Yancy aradığında, O'Peele olayına cinayet hükmü verdiğini söyledi. Yancy sevindi ve polis davayı bir araya getirebilirse, raporun Nick Stripling'e isnat edilecek cinayet suçlamalarının yolunu açacağını söyledi. Rosa kuşkuluydu. Yancy'nin müteveffa doktoru canlı gören son kişi olması, az buçuk iş bilen her avukatın üstüne gidip şüpheleri sabık polis dedektifine yönlendirmeye kalkışacağı bir durumdu. Cinayetin bilinen bir tanığı yoktu ayrıca muhtemelen Stripling'i cinayet mahalline yerleştirecek somut delil de çıkmayacaktı. .357'nin seri numarası elbette silinmişti sahibini bulmak mümkün değildi. Ameliyat eldivenini herkes alabilir zaten, dedi Rosa. O toza bakma fikri nereden geldi aklına. Etkilenmişti Yancy. Birkaç sene evvel, önüme erkek arkadaşını vuran bir üroloğun davası gelmişti. Silahı kullanırken normal ameliyat eldiveni yerine, sürekli prostat muayenesi yaptığından dolayı muayenehanesinde bolca bulunan lateks parmaklıklardan takmış kadın. Beş tane. Kafasının pek çalışmadığını söylemeye gerek yok tabii. Laboratuvarda kabzada tam avuç içi izinin yanı sıra parmaklıklarda nişasta karışımı tozu bulundu. İkinci derece cinayetten anlaşmaya razı geldi sonunda kadın. Rosa genelde işini zevkle yapıyordu ama mesleğinin ödettiği zihinsel bedeli gittikçe daha fazla fark etmeye başlamıştı. CSI Miami türü, Adli Tıp uzmanı vesaire kaynayan dizileri hiç seyretmezdi ötesi, Tenis Kanalı ve Morning Joe33 haricinde televizyon izlemiyordu. Müteveffa eski kocası, karışık çiftlerde fena sayılmayacak türden bir tenis oyuncusuydu. Yancy'ye, Keys'e döndüğüne sevinip sevinmediğini sorunca, beriki dakika sıkılacak zaman bulamadığını söyledi. Batı manzaramda dehşetli bir değişiklik var. Görmelisin. Haydi… Ne yaptın, Andrew. Hiçbir şey. Ama galiba bilmeden kötü bir eyleme ilham vermişim. Hafta sonu anlatırım. Geliyorsun, değil mi. Gelmezsen kafayı çekip sokaklarda sızabilirim. Geleceğim dediysem geleceğim, dedi Rosa. Ha, Stripling'in gezgin koluyla ilgili önemli bir gelişme var Doğa Ana'nın şefkatli bağrına geri döndü. Mezarlıktan birini yolladılar bu sabah. Var ya, adam resmen bir Blues Brother gibi giyinmişti. Dediğine göre, hırsızlar eskisini fena hırpaladıklarından, patronu yeni bir tabut hazırlatmış. Eve'in muvafakat imzalaması gerekmiyor muymuş. Sözlü rızasını almışlar. Adamın dediğine göre, bu sabah konuşmuşlar. Bahamalar'dan mı. Onu tam bilmiyorum, Andrew. Yancy'nin haberi yoktu ama Rosa banyodan konuşuyordu. Bir saattir doldurduğu küvetteydi ve su soğumaya başlamıştı. Saçını toplayıp, banyonun beyaz fayanslarını pembeye bulayan bir mum yakmıştı. Yabanmersini kokusu haricinde, kiliselerde yakılan adak mumları benzeri pembeydi mum. E, nasılsın peki. dedi Yancy. Doğruyu söyle ama. Valla, iyiyim. Ama sıyıracaklar, farkındasın değil mi. O'Peele ile senin şu oğlan, Phinney… İki cinayet de çok zor. Neredeyse hiç somut delil yok geriye sadece sigorta dolandırıcılığı kalıyor. Federallerin suçu Stripling'e bağlayıp yakalama emri çıkartmaları uzun sürecek ki o zamana kadar seninkiler Fas'a falan tüyerler. Ne yapabileceğimizi sanıyorduk, Andrew. Kötü bir gün geçirmişsin, dedi Yancy. Çoktan başka plan kurmuşsundur herhalde. FBI'daki yeni dostlarıma bakılırsa, Grunion adlı biri şimdiye kadar Nassau'dan çıkış yapmamış. Kanaatlerine göre, Nick ile Eve halen Andros'talar. Eh… Yeni bir planım yok. Önceki süper zeki, süper cesur plan hâlâ geçerli. Oy oy, dedi Rosa. Ya, bak güldürdüm seni işte. Orası kesin. Ayak başparmağını sudan çıkardı ve ucunda bir isim etiketiyle hayal etti. Vay, dedi kendi kendine, çok manyak. Kariyer değiştirmenin zamanı, kesin. Stripling, diyordu Yancy ahizenin diğer ucundan, beni de öldürmeye kalktı, unutma. Hayatta kalabilen tek kurbanı sıfatıyla, efendi, inanılır bir tanık kılığında jüri önüne çıkma niyetindeyim. Cinayete teşebbüs, suçlu iadesine yeterli bir suçtur. Rosa, dedektiflikten böcek devriyesine indirilmesine yol açan olaylar nedeniyle savcılık gözünde çok büyük değer taşımayabileceğini söyleyerek Yancy'nin hevesini kaçırmak istemedi. Neville'den haber var mı. dedi. Henüz yok. Umarım ortalığa fazla çıkmıyordur. Coquina'nın evine çok üzüldüm. Çatının uçup gitmesi çok acayipti. Kasırganın işi o. Kasırgayla ilgisi yok, Andrew. Bizim yüzümüzdendi. Rosa veda edip önce telefonu, ardından gözlerini kapadı. Mum nihayet eriyip bittiğinde gülümsüyordu. Neville kendisi için endişelenmiyordu. Esas Driggs tehlikedeydi. Kötü adam seni arıyo'. Öldür'cek. O yüzden dedi'mi yap. Gir'çeri. Maymun biraz direndikten sonra sırt çantasına girdi, Neville fermuarı çekti. Çantayı sırtına aldı ve bisikletiyle balık büfesine yöneldi. Büfenin derme çatma tavanının neredeyse yarısı uçmuştu barın gölgede kalan tarafına oturdu. Yanındaki tabureye yerleştirdiği sırt çantasından boğuk cırıltılar yükseldi. Herkes kasırgadan bahsediyor, zararları karşılaştırıyor, kimin kocasının geceyi kimin yanında geçirdiğinin dedikodusunu yapıyordu. Neville kızartma ısmarladı ve vicdan azabına dayanamayarak gelenlerden ufak bir parçayı Driggs'e yedirdi. Hava, her kasırga sonrasındaki gibi ağır, tutkal misali yapışkandı. Egg topallayarak yolun başında göründüğünde, Neville kaçmadı. Egg Androslu değildi kendisi Androslu'ydu. Büfede oturan diğer herkes ada yerlisiydi. Egg'in kalın kafasında kavga türü bir fikir varsa, sayıca azınlıkta kalacaktı. Egg, yarım akıllılar misali, gidip güneş altına oturdu. Göz kısarak etrafına bakarken Neville'i görünce gölgeye geldi. Kıyıda ö'ddürmeliydim seni, dedi. Neville'in her yanı hâlâ yediği dayaktan ağrıyordu. Sükuneti elden bırakmadı. Geçen gece benim i'ttiyarın kulübesi… Diyo' ki benim şeyi şey eden maymun seninmiş. Ney. Benim diyil o. Vudu yaptı diye ödeme yerine ona ve'diydim ben maymunu. Sırt çantasına kaydı bir an bakışları. Driggs'in sakin durması için dua ediyordu içinden. O maymun onun bi' kere. Bi' bul'yim, kopar'cam kafasını. O'mmaz. Çok para ediyo' o. Johnny Depp'le film çevirdi bi' kere. Söylemedi mi sana. Egg, ada ahalisinden olmadığının gayet farkındaydı. Sesini alçalttı. O pis maymunun senle kaçtı'ını gö'düm ben. Yalan sö'lleme. Onu bana ver bitsin işimiz. Ben o'mmasam dişi hâlâ sana saplıydı bi' kere. Kulübeye geldi'ime şükret sen. Neville ağzından çıkan lafların sertliğine şaşakaldı bir an. Elindeki plastik çatal titriyordu resmen. Peki. Can'na susadın herhal' sen. Esas susayan sensin. Sensin çünküm Ejder Kraliçe'yle yata'a giren sensin. Palavra. İstedi'ine sor bi' kere. dedi Neville. Lisbon Jones. Duncan Roxy. Lightbourne Carter da var. Hepsi da' gibi adamdı. Büyüsüne kapılıp öldü hepsi. İnanmıyo'san git, Prince Hill mezarlı'ına bak. Egg hiç etkilenmişe benzemiyordu. Kimse büyü yapmadı bana. Gerçeklere kulak ve'mmelisin. Egg, Neville'e yalancı puştun tekisin, dedi ya, vurmaya kalkışmadı. Biri benim patronu sırtından vurmuş. Teke'llekli sandalyeye oturttum adamı. Ne biliyo'n sen bu konuda. Mista Krissofır yaralanmış mı. Şok geçirir pozlardaydı Neville. Hem o beyazın yanında ne işin va'dı senin. Hangi beyaz. İ'ttiyarın kulübeye senle gelen… Dün patronun uçakla giden. Neville göz ucuyla hareketi gördü. Driggs kımıldanmaya başlamıştı iyice. Egg fark etmedi. Kimle takıldı'ım beni ilgilendirir, dedi Neville. Seksi Kübalı kızı vardı. Biliyo'm he… O beyazı diyo'n. Florida'lı bi' polis o. Kaşları çatıldı berikinin. Polis. Yok ya. Şakaklarında boncuk terler parıldamaya başlamıştı. Senin patronu ‘Merikan hap'sanesine attır'cak, dedi Neville. Ben o'ssam hemen Nassau'ya gider, başka iş bakardım. Egg hızla kalktı ve topallayarak uzaklaştı. Neville kızartmalarını bitirdi, parasını ödedi ve kalktı. Liman yolunda durdu, sırt çantasını açtı. Driggs mızmız seslerle çıktı, Neville'in omzuna tırmandı. Nikotinden kurtulma konusunda epey sıkıntı çekiyordu. Balıkçı delikanlılardan biri, Neville ile Driggs'i, Neville'in kasırgadan önce kayığını bıraktığı yere götürdü. Neville yağmur suyu için iki süt bidonu getirmişti. Birini Driggs'e verince, maymun bidonu tuttuğu gibi Neville'in kafasına fırlattı. Kes artık yoksa seni Egg'e veririm. Pişirip ye' seni. Kayığın içine dolmuş yağmur suyuyla dalları tamamen boşaltmak bir saatten uzun sürdü. Motor ilk çekişte çalıştı çok geçmeden dalgalarda zıplayan gümüşi zarganaların arasından denize açıldılar. Driggs, alt bezi bağlı, tek pençesi gözlerine siper, kayığın en ucunda dikiliyordu. Deniz yükseldiğinden, Neville sığlıkları kolayca aşarak Rocky Town'a döndü. Christopher'ın evinin önünden geçerken yüzünü çevirdi, açıklara baktı. 33- Bir sabah programı. (ç.n.) Yirmi Sekiz Caitlin Cox telefonun çaldığını duyduğunda duştaydı. Banka hesabına yüklü bir para yolladığını haber veren üvey annesinin aradığını umdu. Simon'la birlikte evlerini çoktan satışa çıkarmış, Palmetto tarafında daha büyük bir yer aramaya başlamışlardı. Müteveffa babasının ülke dışı hesabından iki yüz bin dolar beklentisine sokulmuştu Caitlin. Daha fazlası daha sonra, Nick'in 2 milyon dolarlık hayat sigortası ödendiğinde gelecekti. Eve'in barışma yemeğinde açıkladığı üzere, babasının ölümü hakkında ileri geri konuşmayı bırakması halinde paranın yarısını alacaktı. Ki Caitlin anında kurcalamayı kesmişti. Para beklentisi nerdeyse tüm insanlığa bakışını aydınlatıvermişti Simon bambaşka birisin adeta, diyordu. Her sabah işten eve döndüğünde kahvaltısını hazır buluyordu artık. Bir geyşayla evlenmişti sanki. Simon bir film setinde gece bekçiliği yapıyordu. South Beach'te vitamin-bar açan iki delikanlı ve feci seksi bir vampirin öyküsünü anlatan filmin adı, Yudum'du. Simon sürpriz yapayım diye Caitlin'i sete götürmüş ve başlarına süper bir şey gelmişti Caitlin'e barda kanlı-muzlu süt içen müşteri rolü teklif etmişlerdi. Kısa bir sahneydi ve repliği yoktu ama Caitlin feci sevinmişti. Simon'ın maaşı fena sayılmazdı ama evi bırak, akvaryum alacak kadar bile para biriktiremiyorlardı. Eve'den gelecek paraya bel bağlamışlardı. Ama Caitlin duştan çıktığında karşısında, cep telefonunu dinamit lokumuymuşçasına uzatan Simon'ı buldu. O mu. dedi. Hayır, tatlım, dedi Simon. Baksan iyi edersin. Ahizenin diğer ucunda Andrew Yancy vardı dosdoğru konuya girdi Caitlin, haberler şahane Baban ölmemiş. Şaka mı bu şimdi. Manyak mısın sen. Eve ile birlikte, Bahamalar'da takılıyor şu anda… Geçen hafta izini sürüp buldum. Beni gördüğüne sevindi diyemem tabii. Nahoş laflar edip silah çekti. Havluya sarınan Caitlin, koltuğun kenarına çöküverdi. Simon olanlara dair bilgi almak adına abuk sabuk el hareketleri yapıyordu. Palavra atıyorsun, dedi Caitlin. Bahamalar'ın neresiymiş peki. Andros Adası. Sahte isim kullanıyormuş. Bir ev almışlar ve tatil köyü türü bir yer kurmaya çalışıyorlarmış. Ha, hepsini FBI'a da anlattım bu arada. Uçak biletine para harcamaya kalkma çünkü babacığını paketleyip getirerek içeri tıkacaklar. Bir iyi bir kötü haberim var dermişim gibi oldu ama arayacağıma söz vermiştim, malum. Caitlin'in içine sevinçle ilgisi hiç bulunmayan bir sürü duygu doldu. Ama tabuttaki kolu kendi gözümle gördüm ben. dedi. Başkasının mıymış yani. Yok, yok. Kol, babanın kolu. Bir cerraha kestirtmiş. Dümenin kilit noktası o… Herkes öldüğünü sansın diye. Federallerin ensesine bineceğini anlayınca, tırnak içinde tekne kazası geçirmiş. Yok… Olamaz. Vakti gelince sırrı sana açmayı planladığını söyledi. Ama en yakın akrabası olduğun için bir an önce bilmek hakkıdır, dedim şahsen. Simon'la ikiniz finansal planlarınızda fazla uçmasanız iyi edersiniz bence. Kim, dedi Caitlin, kim keser kolunu ya. Simon elini karısının yüzüne sallayarak, Öyle bir film görmüştüm ben, dedi, adamın teki... Çık. Çık dışarı Simon. Simon, cep telefonu kulağını sıyırınca derhal mini spor salonuna çekildi. Caitlin biraz sakinleşince gidip telefonu aldı. Yancy hâlâ kapatmamıştı. E, para ne olacak peki. Sesindeki ölgün ton Caitlin'e eroin kullandığı günleri hatırlattı. Sigorta işi yatar herhalde. Hazmı zor, dedi Yancy. Bir gün babanın ardından ağlıyorsun, ertesi gün paranın… Caitlin ağırlık çalışma aletinin yan odadan gelen sinir bozucu sesini duyuyordu. Eve ne olacak peki. Yılan. Baş başa oturduk, yemek yedik. Babamın ölmediğini söylemedi bile. Gammazlarım mı sanmış yani. Ne, biliyor musun. Bence kesin kolunu o kestirtmiştir babama. Tam onun işi. Eve'in de başı belada, dedi Yancy. İyi. Hapis mi diyorsun. Kesin. Şahane. Bakalım. Babamın parası kime kalacak o zaman. Avukatlara, dedi Yancy. Hoşça kal, Caitlin. Dur, kapama. Niye gülüyorsun hem. Telefonunu cebine atmadan önce, Neville'in bıraktığı mesajı dinledi. İyi haber, Nick hâlâ Lizard Cay'deydi. Neville polisin ne zaman tutuklamaya geleceğini soruyordu. Yancy ona uğraşıyordu ya, bugün yapması gereken daha gündelik bir işi vardı. Arabasının bagajından, icat ettiği böcek gütme cihazıyla portatif elektrik süpürgesini aldı. Stoney'nin Yeri'ne tek başına girdi. Tommy Lombardo ödleği, gelemeyeceğini bildiren bir mesaj çekmişti kötü adam rolünü Yancy'ye yıkmak istediği açıktı. Brennan kapıda karşısına dikildi. Yine mi. Yok artık. Karides kokan parmaklar, Yancy'nin burnuna bir yüzlük dayadı. Yancy elektrikli süpürgenin hortumuyla iteleyerek lokantacıya uslu durmasını emretti. Olmaz ama böyle. Nilsson'la kardeş gibiydik yahu. Paranı israf etme, dedi Yancy. Geleceğinde ciddi cezalar görüyorum. Olta iğnesini yiyen kadıncağız maalesef küçük dilini kaybetmişti. Tedavisinin devamı için çocuğunun tuttuğu bir helikopterle Mayo Kliniği'ne nakledilmişti. Brennan olayın feci bir kaza olduğunu söyleyip Yancy'den elindeki tüm balıkları tetkik etmesini istedi. Balıkların hiçbirinden tehlikeli madde çıkmadı ve Yancy böcek avına geçti. Of, yapma ya, diye mızıldandı Brennan. Valla emir yukardan, dedi Yancy. Oteller ve Lokantalar'dan mı. Müdürden mi. Daha da yukardan. Kazaya kurban giden kadın, valinin seçim kampanyasına ciddi para akıtmış zengin bir duldu. Hastane odasından valiyi aramış ve şikayet etmişti müşterisine iğneli yemek sunmasının bedelini ödeyecekti Brennan. Yancy, lokantada, aralarında on iki canlı hamamböceği, yirmi altı ölü sinek, sayısız fare kakası, bir teneke bozuk mayonez, peynirlerle aynı dolaba konmuş bir kutu deterjan ve bir lahana salatası kavanozunda bir adet kesik insan tırnağının da bulunduğu sürüyle ihlal tespit etti. Brennan'ın itirazlarına aldırmadan, bir kapatma emri daha yazdı. Ama Cumartesi günü düğün yemeğimiz vardı. dedi Brennan. Tamam, ulan Lombardo'yu arıyorum. İstediğini ara. Phinney'yle takılan şu cılız kızın düğünü o Rus zırtapozla evleniyor. Madeline mı. Tam olmuş. Yancy tişört dükkanına gitti kapıda Yemekteyiz tabelası asılıydı. Rogelio Burton'la Pepe'nin cafésinde buluştu. Yancy arkadaşına Stripling vakasındaki türlü dalavereyi anlatınca beriki, normalde pek göstermediği türden bir şaşkınlık sergiledi. Yuh. Parmak duymuştum ama kolunu kestireni ilk defa duyuyorum. Alanında öncü, dedi Yancy. Kasırga falan bakmadan kovaladın herifi demek. Yengeyi götürmen en süper hareketmiş yalnız. O kısmı aramızda kalıyor, Rog. Burton, eldeki delillerin zayıflığı nedeniyle, Stripling için cinayet suçuyla yakalama emri çıkarılmasını fazla beklememesini salık verdi. Federallerin hâlâ sigorta dolandırıcılığı suçuna dair emir çıkartmayışına, Stripling'in nasıl ve ne zaman gözaltına alınacağına karar verememelerine de şaşırmamıştı. Yancy B planından, Key West savcılığına Stripling'in kendisini öldürmeye kalkıştığı geceye dair yazılı ve yeminli ifade verme fikrinden bahsederek, Buz gibi cinayete teşebbüs işte, dedi. Haklısın, dedi Burton. Haklısın da… Andrew, baştanıklık… Yani, kusura bakma ama bizim eyalet savcısı riske girmeyi hiç sevmez, biliyorsun. Billy Dickinson'ın tüm davasını, tanınmış bir doktora Mallory Meydanı'nın ortasında tecavüz etmiş birine dayandıracağını hiç zannetmem şahsen. Tecavüz değildi o narkozsuz kolonoskopiydi. Sonra da aynı doktorun karısı, adamı senle aldatan kadın, komşunun evini yaktı. Lütfen kundak işini aklına soktuğunu söyleme. Komşunun evinden ne kadar nefret ettiğini biliyorum. Yok, kendi fikriydi, dedi Yancy. Ama ne yalan söyleyeyim, yeni manzaram şahane. İş dönüşü bir uğra bana derim. Burton kahvesini yudumladı. Artı, kadın seks suçlusu ve kaçak hepsi Citizen'da çıksın, o zaman gör. Dickinson'ın herhangi bir şey yapmasına gerek yok, dedi Yancy. Beni jüri önüne çıkarsın, yeter. Stripling'e suç isnat edildiği anda hakkında yakalama emri çıkar ben de şu an için başka şey istemiyorum zaten. Bahamalar polisi ensesinden tuttuğu gibi Miami'ye kalkan ilk uçağa bindirir. Diyeceğim baştanık ben değil, Eve olacak o zaman. Ne var. Hiç, dedi Burton. Dediğin gibi gider umarım. Puştu mandallayacaklardır, Rog. Garibim Phinney'yi vurmakla kalmadı, tonla turisti ürküttü Sonny herifi bırakır mı öylece sanıyorsun. İşimi geri vermek zorunda kalacak. Olumlu enerji saçmana bayılıyorum, dedi Burton. Ha siktir oradan. Yancy tişört dükkanına döndü ve her zamanki gibi sigara kokan Madeline'ı bir köşeye sıkıştırdı. Madeline, Pestov'un evlenmeye karşılık üç bin iki yüz dolar teklif ettiğini söyledi. Teklifi, Göçmen Bürosu'ndan gelen bir memurun hemen ardından yapmıştı. Para her daim lazım, dedi Madeline. Hem Pestov fena eleman değildir. Yatmam falan da gerekmeyecek. Saç uzatıyordu diplerinde kahverengi ve aklar görünmeye başlamıştı. Charlie anlayış gösterirdi, dedi. Nakit para akışı taraftarıydı sonuçta. Damat efendi nerede. dedi Yancy. Arka kapıdan tüydü. Geldiğini görünce. Gidip çağırır mısın, lütfen. Kıyağına ihtiyacım var. Ne kıyağı. Çok önemli de, lütfen. Madeline alt dudağını ısırdı. Bozmayasın işimi… Yok, dedi Yancy. Bu seferki Charlie için. Johnny Mendez'in emekliliği şimdiye dek sorunsuz, golf ve geziyle dolu geçmişti. Çevirdiği dümenlerden komşularının haberi yoktu haliyle emekli polis komiserlerine layık saygıyı görüyordu. Sigortasının karşılamayacağı türden bir estetik ameliyat daha yaptırmaya karar vermiş karısı için aynısını söyleyemezdi ama. Bu seferki, halk arasında çene büyütme diye bilinen ve çeneye ufak bir silikon parça eklenmesini içeren mentoplasti ameliyatıydı. Yakında Muriel Mendez'in suratı, yandan bakıldığında Hudson Nehri'nde çalışan römorkörlere benzeyecek, kocasıysa bir kez daha emekli ikramiyesine yüklenecekti. Tartışmanın faydası yoktu ya, tartışmışlardı. Andrew Yancy kapıyı tıklattığında, karşılıklı bağrışma maçını bir kez daha kaybetmek üzereydi. Aslında eyaletin arazi/mülk koruma hakkı yasasını uygulayarak Yancy'yi oracıkta vurmak için şahane bir bahaneydi ve Mendez, karısının daha sonra polise vereceği ifadeyi destekleyeceğini bilse fırsatı kaçırmazdı. Kediyi sakla, dedi karısına beriki tombalak Siyam kedisini diğer odaya kışkışladı. Natasha seviyor beni, dedi Yancy. Dışarı gel, Johnny. Konuşalım azıcık. Mendez yatak odasına gitti ve normalde golf pantolonun beline sıkıştırdığı 38'liğini komodininden aldı. Yancy sundurmada bekliyordu. Kediyi kaçırdığı için özür diledi ve ödünç rozet için teşekkür etti. Telafi etmek isterim, dedi Yancy. Yok ya. Nefret ediyorsun benden sen. Eh, doğruya doğru. İşin aslı, yapmanı istediğim bir şey var. Daha neler. Hiçbir bok yapmam. Ciddi misin sen. Mendez, hıyarağasının kapısına gelmesine inanamıyordu doğrusu. Tek bir telefon açacaksın, Johnny. Beş bin dolar atacaksın cebe. Yancy sırıtarak beş parmak gösterdi. Mendez kuşkulanmıştı kuşkulanmasına ama bir dinlemekten zarar gelmezdi. Karısı gelip çöp öğütücüsünün yine tıkandığından yakındı. Dosdoğru yenisini almaya, Home Depot'a gidiyordu ve kısa alışveriş yolculuğu için civciv sarısı tenis takımını giymişti. Pek hoşsun, Muriel, dedi Yancy. Sağ ol, şekerim. Stella McCartney imzalı Johnny çok pahalı diyor. Ne kısmetli, farkında değil. Orman uğultularını anımsatan gülüşüyle, iki bülbülü tünedikleri daldan kaçırdı. Kısmetli az kalır. Hiç kulak asma buna sen. Mendez ikisini birden vuruvermek istiyordu. Karısı arabaya atlayıp gittikten sonra, Yancy'ye tabancayı göstererek derdi neyse çabucak anlatmasını söyledi. Yancy yumruğu böğrüne indirdi, evin içine itekledi ve belindeki tabancayı çekip aldı. Hangi salak, armut piş tarzı beş binlik teklif eden birini tehdit eder be. Hiç cevap verme, Johnny. Mendez iki büklüm, soluklanmaya çalışıyordu. Yancy malulen emekli polisi bir koltuğa oturttu. Yarınki Key West gazetesinde bir haber çıkacak internetten bakarsın. Haberde Suç İhbar Hattı'nın, Charles Phinney'yi öldüren kişi veya kişilerin yakalanmasını sağlayacak bilgiyi verecek kişiye beş bin dolar ödül vereceği belirtilecek. Verilen numarayı arayıp katilin adını söylemeni istiyorum, Johnny. Tamamen vatandaşlık sorumluluğu hesabı. Mendez, eli hâlâ böğründe, temkinliydi. Katili biliyorsan niye arayıp ödülü kendin kapmıyorsun. Mahkemeye tanık sıfatıyla çağrılabilirim çünkü. Jürinin sanığın yakalanmasından maddi kâr elde ettiğimi bilmesi hiç hoş olmaz. Savunma avukatları ince dilim doğrar beni. Gerçeği söyleyecek kadar salaksan. Yancy kurşunlarını çıkardığı tabancayı tıpkı filmlerdeki gibi Mendez'e attı. Johnny, dedi, seni üç nedenle seçtim tecrüben, tecrüben ve tecrüben… Suç İhbar Hattı'nı kullanmayı senden iyi bilen yok. Şimdi… Katilin adı Nicholas Stripling. Bahamalar'da saklanıyor. Hepsi burada var. Mendez'e, adamın doğum tarihinden kullandığı cipin rengine dek türlü ayrıntıyı barındıran bir kağıt uzattı. Tüyodan çok dosya sunuyordu adeta. Mendez, Keys polislerinin ihbarı uyduruktan saymayacağını anladı. Ciddiye alınacaktı. Yakalamazlarsa paramı alamam, dedi Mendez. Biliyorsun. E. Telefon parasına mı yanacaksın. Söylüyorum işte. Stripling aranan katil, Johnny. Sana söylediklerimin hepsi doğru. Artı adam tek kollu aranıyor afişlerinde belirgin özelliklerin başında gelecek. İyi, tamam. Ama pay almayacağına inanmıyorum hâlâ. Tek istediğim, dedi Yancy, puştu kelepçeli görmek. Hepsi o. Ölen eleman… Arkadaşın falan mıydı. Tanımıyordum. Tayfanın tekiydi işte. Mendez enine boyuna düşündü ve ihbarı yapmanın hiçbir zararını göremedi. Tüm ihbarcılar gibi bir kod numarası vereceklerdi adı açıklanmayacaktı. Beş bin dolarsa Muriel'in çene zımbırtısını karşılardı. Söylemediğin bir şey var, dedi. Adamın başına ödülü koyan kim. Şaşırdı Yancy. Öncekilerde hiç merak etmemiştin. Hıyarlığın alemi yok… Oğlanın ailesi mi. Bayılacaksın, dedi Yancy. Ödülü koyan Rus mafyası. Yirmi Dokuz Baranquilla'daki pist yıllardır kullanılmamaktan ot bürümüştü ama soluk renkli villa tamı tamına Claspers'ın hatırladığı gibiydi. Sahil tarafına döndü ve safir renkli sığ koylardan birine kondu. Uçağı bir yengeç şamandırasına bağlayıp suya atladı, sahile yüzdü. Sahilde bir taksiye el etti önce bir içki dükkanına, ardından kasaba dışına gitti. Yüksek, oymalı kapıyı çaldığında giysileri hâlâ ıslaktı. Donna, tam beklediği gibi, eskisinden de nefes kesiciydi. Kocasının ölümüne üzüldüğünü söyledikten sonra tekrar evlenip evlenmediğini sordu. Donna, evlenmediğini söyleyerek Claspers'ı içeri davet etti. İngilizcesi hâlâ akıcıydı. Claspers evde başkasının bulunmadığına kanaat getirene kadar sarılmadı kadına. Dom Perignon'u buza yatırdılar ve üst kata çıktılar. Daha sonra, şafağa karşı, yatak odası balkonunda şampanyayı içerek dallarda kur dansı yapan bir çift zümrüt renkli papağanı seyrettiler. Donna hâlâ meslekte olup olmadığını sorunca, Claspers güldü ve uzun, çok uzun zamandır değilim, dedi. E, burada ne işin var o zaman. Bir uçak bırakmaya geldim. Ne zaman geri döneceksin. Bilmem. Pilot mu lazımdı. Ertesi sabah, Boca Raton'daki Palmiye Uçuş Seçenekleri adlı şirketi arayıp uçağı nerede bulabileceklerini söyledi. Uçağın ta Kolombiya'da bulunması acente sahibini hiç memnun etmedi. Almak için adam göndermek hem zahmetli hem masraflıydı. Claspers, Müşteriniz masrafları memnuniyetle ödeyecek, dedi ve eski işvereninin kredi kartından numaraları okudu. Teşekkürler, dedi acente görevlisi. Ama Bay Grunion'la şahsen görüşmem lazım. Çok meşgul kendisi, dedi Claspers. Siz kimsiniz peki. Adınızı alamadım. Önemsiz biri. O uçağı seviyorum, o kadar. Acente görevlisi telefonu kapatıp karşısında oturan ikiliye döndü. İşe bak, dedi, aradığınız uçak, Bahamalar'da değil, Kolombiya'daymış. Ne oluyor, söyler misiniz artık. Kusura bakmayın, dedi Özel Ajan Liske. Yardımınıza teşekkür ederiz, dedi Özel Ajan Strumberg. Driggs'in geleceği konusunda ciddi bir anlaşmazlık söz konusuydu. Egg maymunun kafasını koparmak, Ejder Kraliçe'yse bulunmasını ve sağ salim geri getirilmesini istiyordu. Benim pembe o'llanım o bi' kere, dedi yaşlı büyücü şefkatle. O'llan mo'llan di'yil o. Pis maymunun teki. Ejder Kraliçe, bu laflardan vazgeçmezse Egg'in ruhuna kara lanet salacağını söyledi. Hemen gidip adanın her yanını aramasını, yanına Dunhill tütünü dolu bir pipo almasını emretti. Driggs'in tütüne dayanamayıp geleceğinden emindi. Egg gidip balık büfesine oturdu. Ne yapacağını bilemiyordu. Karayip büyülerine tam inanmıyordu ama Ejder Kraliçe'nin gizemli bir gücü vardı sanki. Başka nasıl öylesi buruşuk bir ihtiyarla ilişkiye girecekti zaten. Maymunun fena harcadığı penisinin hassas durumu yüzünden kasırgadan beri seksten uzak duruyordu. Kalkış, hidrolik açıdan imkan hariciydi ama buna rağmen Ejder Kraliçe hiç anlayış göstermiyor, ne zaman uğrasa acımadan tebelleş oluyordu. Başlarda sadece canı sıkılıyordu ama artık endişelenmeye başlamıştı. Barmen kız, Driggs'in eski sahibinin anlattıklarını doğrulamıştı Ada ahalisinden üç delikanlı, cadıdan ayrıldıktan kısa süre sonra can vermişti. Dedikodular, zehir diyordu. Egg adamın dediklerinin haklılığına karar verdi yola devam zamanıydı. Hem zaten yakında işsiz kalacaktı. Grunion'ın başı, Amerikan yetkililerle fena beladaydı Bahamalar'daki emlak zengini günleri bitmek üzereydi. Adam yaralanmadan önce bile çekilmez, ırkçı pisliğin tekiydi ayrıca. Başına gelen ve gelecekler umurunda değildi Egg'in. Nassau sadece kızlarıyla değil, klimalarıyla da çağırıyordu. Nassau'nun her yanında serinlenecek bir bar veya otel bulunurdu oysa burada, Lizard Cay'de yaz enseye yapışıyor, insanı bir an rahat bırakmıyordu. Büfenin tek havalandırma pervanesinin sadece tek kanadı vardı. Kumarhane gelirinin yokluğu, gariban adanın altyapısını güdük bırakmıştı kasırgada yıkılan elektrik direklerinin yarıdan fazlası, devrildikleri yerde öylece yatıyordu hâlâ. Elektrik varken de pek bir fayda getirmiyordu zaten kaldığı karavanın kliması bozuktu ve sıcak üflüyordu. Orada uyuyamıyordu ve gidip kraliçenin kulübesinde gecelemek de artık akıl kârı değildi. Üç bira ve bir dolu karides kızartmasının ardından Nassau'ya dönmeye ve daha rahat bir iş çıkana kadar Atlantis Otel'de otopark valeliği yapmaya karar verdi. Bay Ecclestone. Egg taburede döndü. Ne. Ha… Selam. Egg'in çalıştığı dönemde Fox Hill hapishanesine yeni girmiş acemi gardiyanlardan Weech'ti karşısındaki. Uyuştur'cu satanları mı kovalıyo'n artık. dedi gülerek. Weech tam üniformalıydı siyah beresi, siyah güneş gözlükleri ve siyah bir yarı-otomatiği vardı. Egg delikanlının epey vücut geliştirip espri anlayışını kaybettiğini fark etti. Weech, Florida'dan bir cinayet zanlısının karısıyla burada, Rocky Town'da gizlendiğine dair haber aldıklarını söyledi. Adamın adı Grunion'dı ve bir kolunun eksikliğine rağmen son derece tehlikeli addediliyordu. Vay, dedi Egg. On'n hesabına çalışıyo'muş'un. Demin is'sifa ettim. Aferin, dedi Weech. Hepsi Weech gibi bol kaslı ve silahlıydı. Egg limana baktığında hücumbotu göremedi. Başka bir iskeleye yanaşmışlardı anlaşılan. Weech elindeki plana bakıyordu. Evi Bannister Point'te, dedi. Kendi or'da mı şimdi. Yalan deme, bak… Yakalay'cak mısınız. Nassau'dan emir gelir gelmez. Weech elindeki notlara göz gezdirdi. Uçak ner'de. Pistte yoktu. Uçak gitti, dedi Egg. Ona da kızdı zati. Weech ile diğer askerler, başkalarını kulak misafiri etmeden konuşmak üzere uzaklaşıp güneşe çıktılar. Egg üniforma içinde piştiklerini düşündü. Taksici Philip barın diğer ucundaydı. Egg el etti ve daha sonra havaalanına gitmek üzere anlaştılar. Önce kraliçenin kulübesinde unuttuğu altın kolyesini almaya gidecekti. Kolyenin ucunda elmas işlemeli minik bir altın çapa vardı ve Egg öylesi pahalı bir şeyi nasıl unutabildiğini bilmiyordu. Ejder Kraliçe, mahrem yerindeki ağrıyı tamamen alabilmesi için boyundan parmak uçlarına dek sürmesi gerektiğini iddia ettiği yeşilimsi krem bulamacı sürebilmek için çıkarttırmıştı önceki gece. Bir husus daha, Bay Ecclestone. Weech bir daha gelmişti yanına. Patronuna bur'da bulunduğumuzu sö'llemezsen iyi edersin. Egg başıyla deniz tarafını işaret ederek, Yakında kendi ö'renir, dedi. Şur'daki onun kadını. Eve yepyeni, parıltılı bir balıkçı teknesinin dümeninde kıyıya, büfeye doğru yaklaşıyordu. Egg kadının şarap terbiyeli karides güvecine bayıldığını hatırladı. Saçını lacivert bir kaptan kepinin altına toplamıştı beyaz kotunun üstündeyse sadece bir bikini üstü vardı. Kocası teknede değildi. Eve tekneyi döndürdü kıçta yazan adı ortaya çıktı Solağın İntikamı. Önemi yok, dedi Weech. Bulamay'ca'mız bi' yere kaçamazlar nası'ssa. Egg adamın doğru söylediği kanısındaydı. Pis maymunun Dunhill dolu piposunu tezgaha bırakıp gitti. Plover Chase'e anayasal hakları okunmuştu ya, Ajan John Wesley Weiderman bir kez daha okumakta sakınca görmedi. Avukatım sizle konuşmamamı tavsiye etti, dedi. İstediğiniz an çıkar, giderim. Cody sizin için iyi biri, dedi. Açık fikirli vesaire. Kocanıza üzüldüm, dedi, John Wesley Weiderman. Ona girmeyelim hiç. Hastaneyi aradım. Hemşirelerden biri, dün sağ elini kımıldattığını söyledi. Şaşmam. O yüzden orada zaten, dedi Plover Chase. Ajan Weiderman, Key West savcılığının Oklahoma'ya dönüp en az iki yıl hapis garantisi kaydıyla kundaklama suçundan şartlı tahliye vermeyi kabul edeceklerini söyledi. Hangi suçtan yatacakmışım. Cody bu sefer tanıklık etmeyecek. Her şeyi kitabına saklıyor. Cody lazım değil bize, Bayan Chase. Kefaletle çıktıktan sonra kaçtınız ayrı bir suç söz konusu. Tulsa'ya dönmem ben. Burada, Andrew'ya yakın kalmak istiyorum. Tulumunun kol ağzından turuncu bir iplik ucu çekiştirdi. Mahkemeden korkum yok. Kimseyi öldürmeye falan kalkmadım sonuçta. Kibriti çaktığımda boştu o ev. Bakışıyla, hapis yatma ihtimalinden etkilenmemiş görünen özgüvenli duruşuyla, her niyeyse gözü yaşlı yakarmalar türü bir tavırla karşılaşmayı bekleyen Ajan Weiderman'ı şaşırtmıştı. Boş bir evi yakmak türünden bir anlık muhakeme hatası yüzünden başı dertte, kendine hakim, kuvvetli bir kadındı karşısındaki. Mahkeme için prova yaptığı açıktı. Her türlüsüne hazırım ben. Avukatınız ahmakça bir seçim yaptığınızı söyleyecektir. Tulsa'daki davanıza bakan hakim çoktan vefat etti. Savcı soya işine girdi. Artık sizi ibret numunesi yapmak derdinde değil kimse eyalet sadece dosyayı kapatabilmek istiyor. İki yıl, cidden adil bir öneri. İki yıl yatıp Andrew'yu mu kaybedeyim yani. Hayır, efendim. Gitmiyorum hiçbir yere. Sorgu odası epey sıcaktı. John Wesley Weiderman kravatını gevşetmek istiyordu ama gevşetmedi. On iki yıllık mesleki tecrübesine rağmen, çalkantılı hayat sürmekte ısrarcı insanları hâlâ anlayamıyordu. Plover Chase suçu meslek edinenlerden değildi ama başka türlü muamele görmesini engelleyecek ne varsa yapıyordu. Oklahoma derhal geri getirilmesini istiyordu kundaklama olayı, tehlikesiz varsayımını çürütmüştü artık. Ajan Weiderman, Plover Chase'e, Florida'dan sıyrılıverme teklifi aldığı için muazzam şanslı olduğunu söyledi. Anlaşıldığı kadarıyla, Monroe İlçesi eyalet savcısı, ortada çözülmemiş bir cinayet dururken, kısıtlı kaynaklarını zırva bir aşk üçgenine harcamak istemiyordu. Okudum onu, diyerek lafını kesti Plover Chase. Gazeteye izin veriyorlar, sağ olsunlar. Söz konusu delikanlı, Phinney, taammüden öldürülmüş. Katilinin yakalanması için ciddi baskı var. Yakalarlar umarım. Kısacası, dedi Ajan Weiderman, sizi evinize yollayıp vergi mükelleflerini masraftan kurtarma derdindeler. Ancak iadeye direnmeye devam etmekte ve mahkemeye çıkmakta ısrar eder ve gazetecilerle yine konuşursanız... Hey. O muhabir beni kendi aradı. ...Key West savcılığını kızdıracaksınız onlar da üzerinize gelecek. Kundakçılıktan beş yıl yatacaksınız ve cezanız bittiğinde sizi gene Oklahoma'ya, diğer cezanızı çekmeye yollayacaklar. Tınmamıştı Plover Chase. Kundakçılıktan beraat etmeyi planlıyorum, dedi. Ajan John Wesley Weiderman, Plover Chase'e deli olmadığını söyledi. Olay sırasında öyleydim ama. Jüri kolay yutmayacaktır. Andrew gibi konuştunuz şimdi. Gitme zamanı gelmişti. Ajan kalktı, ceketini ilikledi. Eh… İyi şanslar öyleyse. Plover Chase burnunu buruşturarak gülümsedi. Ne zamandır peşimdesiniz, Ajan Weiderman. Arabasına giderken, bir taksi az ilerde, bir ağaç gölgesinde durdu. Kapısı açıldı içinden, elinde kesekağıdından bir torbayla Cody Parish çıktı ve tutukevine yöneldi. Taksinin gitmeyip beklemesi John Wesley Weiderman'a tuhaf göründü. Açık taksimetre ucuz bir şey değildi ve genç Cody para içinde yüzenlerden sayılmazdı. Ajan seslendiğinde, beriki çizgi filmlerdeki gibi aniden durdu. Ha… Hey. Serbest eliyle selama benzer bir hareket yaptı. John Wesley Weiderman kravatını gevşeterek otoparkın diğer tarafına ilerledi. Sıcak yüzünden kaldırımdan resmen buhar yükseliyordu. Az evvel Bayan Chase'le görüştüm, dedi. Cody pek telaşlıydı sandaletlerini sürüyerek yürüyordu. Ya. Ben de şimdi gidiyordum… İşlerin nereye varacağını merak ediyorsundur herhalde. Ha, tabii... Tabii. Yanakları kıpkırmızı, gerdanı ter içindeydi. Söyleyeyim o zaman, dedi Ajan Weiderman. Bayan Chase, ne düşünürse düşünsün, Tulsa'ya dönüyor. Savcılık kundaklama davasını uzattıkça uzatacak ve sonunda hücresinde çürüdüğünü, Bay Yancy'nin kendisiyle hiç mi hiç ilgilenmediğini anlayıp keşke Oklahoma'ya dönüp cezamı çekseydim, diyecek. Avukatı nihayet aklının başına gelmesine sevinecek ve ertesi sabah ikimiz uçağa atlayıp memlekete döneceğiz. Cody hapşıracakmış ama hapşıramıyormuş gibi bakıyordu. Ha, diyebildi. İyi misin sen. Ha… Evet evet. Hava… Elli derece falan sanki. Torbada ne var. Kitap falan. Çok okur da… Ben de… Bir bakabilir miyim. John Wesley Weiderman torbayı Cody'nin elinden alıp içine baktı. Bundan endişeleniyordum işte. Of ya… Yapma işte… Yok yok, dokunmayacağım hiçbirine, dedi Ajan Weiderman. Sen de dokunmayacaksın. Torbada bir adet plastik Liberace maskesi ve bir adet krom kaplama oyuncak tabanca vardı. Cody'nin niyeti gerçek aşkını hapishaneden kaçırmaktı. Kitap ve film yapacakları zaman yani… Günlükte kıyak durur diye düşünmüştüm… Gizemli bir adamla kaçıyor falan… Fısıldayarak konuşuyordu. Şey… Sadece elli üç sayfa yazım var ve New York'taki yayıncı o kadarının yetmeyeceğini söyledi… Daha fazla malzeme lazımmış. Ajan Weiderman torbayı Cody'ye verdi. Bu taksi de kaçış arabanız mı. Ya, değil mi. Ağlamaklıydı Cody. Bazen tam salak oluyorum. Salak az kalıyor, dedi Ajan John Wesley Weiderman. Şimdi o taksiye atlıyor ve dosdoğru otogara gidiyorsun. Baş üstüne. Gözüne kestirdiğin ilk otobüse atlıyorsun. Neresi olursa. Anladım. Teşekkür ederim. Ciddiyim. Cody geri giderken torbayı yere bıraktı ve ayağıyla kenara itti. Ha, dedi, Bayan Chase'e onu delicesine sevdiğimi söyler misiniz. Lafı geçerse, dedi Ajan John Wesley Weiderman. Yancy uzandığı yerden, körfez üstüne ilerleyen kocaman, pamuksu bulutu seyrediyordu. Komşu ev manzaradan çekileli beri, her akşam başka gösteri izliyordu. Akşamüzeri, çöp kamyonları, 4x4'ünden hüzünle izleyen Evan Shook'un bakışları altında evden kalan molozları ve külleri götürmüştü. Evan Shook, Yancy'ye, mülk ile sigorta parasının tümünün boşanmaya gittiğini anlatmıştı. Boşandığı eşiyle emlakçı konusunda dahi anlaşamamışlardı. Metresiyse Shook'u terk edip, kendi web sitesine sahip bir müzisyenle takılmaya başlamıştı. Yancy istese de üzülemiyordu Evan Shook'a. Tamam, Bonnie yakmamalıydı adamın evini ama esas en başta yapılmaması gereken, evin ta kendisiydi. En azından izin verilen yüksekliği aşmamalıydı. En azından ayın gökteki seyahatini kapamamalıydı. Rosa, Miami trafiğine takılmıştı Yancy kulaklıklarını taktı, bir cigaralık yaktı ve yeni bir Barbancourt şişesi açtı. Bonnie'nin Citizen'a verdiği gerzek röportaj yüzünden adı yine gazetelerdeydi. Muhabire anlattığına bakılırsa, Bonnie evi sırf Yancy'ye aşkından kaynaklanan bir anlık, delice bir hata sonucu yakmıştı. Ardından, en nahoş tarafı Mallory Meydanı'nda gerçekleşmiş ilişkilerini allaya pullaya aktarmıştı. Haber epey ses getirmişti ve Yancy, telefonlarına çıkmadığı için Şerif Sonny Summers'a kızamıyordu. Nick Stripling'in tutuklanıp Florida'ya getirilmesiyle yumuşayacaktı ve o noktada rolünün altını çizmesi gerekecekti. Ama işte tam bu sırada çıkan haberin yarattığı dalga, Yancy'nin jüri karşısında tanıklık etmesini imkansızlaştırmıştı Stripling'in yakalanıp yargılanmasındaki rolü tamamen gizli kalmak zorundaydı. Zaten Yancy başka hiçbir şartta Mendez sahtekarına başvurmazdı. İhbar Hattı'nı kullanmak nahoş bir hamleydi ama Yancy, FBI'ın kılı kırk yarma meraklısı, aşırı temkinli ajanlarından sıkılmıştı. Steve Earle'ün yeni albümünü indirdi ve bulut kalabalığının mora dönüşüşünü seyre daldı. Rosa nihayet geldiğinde sinekler iyice azıtmışlardı ama dışarda kalmak ve komşudaki suç mahalline bakmak istedi. Normal bir iş günü geçirmişti masasına hep yetişkinler getirilmişti ve morali fena değildi. Rüzgarın hızı kesilmişti Yancy mangalı yaktı. Burton geçerken uğramış, çoğu yasal avlanmış bir sürü ıstakoz bırakmıştı. Aşkı uğruna böylesi dramatik bir eylem yapan seksi bir kadın, dedi Rosa neşeyle, pek çok erkeğin gururunu kabartırdı. Ya, evet. Alakasız birinin evini yakmak… Tam film konusu. Sana hâlâ âşık, Andrew. Orası açık. Valla benim bir ilişkiden tek beklediğim normal neşedir, dedi Yancy. Fazla mı istiyorum. Belki doktorun karısıyken geçirdiği sıkıcı hayattaki gibi ilgi merkezi olmayı özlemiştir. Manşetlere çıkmak uyuşturucu gibidir. Öyle diyorlar yani. Öyle mi diyorlar. Sırıtıyordu Yancy. Ciddiyim ben. Şekersin. Kaç tane çektin ben gelene kadar. Istakozlar harikaydı. Yemeğin sonunda kabukları kanala attılar ve sazlık mercanlarının üşüşmesini seyrettiler. Ardından eve döndüler ve karanlıkta banyoya girdiler. Yancy, açık pencereden esen rüzgarın saçlarıyla oynadığı Rosa'nın üzerine çıkarken banyo perdesinde bir hamamböceği gördü. Ama bu seferlik anın tadını bozmayıp ses çıkarmamayı seçti. Hareketleri yavaştı uzaydaymışçasına ağırlıksızdılar adeta. Gece yarısı havlulara sarınmış dans ederlerken cep telefonu çaldı. Baktı numarayı tanımadığı için açmadı. Ertesi sabah yine aynı numara arayınca açtı. Arayan, Neville Stafford'dı. İyi misin. İyi… Ne zaman gel'ce'n. Niye. Bir şey mi var. Var. Krissofır gitti. Ne demek ‘gitti'. Dün gece aradıydım. İnanılır gibi değil, dedi Yancy. Öyleydi oysa. Gel bence. Hemen. Telefonu kapayıp umutla Rosa'ya baktı. Andrew, seni seviyorum, dedi Rosa. Oraya tekrar gidecek kadar değil ama. Otuz Key West cinayet büro dedektifleri, Suç İhbar Hattı'na gelen isimsiz ihbara tamı tamına Yancy'nin umduğu tepkiyi vermişlerdi. FBI'dan izlemesi istenen, Nassau'dan geçen diplomatik kanallarla uğraşmak yerine daha dosdoğru ve etkin bir yol seçmiş, ahizeyi kaldırıp Lizard Cay'i aramışlardı. Bahamalar Polis Teşkilatı'nın Lizard Cay'deki tüm varlığı Darrick adlı, tasadan bihaber bir memurdan ibaretti. Kıvrık Kuyruk Resort'u yapmakla meşgul münzevi Amerikalı yatırımcının aslında kanun kaçağı bir katil olduğunu öğrenmek Darrick'i endişeye gark etmişti. Key West'ten gelen telefonu kapar kapamaz heyecanla Andros Town'daki amirini, amiriyse daha büyük heyecanla Bahamalar Kraliyet Savunma Güçleri'nde görevli, yüksek rütbeli kuzenini aramıştı. Yakıt ikmali için Fresh Creek'e yanaşmış bir hücumbotun Rocky Town'a yollanmasıysa, Yancy ile Neville'in öngöremeyecekleri bir olaylar dizisini tetiklemişti. Yabancı uyrukluları tutuklama yetkisi Bahamalar hükümetinin çok üst kademelerine aitti ve ciddi kırtasiye çalışması gerektiriyordu. Bu arada Nicholas Stripling, kaçma fikrini akıllardan çıkartmak amacıyla hayli görünür hazırlanmış bir askerî kuşatma altına alındı. Halbuki başına gelenlerle, talihinin tepetaklak gidişiyle karısının pek az ilgisi vardı. İşlerin değiştiği gece Neville, koy ağzında mercan avına çıkmıştı. Deniz kadifeydi yıldızlar bulutların ardında saklanmışlardı. Yanına, kayığının aküsüne paslı penslerle bağladığı büyükçe bir fener almıştı. Gönülsüz mürettebatı Driggs ise başaltına girmiş, Neville'in göğsündeki tüysüz bir yere yapıştırdığı nikotin bandını sökmeye uğraşıyordu. Kerteriz noktalarından birinde kanal tabanı birden derinleşiveriyordu burada devasa mercanlar ve yemesi pek nefis ama oltayla kandırması pek zor lipsozlar bol bulunurdu. Neville, Ejder Kraliçe'yle yaşadığı ürkütücü karşılaşmayı aklından atamadığı için vuranları art arda kaçırıyordu. Limana inerken başına gelmişti olay. Büyücü kadın sarhoştu elektrikli tahtına yığılmış, yanında her zamanki mırıltıcılarıyla ilerliyordu. Maymunu görür görmez ayılmış, çarpık parmaklarıyla hayvana uzanmaya kalkışmıştı. Driggs çığlık çığlığa saklanmıştı Neville'in arkasına. Reddedilmeye gelememişti Ejder Kraliçe. Ulurcasına vaveylaya başladığında Neville yanından kaçıp gitmek istemişti ama beriki tekerlekli sandalyeyi ustaca sürerek yolunu kesivermişti. Egg hastalandı, demişti kraliçe yeni sevgiliye ihtiyacı vardı ve Neville'e daha sonra seks için kulübeye uğramasını emrediyordu. Borcun va' bana. demişti. Ne borcu. Oflayarak, Vudu borcu. demişti yaşlı cadı. Dur bi'. Ucunda küçük pırlantalarla bezeli bir çapa sallanan altın bir kolye uzatmıştı. Al, benim pembe o'llan için. Gerek yok… Daha fazla ıstırap istemiyo'san al'ca'n. Kadının kara büyüsünden hâlâ korktuğu için utanmıştı Neville. Kolyeyi kabul edip Driggs'e vermiş, maymunsa kolyeyi alır almaz ucundaki çapanın sivri kenarıyla yara kabuklarından birini koparmaya girişmişti. Ejder Kraliçe bol katmanlı elbisesinin derinliklerinde bir yerden küçük bir lületaşı pipo çıkarıp lolipop misali Driggs'e sallamaya başlayınca Neville, Yapma. diye bağırmıştı. Ama maymun arzu yüklü bakışlarla ve çapalı kolyeyi topuz misali savurarak kadının ayaklarına fırlamıştı bile. Ejder Kraliçe, bir yandan ayaklarının dibinde zıplayıp duran hayvancağıza sağlı sollu tekmeler savurup diğer yandan bizzat günahın kendisi denecek koyulukta bir sesle şarkı söyleyerek garip mi garip bir dansa başlamıştı. Neville, Philip'in yokuş aşağı kaptırmış gelen taksisini fark etmeyecek kadar dalmamıştı manzaraya. Fırladığı gibi Driggs'i yakalamış ve yoldan kaçmayı başarmıştı. Ejder Kraliçe'nin avenesi de hızla gelen taksiyi fark etmiş, tombul tavuklar misali iki yana kaçışıvermişlerdi. Çadır kiliselerinde aşka gelip kendinden geçerek haykıranları aratmayacak çığlıkları bile büyücüyü alkole bulanmış vudu dansı coşkusundan ayıltmaya yetmemişti. Philip boşalmış frenin pedalına beyhude basarken, taksi Ejder Kraliçe'nin kemik torbasından hallice bedenine bodoslamadan çarpmıştı. Ön camından, eteği kırık plaj şemsiyesi misali dalgalanan Ejder Kraliçe'nin çırpı bacakları çıkan taksi, zikzaklar çizerek yoluna devam ederken Neville dehşet içinde, ardına bakmadan kaçmıştı. Şimdiyse ciddiyetle teknesinde oturmuş, balık vurmasını bekliyordu. Kıyıda Rocky Town, ışıklarının yarısı hâlâ kasırga yüzünden yanmadığından, her zamankinden ufak görünüyordu. Sular yükselmeye başladıkça akıntı kuvvetlendi ve olta nihayet eğildi. Neville yakaladığı üç kiloluk lipsozu köpük buzluğuna attı. Balığın çırpınışı Driggs'in huzurunu kaçırmıştı Neville maymunun yaptığı pipo içme hareketlerini görmezden geldi. Bir saat daha geçti. Balık vurmuyordu. Neville başka bir yeri denemeye karar verdiği sırada güçlü motor sesini duydu. Derken Bannister Point tarafından hızla ayrılan parlak bir ışık gördü zorluk çıkaracağı belli bir denizde, gece karanlığında gözü kara bir yolculuk girişimi söz konusuydu anlaşılan. Tehlikesi sığlıklara oturmak ya da mercanlara toslamaktı hükümet kuvvetlerinden hiç kimse, spot ışığı kullansa bile böylesi bir şeye kalkışmazdı. Neville gelenlerin uyuşturucu kaçakçıları olduğu fikriyle teknenin içine yattı. Driggs'i de yakalayıp yanına yatırdı. Süratli teknenin gürültüsü gittikçe yaklaşıyordu. Driggs feci kokuyordu ya, Neville bırakmadı. Ufak teknesinin böylesi karanlık bir gecede kolayına görülmeyeceğinin farkındaydı. Yaklaşan motor sesi birden kesildi. Neville hafifçe kafayı kaldırıp bakmadan önce birkaç dakika bekledi. Açık renkli, pek şık bir tekne yaklaşık iki yüz metre ilerde, sığlıkların tam ucuna demirlemişti. Tahminen on-on iki metrelik, yeniliği belli, sıkı bir balıkçı teknesiydi gördüğü. Kaptan köşkünden zayıf bir ışık sızıyordu Neville, kıç yatırmasından art arda bir kova boşaltan birini gördü. Hiçbir konuşma sesi ya da telsiz cızırtısının duyulmaması tuhafına gitti. Açık denizde ses epey mesafeye yayılırdı ve Neville, kaçakçı tayfasının gevezelik etmeyi sevdiğini tecrübelerinden biliyordu. Driggs ayaklarının dibinden birkaç uyarı homurtusu yollayınca Neville hızla maymunu kapıp işemesi için küpeştenin kenarından sarkıttı. Huysuz maymunu kapıp kaçırışı hayatının önemli olaylarındandı ve hayvanın çişini söyleyişini takdirle karşıladı. Maymunu içeri alıp oturttuktan sonra tekrar esrarengiz tekneye baktı sesler gelmeye başlamıştı. Kıç taraftaki kişi, büyük balyaları taşıyormuşçasına homurdanıyordu. Derken suya ağır bir şey düştü. Neville, kaçakçıların mal boşattığını düşündü ama bir başka şapırtı sesi gelmedi. Çok geçmeden motorlar tekrar homurtularla çalışmaya başladı ve tekne denizi ak köpüklerle yararak uzaklaştı. Lipsozla dolu derin çukurun kenarına takılan çapasını çekmek için epey uğraştı Neville. Başaramayınca motorunu çalıştırarak zorladı çapa epey zorladıktan sonra nihayet kurtuldu. Çapayı kayığa aldıktan sonra fenerini yakarak deminki teknenin ayrıldığı yöne ilerledi. Kaçakçıların neden ürküp gittikleri belli değildi ama genelde ürkek davranırlardı zaten. Neville suyun üzerinde şöyle on-on beş kiloluk bir balya veya sıkıca torbalanmış kokain göreceğini sanıyordu. Fakat kovalarca dökülmüş bir sürü kanlı balık kafasına üşüşmüş köpekbalıklarının arasında bambaşka bir şey buldu. Ertesi öğlen Yancy uçaktan indiğinde pistte ilkin, arkasına tahta bir tabut yerleştirilmiş bir pikap gördü. Şoför tabutta herkesin Egg dediği, Ecclestone adlı bir adamın yattığını söyledi. Prince Hill'de, mezarlık yakınında bulunmuştu. Büyük ihtimalle kalp krizi, dedi şoför. Ölüsü memleketi Nassau'ya yollanacaktı. Lizard Cay'de böylesi irikıyım birini yerleştirebilecekleri bir dondurucu yoktu. Yancy müteveffayı tanıdığını ve mümkünse vedalaşmak istediğini söyleyince şoför tabutun kapağını kaldırdı. Evet, içindeki Egg'di. Müteveffa ızbandut çırılçıplaktı ve mahzun duruşlu penisindeki maymun dişi izleri hâlâ belirgindi. Gözleri ve ağzı açıktı. Yancy ısırılıp kopmuş dili gördü. Yarmanın her iki burun deliğinde de kurumuş kan vardı. Kalp krizinden ölmediği açıktı. Egg Miami'de ölme şansını bulsaydı, muammayı Dr. Rosa Campesino çözebilirdi. Yancy, görüntüyü kurtarmak adına eğilerek, Adios, birader, dedi. Şoför saygıyla başını öne eğdi. Rıhtım tarafında bir kalabalık toplanmıştı. Yancy bakındı Neville'i göremedi ama görebildiği kadarıyla ada nüfusunun büyük bölümü, bir hücumbotun bir römorköre eşlik edişini seyre gelmişti. Römorkör, açık mavi, gövdesinde irice bir çöp kutusunun girebileceği çapta bir delik açılmış, hasarlı bir tekne taşıyordu. Pek yeni görünüşlü teknenin kaptan köşkünün sarı brandayla örtülmesi, kazada ölen kişi yahut kişilerin halen teknede bulundukları anlamına geliyordu. Yancy seyirciler arasından yol açmaya çalışırken biri omzuna sertçe dokundu. Neville, kapkara güneş gözlüğü ve solmuş Peter Tosh tişörtüyle karşısındaydı işte. Gel benle, dedi. Düş önüme, kardeş, dedi Yancy. Kayığı öyle çok sağlam görünmüyordu deniz dalgalıydı ama esinti pek hoştu doğrusu. Yancy, sonunu bilmekle birlikte, Neville'in hikayesini merak ediyordu. Maymunu gördüğü anda kavramıştı meseleyi. Driggs baş tarafta, dalgalarda dengesini bulmak için sörfçüler misali kollarını iki yana açarak duruyordu. Yancy bacaklarındaki, boş evde başına gelen saldırıdan kalma pençe izlerinin sızısı yüzünden endişelenmesine rağmen gülümsedi. Ama Driggs bugün farklı görünüyordu ve farkın tek nedeni yeni ziynet eşyası değildi. Kanal ağzına vardıklarında Neville motoru kapatıp demir attı. Dalgalar hafif çırpıntıya dönüşmüştü şimdi. Yancy doğruldu ve Rosa için bir fotoğraf çekti. Tekerlekleri parıldayan Süper Teker sığlığa baş aşağı saplanmıştı ve manzara pek tuhaftı. Okyanusa doğru bakıldığında, ufuk boyunca boş tekerlekli sandalyeden başka hiçbir çıkıntı görünmüyordu. Yancy çektiği fotoğrafın bir tıbbi malzeme kataloğuna sanatsal değer katabileceğini düşündü. Neville gece gördüklerini ve daha sonra Rocky Town'da duyduklarını anlattı. Büyük vudu valla. Bana daha çok Stripling karısını ciddi kızdırmış gibi geldi. Yapılan büyünün parasını öd'yen bendim. Nihayet tuttu işte. Ya Egg. Neville ciddiyetle, Onu ben yaptı'madım, dedi. Ejder Kraliçe kızınca romuna zehir attı. Uzak dur dediydim. Eh, son vudu dansını yapmış sonuçta o da. Ö'lle, dedi Neville. Ama Philip'e yeni taksi lazım şimdi. Yancy'nin birkaç sorusu daha vardı ama cevaplayabilecekler arasında canlı kimse kalmamıştı. Neville'e, rıhtıma dönmeden önce kıyıyı dolaşıp dolaşamayacaklarını sordu. Kurtulduğuna, paçayı kesin sıyırdığına inanan Eve Stripling'in, Solağın İntikamı'nı, adalıların Şeytan Yumruğu dediği mercan kayalığına ölümcül süratle sürdüğü yeri görmek istiyordu. Kaza, kocasını yerli bir balıkçıyla evcil maymununun gözleri önünde köpekbalığı kaynayan suya yuvarlayışından birkaç dakika sonra meydana gelmişti. Tekerlekli sandalyeyi tekneden sürebilmek için rampa niyetine kullanılmış ve teknede, beyin ve kafatası parçaları ön camının iç tarafına yayılmış Eve ile birlikte bulunan tahta levha, amacını anlamayan yetkililerin kafasını karıştırmış ama sonrasında önemsiz addedilmişti. Neville, tek koluna ve ciddi omurga hasarına rağmen Christopher adıyla tanıdığı adamın direnmeden denize düşeceğine inanamıyordu. Yancy, Eve'in kocasını ağrı kesicilerle iyice uyuşturmuş olabileceğini öne sürdü. Kanlı balık leşleriyle toparladığı köpekbalıkları, Neville'in gelişi ve bulduğu ganimeti cesaretle alışıyla verdikleri kısa moladan sonra işin kalanını halletmişlerdi. Şeytan Yumruğu tarafına dönmeye karar verdiklerinde Yancy, Driggs'in cidden film yıldızı gibi göründüğünü söyledi. Öne eğildi Neville. Denizin dibinde bulmamdan farkı yok. Tabii, dedi Yancy. Denizciliğin en eski yasası bulduğun senindir. Stripling'in bileği maymuncağızın boynundan çok daha kalındı Neville o yüzden bir tornavida marifetiyle kol saatinin bilekliğinden birkaç parça çıkarmıştı. Saat artık tam bir tasma gibiydi. Kimse araklamaya kalkışmaz bunu, dedi Yancy. Can'na okurum deneyenin. Çok güzel bir saat, Bay Stafford. Özgüvenine kesin fayda edecek. Ya ya. Çok mutlu artık. Maymun sahiden de, altın saatin tik takları tüm öfkesini almışçasına, alışılmadık ölçüde sakin görünüyordu. Dalgaları tekerlerini yalayan Süper Teker'e bakarken bir yandan nikotin bandının kenarlarıyla oynuyordu. Dün gece gördüklerimi kimseye an'natmadım, dedi Neville. Omuz silkti Yancy. Niye anlatacaktın. Bitti gitti. Herkes öldü. Ö'lle. Herifin parçası kalmamıştır herhalde. Neville birkaç günlük kırçıl sakallarını kaşıdı. Suçlu bakıyordu. Aman, sakın söyleme, dedi Yancy. Balıkçı köpük buzluğunu açtı. Köpekbalıklarının yemediği bur'da, dedi. Hey Tanrım. dedi Yancy. Tabii ya. Kutuda Nick Stripling'in öteki kolu yatıyordu. Otuz Bir Andrew Yancy'yle bir arada görülmek istemeyen şerif, dışarda buluşmakta ısrar etmişti. En emin yer elbette Yancy'nin eviydi. Uluslararası bir suç dehasına reva mı bu tavır. dedi Yancy. Sonny Summers alaycı güldü. Anlat bakayım şunu, dedi. Arka sundurmadaki plastik şezlonglardaydılar. Şerifin feci terlediği herkesçe bilindiğinden, Yancy gölgelik yer seçmişti. Charles Phinney'nin katili sizlere ömür. Resmî hikayeyi ister misin önce. Hı-hı, dedi Summers. Nicholas Stripling ile eşi, Andros Adası açıklarında bir tekne kazasında can verdiler. Tanımadıkları sularda gezinen aptal Amerikalılar vesaire. Peki. İşin gerçeği. Yancy bir bira açtı ve hikayeyi tamamına yakın aktardı. Oy oy, dedi şerif bir bira da kendine alarak. İlahi adalet meselesini atlamamak gerek, dedi Yancy. Shakespeare'e layık diyemeyiz ama fena sayılmaz. Bunlar olurken Andros'ta mıydın sen. Bir şekilde, nasıl demeli, karıştın mı. Yok, Sonny. Buradaydım. Şükür. Yancy tuzağını kuruyordu. Stripling boğulmasaydı hapse girecekti. Ben söyleyene kadar yerini bilen yoktu. Yaşadığını bile bilen yoktu. Şerif serin şişeyi ellerinde yuvarlayarak Yancy'nin eski sevgilisinin yaktığı komşu araziye bakıyordu. Dinlemiyor musun beni. Adaya kendi cebimden harcayarak gidip buldum o şerefsizi. Az daha kafamı uçuruyordu yahu. Davayı çözmek için canımı tehlikeye attım ben. Rozetini geri istiyorsun. Anladık. Bulanık yanıt Yancy'ye bir politikacıyla konuştuğunu hatırlattı. Ama ardından kocaman bir ‘ancak' geliyor, değil mi. Ancak, dedi Sonny Summers, durum o kadar basit değil. Tamam, birinci sınıf polislik yaptın, kabul. Cesaret ister. Ciddiyim. Ama bana anlattıklarını… Basın açıklamasına koyamam. E, yani. Nereden çıktı şimdi basın açıklaması. Seni yine işe aldığım gün, dedi şerif, iyi bir açıklama gerekecek. Medyanın tartışmalı kişilik dediklerindensin sen. Bir de ha unutuldu ha unutulacak derken Bonnie'nin Citizien'a konuşması… Mallory Meydanı'nı diyorsun. Hepsi, tümü, dedi şerif neşesizce. Bir kaçakla birlikteliğin falan. Nereden bilecektim yahu. Kundaklama olayının kabahatini tamamen sende bulanlar var. Sarhoş muhabbeti ama… Şu evi, dedi Sonny Summers başıyla işaret ederek, sırf pek değerli günbatımı manzaranı bozuyor diye Bonnie'ye yaktırdığını söyleyenler var. Saçmalık. Şimdi… O manyağı Oklahoma'ya yolluyoruz, tamam mı. Bir iki sene manşetlerden uzak durabilirsen seni tekrar işe alabilirim. Sen işi bırakıp savcılığa oynamayacak mıydın. Summers kımıldandı. Öyle yaparsam yeni şerife seni işe alınacaklar listesinin başına koymasını söylerim. Eski rütbenle… Bu arada duyduğuma göre, böcek devriyesinde yakıp yıkıyormuşsun. Tommy Lombardo, dehşet saçtığını söyledi. Bak sen. Lokanta teftişlerine tabancayla gidiyormuşsun. Doğru mu. Ciddiyet katıyor. Ama daha kimseyi vurmadın, değil mi. Fare falan. Henüz vurmadım. Vurmamaya çalış. Sağ ol. Hep baba gibi öğüt veriyorsun. Zor tutuyordu kendini Yancy. Sormam lazım, dedi Summers. Stripling'in öteki kolunu nerede bulmuşlar. Yani ilkinin başına gelen onca rezillikten sonra… Hey, dedi Yancy, hatırlarsan senin gizli emrine uyarak taşıyordum o kolu ben. Her şey öyle başladı zaten. Şerif göz devirdi. Sağ kol, dedi Yancy, teknenin kaza yaptığı yerin yakınlarında, denizde bulundu. Yancy'nin attığı yerdi orası ayrıntılarla şerifi sıkmak istemiyordu şimdi. Kalanını köpekbalıkları yemiş, öyle mi. Eminler mi. En büyüklerden var oralarda, Sonny. Stripling'den kalan bir şey varsa ancak en sık ağla toplayabilirsin bu saatten sonra. İyi. Key West cinayet büroyu ararım. Phinney dosyasının kapanmasına sevineceklerdir. Yarına ortak basın toplantısı yaparız cinayet zanlımız öldü falan filan. Zanlı, zanlımız oluvermişti. Yancy mucize kavlinden dilini tutmayı başararak, Sağ kol, dedi, ötekinin yanına gömülmek üzere Miami'ye yollanıyor. Tabutta yer çok, malum. Ayarlamaları Caitlin Cox hallediyordu. Babasının sigorta parası için kimi araması gerektiğini sorunca Yancy telefonu yüzüne kapamıştı. Şerif şişesini yere bıraktı. Pekala. Başka bir şey var mı. Kariyerim var. Özsaygım ve akıl sağlığım. Sabır. Gününü fare kakası sayarak geçirdin mi hiç sen. Şerif yüzünü ekşitti. Yeter ama. Yancy daha sonrasında kayığına atlayıp denize açıldı. Oltasını almayı unutmuştu ama dert etmedi. Ensesini ısıtan güneşle yanaklarını okşayan tuzlu meltem yeterliydi. Bir süre dalıp kıyıdaki sazların arasında avlanan kocaman lacivert balıkçılı seyretti. Devletten beklenmeyecek şıklıkta siyah bir 4x4'le gelmişlerdi. Yancy babasının, park bekçilerinin standart aracı yeşil pikapla dolaştığını hatırladı. Beyler, dedi iki ajana. Yancy kayığını durulamaya girişirken ajanlar Andros gezisini sordular. Ajan Strumberg, İç Güvenlik'ten gelen gümrük giriş-çıkış listesinde adına rastladıklarını söyledi. Yancy, federallerin harekete geçmedeki yavaşlığı yüzünden Stripling'i kontrol etmeye gittiğini anlattı. Ajan Liske tedbirsiz davrandığını söyledi. Davayı tümden tehlikeye atabilirdin, dedi. Hamlemizi yapmaya çok ama çok yaklaşmıştık. Ajan Strumberg, bombayı patlatırcasına fısıldayarak, Stripling'in kiraladığı uçağı Kolombiya'da bulduklarını açıkladı. Yancy gülmeye başlayınca ajanlar kaskatı kesildiler. Nesi komik şimdi bunun. dedi Ajan Strumberg. Yakalamakta geç kaldınız şerefsizi, dedi Yancy. Gör, bak nasıl yakalıyoruz, dedi Ajan Liske. Adamı çatlatırsınız siz. Yancy musluğu kapadı, ellerini şortuna sildi. Aradığınız zanlı, yani Bay Stripling öldü. FBI ajanları birbirlerine bakarak sövdüler. Yancy iki ajanı eve davet edip birer buzlu çay ikram etti. Kendisi için buzluktan bir buzlu çubuk çıkardı. Ajanlar Stripling'in ölümünü bir parça akla ziyan bulmuşlardı. Strumberg çıkıp telefon etmek üzere araçlarına gitti. Yancy müzik açtı. Springsteen konseriydi çalan. Ajan Liske, Bruce Springsteen'i iki defa izlediğini söyleyerek Yancy'yi şaşırttı. Clarence yokken grup aynı olmuyor, dedi. Gene de iyi konsermiş. Tabanca… Dolu mu. Mutfak tezgahında yatan Glock'u işret ediyordu. Ruhsatım var, dedi Yancy. Rus mafyası Key West'te epey faal. Marihuana mı o. Yarısı içilmiş bir cigaralık, evyenin hemen yanında duruyordu. Tedavi amaçlı, dedi Yancy. Ajan Strumberg geri döndü. Kazayla ilgili Yancy'nin anlattıklarını onaylatmıştı. Eve Stripling'in cesedinin kimlik tanımlaması teknede yapılmıştı ve bulunan kopuk koldan alınan parmak izleri, Nick Stripling'den kaza sigortası dümeninden tutuklandığı sırada alınanlarla uyuşuyordu. İnanılır gibi değil, dedi Ajan Liske. Tam yakalamak üzereyken ölmüş şerefsiz. Hem de daha önce öldüğüne inanmamız için planladığı şekilde. Ya, dedi Ajan Strumberg. Tutuklayacak kimsenin kalmayışı çökertmişti ajanları. Yancy sıkıntılarını anlıyordu sonuçta dava pek çok açıdan kendi davasıydı aynı zamanda. Moral düzeltmek adına, Ensesindeydiniz, dedi. Nasılsa halledecektiniz. Valla ben değildim, dedi Yancy. İsterseniz Key West polisine sorun. Tayfa cinayeti konusunda epey sıkı çalışıyorlardı. Neyse… Anlaşılan adamımız baskıya dayanamamış. Karısıyla birlikte, yeni teknesiyle kaçmayı planlıyorlarmış. Yancy ajanlara gerçeği açıklamak için herhangi bir neden görmedi. E, şimdi ne yapacaksınız. dedi. Ya da bir şey yapacak mısınız. Malvarlığının izini süreceğiz elbette, dedi Ajan Liske. Nassau'daki banka hesaplarından başlayarak. Artı, Andros'ta yaptırdığı tatil köyü var, dedi Ajan Strumberg. O taraftan fazla umutlanmayın, dedi Yancy. Stripling'in o işte gizli bir ortağı vardı. Adını bilmiyorum ama duyduğum kadarıyla finans çakalı Bay Street, avukatlarındanmış. Ağabeyi senatörmüş bir de… El koymaya, hacze falan kalkışırsanız mahkemelerde süründürür sizi. FBI ajanları Yancy'nin önlerine koyduğu sorunu vakarla karşıladılar. Uzun süreli bir saha araştırmasına kalkışmadıkları sürece, ortalıkta herhangi bir sessiz ortak, herhangi bir sosyete avukatı bulunmadığını keşfedemezlerdi. Gerçi Stripling henüz bina falan dikememişti, dedi Yancy. Birkaç ağaç kestirmiş, hepsi o. Paranın peşinden gitmek daha kolay, diye mırıldandı Ajan Liske. Ajan Strumberg gönülsüzce onayladı. Ajanlar gider gitmez Yancy, Rocky Town'daki balıkçı büfesini arayarak bir mesaj bıraktı. Neville Stafford'a Yeşil Kıyı'ya yeniden yerleşebileceği haberini vermek için sabırsızlanıyordu. Rosa yediye doğru döndü. Vitaminsiz kalmış görünüyorsun, dedi. Kalbim sağlam ama. Çek elini. Karnım aç benim. Yancy'nin, Madeline'in düğün öncesi partisi için yeniden açılma raporu verdiği Stoney'nin Yeri'ne gittiler. Madeline, Yancy'yi gördüğüne sevindi Pestov, kuşkusuz vatandaşlık durumundaki gelişmeden memnun, bu sefer kaçmadı. Mutlu çifte bir meyve sıkacağı hediye ettiler ya, esas hediye Charles Phinney'nin katilinin Bahamalar'da boğulduğu haberiydi. Madeline gözü yaşlı gülümserken, Pestov'un sevincinin katledilen genç tayfanın adalete kavuşmasıyla ilgisi yoktu. Nick Stripling tutuklanamadan dünya değiştirdiği için, istemeden başına koyduğu beş bin dolarlık ödülü ödemek zorunda kalmayacaktı. Emekli Komiser Yardımcısı Johnny Mendez ise karısının çene ameliyatı için parayı başka yerden bulmak zorundaydı artık. Yancy ile Rosa mezeler bile gelmeden kalkınca, Brennan pek bozulmuş pozlar takındı. Teftişlerden daima yüzü ak çıkan pizzacıya uğrayıp eve döndüler ve Yancy'nin kıçına sarı not kağıtları misali yapışıp duran, Rosa'nın yoga şiltesinin üstünde seviştiler. Duştan sonra Rosa, Şerif işin için ne dedi. diye sordu. Sabret, dedi. Bir, belki iki sene. Haydi ya. Üzüldüm, Andrew. Pazartesi Ramrod'daki İtalyan lokantasına gidiyorum, dedi Yancy. Emekli bir deniz subayı… Yediğinden ne çıktığını hiç söylemeyeyim. Kurulandı Rosa. Jackson'daki bir pediatri kliniğine başvuruyorum. Vakti gelmişti. Hayda… Ne oldu. Çekemiyorum artık, dedi Rosa. Konuşabilen hasta istiyorum. Gene çocuk mu geldi. Ya… Servisin önüne fırlayıvermiş. On bir yaşında. Oy oy. Neyse… Gel, ayı seyredelim. Dışarı çıkıp birbirlerine sarıldılar. Rosa'nın saçları hâlâ ıslaktı Yancy'nin kollarına serin damlalar süzüldü. Gökyüzü berrak, hava durgundu ama Karayipler'in ötesinde yeni bir kasırga toplanmaya başlamıştı. Miami'deki hava raporcusu şimdiden Gerardo vaveylasına başlamıştı. Rosa, kasırganın Florida'ya yönelmesi halinde gelip yanında kalmak istediğini söyledi. Kasırgada seks gibisi yok, diye fısıldadı. Aynı fikirde olsan iyi edersin. Aynı fikirdeyim. Ha, filmi getirdim. Nihayet. Mutfağında sırtında tişörtle yalınayak mısır patlatan kadın manzarası Yancy'nin kariyer endişelerini kozmik bir açıdan görebilmesini sağladı. Pencereden Meksika Körfezi'ni ışıldatan hilal görünüyordu. Hayat fena değildi. Dedektif rozetiyle arasında sadece birkaç milyon hamamböceği duruyordu. DVD çantamda, dedi Rosa. Johnny Depp'in ilk korsanlı filmini kiralamıştı. İkisi de daha önce seyretmişti filmi. Maymunun çıktığı ve yakından göründüğü hareketli sahnelerden birinde Yancy filmi durdurdu. Birlikte yakından bakmak için ekranın dibine gittiler. Driggs değil bence bu, dedi Yancy. Gençti ama o zaman. Tüyleri dökülmemişti hem. Şu dişlere bak… Psikopat resmen. Sakın, dedi Rosa, kahramanıma laf etmeye kalkma. Ertesi sabah Kaptan Keith Fitzpatrick, çifti Anam Ağlar IV'le balığa çıkardı. Yancy'nin katili yakalaması şerefine para istemedi kaptan. Rosa, kolları iyice ağrıyana kadar bir sürü balık tuttu. Yancy ise abartılı fiyatına aldırmadan aldığı yeni oltasıyla kocaman bir ton yakaladı. Akşamüzeri, balıkları kızartıp makul miktarda tekila yuvarladılar ve ne olur ne olmaz diyerek Gerardo'ya karşı hazırlık yaptılar. Güneş sazlıkların arasında kaybolurken kadife boynuzlu, yetişkin bir Key geyiği ortaya çıktı. Sessizce Evan Shook'un arazisine girdi. Rosa hayvanın zarafetine hayran kalmıştı. Yancy ise cep telefonunu çıkardı ve Neville'e yollamak üzere fotoğrafını çekti. 1. Balıkçı teknesinin dümenindeki adam küfretti. Hava raporunu dinlemişti ama fırtına başlamadan önce İsveç kıyılarına ulaşabileceklerini ümit ediyordu. Bir gece önce Hiddensee'de oyalanmasaydı şimdi çoktan Ystad'da ulaşmış ve dümeni birkaç derece doğuya kırmış olacaktı. Oysa şimdi yedi deniz mili daha gitmesi gerekiyordu. Kar yoğun bir şekilde yağarsa görüş açısının düzelmesi için rüzgârı başa alarak tekneyi durdurup beklemesi gerekecekti. Bir kez daha küfretti. Cimriliğimin bedelini ödüyorum, diye geçirdi içinden. Eğer geçen sonbaharda yeni bir radar almış olsaydım bunlar başıma gelmeyecekti. Şu eski Decca artık bir işe yaramıyor. Piyasaya çıkan yeni Amerikan modellerinden birini almalıydım ama paraya kıyamadım. Doğu Alman mallarına güvenmem. Beni yarı yolda bırakırlar. Artık Doğu Almanya diye bir ülke olmadığı ve tüm ulusun varlığının sona erdiği gerçeğini anlamakta zorlanıyordu. Tarih bir gecede eski sınırları ortadan kaldırmıştı. Şimdi yalnızca Almanya vardı ve bir zamanlar bir duvarın ayırdığı düşman kardeşlerin birlikte çalışmaya başladıklarında kimse nelerin olabileceğini kestiremiyordu. Berlin duvarı yıkıldığında kendini çok tedirgin hissetmişti. Bu olağanüstü değişiklikler ayağının altındaki halının çekilmesine neden olacak mıydı. Doğu Alman ortakları onu ikna etmeye çalışmışlardı. Hiçbir şey değişmeyecekti. Belki de bu değişiklik yeni fırsatlar yaratabilecekti. Kar hızlanmıştı ve rüzgâr güneydoğudan esiyordu. Bir sigara yakıp pusulanın yanındaki özel bölmede duran fincanına kahve koydu. Dümen köşkündeki sıcaklıktan ötürü ter içinde kalmıştı. Dizel yağının kokusu genzini yakıyordu. Bakışlarını makine odasına doğru çevirdi. Aşağıda, dar ranzada yatan Jakobson'un ayağını gördü, başparmağı delik çorabından dışarı çıkmıştı. Onu uyandırmanın bir yararı yok, diye geçirdi içinden. Tekneyi eğer durdurmak zorunda kalırsak o zaman ben birkaç saat kestiririm o da nöbeti devralır. Ilık kahvesinden bir yudum aldı ve bir gece önce olanları yemden düşünmeye koyuldu. Hiddensee'nin batısındaki kırık dökük küçük limanda malları almak için gelecek kamyonu beş saat beklemek zorunda kalmıştı. Weber kamyon bozulduğu için geciktiklerini söylemişti ve bu aslında doğru da olabilirdi. Rus askeri araçlarından biri olan kamyon oldukça eskiydi. Hala çalışması aslında mucizeydi. Ne var ki, Weber'e güvenmiyordu. Aslında Weber, onu hiçbir şekilde aldatmamıştı ama o bir kez kararını vermiş ve Weber'in asla güvenilir biri olmadığına yürekten inanmıştı. Bu, bir önlem niteliğindeydi. Doğu Almanlardan aldığı malların değeri çok yüksekti. Her defasında yirmi ya da otuz bilgisayar, yaklâşık yüz cep telefonu ve bir o kadar da araba teybi alıyordu bu malların değeri milyonlarca kron ederdi. Yakalanacak olursa hapse girmesi işten bile değildi. Weber'in bu konuda kendisine yardım etmeyeceğini de çok iyi biliyordu. Yaşadığı dünyada herkes önce ve her zaman kendini düşünürdü. Pusulayı bir kez daha kontrol ettikten sonra kuzeye doğru iki derece kırdı. Seyir defteri sekiz deniz mili hızla gittiklerini gösteriyordu. Kıyıyı görebilmesi ve Brantevik'e dönmesi için altı buçuk deniz mili daha yol alması gerekiyordu. Gri-mavi dalgalar hala görülebiliyordu ama kar da hızını arttırmıştı. Beş yolculuk daha var, diye geçirdi içinden sonra her şey bitecekti. İhtiyacım olan parayı kazanacağım ve istediklerimi yapabileceğim. Bir sigara daha yakarak bu düşüncelerine gülümsedi. O zaman da tüm bunları artık arkasında bırakacak ve Porto Santos'a giderek bir bar açacaktı. Çok kısa bir zaman sonra da bu yağ kokulu dümen köşkünde durmaktan ve makine odasındaki ranzasında yatan Jakobson'un horultularını dinlemekten kurtulacaktı. Yeni yaşamının neler getireceğinden emin değildi ama bu yaşama başlamak için sabırsızlanıyordu. Kar başladığı gibi birden durdu. Önce şansın kendisinden yana olduğuna inanmak istemedi ama kar taneciklerinin uçuşmadığını görünce rahatlayarak derin bir soluk aldı. Her şey yoluna giriyor, diye geçirdi içinden. Belki de fırtına Danimarka'ya doğru yönelmişti. Islık çalarak fincanına biraz daha kahve koydu. Para dolu torba duvarda asılıydı. Bu kendisini Madeira'nın dışındaki küçük bir ada olan Porto Santos'a yaklaştıran