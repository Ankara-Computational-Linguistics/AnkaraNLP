kabul edilmiştir. 2011 yılında yönetmenliğini yaptığı "Kar Beyaz" filmi ile ulusal ve uluslararası festivallerde 7 ödülü vardır. Filmografi "Kar Beyaz", 2010 (Sabahattin Ali'nin "Ayran" adlÄ± eseri kaynaklÄ±) Kitap “İstanbul Lodoslar Kenti, 2008, Fotoğraf Albümü" KiÅŸisel Sergiler “İstanbul Lodoslar Kenti, 2010, Bursa", “İstanbul İstanbul, 1998, İstanbul" Karma Sergiler “İstanbul Modern, 2013, Bahreyn", “Dünden Sonra, 2012, İstanbul", “Fotoğrafımızda Bugün, 2011, İstanbul", “Berlin İstanbul, 2005, Berlin", “Bu Şehir İstanbul, 2003, Washington", “El Carneval El Va, 2002, Selanik", “Enine Boyuna İstanbul, 2000, İstanbul", “İstanbul Farklı Bakışlar, 1999, Paris" GÃ¶steriler “John Lennon, 2003", “Güvercinler Çocuklar, 2000", “Uçmak, 1998", “Yolculuk, 1995", “Sevgi Üzerine Bir Gösteri, 1993", “Benim İstanbul'um, 1991" Sporcu bir ya da birkaç spor dalında yarışan kişilere verilen addır. Sporcular profesyonel ya Percy Jackson & Olimposlular: Şimşek Hırsızı Percy Jackson & Olimposlular: Şimşek Hırsızı 2010 yapımı Chris Columbus'un yönettiği Kanada-Amerika yapımı filmdir. Filmin başrollerinde Logan Lerman, Brandon T. Jackson, Alexandra Daddario, Jake Abel, Rosario Dawson, Steve Coogan, Uma Thurman, Catherine Keener, Kevin McKidd, Sean Bean ve Pierce Brosnan yer alır. Hikâye Rick Riordan'ın aynı isimli kitabından uyarlanmıştır. Konusu; babası mitolojik Yunan tanrısı Poseidon annesi ise sıradan birisi olan Percy başından geçenleri anlatılıyor. Zeus‘un en güçlü silahı olan şimşeğin çalınması üzerine bunu Percy ‘nin çaldığını ve geri vermesi gerektiğini aksi halde savaş başlayacağını söyler. Percy şimşeği çalmadığını ispatlamak için şimşeği bulmaktan başka çaresi kalmamıştır. Bata Bata, Afrika kıtasında bulunan Ekvator Ginesi'nin en büyük şehridir. Atlas Okyanusu kıyısında ülkenin anakara bölgesini oluşturan Mbini'de kurulu olan şehir, 2012 tahmini nüfus verilerine göre merkez nüfusu ile ülkenin en büyük şehri konumundadır. Ülkenin en büyük şehri konumunda olan Bata, Mbidi olarak adlandırılan ülkenin anakara bölgesi üzerinde Atlas Okyanusu kıyısında bulunan bir şehirdir. Deniz seviyesine yakın bir konumda bulunan şehir, bölgenin en önemli limanlarından bir tanesine sahiptir. Bata şehrinde ülkenin en büyük stadyumu olan Bata Stadyumu "(Estadio de Bata)" bulunmaktadır. 2012 yılında ülkenin Gabon ile birlikte organizasyonunu gerçekleştirdiği 2012 Afrika Uluslar Kupası karşılaşmalarında toplam sekiz karşılaşma bu stadyumda oynanmıştır. Şehirde ülkede bulunan altı adet havaalanında bir tanesi bulunmakta olup, başkent Malabo'da bulunan havaalanından sonra ülkenin en büyük ikinci havaalanı konumundadır. Buradan ülke içerisindeki noktalara ve komşu ülke Gabon'un başkenti Libreville'ye uçuşlar düzenlenmektedir. Monokültür Monokültür belirli bir bitki türünün bir bölgede çok yaygın olarak uzun yıllar boyunca yetiştirilmesine dayanan bir tarımsal yöntemdir. Endüstriyel tarımda sıklıkla kullanılan bu yöntem, kısıtlı işgücü olanaklarına sahip bölgelerde yüksek hasat oranlarına ulaşılmasına yardımcı olmaktadır. EbebiyÃ­n Ebebiyín, Afrika kıtasında bulunan Ekvator Ginesi devletinde bir şehirdir. Şehir ülkenin kuzeydoğu kesiminde anakara bölgesinde Kié-Ntem ili içerisinde yer alan bir yerleşim bölgesidir. Şehirde 2013 tahmini verilerine göre 37.863 kişi yaşamaktadır. 1994 tarihinde gerçekleştirilen resmi nüfus sayım sonuçlarına göre 8.075 kişi yaşamaktaydı. Şehir ülkenin kuzeydoğu kesiminde Gabon ve Kamerun ülke sınırlarına yakın bir konumda bulunmaktadır. Hen 2-131 Hen 2-131, Cennetkuşu takımyıldızı yönünde yaklaşık olarak 7.175 ışık yılı uzaklıkta bulunan bir gezegenimsi bulutsudur. 1950 yılında Andrew David Thackeray tarafından keşfedilmiş ve 1964 yılında Karl Gordon Henize tarafından kataloğa eklenmiştir. Bulutsu, saniyede 11,5 km'lik bir hızla genişler ve merkezi yıldızın sıcaklığı 34.000 K'dir. Merkezi yıldızın parlaklığı, birkaç saatlik döngü içerisinde 0,1 ile 0,15 kadir aralığında değişkenlik gösterir. Bu bulutsu, IC 418, IC 4593 ve Hen 2-138'e benzemektedir. Vate Vate (Türkçe anlamı "Söz, İfade"), tamamı Kırmancca (Zazaca) çıkan 3 aylık kültürel bir dergidir. Vate Dergisi, 1996 yılından bu yana Kırmancca'nın standartlaşması için çalışmalar yürüten Vate Çalışma Grubu'nun yayın organıdır. Vate Çalışma Grubu'nun standartlaşma çalışmalarıyla ilgili sonuçları Vate Dergisi'nde yayınlanmaktadır. Dergide şiir, hikâye gibi modern edebi metinler; masal, fıkra, atasözleri, deyimler gibi folklor derlemeleri; imla, gramer gibi konuların değerlendirildiği dilbilimsel makaleler; hatıra, biyografi, röportaj, din, tarih ve coğrafya ile ilgili kültürel içerikli yazılar, Vate Çalışma Grubu'nun standartlarına uygun bir şekilde redakte edilerek yayınlanmaktadır. Zazaca ("Kırdki") masalların derlenmesi üzerine yapılan bir araştırmaya göre ilk Zazaca metinlerin yayınlandığı 1850'lerden günümüze değin Zazaca masalların yazımı açısından en önemli yeri Vate Dergisi almıştır. Vate Dergisinden seçilmiş bazı masallar "Sanikê Vateyî" (Vate Masalları) ismiyle kitap halinde yayınlandığı gibi dergide yer alan başkaca masallar da yöresel olarak tasnif edilip ayrı ayrı kitaplar olarak yayınlandı. Yine, dergide yer alan fıkra, hikâye, şiir ve röportajların bir kısmının da sonradan seçki olarak veya yazarlarına göre ayrı ayrı kitaplar olarak yayınlandığı görülmektedir. İlk sayısı 1997 yılında İsveç'te yayınlanan "Vate", 2003 yılı itibarıyla Türkiye'de yayınına devam etmiştir. İstanbul merkezli olarak çıkan derginin baş redaktörlüğünü uzun yıllar dilbilimci yazar Malmisanıj yaptı. 35.sayıdan itibaren derginin baş redaktörlüğünü Munzur Çem üstlendi. Derginin ilk 33 sayısı göz önüne alınarak çıkarılan istatistiklere göre Vate Dergisinde 150'den fazla kişi yazmıştır. Yazarlardan bir kısmı şunlardır: Mehemed Malmîsanij, Munzur Çem, J. İhsan Espar, Roşan Lezgin, Serdar Bedirxan, Seyîdxan Kurij, Mehmet Selîm Uzun, Mehmud Nêşite, W. K. Merdimîn, Mihanî Licokic, Firat Çelker, Akman Gedîk, Huseyîn Karakaş, Newzat Valêrî, Xezala Şarikî, Aysena Kurdî, C. Zerduşt Pîranij, Çeko, Daîmî Bektaş, Denîz Gunduz, Ercan Sariçîçek, Huseyîn Burke, Lerzan Jandîl, Murad Canşad. Vate Dergisi, 1997'den beri kesintisiz olarak sürdürdüğü yayınıyla Kırmancca (Zazaca) yayın yapan en uzun soluklu dergidir. Bu yönüyle hem Kırmancca yazınında önemli bir rol oynamış hem de Kırmancca üzerine çalışan birçok dilbilimcinin yararlandığı başlıca kaynaklardan biri olmuştur. San Antonio de Palé San Antonio de Palé, Afrika kıtasında bulunan Ekvator Ginesi devletinde ada üzerinde bulunan bir şehirdir. Şehir ülkeye bağlı olan Annobón adası üzerinde yer alan bir yerleşim bölgesidir. Şehirde 2012 verilerine göre 3.492 kişi yaşamaktadır. Atlantik Okyanusu'nda Gine Körfezi içerisinde yer alan ada üzerinde bulunan şehir, Annobón adasının en büyük yerleşim yeri konumundadır. Henize 3-401 Henize 3-401, Karina takımyıldızı yönünde yaklaşık olarak 10.000 ışık yılı uzaklıkta bulunan bir ön gezegenimsi bulutsudur. 1976 yılında Karl Gordon Henize tarafından kataloğa eklenmiştir. Hubble tarafından elde edilen fotoğraf, iki çok uzun silindirik çıkışlar ile birlikte karmaşık ipliksi yapıları gösterir. İlk kez bu fotoğrafta bulutsuyu oluşturan merkezi yıldız görünmektedir. Evinayong Evinayong, Afrika kıtasında bulunan Ekvator Ginesi devletinde bir şehirdir. Şehir ülkenin orta kesiminde anakara bölgesinde Centro Sur ili içerisinde yer alan bir yerleşim bölgesidir. Şehirde 2012 tahmini verilerine göre 9.155 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 7.997 kişi yaşamaktaydı. Şehir bağlı bulunduğu Centro Sur ilinin merkez şehri konumundadır. Law Enforcement Assistance Administration Law Enforcement Assistance Administration (LEAA), Amerika Birleşik Devletleri Adalet Bakanlığına bağlı bir devlet kurumudur. Eyalet çapındaki ve yerel kolluk kuvvetlerine federal çapta kaynak sağlanması işini yönetir ve eğitim programları, araştırma, eyalet planlama ajansları ile yerel suçları önleme girişimlerini mali açıdan destekler. LEAA Omnibus Crime Control and Safe Streets Act of 1968 (1968 Omnibus Suç Kontrolü ve Güvenli Sokaklar Kanunu) ile kuruldu ve 1982'de lağvedildi. Selefi olan kurum Office of Law Enforcement Assistance (1965–1968) idi. Halefleri ise, Office of Justice Assistance, Research, and Statistics (1982–1984) ve Office of Justice Programs (1984–) oldu. LEAA, sonradan 27 Aralık 1979'da Justice System Improvement Act of 1979'ın (1979 Adalet Sistemi Geliştirme Yasası) yürürlüğe girmesiyle yetkileri National Institute of Justice'a (Ulusal Adalet Enstitüsü) geçen National Institute of Law Enforcement and Criminal Justice'ı da kapsamaktaydı. Omnibus Crime Control and Safe Streets Act of 1968'i düzelten yasa, aynı zamanda Bureau of Justice Statistics'in de (Adalet İstatistikleri Bürosu) kurulmasına yol açtı. LEAA ayrıca National Advisory Commission on Criminal Justice Standards and Goals'ı da içermekteydi. Mart 1979'da LEAA federal fondan yararlanan tüm polis departmanlarının çoğu kadının karşılayamadığı asgari boy şartının kaldırılmasını emretti. Mongomo Mongomo, Afrika kıtasında bulunan Ekvator Ginesi devletinde bir şehirdir. Şehir ülkenin doğu kesiminde anakara bölgesinde Wele-Nzas ili içerisinde yer alan bir yerleşim bölgesidir. Şehirde 2012 tahmini verilerine göre 7.251 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 5.797 kişi yaşamaktaydı. Şehirde Mongomo il hastanesi bulunmakta olup, yerleşim yeri Gabon sınırına çok yakın bir konumdadır. Unix benzeri Unix tipi (UN*X veya *nix olarak da anılır) işletim sistemi, Single UNIX Specification'ın herhangi bir versiyonu olarak sertifika almamış ve buna tam uymadığı halde Unix sistemine benzer şekilde çalışan işletim sistemleridir. Terimi tanımlayan belli bir standart yoktur, bu yüzden hangi işletim sistemlerinin "Unix tipi" işletim sistemi sayılması gerektiği konusunda belli bir dereceye kadar fikir ayrılıkları vardır. Terim Bell Labs'dan ilham alarak üretilmiş ücretsiz ve özgür işletim sistemlerini veya onun özelliklerine benzeyenleri, tescilli ve ticari ürünleri ve hatta lisanslı UNIX kodu tabanlı işletim sistemlerini de(yeterince "Unix tipi" olmayı başarmış ve "UNIX" ticari markasını taşıyanlar) içerebilecek kadar geniş anlamda kullanılabilir. Unix'in ilk geliştiricilerinden olan Dennis Ritchie'ye göre "Unix tipi" terimi "de facto" olarak Unix sistemi sayılan Linux benzeri sistemleri ifade eder. Eric Raymond ve Rob Langley ise 3 çeşit Unix tipi işletim sistemi olduğunu ileri sürmüştür. Bunlar: Sh2-106 Sh2-106 (Sharpless 2-106 veya S106), Kuğu takımyıldızı yönünde bulunan salma bulutsusu ve yıldız oluşum bölgesidir. Bu H II bölgesi, Samanyolu'nun izole bir bölgesinde ve Dünya'dan yaklaşık olarak 2.000 ışık yılı uzaklıkta bulunmaktadır. Bulutsunun merkezinde, kutuplara doğru sıcak gaz yayan ve bu sayede çift kutuplu yapının oluşmasına neden olan, genç ve büyük kütleli bir yıldız bulunmaktadır. Yaklaşık olarak 2 ışık yılı bir alanı kapsamaktadır. Merkezi yıldız genellikle S106 IR veya S106 IRS 4 olarak bilinen ve sadece 100.000 yıl önce oluşmuş olan bir kızılötesi radyasyon kaynağıdır. Kütlesi, yaklaşık 15 M olan büyük kütleli bir yıldızdır. Kutuplara doğru fırlatılan çevredeki maddenin sıcaklığı 10.000 santigrat derecedir. Toz, yıldız tarafından iyonize edilmemiş olup yıldızın ışığını yansıtır. 37.000 K yüzey sıcaklığına sahiptir ve O8-tipi bir yıldız olarak sınıflandırılır. IANA zaman dilimi veritabanÄ± IANA zaman dilimi veritabanı, diğer adlarıyla zoneinfo veritabanı veya tz veritabanı bilgisayar yazılımları ve işletim sistemlerinin dünya zaman dilimlerini kullanabilmesi amacıyla geliştirilmiş olan bir veritabanıdır. Bazen kurucusu olan Arthur David Olson'a atfen Olson veritabanı da denilir. Şu andaki editörü ve bakımcısı Paul Eggert'dir. Kamu malı olarak lisanslanmış ve ücretsiz olarak kullanılan bu veritabanı ile dünya üzerindeki herhangi bir yerin yerel zamanını bulmak kolayca mümkün olmaktadır. En önemli özelliği Paul Eggert tarafından belirlenmiş olan bir isimlendirme standardı oluşturulmuş olmasıdır. Veritabanı tarihsel olarak zaman dilimlerini ve 1970'ten bu yana olan tüm resmi değişiklikleri Unix time biçiminde kaydetmeyi amaçlar. Sistem yaz saati uygulamasını ve hatta artık saniyeleri bile kaydeder. Zaman dilimleri "Bölge" ve "Yer" olarak kaydedilmektedir. "Bölge" kıta ve okyanusları, "Yer" ise şehir ve adaları ifade etmektedir. Unix ve Linux'un bütün sürümleri ve birçok Java uygulaması ile pek çok internet sitesi bu veritabanını kullanır. İşletim sistemleri verileri bu veri tabanınından alır ve aldığı veriyi "/usr/share/zoneinfo" dizini altına kaydeder. Verilerin güncellemesini de sistem güncellemesi ile birlikte yapıyor. Java geliştiricisi Stephen Colebourne'a göre saat dilimlerinde yılda 100 kadar değişiklik olmaktadır. Olson, bugüne kadar zaman dilimi verilerini aylık olarak yeniliyordu. Projenin başlangıcı 1986 yılına kadar gitmektedir. Veri tabanı ve içerdiği kaynak kodları kamu malı olarak lisanslanmış durumda. Veritabanının ve kodların yeni sürümleri yılda birkaç kez piyasaya sürülmektedir. 2011 yılında Boston'da kurulmuş, astroloji yazılımı üreten bir firma olan "Astroloabe" telif haklarını ihlal ettiği gerekçesi ile Olson'un projesine dava açtı. "Astroloabe" firmasının " ACS Atlas" adlı yazılımı herhangi bir yerdeki zamanı bulabiliyor ve bununla burç planlaması yapabiliyor. Firmanın şikayeti üzerine 8 Ekim 2011'de database bakımı ve FTP üzerinden dağıtımı durduruldu. 22 Şubat 2012'de firma ile bir anlaşmaya varıldı ve firma tekrar dava açmayacağını kabul eden bir sözleşme yaparak şikayetinden vazgeçti. 14 Ekim 2011'de veritabanının sorumluluğunu ICANN üstlendi. Tüm veritabanı, varolan tanımlamalar ve bakımla ilgili bütün planlamalar artık Internet Assigned Numbers Authority (IANA) üzerinde bulunmaktadır. Tibor Pleiß Tibor Pleiß (diğer söyleyiş "Pleiss", d. 2 Kasım 1989), Anadolu Efes forması giyen Alman profesyonel basketbolcu. 2.21 metre boyunda, 122 kilogram ağırlığındadır. Yener YÃ¼ksel Yener Y端ksel (d. 1961, Ankara, T端rkiye) T端rk b端rokrat. Ankara Üniversitesi Siyasal Bilgiler Fakültesi, İktisat ve Maliye bölümünde Lisans, Gazi Üniversitesi S.B.Enstitüsünde, İktisat Politikası dalında yüksek lisans yaptı. 1985'te Isparta Valiliğinde Kaymakam Adayı olarak göreve başladı. 1986-1987 arasında Keçiborlu, Çifteler, Sütçüler Kaymakamlığı (vekaleten) yaptıktan sonra 73. dönem Kaymakamlık Kursunu bitirdi. 1988 den itibaren İnönü, Şenkaya ve Eskipazar ilçelerinde kaymakam olarak görev yaptı. 1993 te İçişleri Bakanlığı Eğitim Dairesi Başkanlığında Şube Müdürlüğü, 1994 te İçişleri Bakanlığı Teftiş Kurulu nda Mülkiye Müfettişi, 1995 ten sonra da Mülkiye Başmüfettişi olarak görev yaptı. Halen bu görevi sürdürmektedir. Güreş ve Judo sporu ile ilgilenmektedir. Evli ve üç çocuk babasıdır. Paul Davis Paul Davis (d. 21 Temmuz 1984 Rochester, Michigan) Amerikalı 2.11 m boyundaki profesyonel eski basketbolcu. Pivot ve Uzun forvet pozisyonlarında görev almıştır. 2006 NBA Seçmeleri'nde Los Angeles Clippers tarafından 34. sıradan seçilmiştir. Bence Benim Annem Bence Benim Annem, Haldun Tüzel'in jüriliğini yaptığı, Show TV'de hafta içi her gün yayınlanan bir yarışma programı. Bajazet (opera) II Timurlenko veya II Bajazet 1735 yılında Antonio Vivaldi tarafından Verona karnavalı için bestelenmiş opera. Librettosu Aqostino Pioven tarafından yazılmıştır. Üç bölümlü bir senfoni ve 3 perdeden oluşur. Opera (katalog numarası RV 703) Osmanlı sultanı I. Bayezid`in Timur tarafından esir edilmesini ve sonraki hayatından yola çıkarak kurgulanmış bir hikâye anlatılır ancak tarihe çok sadık kalmadan yazılmıştır. Eserde, Bayezid’ın yanında bir Yunanistan despotuna, ona aşık olan Beyazit’ın kızına, bir Trabzon Rum Kralı ve ona aşık bir kıza rol verilir. Pastiş (diğer eserlerden az veya çok derecede uyarlanmış bölümleri de içeren yapıt) bir operadır. Besteci, iyi karakterlrerin (Bayezid, Starya, Idaspe) aryalarını kendisi yazmış, kötü karakterlerin (Timurlenk, Irene, Andronik) aryaları için Hasse, Giacomelli, Porpora and Broschi gibi bestecilerin aryalarını kullanmıştır. Ünlü Sposa, son disprezzata ariyası bu opera`dandır. Timur, Bayezid’in kızı Asteria’ya âşık olur ve önceden Trabzon Prensesi Irene’yle nişanlanmasına rağmen esir ettiği düşmanının kızıyla evlenmeyi kafasına koyar. Oysa Asteria, Timur'un Yunan müttefiki Andronikea âşıktır. Asteria’nın başarısız Timur’dan intikam alma girişiminden ve Bayezid’in zehir içerek intihar etmesinden sonra kalpler yumuşar ve sevgi nefrete galip gelir. Fahreddin ReÅŸad Bey Fahreddin Reşad Bey veya Rumbeyoğlu Fahreddin Bey (1867-1943) en son Osmanlı hükûmetinde Maarif ve Adliye Nazırlıkları yapmış bir devlet adamı ve diplomattı.. Ağustos-Ekim 1912 arasında Çetine ve Budapeşte elçiliğinde görev yaptı. Bu görevi sırasında Budapeşte'deki eski Osmanlı eserlerinden Gül Baba Türbesi'nin restorasyonu ile ilgilendi ve bu konuda bir makale yazdı. Ocak-Kasım 1914 arasında Petersburg'da maslahatgüzarlık yaptı. 18 Ekim 1912'de imzalanan Uşi Antlaşması'nı Osmanlı Devleti adına imzalayanlardan biriydi. Nisan-Temmuz 1920 ayları arasında Maarif nazırlığı 1921 yılına kadar ise Adliye nazırlığı yaptı. I. Dünya Savaşı'ndan sonra İtilaf Devletleriyle Osmanlı Devleti arasında imzalanan Sevr Antlaşması sırasında hükûmette bulunduğu ve Kuvayı İnzibatiye üyesi olduğu için cumhuriyetin ilanından sonra 1924 yılında yüzelliliklerden biri olarak sınırdışı edildi. 1938 yılında ilan edilen afla Türkiye'ye geri döndü ve 1943 yılında öldü. What About Now What About Now, Amerikalı rock müzik grubu Bon Jovi'nin 11 Mart 2013 tarihinde Island Records tarafından yayınlanan on ikinci stüdyo albümüdür. Prodüktörlüğünü "John Shanks", Jon Bon Jovi ve Richie Sambora'nın üstlendiği albüm New Jersey'deki "Sanctuary Studio"larında ve Kaliforniya'daki "Henson Recording Studio"larında kaydedilmiştir. Fırıldak Ailesi karakterleri listesi Fırıldak Ailesi karakterleri listesi, Grafi2000 yapımı olan animasyon dizide yer alan karakterlere ilişkin bir listedir. Dizi konu olarak, Fırıldak Ailesi bencillikleri ve çıkarcılıklarıyla ön plana çıkmış bir ailedir. Anne, baba ve üç çocuktan oluşan Fırıldak Ailesinde; Sürekli belaya bulaşan Baba Sabri, denge unsuru Anne Yıldız, haylaz Zeki, hayalperest Afet ve daha yeni konuşmaya başlayan ufaklık Tosun. Tabii bir de perdenin ardında anneanne Dürdane var. Zeki Fırıldak, animasyon dizisi "Fırıldak Ailesi"nin kurgusal ana karakteri ve diziye adını veren ailenin üyesi. Seslendirme Sanatçısı Keremcan Köse tarafından seslendiriliyor. Zeki, çizgi film çizeri Varol Yaşaroğlu tarafından tasarlandı ve yaratıldı. Evin Oğlu, liseye gidiyor. Aklı havada, kopyacı, dalavereci bir tip. Kurnaz geçinmeye çalışan ama aslında naif birisi. Zeki Fırıldak karakteri, Seslendirme Sanatçısı Keremcan Köse tarafından seslendiriliyor. Afet Fırıldak, animasyon dizisi "Fırıldak Ailesi"nin kurgusal ana karakteri ve diziye adını veren ailenin üyesi. Evin tek kız çocuğu. Seslendirme sanatçısı Tülay Köneçoğlu tarafından seslendiriliyor. Afet, çizgi film çizeri Varol Yaşaroğlu tarafından tasarlandı ve yaratıldı. Evin Kızı, liseye gidiyor. Televizyonda birini gördüğünde ben de böyle olmalıyım, ben de buna sahip olmalıyım diye düşünüyor. Afet Fırıldak karakteri, Seslendirme sanatçısı ve rock müzik grubu Solisti Tülay Köneçoğlu tarafından seslendiriliyor. Dürdane Çektir, animasyon dizisi "Fırıldak Ailesi"nin kurgusal ana karakteridir. Evin anneannesi ve kayınvalidesidir. Yıldız'ın annesidir. Oyuncu ve seslendirme sanatçısı Tülay Bursa tarafından seslendiriliyor. Dürdane, çizgi film çizeri Varol Yaşaroğlu tarafından tasarlandı ve yaratıldı. Yıldız Fırıldak, animasyon dizisi "Fırıldak Ailesi"nin kurgusal ana karakteri ve diziye adını veren ailenin üyesi. Evin annesi. 1. Sezonda aktris Demet Akbağ tarafından seslendirildi. Yeni sezonda Demet Akbağ Hükûmet Kadın 2 ve Eyyvah Eyvah 3'ün çekimleri için ekipten ayrılmış; yerine ses sanatçısı Gülen Karaman gelmiştir. Yıldız, çizgi film çizeri Varol Yaşaroğlu tarafından tasarlandı ve yaratıldı. Evin Annesi. Alışveriş tutkunu, kredi kartını ele geçirdiğinde yakıyor. Yine de ailede en toparlayıcı insan o. Yıldız Fırıldak karakteri, Aktris Demet Akbağ tarafından seslendiriliyor. Sabri Fırıldak, animasyon dizisi "Fırıldak Ailesi"nin kurgusal ana karakteri ve diziye adını veren ailenin üyesi. Aktör Bülent Kayabaş tarafından seslendiriliyor. Sabri, çizgi film çizeri Varol Yaşaroğlu tarafından tasarlandı ve yaratıldı. Tosun Fırıldak, animasyon dizisi "Fırıldak Ailesi"nin kurgusal ana karakteri ve diziye adını veren ailenin üyesi. Evin bebeği. Seslendirme sanatçısı Oya Küçümen tarafından seslendiriliyor. Tosun, çizgi film çizeri Varol Yaşaroğlu tarafından tasarlandı ve yaratıldı. Evin bebeği. Konuşmayı yeni yeni öğreniyor. Kelimeleri tersten söylüyor. Tosun Fırıldak karakteri, Seslendirme sanatçısı Oya Küçümen tarafından seslendiriliyor. Çevre değişkeni Çevre değişkenleri, çevresel değişkenler ya da ortam değişkenleri (ing. environment variable), işletim sistemi seviyesinde konfigüre edilebilen ve bilgisayar işlemleri tarafından erişilebilen değişkenlerdir. Çoğu kez belli programların ve dosyaların konumlarını (ing. path) ve birden fazla işlem tarafından kullanılabilen bilgi ve ayarları tutmak için kullanılırlar. Çoğunlukla bir karakter dizisi (ing. string) olurlar. Ortam/çevre kelimesi ile kast edilen programın çalıştırma ortamıdır (ing. run-time environment). Böylece aynı işlem farklı çalıştırma ortamlarında ekstra bir konfigürasyona gerek kalmadan çalışabilir, aynı ortamdaki farklı işlemler aynı veriye ortam değişkenleri üzerinden ulaşabilirler. Örneğin çalışan bir işlem TEMP ortam değişkeninin değerine bakarak geçici dosyalarını saklayabileceği dizin konumunu (path) öğrenebilir. Herhangi bir nedenle bu konum değiştirilmek istendiğinde yazılımlarda bir değişikliğe gerek kalmadan TEMP ortam değişkeni değiştirilir. Aynı kavram için kullanılan bir başka terim de "global değişken"dir. Kullanıcılar ve bilgisayar programları bu değişkenlerin değerlerini okuyabilir ve/veya değiştirebilirler. Linux ve BSD gibi birçok Unix tipi işletim sisteminde çevre değişkenleri "komut satırı yorumlayıcısı" (Unix-shell) çalışmaya başladığında okunur ve kullanılır. Daha önceden tanımlanmış olan bu değişkenler Unix kabuğu çalışmaya başladığında bir veya birçok konfigürasyon dosyasından okunur ve buna göre işlemler yapılır. Örneğin Bourne-Shell'de bu değişkenler "/etc/profile" dizininde tutulur. Ayrıca "Shell" kullanıcının uyarlayabileceği kullanıcı tarafından belirlenen çevre değişkenlerini kullanıcının "home" dizininde belli dosyalarda saklar. Daha önce tanımlanmış olan çevre değişkenler "printenv" gibi bir komutla görülebilir. "env" komutu/programı ise bir programın değiştirilmiş bir ortamda (başka çevre değişkenleri altında) çalışması sağlanabilir ya da çevre değişkenleri değiştirilebilir. Her iki komut da coreutils'in parçalarıdır. MS-DOS ve Windows kabuğunda (komut işlemcisi) işlevselliği aynıdır. Windows'ta yeni bazı fonksiyonlar ve Standart değişkenler eklenmiştir. Çevre değişkenler komut satırından veya .cmd ve .BAT gibi programlar tarafından "SET" komutlarıyla kaydedilir. (Örneğin SET PROMPT=$P$G) SET komutu tek başına kullanıldığında ise tüm çevre değişkenler listelenir. Değişken değerlerini silmek için ise değişken adından sonra sadece = işareti verilir. (Örneğin SET PROMPT=). Elde edilmek istenen değişken "%" işaretleri arasında kullanılır. Örneğin APPDATA değişkeninin tuttuğu dizine gitmek için CD %APPDATA% şeklinde bir komut verilir. Yukarıbeğdeş, Akçakale Yukarıbeğdeş, Şanlıurfa ilinin Akçakale ilçesine bağlı bir mahalledir. Şanlıurfa il merkezine uzaklığı 35 km, Akçakale ilçe merkezine 15 km uzaklıktadır. İlköğretim Okulu Var.Su şebekesi vardır.PTT acentesi Var.Kanalizasyon Var. Kaan Ayhan Kaan Ayhan (d. 10 Kasım 1994, Gelsenkirchen), Türk millî futbolcudur. Fortuna Düsseldorf forması giymektedir. Futbola 5 yaşında Schalke 04 altyapısında başladı. 2009 yılında Schalke 07'nin U-17 takımında forma giymeye başladı. Sonraki sezon U-17 dışında U-19 takımında da oynamaya başladı. 23 maçta 7 gol 5 asist ile oynadığı 2011-12 sezonunda batı grubu şampiyonu olarak Almanya finallerine kaldılar. FC Schalke 04, Bayern Münih'i 2-1 yenerek Almanya şampiyonu olurken, Ayhan 90 dakika oynayıp bir asist yaptı. 2013-14 sezonunda dördüncü ligdeki FC Schalke 04 II takımına yükseldi ve ligin ilk haftasında SSVg Velbert'i 4-0 yendikleri maçta kariyerinin ilk profesyonel maçına çıktı ve o maç 2 asistle oynadı. FC Schalke 04, Ocak 2012'de Ayhan ile profesyonel sözleşme imzalayacağını açıkladı. 2012-13 sezonu arasında Katar'daki hazırlık kampına Dennis Erdmann ve Max Meyer ile götürülen üç genç futbolcudan biri oldu. Ayhan, devre arasında Schalke'nin UEFA Şampiyonlar Ligi kadrosuna dahil ettiği isimlerden biriydi. 13 Nisan 2013'te teknik direktör Jens Keller tarafından Bayer 04 Leverkusen ile oynanan Bundesliga maçı kadrosuna alınsa da forma giyemedi. O sezon bir kez daha kadroya girmişti. 2013-14 sezonunda sık sık kadroya alındı. İlk maçına ise 5 Ekim 2013'te FC Augsburg karşısında 87. dakikada Adam Szalai yerine dahil olarak çıktı. 4 Kasım 2013'te sözleşmesi 2017'ye kadar uzatıldı. Sezonun ikinci yarısında daha fazla forma şansı bulmaya başlayan futbolcu, takımda yaşananlar nedeniyle 19 Mart 2013'te Real Madrid ile oynanan UEFA Şampiyonlar Ligi son 16 maçı rövanşında Keller tarafından ilk 11'de sahaya sürüldü. Bu maç kariyerinin ilk Şampiyonlar Ligi maçı olduğu gibi, ilk kez sahaya ilk 11'de çıktığı maç da oldu. Rakiplerine 3-1 yenilip elendikleri maçta Ayhan, 80 dakika sahada kaldı. Bu maçtan sonra Bundesliga'nın kalan maçlarında sahaya ilk 11'de çıktı. 3 Mayıs 2014'te SC Freiburg'u 2-0 yendikleri maçın ilk golünü atarken, kariyerinin de ilk golünü atmış oldu. Schalke 04, o sezon ligi üçüncü bitirmeyi başardı. Bir sonraki sezon da hem ligde hem de UEFA Şampiyonlar Ligi'nde forma şansı buldu. Eklemlerdeki sakatlıktan dolayı sezonu Mart ayının sonunda kapatmak zorunda kaldı. 2015-16 sezonunda teknik direktör André Breitenreiter'ın gözüne giremeyen futbolcu sadece UEFA Avrupa Ligi maçlarında şans bulurken ligde sadece bir maçta son dakikada forma giyebildi. Devre arasında bir başka Bundesliga ekibi Eintracht Frankfurt'a kiralandı. Burada da yedek kulübesinde kalan futbolcu sadece iki maçta dakika bulabildi. Nisan ayının sonunda geçirdiği sakatlıkla da sezonu dört hafta kala kapattı. Yaz transfer döneminde Schalke 04'ten 2. Bundesliga ekibi Fortuna Düsseldorf'a 500 bin € karşılığında transfer olmuştur. Takıma biraz geç katıldığı için ilk maçına altıncı haftada çıkabilen futbolcu, takımın önemli oyuncularından biri haline geldi ve 23 maçta forma şansı buldu. Agresif futboluyla dikkat çeken futbolcu iki maçı kart cezalarından kaçırırken, 21 Mart 2017'de FC St. Pauli ile oynanan maçta hakeme söylediği sözlerden ötürü üç maç ceza aldı. Millî takım kariyerine, 2009'da Romanya ile oynanan hazırlık maçları kadrosuna dahil edilerek Türkiye U-17'de başladı. Ancak Türkiye ile çıktığı maçtan 15 gün sonra ilk kez Almanya U-16 forması giydi. 2010 yılında U-17 forması giymeye başladı. 2011'de Avrupa 17 Yaş Altı Futbol Şampiyonası kadrosunda yer aldı. Almanya Avrupa ikincisi olurken, Ayhan üç maçta forma giyip, yarı final maçında bir gol kaydetti. Bu başarı ile aynı yıl FIFA 17 Yaş Altı Dünya Kupası'na katılmaya hak kazandılar. Ayhan, Almanya'nın yedi maçında da oynayıp, çeyrek finalde bir gol attı. Turnuva sonunda Almanya, Dünya üçüncüsü oldu. 2012'de ise U-18 forması giymeye başladı. Ayhan, daha sonra bir kez daha karar değiştirerek Avrupa Şampiyonası elemeleri için Ekim 2013'te oynanan maçlarda Türkiye 21 yaş altı millî futbol takımı kadrosuna dahil edildi ve burada forma giymeye başladı. Zuhaf Zuhaf, Osmanlı donanmasına mensup gambot. 1896 yılında ‘Germania’ AG, Kiel firması tarafından tasarlanıp Osmanlı Donanmasında göreve başladı. Ocak 1915 ayı itibarıyla Çanakkale Boğazı civarında karakol görevi yapmak üzere (İmralı-Mudanya-Paşa Limanı-Erdek mevkileri arasında denizaltı gözetleme ile) görevlendirilmiştir. 1915'te yedek gemi, 1917 sörvey gemisi olarak görev yaptı. 1915-1925 yılları arasında "Zuhaf" korveti ile Yeşilköy ve Çekmece kıyıları ile İstanbul, Trabzon, Samsun liman haritaları, Meriç Nehrinde sınır belirleme, Haliç'in planı, Büyükdere ve İzmir Yenikale geçitlerinde hidrografik haritaları yapılmıştır. "Zühaf" 1936'da Gölcük’te sökülmüştür. Beşiktaş (futbol takımı) 2004-05 sezonu Beşiktaş, 2004-05 sezonunda Süper Lig, Türkiye Kupası ve UEFA Kupası'nda mücadele etmiştir. Beşiktaş, 2004-05 sezonunda Süper Lig'i dördüncü bitirirken Türkiye Kupası'nda Konyaspor'a üçüncü turda elenmiştir. Ayrıca UEFA Kupası'nda gruplara kalmıştır ve grubu dördüncü bitirmiştir. Ä°sa Reis İsa Reis, Osmanlı Donanması'na ait gambot. 1911'de "FC de la Mediterranée,Granville" firması tarafından Fransa'da inşa edildi. 13 Haziran 1914 tarihinde İstanbul'a geldi. 11 Temmuz 1915 tarihinde İstanbul Boğazı açığında Rus mayınına çarpıp hasarlandı. 1915-1924 yıllları arasında İstanbul’da yattı. 1924-1926 yılları arasında Gölcük Tersanesi tarafından yeniden donatıldı. 1926'da gümrük gemisi, 1932 mayın arama gemisi olarak çalıştı. 1948'de araştırma gemisine dönüştürüldü. 1964 yılında MKE Saymanlığı’nca söküldü. KÃ¼tahya (torpido botu) Kütahya, Osmanlı Donanması'na ait torpido botu. 29 Ekim 1906 tarihinde "Ansaldo,Armstrong & Cie,Genoa" tarafından Cenova'da teslim edildi. 1904 yılında denize indirildi. 1907 yılında Osmanlı Donanmasına katıldı. 14 Eylül 1916 tarihinde Karaburun açıklarında Rus mayınına çarpıp battı. IRAS 17441-2411 IRAS 17441-2411 (İpekböceği Bulutsusu), Yay takımyıldızı yönünde yaklaşık olarak 6.500 ışık yılı uzaklıkta bulunan bir ön gezegenimsi bulutsudur. Aydın Reis Aydın Reis, Osmanlı Donanması'na ait gambot. 1911-1912 yıllarında "C A de St-Nazaire, Penhöet" firması tarafından Fransa'da inşa edildi, Balkan Savaşları nedeniyle İstanbul'a 13 Haziran 1914 tarihinde geldi. Bir dönem Rusya Hükûmetine verildi ve ismi "Luch Vostoka" olarak değişti. 11 Mayıs 1921 tarihine kadar Rus bayrağı ile görev yaptı. 16 Mayıs 1921 tarihinde Kurtuluş Savaşı Kuvvetlerine iade edildi. 1925 yılında okul gemisi, 1926 yılında sörvey gemisi olarak görev yaptı. 1954 yılında sökülmek üzere satıldı. Türk denizaltıcılık tarihinde Nüve Denizaltı Kursları Osmanlı İmparatorluğu döneminde 5 Şubat 1915 tarihinde Almanya’da açılmış olup, çekirdek personeli teşkil eden bu kişiler Türkiye'de ilk defa 1 Nisan 1917 tarihinde "Aydın Reis" gambotunda açılan subay, astsubay ve er denizaltıcılık kurslarında öğretmenlik yapmışlardır. Brigham Young Brigham Young (1 Haziran 1801, Whitingham, Vermont - 29 Ağustos 1877, Salt Lake City, Utah), İsa Mesih'in Son Zaman Azizler Kilisesi'nin ikinci başkanı, peygamber, Utah eyaletinin ilk valisi ve eyaletin başkenti Salt Lake City'nin kurucusudur. Brigham Young, İsa Mesih'in Son Zaman Azizler Kilisesi takipçilerine ilk dönem öncülük ederek, tıpkı Musa'nın Yahudileri Vaat Edilmiş Topraklar'a götürmesi gibi onları da Salt Lake City'ye götürdüğü için genellikle "Amerikalı Musa", "Modern Musa" veya "Mormon Musa" isimleriyle anılır. 1847 yılında İsa Mesih'in Son Zaman Azizler Kilisesi kurucusu ve peygamberi Joseph Smith'in ölümünden 3 yıl sonra başkanlık görevini devralmıştır. Günümüzde Utah eyaletinin Salt Lake City şehrinde kendi ismiyle kurulan Brigham Young Üniversitesi mevcuttur. Yunus (torpido botu) Yunus, Osmanlı Donanması'na ait torpido botu. İlk ismi Abdül Mecid olup, 1908 yılında "Yunus" olarak değiştirilmiştir. 1901-1902 yıllarında "Ansaldo, Armstrong & Cie, Genoa" firması tarafından inşa edildi. 1908 yılında "Yunus" adı verildi. 1915 yılında Şarköy açığında karaya oturdu. 1918 yılında Tekirdağ açığında "Draç" ile çarpıştı. 1919 yılında kaçakçılıkla mücadele görevi yapan "Yunus" topido botu 1923-1924 yıllarında yeniden donatıldı ve 1926 yılında İstanbul-İzmit arasında hizmet botu olarak hizmete geri döndü. 1929 yılında hizmetten çıkarılan gemi 1935 yılında söküldü. Kemal Sabri Bayraktar Kemal Sabri Bayraktar (d. 15 Ocak 1998, Samsun), kariyerini Samsunspor'da sürdürmekte olan Türk genç millî futbolcudur. Kariyerine 2007 yılında Samsunspor altyapısında başlayan Kemal, 2012-13 sezonunun ikinci devresinde Besim Durmuş tarafından a2 takımdan ilk takıma alınmış ve 17 Ocak 2013 tarihinde kulübüyle profesyonel sözleşme imzalamıştır. Profesyonel kariyerinin ilk maçına ise 3 Mart 2013 tarihindeki 1. Lig karşılaşmasında Konyaspor karşısında çıkmıştır. Kemal, bu maçla birlikte 1. Lig'de forma giyen en genç futbolcu unvanını kazanmıştır. Bu unvan daha önce yine bir Samsunsporlu olan Doğan Erdoğan'daydı. İlk millî davetini 2010 yılında Türkiye 15 yaş altı millî futbol takımından alan futbolcu 30 Kasım 2010 tarihinde Hollanda karşısındaki özel maçta oyuna 52. dakikada dahil olarak ilk kez millî formayı giymiştir. 15 yaş altı kategorisinde üç maç daha oynayan Bayraktar, 17 Nisan 2013 tarihinde ise Türkiye 16 yaş altı millî futbol takımı ile ilk maçına çıkmıştır. 20 Nisan 2013 tarihinde ise yine aynı kategoride oynadığı Bulgaristan maçı son millî karşılaşması olmuştur. Turan KarataÅŸ Turan Karataş (d. 8 Ekim 1961 Ulaş, Sivas), Türk yazar ve akademisyen. İlköğrenimini Ulaş’ta, orta öğrenimini Sivas’ta tamamladı. Atatürk Üniversitesi Fen-Edebiyat Fakültesi Türk Dili ve Edebiyatı Bölümü’nü bitirdi (1986). Fakülte öğrencisiyken başladığı gazeteciliği 1987 yılına kadar sürdürdü. Aynı yıl gazetecilikten ayrılıp Atatürk Üniversitesinde Türk dili okutmanı oldu. Yedi yıl çalıştı okutman olarak. Bu arada, adı geçen üniversitenin Sosyal Bilimler Enstitüsünde Yeni Türk Edebiyatı Anabilim Dalında yüksek lisans ve doktora yaptı. 1993’te Gaziosmanpaşa Üniversitesi Fen-Edebiyat Fakültesinde araştırma görevlisi oldu. 1994'te doktor, 2004’te doçent, 2009’da profesör unvanını aldı. Karamanoğlu Mehmetbey Üniversitesi Edebiyat Fakültesinin kurucu dekanı oldu. 2013-2016 yılları arasında Atatürk Kültür Merkezi Başkanlığı görevini yürüttü. Halen Karamanoğlu Mehmetbey Üniversitesi Edebiyat Fakültesinde öğretim üyesi olarak görev yapmaktadır. Karataş, evli ve üç oğul babasıdır. 1989'dan itibaren Palandöken, Yedi İklim, Türk Dili, Edebiyat Ortamı, Dergâh, Hece, Sühan, Bilig, Türk Edebiyatı ve diğer bazı dergilerde; Yeni Şafak Kitap ve Star Kitap'ta inceleme yazıları, eleştirileri, denemeleri ve okuma notları yayımlandı. Oenomaus (isyancı köle) Oenomaus, Capua'daki Lentulus Batiatus'un sahip olduğu gladyatör okulundan kaçan Galyalı gladyatör.Aynı zamanda okulda eğitmenlik de yapmıştır. Trakyalı Spartacus, Galyalı Crixus, Kelt Gannicus ve Romalı Castus ile birlikte Üçüncü Köle Savaşı (MÖ 73-71) sırasında isyancı kölelere liderlik etmiştir ama savaşın başlarında ölmüştür. Oenomaus, Vezüv Yanardağı yakınlarında köle ordusunu kuşatmaya çalışan praetor Gaius Claudius Glaber'in ordularıyla yapılan çatışma gibi köle ordusunun ilk en önemli başarısında yer almıştır. Viktor Sanikidze Viktor Sanikidze (d. Tiflis, Gürcistan, 1 Nisan 1986), Gürcistan'lı profesyonel basketbolcu. 2.03 boyunda 100 kg ağırlında olan Sanikidze Kısa forvet ve Uzun forvet pozisyonlarında görev alabilmektedir. 2012-13 sezonunu İtalya Basketbol Ligi takımlarından Montepaschi Siena'da geçirdikten sonra, 2013-14 sezonunda Liga ACB takımlarından CAI Zaragoza'ya transfer olmuştur. 2015 yılında TED Ankara Kolejliler ile anlaşma sağladı. İrfan Şahinbaş İrfan Şahinbaş (1913, İstanbul - 3 Nisan 1990, Ankara), Türk akademisyen, çevirmen, bilim insanı. İstanbul Lycée Saint-Joseph mezunudur. Yüksek öğrenimini Cambridge Üniversitesi'nde yaptı (1932-37). Üniversite'nin atletizm takımına çağrılmış, 1937 yılında İngiltere ve Türkiye ulusal gülle atma rekorunu kırmıştır. Türkiye'ye döndükten sonra Dil ve Tarih-Coğrafya Fakültesi İngiliz Dili ve Edebiyatı doçenti, 1950'den başlayarak Amerikan Edebiyatı kürsüsü profesörü oldu. 1952-53'de Rockefeller Vakfı bursuyla Harvard ve Pennsylvania üniversitelerinde Amerikan Tiyatrosu üstüne incelemelerde bulundu. 1958 yılında İrfan Şahinbaş'ın girişimleri ile tiyatroyu bir bilim dalı olarak ele alan, bu konuda araştırmalar yapan ve eğitim veren bir Tiyatro Enstitüsü kuruldu. Enstitünün başkanı Bedrettin Tuncel, yardımcısı İrfan Şahinbaş oldu. Bu 1964 yılında "Tiyatro Kürsüsü" ve 1981 yılında yapılan yeni düzenlemeyle Ankara Üniversitesi Dil ve Tarih-Coğrafya Fakültesi Tiyatro Bölümu oldu. Şubat 1983'te üniversitedeki görevinden emekliye ayrıldı. 3 Nisan 1990'da Ankara'da vefat etti. Türk-İngiliz Kültür Derneği kurucularından olan ve 25 yıl bu derneğin başkanlığını yapan Şahinbaş, Türk-İngiliz ilişkilerine katkısından dolayı Kraliçe II. Elizabeth tarafından "Officer of the British Empire" Nişanıyla ödüllendirildi. Devlet Tiyatroları Edebi Kurulu, Türkiye Cumhuriyeti Millî Eğitim Bakanlığı Tercüme Kurulu, UNESCO Ulusal Komisyonu Yönetim Kurulu, Uluslararası Tiyatro Enstitüsü Türkiye İcra Konseyi üyeliklerinde bulundu. "İngiliz Tiyatrosu Tarihi" (1950) adlı bir yapıtı ve çeşitli yazılardan yapılmış çevirileri vardır. Devlet Tiyatroları İrfan Şahinbaş'ın, özellikle çevirileri ve edebi kurula, verdiği katkıların anısına Ankara, Macunköy semtinde 4 Nisan 1990 tarihinde bir deneysel tiyatro olarak İrfan Şahinbaş Atölye Sahnesi adlı bir tiyatro açmıştır. Yannis Burusis Ioannis Bourousis veya Yannis Burusis (alteratif isimler: "Giannis", "Yiannis Mpourousis", Yunanca: Γιάννης Μπουρούσης; d. 17 Kasım 1983, Kardiça, Yunanistan), Yunan profesyonel basketbolcudur. Şu anda EuroLeague'de mücadele eden Yunan ekibi Panathinaikos'da forma giymektedir. 2.15 boyunda 122 kg ağırlığında olan Bourousis, Pivot mevkinde görev almaktadır. Kendi mevkisinin Avrupa'da en iyilerisindendir. Aslında atletik kariyerine ilk başta yüzme ile başlayan Bourousis, bu spor dalı için boyunun çok uzun olması sebebiyle 18 yaşındayken basketbola yöneldi. Profesyonel kariyerine 2001 yılında ülkesinin takımlarından AEK'de başladı. 2006 yılında İspanyol ekibi Barcelona'ya transfer oldu. Aynı yılın sonlarına doğru tekrar ülkesine dönerek Olimpiakos ile anlaştı. 2009 yılında Bourousis, NBA takımlarından San Antonio Spurs tarafından 12.000.000 $ değerinde 3 yıllık kontrat teklifi aldı. Ancak bu teklifi geri çevirdi ve takımı Olympiacos ile sözleşmesini 5.100.000 € net gelir değerinde 3 yıl daha uzattı. Ayrıca kontratına bir NBA takımıyla yapacağı anlaşma karşılığında satın alınması için 1.000.000 € buyout yani sözleşme fesih bedeli koyuldu. 2011 yılında Bourousis, takımı ile olan sözleşmesini 6 yıl sonra feshederek serbest kaldı. 6 Temmuz, 2011 tarihinde İtalyan takımı Olimpia Milano ile 2 yıllık kontrat imzaladı. 2013 yılında ise Bourousis, İspanyol devi Real Madrid ile 1+1 yıllık kontrat imzaladı. Real Madrid ile ilk sezonunda İspanya Kupası ve İspanya Süper Kupa şampiyonlukları yaşadı. 2014 yazında Real Madrid onun +1 yıllık takım opsiyonunu kullanarak 1 yıl daha takımda kalmasını sağladı. 2014-15 sezonunda Bourousis, Real Madrid'le 2015 Euroleague Dörtlü Final'inde eski takımı Olympiacos'u 78-59 yenerek 2014-15 Euroleague sezonunun şampiyonu oldu. Ayrıca Liga ACB finalinde Barcelona'yıda 3-0 ile geçip şampiyon oldular ve bir sezonda kazanabilecekleri tüm kupaları 4'te 4 yaparak kazanıp triple crown gerçekleştirmiş oldular. 2015'in Ekim ayında Bourousis, Real'den ayrıldıktan sonra bir başka İspanyol takımı Saski Baskonia ile anlaştı. 2016'nın Temmuz ayında Saski Baskonia'dan (Laboral Kutxa) ayrılarak Yunanistanın Panathinaikos AO takımına transfer olmuştur. Yunanistan millî takımınında düzenli olarak formasını giyen Bourousis, altyapılarda 2002 FIBA 20 Yaş Altı Avrupa Basketbol Şampiyonası'nda altın madalya kazananan takımın bir oyuncusuydu. Ayrıca a millî takımla katıldığı ilk turnuva olan 2005 Avrupa Basketbol Şampiyonasında altın madalya sevinci yaşadı. Bourousis, bu dönemde millî takımıyla 2007 Avrupa Basketbol Şampiyonasında beşincilik 2008 Yaz Olimpiyatları'nda beşincilik yaşadı. Ayrıca 2009 Avrupa Basketbol Şampiyonası'nda bronz madalya elde etme başarısı gösterdi. uluslararası alanda 2010 Acropolis Turnuvası'nda Sırbistan ve Yunanistan arasında oynanan bir dostluk maçında Nenad Krstić kendisine maçta çıkan olaylar ve kavgalar esnasında kafasına sandalye fırlatttı. Bunun sonucunda Bourousis'in kafası yarıldı. Daha sonra kendisi yaptığı "açıklamada bana saldıranın fanlardan birisi olduğunu düşünmüştüm" dedi. Bourousis, ertesi gün bu konu hakkında dava açıcağını duyursada daha sonra bu fikrinden vazgeçti. Ayrıca millî takımıyla 2010 FIBA Dünya Basketbol Şampiyonası, 2011 Avrupa Basketbol Şampiyonası'in yanı sıra 2012 Olimpiyat Elemeleri, 2013 Avrupa Basketbol Şampiyonası, 2014 FIBA Basketbol Dünya Kupası ve 2015 Avrupa Basketbol Şampiyonasında mücadele etti. Aziz Çalışlar Aziz Çalışlar (d. 8 Ağustos 1942, Ankara - ö. 28 Kasım 1995, İstanbul), Türk yazar ve çevirmen. Tiyatro oyunları listesi (Dünya) M 1-42 M 1-42 veya dier adıyla ESO 456-67, Yay takımyıldızı yönünde yaklaşık olarak 10.000 ışık yılı uzaklıkta bulunan bir gezegenimsi bulutsudur. 1946 yılında Rudolph Minkowski tarafından keşfedilmiştir. Hubble tarafından elde edilen fotoğrafta, bulutsunun merkezinde bulunan yıldız tarafından çıkartılan maddeyi çeşitli katmanlar halinde görmek mümkündür. Sabotör Sabotör, Alfred Hitchcock'un yönettiği 1942 ABD yapımı filmdir. Özgün adı Saboteur olan film Nisan 1999'da 18. Uluslararası İstanbul Film Festivali'nde, "Hitchcock 100 Yaşında" adlı özel bir toplu gösteri kapsamında diğer on beş Hitchcock filmiyle birlikte Türkiye'de de gösterildi. Hitchcock'un Amerika dönemine ait "Sabotör", İngiliz yönetmenin ABD'de çektiği 5. filmidir. Alfred Hitchcock 1936 yılında İngiltere'deyken benzer isimli bir film daha yönetmişti. "Saboteur"den farklı bir konusu olan Sabotage adlı bu Joseph Conrad uyarlaması filmin diğer bir adı da "The Woman Alone"du. Hitchcock'un bu iki filmi sıklıkla birbirleriyle karıştırılmaktadır. Bu filmin de teması, diğer birçok Hitchcock filminde olduğu gibi "masum adam yanlış yere suçlanınca adını temize çıkarmak için kaçar ve umutsuzca mücadele eder" şeklinde özetlenebilir. II. Dünya Savaşı sırasında Los Angeles'ta uçak fabrikasında çalışan bir işçinin (Robert Cummings) haksız yere 'sabotajcı' olarak suçlanmasının ardından şehirden kaçıp kendini aklamak için tüm ülkeyi baştan başa geçerek New York'a ulaşmaya çalışması, bu maceralı yolculuk sırasında peşine düşen hem Nazi sempatizanı gerçek sabotajcılar hem de kanun görevlilerinden kurtulmak için atlattığı badirelerin anlatıldığı film bir bakıma yönetmenin İngiltere'de çektiği "39 Basamak" filminin ABD versiyonu olarak nitelendirilmiş, ama daha çok da ileride çekeceği "Gizli Teşkilat"ta ("North by Northwest ", 1959) kullanacağı trükleri bolca barındırdığı için söz konusu filmin bir taslağı, ön çalışması olduğu vurgulanmıştır. Yıl 1942'dir. Kaliforniya'da bir askeri uçak fabrikasında çalışan işçi Barry Kane (Robert Cummings) fabrikada yangın çıkarmak ve bir iş arkadaşının ölümüne sebebiyet vermekle suçlanır. II. Dünya Savaşı tüm hızıyla sürmektedir ve "Beşinci Kol" (bu aynı zamanda filmin Fransa'daki adıdır: "Cinquième Colonne") faaliyetleri yüzünden ülke tedirgindir. Haliyle Kane masum olduğu halde sabotajcılıkla suçlanır. Gerçek suçlunun kendisine benzinle doldurulmuş bir yangın söndürücü tüpünü veren Fry (Norman Lloyd) adında bir başka işçi olduğundan kuşkulanan Kane, fabrikada bu isimde bir işçi bulunamayınca zan altında kalmıştır. Ölen arkadaşının annesi bile ona inanmaz. Genç işçi otostop yaptığı bir kamyonla derhal oradan kaçar ve gerçek sabotörün yangından önce yere düşürdüğü zarftaki adresi bulmak üzere yola çıkar. Bu adres çöl bölgesinde yaşayan saygın iş adamı Charles Tobin'in (Otto Kruger) çiftliğine aittir. Bu iş adamı gizli bir Nazi sempatizanıdır ve sabotajcılarla işbirliği içindedir. Tobin, Kane'i nazik bir biçimde karşılar ama bu arada da el altından onu polise ihbar eder. Fry'ın düşürdüğü zarfın bir benzerinin de Tobin'de olduğunu gören Kane, bu saygın iş adamının da komplonun bir parçası olduğunu anlar ve tehlikeyi kavrayarak çiftlikten aldığı bir atla oradan uzaklaşmaya çalışır ama çabucak şerif ve adamlarına yakalanır. Tıkanmış bir köprü üzerinde polis arabasından kaçan Kane elleri kelepçeli olduğu halde nehre atlayarak polisin elinden kurtulur. Ormanlık bir bölgede yoluna devam eden Kane gece bastırdığında bir kulübeye rastlar. Burada yaşayan Philip Martin (Vaughan Glaser) adında kör bir adam ve yeğeni güzel manken "Pat"le (Priscilla Lane) tanışır. Güngörmüş ve anlayışlı bir adam olan Martin gözleri görmemesine rağmen Kane'in kelepçeli olduğunu başından beri anlamıştır ve onu polise teslim etme yanlısı olan yeğenine karşı çıkarken "Bir adamın suçu kanıtlanana kadar onun masum olduğuna inanmak gerekir" şeklinde bir Amerikan idealine olan inancını da vurgular ve kelepçelerden kurtulması için Kane'i yeğeniyle birlikte demirci bir dostuna gönderir. Ancak Kane'e güveni olmayan Pat arabasıyla önce onu polis karakoluna götürmeye çalışır. Başaramayınca da ondan uzaklaşmak ister, ama artık onlar zoraki birer yol arkadaşı olmuşlardır. Kane, Tobin'in çiftliğindeyken bir telgrafta adını okuduğu "Soda Kasabası"na ulaşabilmek için Pat'le birlikte gece yarısı çölde otoyolda seyir halinde olan karavanlardan oluşan bir sirk konvoyuna kaçak yolcular olarak katılırlar. Sirkin elemanları olan hilkat garibelerinden huysuz "yapışık ikizler", kendisini "İskeletor" diye tanıtan iyi kalpli 'iskelet adam', sakallarına bigudiler takan 'sakallı kadın' Esmeralda, aksi davranışlı "Binbaşı" lâkaplı bir cüce, "Titania" adındaki 'dev kadın' gibi fantastik karakterlerle bütün bir gece aynı kamyonda yolculuk etmek zorunda kalırlar. Tıpkı yol boyunca karşılaşacakları diğer 'iyi' Amerikalılar gibi, bu hilkat garibeleri de Kane'in masum olduğuna inanırlar ve onu kanuna teslim etmezler. Konvoydan ayrılan ikili "Soda Kasabası"na ulaşır. Terkedilmiş bu madenci kasabasındaki bir barakada Hoover Barajı'nı havaya uçurmayı plânlayan sabotörlerin toplantısına rast gelirler. Burayı bir üs olarak kullanan "beşinci kol" grubunun şeflerinden Freeman (Alan Baxter), Kane'den kuşkulanır, ancak radyo ve gazete haberlerini kanıt gösteren Kane kendisinin de onlardan biri olduğuna onu ikna eder. Polisin kendilerine oldukça yaklaştığını öğrenen Freeman barajı uçurmaktan vazgeçerek New York'un Brooklyn bölgesinde bulunan askeri tersanelerindeki yeni hedefine yönelir. Artık güvenlerini kazanmış olan Kane de arabadadır ancak barakada gizlenen Pat soluğu poliste alır. Ne yazık ki polis şefi de sabotajcıların adamıdır ve Pat New York'taki üst düzey Nazi sempatizanı elitler tarafından rehin alınır. "Beşinci Kol" mensubu tüm elitlerin bir araya geldikleri New York'taki malikânede Pat, Kane'in gerçekte masum olduğunu bizzat onların ağzından işiterek öğrenir. Kane ve Pat malikânede verilen kalabalık partinin kargaşasından yararlanan kaçmaya çalışırlar ama ikisi de yeniden yakalanırlar. Kapatıldığı mahzenden kurtulan Kane, denize indirme töreni sırasında gemiye yapılacak sabotajı önlemek üzere tersaneye koşar ama patlamaya engel olamaz ve gemi limanda yan yatarak batar. Bu kez FBI devreye girer ve sabotajcıların bir kısmını yakalar, ancak bombayı patlatan Fry kaçar. Onu Özgürlük Heykeli'ne kadar takip eden Pat FBI'ı arayarak yardım ister, bu arada onu oyalar. FBI ajanları Fry'ı tanıyan tek kişi olan Kane'i de yanlarına alarak Özgürlük Heykeli'ne gelirler. Kane heykelin meşale tutan elinin bulunduğu katta Fry'ı sıkıştırır. Dengesi bozulan sabotör düşerken son anda heykelin parmaklarına tutunur. Kane'in onu kurtarma çabası sonuçsuz kalır. Fry düşerek ölür. İngiliz sinema yönetmeni ve yapımcı, psikolojik gerilim filmlerinin ustası Sir Alfred Joseph Hitchcock, sessiz sinema çağından başlayarak İngiltere'de sürdürdüğü kariyerine 1939 yılında yerleştiği ABD'de devam etmeye karar vermişti. Sabotör, Hitchcock'un Hollywood'da yönettiği 5. film, Universal Pictures şirketi için çektiği ilk film olmuştur. Daha önce David O. Selznick'le bir kontratı olan Hitchcock, onun izniyle bu filme girişebildi. Bu durum jenerikte de belirtilmiştir. Çekimleri 17 Aralık 1941 ile Şubat 1942 tarihleri arasında bitirilen film Hitchcock'un ustalık filmlerinden biri olmamakla birlikte onun ileriki başyapıtlarını müjdeleyen bir film olmuştur. Bu siyah-beyaz film çekilirken II. Dünya Savaşı tüm hızıyla devam ediyordu ve çekimler başlamadan sadece on gün önce Japonlar ABD topraklarında Pearl Harbor Saldırısı'nı gerçekleştirmişlerdi ve hemen ertesi gün de ABD, müttefikler safında savaşa girmişti. Savaşın şartları gereği filmin senaryosunda yer alan kaba propaganda öğeleri ve başrol oyuncusu Robert Cummings'in yeteri kadar karizmatik olmaması Hitchcock'un canını oldukça sıkmıştı (Yine de ona Cinayet var ("Dial M for Murder", 1954) filminde rol verecektir). Hitchcock aslında başrollerde Gary Cooper ve Barbara Stanwyck'i oynatmak istemişti ama bu mümkün olamamıştı. Universal, senaryoya hamasi diyaloglar eklemesi için hiciv ustası Amerikalı şair Dorothy Parker'ı da senaryo ekibine katmıştı. Filmin diğer iki senaristi Peter Viertel ve Joan Harrison'dır. "Sabotör", yönetmenin İngiltere dönemine ait başyapıtlarından "39 Basamak"ın ABD versiyonu olarak nitelendirilmiş. "Filmin haksız yere suçlanan kahramanının umutsuzca adını temize çıkarmaya çalışması, bu sırada da çeşitli badireler atlatması" teması, yönetmenin 1959'da çekeceği başyapıtı "Gizli Teşkilat"tla da ("North by Northwest ") çok benzeşmektedir. Filmin kahramanları "Gizli Teşkilat"ın finalinde Rushmore Dağı'nda yürekleri ağızlara getirirken, benzer bir mizansen "Sabotör"de Özgürlük Heykeli'nin tepesinde gerçekleşiyordu. "Sabotör", "Gizli Teşkilat"tan 17 yıl önce çekildiği için söz konusu filmin bir ön çalışması, taslağı olarak değerlendirilmiştir. "Sabotör"den izler taşıyan bir diğer Hitchcock filmi de Tehlikeli Adam'dır ("The Man Who Knew Too Much", 1934 ve 1956 versiyonları). Ayrıca bu film ileriki yıllarda Kaçak adlı diziye ve bu diziden uyarlanan sinema filmine ("The Fugitive", 1993) de ilham vercektir. "Sabotör"ün çekimleri çoğunlukla Universal stüdyolarında gerçekleştirilmiş olmakla birlikte bazı stüdyo dışı çekimler New York'ta konunun geçtiği yerlerde yapılmıştır. Hitchcock bazı harici çekimleri batık SS Normandie gemisinde yapmıştı. II. Dünya Savaşı başlayıca ABD hükümeti bu Fransız transatlantiğine el koymuş, adını "USS Lafayette" olarak değiştirerek asker nakil gemisi haline getirmek üzere tadilatlara başlamıştı. Gemi New York limanında demirliyken 1942'de çıkan bir yangında hasar görüp yan yatınca, Hudson Nehri'nde bir iskeleye çekilmişti. Film için yapılan bu çekimler ABD donanmasını pek memnun etmemişti, zira filmi seyredenler bu geminin gerçekten bir sabotaj sonucu battığını sanacaklar ve bu da ülke için aksi propaganda olacaktı. Bu nedenle "Sabotör" ABD'nin bazı bölgelerinde bu sahneleri makaslanarak gösterilmiştir. Aynı şekilde ziyarete kapalı olduğu ve güvenlik nedeniyle çekim yapmanın yasak olduğu Özgürlük Heykeli'nin de gerçekçi bir maketi yapılmış ve çekimler bu maket üzerinde gerçekleştirilmişti. Sinema kariyeri boyunca 66 film yöneten Alfred Hitchcock, bu filmlerden 37 tanesinde kendisi de oyuncu olarak çok kısa ve genelde konuşmasız rollerde oynamıştı. Cameo roller de denen ve birkaç saniyeyi geçmeyen bu kısa roller adeta yönetmenin imzası haline gelmiş ve hayranları ve sinemaseverler tarafından filmlerinde beklenir olmuştu. İlk dönem filmlerinde, filmin herhangi bir bölümünde yer alabilen bu "cameo" görünmeler çok ilgi çekmeye başlayınca, Hitchcock seyircinin dikkatini dağıtmamak adına kendi kısa görüntülerini filmin başlangıç bölümlerine yerleştirmeye başladı. Alfred Hitchcock "Sabotör"de, filmin 64. dakikasında gazete, dergi ve tütün satan bir dükkânın önünde yanında bir kadınla birlikte durup dükkanın vitrinine bakarken sabotajcının otomobili dükkânın önünde park eder. Yıllar içinde "Sabotör" (1942) filminin hemen hemen tüm ev videosu formatlarında dağıtımı yapılmıştır. Hattâ 1949 yılında filmin elektronik dönem öncesi formatlardan, amatör ev ve eğitim kurumları projeksiyonları için üretilmiş 16 mm sinema filmi formatında bile dağıtımı yapılmıştı. Aşağıda "Sabotör" filminin çeşitli formatlardaki sürümleri ilk piyasaya çıktıkları yıllar gözetilerek listelenmiştir: Malik Hairston Malik Samory Hairston (d. 23 Şubat 1987; Detroit, ABD), Şutör gard pozisyonunda oynayan 1.93 boyundaki Amerikalı basketbolcu. 14 Kasım 2013 tarihinde Türkiye Basketbol Ligi ve EuroLeague takımlarından Galatasaray Liv Hospital'a sezon sonuna kadar transfer olmuştur. Zamanında NBA takımlarından San Antonio Spurs'un 1 sezon formasını giymiştir. Malik Hariston, 13 Şubat 1987 tarihinde Amerika'nın Detroit şehrinde dünyaya geldi. Babası ve abisi de basketbolcu olan Malik, onlar gibi çocuk yaşlarda basketbolla tanıştı. Malik, Okul takımlarında da sürekli oynayıp kendini gösterirken lise için tercihini kendi şehrindeki Renaissance High School'dan yana kullandı ve orada da basketbol oynamaya devam etti. 2004 yılında sıra üniversiteye adım atmaya geldiğinde Oregon University'de öğrenim ve kolej basketbolu kariyerine başladı. Siyasal Bilimler dalında öğrenim görürken bölümünü 3 yılda bitirmeyi başardı. Hairston 4 sezon süren kolej kariyerinde de daha ilk yılından itibaren Oregon Ducks'ın en önemli isimlerinden biri oldu. Sadece 2006-07 yılında yaşadığı ufak tefek sakatlıklar olurken onun haricinde başarılı bir kolej kariyerini geride bıraktı. Son 2 sezonunda üç sayılık atışlardaki yüzdesini %40'ın üstüne taşırken çok yönlü oyun yapısı ve skorer kimliğiyle draft öncesi dikkat çeken bir isim haline geldi. 2008 yılında katıldığı draftlarda Phoenix Suns tarafından 2. tur 48. sırada seçildi. Ancak sonrasında San Antonio Spurs'e takas edildi. Oyuncu araştırması konusunda NBA'in en önemli ekiplerinden olan Spurs, Hairston'a rotasyonunda görev alabilecek bir oyuncu olduğu için onu kadroda tuttu. Ancak Hairston'dan NBA seviyesinde tam olarak beklenen katkı alınamadı ve NBA D-League ekiplerinden Austin Toros'a kiralandı. 2008-09 ve 2009-10 sezonlarının ikisinde de bu ligde kiralık oynayan Malik, D-League'de gösterdiği müthiş performansla dikkat çekti. İlk sezonunda 22.9, ikinci sezonundaysa 29.1 sayı ortalamalarıyla oynarken NBA kalibresinde tutunması kolay olmasa da daha alt bir seviyede önemli işler yapabileceğinin sinyallerini verdi ve sonrasında da Avrupa'nın yolunu tuttu. 2010-11 sezonu için İtalya liginin o dönemde en iyi takımlarından olan Montepaschi Siena'ya imza atan Hairston ilk sezonunda iyi bir performans gösterdi. Sezonun açılışından kısa bir süre sonra geçirdiği ufak sakatlık onu 3 hafta sahalardan uzak tuttu ama döndükten sonra etkili performansına devam etti. Özellikle EuroLeague'deki çeyrek final serisinde takımının o sezonun kâğıt üstündeki belki de en güçlü kadrosu olan Olympiacos'u 3-1'le geçmesinde başrolü oynayan isim oldu. 2. maçtaki 19 sayı-11 ribaund ve 4. maçtaki 25 sayı - 7 ribaund - 3 asistiyle takımını sırtlarken bu performanslarıyla EuroLeague'de haftanın MVP'si seçildi. F-4 oynadıkları o sezonda finale kalamasalar da 3. olmayı başarırlarken Hairstonlı kadro öte taraftan İtalya Basketbol Ligi ve İtalya Kupası'nı aldı. Ancak yine de sezon sonunda Hairston ile yollar ayrıldı. Malik Hairston 2011 yılında Olimpia Milano takımına transfer oldu. Kasım-Ocak aylarında yaşadığı sakatlıklara rağmen geri kalan süreçte iyi bir bireysel performans gösteren Hairston, Özellikle Euroleague Top 16'sında bir iddialarının olmadığı son maçta Fenerbahçe Ülker'e attığı 27 sayıyla sarı-lacivertlilerin çeyrek final bileti almasına engel oldu. Ancak Milano'nun takım kimyasında yaşadığı sorunlar ve koç Scariolo'nun takımın kadro kalitesi ölçüsünde bir basketbol oynatamamış olması Olimpia Milano'nun Siena'ya geçilmesine sebep oldu. Hairston bu sezonu Euroleague'de 13.9 sayı (%63 sahaiçi isabet yüzdesi), ligde 12.7 ortalamayla oynadı. 2012-13 sezonunda ise Olimpia Milano, Top 16 bile göremeden EuroLeague'den elendi. Hairston'ın performansı da o sağlıksız yapılanma içinde biraz düşerken ligde 12.5, EL'de ise 11.9 sayı ortalamalarını tutturdu. 2013-14 sezonu öncesinde ise Montepaschi Siena'yla çok iyi işler yapan Luca Banchi'yi takımın başına getiren Milano yine Siena'dan 3 numara olarak görev alan David Moss'u alınca Hairston'la yolları ayırmaya karar verildi. David Moss-Alessandro Gentile ikilisinin olduğu yerde forma verilmeyen ancak kontratı devam eden yıldız oyuncu, tıpkı Pops Mensah-Bonsu gibi genç takımla birlikte antrenmanlara çıkarken, Galatasaray Liv Hospital'ın radarına girdi ve bu takıma transfer oldu. Malik Hairston, Jamont Gordon ve Manuchar Markoishvili'nin sakatlanmasının ardından Ergin Ataman'ın isteğiyle Galatasaray Liv Hospital'a transfer oldu. Malik Hairston ilk maçına ise eski takımı Montepaschi Siena karşısında çıktı ve 29:46 dakika sahada kalmasının yanında 6 sayı attı. WR 25 WR 25 (HD 93162), Karina takımyıldızı yönünde yaklaşık olarak 7.500 ışık yılı uzaklıkta bulunan ve görünen parlaklığı 8,08 kadir olan ikili yıldız sistemidir. 2006 yılında Roberto Gamen liderliğindeki uluslararası bir gökbilim ekibi, en az iki yıldızdan oluştuğunu keşfetti. Bu sistem, kütlesi yaklaşık olarak 50 M olan büyük bir Wolf-Rayet yıldızı ile yarısından biraz daha az bir kütleye sahip olan, daha küçük ve muhtemelen yine bir Wolf-Rayet yıldızından oluşur. Küçük yıldız, 208 günlük periyoda sahip bir yörüngede dolanır. WR 25'in yakınlarında ise dikkat çeken ilginç bir üçlü yıldız sistemi olan Tr16-244 yer alır. Her iki yıldız da Karina Bulutsusu'ndaki açık yıldız kümesi Trumpler 16 içerisindedir. Beni Affet Beni Affet, 2011-2018 yılları arasında yayımlanan dram türündeki Türk televizyon dizisidir. Hafta içi her gün yayımlanmış olan dizi 17 Ekim 2011 tarihinde Show TV'de başlamış olup, 5 Mart 2012'de 101. bölümde Star TV'ye transfer olmuştur ve dizi 28 Aralık 2018 tarihinde 1477. bölümde final yaparak sona ermiştir. Show TV'de 100 bölüm yayımlanmıştır. Başrolde bir tarafta Feride ile Cüneyt diğer tarafta Bahar ile Kemal oynamaktadır. Kemal ile Cüneyt iki kardeşi oynayıp, her ikisi de sevdiği kız ile evlenmek için çaba göstermektedir. Dizinin ilerleyen bölümlerinde Kemal, büyük zorluklara göğüs gererek Bahar ile evlenebilmeyi başarmış ayrıca bir çocuğu olmuştur. Cüneyt ise Feride'yi evlenmek için daha yeni ikna edebilmiştir. Feride Eylül'ün kardeşi olduğunu daha yeni ögrenmiştir. Cüneyt ile evlenmiş ve Güneş adında bir kızları olmuştur. Diğer yandan dizinin esas rollerinden Tunç, ölmüştür. Dizinin başrol karakteri Kemal ölmüştür. Diziye yeni başrol karakteri Onur katılmıştır. Altıncı sezonun sonunda diziden ayrılmıstır. Dizinin başrol oyuncusu Bahar diziden ayrılmıştır. Sonraki Yedinci sezonun sonunda, dizinin başrol oyuncusu Cüneyt diziden ayrılmıştır. Oyuncu değişikliği Leyla karakterini canlandıran oyuncu Hazal Filiz Küçükköse, diziden ayrılmıştır. Hazal Filiz Küçükköse'nin yerine Hazal Eylül Çelik diziye katılmış, 4. sezon finalinden sonra o da ayrılmıştır. Mehtap Saka 5 Sezon konuk oyuncu Olmuştu Yalın Işnel 7 Sezon konuk oyuncu Olmuştu Altay Özbek 7 Sezon konuk oyuncu Olmuştu. Aconibe Aconibe, Afrika kıtasında bulunan Ekvator Ginesi devletinde bir şehirdir. Şehir ülkenin orta kesiminde anakara bölgesinde Wele-Nzas ili içerisinde yer alan bir yerleşim bölgesidir. Şehirde 2012 tahmini verilerine göre 16.543 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 8.795 kişi yaşamaktaydı. Aconibe ülke genelinde en büyük dördüncü nüfusa sahip şehir konumundadır. AÃ±isoc Añisoc, Afrika kıtasında bulunan Ekvator Ginesi devletinde bir şehirdir. Şehir ülkenin orta kesiminde anakara bölgesinde Wele-Nzas ili içerisinde yer alan bir yerleşim bölgesidir. Şehirde 2012 tahmini verilerine göre 16.626 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 7.586 kişi yaşamaktaydı. Añisoc ülke genelinde en büyük beşinci nüfusa sahip şehir merkezi konumundadır. Luba Luba, Afrika kıtasında bulunan Ekvator Ginesi devletinde bir şehirdir. Şehir ülkenin adalar bölgesinde Bioko adasının batı bölümünde Bioko Sur ili içerisinde yer alan bir yerleşim bölgesidir. Şehirde 2012 tahmini verilerine göre 7.739 kişi yaşamaktadır. 2001 tarihinde gerçekleştirilen resmi nüfus sayım sonuçlarına göre 9.011 kişi yaşamaktaydı. Şehrin aynı ada üzerinde bulunan başkent Malabo ile hem karayolu hem de denizyolu ile bağlantısı mevcuttur. Luba aynı zamanda Bioko Sur ilinin merkez şehri konumundadır. Trigeminal nevralji Trigeminal nevralji (ağrılı tik), trigeminal sinir "(nervus trigeminalis)" kökünün distorsiyonu ya da bu alana gelen bir basının sonucu olarak belirir. Trigeminal sinir trajesinde, ansızın ve peşpeşe gelen, 30-60 saniyelik ağrı atakları olarak algılanır. Kulak arkasında ağrı ve kulak uğultusu ile başlar. Tat alma duyusu bozulabilir. Çene-yüz bölgesine gelen her türlü uyaran tetikleyici olabilir. Yüksek tansiyon, şeker hastalığı ve bağışıklık sistem sorunları gibi faktörlerin tetikleyiciler arasında olabileceği varsayılmaktadır. Omar Cook Omar Cook (d. 28 Şubat 1982 Brooklyn, New York) ABD'lı 1.86 m boyundaki profesyonel basketbolcudur. Point guard pozisyonunda görev almaktadır ve şu anda Karadağ ekibi KK Budućnost Podgorica ile Eurocup ve Adriyatik Ligi'nde mücadele etmektedir. Luba Krallığı Luba Krallığı, Afrika kıtası üzerinde günümüzde Kongo Demokratik Cumhuriyeti devletinin kurulu olduğu bölgede 16. yüzyıl ile 19. yüzyılda var olan krallık. 16. yüzyılin son dönemlerinde 1585 tarihinde önce bugünkü Zambiya'nın kuzeydoğu bölümü ile Kongo'nun güneydoğu bölümlerinde oluşturulan krallık, oluşumunu efsanevi kurucusu Kongolo Maniema'nın kendi yöntemi ile elde ettiği başarılar ile gerçekleştirmiştir. O dönem Kongolo civar bölgelerde yer alan ve yerel şeflerin denetiminde olan bölgeleri onların güvenini, sadık ve dostane bir yaklaşım ile elde ederek dönemin kıta üzerindeki en önemli ve gittikçe büyüyen krallıklarından birini oluşturmuştur. Bölgede bulunan ve yerel şeflerin denetiminde olan topluluklardan farklı olarak Luba Krallığı merkezi bir yönetime sahipti. Her ne kadar ülke kralları güçlü bir konuma ve idareye sahip olsalar da, kral olma şartı herhangi bir hanedana bağlılığı gerektirmediği için çok sık bir şekilde taht kavgaları yaşanmaktaydı. Yaşanan bu taht kavgaları krallığın zayıf düşmesine sebebiyet vermekteydi. Krallığın kurucusu Kongolo henüz 16. yüzyılin sonlarında Ilunga Mbidi tarafından öldürülerek tahttan indirilmiş, krallıkta hakimiyet tarih sahnesinde var olunan 300 yıl boyunca üç farklı hanedan tarafından elde edilerek ülke idare edilmiştir. Babasının öldürülmesi ile krallığı terk eden Kongolo'nun çocuklarından bir tanesi, bölgede kurulan Lunda Krallığı'nın kurucu kralı olmuştur. Bu yaşanan sık hanedan değişiklikleri krallıkta yaşanan monarşi düzeninin ne kadar zayıf olduğunun bir kanıtı olarak ifade edilmektedir. Krallık tüm bunlara rağmen 17. yüzyıl sonlarında Kral Kumwimbu Ngombé yönetiminde en geniş sınırlarına ulaşarak Tanganika Gölü'ne kadar hükümdarlığını genişletmiştir. 19. yüzyıl içerisinde krallık günümüzdeki Katanga'nın güney bölgelerini ve Zimbabve'nin belli bölgelerini hakimiyetine dahil etmiş, ancak çok sık bir şekilde yaşanan taht kavgaları nedeniyle çöküş dönemine girmiş, son olarak da 1889 yılında çıkan iç savaş ile tamamen ortadan kaldırılmıştır. Deprem mühendisliği Deprem mühendisliği, depremlerin karakteristiklerini inceleyen bir mühendislik dalıdır. Deprem riskinin belirlenmesi ve depreme dayanıklı yapı yapılmasını amaçlayan çok disiplinli mühendislik dalıdır. Uluslararası yayın listesi uluslararas覺 yay覺n yapmakta olan radyo ve televizyon kanallar覺n覺n listesidir. Internationally, TVNZ has helped provide television services in Pacific Island nations such as the Cook Islands, Fiji, and the Solomon Islands. TVNZ provides much of the programming but scheduling and continuity are done locally. Both TV One and TV2 are also available "in the clear" over DVB-S on Optus B1. A SKY TV set-top box is not required as any DVB-S satellite set-top box or tuner will work. Rovio Entertainment Rovio Entertainment, Finlandiya merkezli bir oyun program şirketidir. En bilinen oyunu "Angry Birds" olan şirket, önceleri sadece mobil olarak hizmet vermekteydi. iPhone ve iPad oyunları çok ilgi gören şirket "Angry Birds" ile büyük bir servet sahibi olmuştur. Mart 2012'de Rovio, benchmark şirketi Futuremark'ın oyun geliştirme bölümü olan Futuremark Game Studios'u açıklanmayan bir miktar karşılığında satın aldı. Tirat Tirat bir tiyatro oyununda oyuncuların yazı ya da konuşmada bir kez söylediği parça. Bir düşüncenin kesintisiz gelişimi; uzun ve tumturaklı konuşma olarak da tanımlanabilir. Genellikle başrol oyuncusunun yaptığı uzun konuşmadır. Masatenisi Gençlik ve Spor Bakanlığı Kupası Masatenisi Gençlik ve Spor Bakanlığı Kupası Türkiye'de masatenisi sporunda 1969-1982 arasında düzenlenen kulüplerarası resmi organizasyon. Türkiye Masatenisi Federasyonu, 1968-69 sezonundan itibaren Türkiye Şampiyonası'na ilaveten futbol ve basketbolda uygulanan Türkiye Kupası'na benzer şekilde Federasyon Kupası adlı bir organizasyon başlatmış, buna paralel olarak ayrıca Türkiye Şampiyonası ile Federasyon Kupası'nda dereceye giren takımların karşı karşıya geldikleri Beden Terbiyesi Genel Müdürlüğü Kupasını da uygulamaya koymuştur. 1969 Türkiye genel seçimlerinin ardından Spor Bakanlığı'nın kurulmasının ardından Kupanın adı Gençlik ve Spor Bakanlığı Kupası olarak değiştirilmiştir. Kupa, Türkiye'nin çeşitli illerin evsahipliğinde 1981-82 sezonuna kadar düzenli olarak yapılmıştır. 1982-83 sezonunda Türkiye Masatenisi Ligi'nin başlamasıyla, Gençlik ve Spor Bakanlığı Kupası bu sezondan itibaren tarihe karışmıştır. En uzun Türkçe kelime Türkçenin en uzun kelimesi, popüler kültürde, 70 harften oluşan "muvaffakiyetsizleştiricileştiriveremeyebileceklerimizdenmişsinizcesine" sözcüğü olarak geçmektedir. Teknik olarak Türkçe sondan eklemeli bir dil olduğu için sonsuz sayıda harften oluşan kelimeler oluşturmak mümkündür. Ancak, aynı ek birden çok kullanıldığı zaman kelime anlaşılmaz bir hâl almaktadır; bu yüzden en uzun kelimeden bahsederken anlaşılır olması esas alınır. "Muvaffakiyetsizleştiricileştiriveremeyebileceklerimizdenmişsinizcesine "kelimesi popüler olarak en uzun kelime olarak kabul edilse de, başında 15 harften oluşan "muvaffakiyetsiz" kısmını, anlamı bozulmadan 20 harflik bir sözcükle değiştirmek mümkündür, çünkü Türkçe sözlüklerde geçen en uzun kelimeler 20 harflidir: kuyruksallayangiller, ademimerkeziyetçilik, egzistansiyalizm veya elektroensefalografi. Örneğin, "kuyruksallayangillersizleştiricileştiriveremeyebileceklerimizdenmişsinizcesinedir" gibi bir kelime hem anlaşılır, hem de 81 harfli olmasına rağmen, popüler kültürde "kuyruksallayangiller, ademimerkeziyetçilik" veya "elektroansefalografi" gibi uzun kelimelerinden türetilen sözcükler yer edinmemiştir. Bu kelimeden önce ""Çekoslovakyalılaştıramadıklarımızdan mıymışsınız?"" kelimesi en uzun kelime olarak gösteriliyordu. Bu tekerleme o dönemin popüler kelimeleri arasında yer aldı. Daha sonrasında Çekoslovakya'nın dağılmasıyla bu kelimenin yerine "Afyonkarahisarlılaştırabildiklerimizdenmişsinizcesine" kullanılmaya başlandı. Bu kelimenin de daha uzunu bulunduğunda popülerliğini yitirdi. "Kötü amaçların güdüldüğü bir öğretmen okulundayız. Yetiştirilen öğretmenlere öğrencileri nasıl muvaffakiyetsizleştirecekleri öğretiliyor. Yani öğretmenler birer muvaffakiyetsizleştirici olarak yetiştiriliyorlar. Fakat öğretmenlerden biri muvaffakiyetsizleştirici olmayı, yani muvaffakiyetsizleştiricileştirilmeyi reddediyor, bu konuda ileri geri konuşuyor. Bütün öğretmenleri kolayca muvaffakiyetsizleştiricileştiriverebileceğini sanan okul müdürü bu duruma sinirleniyor, ve söz konusu öğretmeni makamına çağırıp ona diyor ki: "Muvaffakiyetsizleştiricileştiriveremeyebileceklerimizdenmişsinizcesine laflar ediyormuşsunuz ha?"" Francis Franciscus (okunuşu fransiskus, Latince: , Almanca: , Fransızca: , İngilizce: , Papa olmadan önceki adı: Jorge Mario Bergoglio , Türkçeleştirilmiş: Papa Fransis) (17 Aralık 1936 Buenos Aires, Arjantin), taşıdığı papa unvanıyla dünya çapında 1,2 milyar üyesi bulunan Katolik Kilisesi'nin ruhanî lideridir. 13 Mart 2013'te papa olarak seçildiği, dünyaya Sistine Şapeli'nin bacasından yükselen beyaz dumanla duyurulmuştur. İki gün gibi kısa bir seçim süreci sonunda 115 kardinal arasından seçilmiştir. 266. papa olarak seçilen Franciscus, Latin Amerika doğumlu olup Amerika'dan ve Güney Yarıküre'den gelen ilk papadır. Seçilmeden önce Tanrı'nın sofu adamı ve "daha çok sessiz aydın" olarak bilinen Franciscus, aktif olarak ülkesinin politik tartışmalarına katılmıştır. Babası José Mario Francisco Bergoglio, İtalya'nın Piyemonte bölgesindeki Asti yakınlarındaki Portacomaro'dan Arjantin'e göç etmiş, orada 12 Aralık 1935'te Buenos Aires doğumlu ve İtalyan kökenli olan Regina Maria Sivori ile evlendi. Jorge Mario Bergoglio'nun Alberto Horacio, Oscar Adrian, Marta Regina ve Maria Elena adında dört kardeşi vardır. Babası, Arjantin Demiryolları'nda iş bulmuştu. Kendisinin hâlâ Portacomaro'nun lehçesine hâkim olduğu söylenmektedir. Franciscus Arjantin'in resmî dili İspanyolcanın ve anadili İtalyancanın yanında hatasız Almanca konuşur. İngilizceye, Fransızcaya ve muhtemelen Portekizceye hâkimdir. Üniversite tahsili sırasında bunların yanında Latince ve Eski Yunanca öğrenmiştir. Papanın hem Arjantin hem de İtalya vatandaşlığı vardır. Bunun yanında kardinal olmasıyla Vatikan vatandaşlığını da almıştır. Temel eğitimden sonra kimyager olan Bergoglio, 1958'de Cizvitler'e katıldı. Önce Şili'de beşerî bilimler tahsil eden Bergoglio, Buenos Aires'e döndükten sonra San Miguel'deki "Colegio Máximo San José"de felsefe tahsilini 1960'ta bitirdi. Katolik ilahiyat tahsilini de 1970'te tamamladı. 1969'da papazlık sakramentini alarak aynı üniversitede ilahiyat doçenti oldu. Tersiatı için bir yıl İspanya'ya giden Bergoglio, 1973'ten itibaren mürit ustası ve ilahiyat doçenti olarak San Miguel Yüksekokulu'nda çalıştı. Bu görevi 1979'a kadar devam ettirdi. 1980-86 yılları arasında San Miguel Yüksekokulu'nun rektörüydü. Müteakiben Frankfurt yakınlarındaki "Philosophisch-Theologische Hochschule Sankt Georgen"e araştırma için gitti. Fakat doktora projesi yarım kaldı. Bundan sonra Córdoba'de rûhânî eşlikçiydi. 20 Mayıs 1992'de Papa II. Ioannes Paulus tarafından Buenos Aires'e yardımcı piskopos, Auca'nın da îtibârî piskoposu olarak tayin edildi. Birkaç değişik unvan ve pozisyonlardan sonra II. Ioannes Paulus, ona 2001'de kardinal papazı unvanını vererek Kardinal Heyeti'ne almış oldu. 115 kardinalin seçme hakkına sahip olduğu 2005 Konklavı'nda Bergoglio, adı bilinmeyen bir kardinalin günlüğündeki notlara dayanan bazı gazete haberlerine göre birinci seçimde 10, ikinci seçimde 35 ve üçüncü seçimde 40 oy almış. Daha sonra adaylıktan çekilmiş. 8 Kasım 2005'te üç yıllığına Arjantin Episkoposlar Konferansı'nın başkanlığına seçildi. Bergoglio, 115 kardinalin seçme hakkına sahip olduğu 2013 Konklavı'nın ikinci gününde ileri yaşı ve yıpranmış sağlığı yüzünden pek favori olarak görülmemesine rağmen beşinci seçimde gerekli üçte iki çoğunluğu alarak 266. papa ve Petrus'un 265. halefi oldu. Âdet üzere papa olarak Latince "Franciscus" adını alan Bergoglio'nun adıyla beraber "I." eki, Vatikan sözcüsü Federico Lombardi'ye göre aynı adı taşıyan ikinci bir papa seçilirse kullanılacak. (Buna mukabil I. Ioannes Paulus, hemen "I." ekini kullanmıştır.) Bir basın toplantısında Papa Franciscus, adını Cizvit Tarikatı'nın kurucularından olan Franciscus Xaverius'a atfen değil, mukaddes Assisili Francesco'ya atıfla aldığını belirtti. Rinaldo (opera) Rinaldo (özgün ismi: "Rinaldo HWV 7"), 1711 yılında George Frideric Handel tarafından hazırlanan 3 perdelik İtalyan operası. Aaron Hill librettosunu, Giacomo Rossi senaryosunu yapmıştır. Operanın prömiyeri 24 Şubat 1711 yılında Londra'daki Haymarket Kraliyet Tiyatrosu`nda olmuştur. Bu liste bu eserin 24 Şubat 1711'de prömiyer temsili içindir. Handel daha sonraki temsil ve yapımlanmalarda rollerin içeriklerini değiştirmiş; yeni roller koymuş ve birkaç ilk temsil rolünü kaldırmıştır. Günümüz temsillerinde ise kastrato ses bulunmadığı için tenor, soprano veya orijinale daha uygun şekilde kontr-tenor sesi kullanılmaktadır. Rinaldo'nun prömiyer temsili için partitur notaları su müziksel çalgılar için hazırlanmıştır: yaylı çalgılar (kemanlar, viyolalar, viyolonseller, kontrobas), klavsen, pikolo, blokflütler, fagotlar, obua, trompetler, timpani Zaman: Birinci Haçlı Seferi 1099 Mekan: Filistin Uvertür. girişte "fa-major" (yavaş-hızlı-yavaş) ritmiyle başlar ama yeni bir "allegro" ile sona erer. Bu parçaya kemanın kullanılması ile İtalyan havası verilmiştir. Hristiyan Haçlılar Birinci Haçlı Seferi sonlarına doğru Kudus önleri erişmişler ve o şehri kuşatmaya almışlardır. Bu opera, gayet tarihsel ve coğrafi gerçeklerden uzak olarak, Haçlılar bu kuşatma sırasında geçmektedir. Birinci Haçlı Seferi'nde bas liderlerden olan Goffredo eğer Rinaldo Kudüs'ü eline geçirirse ona kızı Almira'yi karisi olarak vermeye söz vermiştir. çok tantanali bir müzikle sahneye giriş yapan Arap asilli Kudüs Kralı olan Argente ile üç gün sureli bir ateşkes ister. Bu ateşkese anlaşma yapıldıktan Argente'den başkaları sahneden ayrılır. Argente sevgilisi olan ve ayni zamanda bir buyucu olan Arap asilli Sam Kraliçesi Armida'nin bu ateşkes sırasında Rinaldio'yu kandırıp onun savaş gücünü azaltacağını ummaktadır. Armida göklerden ateşten harp arabası içinde sahneye iner. Armida, Arapların Haçlıların kuşatmasını kırmak için tek çaresinin Rinaldo'yu yenmek olduğu kehanetini Argente'ye bildirir ve kendisinin bunu başarabileceğini de övünme ile açıklar. Rinaldo ve Almirenda bir kuşlarla ve çiçeklerle dolu bir bahçede buluşup birbirine evlenme yemini ederler. Birden bu bahçeye Armida gelir ve yaptığı büyüler ile Armida'yi Rinaldo'nun kolları arasından alıp bir siyah bulut içinde oradan kaçırır. Bu Rinaldo'yu büyük bir yeise düşürür. Onu teselli için gelen Goffredo ve kardeşi Eustazio Rinaldo'nun sevgilisine tekrar kavuşabilmesi için bir Hristiyan büyücüden yardım istemesini tavsiye ederler. Akdeniz kıyısında Rinaldi, Godfredo ve Eustazio uygun bir buyucuyu nasıl bulabileceklerini ve bulurlarsa ondan neler isteyebilecekleri hakkında görüşmektedirler. Bu sırada karaya yakında çapa atmış durmakta bir gemiden bir kadın Rinaldo'yu nişansılısı Almirena hakkında yeni haberler vermek için gemiye çıkmayı davet eder. Goffredo ve Eustazio buna itirazları olmakla beraber onları dinlemeyen Rinaldo kadının bulunduğu gemiye biner ve gemi hemen oradan ayrılır. Armida'nin Şam'daki sarayına getirilmiş olan Armirena gayet üzgündür. Kudüs Kralı olan Argante Armirena'yi şahsen görür; ona aşık olmuştur; ona aşkını ona ifade eder fakat Armirena onun aşkını reddeder. Buna rağmen Argente buyucu Armida'nın gücünü kırarak Armirena'yı serbest bıraktıracağına söz verir ve böylece Armirena'nin kendi aşkına karşılık vereceğini düşünmektedir. Diğer taraftan Rinaldo gemide kendini tutuklatmış olan Armida'nin huzuruna getirilir. Rinaldo kendinin serbest bırakılmasını talep eder. Onun bu mertçe hareketleri Armida'nin kendine bir aşkla bağlamaya neden olmuştur. Armida Rinaldo'ya aşkını ifade eder; ama Rinaldo gayet kızgın bir tavırla bunu reddeder. Buna rağmen Almira buyuculuk gücünü kullanarak Almirante kılığına girer. Ama bu sefer de Rinaldo'yu aldatamaz ve Rinaldo Almira'yi her ne kılıkta olursa olsun reddetmekte devam eder. Almiara tekrar kendi sekline döner. Aşkının reddedildiği için çok kızgındır ama yine de Rinaldo'ya karşı askından vazgeçmez. Almira bir diğer teşebbüse girişmek için tekrar Almirena kılığına girer. Ama bu sefer Argante ile karşılaşır. Algente karşılaştığı kadını Almirena zanneder. Ona daha önceki gibi aşkını bildirir ve onu merhametsiz buyucu Argente'nin elinden kurtaracağına söz verdiğini tekrar eder. Almira hemen kendi sekline döner. Argante'yi kendine sadakatsizlikle itham eder ve ondan intikam alacağına yemin verir. Buna rağmen Argante Almirena'ya olan aşkının sona ermeyeceğini bildirir ve bundan sonra Almira'nin yardımını istemediğini de belirtir. Almira oradan büyük bir kızgınlıkla ayrılır. Bu perde bir senfonieta ile açılır. Goffredo ve Eustazio canavarlar tarafından savunulmakta olan buyucu Armida'nin sarayının üzerinde bulunduğu dağına altında bulunan bir Hristiyan buyucunun mağarasını aramaktadırlar. Bu Hristiyan buyucu bu iki kişiye kötülüklere karşı gelmek için kullanabilecekleri iki sihirli değnek verir. Armida'nin sarayında Rinaldo Armirena'yi tam buyucu Armida onu öldürmek üzereyken buyucunun elinden kurtarır. Sam Kraliçesi Almirada'da destek sağlayan kotu ruhlar Rinaldo tarafından tehdit edilirler ve bu ruhlar sarayın üstünde bulunduğu dağdaki bir mağara deliğine çekilirler. Sihirli değneklerini kullanan Goffredo ve Eustazio gelirler ve bu sihirli değnekleri kullanarak şatoyu ortadan kaldırırlar. Ortadan kalkan şato yerine Kudüs şehri surları ile görünür. Kudüs Kralı Argente ve Sam Kraliçesi Almira birbirleriyle barışıp Kudüs'ü kuşatan Hristiyan ordusuna karşı birlikte harekata geçerler. Haçlı ordusuyla yapmaya başladıkları çatışmalarda önce Haçlılara karşı galip gelmişler gibi görülür. Fakat Rinaldo gelip de Haçlılara