5 km uzaklıktadır. BudaklÄ±, Gerger Budaklı, Adıyaman ilinin Gerger ilçesine bağlı bir köydür. Adıyaman il merkezine 97 km, Gerger ilçesine 5 km uzaklıktadır. Tango (anlam ayrımı) Aksu, Sincik Aksu, Adıyaman'ın Sincik ilçesine bağlı bir köy dür. Adıyaman il merkezine 105 km, Sincik ilçesine 42 km uzaklıktadır. Arıkonak, Sincik Arıkonak, Adıyaman ilinin Sincik ilçesine bağlı bir köydür. Adıyaman il merkezine 90 km, Sincik ilçesine 21 km uzaklıktadır. Balkaya, Sincik Balkaya, Adıyaman ilinin Sincik ilçesine bağlı bir köydür. Adıyaman il merkezine 85 km, Sincik ilçesine 15 km uzaklıktadır. Ã‡amdere, Sincik Çamdere, Adıyaman ilinin Sincik ilçesine bağlı bir köydür. Adıyaman il merkezine 68 km, Sincik ilçesine 35 km uzaklıktadır. Ã‡at, Sincik Çat, Adıyaman ilinin Sincik ilçesine bağlı bir köydür. Çatbahçe, Sincik Çatbahçe, Adıyaman ilinin Sincik ilçesine bağlı bir köydür. Adıyaman il merkezine 57 km, Sincik ilçesine 12 km uzaklıktadır. Dilektepe, Sincik Dilektepe, Adıyaman ilinin Sincik ilçesine bağlı bir köydür. Adıyaman il merkezine 70 km, Sincik ilçesine 16 km uzaklıktadır. Kerem ile Aslı Kerem ile Aslı, 16. yüzyıl halk edebiyatı ürünü. Albanya , Anadolu, Azerbaycan, Ermenistan bölgelerinde anlatılmaktadır. Bir zamanlar yaşlı bir İsfahan Padişahı, mirasını bırakacak bir erkek evladı olmadığı için üzülmektedir. Padişahın "Keşiş" diye hitap ettikleri bir yardımcısı vardır. Keşiş padişah için bir elma ağacı diktirtir ve senesinde padişahın herkesi kıskandıracak derecede yakışıklı bir erkek evladı dünyaya gelir. Bu çocuğa yiğitliği ve mertliği dolayısı ile Kerem adı verilir. Keşişin de Aslı adında dünyalar güzeli bir kızı vardır. Bu iki genç çocukluklarını beraber geçirirler. Kerem'in Sofu adında bir arkadaşı vardır. Kerem bir gün Sofuyla gezerken Aslı'yla karşılaşır. Kerem'in nutku tutulur ve bir daha konuşamaz. Bir süre sonra Aslı ortadan kaybolur. Kerem Aslı'yı bulmak için yollara düşer. Yolda karşısına çıkan herkese Aslı'yı sorar. Yolda karşılaştığı kızları Aslı'ya benzetir. Bir gün Sofu Kerem'in yanına gelir. Kerem'e, Aslı'nın başkasıyla evleneceğini söyler. Kerem bunu duyar duymaz Aslı'nın evine gider. Aslı ile Kerem o gece evlenirler. Keşiş düğün sırasında Kerem'e büyü yapar, düğünden sonra Kerem ile Aslı yorgun bir şekilde evlerine dönerler. Kerem üstündeki mintanı çıkarmak için düğmeleri açar fakat düğmeler tekrar iliklenir. Daha sonra Kerem birkaç kez mintanı çıkarmayı denese de başaramaz. Artık daraldığı için yorgunluktan bir "ah" çeken Kerem ağzından yayılan ateşle yanmaya başlar. Aslı Kerem'i söndürmek için ona su verir fakat bu sefer ateş daha da güçlenir. Birkaç dakika içinde Kerem yanmaktan Kül olur. Aslı da kahrından haykırırken saçları Kerem'in külüne değerek tutuşur ve o da yanarak can verir. Mehmed Abid Efendi Mehmed Abid Efendi (d. 17 Eylül 1904, Yıldız Sarayı, İstanbul - ö. 8 Aralık 1973, Beyrut) Osmanlı padişahı II. Abdülhamit'in en küçük oğludur. Yıldız Sarayı'nda doğdu. Annesi Saliha Naciye Hanımefendi idi. Abaza beylerinden (Çaçba prenslerinden Keleş Bey'in torunu) Aslan Bey'in üç kızından (Asiye, Pembe, Zeliha) biri olan Zeliha Hanım'a saraya girdikten sonra Saliha Naciye ismi verilmişti. II. Abdülhamit Selanik'e sürgüne gönderildiğinde onunla birlikte giden iki eşinden biri oldu, yine onunla birlikte döndü. II. Abdülhamit 27 Nisan 1909'da tahttan indirildiğinde 4 yaşında olan Abid Efendi, sürgün ve hapis yılları boyunca babasının yanında kaldı. 1909-1912 yılları arasında Selanik'te Alatini Köşkü'nde, daha sonra II. Abdülhamid'in 10 Şubat 1918'de ölümüne dek Beylerbeyi Sarayı'nda hapis hayatı yaşadı. Daha sonra askeri eğitim görerek subay oldu. Enver Paşa'nın Orta Asya'da bağımsız bir Türkistan devleti kurma ülküsünün destekleyicisi oldu. Birçok gönüllüyle birlikte Enver Paşa'nın davasına katılmak istediyse de Enver Paşa'nın 4 Ağustos 1922 tarihinde Tacikistan'da ölmesi üzerine bu isteğini gerçekleştiremedi. 1924 yılında diğer hanedan üyeleri ile birlikte yurt dışına çıkarıldığında 19 yaşında idi. 1924'te annesi, ablası Ayşe Sultan ve bazı aile fertleriyle birlikte Paris'e gitti. Paris Hukuk Fakültesi'ni ve Şark Dilleri Farsça bölümünü bitirdi. Ekonomik sıkıntı çekti. 1936 yılında Arnavutluk kralı Ahmet Zogu'nun kızkardeşi Prenses Seniye ile evlendi ancak 1948 yılında ondan boşandı. Ahmet Zogu'nun krallıktan uzaklaştırılmasına kadar Arnavutluk'un Paris maslahatgüzârlığını yaptı. Hiç çocuğu olmadı. Sultan II. Abdülhamid'in kızı Şadiye Osmanoğlu, 1966'da Bedir Yayınları'ndan çıkan "Hayatımın Acı ve Tatlı Günleri" isimli hatıratında şöyle anlatır: "Babamın devamlı olarak hizmetini gören iki haremi vardı. Biri Müşfika, diğeri Fatma hanım idi. Günün yarısını biriyle, diğer yarısını ötekiyle geçirirdi, fakat en küçük kardeşimin annesi (Saliha) Naciye Hanım'a babam ayrı bir alaka gösterirdi. Kendi odası içindeki küçük bir merdivenle, onun odasına geçerdi. Naciye hanım güzel değildi, fakat temiz, yüksek ahlak sahibi ve akıllı bir kadındı. Babam onu bu meziyetlerinden dolayı çok severdi." (sayfa 25) "Alatini köşkünde, bir sabah vakti en küçük kardeşimin annesi Saliha (Naciye) hanımefendi ve ben, babamla birlikte oturuyorduk. Evvelce de babamın hayranlığını en ziyade üzerine çekmiş bulunan, ahlakının yüksekliği, akıl ve muhakeme kabiliyetinin kuvveti ve inceliği hepimizce bilinen bu muhterem hanım hakkında babam bana hitaben şu sözleri söylemiştir: "Kızım bu kadını görüyor musun? Ben bunca senelik hayatımda çok kadınlar gördüm. Fakat bunun gibisini görmedim. Hem ahlakı, hem kadınlığı itibarıyla kadınların müstesnasıdır." demişti. Ben de "en ziyade sevdiğim validelerimdendir" demiştim. Babam: "Sizi birbirinize sevdiren ahlaklarınızdaki benzeyiştir" buyurmuştu. Babamın bu nasihatına daima kıymet verdim. Ruhunu şad etmek için Saliha hanımefendiye bağlandım ve onu da ölümüne kadar annem gibi sevdim." 1973 yılında Beyrut'ta vefat etti. Şam'da Sultan Selim Camii haziresine gömüldü. Medenin Medenin (Arapça: مدنين) Tunus'un güneydoğusunda bir kenttir. Nüfusu 2004 sayımına göre 61,705 kişidir. Aynı zamanda Medenin vilayetinin merkezidir. Şenol Karagöl Şenol Karagöl (d. 25 Ocak 1974, Ankara), Türk futbolcu. Ünyespor'nde oynamaktadir. Futbol'a profesyonel olarak Beypazarı Belediyespor'da başladı ve burada bir sezon oynadıktan sonra Beypazarı Şekerspor transfer oldu. Burada bir sezon kaldıktan sonra Süper Ligin güçlü ekiplerinden Bursaspor transfer edildi. dört buçuk sezon burada oynadıktan sonra Diyarbakırspor'a transfer oldu. Burada ülke genelinde tanınmaya başlandı ve burada oynadığı için rakip takım taraftarların hakaretlerine maruz kaldı. İki buçuk sezon burada oynadıktan sonra 6 ay Ankaraspor, 6 ay Sakaryaspor, 1 sene Antalyaspor, 2 sene Malatyaspor ve 1 sene Orduspor'da oynadı. 2008-09 ve 2009-10 sezonlarında ise Adana Demirspor'un kalesini korudu. 2010-2011 Sezonunda askerliğini yapıtigi Ankara Jandarmagücü takımında oynadı. 2011-2012 Sezonu Ünyespor da forma giydi. Ligin 2. yarısında Kızılcahamamspor AŞ takımına transfer oldu. Hersekli Arif Hikmet Hersekli Arif Hikmet (23 Kasım 1839; Mostar - 20 Nisan 1903; İstanbul), 19. yüzyıl şairi. Son dönem divan şairlerinden olan Hersekli Arif Hikmet, Encümen-i Şuara Topluluğu’nun doğuşunda önayak olmuş ve ev sahipliği yapmış bir şairdir. 1839 yılında Mostar’da dünyaya geldi. Hersek valisi İstolçali Ali Paşazade Zülfikar Nafiz Paşa'nın oğludur. Babası ve dedesinin ölümü üzerine Hersek’ten Bosna’ya, oradan Bursa’ya göç etti. Ailesinin yanında başlayan eğitimini İstanbul’da sürdürdü. Elli beş yıl boyunca askeri ve hukuki alanda çeşitli görevlerde Osmanlı Devleti’ne hizmet etti. Kısa süreli iki evliliği dışında yalnız yaşadı, çocuğu olmadı. Edebiyat dünyasında şairliği ile tanındı. Daha çok tasavvufi şiirler yazdı ve şiirleri ile divan şiirine yeni bir hamle kazandırmaya çalıştı. 1861-1862 yıllarında faaliyet gösteren Encümen-i Şuara Topluluğu, toplantılarının çoğunu o sırada henüz 22 yaşında olan en genç üyelerinden Hersekli Arif Hikmet’in Laleli’deki evinde yaptı. Hersekli, felsefe, tasavvuf ve siyasetle ilgili eserler yazdı ama çoğunu yayınlamadığı için bu yönü ile fazla tanınmadı. 20 Nisan 1903'te İstanbul'da ölen şair, Topkapı mezarlığına defnedildi. Ölümü üzerine İbnülemin Mahmut Kemal ve Mehmet Âkif birer manzume yazmışlardır. Nâ'ilî Nâ'ilî, asıl adı "Mustafa" olup İstanbul doğumlu divan şairidir. 17. yüzyılda yaşamıştır. Doğum tarihi bilinmemektedir. Şair devlet memurluğu yapmıştır. Gazel türünde başarılı örnekler veren şair, şiirlerinde anlam derinliğine inmiştir. Sebk-i Hindi akımının temsilcilerindendir. "Naili-i Kadim" olarak da anılmıştır. Özlü, ahenkli, topluma yönelik şiirler yazma gayreti içinde olmuştur. Soyut ifadeleri ile renkli, veciz ifadeleri Nedim ve Şeyh Galip'i derinden etkilemiştir. "Naili-i Kadim Divanı" başlıca eseridir. YansÄ±ma Yansıma, homojen bir ortam içerisinde dalgaların yansıtıcı bir yüzeye çarparak yön ve doğrultu değiştirip geldiği ortama geri dönmesi olayına denir. Yansımanın genel örnekleri ışık, ses ve su dalgalarıdır. Düzlem aynalarda yansıma, saydam ortamda hareket eden ışığın herhangi bir yüzeye çarpıp geri dönmesi olayıdır. Yansıma olayında ışığın hızı, frekansı, rengi yani hiçbir özelliği değişmez. Sadece hareket yönü değişir. Ses biliminde (akustik) yansıma, ekonun oluşumuna neden olur ve bu da sonar cihazlarında kullanılır. Jeoloji alanında sismik dalgaların çalışılması için oldukça önemlidir. Yansıma su kütlelerindeki yüzey dalgaları ile gözlemlenmektedir. Ayrıca yansıma değişik türlerdeki elektromanyetik dalgalar ile de izlenmektedir. Işığın yansıması dalgaların yansıttıkları cismin yüzeylene hangi açıyla geldiğine ve cismin özelliklerine bağlıdır. Işığın yansımasına olanak sağlayan en uygun yüzey aynadır. Aslında ne zaman ışık belirli bir kırılma indisinden başka bir kırılma indisine sahip bir ortama geçerse, o zaman ışığın kırılması gerçekleşir. En genel durumda, ışığın belirli bir kısmı yüzeyden yansır ve geri kalan kısım da yön değiştirir (kırılma). Uygun sınır koşulları altında Maxwell denklemleri çözülerek, Fresnel denklemleri elde edilir ve bu Fresnel denklemleri ışığın ne kadarının yansıdığı ve ne kadarının kırıldığı hakkında bilgi verir. Işığın yüksek kırılma indisli bir ortamdan düşük kırılma indisli bir ortama geçmesi durumunda, toplam iç yansıma görülür. Klasik elektrodinamikte, ışık,Maxwell denklemlerinde tanımlandığı üzere elektromanyetik dalga olarak kabul edilir.Cisme gelen ışık dalgaları, atomlarda küçük polarize osilasyonlara sebep olur. Tüm bu dalgalar, Huygens–Fresnel prensibine göre spekular yansıma veya kırılma meydana getirirler. Cam gibi yalıtkan maddelerde, ışığın electrik alanı maddedeki elektronlara etki eder, ve hareket halindeki elektronlar yeni alan oluşturur ve yeni ışıyanlar bunlar olur.Camdaki kırılan ışık, elecronların ileri yönlü ışımalarının ve gelen ışınların kombinasyonu sonucu oluşur. Metallerde, bağlanma enerjisi olmayan elektronlara serbest elektron denir. Bu elektronlar gelen ışınla osilasyona uğradığında, ışıma alanı ilde gelen ışın alanı arasındaki faz farkı faz farkı π dir, yani ileri yönlü ışıma, gelen ışınları iptal eder ve geri yönlü ışıma ise sadece yansıyan ışın olmuş olur. Çoklu yansımalar (birden fazla yansıma), arayüzü akustik empedans herhangi bir farklılık dalga yansıması olabilir. Arayüz dalga empedansı, çok sayıda yansıyan dalgaların arayüzünde başka bir arabirim ya da zemin olabilir ve sonra yere geri yansıyabilir, bu olaya birden fazla yansıma denir. Bir yansıyan dalga, jeoloji alanında olumsuz sonuçlar (örneğin abartılı tortu kalınlığı, stratigrafik temas hata, yanlış yapı kazandırmak, vb) olarak yorumlanır. Genellikle, birden fazla yansıma dalga, bir bozulmadır. Birçok yönden katları belirlemek, sondaj verileri, bölgesel jeoloji ve diğer jeofizik veri veya sonuçların en iyi şekilde karşılaştırılmasına olanak sağlar. Yansımaların hesaplanan hız değeri, derinlik ile azalır.Değişmeden kaldığı durumlarda ek olarak, hız spektrumu uygulanması durumunda da, tanımlanması için önemli bir temel olarak kullanılabilir. Yansıma noktaları ortak olan birden fazla dalgayı ayırt etmek için başka yöntemler kullanılır. Dağınık yansıma, gelen ışığın yüzeye geldiği açıyla yansıması yerine birçok açıyla yansıması durumudur. İdeal dağınık yansıma yüzeyinde, yüzeyi çevreleyen yarım küre içerisinde her doğrultuda eşit aydınlanma şiddeti görülür (Lambert Yansıması). Soğurma özelliği olmayan yüzeyler, alçı benzeri tozlar, kâğıt gibi lifli yapılar, veya mermer gibi polikristalin yapılar ışığı yüksek bir verimle dağınık bir şekilde yansıtırlar. Sıradan maddelerin çoğu ışığı düzgün ve dağınığık yansımaların bir karışımı şeklinde yansıtır. Maddelerin çoğu dağınık yansıma sonucu gözümüze görünür. Nesnelerin yüzeylerinden yansıyan ışık, bizim fiziksel gözlemlerimizin temel mekanizmasını oluşturur. Işınların geldiği yüzey düzgün olursa, bu yüzeyin her noktasında normaller birbirine paraleldir.Yansıyan ışık ışınları birbirine paralel ise böyle yansımaya düzgün yansıma denir. Sismik yansıma jeoloji dünyasının yüzeyinin altında neler olup bittiğini hakkında bilgi toplamak için kullanılan bir ilkedir. Ses dalgaları yeraltı yerüstünde enerji seyahat yöneten aynı fiziksel ilkelerine tabi ve akılda bu ilkeler, jeologların yeraltı jeolojik oluşumlar hakkında veri oluşturmak için ses dalgalarının hareketi yeraltı kullanabilirsiniz. A yakından ilgili kavram içinde hangi ses dalgaları gibi onlar yeraltı engellerin karşılaşmak viraj yollardan çalışma gerektirir sismik kırılma vardır. Ses kaynağından çıkıp yayılan ses dalgaları sert bir yüzeye çarptığında doğrultusunu ve yönünü değiştirir.bu olaya ses yansıması denir. Yansıma olayında sesin hızı değişmez Ses Yansıması Nedir fakat yönü değişir. Sesin yansıması bazı canlılara kolaylık sağlamıştır.Örneğin; yarasalar çıkarttıkları seslerin cisimler üzerinde yansımasından faydalanarak hareket yönlerini belirlerler. Sesin yansıma özelliğinden yararlanılarak uzaklıklar ölçülebilir. Ayrıca sesin yansıma özelliğinden denizdeki balık sürülerinin yerleri Ses Yansıması Nedirokyanus derinlikleri Ses Yansıması Nediruçakların yüksekliği ve bazı maddelerdeki bozukluklar tespit edilebilir. Ayşe Osmanoğlu Ayşe Sultan veya Ayşe Osmanoğlu (d. 1 Kasım 1887, İstanbul - ö. 10 Ağustos 1960, İstanbul), Osmanlı Sultanı II. Abdülhamit'in kızıdır. 1960'ta "Babam Sultan Abdülhamid" adıyla yayımladığı hatıralarıyla ün kazanmıştır. Ubıh olan annesi Dördüncü Kadınefendi Müşfika Kadınefendi'dir. 27 Nisan 1909'da II. Abdülhamit'in tahttan indirilmesi üzerine, babası ve ailesiyle birlikte bir süre Selanik'te Allatini Köşkünde hapis hayatı yaşadı. Ahmet Nami Bey ile evliliğinden Ömer Nami, ve Osman Nami, Mehmet Ali Rauf Bey ile ikinci evliliğinden Abdülhamit Rauf adlı oğulları oldu. 1924'te hanedan üyeleriyle birlikte yurt dışına çıkarıldı. 28 yıl Paris'te yaşadıktan sonra 1952'de hanedanın kadın mensupları için çıkarılan afla İstanbul'a döndü. 1960'ta yayımladığı "Babam Sultan Abdülhamid" adlı anıları, Abdülhamit'in kişiliği ve aile yaşamına ilişkin en önemli kaynaklardan biridir. Bu kitap, 1984'te Selçuk Yayınları tarafından tekrar ve resimli olarak basılmıştır. Ayşe Sultan'ın büyük oğlu Ömer Nami Osmanoğlu 1911'de doğdu, Paris'te hukuk tahsil etti. Beyrut'a yerleşti. Sadrazam Kâmil Paşa'nın torunu Saadet Hanım'la evlendi. Bu evlilikten Ayşe Râbi'a adlı bir kızı oldu. 1977'de İstanbul'a döndü ve burada vefat etti. Ayşe Sultan'ın ikinci oğlu Osman Nami Osmanoğlu 1918'de İsviçre'de doğdu. Paris'te makine-radyografi mühendisliği okudu. Uzun süre Lübnan ve Tunus'ta yaşadıktan sonra 1975'te yurda döndü. İlk eşi Adile Hanım'dan üç kızı vardır kızları Mediha Şükriye, Fethiye Nimet ve Ayşe Adile'dir. Alman olan ikinci eşinden de iki kızı vardır bunlarda Gülnur Dorothe ve Erman Kunter ile evli olan Ayten Sofia'dır. Torunu oyuncu Refiha Roksan Osmanoğlu'dur. 15 Temmuz 2010 tarihinde İstanbul'da vefat etti. Ayşe Sultan'ın üçüncü oğlu Abdülhamid Rauf Osmanoğlu 1922'de İstanbul'da doğdu. Paris'te annesiyle yaşadı. 1981'de İstanbul'da vefat etti. Ayşe Sultan, 10 Ağustos 1960'ta 72 yaşında Serencebey Yamaçında öldü ve Yıldız Sarayı'nın yanındaki Yahya Efendi derviş manastırında imparatorluk türbesine gömüldü. Annesi 1961'de ölerek yaklaşık bir yıl hayatta kaldı. Hayali Balıkçılgiller Balıkçılgiller (Ardeidae), pelikanlar takımına ait, tatlısu ya da tuzlusu kıyılarında yaşayan uzun bacaklı kuşları kapsayan bir familya. Balıkçıl türlerinin sınıflandırılması zorlukla ilerletilen bir konudur ve hâlâ "Ardea" ile "Egretta" cinsleri içine hangi türlerin alınacağı konusunda açık bir görüşbirliği oluşmamıştır. Familya içinde cinslerin birbirleriyle olan bağlantıları da tam olarak çözülememiştir. Ancak daha önceden tek başına monotipik bir familya olan Cochlearidaeyi oluşturan kayık gagalı balıkçıl artık balıkçılgiller familyasının bir üyesi olarak görülmektedir. Balıkçılgiller familyasında yer alan kuş türleri, leylekgiller, aynakgiller ve turnagiller familyalarında sınıflandırılan kuş türlerine benzerlik gösterseler de bunlardan uçarken boyunlarını uzatmak yerine geriye çekmek özellikleri ile ayrılırlar. Familya üyeleri çoğunlukla sulak alanlarda yaşayan, balık, kurbağa ya da diğer sucul canlılarla beslenen kuşlardır. Karasal formları dışında suya uyum sağlamışlardır. Bu kuşların çoğu ağaçlara gruplar halinde yuvalarlar, bunlar dışındakiler ise sazlıkları tercih ederler. Balıkçılgiller kozmopolit dağılım gösteren geniş bir alana yayılmış bir familyadır. Antarktika dışında tüm kıtalarda bulunurlar. Arktik'in en soğuk bölgeleri, çok yüksek dağlar ve çöller dışında her türlü yaşam alanında yaşarlar. Hemen hemen tüm türlerin su ile bağlantısı vardır ve göllerin, ırmakların, bataklıkların ve denizlerin kıyısında beslenen, yüzemeyen sukuşlarıdır. Asıl olarak alçak rakımlı bölgelerde bulunsalar da bazı türler dağlık bölgelerde de bulunur. Türlerin çoğunluğu ise dönenceler arasında bulunan bölgede yaşar. Balıkçıllar oldukça hareketli bir familyadır. Türlerin tamamına yakını en azından kısmen göçmendir. Örneğin gri balıkçıl Büyük Britanya'da göçmen değilken İskandinavya'da yaşayan popülasyonu göçmendir. Yıllık göç döneminden önce koloni hâlinde yaşayan balıkçıllar yeni beslenme alanları aramak ve koloni yakınlarında bulunan beslenme bölgelerindeki baskıyı azaltmak için üreme döneminden sonra çok geniş bir alana dağılmaya meyillidirler. Göç ederken genellikle geceleri bireyler ya da küçük gruplar hâlinde uçarlar. Balıkçıllar uzun bacakları ve boyunları olan orta ve büyük boylu kuşlardır. Gövde büyüklüğü açısından çok az eşeysel dimorfizm gösterirler. En küçük tür 30 cm.'den az olan boyuyla küçük balaban olarak görülmektedir ancak "Ixobrychus" türünde sınıflandırılan tüm türler küçük balıkçıllardır. 152 cm'ye ulaşan boyuyla dev balıkçıl ise en büyük balıkçıl türüdür. Altıncı boyun eklemlerinin değişik şekli nedeniyle boyunları "S" yapacak şekilde kıvrılabilmektedir. Boyun geri çekilip toplanabilmekte ve ileriye doğru uzatılabilmektedir. Diğer uzun boyunlu kuşların aksine balıkçılların boynu uçarken geriye doğru çekilmiş durumdadır. Tüm balıkçılların boynu uzun değildir, gece balıkçılları ve balabanların boyunları daha kısadır. Bacaklar uzun ve güçlüdür. "Zebrilus undulatus" dışında tüm türlerde "tibia"nın altından itibaren bacaklarda tüy yoktur. Uçarken bacaklar ve ayaklar geriye doğru uzanmış durumdadır. Balıkçılların ayaklarında bulunan ince uzun parmakların üçü öne biri de geriye doğru dönüktür. Gaga genellikle uzun ve zıpkın şeklindedir. "Agamia agami" türünde çok ince olan gagadan gri balıkçılın kalın gagasına kadar kalınlık açışından çeşitlilik gösterebilir. En atipik olan gaga şekli, kalın ve geniş gagası olan kayık gagalı balıkçılın gaga şeklidir. Gaga, gövdenin diğer tüysüz bölümleri gibi genellikle sarı, siyah ya da kahverengi renklidir ancak üreme dönemlerinde renk değiştirebilir. Kanatlar geniş ve uzundur. Balıkçılların tüyleri yumuşaktır ve genellikle mavi, siyah, kahverengi, gri ya da beyaz renklidir. Dikkat çekici karmaşık desenlere sahip olabilir. Gündüz balıkçılları arasında "Ardeola" cinsi dışında çok az eşeysel dimorfizm vardır ancak gece balıkçılları ve balabanlar arasında ise eşeyler arasında farklılık kuraldır. Birçok türün farklı renk fenotipleri bulunur. "Egretta sacra" türünde hem açık hem koyu renkli fenotip vardır ve bu fenotiplerin yüzdesi coğrafi olarak değişiklik gösterir. Beyaz fenotiplar yalnızca mercan kayalıklarından oluşan sahillerde görülür. Balıkçıllar etçil kuşlardır. Bu familyanın üyeleri genellikle sulak alanlarla ve suyla ilişkilendirilir ve çeşitli sucul canlılarla beslenirler. Besinlerinin arasında balıklar, sürüngenler, amfibiler, kabuklular, yumuşakçalar ve sucul böcekler bulunur. Türler genel olarak çeşitli besinlerle beslenebilirken bazıları belirli besinler konusunda özelleşebilir; örneğin sarı taçlı gece balıkçılı kabuklular ve özellikle yangeçler ile beslenirler. Türlerin çoğu kuşlar, kuş yumurtaları, kemirgenler gibi daha büyük avları başka kuşlardan kapabilir ama nadiren leş ile beslenirler. Çok nadiren meşe palamudu, baklagiller ve tohumlarla beslendikleri görülmüştür ancak balıkçılların yediği bitkisel besinlerin çoğu tesadüfidir. En yaygın avlanma teknikleri suyun kıyısında ya da sığ suyun içinde avlarını yakına gelene kadar hareketsiz olarak beklemektir. Kuşlar bunu daha geniş görüş açısı sağlayan dik bir duruş ile yaptıkları gibi gagalarının ava daha yakın olduğu ve daha iyi gizlenme sağlayabilen sinmiş bir duruşla da yapabilirler. Avını gören balıkçıl başını yanlara doğru hareket ettirerek su içindeki konumunu hesaplar ve kırılımı hesaplayarak gagalarını zıpkın gibi kullanarak avlanırlar. Hareketsiz beklemenin dışında balıkçıllar daha etken biçimlerde de avlanabilirler. Dakikada altmış adımdan daha yavaş olarak su içinde dolaşırlar ve gördükleri anda avlarını avlarlar. Diğer tekniklerin arasında ayaklarını su içinde hareket ettirerek gizlenmiş hayvanları ortaya çıkarmak sayılabilir. Kanatlar avlarını korkutmak, gölgeye çekmek ve yansımayı azaltmak için kullanılabilir. Bu tekniğin en uç örneği kanatlarını gövdesinin üzerinde şemsiye gibi açarak kullanan kara balıkçılda görülür. Küçük ak balıkçıl ve gri balıkçıl gibi bazı türlerin avlarını yakına çekmek için yem kullandıkları kaydedilmiştir. Balıkçıllar ya bulundukları yerde bulunan malzemeyi yem olarak kullanır ya da ekmek gibi yanlarında getirdikleri malzemeyle avlarını yanlarına çekebilir. Amazon Nehri havzasında yeşil sırtlı balıkçılların tohum, böcek, çiçek ve yaprak gibi değişik malzemeyi suya atarak avlarını yem ile çekmeye çalıştıkları gözlemlenmiştir. "Ardea melanocephala", ıslıkçı balıkçıl ve özellikle de sığır balıkçılı suya daha az bağımlıdır ve sudan uzaklarda avlanabilirler. Sığır balıkçılı özellikle otlanan büyük hayvanları takip ederek bu hayvanların hareketi nedeniyle ortaya çıkan böcekleri avlayarak besin bulma şansını artırır. Yapılan bir araştırma bu şekilde avlanmanın tek başına avlanmaya göre başarı oranını 3,6 kat daha artırdığı gösterilmiştir. Familya içinde üreme stratejileri çeşitlilik gösterse de genel olarak balıkçıllar tek eşlidir ve koloniler hâlinde ürerler. Gündüz balıkçılları ile gece balıkçıllarının çoğu koloniler hâlinde ya da kısmen koloniler hâlinde üreme dönemini geçirirken balabanlar ve kaplan balıkçılları çoğunlukla münferit olarak yuvalanırlar. Koloniler içinde farklı balıkçıl türleri olabildiği gibi diğer su kuşları türleri de olabilir. Hindistan'da küçük ak balıkçıllar ve sığır balıkçılları üzerine yapılan bir araştırma da kolonilerin çoğunda her iki türe de rastlanmıştır. Ilıman iklimde yaşayan türlerde yuvalanmak dönemseldir; tropikal bölgelerde yaşayan türlerde ise dönemsel olabildiği gibi (genellikle yağmurlu mevsimle aynı döneme gelir) yıl boyunca da görülebilir. Yıl boyunca üreyebilen türler de bile yuvalanma yoğunluğu yıl içerisinde değişiklik gösterebilir. Tropikal balıkçıllar, yılda üç kere üreyebilen diğer tropikal kuşlara karşın yılda bir kere üreme dönemine girerler. Kur yapma genellikle yuva içinde olur. Önce erkekler gelir ve yuvayı yapmaya başlar, aynı zamanda da dişileri çekmek için nümayişe başlarlar. Koloniler hâlinde yaşayan türlerde nümayişler değişik duruşlar ve ritüel davranışlar gibi görsel olabilirken münferit olarak üreyen türlerde özel işitsel nümayişler görülür. Bunlara tek istisna yuvadan uzakta çifti oluşturan kayık gagalı balıkçıldır. Çiftler bir araya geldikten sonra, yalnızca erkeğin yuva yapmaya devam ettiği küçük balaban ve "Ixobrychus exilis" türleri dışında çiftler yuvayı yapmaya birlikte devam eder. Bazı ornitologlar bazı dişi balıkçılların iktidarsız erkeklerle çift oluşturduklarını ve daha sonra cinsel ilişki için başka erkekler aradıkları gözlemlemiştir. Balıkçılların yuvaları genellikle su yanında ya da üzerinde bulunur. Yuvalar genellikle bitki örtüsünün üzerine yerleştirilir ancak etrafta uygun ağaç bulunmadığı durumlarda bazı türlerin yuvalarını yere yaptığı görülmektedir. Ağaçların üzerine yuva birçok tür tarafından yapılmakta ve yuva yerden yüksektedir ancak sazlıklarda yaşayan türlerin yuvaları yere daha yakın olmaktadır. Dişi balıkçıllar genel olarak bir kerede üç ila yedi yumurta yumurtlar. Küçük balabanlarda ve bazı büyük gündüz balıkçıllarında daha çok sayıda yumurta yumurtlandığı kaydedilmiştir. Bazı kaplan balıkçıllarında da yalnızca tek yumurtanın yumurtlandığı gözlemlenmiştir. Yumurta sayısı türün bulunduğu enleme göre değişiklik gösterir, ılıman iklimlerde yaşayan bireyler tropikal bölgelerde yaşayanlara göre daha fazla sayıda yumurta yumurtlarlar. Genel olarak yumurtalar parlak mavi ya da beyaz renklidir; istisnai olarak büyük balabanlar zeytin-yeşili-kahverengi yumurta yumurtlarlar. Özellikle kafatası olmak üzere iskelet analizleri balıkçılgillerin gündüz ve içlerinde balabanları da barındıran gece balıkçılları olarak iki gruba ayrılabileceğini göstermiştir. DNA çalışmaları ve daha çok gövde ile uzuv kemikleri üzerinde yapılan analizler bu ayrımın yanlış olacağını göstermiştir. Kafatası morfolojisindeki benzerliklerin gündüz ve gece beslenme özelliklerinin getirdiği sorunlarla mücadele etmek için yakınsak evrimi yansıttığı anlaşılmaktadır. Günümüzde üç ana grubun belirlenebileceği düşünülmektedir ki bunlar en ilkelden en gelişmişe doğru: Gece balıkçılları, geleneksel olarak yapıldığı üzere Nycticoracinae alt familyasına ayrılabilir ancak "Butorides" ve "Syrigma" gibi bazı cinslerin konumu günümüzde tam olarak belirgin değildir ve moleküler çalışmalar ancak çok az takson üzerine yapılmıştır. Özellikle Ardeinae alt familyasındaki ilişkiler doğru olarak çözümlenememiştir. Aşağıda belirtilen konumlama geçici olarak kabul edilmelidir. Yakın zamanlarda yapılan DNA araştırmalarının sağladığı kanıtlar bu familyanın Pelecaniformes (Pelikanlar) takımına ait olduğunu göstermiştir. Bu buluntular ışığında Uluslararası Ornitoloji Kongresi Ardeidae familyası ile kardeş familyası olan Threskiornithidae (Aynakgiller) familyasını Ciconiiformes (Leyleksiler) takımından çıkararak Pelecaniformes (Pelikanlar) takımına dahil etmiştir. 1954 FIFA Dünya Kupası elemeleri 1954 FIFA Dünya Kupası elemeleri, 1954 FIFA Dünya Kupası'na katılacak olan takımların belirlenmesi için yapılan ön turnuvadır. Elemelere toplamda 45 ülke katılmış ve bu takımlardan 16'sı turnuvaya katılma hakkı kazanmıştır. Turnuvanın ev sahibi İsviçre ile son şampiyon Uruguay, turnuvaya doğrudan katılırken kalan 14 takım ise elemeler sonucu belirlenmiştir. Kalan 37 takım, coğrafi konumlarına göre 13 farklı gruba ayrıldı: Toplamda 33 takım en az 1 eleme maçı oynadı. Toplamda oynanan 57 eleme maçında 208 gol atıldı. 13 eleme grubu da farklÄ± formatlara sahipti:: Bat覺 Almanya, finallere kat覺lma hakk覺 kazand覺. Belçika, finallere katılma hakkı kazandı. Bu grup aynı zamanda 1954 British Home Championship'tir. İngiltere ve İskoçya, finallere katılma hakkı kazandı. Fransa, finallere katılma hakkı kazandı. Avusturya, finallere katılma hakkı kazandı. İspanya ve Türkiye grubu eşit puanda tamamlayınca kupa finalistinin belirlenmesi için tarafsız bir sahada maç oynanması kararlaştırıldı. Türkiye, para atışı sonucu finallere katılma hakkı kazandı. Babası stadyumda çalışan 14 yaşındaki Luigi Franco Gemma'nın gözü kapalı yaptığı para atışında Türkiye'nin seçtiği taraf gelmişti. Polonya çekildi, Macaristan finallere otomatikman katılma hakkı kazandı. Çekoslovakya, finallere katılma hakkı kazandı. İtalya, finallere katılma hakkı kazandı. Yugoslavya, finallere katılma hakkı kazandı. Brezilya, finallere katılma hakkı kazandı. Meksika, finallere katılma hakkı kazandı. Güney Kore, finallere katılma hakkı kazandı. Âşık Garip Aşık Garip, hayatı hakkında pek bilgi olmayan halk şairi. 16. yüzyılda yaşadığı ve Tebriz yöresinden olduğu, Erzurum, Kars, Halep gibi kentleri dolaştığı ileri sürülmektedir. Eserlerini yalın bir Türkçe ile yazmış ve başarılı deyişleri eserlerinde kullanmıştır. En önemli eseri kendi hayatını anlattıı iddia edilen Aşık Garip Hikayesi'dir. Osman Nami Osmanoğlu Osman Nami Osmanoğlu, (d. 1918; Cenevre, İsviçre - ö. 15 Temmuz 2010; İstanbul), Osmanlı Şehzadesi ve radyoloji yüksek mühendisi. Ayşe Sultan`ın ikinci oğlu Osman Nami Osmanoğlu 1918'de İsviçre'nin Cenevre şehrinde doğdu. Paris'te makine-radyoloji mühendisliği okudu. Uzun süre Lübnan ve Tunus'ta yaşadıktan sonra 1975'te yurda döndü. İlk eşi Adile Hanım'dan üç kızı vardır; kızları Mediha Şükriye, Fethiye Nimet ve Ayşe Adile'dir. Alman olan ikinci eşinden de iki kızı vardır. Bunlar da Gülnur Dorothe ve Erman Kunter ile evli olan Ayten Sofia'dır. Torunu oyuncu Refiha Roksan Osmanoğlu'dur. 15 Temmuz 2010 tarihinde İstanbul'da vefat etti. Cenazesi, İstanbul, Çemberlitaş’taki II. Mahmut Türbesi Haziresi’nde toprağa verildi. Fehîm-i Kadîm Fehîm-i Kadîm, 17. yüzyıl divan şairi. Asıl adı Mustafa Fehim'dir. Fehim’e 19. yüzyıl başlarında yaşayan diğer divan şairi Fehim dolayısı ile Fehim-i Kadim unvanı sonradan verilmiştir. 1648 yılında vefat etmiştir. Şiirlerinde karamsarlık hakimdir. 21 yaşında ölmesine rağmen oldukça hacimli bir divanı vardır. Divanı Tahir Üzgör tarafından yeni harflerle basılmıştır. Fehim Divanı Sadettin Nüzhet Ergun tarafından yayımlanmıştır. İran edebiyatını yakından izlemiştir. Lirik bir söyleyişi olan şairin karamsar bir yapısı vardır. Leskofçalı Galib, Namık Kemal, Hersekli Arif Hikmet, Kazım Paşa, Avni Bey ve Üsküdarlı Hakkı Bey, Fehim-i Kadim’in takipçileri olmuşlardır. Mehmet Asım Hacımustafaoğlu Mehmet Asım Hacımustafaoğlu (d. 1945, Mardin, Türkiye), Türk bürokrat. Ankara Üniversitesi Siyasal Bilgiler Fakültesi'ni 1967 yılında "Birincilikle" bitirdi. Lice, Araban, Of, Suluova, Foça, Salihli Kaymakamlıkları, Bağcılar kurucu kaymakamlığı, Konya Vali Vekilliği ve Vali Yardımcılığı, Samsun Vali Yardımcılığı ve Bitlis Valiliği yaptı. 3 Temmuz 2006 tarihinde Nevşehir Valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Merkez Valiliği görevine atanmıştır. Susa, Tunus Susa (Arapça: ) Tunus'ta bir kent ve turizm merkezidir. Şehir Akdeniz kıyısında Hammamet körfezinde yer alır. Aynı zamanda geleneksel bir zeytinyağı ve tekstil merkezidir. Nüfusu 2003 yılı verilerine göre 220.000 kişidir. Susa vilayetinin merkezidir. Susa ili Susa Vilayeti Tunus'un kuzeydoÄŸusunda yer alan bir vilayet. 2.621 km² yüzölçümündeki vilayetin nüfusu 544.000 kişidir. Vilayetin merkezi Susa kentidir. Leylekgiller Leylekgiller (Ciconiidae), Leyleksiler takımına ait, sulak alanlarda yaşayan, leylek diye bilinen kuşları kapsayan bir familyadır. Familya, 6 cins ve buna bağlı yaşayan 19 türden oluşur. Uzun boyunlu, kalın gagalı, sığ sularda yaşayan kuşlardır. Akrabaları balıkçıllara göre dünyanın daha ılıman kesimlerinde ve daha kuru habitatlarda yaşarlar. Leyleklerin östaki boruları yoktur, bu yüzden sesleri de yoktur, yuvalama dönemlerinde gagalarını birbirine vurarak iletişimlerini sağlarlar. Türlerin bazıları göçmendir. Çoğunlukla kurbağa, balık, böcek, solucan ya da küçük kuşlar ve memelileri yiyerek beslenirler. Türün yayılışı çok geniş bir coğrafya üzerindedir. Almanyadan havalanan ve Prenses adı verilen Leylek, Türkiye (İstanbul-Hatay) üzerinden Güney Afrika Cumhuriyetine gittiği tespit edilmiştir. Genellikle karadan yükselen sıcak hava akımını kullanarak daireler çizerek uçarlar. Nesli tehlike altında olmasa da yanlış insan yapılaşması ve sulak alanların kurutulması sonucunda Türkiye'deki sayıları azalmaktadır. Avrasya'da üreyen leylek ("Ciconia ciconia") Afrika'nın güney kesimlerinde kışlar. Boyu yaklaşık 100 cm, kanat uçma tüyleri siyah, öbür tüyleri beyaz, gagası uzun ve bacakları kırmızıdır. Boyunlarını öne uzatarak oldukça yavaş uçar ve havada geniş daireler çizerek süzülür. Leylekler çatılara özellikle de bacaların tepesine yuva yaparlar. Bazı ülkelerde insanlar uğur getirdiğine inandıklarından leylekleri çekmek için damlarına kazıklar üzerine tekerlekler koyarlar. Leylek çiftleri çalı çırpı ve topraktan yaptıkları tepsi biçimindeki yuvalarını otla döşerler. Yuva her yıl yeni eklemeler yapıldığından çok büyür. Dişiler yuvaya genellikle beyaz dört yumurta bırakır. Erkek ve dişi yavrularını büyük ölçüde, yiyip kısmen sindirdikleri besinleri kusarak beslerler. Yavrular anne ve babalarını gördüklerinde gagalarını takırdatmaya başlarlar. Leylekler uzak yerlere göç eden kuşların en iyi bilinenidir. Avrupa'da ve Türkiye'de üreyen bu leylekler kışı Afrika'da geçirirler. Göç sırasında sıcak hava akımlarından yararlanır, olabildiğince kara üzerinden uçabilmek için kıtadan kıtaya özellikle İstanbul, Çanakkale ve Cebelitarık boğazlarından geçerler. Bilhassa Avrupa'da yoğun tarıma geçilmesi nedeniyle leyleklerin beslenebilecekleri çayırlık ve sulak alanların azalması, Afrika'da ise tarım ilaçlarının yoğun bir şekilde kullanılması, geniş leylek sürülerinin yok olmasına neden olmuştur. Avrasya ve Afrika'da yaşayan kara leylek ("Ciconia nigra") beyaz karnı dışında mor yeşil parıltılı siyah tüyleriyle ak leylekten kolayca ayırt edilebilir. Daha ürek olan bu tür, ormanlık bölgelerde ürer ve kışı Afrika'da geçirir. Türkiye'deki üreme alanı Marmara ve Karadeniz bölgelerindeki ağaçlık bölgelerdir. Leyleklerin iki değişik türü jabiru adıyla tanınır. Bunlardan Avustralya jabirusu ("Xenorhynchus asiaticus") Avustralya'dan Hindistan'a kadar uzanan bölgede yaşar. Gövdesi beyaz ve yeşil, bacakları kırmızı, iri gagası siyahtır. Genellikle yalnız avlanmasıyla dikkat çeker. Amerika jaribusunun ("jabiru mycteria")hafifce yukarıya kıvrılan çok kalın bir gagası vardır. Meksika'dan Arjantin'e kadar uzanan bölgede bulunur. Marabu ("Leploptilos crumeniferus") en iri leylek türüdür. Afrika'da yaşayan bu türün boyu 1,5 metreye, kanat açıklığı 2,6 metreye ulaşır. Temel besinini oluşturan leşleri yemek için genellikle akbabalarla rekabete girişir ve çoğu kez galip gelir. Yerkürenin kuzey yarısında, ekvator ile kuzey kutbu arasındaki bölgelerde havaların Nisan ve Mayıs aylarından itibaren ısınmaya başlamasıyla leylekler, sıcak yaz aylarını geçirmek için, soğuk kış aylarını geçirdikleri ülkelerden geri dönerler. Yuvaya önce erkek leylek gelir. Çok telaşlı bir şekilde, geçen yıl bırakıp gittiği yuvayı çubuk ve otlarla onarıp yenilemeğe başlar. Takriben bir hafta sonra dişi leylek de erkek leylek tarafından onarılmış olan yuvaya döner ve hemen yerini alır. Leyleklerin birbirlerini karşılama törenleri çok ilginç olur. Yuvanın sahibi erkek, dişisini karşılamak için kanatlarını hızla çırpar ve gagasıyla tıkırdar. Daha sonra etraflarına aldırmadan en güzel anlarını yaşamaya başlarlar. Baş döndüren bir yükseklikte gerçekleşen bu tutkulu sevgi gösterisinin meyveleri dört veya beş yumurta olur. Takriben dört, ya da beş hafta sonra civcivler yumurtalarından çıkmaya başlarlar. İşte bundan sonra anne ve baba leylek için telaş başlar, baba leylek çığırtkan yavrularının beslenmeleri için gerekli solucan, çekirge ve sümüklü böcekler bulabilmek için harekete geçer, hatta bir süre sonra talep daha da artar; fare, kurbağa, balık ve yılanlar menüyü süslerler. Baba leylek yavrularını beslemekle yükümlü iken, anne leylek kanatlarının altına alarak, yavrularını yağmur, fırtına ve kızgın güneş sıcağından korur. Doğal yaşamın bir parçası olan Leylekler, bölgede havalar soğumaya başlar başlamaz, başka bölgelerden gelen diğer leyleklerle gökyüzünde birleşerek, seyredeğer bir görüntü oluşturduktan sonra, yolculuk rotaları olan Güney Afrika, Körfez, Süveyş, ve İsrail'e doğru yola çıkarlar. Aynakgiller Aynakgiller (Threskiornithidae), Pelecaniformes takımına ait, karada ve sulak alanlarda yaşayan kuşları kapsayan bir kuş familyasıdır. Familya içinde 36 tür sınıflandırılmaktadır. "Threskiornis solitarius" türünün soyu tükenmiştir.Geleneksel olarak iki altfamilya olarak sınıflandırılır: Aynaklardan oluşan Threskiornithinae ve kaşıkçılardan oluşan Plataleinae. Ancak yakın dönemde yapılan genetik araştırmalar bu geleneksel sınıflandırmanın düzeltilmesi gerektiğini ve kaşıkçıların Eski Dünya aynakları ile sınıflandırılması gerektiğini ve Yeni Dünya aynaklarının ise daha erken zamanda ortak atadan ayrıldığını göstermektedir. Threskiornithidae familyası daha önceleri Plataleidae olarak tanınmaktaydı. Kaşıkçıların ve aynakların daha önceleri uzun bacaklı su kuşlarının oluşturduğu Ciconiiformes takımıyla yakın akraba olduğu düşünlmekteydi. Yakın zamanda yapılmış bir çalışma bu familyanın Pelecaniformes takımının bir üyesi olduğunu ortaya çıkarmıştır. Bu bulguların ışığı altında "International Ornithological Congress" (IOC) Threskiornithidae ve kardeş grup Ardeidae familyalarını Ciconiiformes takımı yerine Pelecaniformes takımı altında sınıflandırmaya tabi tutmuştur. Kaşıkçılar le kutsal aynak ve kızıl aynak üzerinde yapılan mitokondriyal DNA çalışmaları kaşıkçıların "Threskiornis" cinsi ile bir klâd oluşturduğunu ve "Nipponia nippon" türü ile "Eudocimus" cinsinin ise ortak atadan daha önce ayrılmış gruplar olduğu ve uzak akrabalar sayılabileceğini göstermiştir. Bu çalışma dolayısıyla geleneksel aynaklar ve kaşıkçılar altfamilyaları ayrımının geçerliliğini sorgulamaktadır. Bu familyadaki kuşların uzun ve genil kanatları vardır. Kanatlardaki birincil tüyler 11 ve ikincil tüyler yaklaşık 20 kadardır. Uçuşları güçlüdür ve büyük boyları ve ağırlıklarına rağmen çok iyi süzülerek uçarlar. Gövdeleri, bacakları ve özellikle boyunları uzundur. Gagaları da uzundur ve aynaklarda gagaların uçları kıvrılırken kaşıkçılarda gagalar düz ve yassıdır. Büyük kuşlardır ancak bulundukları takım içindeki diğer kuşlarla kıyaslandığında orta boyutludurlar. Familya içinde en küçük tür 45 cm. boyu ve 450 kg. ağırlığı ile "Bostrychia bocagei" ve en büyük tür de 100 cm. boyu ve 4,2 kg. ağırlığı ile "Pseudibis gigantea" türüdür. Dünyanın her yerine dağılmışlardır ve genellikle durgun ya da az akıntılı tatlısu ya da acı su havzalarında bulunurlar. Aynaklar çöplükler gibi su havzası dışındaki bölgelerde de yaşar. Güney Amerika'da bulunan Llanos bölgesi içinde yer alan yedi farklı aynak türü ile dikkat çekicidir. Tüm aynaklar ve kaşıkçılar gündüzleri faaliyet gösteren kuşlardır. Gündüzleri aynaklar gagalarını yumuşak toprak ya da çamura sokarak, kaşıkçılar da sığ sularda gagalarını sağdan sola sallayarak çok çeşitli omurgasızları ve küçük omurgalıları avlayarak beslenirler. Geceleri suya yakın ağaçlara tüneyerek geçirirler. Genellikle belirli bir düzen hâlinde uçan, birlikte beslenen ve tüneyen oldukça sosyal kuşlardır. Aynaklar genellikle koloni hâlinde yuva yaparken kaşıkçılar daha küçük gruplar hâlinde ya da tek başlarına yuva yaparlar. Yuvalar genellikle suya yakın ağaçlarda bazen de bataklıklarda ya da suda bulunan küçük adacıklardadır. Genellikle dişi kuş, erkek kuşun getirdiği sazlar ve çalılarla büyük bir yuva yapar. Dişiler genellikle iki ila beş arasında yumurta yumurtlar ama yumurtalar aynı anda yumurtlanmaz. Ebeveynlerin ikisi de nöbetleşe kuluçkaya yatar ve yavruları yarı sindirilmiş besinleri kusarak birlikte beslerler. Yumurtadan çıkan yavrular iki ila üç haftalık iken artık düzenli bakım gerektirmezler ve yuvadan ayrılabilirler ancak ebeveynler tarafından beslenmek için tekrar yuvaya dönerler. Said Vakkas Gözlügöl Said Vakkas Gözlügöl (d. 1965, Kahramanmaraş, Türkiye), Türk bürokrat. Ankara Üniversitesi Hukuk Fakültesi'ni bitirdi. Kamu Hukuku Anabilim Dalı Yüksek Lisans ve "Avrupa İnsan Hakları Sözleşmesi ve İç Hukukumuza Etkisi" konulu doktora derecesi aldı. Altınözü, Küre, Hüyük, Samsat, Şarkikaraağaç kaymakamlıkları, Elazığ Vali Yardımcılığı, İçişleri Bakanlığı Strateji Merkezi Başkanlığı, Karabük Valiliği yaptı. 24 Mart 2006 tarihinden 27 Nisan 2008 tarihine kadar Ordu Valisi olarak görev yapmıştır. 27 Nisan 2008 tarihinde İçişleri Bakanlığı Merkez Valisi olarak atanmış ve 19 Temmuz 2016'ya kadar bu görevde bulunmuştur. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından açığa alındıktan sonra Fetullahçı Terör Örgütüyle bağlantılı olduğu iddiasıyla Olağanüstü hâl kapsamında çıkarılan 672 Sayılı Kanun Hükmünde Kararname uyarınca 1 Eylül 2016 tarihinde de meslekten ihraç edildi. 2016 yılı Ekim ayında Fetullahçı Terör Örgütü üyelerinin gizli haberleşme sistemi olan "Bylock" kullandığının tespit edilmesi üzerine tutuklanan Çakır, daha sonra adli kontrol şatıyla serbest bırakılarak tutuksuz yargılanmaya devam etmiştir. 11 Temmuz 2018'de, Ankara 16. Ağır Ceza Mahkemesi tarafından "silahlı terör örgütüne üye olmak" suçuyla 7 yıl 6 ay hapis cezasına çarptırıldı. Evli ve 2 çocuk babasıdır. Karasinek Karasinek ("Musca domestica"), iki kanatlılar (Diptera) takımının Muscidae familyasından böcek türü. Uzunluğu 5-8 mm arasında değişen, rengi genel olarak koyu gri ve siyah olan ve uçabilen bir sinek türü. Yerleşim bölgelerindeki bütün sineklerin % 90’ını meydana getirir. Kutuplar’dan Ekvator’a doğudan batıya yayılmış durumdadır. Karasinek insanların yaşadığı en soğuk iklimden en sıcak iklime kadar bütün meskûn yerlerde bulunabilir. Karasinek, bütün uçucu böcekler içinde, arka kanatlarının değişimiyle oluşan halter denen denge organı sayesinde, en üstün uçma kabiliyetine sahip usta bir “hava akrobatı”dır. Her türlü gıda ve çöp artıklarıyla beslenirler ve ortalama 3 km uçarak çevrede insanların yaşadığı her yeri istila ederler ve vücutlarında çok çeşitli hastalık mikropları taşıdığı için her dolaştığı şeye mikrobu bulaştırırlar. Zira her 5 dakikada bir gezdiği yerlere dışkı bırakırlar. Kolera, diyare, dizanteri, hepatit, çocuk felci, gıda zehirlenmeleri, salmonelloz, verem gibi hastalıkları bulaştırır. Bütün böceklerde olduğu gibi, bir iç iskelet sistemine sahip olmayan karasineğe bunun yerine muazzam mekanik avantajlar sağlayan kitinden yapılmış bir dış iskeletleri bulunmaktadır. Bu sert kabuk, sineğin, kanatları saniyede 200 defa çırpmasını sağlar. Kanatların yüzeyinde ve başının arka kısmında bulunan hassas duyu organları olan antenleriyle uçuşla ilgili mesajları anında beyne nakleder. Mesela, sinek, uçuş esnasında yeni, farklı bir hava akımına maruz kalırsa, bu duyu organları hemen beyne gerekli sinyalleri iletirler. Kaslar da beyinden gelen bu sinyallere göre kanatları, yeni duruma uygun harekete geçirir. Bu sistem, günümüzün modern uçaklarına ilham kaynağı olmakta şimşek gibi hızlı manevralarla, kendisini yakalamak isteyenleri çileden çıkaran sineği vurmak için kullandığımız sineklik ile çok defa ıskalamamızın sebebi, bu harikulade duyu organlarıdır. Sinek bunlarla, sinekliğin havada meydana getirdiği yeni hava akımını hemen algılar ve bu durumun bir tehlike oluşturduğunu anlayarak, ani bir hareketle uçup, kurtulur. Reflekslerinin, yani ani hareket kabiliyetinin, insandan 10 kat fazla olduğu kabul edilir. Karasinekler yumurtalarını dışkılara, çöplüklere, özellikle sıcak ve nemli yerlere bırakırlar. Yumurtalar bir günden kısa bir sürede çatlar ve larvalar çıkar. Larvalar bir iki hafta içinde pupa evresine girerler. Pupa evresinde başkalaşmaya uğrayarak birkaç günde kanatlı erişkin biçimlerini alırlar. Çöp ve gübre gibi nemli organik madde bulunan yerlere 100-150 tanesi yığın halinde yumurtalarını bırakır. Çıkan larvalar organik maddelerle beslenir ve sıcak havada ortalama 7-8 günde sinek olarak uçar. Çok çabuk ürerler. Karasinek, kısa ama yoğun ve üretimli bir hayat sürer. Eğer yumurtaları 25 derece sıcaklıktaki nemli bir yere bırakılırsa yumurtalar, 10 saat gibi kısa bir zaman zarfında açılırlar. Kurtçuklar ancak sıvı maddelerle beslenirler. Bunlar katı yiyecekleri sıvı hale dönüştürebilmek için kendileriyle ortak yaşayan bakterilere muhtaçtır. Bunlarla beraber nimf (pupa) haline girmek üzere olan kurtçuk, orta bağırsağın son kısmından, sindirim borusu boyunca yol alan bakterilerin çoğunu yok edebilecek bir asit salgılar. Kalan bakterileri de tam nimf kundağından çıkarken orada bırakır ve sinek böylece tam asepsili (mikroptan arınmış) olarak dünyaya gelir. Metamorfoz (başkalaşım) geçirip, erişkin sinek haline gelebilmeleri için ise lüzumlu olan 40 °C sıcaklıktaki mekânlara yönlendirilirler. Bu ortamda 6 gün içinde iki metamorfoz geçirip, erişkin sinek olurlar. Bir defada yaklaşık olarak 100’ün üstünde, hayatı boyunca da 600-1000 yumurta bırakabilen dişi karasinek, larva döneminden sonraki üç gün içerisinde, çok rahatlıkla yeniden yumurta bırakabilir. Karasinekler bu ritimleriyle çok hızlı ürerler. Nisan ayı ortalarında yumurtasını bırakan bir karasinekten gelen neslin, aynı yılın Eylül ayı ortalarında bıraktığı yumurta sayısı 5 trilyonu geçer. Başka bir ifadeyle, bir gramın % 1’i ağırlığındaki (yaklaşık olarak 70 sinek 1 gr ağırlığındadır) bir sineğin devamı olan nesillerden 80 bin ton ağırlığında bir sinek ordusu meydana gelir. Karasinek uçuş esnasında yoğun miktarda enerji sarf ettiğinden, vücut sıvısındaki şeker oranında büyük miktarda düşüş meydana gelir. Uyarıcı sistemler bu hayati önemdeki durumu beyne iletirler. Havada tur atarken, koku alıcılarıyla besinlerin yerini bulmaya çalışır. Besin kokusu arttığında da “iniş programını” harekete geçirir. İndiği yerde, ayaklarındaki tat alma organı besinin tatlı, tuzlu veya ekşi olup olmadığını algılar ve beyne iletir. Bunlar karasineğin tercih ettiği besin cetveline uygun tatta ise, beyinden, hortumun çıkması ve emilme işleminin yapılması emri gelir. Çevresi kalın duvarlarla çevrili olan hortumla, sıvı besinler emilmeye başlanır. Besin ne kadar şekerli ise o kadar çok emilir. “Yiyecek maddelerine dadanan inatçı sinek” ününe sahip karasineğin ağzının içinde iki tüpçük bulunur. Bu tüpçüklerden biriyle sıvı yiyecekleri emer, diğeriyle de içinde enzimler bulunan tükürük salgılar. Yağları, karbonhidratları ve proteinleri kolaylıkla hazmeden karasinek, çok sevdiği sert yiyecekleri sıvı hale dönüştürmede bol miktarda tükürük salgılamak durumundadır. İşte bu sebeple de yiyeceklerin üzerine dışkısıyla beraber bol miktarda tükürük bırakır. Daha sonra bir başka karasinek, aynı dışkının üstüne konduğunda, önceki karasineğin tükürüğünü de emer ve böylece bakteriler ikinci karasineğe de bulaşır. Bunun aracılığıyla da daha geniş alanlara yayılır. Ağzının çevresinde ve ayaklarında 20 milyonu aşkın bakteri taşıyabilen karasinek, sadece bir günde 25-50 defa dışkı bırakır. Karasinekler uygun koşullarda 7 gün içerisinde erginliğe ulaşıp çiftleşebilir. Yaşam süreleri ortam sıcaklığına bağlı olarak 2-3 hafta arasındadır. Yaşamları boyunca 10 kez yumurta bırakabilirler. Uygun koşullarda tek bir karasinek bir yıl içerisinde 250 milyar karasineğin atası olabilir. Hitman: Blood Money Hitman: Blood Money, Rasmus Højengaard'un yönetimi altında IO Interactive tarafından geliştirilerek, Eidos Interactive tarafından 13 Eylül 2005'te PlayStation 2 için, 21 Mayıs 2006'da Windows, Xbox ve Xbox 360 için dağıtılan Hitman serisinin dördüncü oyunu. Ayrıca mobile platformlar için aynı isim altında farklı bir sürümü çıkarılmıştır. Oyun, uzman tetikçi Ajan 47'nin bağlı bulunduğu ajans (ICA)'a rakip olan ajansların durumu savaşa dönüştürmesi ve yalnızca en iyinin ayakta kalabileceği bu ortamda 47'nin verdiği savaşı konu alıyor. Brent Smedley Brent Smedley 14 Ocak 1971, Alexandria, Virjinya, ABD doğumlu bir heavy metal davulcusudur. Şu anda Jacksonville, Florida'da oturmakta ve Iced Earth grubunda davul çalmaktadır. Aynı zamanda Tempest Reign grubunda çalan Brent çok iyi bir davul öğretmeni ve Jacksonville semtini tanıtan biridir. Brent daha önceleri Odyssey ve Oracle gruplarında James MacDonough (eski Iced Earth üyesi) ve kardeşi Kent Smedley ile çalışmıştır. Brent Smedley Iced Earth üç parça zaman aralığında bulunmuştur. 1996 ve 1997 arası, 1998 ve 1999 arası ve Ekim 2006'dan günümüze. Brent Iced Earth'e son girişinde turuna 2007 yılında çıkmaya başlamıştır ve iki albüm kaydetmiştir. Bu albümler Jon Schaffer'ın yazdığı Something Wicked hikâyesinden oluşmaktadır. Nabil Nabil, Nabul ya da Nebil (Arapça: نابل "ˈnɛ:bil", Yunanca ""nea polis""'ten) Tunus'ta bir kenttir. Nüfusu 2004 sayımına göre 56,387 kişidir. Aynı zamanda Nabil vilayetinin merkezidir. Eski bir Roma kolonisidir. Dennis Hayes Dennis Hayes, Iced Earth ve Beyond Fear'da çalan bir Amerikalı bass gitaristi. Hayes, 2004 ve 2005 yılları arasında bir Amerikan heavy metal grubu olan Seven Witches'da çalıyordu fakat Iced Earth ve eski Judas Priest vokali Tim Owens'ın sayesinde Beyond Fear adlı gruba geldi. 2007'nin Mart ayında James "Bo" Wallace'ın Iced Earth'den ayrılması üzerine yaklaşan albümler ve turneleri göz önüne alan Iced Earth onu gruba çağırdı. Hayes, Tim ile daha önce 1993 yılında Winters Bane grubunun Heart Of a Killer albümü yapım aşamasındayken çalışmıştı. Adezyon aşınması Adhezyon aşınması veya "adhezif aşınma" (İngilizce; "adhesive wear", Almanca; "adhäsiver verschleiß"), yapışma, ovalanma ve kavrama olarak da bilinen, birbirine temas eden cisimlerin temas yüzeylerinin, bir normal kuvvet etkisi altında izafi hareket yapmaları sırasında görülebilen bir aşınma türüdür. Birbiriyle temasta olan iki cismin gerçek temas yüzeyleri yüzey pürüzlüğü sebebiyle aslında çok çok küçük olduğundan, gerçek temas yüzeyine normal kuvvet sebebiyle etkiyen basınç oldukça büyük değerler alır. Bu noktalardaki gerilmeler çok küçük yük durumlarında dahi akma gerilmesi sınırına erişirler ve akarak plastik deformasyona uğrarlar. Plastik deformasyona uğrayan bu yüzeyler üzerinden cisimler, birbirine mikro kaynaklar ile bağlanırlar. Bu sırada iki cisim arasında devam eden izafi hareket sebebiyle kaynak bağı kopar. Bu kopma sonucu diğer cisme göre yumuşak olan malzemeden imal edilmiş cismin yüzeyinde boşluklar oluşur, diğer yüzeydeyse çıkıntılar meydana gelir ve iki yüzey arasına "adhezif parçacıklar" dökülür. Adhezyon aşınması, benzer ve kolay alaşım yapabilen malzemeler arasında meydana gelmekte ve tüm temas noktalarında meydana gelmemekte, yalnızca bir kısmında oluşmaktadır. Adhezyon aşınması yüzey pürüzlüğünü bozduğu ve adhezif parçacıklara sebep olduğu için abrazyon aşınmasına da zemin hazırlar. Adhezyon aşınması ile abrzayon aşınması aynı anda görülmez.İki yüzey arasına çevre etkisiyle sert partiküller girdiğinde veya adhezif parçacıklar oluştuğunda yani abrazyon aşınması için gerekli koşullar sağlandığında adhezyon aşınması oluşmaz. Kohezyon ve Adhezyon İster katı, ister sıvı, isterse gaz hâli olsun bir maddenin atomları arasında birbirlerine karşı kuvvet etkileşimleri vardır. Aralarında uygun bir mesafe bulunan iki atom arasında çekme kuvveti tesirlidir. Eğer iki atom, bu çekme kuvvetinin tesiri ile birbirine çok fazla yaklaşırsa bu defa birbirlerini itmeye başlarlar. İtme ve çekme kuvvetlerinin dengelendiği mesafede atomlar en kararlı konumlarında bulunur. Bir atomu kararlı konumundan ayırmak, yani diğer atoma yaklaştırmak veya uzaklaştırmak için enerjiye ihtiyaç vardır. Gereken bu enerji miktarı katı madde atomları için büyük, sıvılar için küçük, gazlar için ise ihmal edilebilecek kadar azdır. Böylece katı madde katılığını muhafaza eder, sıvılar ise moleküllerarası kuvvetlerin gaz hâlinden oldukça büyük olması sebebiyle, katılar gibi hacimlerini muhafaza eder, fakat akışkan bir özellik kazanırlar. Bir maddenin atomları arasındaki bu çekme kuvvetlerine kohezyon adı verilir. Atomlararası kuvvetler sadece aynı madde içerisinde tesir göstermezler. Bir maddenin atomu ile diğer bir maddenin atomu arasında da çekme kuvvetleri mevcuttur ve buna da adhezyon adı verilir. Bir bardak içerisindeki suyu ele aldığımızda; su moleküllerinin kendi aralarındaki çekme kuvvetleri kohezyon, bardak molekülleri ile su molekülleri arasındaki çekim kuvvetleri ise adhezyondur. Aşınma hızı yüzeylerin izafi hızına ve normal kuvvete bağlıdır. Genelde yüksek kayma hızlarında ve büyük yüklerde görülen bir aşınma şeklidir. Cisimlerin etrafındaki gazların aşınma hızına etkisi büyüktür. Karbon dioksitli ve azotlu ortamda aşınma hızı havaya göre oldukça düşmektedir. Yine oksitlenme ve nem sebebiyle oluşan korozyon tabakası da adhezyon hızını önemli ölçüde artırmaktadır. Yağlamanın sürtünme ve aşınmanın önlenmesi açısından önemi büyüktür. Doğru bir yağlayıcı seçimi ve iyi bir yağlama yöntemiyle yarı sıvı sürtünme bölgesinde dahi adhezyon aşınması önlenebilir. Yüksek hız ve basınç altındaki yüzeyler arasına katkılı (aditifli) bir yağlayıcı konulmasıyla adhezyon aşınmasının önüne geçilebilir. Birbiriyle çalışan makine elemanları için uygun malzeme seçimi çok önemlidir. Lamel grafitli gri dökme demirler, iç yapıları ferritik olduğu zaman, düşük izafi hızlarda mükemmel yağlayıcıdırlar. Yine kalay, selenyum, arsenik ve tellür gibi metaller de adhezyon aşınması görülmemektedir. Sürtünme ve adhezyon aşınmasının önemli olduğu makine elemanları konstrüksiyonunda (örneğin kaymalı yataklarda) bu metallerin alaşımları tercih edilirse aşınmanın önüne iyi bir yağlamayla geçilir. Makine elemanlarının yüzeylerinin sertleştirilmesi aşınmayı oldukça yavaşlatır. Birbirine temas eden makine elemanlarının yüzeylerinden birinin diğerine göre nispeten daha sert olması, adhezyon aşınmasının yumuşak malzemede oluşmasını ve yumuşak malzemenin sert malzeme üzerinde birikimini, dolayısıyla sert parçanın adhezyon aşınmadan korunmasını sağlar. Adhezif aşınmaya yüzey pürüzlüğünün etkisi de oldukça büyüktür. Makine konstrüksiyonu ve imalatında bu husus göz önünde mutlaka bulundurulmalıdır. Yenme, adhezyon aşınmasının bir türüdür. Yenme olayı, yağlama ve soğutma yetersizliğinden kaynaklanan ve iki yüzey arasında ani ve kuvvetli bir kaynaklanmayla kendini gösteren bir ani aşınma olayıdır. Ani kaynaklanmanın sebebi o noktada oluşan yüksek sıcaklıktır. Bazı durumlarda yüzeyler kilitlenir ve birbirinden ayrılamaz, ayrılsa da yüzeyler bozulduğundan makine elemanı artık kullanılamaz hale gelir. Kaymalı yataklarda görülen yatak sarması olayı yenme olayına en güzel örnektir. Kazsılar Kazsılar (), kuşlar sınıfına ait, ördekler, kazlar ve kuğuları kapsayan bir takımdır. Takım, yaşayan 3 familya ve yaklaşık 150 tür içerir. Takım üyeleri su yüzeyinde yaşamaya uyum sağlamış, iyi yüzücülerdir. Ayakları yüzmeye uyum sağlamış, perdeli olan kuşlardır, bununla beraber karada da hareket ederler. Vücutları iridir. Eski zamanlarda önemli besin kaynaklarından ve avcılık sebeplerinden biri olmuşlardır. Günümüzde kümes hayvanı olarak da beslenirler. Zeki Åžanal Zeki Şanal (d. 1950, Osmaniye, Türkiye), Türk bürokrat. 1974'te Ankara Üniversitesi Siyasal Bilgiler Fakültesi'nden mezun oldu. Emniyet Genel Müdürlüğü'nde Komiser Yardımcılığı ve Komiserlik, Pülümür, Polatlı ve Yeşilhisar Kaymakam Vekilliği, Hassa, Muradiye, Kızıltepe ve Gazipaşa Kaymakamlıkları, İçişleri Bakanlığı Teftiş Kurulunda Mülkiye Müfettişliği, Batman, Niğde, Tekirdağ, Hatay ve Sinop Valilikleri, Mahalli İdareler Genel Müdürlüğü yaptı. Evli 2 çocuk babasıdır. Sürmeli çalı kuşu Sürmeli çalı kuşu ("Regulus ignicapillus"), çalı kuşugiller ("Regulidae") familyasından bir kuş türü. Avrupa, kuzey Afrika, Madeira Adaları'nda yavrular. Kısmen göçmendir. Kuzey ve doğu bölgelerde yaşayan kuşlar olup, kışlarını güneyde geçirirler. Kışın, çoğunlukla baştankara sürüleriyle bulunurlar. Boyları 9-10 cm kadardır. Vücudunun üst kısmı yeşilimsi, alt kısmı ise beyazdır. İki beyaz kanat çizgisi ve siyah göz çizgileri vardır. Kaş bölgeleri ise beyazdır. Dişilerinde sarı, erkeklerinde ise turuncu renk taç vardır. Bayağı çalı kuşuna benzer ama bronz rengi omuz bölgesi ve yüz şekli ayırt edicidir. İsa Küçük İsa Küçük (d. 1957, Konya, Türkiye), Türk bürokrat ve yazar. 1980'de Ankara Üniversitesi Siyasal Bilgiler Fakültesi'ni bitirdi. Karacasu, Ovacık, Sivaslı, Çerkezköy, Marmaris Kaymakamlıkları, Diyarbakır Vali Yardımcılığı görevlerinde bulundu. 08 Şubat 2003 ve 08 Ocak 2006 yılları arasında Osmaniye valiliği yapmıştır. Çerkezköy kaymakamı iken, Çerkezköy ilçesinde, millî eğitim ve sağlık alanlarında, kamu yatırımlarının hızlanması ve zamanında bitirilmesi için, üst düzeyde gönüllü halk katkısı sağlamak, köy yollarının asfaltlanması konusunda devlet-vatandaş işbirliğini gerçekleştirmek hususlarındaki çalışmalarından dolayı kendisine Türk İdareciler Derneği Başkanlığınca Hüseyin Öğütcen başarı ödülü verildi. Aralık 2005-Aralık 2008 yılları arasında Bartın valiliği görevinde bulundu. Valiler Kararnamesi ile Merkez valiliği görevine atanan Küçük, mahkeme kararıyla Ağustos 2009 tarihinde yeniden Bartın valisi oldu. 'Halet Abla Destanı' ve 'Bütün Hürriyetler Serbest Bu Akşam' adlı şiir kitapları vardır. 3 Ağustos 2012 tarihli Resmî Gazete'de yayımlanan valiler kararnamesi ile merkez valiliği görevine atanmıştır. Eserlerinde mutluluğun yaşamaktan çok yaşatmak sevinci olduğuna vurgu yapan İsa Küçük, "şehname" çağrışımlı "Başka Şeylerin Şiirleri" kitabıyla üçüncü bin yılın ilk on beş yılına (mitoloji ve güncel olaylar örgüsüyle) özgülediği deneysel şiirlerinden bir seçkiyi ölümsüzlüğün sırrının insan kalarak yaşamak olduğu vurgusuyla okurları ile paylaşmıştır.. 2019 yılında da insani duyarlılıklar olarak tanımladığı şiirleri içeren "Olympos Mektupları" ve aynı yılının sonunda taşra hayatını ve bir yöneticinin kendisi ve çevresi ile mücadelesini anlatan "Sarışın ve Kara" isimli bir romanı yayınlanmıştır http://www.cumhuriyet.com.tr/yazarlar/oktay-ekinci/vali-isa-kucukneden-8216merkez8217de-370630 https://www.adilmedya.com/siire-dair-olympos-mektuplari215921-2/ Eserleri Bace Bace, Beca ya da Becaye (Arapça: باجة) Tunus'un kuzeyinde bir kent. Tunus kentinden 100 km uzaklıktadır. Nüfusu 56.677 kişidir. Aynı zamanda Bace vilayetinin merkezidir. ZÃ¼beyir Kemelek Zübeyir Kemelek (d. 1954, Yerli, İskilip, Çorum) - (ö. 21 Şubat 2014, Malatya), Türk bürokrat. Ankara Üniversitesi Siyasal Bilgiler Fakültesi'ni bitirdi. Espiye Kaymakamlık Vekilliği Şabanözü, Nazımiye, Iğdır, Ümraniye Kaymakamlıkları, İçişleri Bakanlığı Şube Müdürlüğü, İller İdaresi Daire Başkanlığı ve Genel Müdür Yardımcılığı, Kayseri Vali Yardımcılığı yaptı. İstanbul Ümraniye Kaymakamlığından sonra 2006 tarihinde Osmaniye valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Tekirdağ Valiliği görevine atanmıştır. 3 Ağustos 2012'de yayımlanan valiler kararnamesi ile Sivas Valiliğine atandı. Evli ve 3 çocuğu babası olan Kemelek, 21 Şubat 2014'te tedavi gördüğü İnönü Üniversitesi Turgut Özal Tıp Merkezi organ nakli yoğun bakım ünitesinde hayatını kaybetmiştir. Ã–rdekgiller Ördekgiller (Anatidae), kazsılar takımına ait, sulak alanlarda yaşayan kuşları kapsayan bir kuş familyası. Bu familya üyeleri yüzmeye ve suya dalmaya uyum sağlamışlardır. Ayakları perdeli, değişik şekilde beslenmeye özelleşmiş, gagaları üstten basık olan kuşlardır. Genellikle tatlısularda yaşarlar. Besinlerini dalarak alırlar. Dipteki çamurları ağızlarına alıp, süzerler. Dil üzerindeki sinirlerle donanmış almaçlar yardımıyla besinlerini bu çamurdan seçerler. Beslenmelerinde görmenin etkisi olmadığı için gece de beslenebilirler. Besinleri bitkiseldir. Familya üyeleri, uçarlerken boyunlarını ileri doğru uzatırlar. Yuvalarını zemine veya ağaç ya da kaya kovuklarına yaparlar. Yuva içini tüylerle döşerler. Küçük türler en az 12, büyük türler ise en az 3 yumurta bırakırlar. Çiftleşmeleri su içinde gerçekleşir. Genellikle yalnız dişi kuluçkuya yatar. Göçmen kuşlardır. Yuvalarını her yıl yeniden yaparlar. Antarktika haricinde dünyanın her yerinde bulunurlar. TurnamsÄ±lar Turnamsılar veya bataklık kuşları (), kuşlar (Aves) sınıfının, karinalılar (Carinatae) bölümünün, gökkuzgunumsular (Coraciiformes) takımına giren bir alt takımı. Genellikle sucul yaşamları olan, boyunları uzun, kanatları yuvarlak ve kuyrukları kısa olan kuşlardır. Bacakları yaşam biçimlerine göre değişkenlik gösterir. Ses çıkarma yetenekleri iyi gelişmiştir. Büyük bir kısmı bitkisel olarak beslenir, fakat hepçil ya da etçil olanları da bulunur. familyası 2000'li yıllarda gerçekleştirilen genetik çalışmalar sonucunda Gruiformes takımından ayrılarak Charadriiformes takına dahil edilmiştir. İsmail Dokuzoğlu İsmail Dokuzoğlu, (d. 1931 İnebolu, Kastamonu Türkiye - ö. 31 Ekim 2004, Ankara, Türkiye), Türk bürokrat ve siyasetçi. 1949 yılında Polis Koleji’nden mezun oldmuştur. Daha sonra, Ankara Üniversitesi Siyasal Bilgiler Fakültesi'ni bitirmiştir. Kocaeli Maiyet Memurluğu adaylığı, Eflani, Mutki, Beyşehir, Kadınhanı kaymakamlıkları, Emniyet Genel Müdürlüğü'nde çeşitli görevler, 1972-1975 tarihleri arasında Sinop, 16 Nisan 1977 - 4 Ekim 1977 tarihleri arasında Uşak Vali vekilliği, İçişleri Bakanlığı Müsteşar Muavinliği, 11 Nisan 1980 - 12 Eylül 1980 tarihleri arası Emniyet Genel Müdürlüğü yapmıştır. 6 Haziran 1981 yılında kendi isteği ile emekli olmuştur. 1983 yılında kurulan Doğru Yol Partisi’nin ilk 34 kurucusu arasında yer alarak partinin Genel Muhasipliği ve Genel Sekreter Yardımcılığı görevlerini üstlenmiştir. Evli ve iki çocuk babasıdır. 8 ile 16 Kasım 1961 tarihinde yapılan Türkiye-İran Yüksek Hudut Komisyonu toplantısında gösterdiği bilgi ve başarıdan dolayı Dışişleri Bakanlığınca takdir edilmiştir. Tabarka Tabarka (Arapça: طبرقة, Fenike dili'nde ""Tabarka""'dan) Tunus'un kuzeyinde bir kent ve turizm merkezidir. Mercan balıkçılığı, sualtı fotoğrafçılığı ve yıllık caz festivali ile ünlüdür. Nüfusu 15.634 kişidir. Paçalı şahin Paçalı şahin ("Buteo lagopus"), atmacagiller (Accipitridae) familyasına ait bir yırtıcı kuş türü. Boyları 50–60 cm, kanat açıklıkları yaklaşık 130 cmdir. 4 yumurta bırakırlar. Küçük memeliler ve leşlerle beslenirler. "Buteo" cinsi tipik olarak geniş kanatlı, yırtıcıdır. Bayağı şahine kıyasla daha uzun kanatlıdır ve görünüş olarak kartallara benzerler. Çok değişik tüyleri vardır ama tipik olarak üst taraftaki tüyler kahverengi alt taraftakiler soluk renklidir. Karnında ve bileklerinde koyu renk yamalar vardır. Baş soluk renklidir. Kuyrukları beyaz olup uçlarına doğru koyu renk bantlar görülür.kartallar gibi vahşilerdir Avrupa'nın kuzeyi, Asya ve Kuzey Afrika'da ürerler. Kışları güneye göç ederler. Kabili Kabili ya da Kebili (Arapça: قبلي "Kebili") Tunus'un orta bölgesinde bir vaha kentidir. Nüfusu 2006 yılı verilerine göre yaklaşık 20,156 kişidir. Aynı zamanda Kabili vilayetinin merkezidir. HÃ¼seyin Atak Hüseyin Atak (d. 1 Şubat 1949, Şereflikoçhisar, Ankara, Türkiye) Türk bürokrat. Ankara Üniversitesi Siyasal Bilgiler Fakültesi'nden mezun oldu. Emirdağ, Gölhisar, Uluborlu Kaymakam Vekilliği, Feke, Tomarza, Çıldır, Ardahan, Fethiye, İnegöl ve Güngören Kaymakamlığı, Mardin Vali Yardımcılığı, Kars Valiliği yaptı. 2007 yılından beri Sakarya Valisidir. Evli ve 2 çocuk babasıdır. Yelvegiller Yelvegiller ya da Sutavukları (Rallidae), Turnamsılar takımına ait bir familyadır. Tüm dünyada yayılış gösterirler. Kıyılar, bataklık ve sulak alanlar yaşam alanlarıdır. Omnivor olarak beslenirler. Genellikle akşam karanlığında ve gece aktiftirler. Ayakları yüzücü tiptedir. Kanatlar kısa ve yuvarlaktır. Genelde iyi uçamayan kuşlar olmakla beraber, hiç uçamayan türleri de vardır. Sulak ve bataklık yerlerde kolay yürüyebilirler. Kafsa Kafsa ya da Gafsa (Arapça: قفصة "Gafsa", "Qafsah") Tunus'un orta kesiminde bir kenttir. Nüfusu 2004 yılı verilerine göre göre 84,676 kişidir. Aynı zamanda Kafsa vilayetinin merkezidir. MÃ¼fit Erkasap Müfit Erkasap (d. 11 Haziran 1957, Şanlıurfa) Türk teknik direktör. Futbolculuk dönemine Galatasaray altyapısında başlamış, 1974-1983 yılları arasında Galatasaray'da sağ bek mevkisinde oynamıştır. 1995 yılında kısa süreliğine Galatasaray teknik direktörlüğü yapmıştır. 1996'dan 2000 yılına kadar Fatih Terim'le birlikte çalışmıştır. Galatasaray, Fiorentina ve ve Türkiye millî futbol takımındaki görevlerinde Fatih Terim'in yardımcılığını yapmıştır. Fatih Terim'le beraber futbol oynadıkları dönemden beri 34 yılı, teknik ekipte ise 10 yılı aşkın süredir birlikte çalışmaktadır. Florya'da oturmaktadır. Sevda Karaca Sevda Karaca, (d. 5 Şubat 1956, Ödemiş, İzmir) Türk pop müzik ve sinema sanatçısı. İstanbul Çamlıca Kız Lisesi'nde okudu. Annesinin adı Necla Hanım’dır. Babası Abdullah Bey banka müdürüydü, liseye devam ederken 1970 yılında anne-babası boşandı. Bir abisi vardır. Liseden mezun olduktan sonra Güzel Sanatlar Akademisi İç Mimari bölümünde okudu ancak okulu yarım bıraktı. 1971 yılında Çamlıca Kız Lisesi'ndeki kız arkadaşları gizlice Sevda Karaca'nın resimlerini gönderirler Günaydın - Saklambaç Gazetesinin düzenlediği "sinema güzeli" yarışmasına. Finale kalanlar açıklanır ve aralarındaki isimlerden bir tanesi ise "Sırma Turkar"dır. Çünkü arkadaşları bu takma isimle göndermiştir fotoğrafları. Finallerde yarışır ve 1971 Türkiye Sinema Güzeli olarak seçilir ama bu sefer gerçek adı ile Hanife Sevda Karaca olarak. Aynı yıl ülkemizi İtalya'da Algero'da temsil eder ve bu sefer de "1971 Avrupa Sinema Güzeli" seçilir. Türkiye'ye döner dönmez film teklifleri aldı. Ve 1971 yılında "Üç Kızgın Cengaver" isimli filmle sinemaya adım attı. Dönemin birçok şöhretiyle birlikte oynadı. Esin Engin ve Rıza Silahlıpoda'dan müzik dersleri aldı. İlk teklif gazinocular kralı Fahrettin Aslan'dan gelir. Gazinolarda şarkıcılık yaptı. 1971 sonlarında Bebek Maksim'de Rıza Silahlıpoda ve Ritm 68 eşliğinde sahneye ilk defa çıkar. Ve her zaman sözlerini unuttuğu bir şarkı ilk şarkısı olur "Koşma koşma yorulursun". Ülkü Aker’in “Tanımazsın Beni” ve “Çık Ortaya” isimli günümüzde milyonların hala bir ağızdan söylediği şarkıları plağa okudu. 1979 yılında "Gong Show" adlı bir televizyon programında hem sunuculuk hem de şarkıcılık yaptı. 1981'de annesi ölünce ‘‘bunalımlı yıllar" başladı. 1971 yılında başladığı kariyerine, 1983 yılındaki ikinci evliliğiyle ara verdi. İki yıl kadar sahnelerden uzaklaşan Sevda Karaca 1985 yılında sahnelere geri döndü. Lunapark ve Maksim Gazinolarında 5 yıl kadar daha çalıştıktan sonra 1990 yılında sahnelere kesin olarak veda etti. Ticarete atılıp oyalanmak istedi. Video kulübü açtı. Olmadı. Orayı Sevda Karaca Butik yaptı, isminin ününden faydalanmaya çalıştı. 15 sene işletti. Fethi Demircan Fethi Demircan (d. 20 Haziran 1938, Elazığ), Türk teknik direktör. Şu anda Türkiye kadın millî futbol takımı teknik direktörü olarak görev yapmaktadır. 20 Haziran 1938'de Elazığ'da dünyaya geldi. Elazığ Lisesi'nde okuduktan sonra Türk Silahlı Kuvvetleri'nde astsubay oldu. "Spor, Savaş Komando Okulu"nu bitirdi. Okuldan sonra Kore ve Kıbrıs'ta görev yaptı. Daha sonra amatör olarak futbolla ilgilenip Balıkesir Karagücü ve Muhafızgücü takımlarında amatör düzeyde oynadı. Macaristan'a Spor Akademisi'ne gitti. Akademi sonrası İngiltere'ye giden Demircan, Arsenal FC ve Westhome FC takımlarında gözlemci antrenörlük yaptı. 1975'te yardımcı antrenörlük için West Ham United ile anlaştı. West Ham'la anlaştıktan sonra Galatasaray'dan teklif alan Demircan, Türkiye'ye döndü. Teknik direktörü olmayan Galatasaray'ı 1975-76 sezonuna hazırladı. Don Howe teknik direktörlüğe gelince de yardımcılığını yaptı. Howe ayrıldıktan sonra takımı sezon sonuna dek yönetti. Ligi üçüncü bitirdi ve penaltılar ile kazanılan finalde Türkiye Kupası'nı kazandı. Sezon sonu Londra'ya antrenör kursuna gitti. Sonraki sezon İngiliz antrenör Malcolm Allison'un yardımcılığını yaptı. 77-78 sezonu da Allison'la başlasalar da yabancı teknik adam takımı bırakınca Demircan yeniden Galatasaray'ı yönetti. Sezonu yine 3. olarak bitirdi. 1978-79 sezonunda Boluspor'a transfer oldu. Sezon sonunda 14. olup, 2. Lig'e düştüler. 1979-80 sezonunda ise 2. Lig'deki Kocaelispor'u çalıştırdı. Sezon sonu 2. Lig şampiyonu olarak 1. Lig'e geri döndüler. Bu başarısı ile dikkat çeken Demircan, Bursaspor'a transfer oldu. Ligde 9. olan Bursa, kupada ise yarı finalde Demircan'ın eski takımı Boluspor'a elendi. Teknik direktörlük kariyerinde Türkiye millî futbol takımı, Galatasaray ve Bursaspor'un yanı sıra ikinci lig takımlarından Düzcespor, Kocaelispor ve Samsunspor'u da çalıştırmıştır. Kocaelispor'u 1979-80 sezonunda, Samsunspor'u ise 1984-85 sezonunda ikinci ligde şampiyon yaparak Süper Lig'e çıkarmıştır. 2007 yılında kadın millî takımlarda göreve gelmiştir. İmkansızlıklara rağmen U-19 kadın millî takım Şili'de gerçekleştirilen şampiyonada dünya üçüncüsü olmuştur. Sigfried Held Sigfried "Siggi" Held (d. 7 Ağustos 1942; Freudenthal, Sudetenland), Alman eski futbolcu ve teknik direktör. Oynadığı dönemde Forvetforvet ve orta saha mevkilerinde oynamaktaydı. Profesyonel olarak ilk oynadığı kulüp Kickers Offenbach olmuştur. 1965 yılında Almanya'nın en üst düzey ligi Bundesliga'da oynamaya başlamıştır. Borussia Dortmund, Offenbach ve Bayer 05 Uerdingen takımlarıya 442 Bundesliga maçına çıkmıştır. Almanya millî futbol takımı ile de 41 maça çıkmış 1966 Dünya Kupasında mücadele etmiştir. 1981 yılında futbolculuktan emekli olduktan sonra teknik direktör olarak kariyerine devam etmiştir. 1982-83 sezonun Schalke 04, 1986-90 sezonunda İzlanda, 1989-90 sezonunda Galatasaray, 1991-93 sezonunda Admira Wacker Wien, 1993-95 sezonunda Dynamo Dresden, 1996-98 sezonunda ise VfB Leipzig takımlarını çalıştırmıştır. 2001-2003 yılları arasında Malta'yı çalıştırmıştır. 2004 yılında Tayland millî futbol takımını çalıştırmaya başlamıştır ama 5 ay sonra bu görevi bırakmıştır. Tuzer Tuzer (Arapça: توزر , Fransızca: "Tozeur") Tunus'ta bir vaha kentidir. Nüfusu 2004 yılı verilerine göre 32,400 kişidir. Aynı zamanda Tuzer vilayetinin merkezidir. Don Howe Donald "Don" Howe (d. 12 Ekim 1935 - ö. 23 Aralık 2015), , İngiliz eski millî futbolcu ve teknik direktör. Kariyerinin büyük bölümünü geçirdiği West Bromwich Albion kulübüne altyapıdan 1952 yılında katılmıştır. A takıma 1955'te çıkmış ve yaklaşık 350 maçta defansta görev yapmıştır. 1958 FIFA Dünya Kupası'nda oynamış ve toplamda 23 defa İngiltere millî takımı forması giymiştir. Futbolu bıraktıktan sonra yaklaşık 20 yıl boyunca aralarında Galatasaray ve Arsenal'ın de bulunduğu kulüplerde teknik direktörlük yapmıştır. 23 Aralık 2015 tarihinde hayatını kaybetti. Zağvan Zağvan (Arapça: زغوان), Tunus'un kuzeyinde yer alan bir kenttir. Nüfusu 2005 yılı verilerine göre 12.000 kişidir. Aynı zamanda Zağvan ilinin merkezidir. Josef Pröll Josef Pröll (d. 14 Eylül 1968, Stockerau) Avusturyalı siyasetçi. Eski Maliye Bakanı ve Şansölye Yardımcısı. Erwin Pröll'ün yeğenidir. Hammamet KÃ¶rfezi Hammamet Körfezi (Arapça: خليج حمامت) Tunus'un kuzeydoğusunda bir körfez. Koordinatları. Ünlü tatil kenti Hammamet körfezin kuzeybatı kesiminde yer alır. Turnagiller Turnagiller (Gruidae), turnamsılar (Gruiformes) takımına ait bir kuş familyası. Güney Amerika ve Antarktika hariç tüm dünyada yayılış gösterirler. Genellikle sazlık bölgelerde bulunurlar. Uzun bacaklı, uzun boyunlu kuşlardır. Tohumlar, meyveler ve küçük hayvanlarla beslenirler. Göç ederler. Gaga, boyun ve kanatlar uzun, kuyrukları kısadır. Birçok türde trake, göğüs kemiğinin içinde kıvrımlar yaparak rezonanslara neden olur ve bu yüzden sesleri kilometrelerce uzaklardan duyulabilir. Yuvalarını yere yaparlar ve içine genellikle iki yumurta bırakırlar. Ä°zafi hareket İzafi hareket ya da "nispi", "bağıl" veya "relatif hareket" (İngilizce; "relative motion"), belirli iki hızda hareket halindeki iki cismin, birinin diğerine göre nispeten hareketine izafi hareket denilir. Yani iki cismin hızlarının farkı izafi hareketin hızını vermektedir... Alev Alev, ateşin görünen gazlı kısmıdır. Antik Yunanlar ve Simyacılar ateşin; hava, su ve toprak gibi element olduğu görüşündeydiler. Ancak modern tanıma göre Element, saf bir maddenin sahip olduğu protonlarla ilgilidir. Ateş ise birçok farklı maddeden oluşmuştur. Yani ateş bir element değildir. Çoğu alev için alev, çoğu sıcak gazların bir karışımıdır. Ateş, havadaki oksijen ile ahşap veya propan (CH) gibi yakıtların arasındaki reaksiyon sonucudur. Diğer ürünlere ek olarak, bu reaksiyon karbondioksit(CO) duman,ışık ve ısı üretir. Alev yeterince sıcaksa gazlar iyonlaşır iyonlaşma ve sonunda maddenin bir diğer hali olan plazmaya Plazma geçer. Sıradan bir yangında iyonlaşma az miktarda olduğu için alevdeki maddelerin çoğu gaz halde olur. Yani alev bir gazdır. Ya da çoğunlukla gaz, az bir miktar ise plazmadır. Aynı zamanda ateş gaz olduğundan gazların da bir kütlesi ve hacimlerinin olmasından dolayı ateşlerinde bir kütlesi ve hacmi vardır ve alevin, rengi ve sıcaklık derecesi yakan ve yanan maddelerin türüne bağlıdır. Örnek olarak bir çakmak ve onun tutuşturduğu mumun alevi aynıdır. Zazie dans le mÃ©tro Toygiller Toygiller (Otididae), turnamsılar takımına ait bir kuş familyası. Avrasya'da yayılış gösterirler. Stepler bulundukları bölgelerdir. Kuvvetli yapılı, zemin hayvanlarıdır. Genellikle iri yapılı vücutları olmasına karşın iyi uçarlar. Tohum ve bitkilerle beslenirler. Gagaları kısa ve kuvvetli, kanatları geniştir. Arka parmakları olmayan kuşlardır. Bacakları uzun, ön parmaklar kısa ve kalındır. İyi koşucudurlar. Erkekler daha iridir. İlginç üreme dansları vardır. Yuva yapmazlar. Çukurlara 1 ila 3 yumurta bırakırlar. Yüzey pürüzlüğü Yüzey pürüzlüğü ya da "yüzey kalitesi", parçanın yüzeyinde imalat yönteminden meydana gelen takım izleri, hatalar ve dalgalar gibi düzgünsüzlüklerin toplamına verilen isimdir. Bu düzgünsüzlükler makine elemanları arasındaki gerçek temas yüzeylerini küçültmekte, sürtünmeyi artırıp, aşınmayı hızlandırmakta, parçanın yorulma ve çentik darbe mukavemetini düşürmektedirler. Yağmur kuşları Yağmur kuşları (), kuşlar sınıfına ait bir takımdır. Çok değişik yaşam alanları olan kuşlardır. Vücut yapıları değişiktir. Sulara yakın ya da bağımlı olarak yaşarlar. Takım üyelerinin çok fazla ortak özellikleri yoktur. Gagaları çeşitli uzunluktadır. Bazı türlerde düz, ince uzun, bazılarında kıvrıktır. Genellikle su kenarlarında yaşarlar. Fakat bacak yapısı bakımından steplere, çöl iklimine de uyum gösterenleri vardır. Denizle ilişkili yaşayanlarda tuz bezi gelişmiştir. Çoğunlukla hayvansal beslenirler. Yüzeyden balık toplamak suretiyle, dalarak, başkalarının besinlerini çalarak, yumuşakçaların kabuklarını açarak beslenirler. Yumurtalarını her zaman taşlar ve midye kabukları ile birlikte bırakırlar ve çoğunlukla erkek ve dişi birlikte kuluçkaya yatar. Sidi Bu Zeyd ili Sidi Bu Zeyd Vilayeti (Arapça: ولاية سيدي بوزيد) Tunus'un orta kesiminde yer alan bir vilayet. 6.994 km² yüzölçümündeki vilayetin nüfusu 396.000 kişidir. Vilayetin merkezi Sidi Bu Zeyd şehridir. Zıpkın Zıpkın, ip ya da misinaya bağlı çentikli bir şişin el ya da tetik mekanizması yardımıyla fırlatılarak, sualtı ve deniz avcılığında balık, balina ya da diğer sualtı hayvanlarının avlanması ve yakalanmasında kullanılan mızrak gibi bir av silahıdır. Hedefteki avı atılan şiş sayesinde deldikten sonra, şişin uç kısmındaki kelebek sayesinde kaçmasını engeller ve avcının, şişin kıç tarafına bağlanılan ip yardımıyla avını yakalamasını sağlar. Günümüzde zıpkınlar, ahşap, alüminyum ve karbon gibi malzemelerden üretilmekte, havalı ve lastikli olarak ikiye ayrılmaktadır. Zıpkın boyu, zıpkının kullanılacağı ava göre farklılık göstermektedir. Günümüzdeki kullanımına göre 90-82-75-60-45 cm ve altı boylarındaki zıpkınlar taş altı ve sığ su avlarında, 100-110-120-130-140 cm ve üzeri boylarındaki zıpkınlar mesafeli atışların için, derin su ve büyük balık avlarında kullanılmaktadır. Sidi Bu Zeyd Sidi Bu Zeyd Tunus'un orta kesiminde bir kenttir. Nüfusu yaklaşık 40.000 kişidir. Aynı zamanda Sidi Bu Zeyd vilayetinin merkezidir. Jason Statham Jason Statham (d. 26 Temmuz 1967; Shirebrook, Derbyshire), İngiliz aksiyon, dövüş filmi oyuncusu ve atlama dalında dereceleri olan eski bir yüzücüdür. Daima kendi sahne dövüşünü ve hünerlerini sergiler. Kendi antikahramanlığı ile ünlenmiştir ve filmlerinde genellikle İngiliz aksanı ile konuşur. Statham Shirebrook, Derbyshire, İngiltere'de dünyaya geldi. Annesi Eileen (née Yates) bir dansçıdır. Babası Barry Statham ise sokak satıcısı ve salon şarkıcısıdır. Babası ile yerel marketlerde çalışmak yerine sanatı takip etmeye karar verdi ve Great Yarmouth, Norfolk'a yerleşti. Daha sonra sanata adım atabilmesi için futbolcu Vinnie Jones'un yanında büyüdü. Jones ona futbolu öğretti ve Statham 11 yaşından sonra yerel bir orta okulda (1978-1983) oynamaya başladı. O sıralarda dalış branşına da tutkusu vardı. Bu yüzden dalış tekniklerini geliştirmek için günlük olarak pratikler yapıyordu. Ayrıca 12 yıl boyunca Britanya Ulusal Dalış Takımının üyesiydi. 1990 yılında Auckland'da düzenlenen Commonwealth yüzme yarışmalarında altama dalında dünya 12'ncisi olmuştur. Medyada Statham'ın hayatı Londra'daki Crystal Palace Ulusal Spor Merkezi'nde çalışırken spor modelliğinde Spor Tanıtımları ajansı tarafından fark edildiği zaman başladı. Daha sonra, giyim markası French Connection için model oldu.