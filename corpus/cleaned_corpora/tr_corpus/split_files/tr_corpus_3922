Cemaati Nur Cemaati, Nurcular veya Risale-i Nur hareketi, Said Nursi tarafından telif edilen Risale-i Nur adlı eserlerin bilgileri istikametinde teşekkül eden 20. yüzyıl başlarında doğan İslâmî harekettir. İtikâdi ve fıkhi bakımdan Sünnî İslâm'a bağlıdırlar. Cemaatin temel faaliyeti Risale-i Nur'ların okunması, anlaşılmaya çalışılması ve insanlara ulaştırılmasıdır. Bu faaliyet Cemaat mensupları tarafından "Hizmet-i imaniye ve Kur'aniye" veya kısaca "Hizmet" diye tabir edilen kavramlarla ifade edilir. Said Nursiye ait Kur'an tefsiri olan Risale-i Nur Külliyatı öğretileri ekseninde hareket eden bir yapıya sahiptir. Kararlar genellikle "Meşveret" veya "İstişare" diye adlandırdıkları danışma sonunda çoğunluk tarafından alınır. Said Nursi'nin vefatından sonra talebelerinin çeşitli şehirlere dağılması ve yeni Risale-i Nur okuyucuların doğmasıyla Cemaat farklılık gösterebilen tarzlarda faaliyet göstermiş; "Meşrep" olarak tabir edilen yeni gruplar meydana gelmiştir. Said Nursî'nin 23 Mart 1960 tarihinde ölümünden sonra yönetim anlayışı, siyasi olaylara bakış, etnik köken ve hizmet metodu gibi konulardaki görüş farklılıkları sonucu birçok Nur Cemaati grubu ortaya çıktı. İlk dönemde, temel iki grup, Ahmet Hüsrev Altınbaşak önderliğindeki "Yazıcılar" grubu ile Zübeyir Gündüzalp önderliğindeki "Okuyucular" grubu idi. Altınbaşak ve grubu, risalelerin sadece Osmanlıca olarak yazılıp okunmasını savunurken, cemaatin yeni lideri Gündüzalp ve grubu, Nursi hayattayken izin verdiği gerekçesi ile, modern Türkçe harfler ile matbaada basılıp yayılmasını savunuyordu. Gündüzalp liderliğindeki "ağabeyler konseyi", yazıcılar grubu ve lideri Altınbaşak ile tekrar birleşmeye çalıştı, ancak bu girişimler sonuçsuz kaldı. Aynı dönemde, Okuyucular grubuna yakın olmakla birlikte kendi yaşadıkları bölgede bağımsız olarak hareket eden Mehmed Kayalar Diyarbakır'da; Said Özdemir, Ankara'da (bu gruba daha sonra "tenvir" denilmiştir) ve Mehmed Kırkıncı Erzurum'da cemaat oluşturmaya başladı. Günümüzde, genellikle, farklı bir grupta bulunmanın sebebi "önce o grupla tanışmış olmak"tan öteye gitmemektedir. Bir grubun düzenlediği konferans vb. etkinliğe diğer gruplardan herkes katılabilmekte ve üst düzeyde temsilciler de gönderilerek birliktelik oluşturulmaya çalışılmaktadır. Said Nursi, Nur cemaati'nin sahip olması gereken vasıfları Risale-i Nur Külliyatı'nda açıklamıştır: Bazı Nur Cemaati gruplarının belirtilen ilkelerden bazılarına uygun hareket etmedikleri bilinmektedir. Nur Cemaati tarih boyunca çeşitli gruplara ayrılmıştır. Özellikle 2014 yılından önce yayımlanmış birçok kaynakta Gülen Hareketi, Nur Cemaatinin önde gelen bir kolu olarak öne sürülmüştür. Cemaatin beş önde geleni, 31 Aralık 2013 tarihinde siyasi faaliyetlerin Nur Cemaati fikirleri ile uygun olmadığını belirtmişlerdir. Bu açıklamanın Gülen Hareketine yönelik olduğu düşünülmüştür. Özellikle 15 Temmuz 2016 darbe kalkışmasından sonra, Yeni Asya grubu hariç, Nur Cemaati ileri gelenleri, Gülen Hareketine karşı olan tutumunu belirginleştirmiştir. Kovalent bağ Kovalent bağ, iki atom arasında, bir veya daha fazla elektronun paylaşılmasıyla karakterize edilen kimyasal bağın bir tanımıdır. Genellikle bağ, ortaya çıkan molekülü bir arada tutan ortak çekim gücü olarak tanımlanabilir. Paylaşılan elektron ya da elektronlar, her iki çekirdek etrafında dolanacaklar, iki çekirdek arasındaki bölgede daha uzun süre bulundukları için bu bölgede (-) yüklü bir alan oluşturacaklardır. Bu alan, her iki çekirdeğe bir çekme kuvveti uygulayarak bir bağ oluşturur. Kovalent bağ, Polar Kovalent Bağ ve Apolar Kovalent Bağ olmak üzere ikiye ayrılır. Kovalent bağ, söz konusu atomların dış yörüngelerinin dolması ile meydana gelir. Bu tür bağlar, moleküller arası hidrojen bağından daima daha güçlü, iyonik bağ ile ise ya aynı güçte ya da daha güçlüdür. Bazı inorganik maddelerin hidrojen( H), amonyak(NH),klor(Cl), su(HO) ve azot(N) molekülleri ile tüm organik maddelerin molekülleri kovalent bağ ile bir arada tutulmaktadır. Kovalent bağ (iyonik ve metalik bağın tersine) yönlüdür; bağ açılarının etkileşimin gücü üzerinde etkisi büyüktür. Bu etkinin kaynağı, kovalent bağların, atomik yörüngelerin üst üste binmesiyle oluşmasından ileri gelir. Atomik yörüngeler (p, d, ve f orbitalleri) hepsi yönlü karakterde olup, bağlanma esnasında önemli ölçüde yöne bağlı etkileşime neden olurlar. Kovalent bağ, genellikle benzer elektronegatifliğe sahip atomlar arasında gerçekleşir. Bu nedenle ametaller, daha kolaylıkla kovalent bağı tercih eder ve metaller de kolayca yerlerinden oynatılabilen elektronların daha serbestçe dolaşabildiği metalik bağ yaparlar. Ametallerde bir elektronun serbest kalması daha zordur, dolayısıyla benzer elektronegatifliğe sahip bir madde ile birleşme söz konusu olduğunda o elektronun paylaşılması tek seçenek haline gelir. Algoloji Algoloji veya fikoloji, algleri inceleyen bilim dalıdır. Yaşam bilimlerinin bir dalı olan algoloji, genellikle bitki biliminin bir alt dalı olarak kabul edilir. Algler, sucul ekosistemlerde birincil üreticiler olan önemli bitkilerdir. Birçoğu, ıslak ortamlarda yaşayan ökaryotik, fotosentetik organizmalardır. Gerçek kökleri, gövdeleri ve yaprakları olmadığı için yüksek bitkilerden ayırt edilirler. Fitoplankton ve diğer mikro algler dahil olmak üzere, pek çok türü tek hücreli ve mikroskobiktir. Diğerleri ise belirli ölçüde çok hücrelidir ve bunlardan bazıları büyüyebilir (örneğin, kelp ve "Sargassum" gibi su yosunları). Algoloji, mavi-yeşil algler veya siyanobakteriler olarak bilinen prokaryotik formları da inceler. Algoloji ile ugraÅŸan biyologlara "algolog" veya "fikolog" denir. Metalik baÄŸ Metalik bağ, esas olarak metaller arasındaki, bir ya da daha çok atomu bir arada tutan bir kimyasal bağ türüdür. Metal atomlarının latisindeki serbest elektronların yer değiştirmiş olarak paylaşılması esasına dayanır. Metalik bağ, kovalent bağ ve iyonik bağ ile birlikte üç güçlü etkileşimden(bağ) biridir. Kimyasal bir etkileşimdir. Metal atomları valans bandında dış yörüngelerinde periyotlarına veya enerji seviyelerine oranla yüksek sayıda elektron içerirler. Bunlar atomdan ayrılarak bir pozitif iyonun(çekirdek) dev latisinin etrafını saran bir elektron denizi oluştururlar. Negatif elektron denizi ile pozitif çekirdekler arasında oluşan elektrostatik çekme kuvvetleri metal atomlarının bir arada kalmalarını sağlar. Burada, kovalent ve iyonik bağlardaki gibi merkezi bir bağ söz konusu değildir. Metalik bağ, düzgün pozitif iyon yığını ile bu yığını kuşatan elektron denizi arasında ortaya çıkar. Metalik bağ polar değildir ve bağlanma etkileşimi içerisindeki atomlar arasında ya hiç (saf elementel metaller) elektronegatiflik farkı yoktur ya da çok az (alaşımlar) elektronegatiflik farkı vardır. Bu etkileşim içindeki elektronlar metalin kristal yapısı boyunca yer değiştirirler. Metalik bağ, metalin dayanımı, dövülebilirliği, süneklik, ısı iletkenliği, elektrik iletkenliği ve parlaklığı gibi pek çok özelliğinin nedenidir. Metaller genellikle yüksek kaynama ve erime noktalarına sahiptirler ve bu da metalik bağın sonucudur. Metalik bağ iyi elektrik iletkenliği sağlar. Uygulanan bir gerilim etkisi altında değerlik elektronları hareket eder. Devre tamamlanırsa akıma neden olur. Diğer bağ mekanizmalarında, elektronları bağdan kurtararak serbest hale getirmek gerektiğinden daha fazla enerjiye ihtiyaç duyulur, yani direnci yüksektir. El Salvador millî futbol takımı El Salvador millî futbol takımı, El Salvador'u uluslararası arenada temsil eden futbol takımıdır. İkinci Dünya Kupası katılımını İspanya'da düzenlenen 1982 FIFA Dünya Kupası'nda elde eden El Salvador, kötü bir rekora imza attı. İlk maçta Macaristan'a karşı dağılan Honduras, 10'a 1 kaybederek Dünya Kupaları tarihinin en ağır yenilgisini aldı. Kalan maçlarda da Arjantin'e 2-0 ve Belçika'ya 1-0 yenilip elendi. Ancak, El Salvador'a 10 gol atan Macaristan da bu gruptan çıkamadı. 1982'de 10-1 kaybedilen Macar maçında tek golü kaydeden Luis Ramírez Zapata, El Salvador'un Dünya Kupası tarhindeki ilk ve tek golünü kaydeden futbolcu olarak tarihine geçti. Aşağıdaki 23 oyuncu, 15 Haziran ve 7 Temmuz tarihleri arasında gerçekleşecek olan 2019 CONCACAF Gold Cup'da oynamak üzere seçildi. Cebel-i Şambi Dağı Cebel-i Şambi (Arapça: جبل الشعانبي), Tunus'un en yüksek dağıdır. 1554 m yüksekliğindeki Cebel-i Şambi'nin eteğinde Kassarin şehri bulunmaktadır. Pyunik FA Pyunik FA () ya da tam adıyla Pyunik Futbolayin Akumb (), 1992 yılında Erivan'da kurulmuş olup Ermenistan'ın en popüler futbol takımlarından biridir. Erivan'daki Cumhuriyet(Hanrapetakan) Stadyumu'nda maçlarına evsahipliği yapmaktadır. Bardzraguyn humb'da 13 şampiyonluğu bulunup 5 kez Ermenistan Kupası'nı, 8 kez de Ermenistan Süper Kupası'nı kazanmıştır. Ä°bni İbni kelimesinin farklı anlamları: Ludwig Erhard Ludwig Erhard (d. 4 Şubat 1897, Fürth - ö. 5 Mayıs 1977, Bonn, Almanya), 1963-1966 yılları arasında görev yapmış Batı Almanya Şansölyesi, 1949-1963 yılları arasında Federal Ekonomi Bakanı. Erhard, sosyal piyasa ekonomisi düşüncesinin kurucularındandır ve ordoliberalizmin temsilcilerinden biridir. Fürth doğumlu olan Erhard, 1913'ten 1916'ya değin ticaret işinde çıraklık yaptı. Çıraklık sonra babasının manifaturacı dükkanında perakende satıcı olarak çalıştı. Bir topçu eri olarak 1916'da Alman ordusuna katılmış, Romanya'da savaşmış ve 1918 yılında Ypres yakınlarındaki ciddi şekilde yaralanmıştır. Erhard savaştan sonra artık bir manifaturacı olarak çalışmaya ve ekonomi okumaya başladı. Nürnberg'de ve daha sonra Frankfurt am Main'de 1925 yılında Franz Oppenheimer doktorasını aldı. Frankfurt'ta kaldığı süre zarfında 11 Aralık 1923'te Luise Lotter (1893-1975) adlı dul bir kadınla evlendi. Mezuniyetinden sonra eşiyle beraber Fürth'e taşındı ve 1925 yılında anne ve babasının şirketinde yönetici oldu. Üç yıl sonra "Institut für Wirtschaftsbeobachtung der deutschen Fertigware" adlı bir pazarlama araştırma enstitüsünde asistan oldu. Daha sonra enstitü müdür yardımcısı oldu. Ludwig Erhard II. Dünya Savaşı sırasında bir savaş sonrası barış kavramları üzerinde çalıştı ancak resmen bu tür çalışmaları topyekûn savaş ilan eden Naziler tarafından yasaklandı. Sonuç olarak, Erhard 1942 yılında işini kaybetti ama "Reichsgruppe Industrie" nin emriyle konu üzerinde çalışmaya devam etti. 1944 yılında Savaş Finansmanı ve Borç Konsolidasyonu'nu (Kriegsfinanzierung und Schuldenkonsolidierung orig) yazdı. Carl Friedrich Goerdeler'e düşüncelerini gönderdi. Savaştan sonra Erhard, Wilhelm Hoegner'in Bavyera kabinesinde kendisine Ekonomi Bakanı yapılan Bavyera Amerikan askeri yönetiminde ekonomi danışmanı oldu. Erhard daha sonra 1947 yılında para reformunu hazırlayan bir uzman komisyonu olan Sonderstelle Geld und Kredit'in başkanı oldu. Ludwig Erhard 1948 yılında iki bölgeli Ekonomik Konsey tarafından Ekonomi Müdürü seçildi. 20 Haziran 1948 tarihinde, Alman markı tanıtıldı. Erhard, askeri yönetim tarafından kabul edilmişti. Fiyat sabitleme ve üretim kontrollerini kaldırdı. Bu onun yetkisini aşmıştı ama bu cesur adımı ile bunu başarmıştır. Nazi dönemi sonrası ilk serbest seçimlerde, Erhard Baden-Württemberg bölgesinde seçime girmiş ve seçilmiştir. Eylül ayında, Konrad Adenauer'in ilk kabinesinde Ekonomi Bakanı olarak atandı. 1963 yılında Adenauer'in istifasının ardından Erhard, 16 Ekim'de Bundestag'da 180 oya karşılık 279 ile Şansölye seçildi. 1965 yılında yeniden seçildi. 26 Ekim 1966, Bakanı Walter Scheel (FDP) istifa etti ve Bütçe protestosu önceki gün yayınladı. FDP üyesi olan diğer bakanlar onu takip ederek istifa ettiler ve koalisyonu dağıldı. 1 Aralık günü, Erhard istifa etti. Halefi, Kurt Georg Kiesinger (CDU'dan) SPD ile bir koalisyon kurdu. Erhard 5 Mayıs 1977'de Bonn'da ölümüne kadar Batı Alman milletvekili kalarak siyasi çalışmalarını sürdürdü. Ludwig Erhard Tegernsee yakınında, Gmund'da gömüldü. Kurt Georg Kiesinger Kurt Georg Kiesinger (d. 6 Nisan 1904 – ö. 9 Mart 1988) Batı Almanya'nın 1 Aralık 1966 - 21 Ekim 1969 tarihleri arasında görev yapmış muhafazakâr Alman şansölyesidir. Berlin'de eğitim aldı ve bir avukat oldu. Bir öğrenci olarak, Berlin'deki Alamannia Tübingen ve Askania-Burgundia'ya katıldı. Şubat 1933 yılında Nazi Partisi'nin bir üyesi oldu, birkaç hafta önce Hitler şansölye olmuştu. 1940 yılında orduya çağrıldı ama dışişleri bakanlığı radyo propaganda departmanında bir iş bularak seferberlikten kurtuldu. Savaştan sonra Ludwigsburg kampında 18 ay geçirdi. İlk ulusal seçimler 1949 yılında Almanya Federal Cumhuriyeti'nde yapıldığı zaman Hristiyan Demokrat Birliği'ne (CDU) katılmış ve Bundestag'da, Batı Alman parlamentosunda bir koltuk kazandı. 1951'de CDU yönetim kurulu üyesi oldu. 17 Aralık 1958'de Baden-Württemberg eyaleti Başbakanı (Ministerpräsident) olarak atandı. 1 Aralık 1966'a kadar bu görevi sürdürdü. 1966 yılında mevcut CDU / CSU-FDP koalisyonunun çöküşünden sonra yeni bir CDU/CSU-SPD ittifak başlığında, olarak Ludwig Erhard'ın yerine Şansölye seçildi. Kurduğu hükümette SPD lideri Willy Brandt ile yaklaşık üç yıl iktidarda kaldı. Temmuz 1971 yılına kadar muhalefette CDU/CSU ortaklığında devam etti ve 1980 yılına kadar Bundestag üyesi olarak kaldı. 1988'de Tübingen'de öldü. Yer ısısı Jeolojideki anlamıyla yer ısısı (jeotermal ısı) gezegenin içindeki ısı kaynaklarına değinir. Genelde Yer'e atfen kullanılsa da diğer gezegenlere de uygulanabilir. Güneş ışınları, Yer yüzeyine metrekare başına ortalama 1370 watt kadar enerji taşır. Bunun üçte birden biraz fazlası, çoğu atmosferden olmak üzere, yansıtılır. Geri kalan kısmı, atmosfer ve yer yüzeyinde soğurulduktan sonra yer kabuğu, okyanuslar, canlılar ve atmosferin değişik tabakalarının katıldığı karmaşık bir mekanizma ile yeniden kızılötesi ışınım şeklinde uzaya kaybedilir. Bu sistem içerisinde, yer yüzeyinin ortalama sıcaklığı 14C civarında sabit kalır. Yer kürenin derinliklerine inildikçe artan sıcaklıkların nedeni ise gezegenin içindeki bir ısı kaynağıdır. Sondaj çalışmaları yardımıyla çeşitli derinliklerde yapılan sıcaklık ölçümleri ile yer kabuğunu oluşturan kayaların ısı iletkenliği bir arada değerlendirildiğinde yerküre derinliklerinden gelen ısı akımının 0,05-0,1 watt/m kadar olduğu hesaplanır. Güneşten aldıkları enerjinin kat kat fazlasını dışarı yayan gaz devleri ile karşılaştırıldığında çok küçük ölçekli olduğu anlaşılan bu ısı kaynağı, Yer'in güneşten aldığı enerjinin ancak 20.000'de biri düzeyinde olsa da gezegen merkezinde 5000C'yi aşan sıcaklıkların sürdürülmesini sağlayabilmektedir. Yer'in iç ısı kaynağının doğrudan gözlemlere dayanarak belirlenmesi mümkün olmasa da, eldeki verilerin birleştirilmesi sonucunda ortaya çıkan modeller, değişik mekanizmaların rollerinin belirlenmesine yardımcı olur: Güneş Sistemi'nin oluştuğu dönemde, birleşerek yerküreyi meydana getiren çok sayıda küçük parçanın beraberlerinde getirdiği enerjidir. Parçacıklar, çarpışarak yavaşlamaları ile açığa çıkan kinetik enerjileri yanı sıra, yeni oluşan gezegenin kütleçekim gücü etkisiyle merkezi etrafında yoğunlaşmaları sırasında açığa çıkan potansiyel enerji sayesinde, sıvılaşma sıcaklığının çok üzerinde bir sıcaklığa ulaşmışlar, içlerindeki daha ağır bileşenler gezegenin merkezine doğru çökerken, hafif bileşenler yüzeye yakın bölgelerde kalmıştır. Bu çökme sırasında olduğu gibi, gezegenin büyüdükçe artan çekim nedeniyle sıkışarak küçülmesi sonucunda da bir miktar daha potansiyel enerji açığa çıkmıştır. 4,6-3,8 milyar yıllar arasında yoğun bir şekilde süren kozmik çarpışmaların, bu dönem içinde aralıklarla yeni ısı taşınmasına neden olduğu sanılmaktadır. 'Fosil ısı' olarak da adlandırılabilecek bu ısı, yerkürenin katmanlarının erken dönemdeki farklılaşmalarında birinci derecede sorumlu görülmekle birlikte, hesaplamalar, bilinen kayıp hızı ile bugüne dek önemini büyük ölçüde yitirmiş olması gerektiğini ortaya koymaktadır. Tam olarak kanıtlanmamış bir görüş, yer çekirdeğinin öncelikle homojen bir demir-nikel-oksijen-kükürt karışımı şeklinde ortaya çıktığını, sonradan bu sıvı ortam içinde demir ve nikelden oluşan iç çekirdeğin bir kristal gibi büyüyerek katı hale geçtiğini varsayar. Faz değiştirme sırasında ortaya çıkan ısı ve daha yoğun olan demirin derine doğru hareketi sırasında ortaya çıkan potansiyel enerji kuramsal olarak yerkürenin toplam enerjisine katkıda bulunmakla birlikte payının büyük olamayacağı sanılmaktadır. Ay ve Güneş'in çekim etkilerinin (gel git) Yer'in kendi çevresinde dönme düzeni üzerinde yaptığı değişiklikler iç gerilimler ve sürtünmelere neden olur. Jüpiter'in Galilei uydularının ısınmasında önemli rolü olan bu etkenin yerküre için birinci derecede bir ısı kaynağı olmadığı düşünülmektedir. Günümüzde yerkürenin önde gelen iç ısı kaynağının, gezegen bileşiminde bulunan radyoaktif elementlerin parçalanmasından ortaya çıkan enerji olduğu düşünülür. Bunların önde gelenleri uranyum, toryum, potasyum, rubidyum ve radon izotoplarıdır (U, U, Th, K, Rb, Rn). Potasyumun izotoplarından K, Yer tarihinin erken dönemlerinde en önemli ısı kaynağı iken, yarı ömrünün kısa olması nedeniyle bugün payı azalmıştır. Willy Brandt Willy Brandt (gerçek adı: Herbert Ernst Karl Frahm) (d. 18 Aralık 1913 – ö. 8 Ekim 1992), Federal Almanya Şansölyesi (1969-1974), Almanya Sosyal Demokrat Partisi (SPD) lideri (1964-1987). Üniversite eğitimi sırasında, genç bir sosyal demokrat olarak sürdürdüğü etkinlikler yüzünden Gestapo ile başı derde girdi, tutuklanmamak için Almanya'dan kaçmak zorunda kaldı. Willy Brandt takma adını bu sırada aldı. 1934 yılında Devrimci Gençlik Örgütleri Uluslararası Bürosu kuruluşunda yer aldı ve bu kuruluşun sekreterliğine seçildi. "Gunnar Gaasland" adlı Norveçli bir öğrenci kılığında, Eylül-Aralık 1936 tarihlerinde Almanya'da bulundu. Sınır dışı edilmekten korunmak için Lübeck'te Gertrud Meyer ile hayali bir evlilik gerçekleştirdi. Meyer 1933 yılının Temmuz ayında Norveç'te Brandt'a katıldı. 1937 yılında, İspanya İç Savaşı sırasında, bir gazeteci olarak İspanya'da çalıştı. 1938 yılında, Alman hükûmeti kendisini vatandaşlıktan çıkardı. Bu yüzden Norveç vatandaşlığı için başvuruda bulundu. Norveç'te gazetecilik yapmaya başladı. Nazi Almanyası Norveç'i işgal edince bu kez Ağustos 1940'ta İsveç'e kaçtı, II. Dünya Savaşı'nın sonuna kadar orada kaldı. Nazi Almanyası'nda sosyal demokratlar ve İkinci Dünya Savaşı başında işgal altındaki ülkelerin yaşadığı sorunlar hakkında Bommersvik kolejinde 1 Aralık 1940'ta ders vermeye başladı. Bu zaman zarfında Norveç ve İsveç'te sürgünde Norveççe ve İsveççe öğrendi. Savaş bitince Norveç vatandaşı olarak Almanya'ya geri döndü, bir süre Berlin'deki Norveç temsilciliğinde basın ataşeliği görevinde bulundu. Siyasal yaşama dönmek için yeniden Alman vatandaşlığına geçti. 1948 yılında SPD'ye katıldı. Bir süre SPD Yürütme Komitesi'nin Berlin temsilcisi olarak çalıştıktan sonra, 1949'da Federal Parlamento'ya girdi. Sekiz yıl sonra seçildiği Batı Berlin Belediye Başkanlığı (1957-1966) görevi dünyaca tanınmasını sağladı. Sovyetler Birliği'nin 1958'de Batı Berlin'in askerden arındırılmış açık kent ilan edilmesini istemesi, özellikle 1961'de Berlin Duvarı'nın örülmesi karşısında kararlı bir tutum izledi. 1964'te Erich Ollenhauer'in yerine SPD başkanlığına seçildi. 1961, 1965 ve 1969'da üç kez şansölyeliğe aday oldu. Hristiyan Demokratlar ile Sosyal Demokratlar arasında 1966'da kurulan büyük koalisyonda dışişleri bakanı ve şansölye yardımcısı oldu. 1969 federal seçimlerinde SPD'nin oylarını artırması üzerine, Hür Demokrat Parti'yle (FDP) bir koalisyon hükûmeti kurdu. Hükümetinin ilk önemli kararı, Alman markını (DM) revalüe etmek, ikincisi de Nükleer Silahların Yayılmasını Önleme Antlaşması'nı imzalamak oldu. Şansölye seçildikten bir yıl sonra çalışmalarını dış ilişkilerde yoğunlaştırdı. Özellikle Doğu Almanya, Doğu Avrupa'nın öteki sosyalist ülkeleri ve SSCB ile ilişkileri geliştirmek amacıyla "Ostpolitik" (Doğu politikası) olarak bilinen politikayı oluşturdu. Bu çabaların sonucunda Ağustos 1970'te SSCB ile Batı Almanya arasında, iki ülkenin kuvvete başvurmamayı karşılıklı olarak taahhüt ettiği ve Avrupa'nın o günkü sınırlarını tanıdığı bir antlaşma imzalandı. Aynı yılın Aralık ayında Batı Almanya ile Polonya arasında imzalanan saldırmazlık antlaşması, Oder-Neisse hattını Polonya sınırı olarak kesinleştirdi. Bunu Eylül 1971'de Berlin'in statüsüyle ilgili Dört Büyükler Antlaşması izledi. Polonya'yla yaptığı antlaşma önemli tartışmalara yol açtı. Karşıtları, antlaşmanın Almanya'nın II. Dünya Savaşı'ndan sonra işgale uğrayan Alman topraklarının yitirilmesi anlamına geldiğini ileri sürerken, yandaşları böylece iki Almanya'nın yeniden birleşmesinin yolunun açıldığını ve Doğu Avrupa'yla ilişkilerde istikrar sağlandığını savundu. Polonya ziyareti sırasında Varşova Yahudi Gettosu'nda Naziler tarafından öldürülen insanlar için inşa edilen anıtın önünde birden diz çöktü ve bu davranışı dünyada büyük yankı buldu. Avrupa Birliği düşüncesinin sadık bir yandaşı olarak Avrupa Ekonomik Topluluğu'nun (AET) genişlemesine Fransa'dan gelen itirazları kırmak için kişisel ağırlığını kullandı. Birleşik Krallık'ın ve öbür ülkelerin AET'ye girmesi konusunda başka bütün devlet adamlarından daha çok çaba harcadı. Mayıs 1974'te bir casusluk skandalı yüzünden istifa etmek zorunda kaldı. 1976'da Sosyalist Enternasyonal'in başkanlığına seçildi. Mart 1987'de SPD başkanlığından ayrıldı. Doğu ile Batı arasında yakınlaşma sağlanması yönündeki kesintisiz çabalarından dolayı 1971 yılında Nobel Barış Ödülü’ne layık görüldü. 8 Ekim 1992 tarihinde, Ren Nehri üzerinde, Unkel'de bulunan evinde kolon kanserinden öldü ve cenazesi devlet töreniyle yapıldı. Berlin'deki Zehlendorf'ta mezarlıkta toprağa verildi. 2008 yılında Brüksel'de Avrupa Parlamentosu binalarından birine adı verildi. Helmut Schmidt Helmut Schmidt (d. 23 Aralık 1918, Hamburg - ö. 10 Kasım 2015, Hamburg), 1974-1982 yılları arası Batı Almanya Şansölyesi olarak görev yapmış bir Alman Sosyal Demokrat politikacı. Helmut Schmidt savaştan önce Hitler Gençliği organizasyonunda bir grup lideri idi. II. Dünya Savaşı sırasında askere alındı ve Bremen yakınındaki Vegesack'de bir uçaksavar bataryasında hizmet vermeye başlamıştır. Leningrad Kuşatması da dahil olmak üzere Doğu Cephesi'nde kısa süreli hizmetini tamamladıktan sonra Reichsluftfahrtministerium'da (Sivil Havacılık Bakanlığı) bir eğitmen ve danışman olarak çalışmak üzere 1942 yılında Almanya'ya geri döndü. Savaşın sonlarına doğru, Aralık 1944 yılından itibaren, Batı Cephesi'nde Flakartillery'de bir Oberleutnant (Üstteğmen) olarak görev yaptı. Üstün başarılar nedeniyle Demir Haç madalyasını kazanmıştır. Nisan 1945'te İngilizler tarafından esir alındıktan sonra 31 Ağustos 1945 tarihinde serbest bırakıldı. 1942’de çocukluğundan beri arkadaş olduğu öğretmen eşi Loki Glaser ile evlendi. Hamburg'da İktisat okumaya başladı ve üniversiteyi 1949 yılında ekonomi uzmanı olarak bitirdi. 1980'de kaybetmesine rağmen CDU-CSU'nun koalisyon olması ve bu etkenle CDU'nun milletvekili ve oy sayısı düştüğü için birinci sayılmış ve görev ona verilmiştir. Hükûmeti kurmuş ancak sonradan Hristiyan Demokrat Birliği (CDU), Hristiyan Sosyal Birliği (CSU) ve Hür Demokrat Parti (FDP) ittifak kurup hükümeti güvensizlik oyuyla 1982'de düşürünce, yerine CDU'nun başkanı Helmut Kohl şansölyeliğe atanmıştır. Türkiye'nin Avrupa Birliği'ne üye olma ihtimaline olumlu bakmamıştır. Türkiye için ""Türkiye'ye adaylık statüsü verilmesi hatadır. Hatta Sevr Anlaşması'nın imzalanmış olmasına karşın Türkiye'nin bölünmemiş olması da bir hatadır"" ve ""AB'nin geleceğinde ne olursa olsun AB içinde Türkiye'nin yeri yoktur, 70 milyon Türk'ü Avrupa içinde dolaştıramayız... Adaylık statüsü verilmesi baştan beri hatadır"" ifadelerini kullanmıştır. Göçmenler ve Uyum 2004'te Hamburger Abendblatt gazetesine verdiği demeçte '60'lı yılların başında yabancı kültürlerden işçileri ülkeye getirmek bir hataydı' ifadelerini kullanmıştır. İşçi alımının durdurulup aile birleşiminin devam ettiği yıllarda da bu kadar çok yabancıyı ülkeye getirmek bir hataydı demiştir. 2005'te 'göçle aldığımız tamamen farklı kültürel dünyalardan insanlardı' demiştir. Yine Focus dergisine verdiği demeçte 7 Milyon göçmenin hatalı bir gelişim olduğunu söylemektedir. Doğu Anadolu'dan ya da siyah Afrika'dan alınan göçün demografik problemleri çözmediğini yeni problemler yarattığını belirtmiştir. Almanya'da Müslümanların sayısını arttırmak isteyenlerin ülke barışının tehlikeye atılması riskini göze aldığını belirtmiştir. 10 Kasım 2015 tarihinde Hamburg'da hayatını kaybetti. İbni Arapşah İbni Arapşah (asıl adı "Ahmet Bin Muhammet ed-Dimaşki") (d. 1389, Şam - ö. 1450, Kahire), Arap bilgini ve şairi. Timur'un Şam'ı almasından (1400) sonra ailesiyle Semerkand'a geçen İbni Arapşah, sağlam bir öğrenim görüp, Türkçe, Farsça ve Moğolca öğrendi. Seyit Şerif Muhammet ül-Cürcani'den ders alıp, bilgisini arttırmak amacıyla uzun bir Türkistan gezisine çıktı (1408). Saray, Astrahan, Kırım, Karadeniz kıyılarını dolaşıp, Edirne'ye giderek Çelebi Mehmet'in sarayına girdi (1412) ve birçok yapıtı Türkçeye çevirdi. Divanı Hümayun'da görev aldı, Çelebi Mehmet ölünce (1421) Şam'a dönerek, Mescid el-Kasab'da inzivaya çekildi (yapıtlarının büyük bölümünü o sırada yazdı). Mevlana Ebu Abdullah Muhammet Bin Muhammed el-Buhari'ye bağlanıp (1428-1438), Buhari ölünce (1438) Kahire'ye yerleşti ve Sultan el-Malik el-Çakmak tarafından korundu. Çevresindekileri yermesi nedeniyle Çakmak'a yapılan şikayetler artınca tutuklanıp, beş gün sonra serbest bırakıldıysa da, on iki gün sonra öldü. İbni Asem el-Kûfi İbni Asem el-Kûfi (ö. 926), Arap tarihçisi. Yaşamı konusunda bilgi bulunmayan, hadis anlayışı ve yorumlayışı bakımından şii olan İbni Asem el-Kûfi, "Kitab ül-Fütuh" (Fetihler Kitabı) adlı yapıtının birinci cildinde halife Osman'ın ölümüne kadar olan olaylara, ikinci cildini Memun'a kadar olan olaylara, üçüncü cildini Memun ve Mutasım Billah dönemlerine ayırmıştır. Ä°bni Badis İbni Badis (asıl adı "Abddülhamit") ("Ben Badis" de denir) (d. 1899, Konstantin - ö. 1940), Cezayirli din reformcusu. Cezayirli Ulemalar Derneği'nin başkanlığını yapan İbni Badis, derneğin kültür şubelerinde Arapça ve din kursları açtırdı. Cezayirlilerin müslüman ve Arap kimliğinin geliştirilmesine büyük katkıda bulundu. Dinde, reform yapılmasını savunan bir akım başlattı. TurunÃ§lu, Defne Turunçlu, Defne'ye bağlı mahalle. Turunçlu Luis Buñuel Luis Buñuel Portolés (22 Şubat 1900, Calanda - 29 Haziran 1983), sürrealist İspanyol yönetmen ve senarist. Otoriteler tarafından sinema tarihinin en etkili yönetmenlerinden biri olarak kabul edilmektedir. 1900'de İspanya'nın Aragón eyaletine bağlı Calanda'da doğdu. Madrid Üniversitesi'ne girmeden önce Zaragoza'da bulunan Colegio del Salvador'da oldukça ağır bir cizvit eğitimi aldı. Madrid Üniversitesi'nde doğal bilimler ve ziraat okurken daha sonra mühendislik, en sonunda da psikoloji bölümüne geçti. Burada Salvador Dali ve Federico Garcia Lorca ile tanıştı. Sinema eğitimi almak için avangard deneyimlerin boy gösterdiği 1920'lerin Paris'ine gitti. "Mauprat" filminde Jean Epstein'ın, "La Sirène des Tropiques" filminde ise Mario Nalpas'ın asistanlığını yaptı. 1929'da Salvador Dali ile birlikte içinde bir kadının gözbebeklerinin bir ustura ile kesildiği ünlü sahneyi barındıran gerçeküstücü bir klasik olan "Bir Endülüs Köpeği" adlı filmi gerçekleştirdi. 1930'da Marquis de Sade'ın Sodom'un 120 Günü adlı eserinden izler taşıyan Altın Çağ'ı çekti. Filme Salvador Dali ile birlikte başlamayı planlamıştı ancak yaşanan anlaşmazlık nedeniyle yalnız çekmek durumunda kaldı. Katolizmi hedef aldığı söylenen film, büyük skandala yol açtı ve gösterimi yasaklandı. Film üzerindeki yasak ancak 1980 yılında ortadan kalktı. Bu filmi çekmesinden iki yıl sonra Las Hurdes bölgesindeki yoksulluğu gözler önüne seren bir belgesel olan Ekmeksiz Toprak filmini çekti. 1936'da iç savaşın başlamasına yakın, değişen politik iklimi anlatan bir belgesel olan España 1936 (İspanya 1936) filminin senaryosuna katkıda bulundu ve yapımcılığını üstlendi. 1939'da iç savaş sırasında ABD'ye gitti ve çeşitli belgeseller çekti. 1947'de Meksika'ya geçti ve burada Meksikalı kenar mahalle çocuklarının yaşamını anlattığı unutulmaz filmi olan Los Olvidados'u çekti. Bu film ona Cannes Film Şenliği'nde en iyi yönetmen ödülünü kazandırdı. 1955'e kadar uluslararası düzeyde dikkat çekip beğeni toplayacağı 14 film çekti. 1955'te Fransa'ya döndü ve onu sinema sanatının merkezine yerleştirecek olan üç ortak yapıma imza attı. 1961'de İspanyol hükûmeti tarafından Viridiana'yı çekmesi için İspanya'ya davet edildi. Film, içinde barındırdığı kilise karşıtı öğeler nedeniyle İspanya'da büyük tepkilere yol açtı ve ülkede gösterimi yasaklandı. Geri kalan hayatını İspanya dışında geçirdi. 1954 senesinde kendine has Robinson Crouse'u çekti. 1951 yılında "Susanna" adlı filmi çekti ve bu film çok tutulmadı. 1953'te "El" adlı tanınmış filmi çekmiştir. 1956 yılında güzel oyuncu Simone Signoret'in başrolü oynadığı La Mort ce Jardin'i çekti. 1959 senesinde Francisco Rabal'ın başrolü oynadığı dram filmi Nazarin'i çekti. 1962 senesinde gizemli ve dram filmi olan esrarengiz El Angel Exterminador'u çekti ve bu filmi de ses getirdi. 1964 senesinde Le Journal D' Une Femme De Chambre'yi çekti. 1967'de ise birçok ödül kazandığı ve tüm dünyada ses getiren güzel oyuncu Catherine Denevue ile Bella De Jour'u çekmiştir. 1970 senesinde ise "Tristana" adlı filmi çekti ve bu film de çok ses getirdi. İspanya iç savaş dönemi kölelik üzerine yapılmış bir filmdir. Başrolleri Fernando Rey ve güzel yıldız Catherine Denevue paylaşmıştır. Bu filmden sonra 1972 senesinde "Burjuvazinin Çekiciliği" adlı filmde , burjuva kesimin bir türlü yemek yiyemediklerini anlatmıştır. Bu filmde de yine vazgeçmediği oyuncu Fernando Rey oynamaktadır. 1977 yılında "Arzunun O Belirsiz Nesnesi" adlı filmi çekerek sinemayı bıraktı. Fernando Rey yine başrolü oynamıştır. 1983'te Meksiko'da öldü. Hayatını anlatan otobiyografik kitabı "Mon Dernier Soupir", "Son Nefesim" (ISBN 978-975-53345-7-8) ismiyle Türkiye'de de yayımlandı. Buñuel'in filmleri gerçeküstücülük açısından en önemli ve ünlü filmlerdir. İlk filmi olan ve senaryosunu Salvador Dali ile birlikte yazdığı "Un Chien Andalou"da; ve ikinci filmi olan "L'Age d'Ôr"da katışıksız bir gerçeküstücü biçimde dinî ve resmî otoritelere göndermelerde bulundu ve büyük eleştirilere maruz kaldı. Bedeviler Bedeviler (Arapça: بدوي), geçmişte göçebe olan ve Sahra Çölü'nün Atlas Okyanusu kıyısından Batı Çölü, Sina Yarımadası ve Necef Çölü üzerinden Arap Çölü'ne kadar uzanan bölgede yaşayan Arap kabileleridir. Arap olmayan bazı kabilelerin, örneğin Kızıl Deniz'in Afrika kıyısındaki Bejalar gibi, Bedevi olarak anıldıkları olmuştur. Ana geçim kaynakları develer ile ticaret ve hayvancılıktır; vahalarda bulunan suyu çok dikkatli bir biçimde kullanarak yaşarlar. Bedevilerin temel geçim kaynağı göçebe hayvancılıktır. En çok besledikleri hayvan, çöle uyum sağlamış develerdir. Koyun ve at besleyen Bedevi toplulukları da vardır. Kendilerinin ve hayvanlarının su ihtiyaçlarını çölde açılmış su kuyularından karşılarlar. Yaşadıkları bölge yılın hiçbir ayında yeterli yağış alamadığı için temel geçim kaynağı hayvancılıktır. Bedevilerin geleneksel yemeği fıstıklı pilav üstünde kuzu kızartmasının ikram edildiği mansaftır. M-30 M-30 122 mm namlulu bir Rus obüsüdür. 2005 CONCACAF Altın Kupa 2005 CONCACAF Altın Kupa sekizinci CONCACAF Altın Kupa'tır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 6 Temmuz ve 24 Temmuz 2005 tarihi arası ABD'de gerçekleşmiş olan turnuva. 12 takım üç gruba bölündü. Her gruptan en iyi iki takım ve en iyi iki üçüncü takımlar çeyrek finale çıktı. CONCACAF üyesi olmayan Kolombiya ve Güney Afrika da turnuvaya davet edildi. 6 Temmuz 2005, Miami 10 Temmuz 2005, Miami 12 Temmuz 2005, Miami 7 Temmuz 2005, Seattle 9 Temmuz 2005, Seattle 12 Temmuz 2005, Seattle 8 Temmuz 2005, Kaliforniya 10 Temmuz 2005, Los Angeles 13 Temmuz 2005, Houston 16 Temmuz 2005, Massachusetts 17 Temmuz 2005, Houston 21 Temmuz 2005, New Jersey 24 Temmuz 2005, New Jersey 3 gol Chiapas Chiapas, Meksika'nın güneydoğusunda yer alan eyalet. Doğu sınırında Guatemala ile komşudur. Eyâletin güneyinde ise Büyük Okyanus bulunmaktadır. Chiapas 73,887 km yüzölçümüne ve 2003 yılı tahminlerine göre 4,224,800 kişilik bir nüfusa sahiptir. Chiapas genel olarak nemli ve tropikal bir iklime sahiptir. Kuzeyde Tabasco eyâleti yakınlarında yıllık ortalama yağış düşüşü 3000 mm/yıldır. Bölgenin doğal bitki örtüsü ovalar ve yüksek, uzun ömürlü yağmur ormanlarından oluşmaktaydı ancak bitki yapısı tarım ve çiftlik yapımları nedeniyle büyük ölçüde zarar görmüştür. Yağmur miktarı güneydeki Pasifik kıyılarına gittikçe azalsa da muz ve diğer tropikal ürünlerin yetişmesi için uygun bir iklime sahiptir. Eyâletin başkenti Tuxtla Gutiérrez şehridir. Chiapas antik Maya Uygarlığı kalıntılarına ev sahipliği yapması bakımından tarihi öneme de sahiptir. Chiapas'ta birçok insan kırsal alanda yaşayan yoksul çiftçilerdir. Halkın üçte biri Maya kökenlidir ve kırsal alanlarda yaşayan birçok insan İspanyolca bilmez. Eyalet, nüfusun % 40'ını etkileyen Meksika'daki en yüksek kötü beslenme oranlarından muzdariptir. Eyâletin diğer sorunları arasında Maras adı verilen Orta Amerika çetelerinin artan varlığı ve genel olarak Orta Amerika'dan Amerika Birleşik Devletleri'ne gitmek amaçlı da olsa bölgedeki açlığı arttıran göçler bulunmaktadır. 1994'te Chiapas Meksika hükûmeti ve Zapatista Ulusal Kurtuluş Ordusu (EZLN veya Zapatistalar) arasında yalnızca 11 gün süren bir iç savaş ve devrim yaşadı. Emiliano Zapata anısına kurulan EZLN son dönemde güç kullanmayı bırakarak, oy hakkını reddetme eylemine yönelmiştir. Günümüzde Zapatistaların kontrolünde 32 belediye bulunmaktadır. 1991 CONCACAF Altın Kupa 1991 CONCACAF Altın Kupa birinci CONCACAF Altın Kupa'tır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 6 Temmuz ve 24 Temmuz 1991 tarihleri arası ABD'de gerçekleşmiştir. Turnuvada 8 takım iki gruba bölündü. Her gruptan en iyi iki takım yarı finale çıktı. 28 Haziran 1991, Los Angeles 30 Haziran 1991, Los Angeles 3 Temmuz 1991, Los Angeles 29 Haziran 1991, Kaliforniya 1 Temmuz 1991, Kaliforniya 3 Temmuz 1991, Los Angeles 5 Temmuz 1991, Los Angeles 7 Temmuz 1991, Los Angeles 7 Temmuz 1991, Los Angeles 4 gol 3 gol 1993 CONCACAF Altın Kupa 1993 CONCACAF Altın Kupa ikinci CONCACAF Altın Kupa'tır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 10 Temmuz ve 25 Temmuz 1993 tarihleri arası Meksika ve ABD'de gerçekleşmiştir. A grubundaki maçlar Dallas, ABD'de oynandı. B grubundaki maçlarsa Meksiko, Meksika'da oynandı. Meksika ABD'yi finalde 4-0 yenerek şampiyon oldu. 10 Temmuz 1993 14 Temmuz 1993 17 Temmuz 1993 11 Temmuz 1993 15 Temmuz 1993 18 Temmuz 1993 21 Temmuz 1993 in Dallas AG= Altın gol 22 Temmuz 1993, Meksiko 25 Temmuz 1993, Meksiko 25 Temmuz 1993, Meksiko 12 gol 5 gol 4 gol 3 gol Martín Fiz Martín Fiz (d. 3 Mart 1963, Vitoria), uzun mesafede yarışan İspanyol koşucu. Helsinki, Finlandiya'da gerçekleşen 1994 Avrupa Atletizm Şampiyonası'nın maraton dalında şampiyon olup bu başarısını Göteborg, İsveç'teki 1995 Dünya Atletizm Şampiyonası'nda tekrarladı. Atlanta, Georgia, ABD'de gerçekleşen 1996 Yaz Olimpiyatları'nın maratonundan 4. geldi. Atina, Yunanistan'daki 1997 Dünya Atletizm Şampiyonası'ndaysa yurttaşı Abel Anton'un arkasından gümüş madalyanın sahibi oldu. Define AdasÄ± Define Adası İskoçyalı yazar Robert Louis Stevenson'un ünlü macera romanıdır. Tüm romanların belki de en çok işlenenidir. Tropikal adalar, x işaretli hazine haritaları ile tek gözü kör ve bantlı, bir eli kancalı, omuzunda papağanı ile belleğimizde canlandırdığımız korsan kavramları üzerinde "Define Adası'nın" büyük etkisi olmuştur. Kitapta, İngiltere'de bir hancının oğlu olan Jim Hawkins'in eline geçen bir define haritası üzerine çıktığı define avı konu edinilir. Yazar, eseri 30 yaşında iken yazmaya başlamış ve romancı olarak ilk başarısını bu kitapla elde etmiştir. İlk on beş bölüm 1881'de, yazarın eşi ve üvey oğlu ile birlikte yaşadığı İskoçya yaylalarında bulunan Braemar'da yazıldı. Kitabı yazara üvey oğlu sipariş etmişti. Ayrı bir kitap olarak 1883 senesinde çıkan bu yapıt, daha önce 1881-1882 yıllarında bir çocuk dergisinde diziler halinde yayınlanmıştır. Eser birçok kez sinemaya aktarılmıştır. Ayrıca Define Adasına Dönüş adındaki İngiliz televizyon dizisine esin kaynağı olmuştur.1950 yılında Disney romanın ilk renkli uyarlamasını çekmiş ,Boby Driscoll Jim Hawkins rolünü,Robert Newton ise Long(Uzun) John Silver rolünü üstlenmiştir.Define Adası (film,1950).1971 yılında anime ustası Hayao Miyazaki, romanın Dobutsu Takarajima (Hayvanlı Define Adası) isimli anime uyarlamasını çekmiştir.Hikayeye bu fimde yeni bir karakter, Kaptan Flint'in torunu Kathy Flint eklenmiştir Miyazaki,yalnızca ana iki karakteri (Jim ve Kathy) insan olarak gösterip geri kalanlarını konuşan hayvanlar olarak sunmuştur.Yedi yıl sonra bir başka Japon animeci Osamu Dezaki yönetmenliğinde romanınTakarajima isimli 26 bölümlük anime Tv dizisi uyarlaması yapıldı.(1996 yılında dizi Türkiye'de Show Tv'de yayınlandı) Aslına en sadık uyarlaması 1989 yılında yapılan televizyon filmi olan uyarlamasıdır.Bu meşhur filmde Jim Hawkins rolünü Christian Bale, Long John Silver rolünü Charlton Heston üstlenmiştir.Define Adası (film 1990). Disney 2002'de çektiği Define Gezegeni animasyonuyla hikâyeyi uzaya taşımıştır.2014 yılında romanın öncülü niteliğinde,romandan 20 yıl öncesini Kaptan Flint ve Long John Silver'ın maceralarını anlatan Black Sails adlı yeni bir dizi çekilmeye başlanmıştır. Budala Budala (Rusça: Идиот, "Idiot"), 19. yüzyıl Rus yazarlarından Dostoyevski'nin 1868 yılında yazdığı bir romandır. Dostoyevski bu eserinde, sara hastası bir genç adamın merkezine yerleştirdiği bir dünyada dürüst ve açık bir insan olarak yaşamanın zorluklarına değinmekte ve toplumun ne kadar da iki yüzlü bir sistem üzerine dayanarak ayakta durduğunu gözler önüne sermektedir. Böyle bir dünyada dürüst olmak "budala" olmaktır". Roman bir Dostoyevski klasiği olarak son derece akıcı ve derindir. Gerilmeler ve boşalmalarla yüklü psikolojik ögelerin ağırlıklı olduğu bir eserdir. Dostoyevski burada ideal erkek tipini çizmek istemiştir. 19. yüzyıl ortalarında geçen romanın kahramanı Prens Lev Nikolayeviç Mişkin, saralıdır. Tedavi gördüğü İsviçre'den döndüğünde elindeki giysi çıkınından başka hiçbir şeyi yoktur. Petersburg'da kendisiyle uzaktan akraba olan Lizaveta Prokovyevna'yı ve General olan eşini görmek üzere Yepançinlere gider. Burada generalin üç kızı, Aglaya, Adelaida ve Aleksandra ile de tanışır. Prens, ilginç kişiliği ile aileyi ve Petersburg'da tanıştığı diğer insanları etkiler. Dostoyevski bu kitabında, özellikle üçüncü bölümden sonra hissedilmeye başlanan, toplum hakkındaki düşüncelerine ve eleştirilerine de yer verir. Rusların aslında bir vatan anlayışının bulunmadığını, bu yüzden her şeye sonuna kadar inanabildiğini ileri sürer. Bu da akıllara Rusların inançsızlığa bile sonuna kadar inanabilecek garip insanlar olduğu kanısını getirir. Kitap her ne kadar aşk romanı olarak anılsa da aynı zamanda Rus toplumu hakkında yerinde eleştiriler içerir. Budala'da aynı zamanda hemen hissedilir bir hiyararşik düzen anlatılmıştır. Rusya'yı üç gruba ayıran yazar bunları kaymak tabakası, bu tabakaya yükselmeye çalışan ve kaymak tabakadan birçok tanıdığı olan orta tabaka ve bu iki tabakanında hor görüp beğenmediği bir tabaka olan en alt tabaka olarak adlandırır. Romandan örnek vermek gerekirse, Yepançinler'in bir nevi bakıcılığını üstlenmiş olan Moskovalı Belonskayalar en üst tabakayı, Yepançinler orta tabakayı ve İppolit, Lebedev gibileri de en alt tabakayı oluşturur. İsa ahlakının parodisi olarak da görülebilecek bir ahlak anlayışına sahip peygamberimsi bir kahraman olan Prens Mişkin'in yaşamı kendi iç dünyasını seyre dalmakla geçmektedir. İnsanlarla her türlü alışverişten arınmıştır. Budalalık derecesinde iyi olan Prens Mişkin, tam bir saflık ve masumiyet içerisinde olup aynı zamanda Dostoyevski'nin ifadesiyle hastalık derecesinde dünya nimetlerinden ve hırslarından kopmuş bir budalalık içerisinde yaşamaktadır. Sevmekten başka bir şey gelmez elinden. Müthiş bir zekâ sahibidir. Çevresindekiler, onu her zaman yadırgarlar, ama onsuz da edemezler. Kendisi de saralı olan Dostoyevski, romanının kahramanına kendi kişiliğinden pek çok şey koymuştur. Prens Mişkin'in anıları, aslında Dostoyevski'nin anılarıdır. Prens Mişkin'in romanının bir yerinde anlattığı, siyasal görüşlerinden dolayı kurşuna dizilme cezası alan bir adamın öyküsü, aslında Dostoyevski'nin başından geçmiş bir olaydır. Budala, Dostoyevski'nin dört büyük romanından biridir. Dostoyevski'nin en unutulmaz kadın kahramanı olarak kabul edilen Nastasya Filopovna, ünlü Rus romancının, Prens Mişkin'in kişiliğinde vermek istediği güçlü aşkın yöneldiği kişilerden biridir. Nastasya Filippovna güzelliğin, baştan çıkarıcılığın, olgun kadınlığın, hafifmeşrepliğin simgesidir. Filippovna bütün bu yönlerinin bilincinde olan ve zaman zaman hırçınlıkla kendini dışa vuran gizli bir utancı taşıyan bir karakter olarak Dostoyevski'nin diğer kadın karakterlerinden ayrılır. Romanın bir diğer ilginç kadın kahramanı Aglaya İvanovna da gençliğin, duyarlılığın ve zekânın sembolüdür. Dian Fossey Dian Fossey (d. 16 Ocak 1932 - ö. 28 Aralık 1985), Goriller üzerine çalışmış Amerikalı etolojisttir. Birçok goril grubuyla kapsamlı incelemeler yapmış, Ruanda'nın dağ ormanlarında yıllarca onları gözlemlemiştir. Onu ilk paleontolojist Louis Leakey teşvik etmiştir. Yaptıkları Jane Goodall'ın şempanzeler üzerindeki incelemelerine benzerdir. Yaşamının 18 yılını geçirdiği Ruanda Millî Parkında, uğradığı saldırı sonucunda yaşamını yitirmiştir. 1988 yapımı "Gorillas in the Mist: The Story of Dian Fossey (Sisteki Goriller)" filmiyle, Sigourney Weaver tarafından sinemada canlandırılmıştır. Honduras millî futbol takımı Honduras millî futbol takımı, Honduras'ı uluslararası arenada temsil eden futbol takımıdır. Dünya Kupaları'ndaki ilk katılımını 1982'de gerçekleştiren Honduras, en büyük başarısını Orta ve Kuzey Amerika ülkelerinin katıldığı CONCACAF Altın Kupa'da 1991'de final oynayarak elde etti. Honduras aynı kupada 2005 ve 2009'da birer de üçüncülük kazandı. 1969'da Yaklaşan Dünya Kupası finallerine katılabilmek için El Salvador ile Homnduras karşılaştığında ilk maç 8 Haziran 1969'da Honduras'ta yapıldı. Fanatik Honduraslı taraftarların gece uyumalarına izin vermediği El Salvador millî futbol takımı maçı 1-0 kaybetti. El Salvadorlu genç bir kız son dakika golünün ardından babasının tabancasıyla canına kıydı. Bu olay üzerine, iki ülke arasındaki gergin olan ilişkiler iyice gerildi. 15 Haziran 1969'daki rövanşta aynı tarife Honduras millî futbol takımına uygulandı. Ölen kızın posterleri ellerinde taşıyarak sahaya giren El Salvadorlular, maçı 3-0'lık skorla kazanıp 1970 FIFA Dünya Kupası için avantaj yakaladı. Ama Honduraslı futbolcular da El Salvador ordusu yardımıyla ülkeyi terk ettikten sonra iki ülke arasında 27 Haziran 1969'da play-off maçı oynandı ve Meksika'da tarafsız sahada yapılan maçı El Salvador, uzatmlarda bulduğu golle 3-2 aldı. İki ülke arasındaki olaylar artarak devam etti ve 14 Temmuz 1969'da savaş çıktı. "Futbol Savaşı" adı verilen bu savaş 100 saat sürdü. Savaşın bilançosu 4 bin ölü, 12 bin yaralı oldu. İspanya'da düzenlenen 1982 FIFA Dünya Kupası'na katılma hakkı elde eden Honduras, İspanya ve Kuzey İrlanda'yla berabere kalıp Yugoslavya'ya 1-0 yenilerek grup sonuncusu oldu ve kupadan elendi. 2010 FIFA Dünya Kupası elemelerinde, 4. ve son aşaması olan altı takımlı final grubuna kalıp ABD, Meksika, El Salvador, Kosta Rika, Guatemala ve Trinidad & Tobago ile bu grupta yer alan Honduras, 16 puanla üçüncü olarak Kosta Rika'yı geçti ve Dünya Kupası finallerine kaldı. Dünya Kupası grup maçlarında Şili'ye 1-0, İspanya'ya 2-0 mağlup olan Honduras, İsviçre ile 0-0 berabere kalarak ilk turda elendi. 2014 FIFA Dünya Kupası elemelerine, 2010′a katıldığı için bu kez 3. aşamadan dahil olan Honduras, Kanada, Küba ve Panama ile mücadele ettiği gruptan lider çıkıp final grubuna kaldı. Son aşamada ise ABD, Meksika, Kosta Rika, Jamaika ve Panama ile birlikte yer aldığı final grubunda üçüncü sırayı Meksika'nın önünde almayı başararak 2014 FIFA Dünya Kupası'na katılma hakkı elde etti. 1993'ten beri CONMEBOL CONMEBOL dışındaki takımları Copa América için davet ediyor. Honduras ise 2001'de davet edildi. Aşağıdaki 25 oyuncu sırasıyla 5 ve 10 Eylül 2019 da Porto Riko ve Şili'ye karşı dostluk maçına çağırıldı. Giuseppe D'Urso Giuseppe D'Urso (d. 15 Eylül 1969) eski İtalyan 800 metre koşucusudur. Stuttgart, Almanya'da gerçekleşen 1993 Dünya Atletizm Şampiyonası'nda gümüş madalyanın sahibi olup 1996 Avrupa Salon Şampiyonası'ndaysa gene yarışı 2. tamamlamıştır. Hayvanlara uygulanan ÅŸiddet Hayvanlara uygulanılan şiddet veya hayvan istismarı; kabul edilemez şiddete sebep olan veya hayvanlara zarar veren davranışların bir bütünüdür. Kabul edilemez acı kişiden kişiye göre değişmektedir. Bazıları kabul edilemez şiddeti sadist eğilimlerle hayvanlara eziyet etmek olarak tanımlarken, bazıları kürk avcılığını, tıbbi, bilimsel veya kozmetik sanayide yapılan testleri bu istismarın içerisine alır. Hamm Hamm, Almanya'nın kuzeybatısında, Kuzey Ren-Vestfalya eyaletinde bir kent. Ruhr sanayi bölgesinin doğu ucunda, Lippe ve Ahse ırmaklarının birleştiği noktada ve Lippe-Seiten Kanalı kıyısında yer alır. Nüfusu, 31 Aralık 2005 itibarıyla 180.849’dir. 1226'da Mark Kontluğunun merkezi olarak kuruldu. Uzun süre Hansa Birliği'nin zengin üyelerinden biri olarak kaldı. 17-18. yüzyıllardaki savaşlar sonucunda giderek geriledi. Almanya'da 19. yüzyılda başlayan Sanayi Devrimi'yle birlikte yeniden canlandı. II. Dünya Savaşı sırasında yoğun bombardımana uğradı ve binalarının yarıdan fazlası yıkıldı. Yeniden inşa edilen kentteki en yüksek bina, günümüzde eyalet yüksek mahkemesinin bulunduğu gökdelendir (1959). Ortaçağdan kalma St. Paul Kilisesi ile 16. yüzyıl St. Agnes Kilisesi'nin bir bölümü hâlâ ayaktadır. Kentte bir müze, müzik okulu, büyük bir park ve kaplıcalar vardır. Önemli bir demiryolu kavşağı olan Hamm'ın sanayisi tel ve kablo imalatının yanı sıra bazı ağır sanayi kuruluşlarına dayanır. Ayrıca çevresinde kömür çıkarılır. Mavi Sakal Thorolf Rafto Ödülü Thorolf Rafto Ödülü, her yıl kasım ayının ilk pazar gününde Profesör Torolf Raftos adına insan hakları ideallerini aktif olarak desteklemiş, bir biçimde sembolize etmiş veya bu alanda çeşitli biçimlerde çaba göstermiş kişi, kurum ve topluluklara Rafto Vakfı tarafından verilen ödüldür. Ödül miktarı vakıf tarafından belirlenir. Bu ödülü alan kişiler içinde Nobel Barış Ödülü için aday gösterilmiş ve Nobel Barış ödülünü almış olanlar vardır. Rafto Ödülüne layık görülenler: Ferenc GyurcsÃ¡ny Ferenc Gyurcsány (d. 4 Temmuz 1961, Pápa, Macaristan), Macar siyasetçi. 2004-2009 yılları arasında Macaristan Başbakanı olarak görev yaptı. Péter Medgyessy'nin koalisyon ortağıyla çıkan anlaşmazlık sonucunda görevinden istifa etmesi üzerine 25 Ağustos 2004 tarihinde başbakan olarak aday gösterildi. 29 Eylül 2004 tarihinde Macaristan Ulusal Meclisi'nde yapılan güven oylaması sonucunda başbakan oldu "(197 evet, 12 hayır şeklinde, ilk defa muhalefet partisinin büyük bir çoğunluğu oylamaya katılmamıştır.)" 2006 genel seçimlerini kazaanarak başbakanlık görevini sürdürdü. 14 Nisan 2009 tarihinde başbakanlığı Gordon Bajnai'ye devretti. 2006 Bahreyn Grand Prix 2006 Bahreyn Grand Prix, 2006 yılındaki Formula 1 yarışlarının Bahreyn etabıdır. Birsen BekgÃ¶z Birsen Bekgöz, evlilik dönemlerinde Birsen Yavuz ve Birsen Engin (18 Ekim 1980, Berlin), Türk kısa mesafe koşucusudur. Enka sporcusudur. Bekgöz hâlen Türkiye 4x100 ve 4x400 bayrak takımlarının sırasıyla 44.71 (Sema Apak, Meliz Redif ve Nimet Karakuş ile birlikte) 3:29.42'lik (Merve Aydın, Meliz Redif ve Pınar Saka ile birlikte) dereceleri 2 Türkiye rekoru sahibidir. Birsen Bekgöz kariyeri boyunca birçok Türkiye şampiyonluğu yaşadı. 200 metrede 2004 ve 2005, 400 metre engellide 2004-2006-2010-2013 yıllarında zirvede yer aldı. Bekgöz, 2004 Cezmi Or Kupası'nda 400 metre engellide altın madalya kazandı. İspanya'nın Almería kentinde düzenlenen 2005 Akdeniz Oyunları'nda 200 m, 400 m engelli, 4x100 m bayrak ve 4x400 m bayrak dallarında yarışmıştı. Takım arkadaşları Özge Gürler, Pınar Saka ve Binnaz Uslu'yla beraber 4x400m bayrak yarışında bronz madalyanın sahibi oldu. Bekgöz, 2012 Londra Olimpiyatları'nda Türkiye kafilesinde yer aldı. Türkiye olimpiyatlar tarihinde ilk kez bayrak yarışlarında temsil ediliyordu. Türkiye takımı 4x400 metre yarışının ikinci eleme serisinde 3:34.71lik dereceyle son sırada kalarak finali göremedi. Bekgöz Mersin'deki 2013 Akdeniz Oyunları'nda 400, 400 engelli ve 4x400 metrede yarıştı. 400 metreyi dördüncü, engelliyi ise beşinci sırada tamamladı. Saliha Özyurt, Sema Apak ve Derya Yıldırım'la birlikte koştukları 4x400'de ise mücadeleyi 3:43.61le üçüncü sırada bitirdi. Takım, ikinci olan Fas takımının kulvar hatası yüzünden diskalifiye olmasıyla gümüş madalya kazandı. İslam Oyunları'nda 4x100m bayrak takımında altın (Sema Apak, Nimet Karakuş ve Saliha Özyurt ile birlikte), 4x400m bayrak takımında (Sema Apak, Özge Gürler ve Esma Aydemir ile birlikte) gümüş madalya sahibi olmuştur. Nokta mutasyon Nokta ya da gen mutasyonları, DNA nükleotit dizisinde oluşan ve gelecek nesile aktarılabilen değişiklikler olarak adlandırılırlar. Nokta mutasyonlar, genellikle bir veya birkaç nükleottitte meydana gelen mutasyonlardır. DNA'da baz çifti yer değiştirmeleri sonucunda ya da bir baz çiftinin girmesi ve çıkması (mikroinsersiyon-mikrodelesyon) sonucunda oluşurlar. Tüm mutasyon durumlarında olduğu gibi nokta mutasyonlar sonucu meydana gelen fenotipik değişimler de, nokta mutasyonun neresinde gerçekleştiğine bağlıdır. Üreme hücrelerinde oluşan nokta mutasyonları döllere aktarılır. Örneğin, orak hücre anemisinde hemoglobinin bir polipeptit zincirini sentezleyen geninde bir nokta mutasyonu oluşmuştur. Bu ise tek bir nükleotitte değişme (kalıp DNA zincirinde), anormal bir proteinin üretilmesine neden olur. Timin yerine adenin girmesi, mRNA’da adenin yerine urasilin gelmesine ve bu da translasyonda valin adlı amino asitin yanlışlıkla proteinin yapısına girmesi bu hastalığın temelini oluşturur. Çeşitli nokta mutasyon tipleri vardır. DNA’ya baz ilavesi (insersiyon) ya da çıkarılması (delesyon) en zararlı iki mutasyon tipidir. Kodonların kayma sonucu yanlış okunmasına çerçeve kayması mutasyonu (frameshift) denir. Baz çifti eklenmesinde, eğer üçüncü bazda bir değişme meydana gelirse çoğunlukla bir değişme olmaz. Örneğin, GGC yerine GGU olursa gene glisin aminoasiti polipeptite eklenmiş olur. Diğer yer değiştirmeler ise değişik biçimlerde sonuçlanabilir. Baz eklenmesi ya da çıkması ise değişik amino asitlerin eklenmesini sağladığı gibi, durma kodlarının okunmasına da sebep olabilir. Karşılıklı olan bir pürin-pirimidin (örn. A-T) çiftiyle başka bir pürin-pirimidin (örn. G-C) çiftinin yer değiştirmesiyle oluşabileceği gibi, bir pirimidin-pürin (örn. C-G) ile bir pürin-pirimidin (örn. G-C) bazının çaprazlama olarak yer değiştirmesiyle de oluşabilir. Bu tür mutasyonlar kendiliğinden oluşabileceği gibi, bazı bazların benzerleriyle yer değiştirmesiyle de ortaya çıkabilir. Nokta mutasyonları genellikle tek bir kodonu etkilediğinden çok büyük değişimlere yol açmaz. Örneğin, mutasyona uğramış kodon aynı aminoasidi kodlamaya devam eder ya da proteinin işlevini değiştirmeyen başka bir aminoasit kodlanabilir. Ama bazı durumlarda, DNA molekülündeki tek bir nükleotidin değişmesi bile çok önemli sonuçlar doğurabilir. Örnek olarak orak hücreli kansızlık verilebilir. Bu hastalık kalıtsaldır. Eğer bu hastalık böyle bir nokta mutasyonu nedeniyle meydana geliyorsa ve eğer çocuk mutasyona uğramış geni iki ebeveyninden de alıyorsa bunun sonuçları kötü olabilir. Bir aminoasidi kodlayan bir kodunu hiçbir a.a’yı kodlamayan bir koduna, örneğin bir sonlama kodununa (stop kodunu) dönüştüren mutasyonlara “Anlamsız Mutasyon” denir. Bu tür mutasyonlar, protein sentezinin normalden önce sonlanmasına, dolayısıyla genin biyolojik işlevini görememesine yol açar. Bir aminoasidi kodlayan kodunun, başka bir aminoasidi kodlayan koduna dönüşmesine ise “Yanlış Anlamlı Mutasyon” denir. Eksilme ya da eklenme mutasyonları, nokta mutasyonlarından çok daha önemli değişikliklerin sorumlusudur. DNA zincirinde bir ya da birden fazla bazın eksilmesi ya da eklenmesi, genellikle eklenme ya da eksilmenin olduğu noktadan başlayarak kod okuma çerçevesinin kaymasına yol açar. Bu yüzden gen yapısında önemli değişiklikler meydana getirir. Örneğin: "TAG GGC ATA ACG ATT" dizisinde, ilk kodonda oluşan bir mutasyonla bir A bazının eklendiği varsayılırsa, bu yeni dizi "TAA GGG CAT AAC GAT T" şeklinde okunmaya başlanacak ve bu farklı dizi, okuma çerçevesindeki kayma nedeniyle bambaşka bir aminoasidi kodlayacaktır. Birden fazla kodonda ortaya çıkan bu tür değişikliklerin daha önemli ve ciddi sonuçlar doğurması doğaldır. Mutasyona uğramış DNA dizileri de tıpkı normal DNA dizileri gibi eşlenir,çoğalır ve dölden döle normal diziler gibi aktarılır. Mutasyon geçirmiş kalıtsal bilgi ancak yeni bir mutasyonla eski durumuna dönebilir. Geri dönüşlü mutasyon denen ikinci mutasyon özgün genin yapısını onarır ve yeniden normal işlevini kazandırabilir; bazen de, ilk mutasyonun oluştuğu bölgeden başka bir bölgede ortaya çıkan baskılayıcı mutasyon denen ikinci bir mutasyonun ilk mutasyonun etkisini tamamen ya da bir ölçüde yok edebilir. Eşeyli olarak üreyen insanda ve diğer tüm üstün yapılı canlılarda mutasyonlar, oluştukları hücreleri cinsinden iki grupta incelenebilir. Eşey hücrelerinde oluşan mutasyonlara “Tohumsal Mutasyon”, bunların dışındaki tüm diğer hücrelerdeki mutasyonlara ise “Somatik Mutasyon” denir. Somatik mutasyonların en çarpıcı örneği mavi gözlü insanlarda gözlenebilir. Mavi göz, bir pigmentin eksikliğinden ileri gelen çekinik(resesif) bir karakterdir. Ortaya çıkabilmesi için hem anneden hem de babadan çekinik karakter genini (b) alması gerekir. Baskın karakter geninden (B) bir tane bile alan insanlar kahverengi gözlü (Bb) olurlar. Bazen ender olarak, mavi gözlü insanların -genelde bir- gözünde kahverengi bir bölge görülür. Bu özellik büyük olasılıkla, göz hücrelerinde oluşan ve b genini B’ye değiştiren bir somatik mutasyonla oluşur. Ancak bu tür mutasyonlar eşey hücrelerini etkilemediğinden kuşaklara aktarılamaz. Ama mavi gözlü iki insanın kahverengi gözlü çocuklarının olması ancak eşey hücrelerindeki bir mutasyon sonucunda ortaya çıkar. Özellikle tohumsal mutasyonlar, kalıtımın incelenmesinde ve insan evriminin gelecekteki yönünü belirleyen ipuçları olarak da incelenmeye değer olgulardır. Ultraviyole ışınları, X ışınları gibi iyonize radyasyon, kozmik ışınlar, radyoaktif materyallerin emisyonları gibi yüksek enerjili radyasyon, mutasyonlara neden olur. İyonize radyasyon, basit tek baz değişimlerine sebep olabilir. Bazı mutajenik kimyasallar, etkilerini doğrudan bir bazı başka bir baza değiştirerek yaparlar. Örneğin, nitroz asidi sitozindeki amino grubunu deamine ederek Urasil oluşturur. Yeni oluşan mutasyonların çoğu doğal dengeyi bozduğu için zararlı, hatta kalıtsal hastalıkların birçoğunda olduğu gibi ölümcüldür. Bu zararlı genlerin toplumda yayılmasını önleyebilmek, ancak mutasyona uğramış kalıtsal bilgiyi taşıyan canlının üreme yeteneğinin azalmasına ya da yok olmasına bağlıdır. Bir dış etkinin mutasyona yol açabilmesi (mutajen olması) için hücre içine girip etkinliğini gösterebilmesi gerekir. Örneğin Güneş’in morötesi ışınları, girim gücü düşük olduğu için yalnızca deri hücrelerinde somatik mutasyona yol açabilirken, girim gücü yüksek olan X ışınları ya da atom bombası ışımaları tohumsal mutasyona yol açabilen çok güçlü etkenlerdir. Bu tür mutasyonların birçok örneği yakın zamanda Çernobil patlaması sonucunda çevredeki birçok canlı türünde gözlenmiştir. Günümüzde bile bu patlama sonrası etrafa saçılan radyoaktif maddelerin neden olduğu somatik mutasyonların görünür sonuçları vardır. Halen Rusya ve Karadeniz Bölgesi’ndeki kanser oranları çok yüksektir. Mutasyonun diğer bir sonucu da hücre bölünmesindeki kontrol mekanizmasını ortadan kaldırabilmesidir. Bunun bilinen en tehlikeli sonucu ise hücrenin kontrolsüz bölünmesi yani kanserdir. Anadolukavağı, Beykoz Anadolu Kavağı, İstanbul'un Beykoz ilçesinde İstanbul Boğazı kuzey kıyısında bir mahalledir. Turistik bir balıkçı kasabası olmasıyla öne çıkmaktadır. Mahallenin tepesinde, Marmara Denizi ile Karadeniz'in bağlantı noktasına hakim bir noktada konumlanan, Doğu Roma döneminden kalma Yoros Kalesi, mahallenin turiziminin ana dayanağıdır. Bir diğer turistik öğe de mahallenin balıkçı restoranları ve waffle gibi atıştırmalik satan büfelerdır. Bunlar sayesinde yaz aylarında mahalle nüfusunun 4-5 katı turist çekebilmektedir. Beykoz Ortaçeşme'dan karayoluyla ulaşabiliyor ve Kavacık'tan kalkan, Kanlıca-Çubuklu-Paşabahçe-Beykoz güzergahından Anadolu Kavağı'na gelen 15A otobüsleri ile gelinebilir. Sarıyer'den Şehir Hatları motorlarıyla gelinebilir. Bunun dışında mahallenin turistik öneminden dolayı 15 Eylül - 15 Nisan arası her gün bir defa, 15 Nisan - 15 Eylül arası hafta içi iki defa, yaz sezonunda hafta sonları günde üç defa olmak üzere Eminönü'nden kalkan Özel Gezi vapur seferleri de düzenlenmektedir. Ayrıca yaz sezonu boyunca, cumartesi günleri Bostancı' dan kalkan, Mehtap Gezisi adı verilen, akşam 20:00 'de Anadolu Kavağı'na gelip, 22:00'de geri dönen, canlı müzikli bir sefer yapılmaktadır. HnRNP Hetero nükleroprotein parçacıkları (veya HnRNP) ökaryotik hücrelerde yeni sentezlenen bir RNA'nın transkripsiyon sonrası değişime uğrayana kadar proteinlerle kaplanmış halidir. Bu RNA/protein komplekslerinde bulunan başlıca proteinler protein K ve polipirimidin dizisi bağlanma proteinidir ("polypyrimidine-tract binding protein", PTB). PTB, splisozomun polipirimidin dizilerine bağlanmasına engel olarak ekson birleşmesini durdurur. Öncül-mRNA'ya bu proteinlerin bağlı olması, onun daha tamamen işlenmediğini ve sitoplazmaya yollanmaya hazır olmadığının işaretidir. "Splicing"den sonra bu proteinler intronlara bağlı kalırlar ve onların yıkılmasını sağlarlar. Öncül-mRNA ile hnRNP proteinlerinin birleşmesi, komplementer bölgelerin baz-eşleşmesine bağımlı olan kısa ikincil yapılarının oluşmasını önler, böylece öncül-mRNA diğer RNA molekülleri ya da proteinlerle etkileşime açık hale gelecektir. Saflaştırılmış hnRNP proteinleri ile yapılan bağlanma araştırmaları, hnRNP proteinlerinin yeni üretilen öncül-mRNA molekülünün değişik bölgeleriyle birleşmesini önermektedir. Örneğin, hnRNP proteinleri olan A1, C ve D, tercihen intronların pirimidince zengin dizileri olan olan 3' uçlarına bağlanır. Bu gözlem, bazı hnRNP proteinlerinin RNA birleşmesi (splicingi) ya da kesilme/poliadenilizasyonu belirten RNA dizileriyle etkileşime geçebileceklerini ve RNA işleyici faktörlerin tanıdığı yapılara katkıda bulunduğunu önermiştir. Son olarak hücre birleşmesi deneyleri, bazı hnRNP proteinlerinin çekirdekte sınırlandırılmış olarak kaldıklarını göstermiştir ki diğerleri sitoplazmada dolaşmaktadır ve bunların mRNA taşınmasında rol oynadıkları düşünülmektedir. Pensilvanya AlmancasÄ± Pensilvanya Almancası ("Pennsylvanisch-Deitsch") veya Amerikan Almancası Hint-Avrupa dillerinin Cermen Dilleri koluna bağlıdır ve dünyanın yaygın dillerinden biridir. Pensilvanya Almancası, Kanada ve Amerika Birleşik Devletleri'nde (özellikle Pensilvanya eyaletinde) 300.000 kişi tarafından konuşulan bir dildir. Genellikle bir Almanca ağzı olarak görülür. Ali Yaşar Sarıbay Ali Yaşar Sarıbay, (d. 18 Ocak 1952), Türk siyaset bilimcisi ve sosyolog. Adana'da dört kardeşin ilki olarak doğdu. İlk ve orta öğrenimini Tarsus'ta tamamladıktan sonra İstanbul Üniversitesi İktisat Fakültesi'nden 1973'te lisans, 1979'da doktora derecelerini aldı. 1976'da asistan olarak girdiği Uludağ Üniversitesi'nde 1984'te doçent, 1989'da profesör unvanlarını aldı.1980-1981 yıllarında University of Iowa'da doktora sonrası çalışma yapmak üzere; 1988-1989 yıllarında ise Ohio State University'de Fulbright burslusu olarak bulundu( Profesör Margaret G.Hermann ile Siyaset Psikolojisi çalıştı). Uludağ Üniversitesi Rektörü Prof.Dr.Medet Mete Cengiz'in vefatı üzerine, Uludağ Üniversitesi Rektörlüğü'ne vekâleten atanmıştır. Halen Uludağ Üniversitesi İktisadi ve İdari Bilimler Fakültesi Kamu Yönetimi Bölümü'nde öğretim üyeliğini sürdürmektedir. Uzmanlık alanı,Siyasal Sosyolojidir. Yurt içi ve yurt dışında birçok konferansa katılmıştır. Siyasal Sosyoloji ve Dinsel Sosyoloji alanlarında Türkçe ve yabancı dillerde birçok çalışması vardır. Son zamanlarda "Politik Anayasacılık" üzerine çalışmalar yapmaktadır ( "Politik Anayasacılık: Hukukun Politik Mantığı" makalesi Ergun Özbudun'a Armağan içinde yer almıştır).Siyasal Sosyolojide teorik ilhamını Seymour Martin Lipset'ten almıştır.Demokrasinin kurumsal temellerini analiz eden yazı ve konferansları Giovanni Sartori'nin teorik çerçevesini esas alır ve Siyaset Bilimi ve Hukuk Sosyolojisi sentezine dayanan bir yaklaşıma dayanır. Diğer yandan, Ali Yaşar Sarıbay, son yıllarda din sosyolojisi-tarih sosyolojisi alanlarında S.N.Eisenstadt/Johann Arnason gibi sosyologların teorik yaklaşımlarından yararlanarak, sosyal-siyasal meselelere "medeniyet" kavramı odağından bakan çalışmalar yapmıştır. Mesela, Türkiye Günlüğü dergisinin 99. sayısında çıkan bir makalesi ile İsrail Bar-İlan Üniversitesinde sunduğu ve daha sonra basılan bir bildirisi bu niteliktedir. Nurettin Zafer Nurettin Zafer (d. 1916, Aybaşı, Düzce) - (ö. 25 Haziran 1991), Türk güreş sporcusu. 1916 yılında Düzce'nin Konuralp kasabasının Aybaşı köyünde dokuz kardeşin sekizincisi olarak doğdu. Hem anne hem baba tarafından Abhazya kökenlidir. Babasının Çanakkale Savaşı'nda şehit olması sebebiyle babasız büyüdü. Spor hayatına yağlı güreşle başladı. Serbest ve Grekoromen dallarında güreşti. 62 kiloda 1949 Avrupa ve 1951 Dünya şampiyonu oldu. 1951 yılında Helsinki'ye giden güreş millî takımının hepsi şampiyonluk unvanıyla yurda dönmüştür. Bu takım Nurettin Zafer, Haydar Zafer, Nasuh Akar, Celal Atik, Ali Yücel, İbrahim Zengin, Adil Candemir ve Yaşar Doğu'dan oluşmaktaydı. Dünya güreş tarihinde ilk kez aynı takımda iki öz kardeş şampiyon olmuştur. Uzun boyuna göre çok az olan vücut ağırlığının getirdiği dezavantajı mükemmel tekniğiyle avantaja dönüştürmesi ve yeni güreş oyunları icad etmesiyle ün yaptı. Buna bir örnek Arap-kilit oyunudur. Kendisinden iki yaş küçük olan kardeşi Haydar Zafer'i de güreş sporuna sokarak onun da 79 kiloda 1951 Dünya şampiyonu olmasında büyük rol oynadı. Güreşi bıraktıktan sonra uzun yıllar antrenör olarak çalıştı. Bu süre boyunca Türk ve Romen millî takımlarını çalıştırdı. 25 Haziran 1991'de vefat edene kadar güreşten ve spordan kopmadı. Son olarak Düzce'de antrenörlük yapmaktaydı. Evli ve dört çocuk babasıydı. Tudor HanedanÄ± Tudor hanedanı ya da Tudor dilimi (1485 - 1603) İngiliz tarihinin en parlak dönemlerinden biri olarak gösterilir. VII. Henry güçlü bir merkezi otorite kurdu ve VIII. Henry zengin bir devletin ve güçlü bir monarşinin temellerini attı. İngiltere'deki ailesi (Galce: "Tudur"), İngiltere ve İrlanda'yı 1485'ten 1603'e kadar, 118 yıl boyunca yöneten, Galler kökenli kraliyet ailesidir. Kurucusu Henry Tudor'dur. Aralarından üçü (VII. Henry, VIII. Henry ve I. Elizabeth) İngiltere'yi Orta Çağ'dan çıkarıp gelecek yüzyıllarda dünyanın büyük bir kısmına egemen olan güçlü bir Rönesans devletine dönüşmesine önemli katkı sağlamışlardır. Tudor hanedanı, Ednyfed Fychan'ın soyundan gelen Owen Tudor ölmesiyle sona erdi. Elizabeth'in ardından Mary Stuart'nin soyundan tahta gelen I. James, Stuart İngiltere Kralları'nın ilki oldu. Tudor hanedanının egemen olduğu yaklaşık yüz yıllık zaman kilise'yi Roma Katolik Kilisesi'nden ayırarak tamamen İngilizleştirdi. Son olarak, kızı Elizabeth, zamanın süper gücü olan İspanyol donanmasını yenerek yeni devlete çok önemli bir zafer getirdi. Tudor Dönemi'nde İngiltere, sanatsal açıdan tarihinin en verimli çağlarından birisini yaşadı. Tüm bunlara rağmen, Tudor döneminin pek de parlak olmayan yönleri de vardı. VIII. Henry, babasının gayretleriyle oluşturulan zengin hazineyi gereksiz şekilde tüketti. Elizabeth resmi makamları para karşılığı satarak yönetimin prestijini zayıflattı. Bunu yapmasının sebebi Parlamento'dan sürekli para istemek zorunda kalmamaktır. Kraliçe Elizabeth yönetimi yoksul ve evsizlerin sorunlarıyla ilgilenmeye çalıştıysa da, kanunlar ve uyguladığı politika gerçekte zalim sayılabilecek nitelikteydi. Kara Ölüm (Veba Salgını) ve 15. yüzyılın sonlarındaki tarımsal bunalımın ardından nüfus artmaya başladı. 1600 yılında 2 milyon nüfusa sahipti. Büyüyen nüfus ekonomik büyümeyi teşvik etti, tarımın ticarileşmesini hızlandırdı, yün üretimini ve ihracatını artırdı, ticareti teşvik etti ve Londra'nın büyümesini destekledi. 15. yüzyılın sonlarında ve 16. yüzyılın başlarında görülen mevcut arazilerin yüksek ücretleri ve bolluğu, düşük ücretler ve arazi kıtlığı ile değiştirildi. Belki de Yeni Dünya altınının akışı ve artan nüfus nedeniyle çeşitli enflasyonist baskılar, zengin ve yoksul genişleme arasındaki boşluk ile sosyal kargaşaya zemin hazırladı. Bu, kırsal nüfusun çoğunluğu için önemli bir değişim dönemiydi ve manastır lordları, daha önce herkese açık olan köy topraklarının kapatılması sürecine başladı. Beş Tudor hükümdarı: VII. Henry'nin torununun kızı Lady Jane Grey dokuz gün Kraliçe olarak hüküm sürdü. Fakat daha sonra I. Mary tarafından tahttan indirildi ve eşi Guilford Dudley ile beraber idam edildi. Tudor döneminde, İngiltere tarafından yönetilen İrlanda devleti lordluktan kraliyete yükseltilmiştir (1541). Manic Street Preachers Manic Street Preachers veya kısa şekliyle "Manics" 1986'da kurulmuş ve 90'lı ve 2000'li yıllarda ses getirmiş Galli rock topluluğudur. İngiliz müzik tarihine adını altın harflerle yazdırmayı başaran Manic Street Preachers, 1990’lardan bu yana farklı şarkı sözleri ve entelektüel duruşları ile kült statüsünde yer alıyor. Punk rock ve alternatif rock’a getirdikleri yenilikçi bakış açısı ile dikkatleri çeken grup, Küba’da gerçekleştirdikleri konserle uluslararası arenada büyük yankı uyandırmıştı. Grup 1986'da Galler'de yaşayan dört arkadaş olan James Dean Bradfield, Sean Moore, Nicky Wire ve Flicker (gerçek adı Miles Woodward) tarafından kurulmuştur. Grupta önce sözleri Bradfield yazarken daha sonra Wire günümüze kadar devam edecek söz yazarlığına başladı. Önceleri grubun vokalini Wire'ın eski kız arkadaşı Jenny Watkins-Isnardi yapıyordu. 1988'de Flicker gruptan ayrıldı. Flicker'ın ayrılığı sonrası Nicky Wire bas gitara, Bradfield de vokale geçti. Üçlü 1989 yılının Ağustos ayında ilk single'ları ""Suicide Alley""i çıkardı. Single'ın kapak tasarımını grubun şöforu Richey James Edwards yapmıştı. Daha sonra Edwards gitarist olarak gruba katıldı ve grup son halini aldı. Grup Edwards'ın girişiyle birlikte daha çok göz önüne çıkmaya başladı. Grup düşüncelerini hiç düşünmeksizin dile getiriyordu ve tavırlarıyla çok dikkat çekiyordu. Birçok derginin kapağına çıkarken bir yandan da tepki topluyorlardı. 22 Haziran 1990'da ""New Art Riot"" adlı EP'leri çıktı. EP sonrası daha büyük bir firma olan Heavenly Records'la anlaşıp 21 Ocak 1991'de single'ları ""Motown Junk"" yayınladılar. Grup kendilerine Sex Pistols ve Guns N' Roses'ı örnek alıyordu. Vahşi sahne şovlarıyla dikkat topluyorlardı. Bu dönemde NME ("New Musical Express") muhabirinin onları eleştirmesine gitarist Edwards kollarına jiletle ""4 Real"" yazısını kazıyarak cevap vermişti. 1990 yılında onları adeta ikonlaştıran ""I Laughed when Lennon got shot"" sözleri geçen ""Motown Junk"" ile başalayan yükseliş Sony etiketi ile yayınlanan ilk albümleri "Generation Terrorists"le daha da hızlandı. Albüm için ilk düşünülen isim ""Culture, Alienation, Boredom and Despair"" olmuştu. Grup kısa sürede Amerika Birleşik Devletleri’nden Japonya’ya kadar yayılan bir coğrafyada çok sayıda tutkulu hayran sahibi oldu. Albert Camus, Sylvia Plath ve George Orwell gibi isimlerden alıntılar içeren albümden 6 single yayınlandı ve albüm eleştirmenler tarafından övgüyle karşılandı. ""Suicide Is Painless"" adlı şarkının cover'ı ise İngiltere'deki ilk ""İlk On"" başarıları oldu. Grunge sound'unun ağır bastığı 1995 tarihli ikinci albüm "Gold Against The Soul" ise yine İngiltere albüm satış listelerine ilk 10’dan girdi. Bu albümle grup, punk görüntülerinin yanında bir hard rock sound'u da katıyordu. Bu arada Edwards'ın depresyon problemleri gittikçe arttığı için birçok konsere üç kişi olarak çıkmışlardı. 1994 Ağustos'unda "The Holy Bible" yayınlandı. Albüm, öteki albümlere göre daha az satmış, hatta Amerika'da yayınlanmamıştı bile. Buna rağmen albüm çok başarılı eleştiriler almıştı ve grubun yaptığı en iyi iş olduğu konusunda herkes hemfikirdi. Grup Joy Division etkili daha gothic ağırlıklı bir post-punk sound'una doğru ilerliyordu. Grup imaj olarak da asker kıyafetleri giymeye başlamıştı. İlk single'ları ""Faster""ı "Top Of The Pops" programında yine asker kıyafetleri içinde sunarlarken İrlanda militanlarına destek verdikleri sanılmış ve BBC'ye birçok şikayet ulaşmıştı. 1 Şubat 1995'te grubun gitaristi Richey Edwards kayboldu. En son, izine 14 Şubat'ta rastlanan Edwards'tan günümüze kadar bir iz bulunamadı. Grup en önemli söz yazarları Edwards'ın kaybolması sonra grubu dağıtmayı dahi düşündüler. Ancak Edwards'ın ailesinin de desteğiyle devam etme kararı aldılar. Grup aynı yıl Bosna-Hersek yardım projesi için "Raindrops Keep Falling On My Head"i kaydetti. 1996 yılında "Everything Must Go" yayınlandı. Bu albümün beş şarkısı kaybolan Edwards tarafından yazılmıştı. Albüm aynı yıl Mercry Prize’a aday gösterildi. İşçi sınıfının marşı haline gelen ""A Design For Life"" listelere ikinci sıradan girip o zamana kadarki en başarılı single'ları oldu. İngiltere liste tarihinde en uzun isimli 1 numara olarak bir rekora sahip olan ""If You Tolerate This Your Children Will Be Next"" parçasının yer aldığı "This Is My Truth Tell Me Yours" ise yine satış listelerinde zirveye yükselirken grubun en başarılı albümü oldu. 1998'de çıkan bu albüm ""You Stole The Sun From My Heart"" adlı ilk ona giren bir single daha çıkardı. 2000 yılında ""The Masses Against The Classes"" adlı single grubun köklerine geri dönüş sinyalini verirken hiçbir promosyon yapılmadığı halde İngiltere’de 1 numara oldu. 2001'de Küba'da konser verdiler. Karl Marx meydanında Fidel Castro'nun huzurunda verdikleri bu konser Küba'da verilen ilk Avrupalı rock grubu konseriydi. Konser aynı zamanda yeni albüm "Know Your Enemy"nin tanıtım konseriydi de. Aynı gün çıkan iki single olan ""So Why So Sad"" ve ""Found That Soul"" single'larının ikisi de ilk 10'a girdi. 2002'de grubun derleme albümü olan "Forever Delayed" yayınlandı. 2003 tarihli "Lipstick Traces" ise B-side'ları, cover'ları ve yayınlanmamış parçaları içeriyordu. Grubun Richey Edwards ile kaydettikleri son şarkı olan ""Judge Yourself"" de bu toplamada bulunuyordu. Grubun yedinci stüdyo albümü "Lifeblood" 2004'te yayınlandı. Bu albüm karışık eleştiriler topladı. Albümün turnesinde grup Edwards'ın yerine ilk kez konserlerde çıkmak üzere bir ikinci gitaristle anlaştı. Bu durum bazı hayranların tepkisini çekse de grup, konserlere ikinci bir gitaristle çıkmaya devam etmektedir. "Lifeblood" sonrası vokalist James Dean Bradfield ve şarkı yazarı Nicky Wire solo albümleri üzerinde çalışmaya başladılar. Temmuz ayında ""The Great Western"" adlı Bradfield albümünden sonra Nicky Wire'ın albümü olan ""I Killed The Zeitgeist"" Eylül ayında yayınlandı. Manic Street Preachers son olarak The Cardigans solisti Nina Persson ile ""Your Love Alone Is Not Enough"" adlı hitleri için bir araya gelmişti. Şarkı şu günlerde dünya müzik televizyonlarının en çok yer verdiği videolar arasında yer alıyor. Grubun 3 yıllık bir aradan sonra yayınladığı "Send Away the Tigers" albümü ise eski soundlarını müjdeleyerek İngiltere albümler listesine 2 numaradan girmeyi başardı. Forever Delayed - 2002 Türkiye kemikli balıklar listesi Türkiye'nin Kemikli Balıkları: Türkiye faunası'na ait kemiklibalıklar (Osteichthyes) türleri. Canlı doğuranlar (Poeciliidae) Gondoriz (Terras de Bouro) Gondoriz Portekiz'de Terras de Bouro belediyesine bağlı olan, 8,38 km² yüzölçümüne sahip, 335 nüfuslu (2001) bir bucaktır (Portekizce: "freguesia"). Gondoriz Gondoriz, adını taşıyan Portekiz'de yerleşim birimleri: Moimenta (Terras de Bouro) Moimenta Portekiz'de Terras de Bouro belediyesine bağlı olan, 3,05 km² yüzölçümüne sahip, 803 nüfuslu (2001) bir bucaktır (Portekizce: "freguesia"). Moimenta Moimenta adını taşıyan Portekiz'de yerleşim birimleri: Ayrıca: Monte (Terras de Bouro) Monte Portekiz'de Terras de Bouro belediyesine bağlı olan, 14,26 km² yüzölçümüne sahip, 147 nüfuslu (2001) bir bucaktır (Portekizce: "freguesia"). Monte Monte adını taşıyan Portekiz'de yerleşim birimleri: Ribeira (Terras de Bouro) Ribeira Portekiz'de Terras de Bouro belediyesine bağlı olan, 2,44 km² yüzölçümüne sahip, 219 nüfuslu (2001) bir bucaktır (Portekizce: "freguesia"). Ribeira Ribeira ÅŸu anlamlara gelebilir: Rio Caldo Rio Caldo Portekiz'de Terras de Bouro belediyesine bağlı olan, 11,64 km² yüzölçümüne sahip, 993 nüfuslu (2001) bir bucaktır (Portekizce: "freguesia"). Souto (Terras de Bouro) Souto Portekiz'de Terras de Bouro belediyesine bağlı olan, 3,98 km² yüzölçümüne sahip, 564 nüfuslu (2001) bir bucaktır (Portekizce: "freguesia"). Souto Souto adını taşıyan Portekiz'de yerleşim birimleri: Ayrıca: Ömerçip Ömerçip, 2002 Türkiye yapımı güldürü filmidir. Zeki Alasya'nın yönettiği ve başrollerinde Aşkın Nur Yengi ve Mehmet Ali Erbil'in oynadığı film eski Türk filmlerindeki olayları mizah konusu eder. Söz konusu filmde Melek, zengin bir ailenin mutsuz kızıdır. Adnan; fakir fukara ama harbi delikanlı bir dolmuş şoförüdür. Bir gün yolda Melek'in arabası bozulur. İşte o anda Adnan ona yardım eder. O sırada birbirlerine aşık olurlar ve bir süre sonra evlenirler. Sonra bir oğulları olur. Adını Ömerçip koyarlar. Ancak Yeşilçam'ın kadrolu kötü adamları, Aşk Hırsızı Önder ve Psikopat Nuri, sevenleri ayırmayı başarır. Hal böyle olunca curcuna başlar. Er Ryan'Ä± Kurtarmak Er Ryan'ı Kurtarmak (İngilizce: "Saving Private Ryan"), Steven Spielberg tarafından yönetilerek, Robert Rodat tarafından yazılan, II. Dünya Savaşı konulu bir savaş filmi. Film, Yüzbaşı John H. Miller (Tom Hanks) ve yanında bulunan askerlerin (Tom Sizemore, Edward Burns, Barry Pepper, Vin Diesel, Giovanni Ribisi, ve Adam Goldberg), diğer üç kardeşi savaş sırasında farklı cephelerde ölen, bunun sonucunda eve dönüş vizesi alan James Francis Ryan isimli askeri bulmaya çalışırken başlarından geçenleri konu almaktadır. Filmin ilk 20 dakikasındaki Normandiya Çıkarması sahnelerinin, dünya sinema tarihindeki yeri ayrıdır. Film eleştirmenleri bu sahneleri aşırı gerçekçi olarak nitelendirmiştir. Bununla beraber yapıldığı yılın en iyi film Oscar'ını alamaması film eleştirmenleri tarafından Oscar tarihinin ayıpları listesinde yer alır. IMDb internet sitesinde sinema tarihinin en iyi 250 filmi listesinde 8.6 puan ile 34. sırada bulunmaktadır. Gol Kralı (film) Gol Kralı, yönetmenliğini Kartal Tibet'in üstlendiği 1980 çıkışlı komedi türündeki Türk filmi. Aziz Nesin'in aynı adlı romanından beyaz perdeye aktarılmıştır. Filmin başrollerinde Kemal Sunal ve Suna Yıldızoğlu oynamaktadır. Filmde sevgilisine kendisini beğendirmek için futbolcu olmaya uğraşan Sait'in yaşadığı komik olaylar anlatılıyor. Filmde Türkiyenin birçok ünlü oyuncuları yer almıştır. Ayrıca, bazı karakterlerin seslendirilmesinde seslendirme sanatçılarından yararlanılmıştır. Filmin oyuncu kadrosu aşağıdakı gibidir: Zapatista Ulusal KurtuluÅŸ Ordusu Zapatista Ulusal Kurtuluş Ordusu veya Zapatistalar ("Ejército Zapatista de Liberación Nacional, EZLN") Meksika'nın en yoksul eyaletlerinden Chiapas'ta yerleşik aşırı sol özgürlükçü sosyalist siyasi ve militer bir devrimci gruptur. Adını Meksika Devrimi'nin (1910-1920) lideri olan Emiliano Zapata'dan alır. Kendilerini Zapata'nın ideolojik mirasçıları ve emperyalizme karşı beş yüz yıldır süren yerli direnişin vârisleri olarak görürler. Yaşadıkları toprakları hükûmetten bağımsız ve kendi özerk bölgeleri olarak görürler. ""Topraklar halkındır"" şiarındadırlar ve ""Halk emreder hükûmet uygular"" derler. En önemli sloganları ""Artık Yeter"" manasındaki "Ya Basta!" (Enough is Enough) ve ""Adalet! Özgürlük! Demokrasi!""dir. Kendilerine destek bulabilmek için interneti, uydu teknolojilerini kullanmaktadırlar. Zapatistalar, küreselleşmenin ve neoliberalizmin köylerde yaşayan yerli halkları kötü bir şekilde etkilediğini ve onları açlığa ittiğini düşündüğünden küreselleşme ve neoliberalizm karşıtıdır. 1982 yılında içlerinde Subcomandante Marcos'un da bulunduğu bir