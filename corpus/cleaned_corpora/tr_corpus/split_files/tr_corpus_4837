Rokkan, 1940'larda ve 1950'lerde Arne Næss'in asistanı olarak onunla birlikte çalıştı. Daha sonra, başta siyasi partilerin ve Avrupalı ulus devletlerin oluşumu olmak üzere siyaset bilimiyle ilgilenmeye başladı. Seymour Martin Lipset ile ortak çalışmalar yapması da bu döneme denk gelir. Bu çalışmalar sayesinde "Lipset ve Rokkan" ikilisi, siyasal sosyoloji öğrencileri tarafından referans olarak kullanılmışlardır. Rokkan aynı zamanda sosyal bilimler için bilgisayar teknolojisinin kullanımının öncülerindendir. Diğer konuların da aralarında bulunduğu; Katalan milliyetçiliği, karşılaştırmalı tarih, parti sistemleri ve cleavage teorisi üzerine yazmıştır. Rokkan Avrupa'daki egemen devlet ve millet oluşumu için kavramsal model silsilesinin yaratıcısıdır. 1970'ten 1973'e kadar Uluslararası Siyasal Bilimler Birliği'nde ve 1973'ten 1977'ye kadar UNESCO'nun International Social Science Council (ISSC) bölümünde de başkanlık yapmıştır. Ayrıca 1966'dan 1970'e kadar Uluslararası Sosyolojik Birlik'de başkan yardımcılığı yapmıştır ve European Consortium for Political Research'ün de (ECPR) kurucu ortağı ve 1970'ten 1976'ya kadarki yöneticisidir. Rokkan'ın şerefine 1981'den beri ISSC, ECPR ve Bergen Üniversitesi, Karşılaştırmalı Sosyal Bilimler Stein Rokkan Araştırma Ödülleri dağıtmaktadır. Area Codes "Area Codes" Amerikalı rapçi Ludacris'in ikinci albümü "Word of Mouf"un ilk single'ı. 2001 yılında yayınlanan şarkıda sanatçıya Nate Dogg eşlik etmektedir. Şarkıda ABD'nin çeşitli bölgelerinin telefon alan kodları geçmektedir. Şarkı "Bitirim İkili 2" filminin soundtrack albümünde yer almaktadır. Şarkının içinde geçen alan kodları şunlardır: Beroia Muharebesi Beroia Muharebesi, Peçenek ile imparator II. İoannis () komutasındaki Bizans İmparatorluğu arasında 1122 yılında günümüz Bulgaristan'da bulunan Beroia'da gerçekleşmiş mücadeledir. Bizans ordusu savaşı kazanarak Peçeneklerin ayrı ve bağımsız bir halk olarak ortadan kaybolmasına yol açmışlardır. 1091'de, Peçenekler Bizans İmparatorluğu'nu işgal etti ve II. İoannis'in babası I. Aleksios () tarafından Levounion Muharebesi'nde mağlup edildiler. Bu yenilgi, bağımsız bir güç olarak sefere katılmış olan Peçeneklerin ortadan kalkması anlamına geliyordu; çünkü hayatta kalanlar Bizans ordusuna katıldılar; ancak, bazı Peçenek grupları işgallere katılmamışlardı. 1094 yılında Kumanların saldırısına uğramış, geri kalan Peçeneklerin çoğu öldürülmüş ya da asimile edilmişlerdi. Bununla birlikte, bazı gruplar özerklik kullanmaya devam etti. 1122'de Peçenekler Rus bozkırlarından, Tuna sınırından Bizans topraklarına geçerek Bizans İmparatorluğu'nu işgal ettiler. Michael Angold'a göre, Peçeneklerin bir zamanlar Kiev hükümdarı Vladimir Monomakh'in () destek kuvvetleri olduğu düşünüldüğünde, işgallerinin onun müsamahası ile gerçekleşmesi muhtemeldir. Oğuz ve Peçenek kalanlarının 1121 yılında Rusya'dan atıldığı kaydedilmiştir. İstila, kuzey Balkanlar üzerindeki Bizans kontrolüne ciddi bir tehdit oluşturuyordu. İmparator II. İoannis sahadaki istilacılarla karşılaşmaya ve onları geri göndermeye kararlıydı, Selçuklu Türklerine karşı bulundurduğu saha ordusunu Küçük Asya'dan Avrupa'ya nakletti ve kuzeye yürümek için hazırlandı. Bizans imparatoru güçlerini Konstantinopolis'in yakınlarında topladı ve en kısa sürede Peçenek ordusuyla karşılaşmak için hazırladı. Bu arada, Peçenekler Haemus Dağları'nı (Balkan Dağları) geçti ve Trakya'da Beroia kenti yakınlarında kamp kurdu. İlk başta imparator Peçenek şeflerine hediyeler sundu ve onlara çıkarlarına uygun bir antlaşma teklif etti. Peçenekler bu aldatmaca ile başarılı bir şekilde kandırıldı ve bu nedenle Bizanslılar aniden onların savunma araba kalesine büyük bir saldırı başlattıklarında şaşırdılar. Peçeneklerin at okçuları sürekli ok atarak dalgalar şeklinde savaştılar. Bir toplanma noktası, ok tedarik yeri ve son savunma noktası olarak araba kalesine güvendiler. Muharebe çok zordu ve İoannis bacağında bir okla yaralandı. Bununla birlikte, Bizanslılar Peçenekleri geri zorladı ve onları araba kalesinde bıraktılar. İoannis, Bizans imparatorlarının seçkin ağır piyade kuvveti Vareg Muhafız Gücünü araba kalesine karşı ileri sürene kadar bu savunma etkili oldu. Kendine özgü Danimarka baltaları ile donanmış Vareg Muhafız Gücü, Peçenek araba kalesi çemberinden geçti, Peçenek pozisyonunu dağıttı ve onların kamplarından yaygın bir şekilde kaçmasına neden oldu. Bizans zaferi tamamlandı, kurtulan Peçenekler esir alındı ve Bizans ordusuna alındı. Bizans zaferi, Peçenekleri bağımsız bir güç olarak etkili bir şekilde yok etti. Bir süre, Peçeneklerin önemli toplulukları Macaristan'da kaldı, ancak Peçenekler ayrı bir halk olmaktan çıktı ve Bulgarlar ve Magyarlar gibi komşu halklar tarafından asimile edildiler. Bizanslılar için zafer, Macarların 1128'de Tuna'daki Bizans karakolu Branitshevo'ya saldırması nedeniyle hemen barışa yol açmadı. Ancak, Peçeneklere ve daha sonra Macarlara karşı kazanılan zafer, Balkan Yarımadası'nın büyük bir kısmının Bizans olarak kalmasını sağladı ve İoannis'in Küçük Asya ve Kutsal Topraklar'da Bizans gücünü ve nüfuzunu artırmaya odaklanmasını sağladı. MÃ¼cahit Mücahit (), kutsal sayılan bir ülkü, özellikle de İslam adına savaşan kişi. Sözcük Arapça "mücahidûn" (mücahitler) sözcüğünün tekilidir ve "cihat eden" anlamına gelir. Mücahit sözcüğü önceleri ilk İslam Devleti adına savaşan Müslüman askerler için kullanılıyordu. Sözcüğün özellikle Batılı ülkelerde gündelik kullanıma girmesi, 18. yüzyıl Hindistan'ında Birleşik Krallık'la savaşan Müslüman gruplara dayanır. Emisyon standardÄ± Emisyon standartlarına emisyonların çevreye yayılarak kirletici etkisinden dolayı belirli limitler çerçevesinde ihtiyaç vardır. Birçok emisyon standartları otomobil ve diğer motorlu araçlar tarafından yayılan kirleticileri düzenlemeye yönelik odaklanılmıştır fakat bu standartlar endüstri, enerji santralleri, çim biçme makineleri ve dizel jeneratörler gibi küçük makinaları da içermektedir. Standartlar, genellikle azot oksitler (NOx), kükürt oksitleri, partikül madde (PM) ya da kurum, karbon monoksit (CO), veya uçucu hidrokarbonlar gibi emisyonları düzenlemeye yöneliktir. 2012 Avrupa Atletizm Şampiyonası - Kadınlar çekiç atma 2012 Avrupa Atletizm Şampiyonası - Kadınlar çekiç atma yarışmaları, 29 Haziran ve 1 Temmuz 2012 tarihlerinde Helsinki Olimpiyat Stadyumunda yapıldı. Baraj değeri olan 71.00 m.yi aşan atletler doğrudan (Q), yeterli sayıda atlet barajı aşamaz ise en iyi dereceye sahip 12 atlet (q) finalde yarışma hakkı kazanır. Uşak ili genel seçim sonuçları Uşak ili genel seçim sonuçları, 1953'e kadar Kütahya'nın ilçesi olan Uşak, 1954'ten beri yapılan tüm genel seçimlerde temsil edilmektedir. Türkiye Büyük Millet Meclisi'ne (TBMM) 3 milletvekili göndermektedir. 1954-2011 arasında yapılan genel seçimlerde Uşak İli'ne ait milletvekilliği dağılımları; 12 Haziran 2011 Genel Seçimleri Uşak İli sonuçlar; Common Lonnie Rashid Lynn, Jr. (doğum 13 Mart 1972) ya da sahne adıyla Common (eski adı Common Sense) Amerikalı hip hop şarkıcısı ve aktör. Common 1992'de çıkardığı "Can I Borrow a Dollar?" adlı albümle 1990'ların sonlarında yeraltı dünyasında tanınmaya başladı ancak asıl başarısını Soulquarians'la olan çalışmalarıyla elde etti. İlk Grammy Ödülü'nü 2003'te Erykah Badu ile düet yaptığı "Love of My Life (An Ode to Hip-Hop)" adlı şarkıyla En İyi Rap Şarkı kategorisinde kazandı. 2005 mayısında yayınladığı "Be" albümüyle 2006'da En İyi Rap Albümü kategorisinde aday gösterildi ancak ödülü kazanamadı. İkinci Grammy'sini Kanye West'le düet yaptığı "Southside" adlı şarkıyla En İyi Rap İkili/Grup Performansı kategorisinde kazandı. 2007'de "" adlı bir best-of albümü yayınladı. Common müzik çalışmalarının yanı sıra "Tehlikeli Aslar", "Street Kings", "Amerikan Gangsteri", "Wanted", "", "Date Night", "Just Wright", "Happy Feet Two", and "New Year's Eve" gibi pek çok filmde yer aldı. Ayrıca "Bouncing Cats" adlı Uganda'da yaşayan çocuklara hip hop kültürünü kullanarak daha iyi bir yaşam sağlanmasıyla ilgili ödüllü bir belgeselde yer almıştır. "Selma" filmi için John Legend ile birlikte yazıp seslendirdiği "Glory" adlı şarkıyla En İyi Özgün Şarkı dalında Oskar kazandı. John Legend John Roger Stephens (doğum 28 Aralık 1978) ya da sahne adıyla John Legend Amerikalı şarkıcı, söz yazarı ve aktör. Yedi Grammy Ödülü sahibi, ayrıca 2007'de Songwriters Hall of Fame'den "Starlight" özel ödülü almıştır. John Legend solo bir albüm öncesinde adını pek çok sanatçıyla yaptığı düetlerle duyurmuştur. Kanye West, Jay-Z, Alicia Keys, Fort Minor, T.I., Mariah Carey, Lil Wayne gibi pek çok sanatçıyla birlikte çalışmıştır. Mayıs 2014'te, "All of Me" single'ı ile kariyerinde ilk kez Amerikan "Billboard" Hot 100 listesinde bir numaraya yükseldi. "Selma" filmi için Common ile birlikte yazıp seslendirdiği "Glory" adlı şarkıyla En İyi Özgün Şarkı dalında Oscar kazandı. Siyuca Siyuca, Siuca ya da Siyu/Siu dili (kendilerince "Lakȟóta / Dakȟóta"; İngilizce "Sioux"), ABD'de daha çok Kuzey ve Güney Dakota eyaletlerinde, daha az olarak kuzey Nebraska, güney Minnesota ve kuzeydoğu Montana eyaletlerinde ve Kanada'da Siyular tarafından konuşulan Siyu dilleri ailesinin Batı Siyu dilleri grubundan bir Kızılderili dilidir. Konuşanı 33.000 kişidir. ABD ve Kanada'da konuşanı en fazla olan Amerika yerli dilleri içinde Navahoca, Krice, Doğu Kanada İnuitçesi ve Ojibwe dillerinden sonra beşinci sıradadır. Siyu lehçeleri ile yakın akraba Siyu dillerinin karşılaştırması: A. Fonetik farklılıklar: Fonetik farklılıklar içinde "Lakota/Dakota/Nakota" adlarından da anlaşılacağı üzere l ~ d ~ n ses değişimi tipiktir. B. Leksikal farkılıklar: 2012 Avrupa Atletizm Şampiyonası - Kadınlar heptatlon 2012 Avrupa Atletizm Şampiyonası - Kadınlar heptatlon yarışmaları 29, 30 Haziran 2012 tarihlerinde Helsinki Olimpiyat Stadyumunda yapıldı. Rüzgâr:Seri 1: -1.1 m/s, Seri 2: +0.3 m/s, Seri 3: +0.4 m/s Rüzgâr:Seri 1: 0.0 m/s, Seri 2: -0.5 m/s, Seri 3: -0.4 m/s Batı Siyu dilleri Batı Siyu dilleri, Kuzey Amerika'da ABD ile Kanada’da konuşulan, Doğu Siyu dilleri de denilen Katavba dilleri ile birlikte Siyu dilleri ailesini oluşturan Kızılderili dilleri alt ailesidir. I. Missouri Nehri Siyu dilleri (Crowâ€“Hidatsa) II. Mandan Siyu dilleri III. Mississippi Vadisi Siyu dilleri (Merkezi Siyu Dilleri) IV. Ohio Vadisi Siyu dilleri (Güneydoğu Siyu dilleri) "(tükendi)" Elektrik akısı Elektrik akısı, elektrik alanının akısıdır. Elektrik akısı, bir yüzeyden geçen elektrik alan çizgilerinin sayısıyla doğru orantılıdır. Çok küçük bir "dA" alanındaki "formula_1" elektrik akısı şu şekilde hesaplanır: Burada E yüzeye dik olan elektrik alanıdır. Bir "S" yüzeyinden geçen elektrik akısı "dA" alanlarının toplanmasıyla elde edilir: "dA; büyüklüğü yüzeyin alanına eşit, yönüyse yüzeye dik olan vektördür. Elektrik alanı vektörüyle, "dA vektörü arasında skaler çarpım olduğundan elektrik akının "büyüklüğü" şu şekilde yazılır: formula_5: yüzeyle elektrik alanı arasındaki açı) Gauss yasasına göre kapalı bir yüzeyden geçen net elektrik akısı yüzey alanından bağımsızdır ve sadece alanın çevrelediği yükle orantılıdır: "Q" kapalı yüzeyin içinde kalan net yük, ε boşluğun yalıtkanlık sabitidir.Bu yasa klasik elektromanyetizmayı açıklayan dört Maxwell denkleminden biridir. Elektrik akısının SI birimi "Volt metre"dir. Siyu dilleri Siyu dilleri ya da Siyu–Katavba dilleri, Kuzey Amerika'da ABD ile Kanada’da Büyük Düzlüklerde konuşulan Kızılderili dilleri ailesidir. Konuşanı 40.000 kişiden azdır. ABD ve Kanada'da konuşanı en fazla olan Amerika yerli dilleri içinde Na-Dene dilleri, Algonkin dilleri ve Eskimo - Aleut dillerinden sonra dördüncü sıradadır. Laz Ä°smail Londra Antlaşması (1827) Londra Antlaşması, 6 Temmuz 1827 tarihinde Birleşik Krallık, Rusya ve Fransa arasında imzalanan, Yunanistan'ın kurulmasını ve bağımsızlığını esas alan antlaşma. Wounded Knee Deresi Wounded Knee Deresi (Lakotaca: "Čhaŋkpé Ópi Wakpála"; İngilizce "Wounded Knee Creek"), Amerika Birleşik Devletlerinde Güney Dakota eyaletinin güneybatısında Beyaz Nehre dökülen 160 km uzunluğundaki dere. Pine Ridge Kızılderili Rezervasyonunun güneydoğu köşesinden yükselip Nebraska eyalet sınırı boyunca ilerleyip kuzeybatıya doğru akar. Dere bölgesinde Wounded Knee ile Manderson adlı iki yerleşim (kasaba) bulunur . ABD ordusunun albay James W. Forsyth komutasındaki 7. Süvari Alayı tarafından 1890 yılında Lakota Siyularına yönelik Wounded Knee Katliamı bu derenin yakınlarında olmuştur. Boztepe Höyüğü Boztepe Höyüğü, Diyarbakır ili Bismil İlçesi'nin 8 km. doğusunda yer alan bir höyüktür. Höyükte Bradley Parker başkanlığında, ODTÜ TAÇDAM eşgüdümünde, "Yukarı Dicle Arkeolojik Araştırma Projesi" (UTARP) ile "Ilısu ve Karkamış Baraj Gölleri Altında Kalacak Arkeolojik ve Kültür Varlıklarını Kurtarma Projesi" çerçevesinde, 1999 yılında tek bir sezonluk kazı çalışması yapılmıştır. Bu çalışmalarda 11 açma ve iki sondajda çalışılmıştır. En üstteki Helenistik Dönem yerleşmesi, höyük üstüne kurulu olan günümüz köyü nedeniyle oldukça fazla tahribata uğramıştır. Daha alttaki Demir Çağı yerleşim de benzer şekilde höyükten toprak alınması ve Klasik Dönem'e ait çukurlar tarafından tahrip olmuştur. Höyükte görece en iyi korunan tabakalar Halaf Dönemi yerleşmesine ait tabakalardır. Halaf dönemi yerleşmesi için belirgin bir mimariden söz edilmemektedir. Halaf Dönemi çanak çömleği, basık, dışa eğik düz kenarlı kaplar, küresel ve yuvarlak ağızlı, boyunlu çömlekler ile çok sayıda minyatür vazodan oluşmaktadır. Bezemede karakteristik Halaf motifleri kullanılmıştır. Ayrıca kaba ve bezemesiz kaplar da bulunmaktadır. Kazılar sırasında dört Halaf mezarı açılmıştır. Gömütler doğu – batı yönünde, yüzleri doğuya bakacak biçimde ve bacaklar karna çekilmiş olarak gömülmüştür. Hiçbir mezarda gömüt armağanı bulunmamıştır. Kazılarda ortaya çıkarılan bir Demir Çağı konutunun hemen dışında bir çocuk mezarı bulunmuştur. Güneydeki başı doğuya dönük olarak gömülmüş ve yanına deniz kabuğundan bir kolye, iki bronz bilezik ve bir demir hançer bırakılmıştır. Hayvan kemiği buluntularının % 52'si domuz, % 22'si sığır, % 19'u koyundur. Yeni Asur Dönemi tabakasında evcil domuz en fazla hayvan buluntusudur. Demir Çağı yerleşmesi Asur İmparatorluğu tarafından Asur eyalet sistemine bağlanmış, Boztepe'nin yer aldığı vadiyi kolonileştirme politikasının bir bölümü olarak kullanılmıştır. Bu bağlamda yüzey araştırmalarında ve kazılarda Erken Demir Çağı çanak çömleği buluntusuna ulaşılmamıştır. Ele geçen buluntular ve radyokarbon tarihleme yöntemiyle elde edilen sonuçlara göre Boztepe, vadinin işgal edilmesinden ve eyalet merkezi Tuşhan'ın teşkilinden bir süre sonra kurulduğu anlaşılmaktadır. Krice Krice ya da Kri dili veya Kri dilleri (kendilerince "Nēhiyawēwin" / ᓀᐦᐃᔭᐍᐏᐣ; İngilizce "Cree", Fransızca "Cri"), daha çok Kanada'da Kuzeybatı Toprakları (burada resmi dildir) ve Alberta'dan Labrador'a kadar uzanan bölgede, biraz da Amerika Birleşik Devletlerinde Montana eyaletinin kuzey orta sınır bölgesinde Kriler tarafından konuşulan Algonkin dilleri ailesinin Merkezî Algonkin dilleri grubundan bir Kızılderili dilidir. 2006 sayımına göre konuşanı 117.400 kişidir ve Kanada'daki konuşanı en fazla olan Amerika yerli dilleri içinde birinci sıradadır. Tek harf farkla birbirinden ayrılan ve Kanada'da yaygın olan Krilerin konuştuğu Kri (Cree) dilini, Güneydoğu ABD'de Kriklerin konuştuğu Krik (Creek) diliyle karıştırmamak gerekir. Kendi dillerini lehçesine göre "Nēhiyawēwin" ᓀᐦᐃᔭᐍᐏᐣ (Ova Kricesi), "Nêhinawêwin" ᓀᐦᐃᓇᐍᐏᐣ (Bataklık Kricesi), "Nīhithawīwin" (Orman Kricesi), "Nēhinawēwin" ve "Nehirâmowin" (Atikamekçe), "Nehilawewin" (Batı İnnucası, Piyekwâkamî şivesi), "Leluwewn" (Batı İnnucası, Betsiamites şivesi), "Innu-Aimûn" (Doğu İnnucası), "Iynu-Ayamûn" (Güney İçbölge Doğu Kricesi), "Iyiyiw-Iyimiwin" (Kuzey Doğu Kricesi) olarak adlandırırlar. Kri lehçelerinin ses değişimi kriteri: Willcox, Arizona Willcox; Cochise County, Arizona, ABD'de bulunan bir şehir. 2006 nüfus sayımında nüfusu 3,769 kişi olarak belirlenmiştir. Şehir, Maley adıyla 1880 yılında Doğu Pasifik Demiryolları'nın bir durağı olarak kurulmuştur. 1889 yılında General Orlando B. Willcox'un ziyareti üzerine, onu onurlandırmak amacıyla şehrin ismi Willcox olarak değiştirilmiştir. Williams, Arizona Williams; Coconino County, Arizona, ABD'de bulunan bir şehir. 2010 nüfus sayımında nüfusu 3.023 kişi olarak belirlenmiştir. Turizm, şehrin başlıca geçim kaynağıdır. Tarihi demiryolu hattı ve Büyük Kanyan'a geçiş bu şehirde bulunmaktadır. Winslow, Arizona Winslow; Navajo County, Arizona, ABD'de bulunan bir şehir. 2005 nüfus sayımında nüfusu 9,931 kişi olarak belirlenmiştir. Şehir, 1900 yılında tren yolları şirketlerinin başkanı Edward F. Winslow veya şehrin kurulduğu alanda daha önce yaşamış Tom Winslow'un adını almıştır. Nazar Değmesin Nazar Değmesin, Dilek Pınar'ın 2004 yılında çıkan ikinci stüdyo albümüdür. 1 Ağustos 2004 tarihinde yayınlanan albüm, 12 şarkıdan oluşmakta ve albümün müzik yönetmenliği Selçuk Tekay tarafından yapılmış olup, albümde yer alan "Son Şansın", adlı şarkılara klip çekilmiş, ve bu şarkılar o dönemde dikkat çekmiştir. Boris Becker Boris Franz Becker (22 Kasım 1967) eski Dünya 1. numarası olan profesyonel Alman tenis oyuncusudur. Kariyeri boyunca altı kez tekler Grand Slam şampiyonu olmuş, bir Olimpiyat Oyunları altın madalyası kazanmış ve henüz 17 yaşındayken Wimbledon'ı kazanarak bu prestijli turnuvayı en genç kazanan tenisçi olmuştur. Becker bunların yanı sıra beş büyük salon turnuvası şampiyonluğu kazandı. Bu turnuvalar üç ATP Masters World Tour Finalleri (Sekiz kez finale çıktı ve dokuz kez final oynayan Ivan Lendl'den sonra bu kategoride ikincidir), bir WCT Finalleri ve bir Grand Slam Cup şampiyonluğundan oluşur. Ayrıca kariyerinde beş ATP World Tour Masters 1000 serisi ve sekiz Grand Prix Tennis Championship Serisi şampiyonluğu bulunur. Önemli bir teniz dergisi olan "Tennis Magazine" yaptığı listede 1965 ile 2005 yılları arasındaki en büyük 40 tenisçi arasına Becker'i 18. sıraya koydu. Becker, Leimen, Batı Almanya'da Çek Cumhuriyeti'nden gelen bir ailenin tek çocuğu olarak dünyaya geldi. Ailesi Katolik olmasına rağmen, annesinin ailesinde Yahudilik de vardı Aslında bir mimar olan babası Karl-Heinz, Boris Becker tenise başlayınca Leimen'daki tenis merkezi "Tennis-Club Blau-Weiß 1964 Leimen"'i kurdu. Becker, Romanya doğumlu koç Günther Bosch'un rehberliğinde ve Ion Ţiriac'ın menejerliğinde 1984 yılında profesyonel oldu. Aynı yıl Münih'te ilk profesyonel çiftler şampiyonluğunu kazandı. Batı Alman bir genç olarak, Becker ilk üst düzey tekler şampiyonluğunu Haziran 1985'te "Queen's Club Şampiyonası"'nda kazandı. İki hafta sonra 7 Temmuz'da Wimbledon Tenis Turnuvası'nın tekler finalinde Kevin Curren'ı dört sette yenerek hem sıralamada olmadan bu turnuvayı kazanan ilk oyuncu, hem de ilk Alman Wimbledon tekler erkek şampiyonu oldu. O dönemde 17 yaş 227 günlük olan Becker bir Grand Slam erkek tekler şampiyonu olan en genç tenisçi oldu. Bu rekor daha sonra 1989 yılında Fransa Açık Turnuvası'nı 17 yaş 110 günlükken kazanan Michael Chang tarafından kırıldı. Bu büyük zaferden iki ay sonra, Becker Cincinnati Masters'ın en genç şampiyonu oldu. 1986 yılında, Becker dönemin ATP 1 numarası Ivan Lendl'i Wimbledon tek erkekler finalinde 3-0'la geçerek yendi ve unvanını korudu. Becker, bu başarılarla Dünya sıralamasında 2. sıraya çıktı ancak bir sonraki sene 1987'de Wimbledon'da henüz ikinci turda 70. sıradaki Peter Doohan'a kaybederek hayal kırıklığı yarattı. Aynı yıl Davis Cup'ta, Becker ve John McEnroe tenis tarihinin en uzun maçlarından birini oynadı. Becker maçı, 4-6, 15-13, 8-10, 6-2, 6-2'lik setlerle (o dönemde, Davis Cup'ta tiebreak uygulaması yoktu) kazandı ve maç 6 saat 22 dakika sürdü. Becker, bir yıl sonra 1988'de Wimbledon'da tekrar final oynadı, ancak maçı dört set sonunda Stefan Edberg'e kaybetti. Bu maçla dönemin en önemli tenis ve Wimbledon rekabeti başladı. Becker ayrıca 1988'de Batı Almanya'nın ilk Davis Cup şampiyonluğunda rol oynadı. Yıl sonunda New York'ta Masters şampiyonluğunu title in City, defeating five-time finalde 5 kez şampiyon Lendl'ı geçerek kazandı. Aynı yıl sezonun son turnuvuası WCT Finalleri'ni finalde 4 turda Edberg'i yenerek kazandı. 1989 yılında, kariyeri boyunca yalnız bir kez başarabildiği iki Grand Slam Şampiyonluğu kazandı. İlk olarak Edberg'e karşı Fransa Açık'ta yarı finalde kaybetti. Ancak bundan sonra, önce Wimbledon finalinde yine Edberg'i yendi, sonra Lendl'ı Amerika Açık finalinde geçerek şampiyon oldu. Ayrıca Davis Cup yarı finalinde Andre Agassi'yi yenerek Batı Almanya'nın tekrar unvanını almasında rol oynadı. Bunların sonucunda Becker ATP Tour tarafından Yılın Tenisçisi seçildi. Ancak hala Dünya sıralamasında 1 numaraya çıkamadı. 1990'da, Becker ve Edberg üçüncü kez üst üste Wimbledon finalinde karşı karşıya geldi, ancak bu kez uzun süren bir maç sonunda beş sette maçı kaybetti. Ayrıca Amerika Açık yarı finalinde Agassi'ye kaybederek bu unvanı da koruyamadı. Becker ilk kez 1991'de Avustralya Açık finaline ulaştı ve Lendl'ı yenerek Dünya 1 numarasına yerleşme şansı kazandı. Fransa Açık'da yine yarı finalde Agassi'ye kaybetti ve bir sezonda iki Grand Slam'i bir kez daha kazanma şansını kaybetti. 1991'de 12 hafta boyunca 1 numarada kaldı ancak yılı bu sırada tamamlayamadı. 1992'de Becker toplamda yedi turnuva kazandı. Bunların arasında finalde Jim Courier'i dört setle yendiği ve ikinci kez kazandığı ATP World Tour Finalleri de vardı. Becker dördüncü kez üst üste çıktığı 1991 yılı Wimbledon tekler finalinde rakibi ve zaman zaman basın yoluyla da tartıştığı dönemin dünya 7. numarası Michael Stich'e finalde kaybetti. Ancak ikili daha sonra Barselona'da 1992 Yaz Olimpiyat Oyunları'nda çiftler takımı olarak Almanya'yı temsil etti ve altın madalya kazandı. Becker ayrıca 1992 yıl sonunra Frankfurt'ta düzenelenen ATP Tour World Şampiyonası'nda Jim Courier'ı set vermeden yenerek şampiyon oldu. 1993'e gelindiğinde, annesi Alman babası Afro-Amerikalı bir oyuncu olan Barbara Feltus ile ilişkisi ve evliliğinin yarattığı sansasyon, Alman Hükûmeti ile vergi problemleri gibi sebepler ile Becker'in kariyeri ciddi bir şekilde düşüşe geçti. 1995 yılında, yarı finalde Agassi'yi yenerek yedinci kez Wimbledon finaline çıktı. Ancak finalde, yaşının da ilerlemesinin katkısıyla, önce çeyrek finalde Cédric Pioline ile oynadığı uzun ve yorucu bir beş setlik maç, sonra Agassi ile yine zorlu bir yarı finalin getirdiği yorgunluk sonucu finalin ilk setini tiebreak ile kazanmasına rağmen maçı dört set sonunda Pete Sampras'e karşı kaybetti. Yıl sonunda Frankfurt'ta düzenlenen ATP World Tour Finalleri'ni finalde Michael Chang'i 3-0'la geçerek üçüncü ve son kez kazandı. Becker altıncı ve son Grand Slam şampiyonluğunu 1996 yılında Avustralya Açık finalinde Chang'i yenerek kazandı. Dördüncü kez Queen's Club Şampiyonası'nı kazandıktan sonra 1996 yılı Wimbledon tekler şampiyonluğu için en büyük adaylardan biri olan Becker, Neville Godwin ile oynadığı üçüncü tur maçında sağ el bileğini sakatladı, maçı yarıda bıraktı ve turnuvaya veda etti. Becker, Ekim 1996'da Sampras'ı finalde 5 set sonunda yenerek Stuttgart Masters'ı kazandı. Maçtan sonra Sampras, "Becker şimdiye kadar oyandığım en iyi salon oyuncusu" açıklamasını yaptı. Ancak sonra Hanover'da oynanan 1996 ATP Tour World Şampiyonası finalinde Becker, Sampras'e karşı finalde kaybetti. Aynı yıl daha sonra Grand Slam Kupası finalinde Goran Ivanisevic'i yenerek şampiyon oldu. 1997'de, Becker Wimbledon çeyrek finalinde Sampras'e kaybetti. Bu maçtan sonra bir daha Wimbledon'a katılmayacağın açıklayarak herkesi şaşırttı. Ancak, daha sonra 1999 yılında bir kez daha Wimbledon'a katıldı ve bu kez dördüncü turda Patrick Rafter'a kaybetti. Becker en rahat oyunlarını topun hızlı oynandığı yüzeylerde oynamaktadır. Özellikle çim kortlarda ve 26 şampiyonluk kazandığı salon tunuvalarında başarılı olmuştur. Toprak kortlarda birkaç kez finale çıktı ancak profesyonel kariyerinde hiç toprak kort turnuvası şampiyonluğu kazanmadı. Örneğin Fransız Açık'daki en iyi performansları yarı finale çıktığı 1987, 1989 ve 1991 yılları oldu. Kariyeri boyunca, Becker 49 kez tekler ve 15 kez çiftler şampiyonluğu kazandı. Altı Grand Slam zaferinin yanında; 1988, 1992 ve 1995 yıllarında Masters / ATP Tour World Championships, 1988'de WCT Finalleri ve 1996'da Grand Slam Cup şampiyonluklarının sahibi oldu. London's Queen's Club şampiyonluğunu dört kez kazanarak bu turnuvayı en çok kazanan tenisçilerden biri oldu. Davis Cup'ta, kariyer galibiyet-mağlubiyet oranı 54-12 iken, teklerde bu oran 38-3 oldu. Ayrıca Almanya adına oynadığı iki büyük uluslararası ülke şampiyonasını kazandı. Bunlar 1995 yılında Hopman Cup ve 1989 ile 1998 yıllarınd World Team Cup şampiyonalarıdır. Becker teklerde toplam 14 farklı ülkede şampiyona kazandı. Bunlar: Avustralya, Avusturya, Belçika, Kanada, Fransa, Almanya, İtalya, Japonya, Hollanda, Katar, İsveç, İsviçre, Birleşik Krallık ve Amerika Birleşik Devletleri'dir. 2003 yılında, Becker International Tennis Hall of Fame'e dahil edildi. Zamana zaman büyük yaş kategorileri için düzenlenen turnuvalarda ve "World Team Tennis"de oynamaya devam etmektedir. Ayrıca BBC için Wimbledon Tenis Turnuvası'nda yorumculuk yapmaktadır. Grand Slam tekler turnuvalarında, Becker'in genel maç kazanma oranı 163-40'tır ve bu oran ile %80.3'lik galibiyet yüzdesi yakalamıştır. %80'in üzerinde kazanma oranına ulabilen dönemin diğer önemli tenisçileri ve oranları ise şu şekildedir:Björn Borg (89.8), Rafael Nadal (87.6), Roger Federer (87.4), Pete Sampras (84.2), Jimmy Connors (82.6), Ivan Lendl (81.9), John McEnroe (81.5), Novak Đoković (81.1) ve Andre Agassi (80.9). 2000 yılından beri, Becker tenis raketleri ve spor malzemeleri markası olan Völkl Inc.'in asıl sahibidir. 2003 yılında Almanca bir otobiyografi kitabı "Augenblick, verweile doch..." 'i yazdı. Kitap İngilizce "The Player" ismi ile yayınlandı. Ekim 2005'ten Haziran 2006'ya kadar, Becker İngiliz televizyonu spor bilgi yarışması "They Think It's All Over"'da takım kaptanı olarak programa katıldı. Ekim 2006'da, Boris Becker Vodafone ile iki yıllık bir kontrat imzaladı. Bu kontrat ile hayranlarından gelen mesajları cevaplıyordu. Kontrat şartlarına göre yılda yaklaşık 300 soruyu cevaplıyordu. Bunlar ağırlıklı güncel erkekler ATP turu hakkında ve kendi kariyerine yönelik sorulardan oluşuyordu. Becker ayrıca, Moskova ve Airdrie gibi yerlerin de içinde olduğu pek çok yeri çeşitli kampanyalar dahilinde ziyaret etti. Kasım 2007'de Becker, "PokerStars online poker odaları" tarafından desteklenen "Team PokerStars" adlı bir poker oyuncuları grubuna dahil oldu. Bu takımın bir parçası olarak, Becker Avrupa Poker Turu gibi önemli önemli poker turnuvalarına katıldı. Mayıs 2009'da, Becker "Boris Becker TV" adlı bir online medya platformunun açıldığını duyurdu. İngilizce ve Almanca hizmet veren bu Internet sitesinde kariyerinden önemli anlar, bilgiler ve günlük yaşantısından kesitler gösterilmektedir. 2009'dan itibaren, Becker BBC için Wimbledon Tenis Turnuvası'nda yorumculuk yapmaktadır. Ayrıca Becker, BBC'nin otomobil magazin porgramı Top Gear'a katılan ilk eski tenisçi oldu ve programın ilgi çeken bir araçla pistte en kısa sürede tur atma bölümünde Kia Cee'd ile turu 1 dakika 45.9 saniyede tamamladı. İngiliz seyirciler üzerindeki popülaritesine bağlı olarak, Almanlar ile İngilizlerin genel önyargılı tutumlarına ironik bir gönderme olarak, "İngilizlerin en sevdiği Alman" olarak anılmıştır. Becker genel olarak İsviçre'nin Schwyz kentinde yaşamaktadır. Alman futbol takımı Bayern Münih'in taraftarıdır. Eski Bavyera hükûmet başkanı Edmund Stoiber'in danışmanı olarak hizmet etmektedir. Münih, Monako ve Schwyz'in yanında, Becker'in Londra'da şehir içinde ve Wimbledon yakınlarında, ayrıca çocuklarına yakın olmak için Miami'de daireleri vardır. 17 Aralık 1993'te, Becker aktris ve tasarımcı Barbara Feltus ile evlendi. Ocak 1994'te, ilk çocukları Noah Gabriel doğdu. Becker çocuğuna arkadaşları Yannick Noah ve Peter Gabriel'in ismini verdi. İkinci çocukları Elias, Eylül 1999'de doğdu. Evliliklerinde önce, Barbara Feltus'un babasının çektiği Stern'in kapağında çıkan ikisinin çıplak fotoğrafı Almanya'da çok kişiyi şaşırttı. Becker'in Barbara Feltus'dan Aralık 2000'de boşanma talebi üzerine, Feltus çocukları Noah ve Elias'ı da alarak Miami, Florida'ya uçtı, "Miami-Dade" mahkemesine boşanma dilekçesi ile başvurdu, boşanma durumunda 2.5 milyon $'lık ödeme öngeren evlilik sözleşmelerinden kaçtı. Ocak 2001'de boşanma Almanya'da yayınlandı ve Becker 15 Ocak 2001'de boşandı. Duyumlara göre bu boşanma sonucunda Barbara Feltus, 14.4 milyon $ uzlaşım bedeli, Florida'da bulunan Fisher Adası'ndaki özel mülkleri ve Noah ile Elias'ın velayetini aldı. Şubat 2001'de, Rus model Angela Ermakova 22 Mart 2000 doğumlu kız çocuğu Anna'nın babasının Becker olduğunu iddia etti. Ekim 2009'de Becker çocuğun 1999 yılında Londra'daki bir restaurantta yaşadığı bir cinsel ilişkiden olduğunu kabul etti. Becker ilk başta babalık iddiasını reddetti. Ancak pozitif çıkan DNA testi sonrasında iddiayı kabul etti. Kasım 2007'de, Anna'nın ortak velayetini kabul etti. Açıklamasında annesinin kendini büyütmesindeki fedaraklığı unutmadığı için çocuğun masraflarını karşılayacağını açıkladı. Becker, 2008 yılında Alessandra Meyer-Wölden ile nişanlandı. Alessandra'nın babası Axel Meyer-Wölden, 1990'larda Becker'in koçluğunu ve menejerliğini yapmıştı. Ancak çift Kasım 2008'de ayrıldı. Şubat 2009'da Alman ZDF TV kanalının magazin programı "Wetten, dass..?", Becker'in Hollandalı model Sharlely "Lilly" Kerssenberg ile 12 Haziran 2009'da St Moritz, İsviçre'de evleneceğini açıkladı. Ağustos 2009'da çift bir çocuk beklediklerini açıkladı. Şubat 2010'da, Becker ve eşinin yeni oğulları Amadeus Benedict Edley Luis Becker dünyaya geldi. Boris Becker, kariyerinin büyük bölümünde Alman markası Puma'nın raketleri ve spor malzemelerini kullandı. Ancak bu raketlerin üretilmesinin durdurulmasından itibaren, o kalıpları satın aldı ve bunları Amerikan firması Estusa'ya ürettirdi. Halen kendi kişisel markası altında bu raketler ve giysiler üretilmektedir. Şanlıurfa ili genel seçim sonuçları Şanlıurfa (1984'e kadar Urfa), 1920'den beri yapılan tüm genel seçimlerde temsil edilmektedir. Türkiye Büyük Millet Meclisi'ne (TBMM) 12 milletvekili göndermektedir. 1946-2011 arasında yapılan genel seçimlerde Şanlıurfa İli'ne ait milletvekilliği dağılımları; 12 Haziran 2011 Genel Seçimleri Şanlıurfa İli sonuçlar; Cirrus fibratus Sirrüs fibratus sirrüs bulutununun bir çeşididir. Fibratus Latincede lifli, ipliksi anlamına gelir. Sirrüs unkinus çeşidine de benzemekle birlikte onlardan farklı olarak çengel ya da virgül şeklinde düşey buz kristalleri bulunmaz. Lif yapıları genellikle birbirinden bağımsız haldedir. Diğer bütün sirrüs bulutları gibi fibratuslarda yüksek seviyede buz kristallerinden oluşur. Sinoptik koşullar da uygunsa, sirrüs fibratus meteorolojik açıdan yaklaşmakta olan sıcak cephe hattının alâmeti olarak kabul edilebilir. Aksi durumda açık hava işareti olarak sayılabilirler. Tunceli ili genel seçim sonuçları Tunceli İli (1935'e kadar Dersim, 1926-1936 arasında Elazığ İli'nin ilçesi) 1927-1939 arası hariç, 1920'den beri yapılan tüm genel seçimlerde temsil edilmektedir. Türkiye Büyük Millet Meclisi'ne (TBMM) 2 milletvekili gönderen Tunceli İli'nde tek seçim bölgesi vardır. 1946-2011 arasında yapılan genel seçimlerde Tunceli İli'ne ait milletvekilliği dağılımları; 12 Haziran 2011 Genel Seçimleri Tunceli İli sonuçlar; Greg Vanney Greg Vanney (d. 11 Haziran 1974, Virjinya), Amerikalı eski millî futbolcudur. Şu an Chivas USA takımının antrenörlüğünü yapmaktadır. Sırasıyla Los Angeles Galaxy, Sacramento Scorpions, Bastia, FC Dallas, Colorado Rapids, DC United ve tekrar Los Angeles Galaxy'de oynadı. ABD formasını ise 36 kez giydi ve bir gol attı. Ayrıca millî formayla 2003 FIFA Konfederasyonlar Kupası, 2003 CONCACAF Altın Kupa ve 2005 CONCACAF Altın Kupa turnuvalarında da mücadele etti. 2005 CONCACAF Altın Kupa turnuvasında millî formayla şampiyonluk yaşadı. Trabzon ili genel seçim sonuçları Trabzon İli, 1920'den beri yapılan tüm genel seçimlerde temsil edilmektedir. Türkiye Büyük Millet Meclisi'ne (TBMM) 6 milletvekili gönderen Trabzon İli'nde tek seçim bölgesi vardır. 1946-2011 arasında yapılan genel seçimlerde Trabzon İli'ne ait milletvekilliği dağılımları; 12 Haziran 2011 Genel Seçimleri Trabzon İli sonuçlar; Kriler Kriler (Krice "Nēhiyaw/Nēhilaw/.." / ᓀᐦᐃᔭᐍᐏᐣ; İngilizce "Cree"), daha çok Kanada'da Superior Gölünün kuzey ve batısında Ontario, Manitoba, Saskatchewan, Alberta ve Kuzeybatı Topraklarında, çok az bir kısmı da Amerika Birleşik Devletlerinde Montana eyaletinin kuzey orta sınır bölgesinde yaşayan Algonkin halklarından bir Kızılderili halkı. 200.000 kişilik nüfuslarıyla Kuzey Amerika'nın en büyük yerli halklarından biridir (Kanada'nın ise en büyük yerli halkıdır) ve 2006 sayımına göre anadilini konuşan 117.400 kişidir. Tek harf farkla birbirinden ayrılan ve Kanada'da yaygın olan Kri (Cree) halkını, Güneydoğu ABD'de yaşayan Krik (Creek) halkıyla karıştırmamak gerekir. Kriler, Avrupalı tüccarların getirip kürk karşılığında ticaret karakollarında değiş tokuş ettikleri misket tüfeklerine sahip olan ilk yerlilerdir ve bunu kullanarak batıya doğru ilerlemiş ve yerli Atabaskları daha batı ve kuzeye sürerek topraklarına yerleşmişlerdir. Krilerle Ojibvalar arasındkia tarihi evliliklere dayanan Anişininilere İngilizcede "Ojibwa-Cree" kelimesinden bozma "Oji-Cree" adı verilir. Cirrus unkinus Sirrüs unkinus sirrüs bulutununun bir çeşididir. Uncinus latincede kanca, çengel anlamına gelmektedir. Sirrüs unkinuslar gökyüzünde seyrek görülür ve çok ince yapılıdır. Sıcaklıkları -40, -50 civarlarında değişkenlik gösterir. Genellikle yaklaşmakta olan sıcak veya oklüzyon cephesinin önünde bulunurlar. Akabinde genellikle yağmur şeklinde yağış görülür. Kri Kri ya da Cree ÅŸu anlamlara gelebilir: Thomas Gainsborough Thomas Gainsborough (d. 14 Mayıs 1727 - ö. 2 Ağustos 1788) İngiliz ressamdır. En popüler eserleri portreleri ve doğduğu bölge olan Suffolk peyzajlarıdır. 18. yüzyılda İngiltere'de Joshua Reynolds ile birlikte en çok tanınmış ressamdır. 14 Mayıs 1727'de Sudbury, Suffolk'ta doğdu. Babası John Gainsborough adında bir yünlü kumaş dokuma ustası idi. Thomas bu ailesinin en küçük erkek çocuğu idi. Thomas eğitimi için yerel Sudbury Grammer Okuluna gitmekle birlikte 13 yaşına geldiği zaman hazırladığı kara kalem eskizleri babasını çok şaşırttı. Babası oğlunun Londra'ya gidip orada ressamlık sanatı öğrenmesine imkân sağladı. Thomas Londra'da önce gravürcü olan Hubert Gravelot yanına çırak olarak girdi ve gravür yapma zanaatini öğrendi. Epey sonra Londra'da iyi isim yapmış olan Wiliam Hogarth ile bağlantı kurdu ve onun okuluna devam etti. Vauxhall Gardens eğlence parkına gelen halkın ilgisini çekmek için yemek sağlayan kulübeleri resimlendiren Francis Hayman'a yardım etti ve şimdi "Çocuklar için Thomas Coram Vakfı" olarak bilinen binaya resimlendirmek için çalıştı. 1746'da Thomas Gainsborough Margeret Burr ile evlendi. Eşi Beaufort Dükü'nün gayrimeşru kızı idi ve bu asil ve zengin dük kızına hayat desteği sağlamak için yıllık £200 maaş bağladı. O zamana kadar Thomas Gainsborough peyzajlar hazırlamakla uğraşmakta idi ve bunları satamıyordu. 1748-49 yıllarında Sudbury'ye geri gidip orada yaşadılar. Bu dönemde hazırladığı eserlerinin çoğu daha iyi gelir getiren portreler oldu. Ailesi iki kız çocuğu ile büyümekteydi. Daha iyi siparişler almak için Ipswich kentine giderek orada yaşamaya başladılar. Şahsi portreler için verilen siparişler artmaya başladı, bu siparişleri genellikle para yapmış yerel tüccarlar ve toprak sahipleri vermekte idi. Geliri yetişmediği için karısının yıllık gelirinin gelecekteki getirilerinin teminatı ile borç almaya başladı. 1759'da Thomas Gainsborough ailesi ile o zaman soyluların ve zenginlerin rağbet edip yaşamayı tercih ettikleri Bath şehrine göç ettiler. Burada paralı ve soylu bir müşteri grubu bulmayı başardı. 1761'den itibaren bu kentte hazırladığı eserlerini Londra'da "yıllık "Sanat Cemiyeti (günümüzde Kraliyet Sanat Cemiyeti)" sergilerine ve 1769'dan itibaren de "Kraliyet Akademisi" yıllık sergilerine göndermeye başladı. Bu sergilere gönderdiği eserlerin çoğunluğu halkın dikkatini çekmek için ya çok kişi tarafından iyi olarak tanınmış veya çok kötü şöhret yapmış olan kişilerin portreleri idi. Bu eserler halkın ilgisini çekerek ressam olarak Thomas Gainsborough'ya tüm ülkeye yaygın bir ressamlık şöhreti sağladı. 1769'da kurulmakta olan "Kraliyet Akademisi"'nin kurucu üyeleri arasında bulunmak için davet edildi. Fakat Akademi kurulduktan sonra akademi idarecileri ile arası bozuldu ve 1773'den sonra Kraliyet Akademisinin yıllık sergilerine eser göndermekten sakınmaya başladı. 1774'te Thomas Gainsboruogh ailesi ile Bath'tan ayrılıp Londra'ya yerleşti. 1777'de Kraliyet Akademi idarecileri arası biraz iyileşti ve Akademi yazlık sergilerine yeniden eserler göndermeye başladı. Bunlar arasında çok popüler olarak İngiltere'de şöhret yapmış olan "Cumberland Dükü ve Düşesi" portreleri de bulunmaktaydı. 1780'de İngiltere Kralı olan III. George ve kraliçesinin protrelerini hazırladı ve bundan sonra kraliyet ailesinden çok sayıda resim siparişi almaya başladı. Kraliyet ailesine yakınlığı dolayısıyla Kraliyet Akademisi sergilerinde gönderdiği eserler istediği gibi çok ilgi çekecek şekilde sergilenmekte idi. Fakat bunu da çok uygun bulmayan Thomas Gainsborough Kraliyet Akademisi ile yeni bir anlaşmazlığa girdi ve 1783 yılı sergisi için hazırladığı eserleri sergilenmeden geri çekti. 1784'te "Kraliyet Resmi Ressamı" olan Allan Ramsey öldü. Yeni kraliyet ressamı olarak Gainsborough'nun portre çiziminde rakibi olan ve ondan daha popüler olan Sır Jushua Reynolds "Kraliyet Resmi Ressamı" olarak seçildi. Fakat kraliyet ailesi yine de Gainsborough'yu tercih edip ona pek çok resim siparişinde bulundular. Ressamlık kariyeriin son dönemlerinde Gainsborough çok sade ve şatafatsız özel şöhreti olmayan alelade mevkilerin peyzajlarını yapmakla uğraştı. Gainsboruogh ve Ricahard Wilson 18. yüzyıl İngiliz peyzaj ressamlığıni kuran ve geliştiren baş sanatkarlar olarak anılmaktadırlar. Fakat Gainsborough aynı zamanda 18. yy. ikinci yarısında portre ressamı olarak isim yapan Sir Joshua Reynolds ile bu janr(?) resimde boy ölçüşebildiği de kabul edilmektedir. Thomas Gainsborough 2 Ağustos 1788'de 61 yaşında iken yakalandığı kanser hastalandığından vefat etti. Mezarı Kew Gardens Parkı içinde bulunan St Anne's Kilisesi'ndedir. Mezarı zamanında botanik bitkiler ressamı olarak çok ün yapmış olan Franz Bauer'in mezarı ile yan yanadır. Gainsborough resimlerinde formel akademik kuralları uygulamaktan kaçınmıştır ve resim ve portrelerini doğa ve şahısları yakından incelemelerine bağlamıştır. Resimlerini hazırlarken çok çabuk eskiz yapıp bunları hemen hızla boyaması ve bunları tekrar tekrar elden geçirmemesi ile isim yapmıştır. Peyzajlarının gerçek doğaya çok yakın olması ve portrelerindeki figürlerin arka planda bulunan doğa sahneleri içine çok iyi yerleşmeleri onun uyduğu gerçekçilik prensibine örnektirler. Kariyerinin sonlarına doğru paletinde bulunan renkler daha parlak olmaya ve tabloya yaptığı fırça izleri daha ekonomik ve rahat görüntü vermeğe başlamışlardır. Gainsborough o zaman moda olan bir atelye kurup burada eserlerinin önemli olmayan kısımlarını çıraklarına yaptırmaktan kaçınmıştır. Kariyerinde yeğeni olan Gainsborough Dupont adında tek bir çırak yetiştirmiştir. Hayatının son yılında Kontes Talbot'un tam boy portresini hazırlamak için John Hoppner ile ortaklaşa çalışmıştır. H. H. Holmes Herman Webster Mudgett (16 Mayıs 1861 – 7 Mayıs 1896), daha çok Dr. Henry Howard Holmes lakabıyla bilinen, kayıtlara geçmiş ilk Amerikalı seri katildir. 1893 Şikago Dünya Fuarı zamanında Chicago'da zihninde kurduğu cinayetleri işlemek için özel tasarladığı bir otel açtı. Dördü kesinleşen itiraf ettiği 27 cinayet olmasına rağmen, öldürdüğü insan sayısı 200 civarındadır. Bilinmeyen sayıda pek çok kurbanını "Dünya Fuarı" otelinden birkaç kilometre uzaklıkta bulunan 1893 Şikago Dünya Fuarı'ndan almıştır. H. H. Holmes'in cinayetleri o dönemin en çok konuşulan konularından biri oldu ve William Randolph Hearst'ın gazetelerinde dizi halinde yayınlandı. 2003 yılında Erik Larson bu cinayetleri konu alan "The Devil in the White City: Murder, Magic, and Madness at the Fair That Changed America" isimli çok satanlar listesine giren bir kitap yazdı. Holmes'in hikâyesi öncesinde de David Franke'in "The Torture Doctor (1975)", Harold Schechter'in "Depraved: The Shocking True Story of America's First Serial Killer (1994)", ve Herbert Asbury'nin "The Monster of Sixty-Third Street of Gem of the Prairie: An Informal History of the Chicago Underworld (1940)" eserlerinde işlendi. Mudgett New Hampshire'da doğdu. Anne ve babası o bölgeye yerleşen ilk Avrupalı yerleşimcilerdendi. 2007 yapımı Amerikan televizyon programı "Most Evil"'daki profiline göre Holmes'un babası şiddete meyilli bir alkolik ve annesi ise Holmes'a İncil okuyan dindar bir Metodist idi. Çocukken mahalle doktorundan korktuğunu keşfeden sınıf arkadaşları onu insan iskeletine dokunmaya ve onu incelemeye zorlarlar. Arkadaşlarının onu korkutmak için iskelete dokunmaya zorlaması kısa bir süre sonra onun ölüme merak sarmasına sebep olur. 4 Temmuz 1878'de Holmes Alton'da Clara Lovering ile evlenir ve 3 Şubat 1880'de Loudon'da erkek çocukları Robert Lovering Mudgett dünyaya gelir. Mudgett Temmuz 1884'te sınavlarını geçerek Michigan Üniversitesi Tıp fakültesinden mezun olur. Okula kayıtlı bir öğrenciyken laboratuvardan cesetler çalar, çaldığı bu cesetlerin biçimlerini bozar ve bunların kaza eseri öldüklerini söyleyerek sigorta paralarını toplar. İlaç endüstrisinde kariyerini ilerletmek için Şikago'ya taşınır. Ayrıca pek çok karanlık iş, emlakçılık ve promosyon işleri yapar. Clara ile evliyken, Myrta Belknap isimli başka bir kadınla 28 Ocak 1887'de Minnesota'da evlenir ve 4 Temmuz 1889'da Illinois'te Lucy Theodate Holmes adında bir kız çocukları dünyaya gelir. (Lucy daha sonra öğretmen olur) Holms Myrta ve Lucy ile Wilmette'te yaşar ve işleri nedeniyle zamanın çoğunu Şikago'da geçirir. Myrta ile evlendikten sonra Clara'ya boşanma davası açar ama dava hiçbir zaman sonuçlanmaz. Hem Myrta hem de Clara ile hala evliyken 9 Ocak 1894'te Denver'da eski çalışanlarından birisinin eşi olan Julia Smythe ile evlenir; Julia daha sonra Holmes'in kurbanlarından biri olacaktır. 1886 yazında Şikago'dayken Holmes Englewood'taki Dr. E.S. Holton'un eczanesine gelir. Holton kansere yakalandığından eczaneyi karısı yönetmektedir. Kocasının kanser üzüntüsüne gark olmuş bayan Holton bir yandan da eczaneyi işletmekte güçlük çektiğinden Holmes'a iş verir. Holmes kısa sürede iyi bir çalışan olduğunu ispatlar. Holton kanserden ölür ve Holmes cazibe ve ikna gücünü dul kalmış bayan Holton üzerinde kullanır. Kısa sürede bayan Holton'u eczaneyi kendisine satmaya ikna eder. Yapılan anlaşmaya göre bayan Holton eczanenin üst katındaki apartman dairesine kalmaya devam edecekti. Holmes'un teklifi bu yaşlı kadına sanki tanrı tarafından gönderilen bir fırsattı ve Holton bunu kabul eder. Holmes eczanenin eşyalarını ve stoklarını rehin bırakarak kazandığı parayla eczaneyi satın alır. Kısa bir süre sonra bayan Holton esrarengiz bir şekilde ortadan kaybolur. Holmes insanlara onun Kaliforniya'daki akrabalarını ziyarete gittiğini söyler. İnsanlar bayan Holton'un ne zaman döneceğini sormaya başladıklarında ise onun Kaliforniya'yı çok sevdiğini ve orada yaşamaya karar verdiğini söyler. Holmes daha sonra eczanenin karşısında daha sonra buraya kuracağı ve çevredekilerin "Kale" diyeceği üç katlı binayı inşa edeceği yeri satın alır. Bu bina 1893 yılında Dünya Fuarı ziyaretçilerinin kullanması için bir otel olarak açılır. Kalenin en alt katı Holmes'un eczanesi ve diğer mağazaları için kullanılır, diğer üst katlarda ise kişisel ofisinin yanı sıra, antreleri tuğla duvarlara açılan 100'den fazla penceresiz oda ile dolu bir labirent, tuhaf şekilli koridorlar, hiçbir yere çıkmayan merdivenler, sadece dışarıdan açılabilen kapılar ve diğer bir takım ilginç dolambaçlı yapılar vardır. Holmes inşa esnasında sürekli inşaat ustalarını değiştirir ki sadece kendisi kalenin tasarımını tam olarak bilir. Yapının inşası esnasında Holmes geçmişinde yasaları çiğnemiş Benjamin Pitezel isimli bir marangoz ile tanışır. Holmes bu marangozu daha sonra cinayetlerinde bir alet olarak kullanır. Bölge savcısı dava sırasında bu marangozu "Holmes'ın oyuncağı...yaratığı." şeklinde tanımlar. Otelin tamamlanmasından sonra, Holmes kurbanlarını daha çok kadın çalışanları, sevgilileri ve otel misafirleri arasından seçer. Onlara işkence eder ve öldürür. Bazılarını ses geçirmeyen ve gaz borularıyla donatılmış odalara kilitler ve böylelikle onları istediği zaman oksijensiz bırakabilir. Bazılarını ofisinin hemen yanındaki ses geçirmeyen devasa kasa odasına kilitler ve orada havasızlıktan ölmelerini sağlar. Kurbanların bedenleri gizli bir oluktan bodrum katına düşer. Cesetler burada titizlikle parçalanır, etleri kemikten ayrılır, el yapımı iskeletler yapılır ve daha sonra bu iskeletler tıp okullarına satılırdı. Holmes ayrıca bazı cesetleri yakar veya onları kireç kuyusuna dökerek yok eder. Holmes burada iki büyük fırın ile birlikte, asit kuyuları, farklı zehir şişeleri ve esnetme raflarına sahiptir. Tıp okulunda edindiği bağlantılar sayesinde iskeletleri ve organları kolaylıkla satar. Dünya Fuarı'nı takiben, kredi ödemelerinin yaklaşması ve ekonominin düşüşüyle Holmes Şikago'yu terkeder. İçlerinden birine evlilik sözü verdiği kendilerine demir yolu miras kalan ve her ikisini de daha sonra öldüreceği iki kız kardeşin bulunduğu Teksas'a gider. Orada Şikago'daki gibi başka bir kale kurmayı planlar. Ama Teksas'ta yasaları daha katı bulur ve kısa süre sonra bu fikrinden vazgeçer. ABD içinde ve Kanada'da gezilerine devam eder ve bu geziler sırasında öldürmeye de devam eder. Bu dönemde öldürdüğü kesinleşen kurbanları uzun süre birlikte çalıştığı marangoz Benjamin Pitezel ve Pitezel'in üç çocuğu: Alice, engelli Nellie ve Howard. Temmuz 1894'te, Holmes at satışıyla ilgili bir dolandırıcılıktan dolayı ilk kez tutuklanır ve gözaltında tutulur. Hemen kefaletle serbest bırakılır ama hapiste tutulduğu sürede 25 yıl hapis cezasına çarptırılan tren soyguncusu Marion Hedgepeth ile diyaloğa girer. Holmes sigorta şirketini dolandırıp 10.000$ kazanmak için öldüğüne dair bir plan hazırlama fikri edinir. Holmes Hedgepeth'e kendisine güvenilir bir avukat önermesi için 500$ komisyon sözü verir. Hedgepeth onu kamu avukatı Jeptha Howe'a yönlendirir. Jeptha Howe Holmes'in bu planını çok zekice bulur. Holmes'in sahte ölümü sigorta şirketini kuşkulandırır ve sigorta şirketi para ödemeyi reddeder. Holmes bu iddiasını çok ileri götürmez, onun yerine marangoz Benjamin Pitezel üzerine benzer planlar yapmaya başlar. Pitezel bu planı kabul eder. Plana göre Pitezel sigorta şirketine ölmüş gibi rapor edilecektir ve böylece karısı 10.000$ elde edecektir. Daha sonra bu elde edilen para Pitezel, Holmes ve avukat arasında paylaşılacaktır. Plana göre Pitezel Philadelphia'da kendisini B.F. Perry adı altında yatırımcı gibi gösterecek ve daha sonra bir laboratuvar patlamasında vücudu tamamen parçalanarak ölecektir. Holmes Pitezel gibi göstermek üzere bir kadavra bulacaktı. Fakat Holmes Pitezel'i gerçekten öldürür. Daha sonra hazırlanan adli raporlar Pitezel'in vücudunda intihar süsü vermek için kullanılmış kloroform bulur. (Pitezel alkolik ve kronik depresif idi.) Holmes Pitezel'in gerçek cesedini kullanarak sigorta şirketinden para alma işine koyulur. Pitezel'in karısını beş çocuğundan üçünü kendi velayetine vermesi için manipüle eder. Bayan Pitezel'in en büyük kızı ile küçük bebeği kendisinde kalır ve diğer üç çocuğun velayetini Holmes üstlenir. Üç çocukla birlikte Amerika'nın kuzeyine ve daha sonra Kanada'ya seyahat eder. Bu esnada bayan Pitezel'e de sürekli kocasının gerçekten ölmediği ve Güney Amerika'da saklandığı yönünde yalanlar söyler. Philadelphia dedektiflerinden Frank P. Geyer Holmes'i takibe alır ve Pitezel'in iki kızının çürümüş cesetlerini Toronto'da bir bodrum katında bulur. Dedektif daha sonra Holmes'in küçük bir kulübe kiraladığı Indianapolis'e gider. Holmes burada yerel bir eczaneye gider ve üçüncü çocuk Howard Pitezel'i buradan aldığı ilaçlarla öldürür. Ayrıca bir mağazadan cesedi yakmadan önce kesmek için bıçaklar satın alır. Çocuğun dişleri ve kemik parçaları evin bacasında bulunur. 1894'te, Holmes'in hapishanede kendisine komisyon ödeme sözü verdiği fakat unuttuğu Marion Hedgepeth polise Holmes hakkında bilgi verir. Holmes'in cinayet şöleni Boston'da 17 Kasım 1894'te Pinkertonlar tarafından yakalanmasıyla sona erer. Holmes başta sadece at satışı dolandırıcılığından tutulur. Şikago'daki kalenin bekçisi polisi kalenin üst katlarını temizlemeye hiç izni olmadığı yönünde bilgilendirince, polis Holmes'in kalede öldürdüğü insanları ve teknikleri keşfeder. 19 Ağustos 1895'te esrarengiz bir yangın neticesinde bina yanar ve bina şu an ABD Posta hizmetleri için kullanılmaktadır. Holmes'in öldürdüğü insan sayısı 20 ile 100 arasında hatta 200 civarında kabul edilir. Bu tahminler o dönemde Holmes'in komşularının rapor ettiği otele giren fakat bir daha çıkmayan genç kadın sayısı ve kaybolan insan sayısı üzerine yapılır. Rakamlardaki bu çelişki o dönem Dünya Fuarını ziyaret etmek için şehir dışından Şikago'ya gelen ve fakat bir daha kendilerinden haber alınamayan insan sayısının fazla oluşundan dolayıdır. Kesinleşmiş sayı ise 27'dir. Holmes'in kurbanları daha çok sarışın kadınlar idi, fakat aralarında erkek ve çocuklar da vardı. Holmes Philadelphia'da hapisteyken, Şikago polisi de o şehirde işlediği cinayetleri araştırmaya başlar. Philadelphia polisi marangoz Pitezel ve üç çocuğun akıbetini araştırır. Philadelphia detektiflerinden Frank Geyer bu çocukları bulmak için görevlendirilir. Detektifin çocukların cesetlerini bulabilmek için kalede yaptığı aramalar halk tarafından ilgiyle takip edilir. Çocukların kalıntılarının bulunuşu ile Holmes'in kaderi tayin edilmiş olur. Holmes hakkında Pitezel ve çocuklarını öldürmekten, aynı zamanda Şikago, Indianapolis ve Toronto'da 30 civarından cinayet işlemekten dava açılır. Holmes'e cinayetleri anlatması için dönemin en büyük gazetelerinden Hearst tarafından 7500$ (2010 parasıyla 209.520$) para ödenir. Hayatı hakkında çelişkili ifadelerde bulunur. Masum olduğunu ve şeytan tarafından kullanıldığını iddia eder. Çelişkili ifadelerinden dolayı söylediklerinin doğru olup olmadığını teyit etmek araştırmacıları zor durumda bırakır. 7 Mayıs 1896'da, Holmes Moyamensing hapishanesinde asılarak idam edildi. Holmes ölünceye kadar sakin ve yumuşak başlı davrandı. Çok az korku ve depresyon belirtisi gösterdi. Holmes'in boynu hemen kırılmadı, aksine idam sehpası itildikten sonra çok yavaş bir şekilde 20 dakikada öldü. Polisi Holmes hakkında bilgilendiren Marion Hedgepeth affedilir ve serbest kalır. Daha sonra 1909 yılında Şikago'da bir soygun sırasında polis tarafından öldürülür. 7 Mart 1914'te kalenin eski bakıcısının Pat Quinlan'ın da ölümüyle Chicago Tribune "Holmes'in kalesinin gizemleri açıklamasız kalacak" şeklinde haber yaptı. Quinlan ilaç içerek intihar etti. Quinlan'ın akrabaları kendisinin intihar etmeden önce uzun bir süre uyuyamadığını ve "hayaletler" tarafından kovalandığını iddia etti. Algonkin dilleri Algonkin dilleri (), Kuzey Amerika'da çoğu Kanada'da, birazı da Amerika Birleşik Devletleri'nde konuşulan Algonkin–Yurok dil ailesinden Amerika yerli dilleri alt grubu. Kanada'da konuşanı en fazla yerli dil olan Krice bu ailedendir ve 117.400 kişi tarafından konuşulmaktadır. Algonkin dillerinden İngilizce ile Fransızca'ya geçen ve bu dillerden de diğer dillere yayılan kozmopolit kelimelerden en çok bilinenleri arasında Eskimo, haski, karibu, Manitu, mokasen, opossum, rakun, totem sayılabilir. Algonkin adı en dar (İng. "Algonquin, Algonkin") anlamıyla Algonkinleri ve dillerini; en geniş (İng. "Algonquian, Algonkian") anlamıyla da Algonkin halkları ve dillerini belirtir. Algonkin teriminin Malisetçe "elakómkwik" ( «they are our relatives/allies») kelimesinden geldiği iddia edilir. Harry Potter yardımcı karakterleri listesi Aşağıdaki liste J. K. Rowling tarafından yazılan Harry Potter serisinin yardımcı karakterleri listesidir. Dursley ailesi Harry Potter'ın yaşayan son akrabalarıdır. Harry bebekken Harry'nin güvenliğini sağlamak amacıyla, Albus Dumbledore Dursley'lere teslim etmiştir. Dursley'ler Number 4, Privet Drive, Little Whinging in Surrey, İngiltere'de oturuyor. Tüm Muggle - ve genel olarak olağan dışı bir şey - dünyası gibi sihir ve büyüye sıcak bakmıyorlar. "Dursley" adı Rowling'in doğduğu yerin yakınında, küçük bir kasaba Gloucestershire'den esinlenmiştir. Dursleyler sihirden nefret ederler. Vernon Dursley, Petunia'nın kocası, Harry'nin eniştesi, Lily'nin kayınbiraderi, Dudley'nin babası ve Marge'ın erkek kardeşidir. Şişman, belli belirsiz bir boyun ve kocaman bir bıyıkla tasvir edilir. Ailesinde çok fazla söz sahibidir ve Harry için en büyük tehdidi o oluşturmaktadır. Aynı zamanda matkap firması Grunnings'de yöneticidir. Genellikle Daily Mail okur. Vernon enişte ve karısı Harry'yi küçük bir yaştan beri isteksiz bir şekilde büyütmüşlerdir. Petunia ve Vernon zaman zaman Harry'ye düşmanca davranmış ve ona sihir ve büyü dünyası hakkında anne babalarının ölümü de dahil hiçbir şey söylememişlerdir. Anne babasının trafik kazasında öldüğünü söylemişlerdir. Petunia'nın aksine Vernon, Harry'den aşırı derecede nefret etmektedir. Vernon Dursley film versiyonunda Richard Griffiths taraf覺ndan canland覺r覺lmaktad覺r. Petunia Dursley, Harry'nin teyzesi, Lily Potter'ın ablası, Vernon'ın karısı, Dudley'nin annesi ve Marge'ın yengesidir. Zayıf, kemikli, uzun boyunlu bir kadın olarak tasvir edilir. Zamanının büyük çoğunluğunu komşularını gözetleyerek geçirir. Lily'nin gözlerinden oldukça farklı olarak gözleri büyük ve solukturlar. Lily dışında bütün ailesi Muggle'dır, Lily ise bir Muggle-doğumlu cadıdır. Petunia'ya göre ailede bir cadı olması ailesi için gurur kaynağı fakat Petunia kız kardeşini bir ucube olarak görmektedir. Aslına bakarsak Petunia, Lily'nin sihir güçlerini kıskanıyordu, çok ileri giderek Dumbledore'a Hogwarts'a kabul edilmesi için bir rica mektubu yazdı. Dumbledore bunu nazikçe reddetti. Lily ve James Potter evlendikten sonra ve yeğeni Harry doğduktan sonra Petunia Lily'le hiç iletişim kurmadı. 2020 yılından önce ölmüştür. Dudley Dursley, Harry Potter'ın kuzenidir. Tombul ve kısa boyludur. Halası Marge Dursley tarafından pek sevilmektedir. Harry'ye 7. kitapta teyzesi Harry'ye "yer fazlalığıydı" deyince "ben senin yer fazlalığı olduğunu düşünmüyorum" demişti. Arkadaşı Piers tarafından "Koca D" olarak adlandırılmıştır. Harry Potter ve Zümrüdüanka Yoldaşlığı kitabının ilk bölümünün adını aldığı karakterdir. Dudley'nin Ruhu Ağzında adlı bölüm çoğunlukla Dursley ailesinin yaşantısını barındırır. Marjorie Eileen "Marge" Dursley, Vernon eniştenin kız kardeşidir. Yeğeni Dudley'i çok sevmektedir. Katı bir mizaca sahiptir ve Harry Potter'dan hiç hoşlanmamaktadır. Serinin 3. kitabında Harry'e ve ailesine yaptığı hakaretlerden ötürü Harry çok sinirlenmiş ve o sinirle Marge'ın vücudunu şişirip uçurmuştur. Bathilda Bagshot, eski bir büyü tarihçisidir ve döneminin en büyük tarihçisi sayılmaktadır. Harry Potter'ın anne ve babası Lily ve James Potter'ın öldürüldüğü ve mezarlarının bulunduğu Godrics' s Hallow'da yaşamaktadır. Dumbledore'ların aile dostu ve Potter ailesinin akrabasıdır. Durmstrang isimli cadılık ve büyücülük okulundan dünyanın en büyük büyücüsü olma tutkusuyla yaptığı kuraldışı hareketlerden dolayı atılan Gellert Grindalward'un küçük kuzenidir. A History of Magic'in yazarıdır ve bunun dışında kitapları da vardır. 1997 Aralık ayında Voldemort tarafından öldürülmüştür. Voldemort yok etmek için hortkulukları ve bunu rahat yapabilmek için Gryfindor'un kılıcını arayan Harry'nin bir gün oraya geleceğini bildiği için sadık yılanı Nagini'ye Bathilda'nın kılığına girip orada beklemesini emretmiş, öngörüsü doğru çıkıp Harry ve Hermione Godric's Hallow'a geldiğinde Nagini onları Bathilda'nın evine götürmüş ve orada kendi şekline dönüp onlara saldırmıştır. Frank Bryce, dördüncü kitapta Riddle evinin bahçıvanı olarak tanıtılır. Riddle'ları onun öldürdüğü söylenir. Bir gün eve yedek anahtarla girdiğinde Voldemort ve Peter Pettigrew'un konuşmalarını dinlemiş ve Voldemort tarafından öldürülmüştür. Vincent Crabbe ve Gregory Goyle, Harry ile aynı yıl okula başlayan Slytherin öğrencileridir. Genelde sadece "Goyle" olarak hitap edilen karakter, Draco Malfoy'un emirlerini yerine getirip onu takip eder. Düşünme, büyü yapma, özgür düşünme ve okuma "(Malfoy tarafından belirtilmiştir)" yeteneği olmayan Goyle, diğerlerini korkutmak için sadece cüssesini ve gücünü kullanır. Goyle genellikle hep birçok yönden kendine benzeyen Vincent Crabbe 'le beraber anılır. Goyle genellikle Crabbe'den bile salak olarak bahsedilir. "Zümrüdüanka Yoldaşlığı'nda" Malfoy, Crabbe ve Pansy Parkinson'la beraber "Teftiş Mangasına" katılmıştır. Hogwarts'ta Slytherin öğrencisi olan Crabbe, Gregory Goyle'la beraber Draco Malfoy'un yanından başka bir yerde çok nadir görülür. Crabbe'in büyük bir vücudu, goril gibi kolları ve kaseye benzeyen bir saç kesimi vardır. Çok sert ve salak olan Crabbe, "Melez Prens'te" "Sorgulayıcı Ekibe" katılmıştır. Yanlış olsa da Crabbe ve Goyle'ın Harry Potter ve Draco Malfoy'la aynı dönemden olmadığı düşünülür. "Felsefe Taşı'nda" Draco'nun, Goyle ve Crabbe'in masasına "katıldığı" belirtilmiştir ancak Hogwarts'ta öğrenciler alfabetik bir şekilde seçilmektedir ve hem Crabbe'in soyadı, hem de Goyle'ın soyadı alfabede Malfoy'dan öndedir. Tam isimleri Vincent Crabbe ve Gregory Goyle.Harry ile aynı dönemde okulda bulunan Slytherin öğrencileri. Babaları, Crabbe Sr ve Goyle Sr birer Ölüm Yiyen'dir. Güçlü ve iri yapılarından dolayı Draco Malfoy onları kendisi için çalıştırır ve diğer öğrencileri korkutmalarını ister. Crabbe ve Goyle zekalarından çok kaba kuvvetle işlerini görürler. Onlar tamamen içgözlem ve bilim için meraktan yoksundurlar. Yaşamlarında kendi akıl ve iradelerinden çok Malfoy'un yönlendirmeleriyle karar verirler. Her şeye rağmen Crabbe'nin Goyle'dan daha zeki olduğunu söyleyebiliriz. Buna kanıt olarak Felsefe taşı'nda, gece yarısı düellosunda Malfoy'un yedeği olarak Crabbe'i seçmesini gösterebiliriz. Crabbe ve Goyle'nun Quidditch'de ilk defa yer aldığı maç okulun 5.yılında oynadıkları Gryffindor açılış karşılaşmasıdır. Bu maçta Slytherin'in yeni top vurucuları olarak görev yapmışlardır. Maçta Harry Snitch'i yakalar; Crabbe öfkesini açığa çıkarır ve kasten Harry'nin beline bir bludger fırlatır. Harry süpürgesinden düşer ama Crabbe hafif bir ceza alır. Bundan sonraki dönemlerde Quidditch maçlarında yer almadılar. Malfoy'un İhtiyaç Odası'nı basma girişimlerinde her zamanki gibi ona yardım ettiler ve gözcülük yaptılar. Dönemin sonunda Albus Dumbledore'un ölümüyle Malfoy okulu terketti ve yalnız kaldılar. Goyle çıkardığı yangında kurtaralamayıp ölmüştür. Crabbe ise ne olduğu bilinmiyor Gabrielle Delacour, Harry Potter serisindeki kurgusal karakterlerden biri. Üçbüyücü Turnuvasına katılmış olan Fleur Delacour'un kardeşi ve bir Veela kız. Üçbüyücü Turnuvası'nda kara göle atılmış ve Ron Weasley ile birlikte Harry Potter tarafından kurtarılmıştır. Cedric Diggory, Üç Büyücü Şampiyonası'nda Voldemort'un hizmetkarı olan Kılkuyruk tarafından öldürülen kişidir.Çok cesurdur. Harry'nin arkadaşıdır. Cho Chang'a aşıktır. Hufflepuff öğrencisidir. Eğer Harry Potter, onu sarmaşıklardan kurtarmasaydı yaşamaya devam edebilirdi. Anahtar olan kupayla Voldemort 'un yanına geldiklerinde Harry'i korumak uğruna Avada Kedavra laneti ile öldürülmüştür. Harry'den cesedini babasına götürmesini istemiştir. Gellert Grindelwald, J.K. Rowling'in Harry Potter serisi karakterlerinden biridir. Lord Voldemort gelene kadar tarihin en karanlık büyücüsü olarak anılmıştır. Kendine ordu kurmuş, etrafa korku salmış, Mürver Asa'yı ele geçirmiştir; fakat sonra Albus Dumbledore'a yenilmiştir ve Nurmengard'a atılmıştır. Kara büyüye olan aşırı ilgisi ve fikirleri yüzünden altıncı sınıftayken okulu olan Durmstrang'den atılır. Daha sonraki süre içerisinde akrabası olan Bathilda Bagshot'ın evinde kalmak üzere Godric's Hollow'a gelir. Burada Albus Dumbledore ile tanışır ve arkadaş olurlar (Her ikisi de çok gençtir). İkisi birlikte "Çoğunluğun iyiliği için..." sözünden yola çıkarak muggle'lar üzerinde hüküm kurma planları yaparlar. Çünkü kendilerini güçlü oldukları için özel saymaktadırlar. Bunu yapabilmek için Ölüm Yadigarları'nı bulmayı amaçlarlar. Ama Dumbledore'un bunu yapmasının 2. bir sebebi daha vardır. Dumbledore aslında ölen anne ve babasını geri getirip kardeşlerinin yükünden kurtulmak istemiştir. Daha sonra Albus, Gellert ve Albus'un erkek kardeşi Aberforth Dumbledore arasında çıkan bir tartışmanın sonucunda, Albus ve Aberfort'un kız kardeşi Ariana'nın ölümünün ardından yolları ayrılır ve Grindelwald kaçar. İngiltere'nin dışında kendine yandaşlar bulur. Giderek güçlenir ve Karanlık Lord konumuna gelir. Dumbledore ise yanlışlarının farkına varmış ve karanlık yandan tamamen vazgeçmiştir. Grindelwald Dumbledore'dan korktuğu için İngiltere'ye gelemese de diğer Avrupa ülkelerinde dehşet saçar. Kendine kocaman bir ordu kurmuştur. Sonunda Dumbledore herkesin kendinden beklediği şeyi yapmaya karar verir; Grindelwald'ı durduracaktır. Grindelwald, Albus Dumbledore ile yaptığı düelloda yenilmiş ve onun tarafından Nurmengard'a hapsedilmiştir. (Nurmengard: Grindelwald'ın kendisine karşı çıkanları hapsettiği hapishanedir. Onun düşüşünden sonra da hapishane olarak kullanılmıştır). Voldemort'un ortaya çıkışıyla zamanının en korkunç ve kötücül büyücüsü sıfatını yitiren Grindelwald, Numergrand'da kaldığı süre içerisinde yaptıklarından pişman olmuştur. Voldemort Mürver Asa'nın peşine düştüğünde bu asanın Gregoroviç'ten çalındığını öğrenir. Bunu çalanın da Grindelwald olduğunu anladıktan sonra ona asanın yerini söylemesi için Nurmengard'a gelir. Ancak Grindelwald asanın kendisinden sonraki sahibinin Dumbledore olduğunu Voldemort'a söylememiş ve bunun sonucunda da Voldemort tarafından öldürülmüştür. Viktor Krum, Harry Potter ve Ateş Kadehi filminde oynamış Igor Karkaroff'un müdürlüğünü yapan Durmstrang Enstitüsü'nde okur. Ayrıca Quidditch Dünya Kupası'nda Bulgaristan Milli Takımı'nda "Arayıcı" olarak görev almıştır.Hermione Granger'a aşıktır. Labirentte Cedric Diggory'yi öldürmeye çalışmıştır (Barty Crouch Jr.un İmperius Laneti altında, sebebi ise kupaya ilk Harry'nin dokukanarak Voldemort'un yanına gitmesini sağlamaktır - Kupa bir anahtardır-) ama Harry Potter onu engellemiştir. Harry'nin en iyi arkadaşlarından biri olan Neville Longbottom'ın ninesidir. Oğlu ve gelini Cruciatus laneti ile delirtildikten sonra Neville'ı o büyütmüştür. Xenophilius Lovegood, J.K. Rowling'in Harry Potter serisindeki bir kurgusal karakter. Filmlerde Rhys Ifans tarafından canlandırılmıştır. Kendisi Dırdırcı editörüdür ve Luna Lovegood'un babasıdır. Evleri, Weasley'lerin evi Kovuk'a yakındır. Bill ile Fleur'un düğün törenine kızı Luna'yla gelmiştir. Ölüm Yadigârlarını bilmektedir. 7. kitapta Harry'yi Ölüm Yiyenlere verecekken (çünkü kızını kaçırmışlardır ve kızını geri almak için Harry Potter'ı kullanmak istemiştir) Harry'nin son anda kaçması ve Ölüm Yiyenlerin bunu bilmemesi nedeniyle Azkaban'a atılır. Voldemort tehditi kalkınca Azkaban'dan çıkar. Edward Remus "Teddy" Lupin, Remus Lupin ve Nymphadora Tonks'un tek oğulları ve Harry Potter'ın vaftiz oğlu. Adını annesinin babası Ted Tonks ve kendi babası Remus'tan almaktadır. Annesi gibi bir Metamorphmagus'tur ve babası gibi kurda dönüşmemektedir. "Harry Potter ve Ölüm Yadigârları" kitabının son bölümünde adı geçmektedir. Ayrıca Harry'nin oğlu James tarafından Victoire Weasley'yi öperken görülmüştür. Narcissa Malfoy, Lucius Malfoy'un karısı, Draco Malfoy'un annesi, Bellatrix Lestrange'nin kız kardeşi ve Sirius Black'in kuzenidir. Karanlık güçlere hizmet eden bir cadıdır. Narcissa karakterine ilk kez Harry Potter ve Ateş Kadehi'nde yer verilmiş, fakat kitabın film uyarlamasında karakter senaryodan çıkarılmıştı. Voldemort oğlu Draco'yu bir görev için seçtiğinde kardeşi Bellatrix Snape'e hiç güvenmese de gidip ondan Draco'yu korumasını istemiştir; Snape de bunu kabul etmiş ve bozulmaz yemini etmiştir. Üçbüyücü Turnuvası için Hogwarts'a gelen Beuxbatons okulunun müdüresidir.İlk geldiğinde Hagrid ile arasında birtakım şeyler yaşanmıştır.Hatta Hagrid ona yarı dev olduğunu söylemiş ve bu yüzden başı derde girmiştir.Daha sonra da Olympe Maxime' bin yarı dev olduğu söylentileri de duyulmuştur. Cormac McLaggen, Gryffindor öğrencisidir. Harry'den bir yaş büyüktür. İlk olarak "Melez Prens" kitabında Hogwarts treninde Harry ile tanışmıştır. Horace Slughorn'un kurduğu Slug Kulübü'ne üyedir, amcasının Sihir Bakanlığı ile bir yakınlığı vardır. Agresif biridir ve Gryffindor Quidditch takımında oynamak istemektedir. Hermione'den hoşlanmaktadır. Myrtle Elizabeth Warren, bilinen adıyla Mızmız Myrtle, Hogwarts'ta kendi tuvaletinde yaşayan Mızmız Myrtle okuldaki öğrenciler tarafından sevilmez ve genellikle kendisine sürekli kitap atıldığından bahseder. Muggle doğumludur, yani büyücu bir aileye sahip değildir. Hogwarts'da öğrenciyken Tom Riddle tarafından açılan efsanevi Sırlar Odası'ndaki Basilisk'in gözlerine bakmasıyla ölmüştür. Ravenclaw öğrencisidir ve Harry Potter'a hayranlık duyar. Garrick Ollivander, en iyi asa yapımcısı olmuştur. Hogwarts'ta ki herkes asalarını Ollivander'tan alır. Harry Potter'a hayranlığı ile bilinir. Voldemort işkence lanetini ondan Ölüm Yadigarlarını öğrenmek için uygular. Mr. Ollivander ay gibi parıldayan kocaman soluk gözlü yaşlı bir asa üreticisi ve satıcısıdır. Gümüş rengi gözleri insanı ürpertir. 1997 yılında asa yapımcılarının en iyisi olan Ollivander birdenbire kaybolur. Ancak dükkânında herhangi bir izi bulunmamasından dolayı büyücüler, kaçırıldı mı yoksa kendi isteği ile mi Ölüm Yiyenler ile birlikte gittiğini bilemez. Oysaki bu kadar usta bir asa yapımcısını Voldemort'un boş bırakması düşünülemezdi. Çünkü Ölüm Yadigarları'nın bir parçası olan Mürver Asa'nın peşindeydi. Aslında elindeki asanın hiçbir zaman Harry Potter'a karşı bir güç göstermesi mümkün olmamıştı. Bunun nedeni çok önemliydi Voldemort için. O yüzden de Ollivander'den asalar hakkında bilgi edinmesi gerekiyordu. Bu yüzden onu yakalayıp üs olarak kullnadıkları Malfoy Malikanesi'ndeki mahzene kapatmış ve sorgulamıştır. Burada bir yıl kadar kaldığı ve en az bir kere de işkence gördüğü kurtulduktan sonra yüz hatlarından kendini belli edecek düzeydeydi. Mahzenden Harry Potter ve arkadaşları ile birlikte evcini Dobby tarafından cisimlenerek Denizkabuğundaki Bill ve Fleur'un evlerine götürülmüş ve orada tedavi ve dinlenmeye alınmıştır. Görünüşü berbattır. İğne ipliğe dönmüş, yüzünün kemikleri çıkmış, büyük gümüşi gözleri çökmüş göz yuvarlarında kocaman kalmaktadır. Oldukça güçsüzdür. Harry'ye hayrandır. Harry kendisiyle konuşmak ve bilgi almak ister. Bildiği her bilgiyi onunla paylaşır. Ancak Voldemort'tan kurtulmak için Godric Hollow'da savaşırken Hermione tarafından ikiye ayırılıp kırılan Harry'nin asasını tekrar birleştirmek için elinden bir şey gelmez. Asa çok hasar almıştır. Pansy Parkinson, bir Slytherin öğrencisidir ve Slytherinli kızların oluşturduğu adsız bir grubun sözcüsü gibi hareket etmektedir. Peverell ailesi ilk olarak "Melez Prens"te Voldemort'un anne tarafından büyük babası Marvolo Gaunt'un ataları olarak geçmiştir. Serinin son kitabında "Ozan Beedle'ın Öyküleri"ne göre Ölüm'den aldıkları iddia edilen ama Dumbledore'un kendilerinin yaptıklarını düşündüğü Ölüm Yadigarlarının gerçek sahipleri oldukları ortaya çıkmıştır. Peverell soyu yaşayan bireylerle, Harry ve oğlu dahil devam etmektedir. Ignotus Peverell, Harry Potter kitabındaki hayali kahramanlardan biridir. 7. kitapta ilk kez adı geçen Ignotus Peverell, Harry'nin büyükbabalarından biridir. Perevell kardeşler bir gün bir köprüden geçmek isterken ölüm onları durdurmuş ve ne istediklerini sormuş. Kardeşlerden biri yenilmez bir asa istemiş, ölüm ona mürver asayı yapıp vermiş. Diğer kardeş ölüleri dirilten bir taş istemiş. Ölüm ona diriltme taşını vermiş. En küçük kardeş olan Ignotus Peverell ise insanları görünmez yapan bir pelerin istemiş. Ölüm ona gönülsüzce kendi görünmezlik pelerinini vermiş. Kardeşler ayrılmışlar. Mürver Asa'yı alan kardeş herkese hava atmış. Onun yenilmez asası olduğunu öğrenen bir hırsız gece uyurken onun yanına gelmiş, asayı alıp onu öldürmüş. Diğer kardeş ölen bir sevdiği insanı diriltmiş. Ama daha sonra kızın hala diğer tarafa bağlı olduğunu ve acı çektiğini fark edip kendini öldürmüş. Ignotus Peverell görünmezlik pelerinini kendini gizlemek için kullanmış. Öldüğünde o da kardeşleri gibi ölümün dostu olarak gitmiş. Mürver asa,diriltme taşı ve görünmezlik pelerini Ölüm Yadigarları olarak bilinir. Hogsmeade’deki Üç Süpürge Hanının sahibidir. Madam Rosmerta, Han'ın üst katında yaşamaktadır. 30 yaşlarındadır veya biraz daha yaşlıdır, çünkü Üç Süpürge'yi 1970’lerden beri işlettiği kitapta anlatılıyor. Dünyanın her yerindeki büyücüler ve cadılar tarafından çok iyi tanınır, ki Hogwarts öğretmenlerini, gürültülü sihirbazları ve cincüceleri, hatta bizzat Sihir Bakanı’nın kendisini bile bunlara katabiliriz. Melez Prens kitabında İmperius laneti yapılmıştır ve Dumbledore ile Harry mağradan dönerken onları görür. Rita Skeeter, sarışın ve 41 yaşındadır. Gelecek Postası'nda yazı yazmaktadır. Kayıtsız bir Animagus'tur. Animagusu uğur böceğidir. Harry Potter ile ilk olarak üç büyücü turnuvası sırasında süpürge dolabında röportaj yapmıştır. Gelecek Postası'nda yazardır. Bir böceğe dönüşebilir. Bu şekilde Hogwarts'a gizlice girip bazı bilgileri öğrenmiştir. Üç Büyücü Turnuvasında şampiyonlar ilk etaba geçmeden önce bir çadırda toplanmışlardır. Rita yine iş başındadır. Bir böceğe dönüşüp gizlice çadıra sızmıştır. Bu sırada Hermonie çadırın arkasından gizlice Harry'le konuşurken dayanamayıp çadıra girer ve Harry'e sarılır sarılmaz aniden Rita ortaya çıkar ve "Genç Aşıklar" diye çığlık atarak onların fotoğrafını çeker. Andromeda Tonks, J. K. Rowling'in Harry Potter serisinde yer alan bir karakter. Narcissa Malfoy ve Bellatrix Lestrange'in kız kardeşidir. Ted Tonks adında bir muggle ile evlendiği için kız kardeşleri ona sırtını dönmüş ve ailesi tarafından reddedilmiştir. Parlak açık kahve saçları ve kız kardeşlerine göre iri gözleri vardır. Draco Malfoy'un teyzesi, Nymphadora Tonks'un annesidir. Ayrıca Slyhterinden mezun olmasına rağmen safkan saplantısı ve Voldermort bağlılığı yoktur. Çok iyi yüreklidir. Kardeşlerinden farklıdır o konuda. Ayrıca Harry'i saklamıştır. Sirius Black, kızı Nymphadora Tonks'la birlikte sevdiği tek akrabasıdır. Edward "Ted" Tonks, bir Metamorphagus olan Nymphadora Tonks'un babasıdır ve muggle doğumlu bir büyücüdür. Harry ve diğerleri Harry Potter ve Ölüm Yadigarları kitabında onun ve eşinin evinde bir süre kalmıştır. Ted Tonks'un eşinin ismi Andromeda Tonks'tur. Kızı Nymphadora Tonks bir kurtadam olan Remus John Lupin'le evlenmiştir. Adı kendisiyle aynı olan bir torunu vardır. Oliver Wood, Gryffindor Quidditch takımının kaptanı. Tutucu mevkiinde oynamaktadır. Aşırı hırslı olan Wood tüm takımı hava durumuna bakmaksızın çalıştırır. Harry'nin 4. sınıfa geçtiği sene Wood okulu bitirmiştir ve Harry Potter ve Ateş Kadehi'ne göre Puddlemere United yedek takımıyla sözleşme imzalamıştır. 4. Harry Potter Ateş Kadehi kitabı dışında kitapların herhangi birinde yer almamıştır. Ama Cornelius Fudge ile konuşmuştur ve her muggle gibi büyü etkisi olan olaylardan çekinmektedir. Düşünülenin aksine Fudge'un büyücü olduğunu ve Voldemort'u da bilmektedir. Draco Malfoy'un yandaşlarından biri olan Theodore Nott, çoğu kişiye göre Pansy Parkinson ile evlendiği söyleniyor. Hermione Granger Draco Malfoy 'a yumruk attığı sahne tek görüldüğü yerdir. Wattpad adlı platformda birçok kişi tarafından sıcak kanlı bir karakter olarak karşılanır. James Sirius Potter, Harry Potter ve Ginny Potter (Weasley)'nin ilk çocuklarıdır. Albus ve Lily'nin büyük kardeşleridir. Aynı zamanda Ron Weasley'nin yeğenidir. Hal ve hareketleriyle dedesi, vaftiz dedesi ve dayıları Fred ve George Weasley'e benzetilir. İsmini büyük babası James Potter ve Harry'nin vaftiz babası Sirius Black'ten almıştır. Albus Severus Potter, Harry Potter ve Ginny Potter (Weasley)'nin ikinci çocukları. Harry Potter ve Ölüm Yadigarları kitabının son bölümünde 11 yaşında ve Hogwarts da birinci sınıfa başlayacaktır ve en büyük korkusu Slytherin'e katılmaktır. Adını eski müdür Albus Dumbledore ve eski iksir profesörü Severus Snape'ten almıştır. Büyükannesi Lily Potter'in gözlerine sahiptir. Son kitapta -Lanetli Çocuk- Slytherin'e giden tek Potter'dır. Lily Luna Potter, Harry Potter ve Ginny Weasley'nin üçüncü ve en küçük çocukları. Harry Potter ve Ölüm Yadigarları kitabının son bölümünde Hogwarts'a gidemeyecek kadar küçüktür. Adını Harry'nin annesi Lily Potter'dan ve Harry ile Ginny'nin en yakın arkadaşlarından olan, DO üyesi Luna Lovegood'dan almıştır. Rose Weasley, Hermione Granger ile Ron Weasley'in ilk çocuklarıdır. Harry Potter ve Ginny Weasley'nin ikinci çocukları olan Albus Severus Potter ile aynı sene okula başlamıştır. Hugo Weasley, Hermione Granger ile Ron Weasley'in 2. çocuklarıdır. Ablası Rose Weasley Hogwarts'a giderken henüz 5 yaşındadır. Sadece 7. kitapta adı geçmektedir. Victoire Weasley, Fleur Delacour ile Bill Weasley'nin çocuğudur. Sadece 7. kitabın sonunda adı geçmektedir. Orada da Harry Potter'ın vaftiz babası olduğu Nymphadora Tonks ve Remus Lupin'in çocuğu Teddy Remus Lupin ile öpüşmektedir. Oltu taşı Oltu taşı, Erzurum'un Oltu ilçesinin kuzeydoğu kesiminden çıkarılmakta olan yarı değerli bir taştır. Kolay işlenebilme özelliğinden dolayı takı ve ziynet eşyası yapımında kullanılır. Oltu taşı genellikle siyah renktedir. Bir karbon bileşenidir. Çoğunlukla siyah renkli olanı tercih edilir. Genelde kadın takıları ve tespih üretiminde önemli bir yere sahiptir. Yüzyıllardan beri yörede genellikle tek kişilik ve babadan oğula geçen ev-atölyelerde el ve küçük çaplı aletler marifetiyle ürünler üretilmektedir. Türkiye 'de 3213 sayılı Maden Kanunu'nda oltu taşının kıymetli taşlar arasında olduğunun tescili dahi yapılmıştır. Oltu taşının fiziksel ve kimyasal özellikleri incelendiğinde başlıca şu özelliklere sahip olduğu görülür: Mohs sertlik skalasına göre 3 sertliğe, 1.5 yoğunluğa sahip ve karbon içeriği yüksek olan bir yarı değerli süstaşıdır. Çıra gibi is çıkararak yanar ve geride sigara külüne benzer bir artık bırakır. Linyite göre çok bitümlü ve çok sık yapılı olmasına karşın genelde kompakt linyit olarak tanımlanabilir. Sürtünme ile elektriklenir ve hafif cisimleri çeker. Yanma esnasında aniden soğutulursa donar, camlaşır ve kalıp halini alır. "Oltu taşı", yerkabuğu içinde iken yumuşak, hava ile temas ettiğinde sertleşen, bitümce zengin kompakt bir linyit çeşididir. Erzurum ’a özgü oltu taşı Oltu ilçesinden güç koşullar altında çıkarılmakta olup, bu taş ile tespih anahtarlık, gerdanlık, broş, küpe, saç tokası, tarak, ağızlık, yüzük, bilezik, sigaralık ve çeşitli süs eşyaları yapılmaktadır. Oltu taşı siyah, tıkız, parlak ve kavlı biçiminde kırıkları olan, parlatılabilen, tıraşlanabilen bir nevi linyit taşıdır. Erzurum’da Oltu taşı altın ve gümüşle birlikte kullanılarak çeşitli takı aksesuarları yapılmaktadır. Oltu taşının ocaktan çıkarılması ve işlenmesi oldukça zordur. Çok çabuk kırılma özelliğinden ötürü çıkarılma ve işlenmesinde özel aletler kullanılmaktadır. Oltu taşı; Orta Çağlarda tespih, kutsal sayılan sandık, ve heykel yapımında kullanılmaktayken, XIX. yüzyılda mücevher yapımında da kullanılmaya başlanmıştır. Günümüzde Erzurum ilinin Oltu ilçesinde üç yüzden fazla maden ocağından çıkarılmaktadır. Her ne kadar Oltu taşından diğer takı aksesuarları ( yüzük, kolye, bileklik, küpe, ağızlık, v.s..) yapılsa da Oltu Taşı Tespih, taşın adeta genel simgesidir. Günümüzde Oltu taşının eskiye nazaran daha az miktarda çıkarılıyor olması, piyasa fiyatını da etkilemekte ve üretilen tespihleri daha da kıymetlendirmektedir. Oltu taşı tespih kullanan insanların, vücutlarında birikmiş olan statik elektriği tespih çekmek suretiyle attiklarına ve bu vesileyle de stresden kurtulduklarına inanılır. Ayrıca İslâm dinine mensup