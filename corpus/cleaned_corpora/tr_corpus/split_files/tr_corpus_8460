– ö. MÖ 62), Daha çok Roma Cumhuriyetini yıkmayı amaçlayan Catilina Tertibi ile tanınan, MÖ 1. yüzyılda yaşamış Romalı siyasetçi. Roma tarihinin en gizemli figürlerinden biri olan Catilina, çağdaşı tarihçilerin ağır hakaretleri altında özellikle görmezden gelinmiştir. Hakkındaki bilgilerin en önemli iki kaynağının onu en kötü şekilde tasvir etmek için yeterince nedeni vardır. En dişli politik düşmanı olan Marcus Tullius Cicero özellikle "Catilina söylevleri" adlı eserinde onu suçlamaktan çekinmezken, tarihçi Gaius Sallustius ise "Bellum Catilinae" adlı ahlaki monografisinde ona karşı en aşağılık suçlamalardan bazılarını isnat etmiştir. Böylece, insan kurban ettiği yolundaki suçlama da dahil pek çok suçlamanın eserlerin yazarlarının kendi uydurması olduğu aşikardır. Ancak Catilina'nın tertibi, Roma Cumhuriyetinin karmaşa dolu son yıllarında meydana gelmiş en ünlü olaydır. Catilina, MÖ 108 yılında Romanın en eski patrici ailelerinden birine mensup olarak doğdu. Ailesi konsüler mirasa sahip olduğu halde hem sosyal hem de finansal açıdan bu mirası reddetmişti. Virgil daha sonra Aeneas ile birlikte İtalya'ya gelmiş olan Sergestus'u ataları olarak vermiştir ancak aile yüzyıllar boyunca pek dikkat çekmemiştir. Konsül seçilen son Sergius MÖ 380 yılında bu görevi üstlenmiş olan Gnaeus Sergius Fidenas Coxo'dur. Sonradan tüm bu etmenler Catilina'nın, sahip olduğu finansal gücünde yardımı ile ailesinin politik mirasını düzeltme ihtirasını ve gayesini şekillendirecekti. Penn Badgley Penn Dayton Badgley (d. 1 Kasım 1986, Baltimore, Maryland), Amerikalı oyuncu. "Gossip Girl" dizisinde oynadığı Dan Humphrey karakteriyle ün kazanmıştır. Badgley’nin çocukluk yılları Richmond ve Seattle arasında bölündü. Seattle’da Charles Wright Akademisi’ne gitti. Seattle Çocuk Tiyatrosu’na katıldı ve bir çocuk radyosu için seslendirme yaptı. Badgley ayrıca 1998 yılında bir pop single çıkarmıştır. 1999’da annesiyle beraber Hollywood’a yerleşti. Badgley 14 yaşında California Lise Beceri sınavı’na geçerek Santa Monica Üniversitesi’ne başladı. Orada 2 yılı bitirdikten sonra 17 yaşında USC’ye geçiş yaptı. İlk seslendirme işi 1999 yılında “Mario Golf 64” adlı video oyunu içindi. 2000’de buna “Mario Tennis 64” ile devam etti. Ekranlardaki ilk rolü ise Will & Grace dizisinin bir bölümünde konuk oyunculuktu. Bunun dışında “Daddio”, ”The Brothers Garcia” ve ”What I Like About You” gibi dizilerde de kendini gösterdi. Kısa süre vizyonda kalan sitcom “Do Over”da Tom Everett Scott karakterini oynadı. Ayrıca “John Tucker Must Die” filminde diğer Tucker yani Scott Tucker rolündeydi. Penn Badgley’nin televizyonda ilk fark edilen rolü aslında The Young and Retless adlı pembe dizide oynadığı Philip Chancellr IV karakteriydi.Bu rolüyle 2001’de En iyi Genç Artist Ödülüne aday oldu. 2004 – 2005 arası “The Mountain” adlı dizide Sam Tunney olarak, 2006’da “The Bedford Diaries”de ise Owen Gregory olarak rol aldı. İki dizi de ilk sezonundan sonra kaldırıldı. Badgley, "Gossip Girl" dizisindeki rol arkadaşı Blake Lively'le gerçek hayatta birlikte olmuş ancak daha sonra ayrılmıştır. Şu anda Zoe Kravitz ile birliktedir. Los Angelas’ta yaşayan bir kız kardeşi vardır. Boş zamanlarında sörf ve kayak yapmaktan hoşlanmaktadır. Ayrıca şarkı söylemekten, yazmaktan ve gitar çalmaktan zevk almaktadır. Kendisi Bahai Dininin bir mensubur. Roscoe Arbuckle Roscoe Conkling "Fatty" Arbuckle, (24 Mart 1887 - 29 Haziran 1933) sessiz sinema döneminin en ünlü isimlerinden biri olan Amerikalı komedyen, yönetmen ve senaryo yazarı. Adının, yayın organlarında geniş bir şekilde yer alan bir cinayet davasına karışması nedeniyle ünü büyük zarar görmüş; mahkemenin onun suçsuzluğu hakkındaki yazılı açıklamasına rağmen sinema kariyeri bu skandal nedeniyle son bulmuştur. Apolipoprotein Apolipoproteinler, lipitlerle beraber lipoproteinleri oluştururlar. Lipitler tek başlarına suda çözünmezler, buna karşın apoliproteinler hem lipitelere bağlanabilirler hem de suda çözünebilirler. Bunun nedeni, apolipoproteinlerin amfipatik, yani kısmen hidrofobik, kısmen hidrofilik olmasıdır. Hidrofobik yüzeyleri hidrofobik olan lipitlere bağlanır, hidrofilik yüzeyleri ise, meydan gelen lipit-protein kompleksinin (lipoproteinin) suda çözünmesini sağlar. Hayvanlarda apolipoproteinler lipitlerin kanda taşınabilmelerini sağlar. Bunun yanı sıra, enzim kofaktörü ve reseptör ligandı işlevleri de görebilirler. İnsan kanındaki apolipoproteinler altı ana sınıfa ayrılırlar, bu sınıfların her biri de alt sınıflara bölünür: Apolipoprotein genlerinde yüzlerce genetik polimorfizmler bulunmuştur, bunların çoğu apolipoproteinlerın yapı ve işlevine etki eder. İnce bağırsakta sentezlenen apolipoproteinlerin düzenlenmesi başlıca besindeki yağ miktarıyla ilişkilidir. Karaciğerde apolipoprotein sentezi ise çok çeşitli etmene bağlıdır: gıda içeriği, hormonlar (insülin, glukagon, tiroksin, östrogenler ve androgenler), alkol kullanımı ve çeşitli ilaçlar (statinler, niyasin, fibrik asitler) bunların başlıcalarıdır. Endotel lipaz Endotel lipaz (EL) veya endotel hücre kaynaklı lipaz (İngilizce "endothelial cell-derived lipase", EDL) endotel hücreler tarafından salgılanan bir lipazdır. Endotel lipaz, LIPG geni tarafından kodlanır. LIPG kromozom 18 üzerinde, 18q21.1 konumunda yer alır. Gen, 11 eksondan oluşur ve 71.4 kb uzunluğundadır. EL; hepatik lipaz, lipoprotein lipaz ve pankreatik lipaz enzimleri ile aynı evrimsel aileye aittir, bu proteinlerin amino asit dizisiyle, sırasıyla, %45, %40%, ve %27 oranında benzerlik gösterir. Proteinin, alternatif uçbirleştirmeden ("splicing") kaynaklanan üç izoformu vardır. EDL1a olarak adlandırılanı tam uzunluktadır. EDL2a ve EDL2b'nin ilk 80 aminoasidi eksiktir. Ayrıca EDL2b'nin 74 aminoasitlik bir bölümü daha eksiktir, bu bölüm aktif bölgenin üstünü örten kapak bölgesidir. EL'nin başlıca fosfolipaz aktivitesi vardır, trigliserit hidroliz aktivitesi göreceli olarak daha azdır. Gende bulunan 2 yaygın SNP üzerinde yapılan araştırmalar, bu gendeki varyasyonların HDL-kolesterol düzeylerine etki eden faktörlerden biri olduğunu göstermiştir. Farelerde aşırı ifadesi durumunda HDL kolesterolu ve apoA-I düzeyleri azalır. Aksine, gen delesyonu veya antikor etkisiyle EL ifadesinin azalması durumunda HDL tanecik sayısında önemli bir artış meydana gelir. Her iki çalışma da EL'in HDL metabolizmasında önemli bir rol oynadığını gösterir. Lotus 21 Lotus 21,Lotus'un 1961'deki Formula 1 aracıdır.Colin Champan tasarlamıştır. Motor Kia Magentis Kia Magentis, Kia'nın 2002 Aralık ayında satışa sunduğu orta sınıf otomobilidir. 2007 Aralık ayında ikinci nesline kavuştu. Araç özellikle Avrupa'da yoğun ilgi gördü. Hepatik lipaz Hepatik trigliserit lipaz veya hepatik triasilgliserol lipaz, yaygın adıyla da Hepatik lipaz, karaciğer, adrenal bezler ve yumurtalıkta, ayrıca makrofajlarda bulunan bir lipazdır. LIPC geni tarafından kodlanan hepatik lipazın iki işlevi vardır: trigliserit lipaz ve reseptör aracılıklı lipoprotein alımı. Hepatik lipaz insanda LIPC geni tarafından kodlanır. İnsan LIPC geni, kromozom 15'te, 15q21 bandında konumlandırılmıştır. Farelerde kromozom 9'da bulunur. LIPC geninin ifadesi, ZNF202 ve HNF1 adlı transkripsiyon faktörleri tarafından düzenlenir. Ayrıca, serum adiponektin düzeyleri ile HL kan düzyeleri arasında korelasyon bulunmuştur. Hepatik lipaz, lipoprotein lipaz (LPL) ve endotel lipaz, hem aminoasit dizileri bakımından hem de ekson yapıları bakımından birbirlerine büyük benzerlik gösterirler, bu yüzden evrimsel olarak aynı trigliserit lipaz gen ailesine ait oldukları düşünülür. Bu proteinlerin artı yüklü bölgeleri vardır, bunların hücre yüzeyindeki asidik glikozaminoglikanlara bağlanmaya yaradığı tahmin edilmektedir. LPL geni, olgun hali 476 amino asit uzunluğunda bir protein kodlar. Protein kanda bir dimer (ikili) olarak bulunur. Proteinin dimer olması, bir lipoprotein ile bir hücre arasında köprü kurmasını sağlar. Trigliserit hidrolizine kıyasla fosfolipit hidrolizi HL'de, LPL'ye kıyasla daha yüksektir. Aradaki farkın aktif bölgeyi örten bir kapak bölgesinden kaynaklandığı gösterilmiştir. Hepatik lipaz, sn-3 fosfolipitlerin sn-1 yağ asil ester bağlarını hidrolizler; ayrıca mono-, di- ve tri-gliseritlerin sn-1 bağlarını hidrolizler. HL ayrıca diasilgliserol sentezleyebilir: 2 monoasilgliserol'den, veya bir monoasilgliserol artı bir fosfolipitten Hepatik lipaz trigliserit ve fosfolipitleri hidroliz eder. Suni HDL tanecikleri üzerinde yapılan ölçümlerde HL'ın başlıca yüzeyde bulunan diasilgliserit ve fosfolipitleri hidrolizlediği bulunmuştur. Ayrıca HL, apoliporotein B içeren lipoproteinlerin LDL reseptörü ve LRP aracılığıyla, HDL'nin de SR-BI reseptörü aracılığıyla karaciğer içine alınmasını kolaylaştırır. Bunu işlev, her iki tip lipoproteinde bulunan proteoglikanlara bağlanarak gerçekleşir. Hepatik lipaz (HL), plazma lipit düzeylerinin düzenlenmesinde önemli rol oynayan enzimlerden biridir. Lipoprotein lipaz ve HL, sırasıyla, karaciğer dışı ve karaciğer hücrelerinin yüzeyine bağlanır ve orada lipoproteinler üzerine etkirler. Hepatik lipaz, glukoz ve yağ asidi metabolizmasında görev alır. Enzim aktivitesindeki bozuklukla diyabet mellitus ve koroner arterioskleroza neden olur. Hepatik lipaz mutasyonu ender bir otozomal resesif bozukluktur. LIPC genindeki bir mutasyon sonucu kandaki HDL düzeyleri yüksek olur, ayrıca hem HDL hem de LDL'deki trigliserit oranı yüksektir. Hastalığın hayvan modellerinde ateroskleroz oluşması gecikir. LIPC geninde bulunan 9 polimorfizm (SNP) üzerinde yapılan bir araştırmada belli polimorfizmlerin düşük HDL ve yüksek LDL düzeyleri ile ilişkili olduğu bulunmuştur. Olumsuz SNP'leri taşıyan kişilerin kardiyovasküler hastalık vakaları yaşama sıklığı daha yüksek bulunmuştur. Fransız Yabancı Lejyonu Fransız Yabancı Lejyonu (Fransızca: La Légion étrangère), Fransız Kara Kuvvetlerine bağlı olup yabancı uyruklular ile oluşturulan düzenli birlikleridir. Napolyon Savaşlarında Fransa'nın nüfusunun azalmış olması ve Cezayir Savaşında kayıpların çoğalmasından dolayı 10 Mart 1831'de Louis-Philippe'in kararıyla kurulmuştur. Yabancı Lejyon'un sekiz alay, bir yarım-tugay ve bir müfreze mevcuttur. 18 ile 40 yaşında olması gerekir (18 yaşından küçük olanlar için ebeveynin onayı ve Fransa Büyükelçiliğinin tahhütnamesi gerekir). Aubagne'da yapılan psikolojik test, sağlık kontrolü, egzersiz test te başarılı olanlar ilk beş yıllık sözleşmesine imza atabilir ve ilk sözleşme süresi tamamlandıktan sonra 6 aylık, 1 yıllık, 5 yıllık olmak üzere süresini uzatabilir. Lejyoner, evli olsun bekâr olsun "bekâr" olarak kaydedilir. Canterbury HikÃ¢yeleri Canterbury Hikâyeleri, 14. yüzyılda Geoffrey Chaucer tarafından yazılan eserdir. İngilizce'nin yazılı ilk eserlerinden biri olması bakımından büyük önem taşımaktadır. Londra dolaylarından Canterbury'deki katedralde bulunan Saint Thomas Becket Mabedi'ne doğru hac yolculuğuna çıkanların, yol boyunca vakit geçirmek için birbirlerine anlattıkları hikâyelerden oluşur. Chaucer'in en başarılı ve ünlü eseridir. Yazarın bu hikâyeleri yazarken daha evvel İtalya'ya yaptığı bir seyahatte okuduğunu söylediği Decameron Hikâyeleri'nden büyük ölçüde etkilendiği ve kitabındaki hikâyelerin yapısı ile Decameron'dakilerin benzeştiği düşünülmektedir. Chaucer aslında 120 hikâye yazmayı planlanmış ancak bunların sadece 24 tanesini gerçekleştirmiş olarak görünse de 4 tanesi hala eksiktir. 20 tanesi tam olarak yazılmıştır. Manzum bir şekilde yazılan hikâyelerin sadece iki tanesi mensurdur. Kitap Orta Çağ İngilizcesi ile yazılmıştır. Türkei auf dem Weg in die EU Die Beziehungen zwischen der Türkei und EU insbesondere von 1990 bis 2004 Metin Aksoy'un ""Avrupa Birliği yolunda Türkiye Özellikle 1990-2004 yılları arasında Türkiye-AB ilşkileri"" adını taşıyan, kitap Peter Lang Yayınevi'nden Almanca olarak çıktı ve 2007 yılında yayınlandı. ISBN 978-3-631-56164-5 Kitap Türkiye-AB ilişkilerini ele alıyor. Türkiye'nin Avrupa Birliği ile serüveni 40 yıllık bir tarihe sahip olsa da aslında batılılaşma sürecinin bir devamıdır. Özellikle 1839 yılında yayınlanan Tanzimat Fermanı ile önemli bir mesafe kat edilmiştir. Özellikle 1839-1879 yılları arasında Osmanlı, Batılılaşma adına önemli adımlar atmıştır. I. Dünya Savaşı'ndan sonra İmparatorluk dağılmış batılılaşma sürecide yeni kurulan Cumhuriyet ile Mustafa Kemal önderliğinde devam etmiştir. Mustafa Kemal askeri ve siyasi alanın dışında ekonomik, hukuk gibi birçok alanda yeniliklere adım atmıştır. 1962 yılında AB ile imzalanan Ankara anlaşmasından sonra başlayan ilişkiler 1989 yılında Türkiye'nin tam üyelik başvurusuyla yeni bir sürece girmiştir. Bu başvuru 2 yıl sonra reddedildiyse de, 1995 yılında Gümrük Birliği'ne üye olunmuş, daha sonra 1998 yılında Türkiye'ye aday statüsü verilmiştir. 2004 yılı sonunda Türkiye'yle müzakerelere başlama kararı alınmıştır. Kitap işte bu süreci detaylı bir şekilde, tarihi boyutu da göz önünde bulundurarak inceliyor. Cevat Babuna Cevat Babuna (d. 1925 - ö. 15 Eylül 2017), Türk jinekoloji profesörü. 1957'de Chicago Maternite Center başkanlığı yaptı. İstanbul Üniversitesi Tıp Fakültesi'nde Kadın Hastalıkları ve Doğum Ana Bilim Dalı başkanlığı, 15 yıl İstanbul Jinekoloji Derneği başkanlığı ve 10 yıl Türkiye Jinekoloji Dernekleri Federasyonu başkanlığı yaptı. TGRT kanalında yaratılışçı belgeseller yayınladı. Bilimsel yönünden daha çok yaratılışçı kimliğiyle gündeme geldi. Adnan Oktar'ın (Adnan Hoca, Harun Yahya) fahri başkanlığını yürüttüğü Bilim Araştırma Vakfı bünyesinde çeşitli yaratılışçı konferanslar ve yayınlar verdi. Adı 2000'li yılların ortalarında Adnan Oktar'ın müritlerinden olan oğlu Oktar Babuna'nın, Adnan Oktar tarafından beyninin yıkandığını iddia ederek ve oğlu Oktar Babuna'nın, "babam Sabetaycıdır" ifadesiyle gündeme geldi. Prof. Dr. Cevat Babuna 15 Eylül 2017'de, 92 yaşında hayatını kaybetti. Out of the Blue Out of the Blue Ferry Corsten'in "System F" adıyla yaptığı bir albümdür. Bu albüm 2001 yılında yapılmıştır. Right of Way 'Right of Way' Ferry Corsten'in 2003 yılında yaptığı albümdür. 1995-96 Türkiye Kupası 1995-96 Türkiye Kupası Sezonu Türkiye Kupası turnuvasının 34. organizasyonudur . Profesyonel liglerde mücadele eden 88 takımın katıldığı sezon, 20 Eylül 1995'te oynanan 1. kademe maçlarıyla başlayıp, 24 Nisan 1996 tarihinde oynanan final serisinin ikinci maçıyla sona erdi. İki maç üzerinden oynanan final serisinde rakibi Fenerbahçe'ye üstünlük sağlayan Galatasaray 11. kez Türkiye Kupası'nın sahibi oldu. 1995-96 Türkiye Kupası Sezonu statüleri: - Çeyrek final, yarı final ve final karşılaşmaları haricindeki tüm eşleşmeler tek maç üzerinden oynanmıştır. - Tek maçlı eşleşmelerde eşitliğin bozulmadığı durumlarda önce 30 dakika (2 x 15) uzatma oynanmış, sonrasında seri penaltı atışlarına başvurulmuştur. - Çift maçlı eşleşmelerde; deplasmanda atılan gol üstünlüğü hesaba katılmış, gol eşitliğinin bozulmadığı durumlarda önce 30 dakika (2 x 15) uzatma oynanmış, sonrasında seri penaltı atışlarına başvurulmuştur. Müsabakalar, tek maçlı eliminasyon sistemine göre oynanmıştır. Müsabakayı kazanan takımlar 2. kademeye yükselmiştir.Tüm maçlar 20 Eylül 1995 tarihinde oynanmıştır. 2. Kademe eşleşmelerini belirleyen kura 27 Eylül 1995 tarihinde çekildi. Tek maçlı eliminasyon sistemine göre oynanan müsabakalar sonucunda kazanan takımlar 3. kademeye yükselmiştir. Maçlar 4 Ekim 1995 tarihlerinde oynanmıştır. Müsabakalar, tek maçlı eliminasyon sistemine göre oynanmıştır. Müsabakayı kazanan takımlar 4. kademeye yükselmiştir.Maçlar 25 Ekim 1995 tarihinde oynanmıştır. Müsabakalar, tek maçlı eliminasyon sistemine göre oynanmıştır. Müsabakayı kazanan takımlar 5. kademeye yükselmiştir.Maçlar 8 Kasım 1995 tarihinde oynanmıştır. Müsabakalar, tek maçlı eliminasyon sistemine göre oynanmıştır. Müsabakayı kazanan takımlar 6. kademeye yükselmiştir.Maçlar 29 Kasım 1995 tarihinde oynanmıştır. Müsabakalar, tek maçlı eliminasyon sistemine göre oynanmıştır. Müsabakayı kazanan takımlar çeyrek finale yükselmiştir. Maçlar 13-14 Aralık 1995 tarihlerinde oynanmıştır. Müsabakalar, çift maçlı eliminasyon sistemine göre oynanmıştır. Üstünlük sağlayan takımlar yarı finale yükselmiştir. Maçlar 23-24 Ocak ve 6-7 Şubat 1996 tarihlerinde oynanmıştır. Müsabakalar, çift maçlı eliminasyon sistemine göre oynanmış, üstünlük sağlayan takımlar finale yükselmiştir. Maçlar 28 Şubat ve 13 Mart 1996 tarihlerinde oynanmıştır. 1995-96 Türkiye Kupası finali iki maç üzerinden oynanmıştır. Rakibine 2-1 üstünlük sağlayan Galatasaray, tarihinde on birinci kez Türkiye Kupası şampiyonu olmuştur. Gürbüz Evren Gürbüz Evren Erzurum-Pasinler doğumludur , ilk orta ve lise eğitimini Ankara'da tamamladı. Ankara Gazi Lisesi'ni bitirdikten sonra yükseköğrenim için Fransa'ya giden Evren, Paris VIII Üniversitesi'nde Siyaset Sosyolojisi eğitimi gördü. Evren daha sonra Paris X Nanterre-La Défense Üniversitesi'nde Kent Planlama ve Bölgesel Kalkınma Bölümünü bitirdi. Aynı üniversitede lisansüstü eğitimini tamamlayan Gürbüz Evren 1998'de Türkiye'ye döndü. Ankara Üniversitesi'nde 4 yıl öğretim görevlisi olarak çalışan Evren, TRT İnt'te yayınlanan 'Memleket Saati' adlı programda 2 yıl Dış Politika yorumcusu olarak, TRT Türkiye'nin Sesi Radyosu'nda yayınlanan 'Enine Boyuna' adlı programda ise 1 yıl sunucu olarak görev yaptı. Ocak 2005'ten bu yana Başkent Üniversitesi kuruluşu Kanal B'de Dış Haberler Editörü olarak çalışan ve Kanal B'de cuma akşamları yayınlanan 'Bekleme Odası' adlı programı hazırlayıp sunan Gürbüz Evren'in, ' "Sömürgecilik Tarihi Işığında Ermeni Sorunundaki Çıkar Odakları" ' (Ümit Yayıncılık, 2002), ' "AB Bekleme Odası'nda Türkiye'ye Dayatmalar" ' (Ümit Yayıncılık, 2005) ve ' "Avrupa Birliği sürecinde Kürtçülük" ' (2007) ve ' "Lütfen Uyanın: Son Celse, Türkiye Ermeni Soykırımı Suçlusu ilan Edilecek" '(2008) isimli yayımlanmış kitapları bulunuyor. Başkent Üniversitesi'nin aylık dergisi olan ' "Bütün Dünya" ' dergisinin sürekli yazarı olan Gürbüz Evren, AB-Türkiye ilişkileri, Ermeni Sorunu, Siyasi İslam, İç ve Dış Politika alanlarında çalışmakta, bu konularda yurt içinde ve yurt dışında düzenlenen etkinliklere konuşmacı olarak katılmaktadır. 2004 yerel seçimlerinde DSP'nin Ankara Etimesgut adayı olmuştur ama seçimleri kazanamamıştır. Son olarak Gürbüz Evren evli ve 3 çocuk babasıdır. İyi derecede Fransızca ve İngilizce, orta derecede İtalyanca bilmektedir. Pek bilinmese de ünlü gazeteci yazar Nihat Genç'in kuzenidir ve bir Gençlerbirliği taraftarıdır. Mekanize piyade Mekanize piyade, intikali zırhlı personel taşıyıcı veya piyade savaş araçları ile sağlanan piyade birlikleridir. Motorize piyadelerden farkları taşıt araçlarının düşman ateşine karşı zırlı olmasıdır. GM Fa Fa aşağıdaki anlamlara gelebilir: Serhan Kavut Serhan Kavut (d. 21 Eylül 1981, Bursa, Türkiye) Türk eski basketbolcu ve antrenörü. Türkiye Basketbol Ligi ekiplerinden Frutti Extra Bursaspor'un yardımcı antrenörlüğünü yapmaktadır. Basketbol kariyerine Oyak Renault'ta başlayan Serhan Kavut, ilk lig maçına 16 Ocak 1999'da, Ayhan Şahenk Spor Salonu'nda Galatasaray karşısında çıktı. İlk sayısını ise, 20 Şubat 1999'da Bursa Atatürk Spor Salonu'nda 57-78 yenildikleri maçta Efes Pilsen potasına 2 sayı göndererek yaptı. 2011 yılından itibaren Oyak Renault'da oynamaktadır.daha sonra sırasıyla pi koleji ve uşak sportif takımlarında oynamştır.Son olarak 2013 yılı yaz ayında 2. lige ye i yükselen Büyükçekmece ile sözleşme imzalamıştır. Zekeriya Åžarbak Zekeriya Şarbak, (d. 1962, Tavas, Denizli), Türk bürokrat. Ankara Üniversitesi Siyasal Bilgiler Fakültesi'ni 1983 yılında bitirmiştir. Seben, Karaçoban Kaymakamlıkları, Mülkiye Müfettişliği, İçişleri Bakanlığında Müsteşar Yardımcılığı yapmıştır. 22 Aralık 2008 tarihli Resmî Gazete'de yayımlanan valiler kararnamesi ile Rize valiliğine atanmıştır. 2009 Bakanlar Kurulu kararıyla merkeze alınmıştır. Yeniden müsteşar yardımcısı olarak görevlendirilmiş ve 15 Mayıs 2011 yılında isteği üzerine emekli olmuştur. 13.01.2012 tarihinde Yönetim Kurulu Kararı ve Kalkınma Bakanı onayı ile Çukurova Kalkınma Ajansı Genel Sekreteri olarak atanmış ve bu görevi 13 Mayıs 2014 tarihine kadar sürdürmüştür. Evli ve 3 çocuk babasıdır. Bm (anlam ayrımı) Grindelwald Grindelwald, İsviçre'de Bern kantonuna bağlı Interlaken-Oberhasli idari bölgesinde içerisinde bir köy ve belediyedir. Belediye, Grindelwald köyünün yanı sıra, Alpiglen, Burglauenen, Grund, Itramen, Mühlebach, Schwendi, Tschingelberg ve Wargistal adlı yerleşim yerlerini içerir. Grindelwald köyü Bern Alplerinde (3.392 ft), deniz seviyesinden 1.034 metre yükseklikte bulunmaktadır. Grindelwald ilk kez "Grindelwalt" olarak 1146 yılında geçmektedir. Çeşitli Roma dönemi sikkeleri de bölgede bulunmuştur. Kale, Orta Çağ boyunca köyün üstünde, Burgbühl tepesi üzerine inşa edilmiştir. İlk tatil yeri 1888 yılında açıldı ve 1889 yılında 10 otel vardı ve 1914 yılında Grindelwald'da otel sayısı 33'e ulaştı. Demiryolu 1893 yılında Scheidegg Kleine'da inşa edildi ve 1912 yılında Jungfraujoch'a kadar gidecek şekilde genişletildi. Çok sayıda telesiyej, teleferik, yürüyüş parkurları ve dağ kulübeleri turistlerin dağları keşfetmesine olanak vermesi için 19. ve 20. yüzyıllarda inşa edilmiştir. Bugün, Grindelwald'ın neredeyse tüm ekonomisi turizme dayanmaktadır. Grindelwald'ın 3.796 nüfusu (Aralık 2011 itibarıyla) bulunmaktadır. 2010 itibarıyla, nüfusun % 18,0 yabancı uyrukludur. Son 10 yılda (2000-2010) nüfus %-1.3 oranında değişmiştir. Nüfusun çoğu ilk dil olarak (3.531 kişi veya nüfusun % 86.8'i) Almanca konuşmakta, Portekizce en sık ikinci (183 kişi ya da nüfusun % 4.5'i) ve Fransızca (69 kişi veya nüfusun % 1.7'si) üçüncü dil olarak konuşulmaktadır. 2000 yılı itibarıyla, belediyede tek ve hiç evlenmemiş olan 1.750 kişi vardır. 2011 itibarıyla, Grindelwald'da % 1.48 oranında bir işsizlik oranı vardır. 2008 itibarıyla, 2.714 kişi olmak üzere istihdam eden kişi bulunmaktadır. Vehbi Bardakçı Vehbi Bardakçı (d. 1956, Yozgat) öykü ve roman yazarıdır. "Acılar Paylaşılmaz" adlı ilk öyküsüyle Kültür Bakanlığının 1979’da açtığı bir yarışmaya katılarak birinci oldu. 1980’de yurt dışına çıktı. Grafik tasarım ve uygulamaları üzerine yarım kalan meslek eğitimini Berlin’de tamamladı. Seksenli ve doksanlı yıllarda çeşitli adlarla yurt dışında kitaplaşan ve "Die Fremde ist meine Heimat / Gurbet Yurdumdur" adıyla Almanca’ya çevrilen tüm öykülerini, "Yarım Kalan Türkü" adlı tek kitapta toplayarak Türkiye’de yayınladı. "Kapı Kapı, Evrenin Gizli Boyutları, İnsan Sevdikçe Güzelleşir, Kelebek Vadisi, Özgürlük" ve "Dünyanın En Güzel Kitabı" yazarın diğer eserleridir. Vehbi Bardakçı Muammer TÃ¼rker Muammer Türker, (d. 1963, Kırıkkale, Türkiye), Türk bürokrat. Ankara Üniversitesi Siyasal Bilgiler Fakültesinden 1986 yılında mezun oldu. Orta, Bulanık Kaymakamlıkları, Muş Vali Yardımcılığı, İçişleri Bakanlığı Eğitim Dairesi Başkanlığı, Mahalli İdareler Genel Müdürlüğünde Şube Müdürlüğü ve daire başkanlığı, Dış İlişkiler ve Avrupa Birliği Koordinasyon Dairesi Başkanlığı, Ulaştırma Bakanlığı Müsteşar Yardımcılığı, Başbakanlık Güvenlik İşleri Genel Müdürlüğü yapmıştır. 22 Aralık 2008 tarihli Resmî Gazete'de yayımlanan valiler kararnamesi ile Hakkâri valiliğine atanmıştır. Evli ve 3 çocuk babasıdır. 27 Nisan 2012 tarihinde Resmî Gazetede yayımlanan atama kararı ile Millî Güvenlik Kurulu Genel Sekreteri olarak atandı. 15 Eylül 2014 tarih ve 6780 nolu müşterek kararname ile Antalya Valiliğine atanmıştır. 1 Haziran 2016 tarihinde Resmî Gazete'de yayımlanan valiler kararnamesi ile merkeze atanmıştır. GerÃ§ek Furkan Gerçek Furkan (), ABD'nin Teksas eyaletindeki Omega 2001 ve Wine Press yayınevleri tarafından yayımlanan ve içinde "Tevrat, İncil, Kur'an"dan ayetler bulunan dini kitap. Kitap Arapça ve İngilizce olarak yazılmış olup içeriğinde İbrahimî dinler vurgusu yapılmakta ve "Kur'an, İncil ve Tevrat"tan değiştirilmiş alıntılara yer vermektedir. Kitap 77 "sure"den oluşmaktadır. Üslup olarak "Kur'an"a benzetilmeye çalışılmıştır. Salman Rüşdi'nin "Şeytan Ayetleri" isimli kitabından aktarımlar da bu kitapta yer alır. Arapça ve İngilizce dilinde yayımlanan kitapta sureler İslam'daki besmeleyi andıran "Baba, Söz, Kutsal Ruh ve Bir ve Tek olan Tanrı'nın adıyla" cümlesi ile başlar. İslam'daki Tanrı tanımıyla, Hristiyanlıktaki İslam'da bulunmayan Tanrı tanımlarını bir araya getirir. "Besmele" (İngilizce: "The Blessing", Arapça: "Al Basmalah") Suresi'nde Tanrı'nın tekliğinden bahsedilir ve aynı ayette onun üçlemesi (teslis) anlatılır. AbdÃ¼lkadir Demir Abdulkadir Demir, (d. 1963, Gaziantep), Türk bürokrat. 1986 yılında Ankara Üniversitesi Hukuk Fakültesi'nden mezun oldu. İnönü Üniversitesi İktisadi ve İdari Bilimler Fakültesinde Yüksek Lisans yaptı. Ardahan, İskilip, Gömeç, Daday Kaymakam vekillikleri, Kelkit, Kuluncak, Şefaatli, Finike Kaymakamlıkları, Mülkiye Müfettişliği, Mülkiye Başmüfettişliği, Gaziantep İl Özel İdaresi Genel Sekreterliği yapmıştır. 22 Aralık 2008 tarihli Resmî Gazete'de yayımlanan valiler kararnamesi ile Erzincan valiliğine atanmış ve 17 Ağustos 2011 tarihinde Resmî Gazetede yayımlanan bakanlar kurulu kararıyla Denizli Valisi olmuştur. 15 Eylül 2014 Valiler kararnamesi ile Merkez valisi olarak atanmıştır. Evli ve 3 çocuk babasıdır. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından başlatılan soruşturma kapsamında açığa alınan Demir, İstanbul Cumhuriyet Başsavcılığı'nca yürütülen soruşturma kapsamında gözaltına alındıktan sonra çıkarıldığı İstanbul Nöbetçi Sulh Ceza Hakimliği tarafından "silahlı terör örgütü üyeliği" suçlamasıyla tutuklandı. Olağanüstü hâl kapsamında çıkarılan 672 Sayılı Kanun Hükmünde Kararname uyarınca da 1 Eylül 2016 tarihinde meslekten ihraç edildi. 3 Şubat 2017 tutukluluğuna yapılan itiraz sonucunda tutuksuz yargılanmak üzere tahliye edilen Abdülkadir Demir hakkında 16 Haziran 2017 tarihinde tutuklama kararı çıkarıldı. Mahkemeye teslim olmayan Demir, kaçak olarak yaşamakta olup yargılanması devam etmektedir. Turhan Ayvaz Turhan Ayvaz, (d. 1960, Baklan, Denizli, Türkiye), Türk bürokrat. 1982 yılında Ankara Üniversitesi Siyasal Bilgiler Fakültesi Siyaset ve İdare bölümünden mezun oldu. Bornova ve Torbalı Kaymakam vekillikleri, Şabanözü, Tortum, Kiraz Kaymakamlıkları, İçişleri Bakanlığında Şube Müdürlüğü, Daire Başkanlıkları ve Hukuk Müşavirliği, Kocaeli Afet bölge Koordinatör Vali Yardımcılığı, Malatya ve Çanakkale Vali Yardımcılıkları, Bahçelievler, Yıldırım Kaymakamlıkları yapmıştır. 22 Aralık 2008 tarihli Resmî Gazete'de yayımlanan valiler kararnamesi ile Kilis valiliğine atanmıştır. Bakanlar Kurulunun 12 Mart 2011 tarihli kararıyla Mardin Valiliğine atanmıştır. Evli ve 2 çocuk babasıdır. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından başlatılan soruşturma kapsamında açığa alınan Ayvaz, Mardin Cumhuriyet Başsavcılığı'nca yürütülen soruşturma kapsamında "Şehit Emniyet Amiri Gaffari Güneş Operasyonu"nda 25 Temmuz'da gözaltına alındıktan sonra çıkarıldığı mahkemece 9 Ağustos tarihinde denetimli serbestlikle serbest bırakılsa da Başsavcılığın itirazı sonucunda ertesi gün tutuklandı. Olağanüstü hâl kapsamında çıkarılan 672 Sayılı Kanun Hükmünde Kararname uyarınca da 1 Eylül 2016 tarihinde meslekten ihraç edildi. Turhan Ayvaz'ın tutuklu olarak yargılanması devam etmektedir. Hasan Duruer Hasan Duruer, (d. 1959, Yozgat), Türk bürokrat. 1981 yılında İstanbul Üniversitesi Hukuk Fakültesi'nden mezun olmuştur. Burhaniye Kaymakam Vekilliği, Kangal ve Çermik Kaymakamlıkları, Şanlıurfa Vali Yardımcılığı, Karacabey, Sapanca, Avcılar Kaymakamlıkları yapmıştır. 22 Aralık 2008 tarihli Resmî Gazete'de yayımlanan valiler kararnamesi ile Mardin valiliğine atanmıştır. 13 Mart 2011 tarihli Resmî Gazete'de yayımlanan valiler kararnamesi ile Merkeze çekilmiştir. 3 Ağustos 2012 tarihli Resmî Gazete'de yayımlanan valiler kararnamesi ile Edirne Valisi olarak atanmıştır. 23 Mayıs 2014 tarihinde Resmî Gazete'de yayımlanan valiler kararnamesi ile Merkez valisi olmuştur. Evli ve bir kız bir oğlan 2 çocuk babasıdır. Ahmet TaÅŸgetiren Ahmet Taşgetiren (1948, Kahramanmaraş), Türk yazar ve gazeteci. 1965 yılında Kahramanmaraş İmam Hatip Lisesi'nden, 1970 senesinde ise İstanbul Yüksek İslâm Enstitüsü'nden mezun oldu. Yeniden Millî Mücadele, Pınar, Türk Edebiyatı dergilerinde makaleler yazdı. Bayrak, Tercüman ve Zaman gazetelerinde köşe yazarlığı yaptı. Yeni Şafak gazetesinde 10 yıl boyunca baş yazarlık yaptıktan sonra dönemin hükümetini eleştiren bir yazısı yayınlanmadığı için istifa etti. Aralık 2013'te Bugün gazetesinden ayrıldı. Aksiyon dergisinde köşe yazarlığı yaptı. Burç FM'de günlük yorumlar, Mehtap TV'de ise haftalık program yaptı. Altınoluk dergisinde genel yayın yönetmenliği, Star gaztesinde köşe yazarlığı yapmaktadır. Türkiye Cumhuriyeti Hükümeti tarafından Demokratik açılım ve çözüm süreci kapsamında oluşturulan Akil İnsanlar Heyetinde 04 Nisan 2013 - 19 Haziran 2013 tarihileri arasında İç Anadolu Bölgesi başkanlığını yapmıştır. Süreç içerisinde Kayseri, Karaman, Konya, Niğde, Eskişehir, Nevşehir, Kırşehir, Çankırı, Kırıkkale, Yozgat, Ankara'da STK'lar ile çeşitli toplantılar yapılmıştır. Necmiye Alpay Ayşe Necmiye Alpay (d. 23 Kasım 1946, Sındırgı), Türk dilbilimci, çevirmen, yazar. Çeşitli dergilerde yayınlanan dil konusundaki yazıları ve edebi incelemeleriyle tanınmıştır. 1946 yılında Sındırgı da dünyaya geldi. Annesi Rukiye Hanım, babası Jandarma Astsubayı Mehmet Alpay'dır. Ortaokulu Konya Kız Lisesi'nde (1961), liseyi Ankara Cumhuriyet Lisesi'nde tamamladı (1964). 1969 yılında Ankara Üniversitesi Siyasal Bilgiler Fakültesi'nden mezun oldu. Doktora derecesini uluslararası iktisat alanında Paris-Nanterre Üniversitesi'nden aldı. Ankara Üniversitesi Siyasal Bilgiler Fakültesi'nde öğretim üyesiyken 12 Eylül yönetimince tutuklandı ve üç yıl Mamak Cezaevi'nde kaldı. Bu tutuklulukla Ankara Üniversitesi Siyasal Bilgiler Fakültesi’ndeki öğretim üyeliği sona erdi. Cezaevinden çıktıktan sonra çevirmenliğe başladı. ""Kuram"" ve ""Ludingirra"" dergilerinin kuruluşunda yer aldı; bu dergilerin yanı sıra ""Sombahar"" dergisinde editörlük yaptı. 1996-2003 yılları arasında Akademi İstanbul'da ve Yeditepe Üniversitesi'nde Türkçe ve Yaratıcı Yazarlık dersleri verdi. 2000 yılında ""Türkçe Sorunları Kılavuzu"" adlı kitabı yayımlandı. Mart 2001- Eylül 2007 tarihleri arasında Radikal gazetesinin Kitap ekinde "Dil Meseleleri"'ni yazdı. 2004 yılında, dil alanındaki yazılarından bir bölümünü içeren ""Dilimiz, Dillerimiz"" adlı kitabı yayımlandı. Haziran 2008 ve Eylül 2010 arasında her perşembe Radikal gazetesinde, Eylül 2010 Nisan 2011 arasında ise gazetenin haftalık eki Radikal İki'de yazdı. 2005 yılında, edebiyatla ilgili denemelerinden oluşan ""Yaklaşma Çabası"" adlı kitabı çıktı. Mart 2008- Ağustos 2016 tarihleri arasında da, Milliyet gazetesinin aylık Kitap ekinde şiir konulu yazılar yazdı. Geçici olarak kapatılan Özgür Gündem gazetesinin "Yayın Danışma Kurulu"nda yer alan Alpay, 31 Ağustos 2016 tarihinde örgüt üyesi olmak iddiasıyla tutuklandı. Tutuklanmasının ardından İsviçre’nin Almanca Pen Merkezi (DSZP) tarafından onur üyeliğine seçildi. İlerleyen süreçte ise 29 Aralık 2016 tarihinde tutuksuz yargılanmak üzere tahliye edildi. 14 Şubat 2020 tarihinde hakkındaki bütün suçlamalardan beraat etti. Zarf Zarf; bir malzemeyi alıcısına ulaşması esnasında korumak ve gizlemek amacıyla veya estetik amaçlı olarak kullanılan, kâğıt veya plastikten üretilen paket. Kırtasiye malzemesi olarak kullanılan zarflar daha çok posta sistemlerinde kullanılmaktadır. Daha çok mektupların içine yerleştirilerek korunduğu ve gizlendiği kâğıt parçası olan zarflar aynı zamanda para, kart ve her türlü basılı evrakın taşınabildiği malzemelerdir. UluslararasÄ± Otomatik Kontrol Federasyonu Uluslararası Otomatik Kontrol Federasyonu, Eylül 1957'de kurulmuş uluslararası bir örgüttür. Örgütün amacı kontrolün bilim ve teknolojideki yerini arttırmaktır. Uluslararası Dünya Kongreleri 3 yılda bir yapılır. Örgüt ayrıca kontrol teknolojisi ve kontrol topluluğu ile ilgili çalışmalar da yapar. Bekçiler Kralı Bekçiler Kralı, 1979 yapımı Türk filmi. Osman F. Seden'in yönetmenliğini yaptığı filmde Kemal Sunal, Semra Türel, Reha Yurdakul rol almıştır. Filmde görev yaptığı mahallede vatandaşa eziyet eden muhtara, bakkala, manava, tüpgaz bayiine uyarılarda bulunan bekçi Şaban'ın öyküsü anlatılır. Şaban'ı İçişleri Bakanının yeğeni olduğunu sanan komiserin tüm şikâyetleri göz ardı etmesi sonrası. Şaban çöpleri toplatmayan temizlik işleri müdürüne, çocukları zehirleyen sanayi artıkları için kanalizasyon yaptırmayan fabrika sahibine kafa tutmaya başlar. Otomatik Kontrol TÃ¼rk Milli Komitesi Otomatik Kontrol Türk Milli Komitesi (kısaca TOK), Uluslararası Otomatik Kontrol Federasyonu'nun Türkiye'deki ulusal üye kuruluşudur. TOK'un amacı, otomatik kontrol bilim ve teknolojisinin bütün dizgelerde, kuramsal ve uygulamali olarak ilerlemesini tesvik etmek, otomatik kontrolün kuram ve uygulamaları ile uğraşanlara yardımcı olmak, ulusal ve uluslararası ilgili kuruluslarla ortak çalismalar yapmaktır. TOK, Mayıs 1958'de İTÜ bünyesinde Prof. Dr. Münir Ülgür ve Prof. Dr. Mehmet Nimet Özdaş tarafından "Türk Otomatik Kontrol Kurumu" adıyla kurulmuştur. 1990'da ise şimdiki adını alarak daha kapsamlı duruma gelmiştir. Ossiriand J. R. R. Tolkien’in hayalî Orta Dünya evreninde Ossiriand, Beleriand’ın doğusunda bir bölgedir. Ossiriand, ya da "Yedi Nehir Ülkesi" Birinci Çağ’da Beleriand’ın en doğusundaki bölgeydi ve Gelion nehri ile Ered Luin arasında yer alıyordu. Yedi Nehir, sırasıyla kuzeyden güneye şunlardır: Ascar’ın kuzey kıyıları boyunca, Nogrod’a giden Cüce Yolu geçiyordu. Ossiriand yeşil ve ormanlık bir ülkeydi ve halkı Sindar değildi. Birinci Çağ’ın ilk zamanlarında –henüz Ay göğe yükselmeden önce, Teleri Elflerinden Nandor denilen halk Denethor’un liderliğinde Ossiriand’a giriş yaptı ve Thingol tarafından bu topraklara yerleşme izni verildi. Onlardan sonra, ülkeye "Şarkıcılar" anlamında –Teleri kavminin eski adı ve Nandor’un daha sonra da hep kullandığı- Lindon olarak adlandırıldı. Bu Elf halkı, Laiquendi veya Yeşil Elfler olarak olarak anıldılar. Liderleri Denethor bir Ork baskınında öldürüldükten sonra bir daha lider belirlemediler ve birçoğu Doriath’a göç etti. Ossiriand’ın kuzeyinde Thargelion ülkesi uzanıyordu ve Adurant nehrinin güneyinde ise daha sonraları –ikinci yaşamlarını bu topraklarda yaşayan Lúthien ve Beren’den ötürü- "Yaşayan Ölüler Ülkesi" denilecek topraklar uzanıyordu. Ossiriand Öfke Savaşı’ndan sonra su üzerinde kalan tek Beleriand bölgesiydi, bununla birlikte Ulu Deniz Belegaer eski Ascar nehir yatağı boyunca Mavi Dağlar sıradağlarını yararak Lhún Körfezi’ni oluşturdu. İkinci ve Üçüncü çağlarda eskiden Ossiriand ve Thargelion olarak bilinen diyarlar Lindon ismiyle anıldı. Bu diyarlarda sırasıyla Gil-galad ve Círdan tarafından yönetildi. Julie Benz Julie M. Benz (d. 1 Mayıs 1972; Pittsburgh, Pensilvanya), Amerikalı oyuncu. "Rambo 4" filminde Sylvester Stallone ile başrolü paylaştı. Şehrin Azizleri 2 filminde rol aldı. Ruslan Karayev Ruslan Karaev (Rusça: Руслан Караев), (d. 19 Mayıs 1983, Kuzey Osetya), Osetyalı profesyonel kick bokscu. Maçlarını Rusya adına yapan Karaev profesyonel olmadan önce amatör olarak 169 maç yapmış, 160 galibiyet alırken, 125 nakavtla yenmiş ve sadece 7 kez yenilmiştir. Oldukça sert, etkili ve seri vuruşları olan Karaev Tokyo'da yapılan 2008 K-1 GP Dünya şampiyonasında Çeyrek finalde Gökhan Saki'ye puanla yenilmiştir. Hithlum J. R. R. Tolkien’in kurgusal Orta Dünya evreninde Hithlum Beleriand’ın kuzeyinde ve Helcaraxë’nin yakınında bir ülkedir. Hithlum, Ered Wethrin sıradağları ile Beleriand’dan keskin bir şekilde ayrılır ve zaman zaman ülkeyi kaplayan sis dolayısıyla Sindarin dilinde "Sis gölgesi" anlamında "Hithlum" olarak adlandırıldı; Quenya karşılığı ise Hísilómëdir. Hithlum’da –Noldor’un Yüce Kralları’nın salonlarının yer aldığı- Mithrim ve ayrıca sonraları Hador Soyu’na verilmiş olan Dor-lómin adında iki alt bölge yer alıyordu. Ered Wethrin ("Gölge Dağları") güneyden ve kuzeyden ülkeye bir duvar örüyordu ve sıradağlarda sadece bir iki geçit vardı; bu aynı zamanda ülkeye bir savunma avantajı kazandırıyordu. Ülkenin batısında ise Ered Lómin diğer adıyla "Yankıyan Dağlar" bir duvar oluşturuyordu ve Helcaraxë’nin kuzeybatısına doğru kıvrılıyordu. Ered Lómin’in batısında ise Beleriand’ın ve Hithlum’un dışında sayılan Lammoth diyarı uzanıyordu. Nevrast diyarı ise Ered Lómin’in güney sırası vasıtasıyla Hithlum’dan ayrılıyordu. Nevrast hep Hithlum’un bir parçası olarak telakki edildi fakat iklimi Beleriand iklimiydi. Hithlum soğuk ve yağmurlu, buna karşın çok verimli bir araziydi. Noldor ilk kez burada "Drengist Körfezi"’ne ayak bastı ve ilk kez Mithrim Gölü’nün kıyılarında kamp yaptı. Birinci Çağ’ın sonlarında -Nírnaeth Arnoediad’da kaybedilene dek- Hithlum Morgoth tarafından sürekli olarak taarruza uğradı. Hadorlular sürüldü, katledildi ya da köleleştirildi, Noldor da zamanında kaçamadığı takdirde Morgoth tarafından köleleştirilmekten kurtulamadı. Morgoth ayrıca bu topraklarda Doğuluları tuzağa düşürdü. Hithlum Öfke Savaşı’nda tamamen yok edildi. Hithlum'un güneydoğusundaki alt bölgenin adıdır, batısında Dor-lòmin bulunur, bu iki bölge Mithrim Dağları ile birbirinden ayrılır. İklim Hithlum'un geri kalanı gibi serindir, kışları soğuktur ancak yaşamaya uygun bir bölgedir. Bölge Mithrim Gölü'ne de ev sahipliği yapar, Noldor'un yerleştiği ilk bölgedir. Bir süre burada kalan Noldor daha sonra diğer bölgelere dağıldı. Mithrim ayrıca Sindarin Elflerine de ev sahipliği yaptı. İlk Çağ'ın sonlarında Mithrim Fingolfin tarafından yönetildi, Hithlum'un en yoğun nüfuslu bölgesiydi. Dor-lómin, diğer adıyla "Yankı Ülkesi", Hithlum’un güneybatısına düşüyordu ve doğusunda "Mithrim Dağları" ve kuzeyde -"Annon-in-Gelydh" ya da "Noldor Kapısı" olarak bilinen- "Gökkuşağı Yarığı"’nı oluşturan nehir yer alıyordu. Bölgeye ilk kez –Orta Dünya’ya gelişlerinden hemen sonra- Noldor tarafından yerleşildi. Fingolfin’in oğlu Fingon, babasının öldürülmesinin ardından Yüksek Noldor Kralı olmasından önce bu bölgeyi uzun süre yönetti. Aynı dönemde Hador Soyu olarak da bilinen Edain Beleriand’a girdi ve Fingon tarafından kendilerine Dor-lómin tahsis edildi. Dor-lómin’in son Edain efendisi Galdor oğlu Húrin, "Nen Lalaith" nehrinin doğduğu "Amon Darthir" olarak bilinen dağın civarında, Dor-lómin’in güneybatı köşesinde yaşadı. Hador Soyu’nun bir kısmının öldürüldüğü ve bir kısmının da sürüldüğü Nírnaeth Arnoediad’dan sonra Dor-lómin’e Doğulular yerleşti ve –Húrin’in yetim yeğeni- Tuor, Androthlu Elfler tarafından Mithrim Dağları civarında büyütüldü. Hithlum’un diğer kısımları gibi Dor-lómin de Öfke Savaşı sırasında denize batırıldı. Ülkelerin doğurganlık oranına göre sıralanışı Tablo CIA World Factbook'tan alınmıştır. Bu tablo; ülkelerdeki 2008 yılına göre anne başına düşen çocuk sayısını göstermektedir. Bazı ülkeler, tam olarak tanınmadıkları için listeye alınmamıştır. CIA - Ülkelere Göre Doğurganlık Oranı Ermenistan'ın dış temsilcilikleri Ermenistan'ın dış temsilciliklerinin (fahri konsolosluklar hariç) listesi. Uluslararası telif hakları hukuku Uluslararası telif hakları hukuku (İngilizce: "International copyright law)") uluslararası antlaşmalar aracı ile yaratıcı çalışmanın korunmasını bir ortam üzerinde sabitlenmiş olması koşulu ile otomatik olarak sağlar. Buenos Aires ve Bern Konvansiyonları temel iki uluslararası telif hakkı antlaşmasıdır. Edebi ve sanatsal eserlerin korunmasına dair Bern Konvansiyonu (kısaca Bern Konvansiyonu olarak anılmaktadır) tüm yaratıcı çalışmaların otomatik olarak sabit bir süre korunmasını zorunlu kılar. Bu süre fotoğraf ve sinema eserleri hariç sanatçının ölümünden sonra 50 yıldır. Fotoğraf eserleri için bu süre en az 25 yıldır. Sinema eserleri için ilk gösteriminden sonra 50 yıl, veya yaratılışından sonraki 50 yıl içinde gösterilmemiş ise yaratılışından sonra 50 yıldır. Bern Konvansiyonu 7.8 "ülkenin yasaları farklı bir uygulama sağlamıyorsa, koruma süresi eserin kaynaklandığı ülkede belirlenmiş süreden daha fazla olamaz." maddesi sonucu daha kısalı süreli bir korumaya da izin vermektedir. Ancak bütün ülkeler bu kuralı uygulamamaktadır. Buenos Aires Konvansiyonu Kuzey ve Güney Amerika ülkelerinin çoğu tarafından imzalanmış bir antlaşmadır. Tüm yaratıcı çalışmaların, sanatçının esere telif hakkı ile ilgili bir uyarı koyması koşulu ile korunmasına izin vermektedir. Buenos Aires Konvansiyonu ile eserin kaynak ülkesi veya koruyan ülkeden hangisinde daha kısa süreli koruma varsa bu kısa sürenin geçerli koruma süresi olması anlamına gelen kısa dönem kuralı geçerli hale gelmiştir. Tüm Buenos Aires ülkeleri şu anda Berne Konvansiyonuna taraftır. Ancak kısa dönem kuralı gibi bazı Buenos Aires kuralları hala kullanılmaktadır. TÃ¼rk Ceza Kanunu Türk Ceza Kanunu, 26 Eylül 2004 tarihinde kabul edilen ve 1 Haziran 2005 tarihinde yürürlüğe giren 5237 sayılı ceza kanunudur. Amacı; "kişi hak ve özgürlüklerini, kamu düzen ve güvenliğini, hukuk devletini, kamu sağlığını ve çevreyi, toplum barışını korumak, suç işlenmesini önlemektir". DM DM veya dm ÅŸu anlamlara gelebilir: KÃ¼p (film serisi) Küp, Kanada yapımı bilimkurgu-korku filmi serisidir. Üç film sırasıyla Vincenzo Natali, Andrzej Sekuła ve Ernie Barbarash tarafından yönetilmiştir. Üç filmin her biri aynı öncül üzerine kuruludur. Amacı ve kökeni tamamen belirsiz dev, mekanik ve küp şekilli bir yapı vardır. Yapı küçük küp şekilli birçok odadan oluşmaktadır. Odalarda tavanda, zeminde ve yanlarda olmak üzere altışar tane kapı vardır. Her bir kapı tıpatıp aynı olan başka odalara açılmaktadır. Odalaradan bazıları güvenlidir bazılarında da odaya giren kişiyi öldüren alev makinası, dikenli tel gibi bubi tuzakları bulunmaktadır (yapının soyut olduğu ve tuzakların net ve öngörülebilir olmadığı Küp 2: Hiperküp dışındakiler için bazı durumlarda odanın içine ayakkabı fırlatılarak tuzağın keşfedilmesi mümkündür). Her olayda bir grup yabancı neden ve nasıl oraya getirildiklerini bilmedikleri bu gizemli yapıda uyanır. Grup, küpün sırrını ve neden orada olduklarını öğrenmeye çalışırken bir taraftan da esaretten kurtulmak için bir arada bulunmak ve tuzaklardan kurtulmak ve labirentin çıkışını bulmak için yeteneklerini birleştirmek zorundadır. Ancak küpte bulunmanın yarattığı baskı karakterlerden bazılarını çıldırtıp diğerlerini öldürmeye başlamasına yol açar. Küpün dışında küpü kontrol eden insanları ve içindeki insanları izleyenlere odaklanan "Küp Sıfır" önceki iki filmden biraz daha farklıdır. Bu filmde ayrıca serinin bir takım sorularına da cevap verilmeye çalışılır. Bu filmdeki küpün dış katmanının tasarımını yapan Worth dışındaki tutsakların birbirleriyle ya da küpün kendisiyle hiçbir görünür bağlantıları yoktur. Kişiler kaçışta kendilerine yardımcı olabilecek farklı yeteneklere sahiptirler. Her bir tutsak adını ünlü bir hapishaneden almıştır. Not: Filmdeki Kazan karakteri "Küp Sıfır"'daki Wynn karakteri ile benzerlik göstermektedir. Her bağlantılı oda farklı numaralara sahiptir. Filmdeki tuzaklar: Bu filmdeki tutsaklar IZON Corporation ile doğrudan bağlantılıdır. Filmdeki tuzaklar Bu filmdeki farklılık tutsakların olduğu kadar onları izleyenelere de odaklanmış olmasıdır. Filmdeki tuzaklar Can Atilla Can Atilla, (d. 1969, Ankara), kompozitör, müzisyen. Türkiye'de New Age müziğin uluslararası platformda temsilcisidir. Keman, piyano gibi Batı müziği çalgılarını saz, tef ya da ney gibi doğu müziği çalgıları ile beraber kullanarak eserler verir. Senfonik eserlerin yanı sıra Devlet Tiyatroları'nda sahnelenen pek çok oyunun müziğini ve pek çok dizi müziği yazmıştır. Yaşamını Ankara'da sürdürmektedir. 1969 yılında Ankara'da, mühendis ve diplomat bir anne-babanın çocuğu olarak dünyaya geldi. 1980 yılında Hacettepe Üniversitesi, Ankara Devlet Konservatuvarı'na girdi. Nuri Çeken ve Ergün Özyücel'in öğrencisi oldu. Bir süre, babasının görevi nedeniyle bulunduğu Moskova'da konservatuvara devam ederek keman ve piyano alanında özel eğitim aldı. 1988'den itibaren iki yıl Cumhurbaşkanlığı Senfoni Orkestrası(CSO)'nda keman çaldı. 1990 yılında konservatuvarın Keman Bölümü'nde lisans eğitimini tamamladıktan sonra profesyonel beste çalışmaları yapmaya başladı;çok sayıda film, belgesel, dizi, tiyatro oyunu için müzik besteledi. 1992'de çıkardığı ilk albümü ""Bilinçaltı""'ile fazla ilgi görmeyen sanatçı, bir İngiliz yetenek avcısı tarafından keşfedilmesi üzerine yurtdışında hızla tanındı. 1994'te ""Waves of Wheels"" adlı ikinci albümü Türkiye, İngiltere'de ve Hollanda'da yayımladıktan sonra doksanlı yıllar boyunca art arda albüm çıkarmayı sürdürdü ve besteleriyle pek çok ödül aldı. 1996 yılında Ankara'da "POeM" adını verdiği müzik yapım stüdyosunu kurdu. Bazı sanat dergilerinde "Visual music" (görsel müzik) başlığı altında yazıları yayımlandı. Anton Bruckner’in 100. ölüm yıldönümü anısına bestelediği "“St.Florian Senfonisi”" nin dünya prömiyeri 2002 yılında CSO tarafından yapıldı. Sabiha Gökçen anısına bestelediği ""Senfonik Süit""’i 2005 Mart ayında kendi yönetimindeki Ankara Devlet Opera ve Balesi orkestra ve korosu tarafından seslendirildi. 2005 yılından itibaren Osmanlı Üçlemesini oluşturan ""Cariyeler ve Geceler"" (2005), ""1453 - Sultanlar Aşkına"" (2006) ve ""Aşk-ı Hürrem"" adlı albümleri yayınlandı. "Aşk-ı Hürrem" bir kliple sunulunca 2008'de Kral Tv'nin "Yılın En Başarılı Klibi Ödülü'nü" kazandı. 2008 yılında "Mevlana 800. Yıl Oratoryosu"nun ve "Çağrı Balesi"nin dünya prömiyerini gerçekleştirdi. 13 Mayıs 2008 tarihinde, Türkiye Cumhuriyeti cumhurbaşkanı tarafından İngiltere Kraliçesi II. Elizabeth onuruna Çankaya Köşkü'nde verilen yemek sırasında özel bir konser veren sanatçı klasik müzik alanında tek Türkçe yayın organı olan "Andante" dergisine ""Tek Kişilik Orkestra"" başlığıyla kapak olmuştur. 2009'da yönetmen Kemal Başar'ın Can Atilla'nın Osmanlı üçlemesinden seçtiği parçalar eşliğinde konseptini oluşturduğu ve yönettiği 'Aşk-ı Hürrem' (Loving Hurrem) adlı dans tiyatrosu formundaki eser, Polonya'daki Teatr Modjeska'nın yapımı olarak Legnica kentindeki Yahudi Tiyatrosu'nun yıkıntılarında sahnelendi. Kendisinden TBMM'nin 2010 yılında gerçekleştirilecek 90. yıl kuruluş etkinlikleri resmî müziğini bestelemesi istenen sanatçı, 2 ay süren bir çalışma ile ""Diriliş"" adlı senfonik eseri yarattı. Eser, 300 kişilik bir orkestra tarafından Mayıs 2009'da seslendirildi. Sanatçı, Kurtuluş mücadelesinin başlangıcından TBMM'nin açılışına kadar olan süreci anlatan eserin solo keman bölümünü özellikle Suna Kan için besteledi. Võ Nguyên Giáp General Võ Nguyên Giáp (d. 25 Ağustos 1911, ö. 4 Ekim 2013) Vietnam Halk Ordusundan emekli eski asker ve politikacı. Katıldığı belli başlı savaşlar, I. Hindiçini Savaşı (1946-1954) ve Vietnam Savaşıdır (1960-1975). Katıldığı belli başlı muharebeler ise Lang Son (1950); Hoa Binh (1951-1952); Dien Bien Phu (1954); Nguyen Hue Saldırısı (1972); ve son Ho Chi Minh harekatıdır (1975). Giap aynı zamanda bir gazetecidir ve Ho Chi Minh’in Viet Minh hükümetinde içişleri bakanlığı yapmıştır. Viet Minh ve Vietnam Halk Ordusu komutanıdır, savunma bakanlığı yapmıştır, Lao Dong Partisinin Politbüro üyesi olmuştur. Vietnam Bağımsızlık Savaşında Ho Chi Minh’den sonra en tanınan askeri komutandır ve savaşın sonuna dek gerçekleşen bütün askeri operasyonlara önderlik etmiştir. Giap Quang Binh kentindeki An Xa köyünde dünyaya geldi. Babası ve annesi, Vo Quang Nghiem ve Nguyen Thi Kien tarımla uğraşmaktaydı, topraklarının bir kısmını komşularına kiraya vererek görece rahat bir hayat yaşamaktaydı. 14 yaşında Giap, Haiphong enerji Şirketine girecek ve Tan Viet Cach Mang Dang isimli devrimci gençlik grubuna üye oldu. İki yıl sonra He’de Fransızlarca eğitim verilen Quoc Hoc Lisesine girdi ve kendi anlatımına göre 2 yıl içinde öğrencilere eylem yaptırdığı için okuldan atıldı. 1930 yılında Lao Bao hapishanesine atılan Giap iki yıllık cezasının 13 ayını burada çekti ve salıverildi. Komünist Partisine 1931 yılında katılan Giap Hindiçinindeki Fransız egemenliğine karşı sayısız eylemde yer aldı. Askeri tarih ve felsefeye çok meraklıydı, özellikle Napolyon ve Sun Tzu’nun savaşa dair teorilerini benimsemeye çalıştı. 1933 yılında 22 yaşındaki Giap Hanoi Üniversitesine girdi. Giap bu üniversitede hem siyasal ekonomi ve hukuk eğitimi aldı. Mezun olduktan sonra Hanoi’deki Thang Long Okulunda bir yıl tarih öğretmenliği yaptı. 1930’lu yıllarda Giap, öğretmenlik ve gazetecilik yaptı, Tien Dang için yazılar yazdı ve değişik devrimci eylemlere katıldı. Yasadışı bir sosyalist gazete olan Hon Tre Tap Moş’nin çıkmasında önemli bir rol oynadı ve Le Travail adlı Fransızca dergiyi de çıkardı. 1939’da kendisi gibi komünist olan Nguyen Thi Quang Thi ile evlendi. Fransız yönetimi o yıl komünist faaliyeti yasaklayınca Giap, Çin’e kaçıp burada bulunan Vietnam Bağımsızlık Ligi Viet Minh lideri Ho Chi Minh’e katıldı. Kendisi sürgündeyken eşi, kardeşi, babası ve baldızı Fransız koloni yönetimince tutuklanacak ve işkenceyle öldürülecektir. 1944 yılında Vietnam’a dönmüş ve 1945 yılına kadar Japon işgal kuvvetlerine karşı direniş hareketini örgütlemişti. II. Dünya Savaşının sonunda Ağustos 1945'te Japonlar Müttefiklere teslim olduktan sonra özellikle işgalleri altındaki siyasal durumu karmaşıklaştırmak için ayarlamalar yapmışlardı. Buna göre Japonlar Fransız askerlerini tutuklayıp, ulusalcı Vietnamlı siyasal partilere sınırsız örgütlenme ve siyaset alanı açmış, müttefiklerin bölgeye geldiğinde karmaşık bir yapıyla karşılaşmasını istemişti. Japonların bıraktığı siyasal boşluk, işgalcilere karşı en örgütlü şekilde duran Viet Mnh tarafından hemen doldurulmuş, devlet kurumlarına el koyan grup üyeleri geçici bir hükümet kurarak iktidarı almışlardı. Bu kurulan hükümette Giap içişleri bakanı olacaktır. Durumdan yararlanan Ho Chi Minh Eylül 1945'te Demokratik Vietnam Cumhuriyetini ilan etti. Ancak Vietnamlıların bilmedikleri bir gerçek vardı. 1945 yazında Almanya’nın Potsdam kasabasında müttefikler arasında yapılan konferansta Stalin, Truman ve Churchill, Vietnam hakkında kararlarını çoktan vermişti. Buna göre Japon işgalciler atılıncaya kadar Vietnam müttefik kuvvetlerce işgal edilecek, daha sonra kuzey bölgesi milliyetçi Çin’e, güney bölgesi ise İngiltere’ye verilecekti. II. Dünya Savaşında Vichy yönetimi aracılığıyla Nazi Almanyasıyla işbirliği yapan Fransa, özellikle savaşın son yılı aktif olarak savaşa katılarak kötü şöhretini unutturmak istemişti. Ayrıca savaştan önceki kolonilerini de geri istediği için Vietnam ile ilgilenmekteydi. 1946 yılında İngiltere, Vietnam’dan kuvvetlerini Fransa lehine çekeceğini açıklarken, Çin ise Fransa’nın kendi ülkesinden toprak talebi olmayacağı garantisine karşılık olarak Vietnam’ın kendisine verilen kısmını Fransa’ya bıraktı. Böylece Japon işgalinden sonra bağımsızlık hayali kuran Vietnamlılar tekrar Fransız boyunduruğuna girmekle karşı karşıyaydı. Viet Minh ilk başlarda Fransızlarla müzakere yapar görünerek Çinlileri ülkeden uzaklaştırmayı düşünmüştür. Vietnam, tarihinde uzun süre Çin işgalinde kaldığından dolayı Fransız yönetimine dönülecek gibi gösterilerek Çin’den uzaklaşılmıştır. Ancak Fransızların Vietnam’ın bağımsızlığını tanımayacağı ve eski koloni yönetimini getireceği anlaşılınca Viet Minh ile Fransa arasında savaş çıkacaktı. Savaşın başlangıcı olarak 19 Aralık 1945 verilmekteydi. İyi silahlanma ve eğitimli Fransız ordusu Viet Minh kuvvetlerine büyük yenilgiler yaşatsa da tüm Vietnam’da denetimi sağlamaktan uzaklardı. Hem asker sayıları hem de Vietnam’ın yoğun nüfus yapısı buna müsaade etmemişti. General Giap bu sayede yeniden toplanabilmiş ve dağılan birliklerini yeniden güçlendirebilmişti. Belirli bir süre iki kuvvet arası bir pat durumu yaşandı. Yenişememe durumu Mao Zedung yönetimindeki Çin Komünist Partisinin Çin İç Savaşında milliyetçi Chiang Kai-shek ve ordusunu yenmesiyle bozuldu. Mao’nun ordusu Vietnam sınırına geldiklerinde Viet Minh önemli miktarda silah ve ekipmana sahip olmaya başlamıştı. Ayrıca Viet Minh birlikleri Çin’deki askeri kamplarda eğitim alacak, Çinli uzmanlar Vietnam’a gelecekti. Bu şekilde Viet Minh önemli bir savaş gücüne dönüştü. Değişim geçiren Viet Minh, Lang Son ve Cao Bang muharebelerinde Fransızları yendi. Çin sınırından böylelikle uzaklaştırılan Fransızların gitmesiyle Çin’den gelen yardımlar daha da rahat akmaya başladı. Bundan sonra Giap tarafından başlatılan aşırı iyimser saldırılar başarısız olacaksa da Viet Minh gittikçe güçlenmekte ve gerilla savaşında yetkinleşmekteydi. Fransa'nın uzun erimli ve pahalı bir gerilla savaşına doğru sürüklendiği aşikar olunca Fransa hükûmeti, Viet Minh ile anlaşma yollarını aramaya başladı. Fransa geçici hükûmete izin verileceğini ve yakın bir tarihte bağımsızlığının iade edileceğini önerse de özellikle başta Ho Chi Minh olmak üzere Viet Minh liderleri Fransızların sözüne güvenmeyecek ve savaşa devam edeceklerdi. Fransa’da ise kamuoyu savaşa karşı çıkmaktaydı. Bunun belli nedenleri vardı: Viet Minh Vietnam’daki savaşta güçlenirken, savaşı Fransızlar için çok zor bölgelere yaymaya özen gösterecek ve bu kapsamda Laos gibi ulaşımı zor bölgelere saldıracaktı. Hindiçin'deki Fransız komutan General Henri Navarre, Laos gibi ücra bölgeleri savunabilmek için binlerce askerini yeniden konuşlandırmak zorunda kamıştı. Aralık 1953’te Navarre, Dien Bien Phu’da bir savunma kompleksi inşa etti ve Laos’a saldırmak için bölgeden geçmek zorunda ola Viet Minh güçlerine engel olmak istedi. Yaptığı planlara göre Viet Minh güçleri Laos’a saldırmak için Dien Bien Phu’ya saldırmak zorunda kalacak ve geleneksel savaşta da Fransızlar galip gelecekti. Navarre’nin planı tuttu ve Giap, Dien Bien Phu’ya saldırmayı planladı. Hazırladıkları savunma mevzilerinde saldırıya hazır bekleyen Fransız askerlerine karşı Viet Minh de hazırlanmaktaydı. Giap tüm Vietnam’daki askerlerini bölgeye kaydırdı ve saldırıdan önce 70.000 askeri hazır olacaktı. Bu sayı savunma mevzilerindeki Fransız askerlerinin beş katıydı. Çin’den alınan son teknoloji uçaksavar silahları ve 105 mm toplar sayesinde Fransız müstahkem bölgesine dışarıdan gelecek yardımı engelleyebilmekteydi. Uçaksavar ve topçu ateşi Fransız topçu ateşini bastırdı ve üsteki hava ikmali için vazgeçilmez olan pistin kullanılmasını engelledi. Fransız uçakları ise üsse getirdikleri ikmal malzemelerini çok yüksek irtifalardan bırakmak zorunda kaldı, böylece yardım malzemeleri Viet Minh'in eline geçti. Giap üsse doğrudan saldırmaktansa üssü tamamen muhasara edip siper kazdırmayı ve beklemeyi tercih etti. En ileri siperlerden ise üsse doğru yeraltı tünelleri kazılacaktı. Navarre tuzağa düşüp kapana kısıldığını anladığında yardım talebinde bulundu. Yardım istenen ABD’den Viet Minh’e karşı taktik nükleer silahların kullaılması önerildiyse de kabul edilmedi. Giap’ın birliklerini dağıtmak için önerilen taktik hava saldırıları ise İngiltere ve diğer Batılı ülkeler olmaksızın gerçekleşmeyeceği gerekçesiyle ABD Başkanı Eisenhower tarafından reddedildi. İngiltere Başbakanı Churchill ise Cenevre’de sürmekte olan barış müzakerelerinin sonucunun beklenmesini istedi. 13 Mart 1954 günü Giap saldırıya geçti. 56 gün boyunca Viet Minh adım adım üssün etrafındaki çemberi daralttı ve sonunda Fransız birlikleri Dien Bien Phu’da çok küçük bir yere sıkıştı. Askeri başarısızlıktan dolayı kendisini suçlayan topçu birliklerinin komutanı Albay Piroth intihar etti. Fransız birlikleri ise 7 Mayıs 1954 günü teslim oldu. Fransa’nın zayiatı 2000 ölü, 5600 yaralı ve 6500 esirdir. Ertesi gün Fransız hükümeti Vietnam’dan çekilmekte olduğunu açıkladı. Ayrıntılı bilgi için bakınız: Vietnam Savaşı Giap ABD’ye karşı verilen savaş süresince Vietnam Halk Ordusunun başında kaldı. Savaş sırasında ordusunun küçük bir direniş kuvvetinden büyük, geleneksel bir orduya dönüşümünü örgütledi. Ordu diğer komünist ülkelerden alınan karmaşık silahlarla güçlendirildi. Ordunun silah ve mühimmatı ABD ordusunun ölçeğine gelmese de vurucu gücü yüksek olan bir kuvvete dönüştü. Giap’ın 1968 yılındaki Tet Saldırısını planladığı iddia edilse de bu doğru değildir. Bunun için en sağlam kanıt, kendisini karşı çıktığı plan Le Duan ve Van Tien Dung tarafından ısrarla desteklenince Vietnam’dan Macaristan’a tedavi için gitmiş ve saldırının sonuna kadar da dönmemiş olmasıdır. Saldırının amacı olan güney Vietnam’da genel bir ayaklanmanın başlaması sağlanamasa da Tet Saldırısından sonra Amerikalı politikacılara ve kamuoyuna Güney Vietnam’daki konumlarının sallantıda olduğunu kuvvetli bir şekilde vurgulamıştır. ABD, Vietnam Cumhuriyeti (Güney Vietnam) ve Vietnam Halk Cumhuriyeti (Kuzey Vietnam) arasında temsilciler düzeyinde görüşmeler Ocak 1969’da Paris’te başladı. ABD Başkanı Richard Nixon, ABD birliklerinin geri çekilmesinden yana olmasına rağmen ABD askerlerinin Güney Vietnam’dan ayrılması 5 yıl sürdü. Ekim 1972’de taraflar anlaşmaya varmaya yaklaşmışlardı. Anlaşmaya göre ABD birlikleri geri çekilecek, ateşkes ilan edilecek, Hanoi’deki ABD esirleri salıverilecekti. Ayrıca yenilenecek seçimlere kadar Kuzey ve Güney Vietnam yönetimleri iktidarda kalacak, ülkenin yeniden birleşmesi seçimle olacaktı. 1972 baharındaki Nguyen Hue saldırısı askeri anlamda başarısız olsa da Vietnam Ordusu Güney Vietnam’da bölgesel kazanç sağlayacak şekilde toprak ele geçirdi. ABD askerleri geri çekilse de Vietnam Ordusu mevzilerinden geri çekilmedi. Görüşmeler sırasında baskı unsuru olması için Nixon, Hanoi ve Hai Phong şehirlerinin havadan vurulmasını istedi ve izleyen 27 Ocak 1973 günü Paris Barış Antlaşması imzalandı. Son ABD muharip askerlerinin ayrıldığı tarih Mart 1973'tü. Anlaşma olmasına rağmen çatışmalar sürdü ve Güney Vietnam yönetimi Vietkong’a karşı saldırılarını şiddetlendirdi. Bu durumda komünistler stratejilerini değiştirdi. Mart ayında komünist liderler Hanoi’de toplanarak Güneye saldırı planlarını hazırladı. Haziran 1973'te ABD Kongresi ABD ordusunun Vietnam’daki askeri varlığını sona erdiren kararı aldıktan sonra komünistlerin ABD hava saldırısından çekincesi kalmamıştı. Güney Vietnam Başkanı Nguyen Van Thieu, mali yardım için Nixon’dan destek istese de Kongre yardım talebini reddetti. ABD yardımları önceden yılda 30 milyar dolar mertebesindeyken 1974 yılında 1 milyar dolara kadar düştü. Mali darboğaza giren Güney Vietnam yönetimi askerlerin bile maaşlarını ödeyemez hale geldi. Ordudan firar edenler arttı. Diğer tarafta ise Vietnam Ordusu Sovyetler Birliği'nden yeni ekipman ve silah yardımı almaktaydı. 1975 baharında Vietnam Ordusu Giap’ın yerine geçen General Van Tien Dung komutasında yeni bir harekata başlayacak ve ABD’nin tepkisinden çekinen Vietnam yönetimi sınırlı olan askeri operasyonu genişletecek ve tüm Güneyin ele geçirilmesini sağlayacaktı. Ho Chi Minh Operasyonu olarak anılan harekat zırhlı birlikler ve topçu desteğiyle geniş ölçekte gerçekleştirilmişti. Da Nang ve Hue gibi önemli merkezler elden çıkınca Güney yönetimi panik içerisinde dağılacak ve işlemez hale gelecekti. Başkan Thieu ülkesinin kuzeyini terk ederek güneye yığınak yapsa da sonuç alamayacak ve başkent Saygon 30 Nisan 1975 günü düşecekti. Bunu Sosyalist Vietnam Cumhuriyetinin kurulması izledi. Yeni hükûmette Giap, Savunma Bakanı olan görevini sürdürdü ve Haziran 1976’da Başbakan Yardımcısı oldu. 1980 yılında bakanlıktan, 1982 yılında ise Politbüro'dan ayrıldı ve emekli oldu. General Giap, askeri teori ve strateji ile ilgili çok sayıda yazılı eser vermiştir. Eserleri arasında Halk Savaşı, Dien Bien Phu, Kazanacağız dikkat çekici olanlarıdır. Giap, askeri tarihçi Stanley Karnow tarafından Wellington, Grant, Lee, Rommel seviyesinde değerlendirilmektedir. Bu değerlendirmeye katılmayanlar ve Giap’ın askeri taktiklerinde çok sayıda askerin feda edilmesini eleştirenler de bulunmaktadır. 1995 yılında ABD Savunma Bakanı Robert McNamara, eski düşmanı Giap ile bir araya gelerek 1964 yılında meydana gelen ve ABD’nin Vietnam’a müdahalesine bahane edilen Tonkin Körfezi Olayında ne olduğunu sormuş ve Giap’tan “Hiçbir şey.” yanıtını almıştır. ABD Başkanı Lyndon Johnson’un Vietnam’a müdahale için bahane ettiği olayın hayali olma ihtimali yüksektir. Phyllis Allen Phyllis Allen, (25 Kasım 1861 - 26 Mart 1938) Amerikalı sinema ve vodvil oyuncusu. Sessiz sinema döneminin ünlü komedyenlerinden biri olan Allen, dönemin en başarılı oyuncu ve yönetmenleri olan Charles Chaplin, Mabel Normand, Roscoe "Fatty" Arbuckle ve Mack Sennett ile birlikte çalışmış; 1913'ten başlayarak on yıl boyunca 74 filmde yer almıştır. Fiziksel yapı itibarıyla aynı dönem oyuncularından olan Marie Dressler'i andırmaktadır. Naime Sultan Yalısı Naime Sultan Yalısı, İstanbul, Beşiktaş İlçesi'nde, Ortaköy'de bulunan yalı. 1876'da, II. Abdülhamid tarafından yaptırıldı ve 1883'te Gazi Osman Paşa'ya hediye edildi. 1924'te, Naime Sultanın sürgüne gidişiyle boş kaldı ve 1944'te kamulaştırıldı. 2002 yılına kadar Gaziosmanpaşa İlköğretim Okulu olarak kullanıldı, 2002'de çıkan yangında kullanılamaz hâle geldi. Batı Sibirya Ovası Batı Sibirya Ovası (Rusça: За́падно-Сиби́рская равни́на), dünyanın bugün Rusya'da bulunan Sibirya bölgesinin batısı engebeli ve dağlık olmaması nedeniyle o bölgeye verilmiş diğer bir isimdir. Daha çok Sibirya bozkırları olarak da geçen bölge ova olması nedeniyle bu adı da taşır. Doğu Sibirya ise platolarla kaplı olduğu için o bölgeye kullanılamayacak bir isimdir. Yaşamak İçin Öldür Yaşamak İçin Öldür şu anlamlara gelebilir: AkpÄ±nar, Haliliye Akpınar, Şanlıurfa ilinin Haliliye ilçesine bağlı bir mahalledir. Mahalle 1978 yılında kuruldu. İlk olarak Sırrın mahallesine bağlı bir mezra idi. Nüfusunun çoğalmasıyla 1999 yılında merkeze bağlandı. Şu anda Haliliye ilçesine bağlı merkez mahallesidir. Birleşmiş Milletler Nüfus Fonu Birleşmiş Milletler Nüfus Fonu (UNFPA) Birleşmiş Milletler bünyesinde, 1967 yılında kurulmuş, sosyal anlamda çeşitli çalışmalar yapan bir kurumdur. Öncelikli amacı Dünya üzerindeki fakirlikle savaşmaktır. Gelir kaynağı devletlerin yaptığı para yardımlarıdır. 2004 içinde, toplam yardımı 500 milyon doların üstünde yardım toplanmıştır: 2005 yılında, bu yardımlar ülkelere göre şöyle gerçekleşmiştir: Jül Sezar'ın askerî kariyeri Jül Sezar'in birliklerine komuta etme yeteneği, tarihçiler tarafından tarihin en önemli askeri taktisyen ve stratejistleri olarak kabul edilen Büyük İskender, Hannibal ve Napolyon Bonapart'ta eşdeğer olarak kabul edilmiştir. Sezar, gerek Galya savaşları sırasındaki Gergovia savaşında gerekse iç savaş sırasındaki Dyrrhachium Muharebesi'nde taktik açıdan göz alıcı zaferler kazanmıştır. Ancak, Sezar'ın taktik dehası kendini Galya Savaşları sırasındaki Alesia kuşatmasında, iç savaş sırasındaki Farsalus savaşında, Pompey'in sayıca fazla birliklerini geri püskürtmesiyle ve Pharnaces'in ordusunu Zela savaşında yok etmesiyle göstermiştir. Sezar'ın hangi topraklarda ya da hangi hava koşullarında olursa olsun seferlerindeki başarısının sırrı komuta ettiği Lejyonların sahip olduğu sıkı ama adil disiplindi. Sezar birinci sınıf piyade ve süvarilere sahip olmanın yanında müthiş Roma ağır silahlarına ve üstün mühendislik yetenekleriyle donatılmış bir orduya sahipti. Aynı zamanda manevra yapan birliklerin ulaştığı hız efsane haline gelmişti; Sezar'ın ordusu bazen bir günde o zaman için inanılmaz bir sürat olan 40 mil (yaklaşık 64 km) yol alabiliyordu. Sezar çok sayıda Roma lejyonu oluşturmuştur ve bu lejyonlar M.S. 5. yüzyıla kadar stratejik önemini muhafaza etmiştir. Bunların isimleri şöyledir: Lejyon I "Germanica", Lejyon III "Gallica", Lejyon IV "Macedonica", Lejyon V "Alaudae", Lejyon VI "Ferrata", Lejyon VII "Claudia", Lejyon VIII "Augusta", Lejyon IX "Hispana", Lejyon X "Equestris" (en gözde lejyonudur), Lejyon XI "Claudia", Lejyon XII "Fulminata" ve Lejyon XIII "Gemina" (Rubicon nehrini birlikte geçtiği lejyon). Sezar'ın katıldığı Roma savaşları şunlardır: Taylor Momsen Taylor Michel Momsen (d. 26 Temmuz 1993, St. Louis, Missouri), Amerikalı oyuncu ve şarkıcı. İlk büyük rolünü 9 yaşında almıştı ama dünya ile tam olarak Gossip Girl dizisinde canlandırdığı Jenny Humphrey karakteri ile tanıştı. 26 Temmuz 1993’te Collette ve Michael Momsen’in ilk çocukları olarak St. Louis, Missouri’de doğdu. Küçük kardeşi Sloane Momsen de kendisi gibi genç bir oyuncu. Profosyenel olarak oyunculuğa 3 yaşında ulusal bir tanıtım olan Shake ‘N’ Bake ile başladı. Ardından “The Prophet’s Game”de bir rol aldı. 2000 yılında “How the Grinch Stole Christmas”daki Cindy Lou Who rolünü aldı. 2 sene sonra ise 2 projede birden gözüktü: ‘Gretel’ rolünü oynadığı “Hansel & Gretel” ve başkanın kızı ‘Alexandra’ rolünü oynadığı “Spy Kids 2: Island of Lost Dreams” Ardından, Taylor’ın kariyeri hiçbir zaman yayınlanmayan WB dizisi “Missconceptions”da oynayana kadar 3 yıl boyuncaya kadar durakladı. 2002 ‘de ise “School’s Out! Christmas” topluluğu için Myra & Camile Wnibush ile birlikte ‘Rudolph the Red – Nosed Reindeer” şarkısını seslendirdi. 2007’de “Doupting Thomas and Saving Shiloh” ve Walt Disney yapımı olan “Underdog” filmlerinde oynadı. 19 Eylül 2007’den beri ise Gossip Girl’de "Jenny" rolüyle oyunculuk hayatına devam ediyordu. Aynı zamanda Taylor Momsen kendi kurduğu The Pretty Reckless adlı grubun da solistliğini üstlenmektedir. Grubun diğer üyeleri Ben Phillips (lead gitar, arka vokal), Mark Damon(bass) ve Jamie Perkins(davul)'tir. The Pretty Reckless'ın çıkışı resmi olarak ilk single'ları olan olan “Make Me Wanna Die” şarkısıyla öğrenilmiştir. Grubun bu şarkısı ayrıca Kick Ass filminin de sountrackinde yer bulmuştur. Grup son olarak “Light Me Up“ adı adında çıkardıkları albüm ile konuşulmaktadır. Yakında ise “Going To Hell“ albümünün Going To Hell single'ının lyric videosu çıkmıştır. Taylor bu albümden "Make Me Wanna Die","Miss Nothing","Just Tonight" gibi şarkılara klip çekmiştir ve çektiği kliplerdeki gerek kostümleri gerek tavırlarıyla şimdiden Amerika'nın belalı kızı olarak anılmaya başlanmıştır. Şu an grubu ile beraber turnededir ve Gossip Girl dizisinin 5. sezonuna girmeyeceği doğrulanmıştır. İç Savaş (Jül Sezar) İç Savaş (), Jül Sezar tarafından yazılan ve Pompey ve Senato'ya karşı yürüttüğü iç savaşı tasvir ettiği kitap. Sezar'ın bir diğer kitabı olan Commentarii de Bello Gallico ile karşılaştırıldığında sadece üç kitaptan oluşması nedeniyle daha kısa olup muhtemelen tamamlanmamıştır. Kitap MÖ 49-48 yılları arasında, Sezar'ın İtalya'yı işgal etmesinden kısa bir süre önce başlayan ve Pompeius'un Farsalus Savaşı'nda yenilmesi ve kendisini takip eden Sezar'dan kurtulmak için Mısır'a kaçması arasında geçen olayları anlatır. Pompeius'un öldürülmesi ve Sezar'ın Mısır'daki iç savaşta taraf olarak İskenderiye Savaşı'na girişmesi ile son bulur. "Commentarii de Bello Civili"nin Sezar tarafından yazılıp yazılmadığı konusunda herhangi bir tartışma yoktur. Ancak De Bello Alexandrino, De Bello Africo ve De Bello Hispaniensi adlı kitapların başkaları tarafından yazıldığına inanılır: 2. yüzyılda yaşamış bir tarihçi olan Suetonius bu kitapları Aulus Hirtius ve Gaius Oppius'un yazdığını iddia eder. De Bello Alexandrino De Bello Alexandrino ("İskenderiye Savaşı Üstüne"), Jül Sezar tarafından yazıldığı söylenen ancak yazarının kim olduğu konusu oldukça tartışmalı olan kitap. Sezar'ın İskenderiye, Mısır ve Asya'daki askeri seferlerini anlatır. Marie Dressler Marie Dressler, ( 9 Kasım 1868 - 28 Temmuz 1934 ) Akademi Ödülü sahibi Kanadalı sinema ve tiyatro oyuncusu. De Bello Africo De Bello Africo ("Afrika'daki Savaş Üstüne") Jül Sezar tarafından yazıldığı söylenen ancak yazarının kim olduğu konusu oldukça tartışmalı olan kitap. Jül Sezar'ın Cumhuriyetçi düşmanlarına karşı Roma eyaleti Afrika'da vermiş olduğu mücadeleyi anlatır. De Bello Hispaniensi De Bello Hispaniensi (Hispanya Savaşı Üstüne), Jül Sezar tarafından yazıldığı söylenen ancak yazarının kim olduğu konusu oldukça tartışmalı olan kitap. Sezar'ın İber Yarımadasındaki mücadelesini anlatır. RAND Corporation RAND şirketi (Araştırma ve Geliştirme anlamında, İngilizce "Research ANd Development" başharflerinden) ilk önceleri Amerika Birleşik Devletleri silahlı kuvvetleri için araştırma ve geliştirme yapması maksadıyla 1946 yılında "Project RAND" ismiyle Douglas Havacılık Şirketi tarafından ABD Santa Monica'da kurulmuş, sonra 1948 yılında ana şirket bünyesinden ayrılmış, kâr amacı gütmeyen dünya çapında siyasi strateji ve düşünce kuruluşu. Organizasyon ABD hükümetine, "Milli güvenlik" konularında stratejiler üretme konularındaki çalışmalarını yoğunlaştırmıştır. Şirket eğitim, sağlık, hukuk ve bilim alanlarında da araştırmalar yapmaktadır. RAND'ın yaklaşık 1.700 çalışanı vardır ve Santa Monica, Kaliforniya (merkezi), Washington D.C., Pittsburgh, Pennysylvania (Carnegie Mellon Üniversitesi ve Pittsburgh Üniversitesi'ne bitişik), Cambridge (İngiltere) ve Brüksel (Belçika'da) ofisleri bulunmaktadır. Ayrıca ABD'de daha başka küçük ofisleri bulunmaktadır: Jackson Missisippi'de ve New Orleans Lousiana'da Körfez Eyaletleri Politikaları Enstitüsü, 2003 yılından beridir Doha'da (Katar) RAND-Katar Politikaları Enstitüsü bulunmaktadır. Neper Elektronikte kullanÄ±lan boyutsuz ve logaritmik bir birim. Elektronikte fiziksel büyüklükleri ifade eden watt, volt ya da amper gibi birimler kullanılır. Ancak bazen de mutlak büyüklük değil de, bağıl (göreceli, izafi, relatif) büyüklükler kullanmak gerekir.Mesela bir yükseltecin ne oranda yükseltme yaptığı, bir bölücünün ya da bir zayıflatıcının ne oranda zayıflatma yaptığı mutlak büyüklüklerle değil bağıl büyüklüklerle gösterilir. Bu gibi oranları aritmetiksel olarak göstermek mümkünse de, kullanım kolaylığı açısından oranları logaritmik olarak göstermek tercih edilir. Bağıl oranları logaritmik olarak göstermek amacıyla üç birim geliştirilmiştir: Fon (akustikte kullanılır) Bel ve askatı desibel (elektronikte güç oranı için kullanılır) Neper (elektronikte gerilim veya akım oranı için kullanılır) Şayet bir devrenin girişindeki gerilim V ve çıkışındaki gerilim V ise Neper (Np) cinsinden gerilim kazancı Burada ln şeklinde gösterilen fonksiyon doğal logaritma, yani e ≈ 2.71828 tabanlı logaritmadır. Neper biriminin adı, logaritma kavramını geliştiren İskoçyalı matematikçi John Napier’in (1550-1617) adından gelir. Neper gerilim için kullanıldığı gibi akım için de kullanılabilir. Burada belirtilen gerilim için belirtilenler akım şiddeti için de geçerlidir. Gerilim kazancı olan devrede Np birimi artı ( + ) işaretli, gerilim kaybı olan devrede eksi ( – ) işaretlidir. Gerilim kazancı olmayan devrede ise kazanç 0 Np dir. Birbirine seri bağlı devrelerde devre kazanç ve kayıpları (işaretlere dikkat etmek kaydıyla) toplanır. (Devreler paralel bağlı ise akım kazancı söz konusudur.) Kazanç veya kayıptan Neper birimine geçmek için çıkış/giriş oranının doğal logaritması alınır. Neper cinsinden kazanç veya kaybı aritmetik orana çevirmek için bu oranın üstsel fonksiyonunu bulmak yeterlidir. Şayet kazanç K ve oran m ise Gerçi, Bell ve desibel (dB) birimleri güç oranı için kullanılırlar. Fakat, giriş ve çıkış empedansı eşit olan bir devrede Bell ve desibel birimlerini gerilim veya akım için kullanmak ta mümkündür. (Bana karşılık bu birimler giriş ve çıkış empedansı farklı devrelerin gerilim veya akım kazancı için kullanılırlarsa, denkleme bir düzeltme terimi ilave edilmelidir. ) Giriş ve çıkış empedansı eşit olan bir sistemde dB cinsinden gerilim kazancı K ve Np cinsinden gerilim kazancı ise K ise veya Bir devrenin girişinde 0.3 volt , çıkışında ise 6 volt varsa bu devrenin kazancı aritmetik oran olarak 20 dir. Şayet bu devrenin giriş ve çıkış empedansları eşit ise aynı sonuç dönüşüm ile de bulunabilir. Rand Lucia Popp Lucia Popp (asıl adı Lucia Poppová) (12 Kasım 1939, Záhorská Ves, Çekoslovakya – 16 Kasım 1993, Münih, Almanya), Slovak opera soprano. Başlangıçta soubrette soprano olan Popp, sırasıyla hafif lirik, lirik kolaratur soprano olarak devam etmiştir. Son dönemlerinde ise daha çok Richard Strauss ve Wagner'in zor olmayan operalarını seslendirmiştir. Popp, Viyana Devlet Operası, Metropolitan Operası, Covent Garden (Royal Opera House) ve La Scala başta olmak üzere dünyanın pek çok ünlü sahnesine çıkmıştır. Popp aynı zamanda çok ünlü bir resital sanatçısıdır. İki kere evlenen sanatçı, 1993 yılında Münih'te 54 yaşında geçirdiği beyin kanaması sonucu hayata gözlerini yummuştur. Naaşı Slávičie údolie mezarlığına (Bratislava) defnedilmiştir. Başlangıçta drama çalışmak için Bratislava Akademisi'ne giren Popp, mezzo-soprano olarak başladığı şan derslerinde kendini geliştirmiş ve soprano olarak kariyerine devam etme kararı almıştır. Sahneye ilk olarak Bratislava'da, Mozart'ın Sihirli Flüt operasındaki Gece Kraliçesi rolüyle çıkan Popp, aynı rolü daha sonra 1963'te Otto Klemperer'in yönetiminde kayda almıştır. Herbert von Karajan 1963 yılında kendisini Viyana Devlet Operası'nda çalışmak üzere davet etmiştir. Buradaki ilk rolü Mozart'ın Figaro'nun Düğünü operasındaki Barbarina'dır. Popp, müzik kariyerinde Viyana Devlet Operası ile olan sıkı bağları nedeniyle, 1979 yılında "Kammersängerin" (chamber singer) unvanı ile ödüllendirildi. Covent Garden'da (Royal Opera House) ilk olarak 1966 yılında Verdi'nin Maskeli Balo operasındaki Oscar rolüyle sahne alan Popp'un Metropolitan Operası'ndaki ilk rolü ise 1967 yılında, Marc Chagall'ın sahneye koyduğu Gece Kraliçesi'dir. Sanatçı 1970'li yıllarda koloratur sopranodan lirik sopranoya geçmiştir. 1980'lerde ise daha çok, Wagner'in Die Meistersinger von Nürnberg operasındaki Eva rolündeki gibi zor rolleri repertuvarına almıştır. Bu gelişme aynı opera içerisinde farklı zamanlarda farklı rollerde sahne almasına olanak kılmıştır; Richard Strauss'un Arabella operasındaki Zdenka ve Arabella; Mozart'ın Figaro'nun Düğünü operaındaki Susanna ve Contessa; Mozart'ın Sihirli Flüt operasındaki Gece Kraliçesi ve Pamina; yine Mozart'ın Don Giovanni operasındaki Zerlina, Donna Elvira ve sonraları Donna Anna; Johann Strauss II'nin Die Fledermaus operasındaki Adele ve Rosalinde; Weber'in Der Freischütz operasındaki Annchen ve Agathe; Richard Strauss'un Der Rosenkavalier operasındaki Sophie ve the Marschallin rolleri buna örnek gösterilebilir. Popp sahnede seslendirmediği rolleri nadiren albümlerinde yer vermiştir. Wagner'in Tannhäuser operasındaki Elizabeth ve Richard Strauss'un Daphne operasındaki ana karakter Daphne rolleri bunlardan bazılarıdır. Popp'un albüm kayıtlarının büyük bir kısmı aşağıda sıralanmıştır: Yahel Sherman Yahel ya da doğum adıyla Yahel Sherman (יהל שרמן) İsrailli dj ve prodüktör. 12 Mayıs 1976 yılında İsrail'de doğmuştur. Yahel dj'liğe 14 yaşında başlamıştır. Şu anda Infected Mushroom ve Eyal Barkan ile işbirliği yapmıştır. Trance ve Elektronik tarzı müzik yapmaktadır. 2008 yılında "DJ Mag" dergisinde yılın 56. djdir. Uydu telefonu Uydu telefonu, Dünya'nın yörüngesinde bulunan iletişim amaçlı uyduları kullanarak bağlantı ve iletişim sağlayan bir çeşit mobil telefondur. Cep telefonları ile benzer şekilde hizmet verirler; konuşma, sms ve düşük bant internet hizmeti sağlarlar. Cep telefonlarından farklı olarak herhangi bir baz istasyonuna ihtiyaç duymadan doğrudan uydu ile bağlantı kurarlar. Uydu telefonlarının kapalı alanlardaki çekim gücü çok düşüktür. Bir bina içerisinde uydu telefonuyla sağlıklı bir görüşme yapmak için pencere önüne yönelmek veya çatıya çıkmak gerekebilir. Uydu telefonu almadan önce firmanın kapsama alanını öğrenerek ihtiyaca uygun bir telefon belirlemek gerekebilir. Bazı telefonlar tüm dünyayı, bazıları ise yalnızca belli bir kesimi kapsamaktadır. High Sierra (film) High Sierra 1941 ABD yapımı kara filmdir. Türkiye'de özgün adıyla literatüre geçmiş olan film, ileriki yıllarda da televizyonlarda yine özgün adıyla gösterilmiştir. Film adını ABD'nin Kaliforniya eyaletinde bulunan sıradağlardan almıştır. "High Sierra"'yı, macera filmlerinin usta yönetmeni Raoul Walsh yönetmiş, senaryosunu ise W.R. Burnett'in 1940'ta yayımladığı "High Sierra" adlı romanından John Huston ve yazarın kendisi birlikte uyarlayıp yazmışlardır. Burnett daha önce de bu türün ses getiren filmlerinden Little Caesar'ı yazmıştı. Başlıca rollerinde Ida Lupino, Humphrey Bogart, Arthur Kennedy, Alan Curtis ve Joan Leslie'nin oynadıkları filmin dış sahneleri tamamen gerçek mekanlarda çekilmiştir, o dönemde bu tür sahneler stüdyoda arkadan yansıtma yöntemiyle çekiliyordu. Filmin siyah beyaz görüntüleri Tony Gaudio'ya aittir. Hapisten afla salıverilen eski banka soyguncusu "kuduz köpek" lakaplı Roy Earle'ün (Humphrey Bogart), borçlu olduğu eski ortağının isteğiyle genç kuşaktan iki gangsterle birlikte bir otel soygununa kalkışması anlatılmaktadır. Yönetmen Walsh bunu yaparken o devirdeki güçlü sansüre rağmen olaylara iyilerin ve kötülerin tarafından eşit gözle bakar, hatta kariyerinde kötü adamlardan sonra ilk kez bir anti kahramanı oynayan Bogart'a sempatiyle bile yaklaşır. "High Sierra" Humphrey Bogart'ın sinemada çıkış yaptığı ve ilk kez yan rollerden başrole geçtiği filmdir. Aslında 1930'lardan beri sinemada olan Bogart "High Sierra" filmine gelinceye kadar 40'a yakın filmde rol almıştı. Genellikle B filmi türünden olan bu filmlerin birçoğunda karakter rollerinde gözükmüş, bazılarında da (The Roaring Twenties ve They Drive by Night gibi) önemli rollerde oynamıştı ama bunların hiçbirisi başrol değildi. O dönemde ganster rollerinin vazgeçilmez aktörleri Paul Muni ve George Raft'ın rolü kabul etmemeleri üzerine bu rol Bogart'a kalmıştı. Yine de "High Sierra"'da Bogart'ın ismi ticari nedenlerle, filmin femme fatale'ı İngiliz asıllı Ida Lupino'dan sonra yazılmıştır. Bu filmden sonra Bogart'ın ismi asla bir daha ikinci sırada yazılmayacaktı. Turner