Ödülleri adayları açıklandığında Şikagolu bir film eleştirmeni, Danny Boyle'un ortak yönetmenliğe atadığı Loveleen Tandan'ın Altın Küreler'de ve 81. Akademi Ödülleri'nde Boyle'le birlikte En İyi Yönetmen dalında aday gösterilmesini talep eden çevrimiçi bir kampanya başlattı. Kampanya organizatörü Jan Lisa Huttner "eğer o film yapımı ve pazarlama aşamalarında ortak yönetmen olarak bulunduysa, ödüller dağıtılırken de ortak aday olarak bulunmalıdır" dedi ve ödüllerde kadın yönetmenlere çok nadir rastlandığını da belirtti. Tandan "nasıl mahcup olduğumu anlatamam […] Öneri son derece yakışıksız ve size bunu, önerinin dikkate alınması yönünde bir isteğim olmadığını vurgulamak için yazıyorum" diyerek kampanyayı sonlandırdı. Filmle ilgili yorumda bulunan ilk ünlülerden biri de, filmin başında genç Jamal'ın imzasını istediği kişi ve "Kim Beş Yüz Bin İster?" yarışmasının Hint sürümü "Kaun Banega Crorepati"'nin ilk sunucusu olan "Bollywood efsanesi" Amitabh Bachchan'dır. Bachchan 13 Ocak 2009 tarihli yazısını kendi blogunun bir başka kısmında "comments for the film ‘SlumDog Millionaire’" (Milyoner filmi üzerine yorumlar) başlığının altına yazdı. Yazısında filmin içerdiği bazı kısımlarla ilgili kızgınlık duyduğunu belirtti. Ek olarak "eğer SM Hindistan'ı gelişmekte olan pis aşağılık bir ülke olarak yansıtıyorsa ve milliyetçiler ve vatanseverler arasında acı ve nefrete neden oluyorsa, bilinmelidir ki bu belirsiz aşağılık durum en gelişmiş ülkelerde dahi bulunur" yazdı. Birleşik Krallık gazetesi "The Daily Telegraph"'a göre bir aylık çalışma karşılığında Salim'in çocukluğunu oynayan Azharuddin Ismail'e 1700 £ ve Latika'nın çocukluğunu oynayan Rubina Ali'ye 500 £ verildi. "Telegraph" ve "ABC News"'e göre bu çocuk oyuncular Bandra adlı kenar mahalledeki eğreti gecekondularında yaşamaya devam ediyorlar. "Telegraph" ayrıca İsmail'in oturduğu evin yerel otoriteler tarafından yıkıldığını ve şimdi onun verem olan babası ile birlikte plastik bir brandanın altında uyuduğunu yazdı. Bir Fox Searchlight sözcüsü bir aylık çalışma içinde çocuklara kendi yörelerinde yaşayan bir yetişkine ödenen yıllık ortalama ücretle üç kez ödeme yapıldığını belirterek eleştirileri yanıtladı. Manatigiller Manatigiller (Trichechidae), sırf suda yaşayabilen bir memeli familyası. Dugonggiller ile birlikte Deniz inekleri takımını oluştururlar. Familyanın her üç üyesi "Trichechus" cinsine aitdir: Karibik manatisi ("T. manatus"), Amazonas manatisi ("T. inunguis") ve Afrika manatisi ("T. senegalensis"). Manatilerin kuyrukları yuvarlak veya kürek şeklindedir. Silindirik bir vücutları vardır ve yüzgeç halini almış ön ayaklarında, Dugonggillerden farklı olarak tırnakları bulunur. Küçük kafaları ve büyük bir ağızları olur. Ortadan ikiye bölük olan dudaklarının her yarısını birbirinden bağımsız şekilde hareket ettirebilirler. Gözleri ve kulakları küçüktür. Manatilerin diğer bir anatomik özelliği de boyun kemiklerinin sadece 6 adet olmasıdır (diğer memelilerde daima 7 adet). Gri veya kahverengi olan derileri 5 cm kalınlığındadır. İlk bakışta diğer deniz memelilerinde olduğu çıplak gibi görünse de dikkatli bakıldığında vücudu küçük kıllarla kaplı olduğu görülür. Manatiler 2,5 - 4,5 m uzunluğa ve 500 kg ağırlığa ulaşabilirler. Manatiler Atlantik Okyanusunda ve bu okyanusa bağlı ırmak sistemlerinde yaşar. Okyanusun batısında ABD'nin güneydoğusunda bulunan Georgia ve Florida eyaletlerinde, Orta Amerika'nın kıyılarında, Karibik adalarında ve Güney Amerika'nın kuzeyinde yaşarlar. Güney Amerika'da özellikle Orinoco ve Amazonas ırmak sistemlerinde rastlanırlar. Okyanusun doğusunda ise Senegal ve Angola kıyılarından, Niger ırmağı ve Çat gölüne kadar yaygındırlar. Manatiler hem tatlı hem tuzlu suda yaşarlar. Denizlerde daima karanın yakınında kalır, özellikle lagünlerde rastlanırlar. 20 °C den yüksek su sıcaklığını tercih ederler. Diğer Deniz inekleri gibi Manatilerde suda yaşamaya ayak uydurmuştur. Yüzgeçayaklılardan farklı olarak Manatiler karaya çıkamazlar. Suda kuyrukları ile ilerler, ön ayaklarını dümen olarak kullanırlar. Genelde bir saat içinde 3 - 7 kilometreden fazla ilerlemezler. Ancak tehdit anında 25 km/h hız yapabilirler. Nefes almak için burun deliklerini sudan çıkarırlar. Ağızlarından nefes alamazlar. Ortalama 4 dakika, en fazla 16 dakika suyun altında nefes almadan gezerler. Bütün Deniz inekleri gibi Manatilerde otoburdur ve çeşitli su bitkileri ile beslenirler. Bitkisel besinleri ile birlikte istemiyerek yuttukları küçük hayvanların yanında, tutsak tutulan Manatilerin severek balık yediği de anlatılır. Diğer Deniz ineklerinden farklı olarak Karibik manatisinin çiftleşme davranışları hakkında biraz bilgi mevcuttur. Bu bilinenlere göre 20'ye kadar erkek hayvan toplanıp bir dişiyi bir haftadan bir aya kadar sürebilen bir zaman için takip eder. Dişi Manati erkeklerin bazen şiddetli olan deneyimlerine ne kadar karşı koymaya çalışsa da sürekli çiftleşmeler gerçekleşir. 12 - 13 ay süren bir gebelikten sonra tek bir yavru (nadiren ikiz) dünyaya gelir. Doğuşta 10 – 15 kg ağırlığında olan yavru ilk 1-3 ay sonra ilk kez bitkisel gıda yer ama anne sütünden kopması 1 - 2 yıl sürer. Manatiler 60 yaşına varabilir. Manatigiller familyası, hepsi "Trichechus" cinsine ait olan üç türden oluşmaktadır: Karayip manatisi ("T. manatus"), Amazonas manatisi ("T. inunguis") ve Afrika manatisi ("T. senegalensis"). Bunların yanında bir de Amazonas bölgesinde yaşadığı söylenilen bir Cüce manati türü olabilir. Ancak henüz varlığı resmen kanıtlanmış değildir. Pangram Pangram, herhangi bir dilin alfabesi içerisindeki tüm harfleri içermesi koşuluyla oluşturulmuş belli bir anlam ifade eden cümlelere verilen genel ad. Aslen Yunancada bütün, hepsi anlamına gelen "pan" ve harf anlamına gelen "gramma" sözcüklerinden meydana gelmiştir. Bu yüzden, alfabedeki bütün harfleri kullanarak kurulan cümlelere "pangram" adı verilir. Elektronik ortamda ve cihazlarda alfabe testi için kullanılan örneği bilgisayarınızı açtığınızda karşınıza çıkabilecek ""The quick brown fox jumps over a lazy dog."" cümlesidir. Bu cümle ingilizce alfabe için oluşturulmuştur. Türkçe alfabe için bir örnek vermemiz gerekirse ""Pijamalı hasta yağız şoföre çabucak güvendi."" gayet uygun olacaktır. Karayip manatisi Karayip manatisi ("Trichechus manatus") Manatigiller familyasından bir Deniz ineği türü. Meksika kıyılarında, Karayipler'de, Brezilya ve Venezuela kıyılarında ve denize akan ırmaklarda yaşar. Karayip manatileri yalnız yaşar ve bir günde kendi ağırlığının çeyreği kadar su bitkisi yer. Anne-çocuk bağı dışında hiçbir sosyal bağ meydana gelmez. Çiftleşme zamanında birçok erkek bir dişinin peşine düşer. Dişi ne kadar dirense de birçok erkek hayvan şiddet kullanımı ile onunla çiftleşmeyi başarır. 12 aylık bir gebelikten sonra tek bir yavru dünyaya gelir. 1 - 2 yıl anne sütü ile beslenir ve 3 -4 yıl sonra ergenleşir. Ömürleri 50 yıldan fazla sürebilir. ANP ANP çok anlamlı ve üç harfli bir kısaltmadır, aşağıdaki anlamlara gelir. Ruby-GNOME2 GTK (GIMP Toolkit demek) grafik kullanıcı arabirimleri üretmek için bir kütüphanedir. LGPL lisanslıdır, yani GTK kullanarak hiç lisans ya da telif hakkı parası ödemeden açık kodlu yazılım, bedava yazılım veya ticari paralı yazılım yapabilirsiniz. Kendisine GIMP Toolkit deniyor çünkü orijinalde GNU Image Manipulation Program(GIMP) geliştirmek için yazıldı, fakat GTK şu anda birçok yazılım projesinde kullanılmakta, biri de GNU Network Object Model Environment (GNOME) projesi. GTK GIMP Drawing Kit (GDK) üzerine kuruldu. Bu kit alt seviye window erişim fonksiyonlarını, gdk-pixbuf ve client-side image manipulation için bir kütüphane içerir. GTK nın ana yazarları : GTK şu anda şu kişiler tarafından sürdürülüyor : Ruby hızlı ve kolay object-oriented programlama için bir interpreter'a dayalı bir dildir. Operatörleri, deyimler, metotlardır ve kolayca tekrar programlanabilirler. Ruby tam bir OOL dir. Yani Ruby'deki her şey bir objedir. Ruby ayrıca cross platformdur her sistemde çalışır. Ruby'nin ana yazarÄ± : Ruby-GNOME2 Ruby dilini GTK kütüphanesi ile kullanmak için bir bağlayıcıdır. Bir kısım GNOME kütüphanesine de bağlar. Ruby-GNOME2 her türlü GUI görünümünü Ruby ile yapılmasını sağlar. Ruby-GNOME2 nin ana yazarları : GTK aslen object oriented bir programlama arabirimidir (API). Tamamen C'de yazıldığı için sınıflar ve cevap fonksiyonları üzere kurulmuştur. Ayrıca GLib denen üçüncü bir parça da vardır, bunda bazı standart cevap fonksiyonlarının değişiklerini içerir. Bu değişikler diğer Unixler ve standart dışı işletim sistemlerinde olmayan işlevleri sağlayarak GTK'nın taşınabilirliğini artırır. Son parça olarak GTK Pango kütüphanesi ile uluslararası text çıktıları sağlar. Diğer birçok dil için de GTK bağlayıcılar vardır. C++, Guile, Perl, Python, TOM, Ada95, Objective C, Free Pascal, Eiffel, Java, and C#. Bu yazıda Ruby-GNOME2 ele alınmıştır. Poisson dağılımı tablosu Kanal A Kanal A, Ankara merkezli bir televizyon kanalıdır. Yayın hayatına Termikel Şirketler Grubu bünyesinde 15 Eylül 1997 tarihinde başlayan kanal, 31 Ekim 2017 tarihinde son vermiştir. Son olarak kanal Sancaktar Medya Grubu tarafından satın alınmıştır. Ahmet Kaya'nın sahibi olduğu kanalın genel yayın yönetmenliğini Alper Tan yapmış; ana haber bültenlerini hafta içi Fatih Şahin, hafta sonu ise Tuğba Dalkılıç sunmuştur. Hellmuth Stieff Hellmuth Stief (d. 6 Haziran 1901; Deutsch-Eylau, Batı Prusya - ö. 8 Ağustos 1944; Plötzensee Hapishanesi, Berlin), Almanya ve Nazi Almanyası'nın kurmay subayı ve tümgenerali. Henning von Tresckow'un daveti üzerine Hitler'e karşıtı hareketine katılmış ve Claus von Stauffenberg'in isteği üzerine 7 Temmuz 1944'te Salzburg yakınındaki Schloss Klessheim'de Merkez Ordular Grubu'nun düzenlediği yeni üniforma sergisinde Adolf Hitler'i bombayla öldürmeyi planlamıştır. Ancak tereddüt ederek bombanın düğmesini basamamıştır. 20 Temmuz suikast girişiminin ertesi günü Wolfsschanze'de yakalanmış ve 8 Ağustos'ta Roland Freisler başkanlığındaki Halk Mahkemesi'nin kararıyla Plötzensee Hapishanesinde piyano teliyle asılarak idam edilmiştir. Eutropius Eutropius, MS 4. yüzyılda yaşamış olan Romalı tarihçi. Eutropius hakkında yazılı herhangi bir belge bulunmadığı için hayatı hakkında çok az şey bilinir. Daha çok Roma İmparatoru Valens için yazmış olduğu “"Breviarium ab Urbe condita"” (“Roma Tarihi”) adlı eseri ile tanınır. Latince olarak kaleme alınmış olan kitabın orijinal metni 380 yılında Paeanius tarafından Yunancaya çevrilmiştir. Bir yarı-erkek olarak Eutropius'un başlarının gözünden nasıl birisi olduğunu tasvir eden herhangi bir çalışma günümüze ulaşmamıştır. Efemine davranışları hakkındaki tasvirlerden anlaşıldığına göre kendi kendini hadım etmiştir. İlave olarak Eutropius'un İmparator Valens'in 364 ve 378 yıllarındaki Büyük Britanya ve Galya seferlerine eşlik ettiği bilinir. İmparator Valens'in yanında “magister memoriae” olarak görev yapmıştır. Eutropius, geç 4. yüzyılda İmparator Dönme Julianus'un 363 tarihindeki Pers seferine katılmış olan pagan bir tarihçidir; Eutropius’un hayatı ve kariyeri hakkında kesin olan tek bilgi budur. Konstantinopolis'te sekreterlik yapmıştır. Julianus dini olmayan bir devlet kurmak isteyen dinsiz bir imparatordu. 362 yılında kanun önünde tüm dinlerin eşit olduğunu ilan eden bir kanun çıkardı. Sasani İmparatorluğuna karşı yürütülen sefer sırasında zırh giymeden savaşa müdahil olunca yaralandı. Akciğerinden yara almış olan imparator bir süre sonra öldü. Onun ardından tahta Jovian çıktı. Perslerle barış yapıldı ve Jovian bir süre sonra öleceği Konstantinopolis'e geri döndü. Ardından I. Valentinianus, Valens'i müşterek imparator yaparak tahta çıktı ve imparatorluğu doğu ve batı olmak üzere ikiye böldü. Eutropius artık Valens'in tarihçisiydi ve yazdığı “"Breviarium ab Urbe condita"” adlı eseri imparatora ithaf etmişti. Eutropius bir süre sonra bilinmeyen bir nedenden dolayı Kıbrıs adasında idam edilmiştir. Eutropius 350 ve 370 yılları arasında on kitaptan oluşan ve "Historiae romanae breviarium" adını taşıyan bir Roma Tarihi yazmıştır. Bu bilinen tek eseridir. Tom Beck Tom Beck (d. 26 Şubat 1978) Alman şarkıcı ve oyuncu. 1999’dan 2003’e kadar Münih’teki Bayerische Tiyatro Akademisi'nde müzikal bölümde okudu. "Beck-course" isimli solo programı olan Beck, değişik tiyatro ve müzikal yapımlara imzasını atmıştır. Muhammet Çağlar Muhammet Çağlar ; (d.24 Mayıs 1990) Sivasspor'un altyapısından yetişen ve Anadolu Üsküdar'da defans mevkisinde oynayan futbolcudur. Selahattin Kınalı Selahattin Kınalı, (d. 15 Mayıs 1978, Trabzon) Türk futbolcudur. Türkiye 21 yaş altı millî futbol takımı ile 1997 yılında oynanan Akdeniz Oyunları katıldı ve final müsabakasında İtalya Olimpik millî futbol takımına yenilerek ikincilik kazanan kadroda bulundu. Çağlar Birinci Çağlar Birinci (d. 2 Ekim 1985, Yomra, Trabzon), 1. Lig takımlarından Giresunspor'da forma giyen ve defansın solunda görev yapan Türk futbolcudur. Çağlar Birinci, işçi bir baba ile ev hanımı bir annenin iki çocuğundan biri olarak 1985 yılında doğdu. Futbola ilkokul dördüncü sınıfa giderken başladı. Trabzonspor'un seçmelerine katıldı ve altyapı antrenörü Mustafa Akçay tarafından beğenilerek takıma alındı. Yaklaşık on yıl kulübün çeşitli yaş kategorilerinde oynadıktan sonra Ziya Doğan döneminde kısa bir süreliğine Trabzonspor'un A takımına yükseldi. Karadeniz temsilcisinin Almanya kampında da yer almasına rağmen, daha sonra kiralık olarak Orduspor'a gönderildi. Orduspor'da yaşadığı sakatlık nedeniyle biri lig biri de kupa maçı olmak üzere sadece 2 kez forma giyebilen Birinci, 2004-05 sezonunun devre arasında 3. Lig takımlarından Bakırköyspor'a bonservisiyle birlikte verildi. 1,5 yıl kaldığı Bakırköy'de 32 lig maçına çıkıp 1 gol attı. Denizlispor 'un izleme komitesinde yer alan Kenan Atay' ın referansıyla 2006-07 sezonu başında Denizlispor'a transfer olarak yeni takımıyla 5 yıllık sözleşme imzaladı. Daha sonra tecrübe kazanması için İstanbulspor'a bedelsiz olarak kiralandı. Ancak transfer sezonu bittikten sonra kadro dışı kaldı ve altı ay boyunca futbol oynayamadı. 2006-07 sezonunun devre arasında bu kez Denizli Belediyespor'a kiralık olarak gönderildi. Yarım sezon da burada oynadıktan sonra sergilediği başarılı performans sayesinde ertesi sezon başında Denizlispor'a dönerek takımının lig kadrosuna dahil edildi. 2007-08 sezonunun başlarında takımda fazla forma şansı bulamasa da daha sonra teknik direktör Güvenç Kurtar'ın gözüne girerek sezon boyunca 17 maça çıktı. Ertesi sezon Galatasaray ile oynanılan ve 4-1 kaybedilen ligin açılış maçında oynadığı futbolla herkesin takdirini kazandı. Sezon başında gösterdiği performansla ilk kez millî takıma çağrıldı. Sezon boyunca istikrarıyla dikkat çekerken ligin 30. haftasında Eskişehirspor'la oynanılan ve 3-2 kazanılan maçın 83. dakikasında serbest vuruştan attığı golle takımının ligde kalmasında büyük rol oynadı. Çağlar, sezon boyunca 31 maçta forma giyip 2659 dakikayla takımının en fazla oynayan futbolcusu oldu. Ligin sona ermesiyle ismi büyük takımlarla anılmaya başlandı. Birinci, bir süre sonra kulübünden daha fazla ücret talep edince yönetim tarafından kadro dışı bırakıldı. Ancak birkaç gün sonra affedilerek takımının Avusturya kampına katıldı. Çağlar Birinci, 2009-10 sezonunun başında fıtık ameliyatı olduğu için ligin ilk beş haftasında oynayamadı. Nihayet 16 Eylül 2009 tarihinde Sivasspor'la oynanılan maçta sonradan oyuna girerek sezonun ilk maçına çıktı. 2010 yazında, 2012 Avrupa Kupası hazırlık maçları sonrası Galatasaray ile anlaşma imzalamıştır. Galatasaray, Çağlar Birinci'nin bonservisi karşılığında Denizlispor'a Serdar Eylik, Murat Akça ve Erhan Şentürk'ü kiralık olarak vermiş ve bir miktar para ödemiştir. Anlaşma gereği, bu 3 genç oyuncu ileride satılmak istenirse Türkiye'den sadece Galatasaray'a satılabilecektir. Galatasaray sözleşme bedeli olarak futbolcuya, 2010-2011 sezonu için 900.000 lira sabit transfer ücreti ve 8.000 lira maç başı ücreti, 2011-2012 sezonu için 900.000 lira sabit transfer ücreti ve 9.000 lira maç başı ücreti, 2012-2013 sezonu için de 950.000 lira sabit transfer ücreti ve 10.000 lira maç başı ücreti ödeneceği belirtildi. 2013-2014 sezonunun başında Galatasaray ile sözleşmesi sona eren Çağlar, Elazığspor ile 1+2 yıllık sözleşme imzalamıştır. Elazığ takımının kaptanlığına kadar yükselen Çağlar, bu takımda stoper mevkiinde görev yapmış ve 26 maçta forma giymiş ancak takımının küme düşmesine engel olamamıştır. 17.07.2014 tarihinde Spor Toto Süper Lig Ekibi Akhisar Belediyespor'la 2 yıllık sözleşme imzalamıştır. 21.01.2015 tarihinde 1. Lig takımlarından Kayserispor ile 1,5 yıllık sözleşme imzaladı. 23 Haziran 2015 tarihinde 1. Lig takımlarından Karşıyaka ile 1 yılı opsiyonlu 2 yıllık sözleşme imzaladı. Millî takıma ilk kez Hakan Balta'nın sakat olması nedeniyle Eylül 2008'de Fatih Terim tarafından son anda çağrılan Çağlar, millî takımının formasını ilk kez 10 Eylül 2008'de Belçika ile oynanan ve 1-1 biten maçta giydi. 2010 yaz aylarında Amerika'da yapılan kamp için millî takım aday kadrosunda yer aldı 1 kez İrlanda Cumhuriyeti ile yapılan hazırlık maçında görev aldı. Ozie Boo Ozie Boo, 2-6 yaş arası çocuklar için üretilmiş 3D animasyon televizyon dizisi. Yapımcısı Fransa'nın başkenti Paris merkezli bir şirket olan Cyber Group Animation'dır. Fransa'da ilk sezon Disney Channel ve France 5, ikinci sezon ise Canal J'de yayınlandı. Dizi toplam 80 ülkede yayın yaptı. Çizgi dizinin DVD'si de tüm dünyada piyasaya çıktı. Ozie Boo'lar 5 bebek penguendir; bunlar Ed (yeşil), Fred (turuncu), Ned (mavi), Nelly (pembe), ve Ted (kırmızı)'dir. Diğer karakterler ise bebek Sibirya kaplanı Rajah, yavru kutup ayıları Mikky ve Nikky, denizyıldızı Mel, yavru morinalar Wally ile Polly ve albatros Sky'dır. Lütfi Özdemir Lütfi Özdemir, (ö. 2008, Tekirdağ, Türkiye), Türk bürokrat. 1945 yılında Siyasal Bilgiler Okulu'nu bitirdi. Pazarcık, Genç, Ünye, Ezine, Biga kaymakamlıkları ile Giresun, Kütahya, Aydın Vali Yardımcılığı görevlerinde bulundu. 1961- 1970 yılları arasında teftiş kurulunda görev yaptı. 1970 yılında mülkiye başmüfettişi oldu. 20 Ağustos 1971 - 29 Şubat 1972 tarihleri arasında Ağrı Valisi olarak görev yaptı. Daha sonra teftiş kurulunda mülkiye başmüfettişi olarak emekli olduğu 1975 yılına kadar görev yaptı. Makaronik Makaronik, iki ya da daha fazla dilin karıştırılmasıyla yazılmış mısra veya bölümlerden oluşan şiir türü. Türkçe de "Mülemma" olarak bilinir. Antik dönemde Yunanca ve Latincenin karıştırılmasıyla elde edilmiş makaronik örnekler yerini, Latincenin Orta Çağ Avrupasında hala etkin bir dil olması nedeniyle, Shakespeare'in "Julius Caesar" adlı oyununda kullandığı ""Et tu, Brute?" Then fall, Caesar." şeklinde olduğu gibi Latince-İngilizce vb. örneklere bırakmıştır. Divan edebiyatÄ±nda ise, ey sanemi, dost sanemi, gürîzpâyem ey geleyim, dost geleyim, didi, neyâmed. ey mehi, a dost, meh-i âfitâb-ı ûyem ey geleyim, dost geleyim, didi, neyâmed. şeklinde Farsça, Arapça ve Türkçenin karıştırılmasıyla elde edilmiş makaronik (Mülemmna) şiirler mevcuttur. MÃ¼ebbet hapis Müebbet hapis, kişinin cezasının ömür boyu süreceği hapis cezası türüdür. Hangi cezalara ömür boyu hapis cezası verileceği veya cezanın nasıl infaz edileceği ülkeye ve kültüre göre değişmektedir. Bir Şairin Kanı Bir Şairin Kanı 1930 Fransa yapımı dramatik fantastik filmdir. Özgün adı Le Sang d'un Poète olan film İngilizce konuşulan ülkelerde The Blood of a Poet adı ile gösterilmişti. Jean Cocteau'nun senaryosunu yazıp yönettiği bu deneysel film, birinci ve ikinci Dünya Savaşları arasında kalan dönemde, özellikle de Fransa'da filizlenen "öncü sinema"'nın (avangart sinema) en belirgin örneklerinden biridir ve bu anlamda tarihi bir önemi vardır. "Bir Şairin Kanı" aynı zamanda yönetmenin "Orpheus Üçlemesi" (Orphic Trilogy) adı verilen bir dizi filminin de ilkidir. Bu üçlemenin diğer filmleri ise 1950'de çektiği Orfe (Orphée) ile 1960'ta tamamladığı Orfe'nin Vasiyetnamesi'dir (Le Testament d'Orphée). "Orfe'nin Vasiyetnamesi" Cocteau'nun son filmi olmuştu. Bu orta metrajlı (55 dakika) filmin siyah beyaz görüntülerini Georges Périnal çekmiş, kostüm tasarımını ise devrin ünlü modacısı Coco Chanel yapmıştır. Kurgusu da bizzat Jean Cocteau tarafından yapılan filmin müziğini Georges Auric bestelemiştir. Orfe efsanesinden ve Jean Cocteau'nun kendi hayatından izler taşıyan "Bir Şairin Kanı" kamaşık ve rüyayı andıran bir yapıya sahiptir. Yönetmenliğinin yanı sıra bir şair, romancı, oyun yazarı ve ressam olan Jean Cocteau, şiirde kelimelerle yapılan sanatın sinemada da görüntüler aracılığı ile yaratılabileceğine, sinemanın teknik altyapı olarak buna çok uygun olduğunu söylüyordu. Film anlatım yapısı ile ileriki yıllarda David Lynch gibi yönetmenlerin sinemasına ilham verecektir. "Vikont Charles Noailles" tarafından finanse edilen film başlangıçta bir canlandırma filmi olarak düşünülmüştü, ancak Cocteau bu fantastik deneysel filmi gerçek oyuncularla çekmek istedi. Hatta filmin yapımcısı Vikontu da ailesi ve dostları ile bir sahnede oynattı, ancak bu asiller filmin son halini seyredince dehşete kapıldılar, zira kurgulanmış filmde bir intihar sahnesini alkışlıyorlardı. Cocteau'dan kendilerinin oynadığı bu sahneyi filmden çıkarmalarını istediler. Yönetmen de o sahneyi devrin ünlü travesti şovmeni "Barbette" ve arkadaşlarıyla yeniden çekti. Vikont Charles Noailles Luis Buñuel'in aynı yıl çektiği sürrealist filmi Altın Çağ'ı da (L'Âge d'or) finanse etmişti. Her iki filmin de Hıristiyanlık karşıtı mesajlar içerdiğine dair söylentiler yaygınlaşınca Vikont üyesi bulunduğu "Paris Jokey Kulübü"'nden çıkartıldı, hatta Katolik Kilisesinden de aforoz edilme tehdidi alınca film bir yıl gecikmeyle gösterime verilebildi. Alışılageldik bir öykü akışı bulunmayan film seyirciyi sürekli şaşırtan sürrealist imgelerle dolu dört ana bölüme ayrılmıştır. Cocteau başrol oyuncusunu görsel metafor ve simgelerle dolu gerçeküstü düşsel bir yolculuğa çıkartır. Filmin hemen başındaki yazılar şöyle başlar: Genç şair atölyesinde tuvale bir yüz resmi çiziktirirken resmin dudakları hareketlenir ve şairin avucuna yapışır, şair elini odada bulunan bir kadın heykelinin yüzüne sürünce de dudaklar heykelin yüzüne geçer. Ağız sürekli hareket eder ve bir şeyler mırıldanır. Heykel şairden odanın duvarındaki büyük aynanın içine girmesini ister, şair de bunu yapar ve içine daldığı aynanın karanlığından sonra kendini bir otelin koridorlarında bulur. Otel koridorlarında duvara yapışmış gibi sürünerek ilerleyen şair (çünkü Cocteau duvarları yere çizdirmiş ve çekimi öyle yapmıştır, yer çekiminin etkisiyle aktör duvara yapışık gibi durmaktadır) sırayla odaların anahtar deliklerinden içeriye bakar ve her bir odada tuhaf olaylara şahit olur. Odalardan birinde duvara ve tavana yapışık bir kız çocuğu, bir diğerinde bir hermafrodit vardır. Başka bir odada da afyon içilmektedir. Koridorun sonuna ulaştığında bir el kendisine bir tabanca uzatır, şair bu silahla kendi kafasına ateş eder ama ölmez. Atölyesine döner, heykeli parçalar ve kendisi de avludaki bir heykele dönüşür. Bir grup okul çocuğu heykelin bulunduğu avluda kartopu savaşı yaparlar. Bu kargaşada heykel tahrip olur ve çocuklardan biri kafasına isabet eden kartopuyla ağır yaralanır (belki de ölür). Son bölümde kapalı avlu bir sahne görünümünü almıştır. Etraftaki evlerin balkonları tiyatro localarına benzemiştir ve asiller bu balkon localarında şık giyinmiş bir halde oturmaktadırlar. Avluda ise düşmüş olan çocuk hala yerde yatmaktadır ve hemen yanı başındaki masada şair ve bir kadın iskambil oynamaktadırlar. Kadın, şaire 'Kupa asın yoksa kaybedersin' der, bunun üzerine şair hileye başvurarak bu kağıdı ölü çocuğun ceketinin cebinden çıkartıp alır. Yandaki evlerden birinden çocuğun siyah derili koruyucu meleği çıplak olarak ortaya çıkar, çocuğun üstünü örter ve kupa asını şairden alarak çocukla birlikte kaybolur, şairin hilesini açık etmiştir. Şairin kalp atışları yüksek seste duyulur (bunlar Cocteau'nun kendi kalp atışlarının kaydıdır) Oyunu kaybeden şair cebinden çıkardığı tabancayı başına dayar ve ateşler. Silah sesi duyulmaz ama masaya düşen başı kanar. Localardakiler bu intiharı coşkuyla alkışlarlar. Kadın bir heykele dönüşür, yürür gider. Baştaki heykelin o olduğu anlaşılır. Bulgurlu, Üsküdar Bulgurlu, İstanbul'un Anadolu yakasında, Acıbadem, Kısıklı, Cumhuriyet ve Ünalan ile Ümraniye'ye bağlı Namık Kemal ve Ataşehir'e bağlı Fetih mahalleleri arasında yer alan tarihi mahallenin etrafında gelişen semt. Bulgurlu, günümüzde Üsküdar'ın en büyük mahallesi olup, batıda Küçükçamlıca Caddesi, güneyde Üçpınarlar Caddesi ile O-4 Anadolu Otoyolu, doğuda Namık Kemal Mahallesi, kuzeyde ise Bulgurlu Caddesi ile sınırlıdır. Mahalleyi kuzey-güney doğrultusunda kesen Libadiye Caddesi ise semtin bir başka ulaşım yoludur. İstanbul'un önemli mesire yerlerinden Küçük Çamlıca Tepesi de bu mahallenin içindedir. Tarihi Bulgurlu Hamamı 1200'lü yıllarda kurulmuş olup hala hizmet vermektedir. Kaynaklarda Burkullu, Burgulu, Burkurlu ve Burgurlu olarak da geçen Bulgurlu adının, 1876 Balkan bozgunundan sonra yörede iskan edilen Bulgar göçmenlerinden geldiği iddiası pek kabul görmemiştir. Semtin adı 16. yüzyılda çiftçilikle uğraşan mahallenin adı, bulgurdan türemiş olmalıdır. Öte yandan Reşat Ekrem Koçu gibi tarihçiler bazı kaynaklara dayanarak Küçük Çamlıca Tepesi'nin asıl adının Bulgurlu Dağı olup, Küçük Çamlıca adının tepeye daha sonra verildiğini ileri sürerler. Peyami Safa'nın İki Dirhem Bir Çekirdek kitabında Bulgurlu adının , burada yapılan bir savaştan sonra padişaha hadisenin "Düşmanla bulgur gibi kaynaşma oldu" diye anlatılması üzerine verildiği sanılmaktadır. Julia Pardoe'nun 1838 yılında Londra'da yayınlanan "The Beauties of the Bosphorus" isimli kitabında, Bulgurlu'nun adı "Mountain of Bulgurlhu" ve "Mount Bulgurlhu" (Bulgurlu dağı, tepesi) olarak geçmekte ve Bulgurlu hakkında iki sayfalık bilginin yanında, Bulgurlu'yu o tarihlerde tasvir eden bir resim de bulunmaktadır. Jeostatik yörünge Jeostatik yörünge ya da Yer sabit yörünge, Dünya’nın çevresinde Dünya ile aynı dönme süresine sahip ve yerden bakılınca uzayda konumu sabit olan yapay uydu için hesaplanan yörünge. Yer sabit yörünge için yer yüzeyinden itibaren yükseklik sınırı 35,786 kilometredir. Bu yörüngede yer alan bir cisim, yerdeki sabit bir gözlemciye gökyüzündeki sabit bir nokta şeklinde görülecektir. Günümüz teknolojisinde her türlü iletişim uydular yoluyla kurulabilmektedir. Ne var ki sağlıklı bir iletişim için uydunun Dünya’daki alıcı ve vericiye göre uzayda hep aynı noktada bulunması gerekir. Aksi takdirde alıcı ve vericinin uydunun gökyüzünde durmadan değişen konumunu izlemek için, sürekli olarak anten yönlendirmesi yapma zorunluluğu doğar. Bu sebepten alıcı ve vericileri sürekli anten ayarı ile meşgul etmeyecek bir uydu için yörüngenin şu koşullara uyması gerekir. 1.Yörünge enlemi 0 derecede, yani ekvator üzerinde olmalıdır. Bu uydunun kuzey güney salınımı yapmaması için zorunludur. 2.Uydu Dünya çevresini Dünya’nın kendi çevresini döndüğü sürede dönmelidir. Yani uydunun ortalama açısal hızı ile Dünya’nın kendi çevresindeki açısal hıza eşit olmalıdır. Bu da uydunun Dünya’ya göre doğu batı hareketi yapmaması için zorunludur. 3.Ayrıca uydu çembersel bir yörüngede dönmelidir. Yörüngenin eliptik olması halinde uydu gökyüzünde Dünya’ya göre periyodik olarak ileri geri salınımlar yapacaktır. Yukarıdaki ilk iki koşula uyan yörüngelere jeosenkron, her üç koşula da uyan yörüngeye ise jeostatik yörünge denilir. İletişim için uydularının üçüncü koşula da uymaları gerekir. Aşağıda jeostatik yörünge söz konusu edilecektir. Jeostatik yörünge ile ilgili ilk öneri 1928 yılında Sloven mühendis Herman Potocnik (1892-1929) tarafından yapılmıştır. Fakat 1945 yılında bu konuyu kitaplarında işleyerek, kamuoyunun dikkatini çeken kişi İngiliz kurgu bilim yazarı Arthur C. Clarke (1917-2008) olmuştur. Bu yüzden jeostatik uydu yörüngelerine bazen Clarke yörüngesi de denilir. İletişim amaçlı jeostatik uydular 1963 yılından beri hizmet görmektedir. Şayet uydu kütlesi m, Dünya merkezinden uyduya olan mesafe R, Dünya kütlesi M ve evrensel çekim sabiti (Yerçekimi sabiti) G ise Dünya’nın uydu üzerindeki çekim kuvveti (uydunun kütlesinin Dünya kütlesi yanında ihmal edilebilir düzeyde olduğu göz önüne alınarak), Bu kuvvet Dünya çevresindeki v süratiyle hareket etmekte olan uydu üzerindeki merkezkaç kuvvetle dengelenir. Sürat çember çevresinin T periyoduna bölümü olduğuna göre, merkezkaç kuvvet Çekim ve merkezkaç kuvvetler eşit olduğundan, Uzaklık (uydunun Dünya merkezinden uzaklığı) için düzenleme yapılınca G ve M parametreleri iyi bilinmekteyse de, her ikisinin değerlerinde de belirsizlik (hata toleransı) bu iki parametrenin çarpımını ifade eden μ parametresinden daha fazladır. Bu sebepten, hesaplarda G ve M parametreleri yerine μ parametresi tercih edilir. Burada C Dünya kütlesine bağlı bir sabittir. Yörünge yarıçapıyla dönüş periyodu arasındaki bu ilişki Johannes Kepler'in (1571-1639) üçüncü yasasının Dünya çevresindeki uydulara uygulanmış halinden başka şey değildir. Bulunan bu uzaklık uydu ile Dünya merkezi arasındaki uzaklıktır. Uydu ile uydunun Ekvator üzerindeki izdüşümü arasındaki uzaklık için Dünya yarıçapını bu uzaklıktan çıkarmak gerekir. İzdüşüm dışındaki noktalar için d uzaklığı ise yaklaşık olarak şu şekilde verilir: Bu denklemdeki β söz konusu nokta ile uydu izdüşüm noktası arasındaki açı farkıdır. MKS birimleriyle C sabiti Jeostatik yörüngedeki uydunun Dünya’nın kendi dönüşü ile aynı hızda dönmesi gerekir. Ancak Dünya dönüş peryodu tam olarak 24 saat değildir. Bir günün 236 saniyesi Dünya’nın Güneş çevresindeki hareketinden kaynaklandığından, Rakamlar yerine konduÄŸunda Dünya’nın Ekvatorda 6378 km olan yarıçapı bu rakamdan çıkarıldığında, uydunun izdüşümündeki deniz seviyesinden yüksekliği r bulunur. Uydunun bu yükseklikteki hızı ise çember çevresinin perioda bölünmesi suretiyle bulunur. Yani; m/sn cinsinden, Ekvator üzerinde olmayan bir noktanın uyduya olan uzaklığı için bir örnek verilebilir. Mersin kent merkezinin enlemi ortalama olarak 36º48" dir.Bu açının kosinüsü 0.80 dir.Şu halde Mersin ile aynı boylamda olan bir jeostatik uydu ile Mersin arasındaki uzaklık; Yapay uydu I. Leo (imparator) I. Leo Trakyalı (Latince tüm ismi "Flavius Valerius Leo") (d. 401–ö. 18 Ocak 474), 457 – 474 döneminde Doğu Roma\Bizans İmparatorluğu imparatoru olmuştur. Taraftarları tarafından "Magnus Thrax" ("Büyük Trakyalı") olarak; düşmanları tarafından "Makalles" ("Kasap") olarak anılmıştır. Leo önce Doğu Roma İmparatorluğu merkezi Konstantinopolis reel iktidarı elinde tutan ordu başkomutanı ("magister militum") rütbeli barbar Alan asıllı Aspar'in bir kuklası olacağı görülerek imparatorluğa yükseltilmiştir. Fakat imparator olduktan sonra diğerlerinin bir kuklası olmadan yetenekli bir idareci ve çok becerikli bir siyasetçi olduğunu göstermiştir. Saltanat yıllarında Roma İmparatorluğu'nun barbar kavimlere kaybetmiş olduğu arazilerin geri alınması ve çok zayıf olarak bocalayan Batı Roma İmparatorluğu'nun desteklenmesi için birçok ileri görüşlü ve azimli ekonomik ve siyasi planların yapılması ve uygulanmaya çalışılması ile geçmiştir. I. Leo 401 yılında ya Roma Dakya eyaletinden yaşayan "Daci" ya da "Bessi" kabilesi mensubu bir Trakyalı-Romalı ailesinin çocuğuydu ve Leo Marcellus adını taşıyordu . Roma ordusuna katıldı; gösterdiği kabiliyet dolayısıyla kadem kadem orduda yükseldi ve son olarak 'kont' ("comes") rütbesine erişti. Doğu Roma Ordu Başkomutanı (magister militum per orientem) olan Aspar'in ordu kışlalarında vekilharçlığını yapmakta idi. 457'de Batı Roma İmparatoru III. Valentinianus ve hemen sonra aynı yıl Doğu Roma İmparatoru Marcianus öldükleri zaman imparatorluk hanedanı olan "Theodosius Hanedanı"nin tek bir erkek mensubu hayatta kalmamıştı. Roma gelenek ve görenek kurallarına göre imparatorluk belli hanedan mensuplarına geçmesi gerekmiyordu ve ordu mensupları istedikleri kişiyi imparator ilan edebilirlerdi. O zaman Doğu Roma ordusu başkomutanı Aspar'dı; orduyu büyük bir otorite ile idare etmekte idi ve bundan dolayı yıllardır Bizans devletinin ve hükümetinin gerçek, gizli idarecisi durumunda idi. Aspar bir barbar kavim olan Alan asıllı olduğu için Bizans halkı tarafından hiç tutulmayacağını bilmekteydi. Bunun için kendini imparator yapmaktan çekindi ve kendi isteklerini hemen, her zaman yerine getirecek bir kukla imparator seçmek yolunu tercih etti. Kendinin çok iyi tanıdığı ve kendi askeri birliklerinin tedarik ve idari işlerini bir vekilharç olarak yapan Dakya eyaleti asıllı bir Ortodoks Hristiyan yüksek rütbeli subayı, Leo Marcellus'u, bu kukla imparatorluk için uygun gördü. Aspar'in emri altında bulunan askerler kışlalarında Aspar'in isteklerine uyarak, Leo'yu kalkanları üzerinde ordugahta gezdirerek onun imparatorluğunu ilan ettiler. 7 Şubat 457'de de Ayasofya Kilisesinde I. Leo olarak Konstantinopolis Patriği "Anatolius" tarafından bir dinî törenle I. Leo'ya imparatorluk tacı giydirildi. Bu ilk defa bir Roma İmparatoruna Patrik tarafından taç giydirilişi idi ve bundan sonra dini törenle imparatora taç giydirme Bizans için bir gelenek haline geldi. Leo özel bir eğitim görmemişti, ama kendinin sağduyusuyla istediğini bilen ve istediğini diğerlerine yaptırabilecek kadar otoriter idi. Aspar'in bir kuklası olmamaya kararlıydı. Leo'nun saltanatının ilk haftalarında Aspar'in oğullarından birinin yüksek gelir getiren bir devlet memurluğuna getirilmesini kabul etmemesi üzerine Leo ile Aspar'in arası açıldı. İmparator olarak Leo Avrupalı Germen kavimler mensuplarının Bizans ordusunu ve böylece Bizans devletini idare etmelerini önlemek istiyordu. Bunu başarmak için Anadolu'da batı Toroslarda ve Çukurova etrafında dağlık bölgelerde yaşayan İsaurialı kabilelerin mensuplarına önem vermeye başladı. Böylece Bizans sivil ve askerî hükûmeti iki büyük kiliğe bölünmüş oldu. İmparator I. Leo, devlet merkezinde bulunan İsaurialılar arasında prestiji çok büyük olan bir İsaurialı kabile reisi olan ve asıl ismi "Tarasikodissa Rusumbladeotes" olan kişiye dayanmaya başladı. I. Leo Tarasikodissa'yı büyük kızı Ariadne ile evlendirdi ve bu evlilik dolayısıyla Tarasikodissa da ismini Zeno olarak değiştirdi. Diğer kiliğin başında ise Aspar bulunmaktaydı ama onun da bürokratlar arasında ve Saray'da temsilcileri bulunmaktaydı. Bunlar arasında I. Leo'nun karısı Verina'nin erkek kardeşi ve yine bir general olan Basiliscus çok önemliydi. I. Leo'nun saltanatı sırasında Doğu'nun, Batı Roma İmparatorluğu üzerinde olan siyasal nüfuzu daha da arttı. 467'de Batı Roma İmparatoru olarak Anthemius'un seçilip taç giymesi bu nüfuzun bir gösterisi oldu. Bu siyasal başarı üzerine I. Leo, barbarların ellerine geçirdikleri eski Roma arazilerini tekrar Doğu Romalılar eline geçirilmesi için planlar yaptırdı. Bunlar arasında Roma'nin eski Kuzey Afrika bölgelerinden olan ve Roma'nin zahire ambarı olduğu kabul edilen eski Kartaca ve etrafındaki ülkeleri, bir barbar kavim olan ve bir donanma kurup İspanya'dan oraya geçen Vandal'lar eline geçmişti ve Vandallar Kral Genserik hükümdarlığı altında Kartaca merkezli bir krallık kurmuşlardı. 468'de I. Leo çok büyük bir ordu ve donanma hazırlayarak Vandallar üzerine büyük bir deniz ve kara askeri seferi düzenledi. Bu seferin komutanlığına karısı Verina'nin kardeşi olan general Basiliscus getirildi. Bu sefer için yaklaşık 70.000 kilo altın ve 350 kilo gümüş harcandı ve sefere 1.113 gemi ve bunların taşıdığı 100.000 asker iştirak etti. Bu kadar büyük bir sefer Doğu Roma İmparatorluğu'nun insan ve para kaynaklarının çok büyük bir kısmını kullanmıştı. Ne yazık ki sefer komutanı Basiliscus çok yeteneksiz çıktı; Vandallar Doğu Roma ordularını ve donanmasına çok büyük zararlar verdiler ve Doğu Roma İmparatorluğu hem taktik hem strateji yönünden çok büyük bir yenilgiye uğradı. Örneğin kaybolan gemi sayısı 600'u geçmekteydi. Başarısız, mağlup olmuş komutan Basiliscus savaş daha bitmeden bir gemi ile Konstantinopolis'e dönüp mağlubiyeti duyup heyecana gelen ve kendinin cezalandırılmasını isteyen halkın gazabından kurtulmak için Ayasofya'ya sığındı. İmparator I. Leo'nun karısı olan Verina, kocasını erkek kardeşi olan Basiliscus'un hayatını bağışlamaya ikna etti. Fakat Konstantinopolis'te herkes Basiliscus'un bir vatan haini olduğuna ve bu hainliği Aspar'ın emirlerine uyarak yaptığını düşünmekteydi. Aspar ve Vandal Kralı Genserik, Katolik Hristiyanların beğenmeyip hor gördükleri Aryanizm adlı bir Hristiyan mezhep inanışına bağlı bulunuyorlardı ve bu mezhep birliğinden dolayı aralarında bir anlaşma yapılıp Bizans'ın mağlup olması sağlandığı başkent sokaklarını gezen dedikoduların başındaydı. Bunun gerçek olmadığı arka görüşle açık olmakla beraber, bu dedikodular Aspar'ın Konstantinopolis'te ne kadar sevilmez bir kişi olduğunu açıkça göstermektedir. 469'da Aspar, Zeno'ya bir suikast tertip etti ve bunda de nerede ise başarılı olacaktı. Buna rağmen I. Leo ikinci kızı "Leontia"nın Aspar'in oğlu "Patrikius" ile evlenmesini kabul etti. 471'de Aspar'in büyük oğlu "Ardabur"un, şehirde bulunan İsaurialılarla bir anlaşma sağlayıp I. Leo'yu tahtan indirmek için gizli girişimlere bulunduğu açığa çıktı. Bu I. Leo'nun sabrını taşıran son entrika idi. İmparator I. Leo saray muhafızlarına verdiği bir emir üzerine Aspar ve oğulları ile saraya geldikleri bir gün saray muhafızları kılıçlarını çekip saray kapısı önünde Aspar ve büyük oğlu Ardabur'u öldürdüler; diğer bir oğlu Patrikius ise ağır yaralandıktan sonra iyileşti. Bu suikast I. Leo'ya aleyhtarları tarafından "kasap (Makelles)" lakabının verilmesine yol açtı. Ölümünden 5 ay önce kendini takip edecek imparatoru tayin eden I. Leo bu seçiminde herkesi şaşırttı. Kızı olan Ariadne'nin kocası ve İsaurialılar kliğinin başkanı olan Zeno'yu seçeceğine, Ariadne ve Zeno'nun daha yedi yaşında olan oğlu ve isimdaşı olan, torunu Leo'yu seçmişti. I. Leo 73 yaşında 18 Ocak 474'te dizanteriden öldü. I. Leo "Verina " ile evli olup bilinen üç çocukları olmuştur: 13. yüzyılda hazırlanan ve daha önce kaynaklardan toplanan bilgileri birleştiren "Georgian Vakanamesi" adında bir yazma eser, Kafkaslarda Gürcistan-İberya kralı "I. Vakhtang"ın Zeno'dan önceki Bizans imparatoru'nun (yani I. Leo'nun) kızı olan "Prenses Helena" ile evlendiğini yazmaktadır. Böylece I. Leo'nun diğer tarihlerin bahsini etmedikleri Helena adlı üçüncü bir kızı olduğu iddia edilmektedir. Bu kaynağın inanılır olduğu çok şüphelidir. Beyaz dudaklı yeşil ağaç engereği Beyaz dudaklı yeşil ağaç engereği (Trimeresurus albolabris), genelde ağaçların üzerinde dinlenerek vaktini geçirir. Ta ki küçük bir ağaç memelisi o ölümcül hatayı yapana kadar... Şimşek gibi fırlar. Bu bir fındık faresi değil bir insan bile olabilir. Endonezya'da yaşar. Her yıl 30-40 kişi öldürür. Takma adı sessiz katildir. Genelde 800 gram ve 75–95 cm kadar olurlar. Yağmur ormanlarında yaşarlar ve bazen insanlarla karşılaşırlar. Engerek oldukları için zaten fazla hareketli değildirler ve kaçmak yerine savaşmayı tercih ederler. Toplam uzunluğu 600 mm erkek, dişi 810, kuyruk uzunluğu erkeklerde 120 mm, dişiler 130 mm olur. Kafa yapısında 10-11 (12) tane üst labial, kısmen veya tamamen öncelikle burun içine erimiş oluşur. Kafa ölçekleri, dengeli küçüklüktedir, düz ya da üst üste gözlenen zayıf karinalıdır. Renk ve desen: Gözlerin altında baş tarafında, üzerinde yeşil, beyaz sarı veya açık yeşil, kafanın geri kalanından daha açıktır. Göbek altında, sarımsı yeşil ya da beyaz bir ventrolateral şerit tüm erkeklerde mevcuttur ama dişilerde yoktur. Kuyruk sonu diğer ağaç engerekleri gibi kahverengi benekli değildir. Bazen genişlemiş dar ve aralarında 8-12 pulla bölünmemiştir. Zamansal ölçeklerde pürüzsüzdür. Gövdesi (nadiren 19) boyuna ölçekli satırları 21'e sahiptir. Karın pulları dişilerde 152-176, erkeklerde 155-166 tanedir. Subcaudals kadınlarda, erkeklerde 60-72 olarak, 49-66 eşleştirilir. Hemipenes dikenleri olmayan bireyler olabilir. Bangladeş, Kamboçya, Çin (Fujian, Guangdong, Hainan, Hong Kong, Jiangxi, Guangxi, Guizhou ve Yunnan), Hindistan (Assam ve Nicobar Adaları), Endonezya (Sumatra, Bangka, Batı Java ve Madura), Laos, Myanmar, Tayland ve Vietnam; Endonezya: Doğu Java, Bali, Lombok, Sumbawa, Sumba, Komodo, Rinco, Flores, Adonara, Lembata, Pantar, Alor, roti, Semau, Timor, Wetar, Kısar ve Romang; Kuzey Hindistan (Kaşmir) ve Nepal. Memeliler, kuşlar, omurgasızlar ve bazen de balıklar. İnsanlar için ölümcüldür. Hastaneye yetişince kurtulma oranı %80'dir ancak 2 saat içinde bir insanı öldürebilir. Uluslararası Güvenlik Destek Gücü International Security Assistance Force ya da ISAF, Afganistan Savaşı sonrasında, NATO önderliğinde Afganistan'da kurulmuş; amacı güvenliği sağlamak ve insani yardımlarda bulunmak olan örgüttür. Ekim 2008'de 50,700 ISAF gücü Afganistan'da konuşlanmıştır. Bunlardan 26'sı NATO üyesi, 10 tanesi, NATO partneri ve 5 tanesi NATO üyesi ve partner olmayan ülkelerdir. ISAF ilk iş olarak Kabil'deki güvenliği sağladı, ardından Taliban ve El-Kaide bölgelerine ve hizipçi savaş liderlerine karşı operasyonlara girmiştir. Bu operasyonların amacı Hamid Karzai liderliğinde bir Afganistan yönetimi kurmaktı. Ekim 2003'te, Birleşmiş Milletler Güvenlik Konseyi, ISAF güçlerinin Afganistan'da genişlemesine izin vermiştir. 2006'dan beri ISAF, güney Afganistan'da birçok operasyon yapmıştır. Bu eğilim 2007 ve 2008'de sürmüştür. ISAF, 2014 Aralık ayında operasyonlarını durdurdu ve dağıtıldı. Cartoon Network Studios Cartoon Network Studios, Amerikan bir animasyon stüdyosudur. Turner Broadcasting System'in yan kuruluşu ve eskiden Hanna-Barbera'nın (Time Warner medya holdinginin kollarından) yan kuruluşudur, Cartoon Network Studios üretme ve Cartoon Network için animasyon programlarını geliştirme üzerine odaklanmıştır. BÃ¼chel Büchel; Almanya'nın Renanya-Palatina eyaletinin Cochem-Zell ilçesinde bulunan bir belediyedir. Kent, Eifel dağlarının olduğu bölgede kurulmuştur. Kentin nüfusu 1148'dir. Büchel, Alman Hava Kuvvetleri'nin üslerinden birine ev sahipliği yapmaktadır. Yaklaşık 20 adet, ABD'nin sahip olduğu ve Almanya'da bulunan tüm B61 nükleer bombaları bu hava üssünde bulunmaktadır. Bu nükleer silahlar Amerika Birleşik Devletleri Hava Kuvvetleri tarafından , NATO'nun bilgisi dahilinde idare edilir. Monthey Monthey İsviçre'de bulunan bir şehirdir. Ayrıca Valais kantonunun merkezidir. 2004 yılı sayımlarına göre şehrin nüfusu 15.118 kişidir. Şehirdeki yaygın dil Fransızca'dır. Monthey Rhône Nehri'nin batı yakasında, Cenevre Gölü'nün güneyinde kurulmuştur. Şehir İsviçre endüstrisi için önemli bir yere sahiptir. Çünkü Novartis, Giovanola ve Collombey-Muraz petrol rafinerisi bu şehir yakınında bulunmaktadır. Şehir meşhur kış sporları merkezi Portes du Soleil'e yakındır. Ayrıca şehir ünlü roller-coaster dizaynırı yapan Bolliger & Mabillard şirketinin merkezidir. Şehir merkezinde bulunan kale 950 yılında inşa edilmiştir. Şehirdeki ilk evler kalenin etrafında yapılmıştır. 14. yüzyılın ilk yarısında birkaç endüstri kuruluşu örneğin ipek işleme ve rüzgâr değirmenleri şehirde bulunmaktaydı. Alman Kara Kuvvetleri Alman Kara Kuvvetleri (), Almanya Federal Cumhuriyeti'nin kara kuvvetleridir. Geleneksel Alman Ordusu 1955 yılında yeni yapılanmaya gitti ve Batı Almanya'nın ordusu olan "Bundeswehr" bünyesinde kara kuvvetleri kuruldu. Daha öncesinde hava kuvvetleri ve kara kuvvetleri aynı branş içindeydi. Almanya'nın Yeniden Birleşmesi'nden sonra Doğu Almanya Ordusu Batı Almanya Ordusu'na katıldı ve bugünkü Alman Kara Kuvvetleri oluştu. Alman Ordusu, Berlin yakınlarındaki Strausberg'de konuşlu Ordu Komutanlığı'ndaki ("Kommando Heer") Ordu Müfettişi ("Inspekteur des Heeres") tarafından komuta edilmektedir. Eğitim merkezleri Leipzig Ordu Eğitim Komutanlığı tarafından denetlenmektedir. Ordunun muharip birlikleri, her biri üç tugaya sahip iki zırhlı tümen, bir hızlı kuvvetler tümeni ve Ordu Komutanlığının doğrudan gözetimi altındaki Fransız-Alman Tugayı'ndan oluşur. Komşu ülke Fransa gibi diğer Avrupa ordularının aksine, alaylar ortak bir örgüt biçimi değildir ve bu nedenle Alman ordusunda alay yoktur. Taburlar doğrudan tugaylara veya tümenlere bölünme birliklerine bağlıdır. Çoğu diğer NATO üyesinin aksine, Alman piyade taburları, 1.000 askere, yani ABD Ordusu taburlarının iki katı büyüklüktedir. Alman Ordusu'nun askerleri için "Truppengattungen" diye adlandırılan on bir farklı birimi bulunmaktadır. Her "Truppengattung" birimi, kendi okul ve mükemmeliyet merkezlerinde verilen eğitim ve göreve hazırlıktan sorumludur. Optik olarak bu ayrım, "Waffenfarbe" olarak adlandırılan birim rengi ile yapılabilir ve bunlar rütbeli işarete bağlı bir kordon ve belirli bir rozet takılı berelerin rengiyle gösterilir. Bere Rengi (Sadece Ordu ve Donanma ve Hava Kuvvetleri GÃ¼venlik Birimleri) Waffenfarbe (Sadece ordu ve ordu destek birimleri) Bundeswehr Merkezi TÄ±p Servisi Alman Ordusu Merkezi Tıp Servisi (Türkçe anlamı: Zentraler Sanitätsdienst), Bundeswehr bünyesinde tıbbi işlerden sorumlu birimdir. Merkezi Tıp Servisi bünyesinde 17,690 personel bulunmaktadır. Bunlardan 4,500 kadarı gönüllüdür. Alman Deniz Kuvvetleri Alman Deniz Kuvvetleri (), Almanya Federal Cumhuriyeti'nin deniz kuvvetlerinin genel adıdır. Batı Almanya, NATO'ya dahil olduktan sonra deniz kuvvetlerinde yeni bir yapılanmaya gitti. 1990 yılında Almanya'nın yeniden birleşmesi ile Doğu Almanya'nın deniz kuvvetleri Bundesmarine'ye katıldı ve Alman Deniz Kuvvetleri bugünkü şeklini aldı. Alman Deniz Kuvvetleri, Rostock'taki Donanma Komutanlığı'ndaki ("Marinekommando") Donanma Müfettişi ("Inspekteur der Marine") tarafından denetlenmektedir. İlkem Özkaynak İlkem Özkaynak (d. 1 Mayıs 1982, Kırklareli), Türk futbolcudur. Defans pozisyonunda görev almakta olup, Bölgesel Amatör Lig ekiplerinden Edirnespor'da forma giymektedir. Kırklarelispor altyapısında futbola başladı ve burada 17 yaşına kadar altyapı takımlarında görev aldı. 1999 yılında Çanakkale Dardanelspor'la profesyonelliğe geçiş mukavelesi imzaladı. Burada altı sezon düzenli olarak oynadı ve sonra o zamanın Süper Lig'in güçlü ekiplerinden Kayseri Erciyesspor'a transfer oldu. Kayseri Erciyesspor'da iki sezon oynadıktan sonra dört sezon'da MKE Ankaragücü'nde geçirdi ve 2010-11 sezonunun yaz transfer döneminde Antalyaspor'a transfer oldu. Burada bir sezon süren sözleşmesinin bitiminde sözleşmesi uzatılmadı ve neticesinde serbest kaldı. 2011-12 sezonu başında, 2. Lig Kırmızı Grup'taki Kırklarelispor ile anlaşsa da, sezonun devre arasında 1. Lig'deki Adanaspor'a transfer oldu. 2014-15 sezonu başında tekrar Kırklarelispor'a dönen futbolcu, 2016-17 sezonu başında, Bölgesel Amatör Lig'de mücadele eden Edirnespor ile sözleşme imzaladı. 2 kez Türkiye 18 yaş altı millî takımı formasını giydi. Chaâbani Moïn Chaâbani Moïn (d. 18 Haziran 1981, Tunus), Tunuslu futbolcudur. CS Hammam-Lif takımında oynamaktadır. Türkiye'deki HD kanalları Irène Mélikoff Irène Mélikoff (d. 7 Kasım 1917, Sankt-Peterburg, Rusya - ö. 9 Ocak 2009, Strasbourg, Fransa) Azeri ve Rus asıllı Fransız Türkolog. 1917 yılında Ekim Devrimi'nin başladığı gece, Petrograd'da doğan İrene Melikoff'un babası Bakülü bir Azeri, annesi Rus'tu. Petrolcülük işleriyle uğraşan ailesi Ekim Devrimi olunca Finlandiya'ya kaçar. Oradan Fransa'ya giderek Paris'e yerleşirler. Melikoff babasının kütüphanesinde 14 yaşındayken Hafız Divanı'nı, Ömer Hayyam'ı ve Sadi Şirazi'yi okur. Sorbonne Üniversitesi Edebiyat Bölümünden mezun oldu. Doğu Dilleri Yüksek Okulu Türkçe ve Farsça Bölümünü, Sorbonne Üniversitesi Uygulamalı Yüksek Eğitim Okulu'nu bitirdi. Sorbonne Üniversitesinde Prof. Adnan Adıvar'ın öğrencisi olur. Ünlü İslam araştırmacısı Louis Massignon onu Sufiliği araştırmaya yöneltir. Mehmet Fuat Köprülü ve Ömer Lütfi Barkan ile yakın ilişki içinde olur. Türk destanları üzerine çalışan Melikoff mistisizmi öğrenmek isterken Alevilikle karşılaşır. Alevi inancının derinliğinden etkilenen Melikoff, çalışmalarını Alevilik üzerine yoğunlaştırır. Türkoloji'ye katkısı 1968 yılında Strasbourg Türk Etüdleri Enstitüsü direktörü olmasıyla hız kazanır. 1970 yılından beri yayınlanan önemli bir Türkoloji dergisi olan Turcica'nın da kurucusu olur. Melikoff, Sorbonne Üniversitesinde edebiyat doktorası yaptı ve aynı üniversiteden emekli oldu. Strasbourg Üniversitesi Türkoloji Enstitüsü ve İranoloji Enstitüsü Müdürlüğü, TURCICA Dergisi Kurucu Başkanlığı, Osmanlı Dönemi Öncesi ve Osmanlı Dönemi Eğitimi Uluslararası Komite (CIEPO) Başkanlığı, Türkoloji Gelişim Derneği Başkanlığı, Paris Asya Toplumu Derneği Üyesi Alsace Lorraine Bölgesi Başkanlığı, Paris Dil Derneği Üyeliği, Ernest Renan Derneği Üyeliği görevlerinde bulundu. 1940 yılında ünlü matematikçi Salih Zeki Sayar'ın oğlu Faruk Sayar ile evlenen Melikoff, bir süre Türkiye'de de yaşadı. Faruk Sayar ile olan evliliğinden Belkıs Sonya, Ladin ve Şirin Laura isimli üç kızı oldu. Irene Melikoff uzmanlık alanı ile ilgili çeşitli konularda kitaplar ve araştırmalar yayınladı ve pek çok ödül aldı. Birçok uluslararası kongreye katılan Melikoff'un "Umur Paşa Destanı", "Melik Danişmend", "Ebu Müslim Horasani", "Türk Sufizminin İzinde", "Uyur İdik Uyardılar", "Efsaneden Gerçeğe Hacı Bektaş", "Türk Sufiliği ve Destandan Efsaneye" ve "Kırklar Sofrası" isimli kitapları bulunuyor. Melikoff'un aldığı ödüller ise şöyle: Ilımlı İslam Ilımlı İslam, İslam ülkelerinde radikal İslami hareketlerle ilişkili istikrarsızlık ve bunun getireceği siyasi sonuçların, Amerikan ve Batı karşıtlığı hareketlerine, güvenlik zaafiyetlerine ve olası menfaat kayıplarına sebep olmasının önüne geçmek için ABD düşünce kuruluşlarında geliştirilen modernist, protestan İslam yorumu. Amerika Birleşik Devletleri'ndeki düşünce kuruluşları Ortadoğu'ya komünizm tehdidine karşı öne sürdükleri ve köktendinci İslamcıları destekledikleri Yeşil Kuşak Projesi'ni revize ederek yerine ılımlı İslam'ın desteklenmesi fikrini geliştirdiler. Buna göre ılımlı İslamcı grupların İslam coğrafyasında desteklenmesinin gerekliliği öne sürüldü. ABD'deki düşünce kuruluşlarından olan kar amacı gütmeyen RAND Düşünce Kuruluşu'nun, "Milli Güvenlik Araştırmaları Dairesinin" 2003 yılında yayımladığı "Uygar ve demokratik İslam, partnerler, kaynaklar ve stratejiler" isimli araştırmasına göre "çağdaş İslam", değerleri, kimliği ve dünyadaki yeri ile ilgili dahili ve harici çatışmaların sürdüğü istikrarsız bir vaziyettedir. Rapora göre bu çatışmanın getirdiği ciddi bir maliyet vardır ve bu çatışma dünyanın geri kalanına iktisadi, toplumsal, siyasi ve güvenlik açısından tesir etmektedir. ABD ve diğer sanayileşmiş memleketler ve tabii ki milletlerarası toplum, sistemin geri kalanı ile uyumlu, ekonomik olarak güvenilir, siyasi olarak istikrarlı ve milletlerarası kurallara ve normlara riayet eden bir İslam dünyasını tercih eder. Bu rapora göre Arap milliyetçiliği, Arap sosyalizmi gibi sonuçsuz kalmış girişimlerin doğurduğu öfkenin de tesiriyle ayrışma ve çatışma hızlanmıştır. İslam dünyasında dört faklı görüş birbiriyle çatışma hâlindedir. Raporun saydığı çatışma hâlindeki farklı görüşler, köktendinciler, gelenekçiler, modernistler ve sekülaristler olarak sıralanır. Köktendinciler: Demokratik değerleri ve çağdaş Batı kültürünü reddeden köktendinciler. Kendi aşırıcı bakış açısılarına göre İslam hukukunu ve faziletlerini uygulayacak otoriter, bağnaz bir devlet isterler. Bu gayeye ulaşmak için teknolojiyi ve yenilikleri kullanmayı arzularlar. Gelenekçiler: Muhafazakâr bir toplumdan yana olan gelenekçiler. Değişim, yenilik ve moderliğe kuşku ile bakarlar. Modernistler: Modernistler İslam dünyasının, küresel modernliğin bir parçası olmasını arzularlar. Çağa ayak uyduracak şekilde İslamda reforma gidilmesini ve modernleştirilmesini isterler. Sekülaristler: Laiklik sistemini destekleyenler, İslam dünyasının, devletin ve dinin ayrılmasını, dinin kişinin kendi mahrem hayatı olmasını kabul etmesini isterler. Bu gruplar, siyasi ve şahsi hürriyetler, eğitim, kadın hakları, kadının toplumdaki yeri, ceza hukuku, değişim ve reformların yasalaşması ve Batıya karşı tutum gibi birçok zaruri tartışma konularında devamlı bir ihtilaf içinde farklı görüşlere sahiptirler. Köktendinciler Batıya ve ABD'ye karşı düşmanca tavır sergilerler. Gelenekçiler daha ılımlı tavır sergilerler ancak yer yer köktendincilere yakın dururlar. Modernist ve sekülaristler, değerler ve davranışlarda Batı'ya en yakın olanlardır ancak toplumda örgütlenme, etkinlik ve finans olarak diğerleri kadar etkin değildirler. Sekülaristler geniş ideolojik eğilimleri yanında toplumdaki İslamcılara karşı kendilerini kabul ettirebilme güçleri olmamaları sebebiyle kabul edilebilir müttefikler değildirler. Rapora göre ılımlı İslam'ın demokratik unsurları köktendinci İslamcıların otoriteryen ve baskıcı yanlarını karşılamaya yeterli değildir. Burada görev modernist İslamcılara düşmektedir. Batı ve Amerika İslam ülkelerinde daha sağlam bir demokrasinin, uluslararası dünya düzeninin çağdaş batı değerlerinin yerleşmesi için İslami unsurlar içinde hangisini destekleyeceği, hangilerini himaye edeceği ve kendisine potansiyel müttefik seçeceğini bu rapor irdelemiştir. Rapor karışık dört aşamalı bir eylem planı öngörmekte ve tavsiye etmektedir. Ã–nce modernistleri destekle Gelenekçileri köktencilere karşı destekle Köktencilere karşı koy Sekülaristleri seçici destekle RAND düşünce kuruluşunun danışmanı ve CIA eski "yakın ve güney Asya bölgesi istihbarat şefi" Graham Fuller "Siyasi İslam'ın Geleceği" isimli kitabında Dinlerarası Diyaloğun Türkiye'deki en güçlü aktivistlerinden, liberal ve reformist İslamcı olduğunu yazdığı Fethullah Gülen'in ve Nurculuğun desteklenmesini savunmuştur. RAND Düşünce Kuruluşu'nun raporunda da Almanya merkezli Kaplancılar tehlikeli köktendinci bir akım olarak tanıtılırken Fethullah Gülen ılımlı İslam'ın en önemli liderlerinden biri olarak tanıtılmıştır. Kevin Jonas Paul Kevin Jonas (d. 5 Kasım 1987, Teaneck, New Jersey, ABD), Amerikalı müzisyen ve oyuncu. Jonas Brothers grubunun gitaristidir. Joe, Nick ve Frankie adlı kardeşlerinin en büyüğüdür. Hobileri gitar çalmak ve bowling oynamaktır. En sevdiği yemek sushi, en sevdiği renk de yeşildir. 2008'de vizyona giren Camp Rock filminde "Jason" rolünü oynamıştır. 2009 yazında vizyona giren Camp Rock 2 filminde rol almıştır. Ayrıca, Disney Channel yapımı "JONAS" adlı dizide kardeşleryle birlikte yer almıştır. Kevin ve kardeşleri son olarak The 3D Concert Expirience etkinliğinde bulunmuşlardır. Danielle Deleasa ile 19 Aralık 2009'da evlenmiştir. Alena Rose Jonas adında bir kızı vardır. Winterthur Winterthur İsviçre'nin kuzeyinde Zürih kantonunda bir şehirdir. Yüzbinden fazla nüfusuyla İsviçre'nin en büyük 6. şehridir. Şehirde en yaygın dil Almancadır. Yerel aksanla şehirde oturanlardan tarafından şehrin ismi kısaltılarak Winti olarak söylenir. Bugün şehir hizmet ve yüksek teknoloji sektörlerinini geliştiği bir yerdir. Ayrıca şehir trenle Zürih'e yalnızca 19 dakika uzaklıktadır. Winterthur aktarmasız trenlerle Almanya'ya ve Fransa'ya direkt olarak bağlıdır. Zürih Havaalanı şehrin havayolu ulaşımını sağlar. Şehir'in otoban'a çeşitli baglantilari vardir. Ekonomik olarak kent demiryolu endüstrisinin önemle geliştiği bir kenttir. Ancak demiryolu endüstrisi ve diğer ağır sanayi tesisleri büyük ölçüde kaldırılmıştır. Geçmişe oranla tekstil üretimi azalmıştır. İsviçre'nin en büyük bankalarından biri olan UBS Winterthur'da kurulmuştur. Son zamanda endüstri'nin azalması ile birlikte endüstri merkezinden eğitim merkezine dönüşen Winterthur'da çeşitli dallarda yüksek okul okuma imkâni vardir. Üniversiteli gençler için çeşitli sosyal aktiviteler bulunmaktadır. Lise öğrenimi için 3 ayri ana-lise ve 2 meslek lisesi vardır. Sanayi ile birlikte dış ülkelerden çok işçi akın etmiş olup bugünkü nüfusun yabancı oranı %22 civarındadır. Ayriyetten birçok yabancı uyruklu vatandaşlar İsviçre vatandaşlığına geçmiştir ve çifte vatandaş olarak yaşamaktadırlar.. Şehir çok sosyal bir şehir olmakta ve oyları genellikle solcu partiler kazanmaktadır. Gaziantep HavalimanÄ± Gaziantep Oğuzeli Havalimanı (IATA: GZT , ICAO: LTAJ) Oğuzeli ilçe sınırları içinde bulunup, Gaziantep şehrinin 20 km güneydoğusunda yer almaktadır. 1976'da hizmete girmiştir. Havalimanının eski terminal binasının yanına, yıllık 5 milyon kişiye hitap edecek, 6 körüklü yeni bir terminal binası yapılmaktadır. Yeni terminal binasının 29 Ekim 2020 tarihine yetiştirilmesi planlanmaktadır. (*)Kaynak: DHMI.gov.tr Özge Özpirinçci Özge Özpirinçci (d. 1 Nisan 1986, İstanbul), Türk oyuncu. İlkokul ve ortaokulu İstanbul'da okudu. Lise eğitiminde AFS programı ile bir yıl Amerika Birleşik Devletleri'nde okudu. Sabancı Üniversitesi Yönetim Bilimleri bölümünden 2008 yılında mezun oldu. Annesi İngilizce öğretmenidir. İlk olarak Kanal D'de Cesaretin Var mı Aşka ve Kavak Yelleri dizilerinde oynadı. Ayrıca Eti Browni ve Algida Cornetto reklamlarında da oynadı. Kanal D'de Kavak Yelleri dizisinde uçuk kaçık ama bir o kadar da duyarlı kanser hastası bir kız olan Ada'yı canlandırmaktaydı. Bu dizide beş bölüm oynadı. Show TV'de yayınlanan duygusal, dram gençlik dizisi Melekler Korusun'da İpek Taşkır adlı üniversite öğrencisi bir karakteri oynadı. Özpirinçci, ayrıca 2010 yılında vizyona giren Zülfü Livaneli'nin yönettiği Veda filminde Fikriye Hanım karakterini oynamıştır. Ayrıca 2010'da Show TV kanalında yayınlanan ve 11. Bölümü ile yayından kaldırılan Deli Saraylı isimli dizide "Dilruba" karakterini canlandırmaktaydı. Anadolu Kartalları filminde Üsteğmen Ayşe Dinçer'i canlandırdı. ATV'de yayınlanan Al Yazmalım dizisinde ise baş rol olan Asiye karakterini oynamıştır ve TRT Okul'da yayınlanan Toplu Hayat adlı programda sunuculuk yaptı. Kayıp filminde de rol almıştır. Star Tv'de "Aramızda Kalsın" adlı dizide Görkem karakterini canlandırmıştır. 2014 yılında çekilen Karışık Kaset filminin başrol oyuncusu İrem karakterini canlandırmıştır. 2015 yılı Şubat ayında başlayan Aşk Yeniden dizisinde Zeynep karakterini canlandırmaktadır. 29 Kasım 2015 akşamı gerçekleştirilen 42. Altın Kelebek Ödülleri'nde En İyi Kadın Komedi Oyuncusu ödülünü kazanmıştır.2017-de Fox Tv'de yayinlanan Kadın dizisinde bas rol olan iki cocuk annesi Bahar karakterini canlandirmaktadir. 12 Nisan 2013 tarihinde Engin Altan Düzyatan ile nişanlanmış, aynı yıl içinde karşılıklı karar vererek ayrılmışlardır. Astronomik yıl numaralandırma Astronomik yıl numaralandırma, MS (Latince AD (Anno Domini)) türü yıl numaralandırmayı temel alan ancak onluk tam sayı yıl numaralarını daha yakından izleyen bir numaralandırma yöntemidir. 0 yılını da içeren bu yöntem daha önceki yılları '-' işaretiyle belirtmektedir. Bu yöntem, MÖ (İngilizce BC) gibi dönem belirteçlerini içermemektedir. Böylece, MÖ 1 yılı 0, MÖ 2 yılı -1 ve MÖ "n" yılı (1 - "n") olarak gösterilmektedir. MS 1 ve sonraki yıllar yalnızca sayıyla ya da '+' işaretiyle birlikte gösterilmektedir. Sıfır sayısı hesaplama kolaylığı açısından önem taşımaktadır. Şöyle ki; astronomide iki zaman dilimi arasındaki yıl farkı bu iki dönemin sona erdiği yılların farkı alınarak bulunabilmektedir. Sistemin adı astronomideki kullanımından gelmektedir. Tarih dışındaki bilimlerin hemen hiçbiri 1 yılından öncesini konu edinmemektedir ancak arkeoloji ve jeoloji bu yılları 'günümüzden önce' biçiminde anmaktadır. Astronomik ve tarihi yıllar arasında 1 yılından önceki 1 yıllık fark, tutulmalar ve yörünge çakışmaları gibi olayların meydana geliş zamanlarının hesaplanmasında önem taşımaktadır. Sıfır yılı ilk kez 18. yüzyıl Fransız gökbilimcileri Philippe de La Hire (1702) ve Jacques Cassini (1740) tarafından kullanılmıştır. Ancak, bu bilimadamları yılları ait oldukları dönem belirteçleriyle birlikte kullanıyorlardı (MÖ 2, MÖ 1, 0, MS 1, MS 2 şeklinde). 19. yüzyılda MÖ/0/MS ve −/0/+ gösterimleri birlikte kullanılmaya başlandı. −/0/+ gösterimi 20. yüzyıl ortalarına dek ağırlık kazanmamıştır. Kaçanik Kaçanik (Arnavutça: "Kaçanik" veya "Kaçaniku"; Sırpça: "Kačanik / Качаник"), Kosova’da, Kosova-Makedonya sınır şeridinin hemen kuzeyindeki kasaba ve belediye merkezi. De facto olarak Kosova’nın Ferizovik ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Ferizovik Bölgesi’nde ("District of Urosevac") bulunur. Kaçanik’in tarihi gelişimi MS. 2. yüzyıldan başlar. Kaya yazıları ve işaretleri olarak tespit edilen kanıtlar, Kaçanik muhitinde MS. 2. yüzyılda insanların yaşadığını göstermiştir. Kent, yerleşimi ve gelişimini Osmanlı İmparatorluğu devri ile beraber yaşamıştır. 16. yüzyılda Koca Sinan Paşa adlı Osmanlı paşası sayesinde şehir, bugüne dek ulaşan yapısına kavuşmuştur. Koca Sinan Paşa zamanında, Kaçanik’te cami, imaret, iki han, hamam bulunmaktaydı. 16. yüzyıldan 1891 yılına dek Kaçanik, Kosova Vilayeti içinde Üsküp Sancağı’na bağlı bir nahiye idi. Kaçanik, 1878’de San Remo Antlaşması ile Bulgaristan’a bırakılması düşünülmüş olsa da, Berlin Antlaşması ile Osmanlı toprağı olarak kalmıştır. Jeostratejik önemi sebebiyle 1879 yılında, Osmanlı devrinde kurulan demiryolu hattı Kaçanik’ten geçirilmiştir. Bu hat Üsküp-Kosova Ovası arasını birbirine bağlamıştır. Bu sayede, dönemin Kosova Vilayeti’nin güney sınırlarından orta kısmına doğru ulaşım bir de demiryolu vasıtasıyla sağlanmıştır. Eylül 2005’te, Kaçanik il sınırlarının güney kısmı Elezhan kasabası merkezli bir il olarak, Kaçanik’ten ayrılmıştır. Kaçanik bölgesi, kış ve yaz turizmi açısından çok elverişlidir. Arazi, güzel birçok özelliğe sahiptir. Birçok güzel manzaraya rastlanabilecek bu mevki ayrıca, otobüsler için de istasyon özelliğindedir. Bundan başka, bir küçük radyo istasyonu, Türk kalesi kalıntıları, dükkânlarla bezeli birkaç cadde ve sokak, birkaç güzel restoran ve haftalık olarak kurulan çeşitli pazarları vardır. Bu pazarlar hayvancılık, el işleri ve toprak ürünlerinin satıldığı yerler olur. Kaçanik'in köy ve kasabaları: Kaçanik, yapı malzemeleri üretimi ile ünlenmiştir. Ancak, bunun dışında, bölge tarım, çiftçilik, fidancılık ve zanaatkârları bakımlarından da ön plandadır. Kaçanik, kalker taşı üretimi, yapı malzemesi olarak ağaç üretimi ve buna benzer zanaat ürünleri açısından kendisine has durumdadır. Dev Patel Dev Patel (d. 23 Nisan 1990, Londra), Hint asıllı İngiliz oyuncu. "Jamal Malik" adında müslüman bir çocuğu oynadığı Slumdog Millionaire filmi Altın Küre ödülü ve en iyi film dalında Oscar almıştır. Karakuşak sahibi olan Patel aynı zamanda Dublin'de yapılan Dünya Taekwando şampiyonasında bronz madalya sahibidir. Kuzeyde Bir Yer Kuzeyde Bir Yer, 1990 ve 1995 yıllları arasında yayınlanmış, Brand-Falsey Productions' a ait ABD yapımı bir televizyon dizisidir. Alaska'nın - gerçekte varolmayan - Cicely adlı kasabasında yaşayan bir grup insan ve onların başından geçenlerin anlatıldığı dizi Altın Küre ve Emmy başta olmak üzere pek çok ödüle layık görülmüştür. ODBC Open Database Connectivity (kısaca ODBC, Türkçe: Açık Veritabanı Bağlantısı), veritabanı yönetim sistemlerine erişmek için standart bir yazılım arayüzü sağlar. ODB (Open Database), ODBC'nin genişletilmiş modelidir. ODBC'de veri tabanına istemci olarak erişim mümkünken ODB kullanıldığında bağlantının her zaman local′de görülmesi sağlanır. Böylece sistemde yoğunluk, veri kaybı ve IP çakışması yaşanmaz. Zorlu Ä°kili Zorlu İkili, (Dempsey & Makepeace) başrollerde Michael Brandon (Dempsey) ve Glynis Barber (Makepeace)'ın yer aldığı, 1985 ve 1986 yılları arasında İngiltere'de çekilmiş polisiye bir dizidir. ITV için London Weekend Television tarafından çekilmiştir. Türkiye'de TRT 1 Kanalında Gösterilmiştir. Beluçlar Beluçlar (Beluçça: بلوچ / Baloç), Pakistan'nın Belucistan eyaletinde, İran ve Afganistan'da varlığını sürdüren İranlı bir ulustur. Nüfusları 9 milyondan fazladır. Beluçça ve Brohice dilleri konuşurlar. "Belûc / Baluc / Baloç" olarak da bilinen kelimenin kimi dil bilimcilerce Fars dilinde "göçebe" anlamına geldiği belirtilmiştir. Willebrand Willebrand veya Willebrands: San Isidro Festivali San Isidro Festivali (İspanyolca: ), İspanyol ressam Francisco de Goya'nın 1819 yılında aldığı, "Sağırın Beşi" ("Quinta del Sordo") olarak bilinen, evinin duvarlarına dekorasyon amaçlı çizdiği Kara Resimler'den biri. Goya'nın bu çalışması evin zemin katında, kapı girişinin sağ tarafında yer alıyordu. Eser, diğer "Kara Resimler" ile birlikte 1873 yılında Frédéric Émile d’Erlanger emriyle, Salvador Martínez Cubells tarafından tuvale aktarıldı. d’Erlanger Belçikalı bir bankerdi. Aktarılan resimleri 1878 yılında Paris'te açılan "Evrensel Sergi"'de satmak istiyordu. Fakat, bankerin planları gerçekleşmedi, resimler alıcıların ilgisini çekmedi ve satış yapamadı. Bütün resimler elinde kalınca onları 1876 yılında Prado Müzesi'ne bağışladı. Goya, bu çalışmasında Madrid'deki San Isidro Manastırı'ndaki keşişleri resmetti. Tablo, ressamın yirmi sene önce çizdiği "San Isidro Çayırı" isimli eserinin zıddı gibidir. "San Isidro Çayırı"'nda Madridliler'in sıradan bir tatil günlerini geleneksel bir şekilde anlatan ressam, bu tabloya, şehrin huzurlu ve sakin manzarasını da eklemişti. Prenseslerin odası için çizdiği bu tablonun aksine kendi evi için yarattığı "San Isidro Festivali"'nde, geceleyin, muhtemelen sarhoş olan çirkin bir grubun şarkı söylemesini çizdi. Eserde, sarhoşların gözlerinin beyazları belli olmaktadır ve ağızlarını geniş bir biçimde açmışlardır. İnsanları ağızları açık bir şekilde çizmek o günlerde sanatta bir tabuydu ve Goya haricinde bunu yapan da olmadı. Hem "San Isidro Festivali"'nde hem de bu resmin tam karşı duvarında yer alan "El Aquelarre" isimli eserde, ressam, kalabalığın duygusallığının, bireyin rasyonel düşüncelerinin yerini almasını anlattı. Mahmut Cevher Mahmut Cevher (d. 1949, Gemlik, Bursa), sinema ve dizi oyuncusu. Sanat yaşamına, 1976 yılında Ses Dergisi'nce düzenlenen yarışmada birinci seçildikten sonra, aynı yıl Orhan Aksoy yönetmenliğinde çevrilen "Aile Şerefi" adlı filmde bir rol üstlenerek başladı. 1983 yılında yazdğı bir de senaryo denemesi olan sanatçı, kendisi gibi oyuncu olan Yonca Cevher Şahinbaş'in babasıdır. Mahmut Cevher, çeşitli dizi filmlerde de oynamaktadır. Kaçış sendromu hastalığı Kaçış sendromu hastalığı (Capillary leak syndrome), kanın yoğunlaşması, tansiyonun düşmesi gibi bulgular veren hastalık, damarlardan protein, mineral ve suyun sızması" olarak tanımlanmaktadır. Tekrarlayan şoklarla kendini gösteren sendrom, bu krizlerden 24 saat önce gribal enfeksiyonlarda olduğu gibi, halsizlik, yorgunluk, hafif ateş gibi belirtiler veriyor. Krizler birkaç ayda bir tekrarlayabileceği gibi, bazen yıllarca görülmüyor. Krizi önleyici tedavide de üst solunum yolları enfeksiyonlarında kullanılan ilaçlar veya astım, bronşit hapları uygulanıyor. Sendromu 1960 yılında ilk tarif eden B.Clarkson'dur. Çok az görülen bir hastalık olup, dünyada sadece 79 vâkaya rastlanmıştır. ABD'de 10, Fransa'da 32 kişide Türkiye'deyse ilk defa Mehmet Ali Erbil'de rastlanmıştır. Hasta ayda bir kez krize girebilir ya da senelerce hiÃ§ belirti vermeyebilir. Kesin iyileşme olmamakla birlikte, krizi önleyici tedavide de üst solunum yolları enfeksiyonlarında kullanılan ilaçlar veya astım, bronşit hapları uygulanmaktadır. Otomotiv endüstrisi Otomotiv endüstrisi, terim anlamı olarak, motorlu araçları tasarlayan, geliştiren, üreten ve pazarlayan iş sektörüdür. 2007 yılı itibarıyla, tüm dünyada 73 milyondan fazla motorlu araç üretildi. Otomotiv sanayii, tüm sanayileşmiş ülkelerde ekonominin lokomotifi olarak kabul edilmektedir. Sektörün ekonomideki sürükleyici-lokomotif etkisinin nedeni, diğer sanayi dalları ve ekonominin diğer sektörleri ile olan çok yakın ilişkisidir. Otomotiv sanayii demir-çelik, petro-kimya, lastik gibi temel sanayi dallarında başlıca alıcı ve bu sektörlerdeki teknolojik gelişmenin de sürükleyicisidir. Turizm, altyapı ve inşaat ile ulaştırma ve tarım sektörlerinin gerek duyduğu her çeşit motorlu araçlar sektör ürünleri ile sağlanmaktadır. Bu sektördeki değişimler, ekonominin tümünü yakından etkilemektedir. Otomotiv sektörü Motorlu Taşıt Aracı üreten bir sanayidir. Dünyada toplam motorlu taşıt üretiminin yaklaşık % 70 ini otomobil üretimi oluşturmaktadır. Türkiye'de de bu oran geçerlidir. Otomobil üretimi, diğer motorlu taşıtlara göre çok daha yüksek adetlerde yapılır. Bu suretle otomobil üretimi, güçlü bir yan sanayiini oluşturarak diğer taşıtların üretimine de destek olur. Bu nedenle otomobil üretimi, otomotiv sanayiinin temelidir.. İngiltere'de otomotiv sektörü daima ihraca yöneliktir. Günümüz itibarıyla 850,000 çalışan tarafından üretilen 1.5 milyon araba ve 216,000 ticari aracın %75'i yurt dışına satılmaktadır. Birleşik Krallık'taki en büyük beş üretici Nissan, Toyota, Honda, MINI ve Land Rover'dır. Kırmızı Bayrak Aktı'nın (mekanik araçların kamuya açık yollarda kullanımını sınırlayan yasa) getirdiği kısıtlamalar yüzünden İngiltere'de otomobil sanayii geç gelişti. 1896'da yapılan bir yasa değişikliğinden sonra Daimler Motor Company İngiltere'nin ilk otomobil firması olarak kuruldu. 1900 yılından elli, 1905'ten sonra ise ikiyüzyirmiden fazla İngiliz firması otomotiv sektöründe çalışmaktaydı. O zamanlar en yüksek otomobil üretimi ABD ve Fransa'daydı. Ford BK pazar覺na 1912'de girdi ve pazar覺n %40'覺na sahip oldu. General Motors ise 1925'te Vauxhall Motors'u sat覺n alarak pazara girdi. 1920'lerin sonunda, Morris Motor Company (kurucu William Morris) ve Austin Motor Company (kurucu Herbert Austin) toplam %60 pay alarak pazara egemen oldu. Morris tarzında Henry Ford'u örnek aldı ve çok pahalı olmayan orta seviye araçlardan çok miktarda üretmek için uğraştı. 1931'de Ford , Londra yakınlarındak, Dagenham'da Avrupa'nın en büyük otomobil fabrikasını açtı. 1932'de İngiltere Fransa'nın önüne geçerek Avrupa'nın en büyük otomobil üreticisi oldu. Bu arada Rootes adlı firma, Hillman ve Humber'ı; 1930'ların sonunda da Talbot ve Sunbeam Car Company'yi aldı. 1930'ların sonuna gelindiğinde en büyük üreticiler Morris, Austin, Ford, Standard Motor Company, Rootes ve Vauxhall (GM) olmuştu. 1920'li yıllar büyük bir gelişme dönemi oldu. Özel araç araç kullanımı 1922'de 315,000 civarında iken, bu rakam 1930'a gelindiğinde 1,042,000 olmuştu. Benzin vergilerinin yüksek oluşu yakıtı daha verimli kullanan araçların geliştirilmesini sağladı. Ayrıca sokaklar kalabalık olduğu için daha küçük arabalar üretilmeye çalışıldı. 1923 yılında, Londra'da ilk çift katlı otobüs kullanıldı. 1930'lu yıllarda trafik lambaları kullanılmaya başladı. 1926 ile 1939 yılları arasında, çoğu şehirde tramvayların yerini troleybüsler aldı. II. Dünya Savaşı sırasında tüm fabrikalar savaş materyalleri üretmeye yoğunlaşmıştı. 1945'ten sonra dünyanın en büyük otomobil ihracatçısı olan İngiltere, 1950 yılında dünyada ihraç edilen otomobillerin %52'sini karşılıyordu. 1953'te Morris, Austin'le birleşerek BMC'yi (British Motor Corporation) kurdu ve Birleşik Krallık'ın en büyük otomobil üreticisi oldu. BMC daha çok, 4 silindirli, küçük, ekonomik sedan ve spor arabalar üzerine iş yaptı. 1950'lerin sonlarına doğru Batı Almanyalı otomobil üreticileri Ekonomik mucizeden iyi yararlandılar ve pazarda hızla pay kazandılar. Almanları daha sonra Fransızlar ve İtalyanlar da izledi. Dikkatsiz ve tembelce davranan İngilizler ise bu yıllarda kıtasal pazar payının çoğunu kaybettiler. 1950'li yılların sonunda İngiliz Rootes grubu Singer'ı satın aldı. BMC ise 1966'da, Jaguar ve Pressed Steel ile birleşerek British Motor Holdings'i kurdu. Daha sonra 1968'da, Leyland Motor Corporation'la da birleşip Rover Company ve Triumph Motor Company'yi de bünyesine katarak British Leyland Motor Corporation'ı (BLMC) oluşturdu. BLMC, Avrupa'nın en büyük dördüncü otomobil üreticisiydi. Chrysler 1964'te başlattığı Rootes grubunun alım işlemlerini 1967'de tamamladı. 1970'te Japon firmaları, iç pazardaki bağıl zayıflığından dolayı İngiliz otomobil pazarını saldırılacak ilk pazar olarak gördüler. 2007 yılında, tüm dünyada toplam 71.9 milyon yeni otomobil satıldı: Avrupa'da 22.9 milyon, Asya'da 21.4 milyon, ABD ve Kanada'da 19.4 milyon, Güney Amerika'da 4.4 milyon, Orta Doğu'da 2.4 milyon ve Afrika'da 1.4 milyon. Kuzey Amerika ve Japonya pazarları durgunken, Güney Amerika ve Asya pazarları oldukça büyüdü. En hızlı büyüyen pazarlar Rusya, Brezilya, Hindistan ve Çin oldu. 2007 yılında dünyada, 250 milyonu ABD'de olmak üzere, toplam 806 milyon civarında araba ve hafif kamyon bulunmaktaydı. Bu araçların kullandığı yıllık yakıt miktari 260 milyar galon (yaklaşık 983 milyar litre) benzin ve mazottur. Bu rakamlar, özellikle Çin ve Hindistan'da, hızla artmaktadır. 2008'de, hızla artan petrol fiyatları yüzünden otomotiv sektörü bazı sıkıntılar yaşadı. Çünkü kişisel araç kullanımında düşüşler oldu ve pazarlar küçüldü. Almanya'nın posta tarihi ve posta pulları Bu, Almanya ve Filateli ile ilgili alanların posta pulları ve postacılık tarihi ile ilgili bir araştırmadır. Modern ana servis sağlayıcıları Reichspost (1871-1945), Deutsche Post (Doğu Almanya) (1949-1990), Deutsche Bundespost (1949-1995), Deutsche Bundespost Berlin (1949-1990) ve şimdiki Deutsche Post AG'dir (1995'ten beri). Metzger Post'un belki Orta çağ'ın ilk uluslararası postası olacağına inanılır Kasaplar locası (Almanca:Metzger) atlı posta kuryesini tesis etti. Posta ulaştığında bunu belirtmek için boynuz şeklindeki korna ile anons yapıldı ve bu durum kornayı posta hizmetlerinde kullanılan Amblemi yarattı. Metzger postası 12. yüzyılda kuruldu ve 1637 yılına kadar Thurn ve Tax'in monopolü üzerine alana kadar devam etti. 1497 yılında Franz von Taxis, Kutsal Roma İmparatoru I. Maximilian adına bir posta hizmeti servsi kurdu. Bir at değiştirilmesi yöntemiyle işleyen sistem yaratıldı ve bu mektupların taşınma zamanını kısaltıyordu, böylece varış zamanını tahmin edilebilir kıldı. Bundan sonra Thurn ve Taxis müessesesi sarı ve siyah renkli imparatorluk üniformasını kullanarak pek çok ülkede postacılık imtiyazını sürdürüyordu. Thurn ve Taxis Avrupa'da 1650 Roma zamanından beri ilk defa atların çektiği posta arabasını hizmete soktu. Böylece onlar Macaristan'ın Komárom-Esztergom eyaletindeki "Kocs" köyündeki bu işle "coach" (koç okunur) teriminin doğmasına neden oldular. Thurn ve Taxis Napolyon'un posta servisi hizmetini yürütmesini "Ren Konfederasyonu"na vermesiyle tekel haklarını kaybettiler. Acentelık işlemine devam ediyor ve hatta bazı pullar basıyordu. Fakat Prusya Kuzey Almanya Konfederasyonu'nu kurdu ve Thurn ve Taxis 1867 yılında imtiyaz hakkını satmak zorunda kaldı. 1871 "Alman birleşmesi"nden önce, bireysel Alman devletleri ve mevcudiyetler kendi pullarını gerçekleştirmeye başladılar. Bavyera Krallığı 1 Kasım, 1849 tarihinde "one kreuzer black" ilk posta pulunu el yapımı kâğıt üzerinde Münih Ludwig Maximilian Üniversitesi atölyesinde 832.500 adet kopya ile bastı. Bundan sonra pul basan devletler veya mevcudiyetler daha sonra Baden (1851), Bergedorf (1861), Braunschweig (1852), Bremen (1855), Hamburg (1859), Hannover (1850), Heligoland (1867), Lübeck (1859), Mecklenburg-Schwerin (1856), Mecklenburg-Strelitz (1864), Oldenburg (1852), Prusya (1850), Saksonya (1850), Schleswig-Holstein (1850) ve Württemberg (1851) idi. Ayrıca Thurn ve Taxis hiçbir eyaletin pul basmaya ve posta taşıma hizmeti yetkisine sahip olmadığında pulları çıkartıyordu (1852). Kuzey Alman eyaletleri 1868 yılında Kuzey Almanya Konfederasyonu'nda birleştiler ve kendi posta servislerini "Kuzey Almanya Posta Bölgesi"nde bağladılar (Norddeutscher Postbezirk). Birleşmeden sonra Bavyera ve Württemberg 31 Mart 1920 tarihine kadar kendi posta pullarını üretmede kendi otoritelerini elinde bulundurdular. "Deutsche Reichspost" 4 Mayıs 1871 yılında resmi olarak Kuzey Alman Konfederasyonu pullarını kullanarak başladı ve kendi ilk pulunu 1 Ocak, 1872 yılında bastı. Heinrich von Stephan, posta kartlarının mucidi ve Dünya Posta Birliği'nin kurucusu ilk posta genel müdürüydü. Reichpost'un en çok kabul görmüş pulları "Alman pul" idi. Bu pullar 1900 yılından 1922 yılına kadar basıldı. Bu dönemde "Reichspost" kaydı "Deutsche Post" ile değiştirilerek en uzun seri olmasını sağladı. Pullar Alman otoriteleri tarafından basılarak bütün kolonilerde kullanıldı () :Alman Güney Batı Afrikası, Alman Yeni Ginesi, Kiatschou, Togo, Samoa, Marşal Adaları, Mariana Adaları, Karolin Adaları, Alman Doğu Afrikası ve Kamerun. Bu pullar imparatorluk yatı olan SMY Hohenzollern'i gösteren yeknesak bir yapıdadır. Düzenli Alman sürşajlı pulları yat basımlı pulların tanıtımından önce kullanılıyordu. İmparatorluk Almanyası postane bürolarını Fas, Türkiye ve Çin'in güvenli kasabalarında sürdürüyordu. İptal damgalı veya üzeri sürşarjlanmış olmalarıyla tanınabilen pullar yerel nominal değeri ve