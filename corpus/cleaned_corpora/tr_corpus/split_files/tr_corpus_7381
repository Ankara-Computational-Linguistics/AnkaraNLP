sonuça buluşturur. Kralkızı Barajı ve Hidroelektrik Santrali Kralkızı Barajı ve HES, Diyarbakır ili sınırları içerisinde Diyarbakır'a 81 km, Dicle ilçesine 6 km mesafede Dicle Nehri'nin ana kolu olan Maden Çayı üzerinde yer almaktadır. Enerji üretmek amacıyla 1985-1997 yılları arasında inşa edilmiştir. Kaya gövde dolgu tipi olan barajın gövde hacmi 15.172.000 m³, akarsu yatağından yüksekliği 126,00 m., normal su kotunda göl hacmi 1919,00 hm³, normal su kotunda göl alanı 57,50 km²'dir. Baraj 90 MW güç ile yıllık 146 KWh'lik elektrik enerjisi üretmektedir. Elektrik üretimi için gölünde 2 milyar metreküp su olması gereken Kralkızı Barajı'ndaki su miktarı kuraklık nedeniyle 520 milyon metreküpe indi. Su seviyesinin düşmesi nedeniyle barajda Ocak 2007 de 46 gün elektrik üretimine ara verilirken, enerji üretimi için su seviyesinin en az 700 milyon metreküp olması gerektiği bildirildi. Kralkızı-Dicle entegre projesinin bir parçası olan enerji amaçlı bu projede yılda 146 milyon KWh elektrik enerjisi üretilerek, ekonomiye 1997 yılı fiyatlarıyla 1 milyon 460 bin TL sağlanmaktadır. Kralkızı Barajı ayrıca, Dicle barajı için depolama görevi görmektedir. 25 Ekim 1997'de su tutulmaya başlayan projede 30 Aralık 1997'de inşaat bitirilerek üretime geçilmiştir. 1997 yılı fiyatlarıyla hesaplanın proje maliyeti yaklaşık 31 milyon TL'dır. Sleight of Hand (Büyük Kaçış bölümü) Sleight of Hand, Prison Break dizisinin onuncu bölümüdür. İlk gösterimi 7 Kasım, 2005 tarihinde Amerikan Fox kanalında olmuştur. Türkiye'de ise CNBC-e kanalında 17 Ağustos, 2006 tarihinde ilk olarak gösterilmiştir. Bölümü "Nick Santora" yazıp, "Dwight H. Little" yönetmiştir. Bu bölümde Nika Volek karakteri eklenmiştir. John Abruzzi, Philly Falzone'nun Yüzbaşı Brad Bellick'e yaptığı ödemeyi durdurmasından sonra hapishane iş kollarındaki gücünü kaybetmişti, Michael ve diğer takım üyeleri hapishane işkollarına geri dönebilmek için yardıma ihtiyaçları vardı. Abruzzi, Michael'a kontrolü ele geçirebilmenin tek bir yolu olduğu bununda Otto Fibonacci'yi onlara vermeleri gerektiğidir. Michael masum bir adamı vermek istemez fakat Abruzzi ile bir plan yapar. Michael Abruzzi'den Falzone ile bir görüşme ayarlamaını ister ve Michael ona Fibonacci'nin bulunduğu yerin adresini verecektir. Onlar onu korkutmak için oraya gittiklerinde yerel şerif onları bekliyor olacak. Fibonacci'yi gözetim altında tutan karısını birkaç kez telefonla arar. Falzone Abruzzi'den sonra Fibonacci'yi bulmaya gider onun Kanada'da olduğuna inanmıştır. RCMP polisi onlara hemen müdahale eder. Bu sırada Fibonacci Kansas gazetesini okumaktadır. Abruzzi Michael'ın yanına gider ve nasıl hissettiğini sorar. Her ikisi de durumdan memnundur, fakat beklenmedik bir şekilde rahatsızlanacaktır. Kaçış odasında, Michael, Lincoln, Abruzzi ve Sucre kaçıştan sonra ne yapacaklarını konuşmaktadır. Abruzzi Sardinia'yua gideceğini, Sucre Maricruz'un yanına gideceğini ve Michael, Lincoln'e sessizce birlikte Darien Gap, Panama'ya gideceklerini orada yaşamlarını devam ettirmek için dalış malzemeleri satan bir dükkân açacaklarını söyler. C-Note kaçış takımında çimento olduğunu fark etmişti. O yeni hapishane iş kollarının başkanına çalışmak için ayda 150$ vermişti. O'da bunu kabul etti. C-Note kaçış planını zihninde canlandırdı. Çünkü barakada ki yumuşak zemini fark etmişti ve kaçış planından haberdardı. Atlas Cheetah Atlas Cheetah, Güney Afrika Hava Kuvvetleri (SAAF) envanterinde bulunan bir muharebe uçağıdır. Yine bir Güney Afrika firması olan ve 1965'te kurulan Atlas Aircraft Corporation tarafından Dassault Mirage III uçağının geliştirilmiş bir sürümü olarak üretilmiştir. Tek koltuklu Cheetah E ve Cheetah C ve çift koltuklu Cheetah D olmak üzere üç türevi imal edilmiştir. Cheetah E'lerin kal'e ayrıldığı SAAF'ta, şu an görev yapan 28 Cheetah C ve Cheetah D, Atlas Aircraft Corporation'ın yerini alan Denel firmasınca yine 28 adet Saab JAS-39 Gripen ile değiştirilecektir. Atlas Cheetah programı, Angola ve Küba'da konuşlanan Sovyet Uçaklarına karşı Güney Afrika Cumhuriyeti'nin 1980'lerde modern muharebe ve taarruz uçağı ihtiyacının baş göstermesi ve Güney Afrika'nın sınır savaşlarında kullandığı çok yıllık uçakların bakım ve onarım maaliyetlerinin yükselmesi ile başlatılmıştır. O esnada Amerika'nın uyguladığı silah ambargosundan bunalan ve silah alımı yapamayan Güney Afrika Cumhuriyeti, tek seçenek olan kendi savunma sanayisini geliştirmeyi tercih etmiştir ve ülke havacılık endüstrisi, eldeki mevcut uçakları teknik anlamda geliştirme kapasitesine ulaşmıştır. O sırada SAAF envanterinde Dassault Mirage III (EZ/CZ/BZ/DZ/D2Z/RZ/R2Z) uçakları ile 1977'de envantere dahil edilen modern Mirage F1 uçakları bulunmakta idi. Bu uçaklar, Güney Afrika'nın hava savunmasının bel kemiğini oluşturuyordu. Zira, Mirage III'ler için mevcut birkaç geliştirme programı yürütülüyordu. Bu yüzden Mirage III'ler geliştirme çalışmaları için temel uçak grubu olarak seçildi. Geliştirme programının ana yürütücülüğünü Atlas Aircraft Corporation üstlenmiştir (Daha sonra Denel Aerospace Systems olmuştur). Geliştirme, sonucunda yeni bir uçak çıkaracak kadar ayrıntılı olmuştur. Uçak iskeletinin %50'si değişikliğe uğramış, hava alıklarının hemen arkasına hareketsiz bir kanart ilave edilmiş, kanat kökleri desteklenmiş, havadan yakıt ikmali yapabilmesi için teçhizat eklenmiş, fırlatma koltuğu yenilenmiş, motor yine Güney Afrika'da geliştirilen ve eskisinden daha güçlü olan Atar 9K50C-11 motoru ile değiştirilmiş, drooping hücum kenarı ve köpek dişi yarığı ile birlikte bir ana spar desteği kanatlara ilave edilmiş, ikiz bilgisayarlı uçuş kontrol sistemine bağlı eleronlar monte edilmiş ve buruna yüksek hücum açısında yüksek performans sağlayacak kaplama eklenmiştir. Sadece aerodinamik iyileştirmeler bile dönüş oranını %15 oranında arttırmış, daha geniş hücum açısında seyretme kabiliyeti getirmiş, asgari seyir hızını 100 knot'a kadar düşürmüş ve azami kalkış ağırlığını 700 kg kadar arttırmıştır. Tüm bu iyileştirmelere mukabil, azami seviye uçuş hızı ve ivmesi %5 oranında düşmüştür. Buna ek olarak, ileti teknolojili aviyonik sistemler olan radar, EW ve özsavunma sistemleri yüklenmiştir. Füze ve radar uyarı sensörlerini içeren ve otonom olarak uçağın elektronik frekans bozucu ve alevli yanıltıcı ünitelerini içeren özsavunma sistemlerini devreye sokan EW sistemi ve Güney Afrika'da geliştirilen kaska monteli görüş sistemi ile baş üstü gösterge sistemleri, ilave edilmiş geliştirilmiş Doppler radarı ve kokpit teçhizatı ile bambaşka bir uçağı ortaya çıkarmıştır. Havacılık konusunda yayın yapan önemli organlar, bazı gelişmiş bileşenlerin geliştirme programının sonlarına dahil olan Israel Aircraft Industries firması aracılığıyla İsrail kaynaklı olduğuna inanmaktadır. 16 Adet Cheetah D, o sırada SAAF envanterinde bulunan 27 adet Mirage IIIDZ/D2Z'lerden, 16 Adet Cheetah E ise Mirage IIIEZ'den elde edilmiştir. 38 adet üretilen Cheetah C için uçak iskeletleri ise İsrail'den getirtilmiştir. Atlas; 845 nolu Mirage IIID2Z üzerindeki çalışmalara 1983 Nisan'ında başlamıştır. Ne zaman bitirdiği tam olarak bilinmemektedir ama ilk resmi Cheetah D uçuşu 16 Temmuz 1986'da gerçekleştirilmiştir. 1993 yılında tüm bu uçaklar hizmete başlamış bulunmuştur. 1989'da sona eren Güney Afrika sınır savaşlarında bu uçaklardan hiçbiri kullanılmamış, yalnız Cheetah E'ler alarm durumları için iki adet olmak üzere devriye görevinde kullanılmıştır. Bugün bütün Cheetah'lar SAAF 2. Filosunda görev yapmaktadır. Bu türev, cheetah serisinin en gelişmiş türevidir ve SAAF'ta sadece muharebe uçağı olarak görev yapmaktadır. Uçak hakkındaki bazı ayrıntılar Güney Afrika Cumhuriyeti tarafından hala açıklanmamaktadır. Üstte sayılan geliştirmelerin yanı sıra Cheetah C, daha gelişmiş aviyonik sistemlere sahiptir. Bunlar şöyle sıralanabilir: Yeni bir Doppler radarı, çok modlu radar (F-16 Blok 50'lerde benzer sistemler kullanılmaktadır), daha gelişmiş EW sistemi, nitelikleri tam bilinmeyen bir veribağlantısı sistemi(datalink), kaska monteli görüş ve başüstü gösterge sistemi ve HOTAS kontrolü. Bunların yanı sıra tek parçalı ve radyasyon korumalı kokpit camı, yeni ve daha kısa harici boru içeren havadan ikmal teçhizatı, yeni süspansiyon sistemleri, geliştirilmiş Atar 9K50 motoru ve kanat fazlalıklarının alınması gibi gelişmiş özellikler de eklenmiştir. Silah sistemleri Cheetah D'de de olduğu gibi, kesin güdümlü mühimmat, lazer güdümlü bomba, GPS güdümlü bomba ve TV güdümlü bomba gibi gelişmiş sistemlerden oluşmaktadır. Ayrıca MUPSOW ve TORGOS gibi başıboş havadan-karaya füze sistemleri de ihtiva etmektedir. Bunun yanı sıra V4 R-Darter, BVR, radar güdümlü füze, U/Darter, kısa menzilli kızılötesi güdümlü füzeler gibi gelişmiş havadan havaya füze sistemlerine de sahiptir. SAAF 2. Filosunda yer alan Cheetah C'lerin Hava Muharebe Manevra kabiliyeti ABD Hava Kuvvetleri 494. filosuna ait F-15E'lerle karşılaştırılmış ve hemen hemen eşit skorları elde etmişlerdir. 2012'ye kadar SAAF envanterinde görev yapacak olan Cheetah C'ler, JAS-39 Gripen'lerle değiştirilecektir. Cheetah D, Cheetah C pilotlarının eğitim uçağı olarak kullanılan iki kişilik Cheetah türevidir. İkincil taarruz kabiliyeti ve kesin güdümlü mühimmat sistemi içermektedir. "Project Recipient" adı altında mevcut 13 Cheetah D'lerin 10 adedinin mevcut Atar 09C motoru, Atar 09k50C-11 ile değiştirilmiş, üç adedi kal'e ayrılmıştır. Cheetah D'nin aviyonik sistemlerinde de bazı iyileştirmelere gidilmiştir. Kokpit camı da iyileştirilen bileşenler arasındadır. 845 No'lu Cheetah D şu an SAAF'a ait deneme uçuşu ve geliştirme merkezi tarafından kullanmaktadır. Denel Dynamics MUPSOW başıboş silah sistemi geliştirilmesi esnasında yenice kullanılmıştır. Denel firması, 844 ve 847 nolu uçakları da deneme uçuşlarında kullanmaktadır. Bu uçaklar 2007 yılında JAS-39D Gripen'lerle değiştirilecektir. Yine tek koltuklu bir türev olan Cheetah E, Cheetah C hizmete girmeden önceki periyotta kullanılmış ve kısa ömürlü olmuştur. 1987'de hizmete giren uçak, 1992'e tamamen emekli olmuştur. Basit aviyonik sistemlerle ve Atar 9C-3 motoruyla donatılmış uçağın temel misyonu devriye uçuşları olmuştur. Bu görev sırasında V3B (Daha sonra V3C) füzeleriyle donatılmış ve kuzeyden gelecen alarm durumlarına karşı devriye görevinde bulunmuştur. 842 nolu Cheetah E, standart olmayan kamuflaj deseniyle bugün SAAF müzesini süslemektedir. 819, 820, 827, 832, 833 nolu uçaklar ise 2003 yılında elindeki Mirage'ları ENAER Pantera'lara dönüştürecek olan Şili talep etmiştir. Şili'nin yedi adet Cheetah E daha istemesi beklenmektedir. Bu türev, sadece keşif görevi için kullanılmak üzere tek bir uçak üzerinde uygulanmış bir fizibilite ve geliştirme çalışmasının ürünüdür. Atar 9K50 motoru, Cheetah E'de bulunan radar sistemini içermektedir. Fakat SAAF, Cheetah R programını sürdürmekte ısrarcı olmamıştır. Bugün, İleri Muharebe Kanadı teknolojisini de içeren bu uçak SAAF müzesinde yer almaktadır. Keşif uçağı görevini, Vinten Vicon 18 Series 601 keşif podu içerek Cheetah C'ler görmektedir. Fikri SÃ¶nmez Fikri Sönmez (d. 1938, Fatsa - ö. 4 Mayıs 1985, Amasya), Ordu'nun Fatsa ilçesinin belediye başkanlarından. Fatsa'da sosyalist bir yönetim kurduğu gerekçesiyle, 12 Eylül askeri darbesine giden süreçte yapılan bir askeri operasyonla görevinden alınmış, işkence gördüğü cezaevinde hayatını kaybetmiştir. Nam-ı diğer Terzi Fikri, 1938 yılında Ordu-Fatsa'nın Kabakdağı köyünde doğdu. Ailesinin ihtiyacı üzerine ilkokuldan sonra bir terzinin yanında çırak olarak çalışmaya başladı. 60'lı yılların ortalarında TİP'e üye oldu ve partide aktif olarak görev aldı. Dev-Genç saflarında 6. Filo'ya karşı düzenlenen gösterilere katıldı. 1970 ortalarında sol içinde ortaya çıkan yeni saflaşmalarda Mahir Çayan'ın görüşlerine katılarak THKP-C tarafında yer aldı. 1971-1972 yıllarında Mahir Çayan ve arkadaşlarının Maltepe Askeri Cezaevi'nden kaçışlarından sonra, Karadeniz Bölgesi'ne geçmelerinde ve bu bölgedeki ilişkilerinde ve eylemlerinde yardımcı olduğu gerekçesiyle THKP-C Davası'nın diğer sanıklarıyla birlikte 2 yıl kadar tutuklu olarak yargılandı ve 1974 affıyla tahliye oldu. Giresun, Ordu, Samsun bölgelerinde aktif faaliyet yürüttüğü sırada Devrimci Yol üyesiydi. 1978 yılından itibaren sol gruplar Fatsa'da etkinliklerini artırdı. 1979 yılında belediye başkanı Nazmiye Komitoğlu'nun vefatı nedeniyle yapılan ara seçimde Sönmez, bağımsız belediye başkan adayı oldu ve 14 Ekim 1979'da seçimi kazandı. Seçildikten sonra Fatsa'yı özelliklerine göre 11 bölgeye ayırarak halk komitelerini oluşturdu ve iki ayda bir yapılan halk toplantılarıyla halkın belediye yönetimine katkıda bulunmasını sağladı. Bu komitelerin üyeleri bu toplantılarda belediye çalışmalarını denetler, gerekirse komite üyelerini görevlerinden alırlardı. Komitelerde belediye faaliyetlerinden başka içki, kumar sorunları, kadına şiddet gibi diğer konular da ele alınmaya başlandı ve bu sorunların geriletilmesinde önemli mesafe kat edildi. Bu komitelerin gerçekleştirdiği önemli çalışmalardan biri de "Çamura Son" kampanyası idi. Bu ve benzeri projelerle bölge halkı belediye çalışmalarına ortak edildi ve halkta sosyal sorumluluk duygusu gelişti. Kampanyanın ardından bir de Fatsa Halk Şenliği düzenlendi. İlçe kısa bir süre içinde sosyalist solun simgesi olurken sağcı basın organları ve politikacılar tarafından da eleştirilere hedef oldu. 11 Temmuz 1980'de ilçeye "nokta operasyonu" diye tabir edilen bir askeri operasyon düzenlendi. Operasyondan önce Fatsa AP, CHP ve MSP ilçe başkanlarının yaptıkları ""Fatsa'da komünist işgal yoktur. Fatsa'da ateş ile barut yok, böylesine huzurlu bir yerde olay çıkartmayı istemek niye?"" açıklamaları bile operasyonu durdurmaya yetmedi. 11 Temmuz günü gözaltına alınan Fikri Sönmez, cezaevinde işkence gördü ve 4 Mayıs 1985 günü cezaevinde geçirdiği kalp krizi sonucu yaşamını yitirdi. Sönmez'in çalışmaları, bir sosyalist yerel yönetim deneyimi olarak görüldü ve yerli ve yabancı birçok araştırmaya da konu oldu. Yavuz Fazlıoğlu Yavuz Fazlıoğlu (d. 27 Nisan 1966; Adapazarı), Türk sanat yönetmeni. Marmara Üniversitesi Atatürk Eğitim Fakültesi Resim Öğretmenliği heykel ana sanat dalı bölümü mezunudur. And Then There Were 7 (Büyük Kaçış bölümü) And Then There Were 7, Prison Break dizisinin onbirinci bölümüdür. İlk olarak Amerikan Fox kanlında 14 Kasım, 2005 tarihinde gösterilmiştir. Türkiye'de ise CNBC-e kanalında 17 Ağustos, 2006 tarihinde gösterilmiştir. Senaryo yazarı "Zack Estrin", yönetmeni ise "Jesús Salvador Treviño" 'dur. Michael ve Abruzzi'nin ayarladığı Philly Falzone'nun Kanada'da gerçekleştirdiği başarısız baskından sonra Abruzzi hapishane iş kollarını tekrar düzenler. C-Note bir yolunu bulup barakaya gelerek onlara deliği ve kaçış planlarını bildiğini söyler. Planı bildiği için onu da kaçış takımına dahil ederler. Westmoreland daha önce Michael'ın teklifini kabul etmemişti, kızının kanser hastası ve ölmek üzere olduğunu öğrenir. Ölümünden önce kızını görmek ister fakat Müdür Pope bunun hukusal açıdan mümkün olmadığını söyler. Bunun üzerine O'da kaçış takıma dahil olmayı düşünür. Michael eş ile görüşmeye çağrılır, diğer takım üyeleri buna çok şaşırırlar. Nika Michael'la, Michael'ın Fox River'a girmek için banka soymasından iki gün önce evlenmişti. O Michael'a kredi kartı verir ve buna hapishanede neden ihtiyaç duyduğunu sorar. Sara koridorda yürüken, Michael'ın Nika ile kucaklaşmasını görür. Arkasını döner ve başka yöne gider. Westmoreland Michael'a takıma dahil olmak istediğini söylediği zaman, Michael kuşkulanır ve takımın her üyesinin dahil olurken ortaya bir şey koyduğunu söler. Westemoreland bunun üzerine ona para teklif eder ve kendisinin uçak kaçırıp 1.5 milyon dolarla ortadan kaybolan D.B.Cooper olduğunu itiraf eder. Bunu kanıtlamak için Michael'a 100 dolarlık bir banknot verir, banknotun seri numarası çalınan paralar ile aynıdır. Şirket (The Company) tarafından gönderilen Quinn, Nick ve Veronica'yı bulundukları barakanın dışından izlemektedir. O, bir parça zımpara kağıdıyla yüzünü yaralar. Nick kapıyı açar, Quinn yaralandığına dair yalan söyler ve içeri girmek için izin ister. Quinn, Nick'e ateş ederek yaralar ve silahı Veronica ile L.J.'ye doğrultup kımıldamamalarını söyler. Ayrı odalarda Veronica ve L.J.'yi bağlar. Sonra onları sorgulamaya başlar. Quinn, Burrows dosyasından başkalarına bahsedip bahsetmediklerini ve kimin ne bildiğini öğrenmek için onları ikna etmeye çalışır. Michael kaçış planına Nika'dan aldığı kredi kartı ile devam edecekti. Fakat bu bir kredi kartı değildi, sadece geçiş kartıydı. Michael kartın arka tarafını soyduğunda manyetik bantlı beyaz bir yüzey ortaya çıkar. Geçmişten gösterilen görüntülerde Michael hapishanenin güvenlik sistemini çözdüğü ve kapılardan geçmek için bu karta yüklediği görülür. Bu kartla mahkûmlar hapishaneyr girerken teslim ettikleri özel eşyalarının bulunduğu odanın kapısını açmaktadır. Michael gece olunca bu kartı kullanarak odaya girer. Fakat aradığı saati kayıptır. Westmoreland, gardiyanlardan bazılarının mahkûmların özel eşyalarını çaldıklarını söyler. Michael aradığını gardiyan Geary'nin kolunda görür. Tweener hapishane iş kollarına girmek ister, Michael'da bunu kullanarak Tweener'dan onun için saatini geri almasını ister. Saati geri geldiktan sonra Michael saatini ses kaydı yapan cihaza bağlar ve revirin dışındaki çimlere gömer. Ertesi gün Sara, Michael dışarıda çalışırken ona evli olup olmadığını sorar. Michael, ona bunun tam anlamıyla bir evlilik olmadığını, formaliteden ibaret olduğnu söyler. Sara bundan sonra aralarındaki ilişkinin sadece doktor ile hastası arasındaki gibi bir ilişki olacağını söyler. Hatta onun hakkında daha fazla bir şey bilmek istemediğini belirtir. Michael onu durdurmak ve onunla konuşmak ister fakat Sara arkasını dönüp gider. Veronica elinin bağlı olduğu plastik bağdan kurtulur ve sandalyesi ile Quinn'e vurur. L.J. ve Nick'in yanına gider. Quinn bir süre sonra Veronica'nın karşısına çıkar, L.J. Quinn'ni iterek kuyuya düşmesini sağlar. Sonra hepbirlikte bulundukları barakadan uzaklaşırlar. Kellerman ve Hale, Quinn'i buldukları zaman onun bulunduğu kuyunun ağzını kapatarak onu orada ölüme terkederler. Yüzbaşı Bellick, Nika'yı daha önce bir yerde gördüğünü düşünmektedir. Bir striptiz kulübüne gider ve onu orada bulur, ondan ziyareti sırasında Michael'a ne verdiğini sorar. Michael ve Sucre, Michael'ın dışarı gömdüğü kayıt cihazının kaydettiklerini dinlemektedir. Gardiyanların anahtarlarının çıkardığı sesi duyar ve gardiyanların her 18 dakikada bir tur attıklarını hesaplar. Bu sürede onların duvarı aşmaları gereklidir. Michael, revirin penceresinde ki demir parmaklıkları 5 dakikada sökerlerse hepsinin duvarın öbür tarafına geçmeleri için kalan sürenin 13 dakika olacağını hesaplar. Her birinin duvarın öbür tarafına 2 dakikada geçebileceğini hesaplar ve bu hesaba göre en fazla 6 kişi gelebilir. Fakat takım yedi kişidir ve birin ayrılması gereklidir. Odd Man Out (Büyük Kaçış bölümü) Odd Man Out, Prison Break dizisinin on ikinci bölümüdür. İlk olarak Amerikan Fox kanalında 21 Kasım 2005 tarihinde gösterilmiştir. Türkiye'de ise, CNBC-e kanalında 21 Ağustos 2006 tarihinde gösterilmiştir. Bölümün senaryosunu "Karyn Usher" yazmıştır, yönetmenliğini ise Bobby Roth yapmıştır. C-Note, Michael'ı Lincoln'e takımda bir kişinin fazla olduğunu söylerken duydu. Bunu diğer takım arkadaşlarına söyledi fakat bu arada T-Bag dışardaydı. Michael zamanın neden kısıtlı olduğunu açıklar. Oybirliğiyle T-Bag takımdan çıkarılacaktır. T-Bag bunu öğrenir ve kendisini garanti altına almak için dışarıdan birine kaçış planını söylediği belirtir. Bu kişi onun kuzenidir. Abruzzi bu durumu bozmak için dışarıdaki arkadaşına T-Bag'in kuzenini ortadan kaldırmasını söyler. Veronica ve L.J. hastanede Nick'in ameliyattan çıkmasını beliyordu. L.J. gazetede annesinin cenazesinin bugün saat 2'de olduğunu öğrenir, Veronica'ya haber vermeden gider. L.J. mezarlığa gittiğinde annesinin tabutuna yaklaşmadan önce etrafına iyice bakınır. Ajan Hale uzaktan L.J.'yi izlemekteydi, L.J. annesinin tabutuna dayanıp ağlamaya başlar. Hale L.J.'nin kederini görünce üzülür. L.J.'yi hastaneye kadar takip eder, bu sırada Veronica Nick'in yanında oturuyordu. Hale, L.J.'nin Veronica'nın omuzuna yaslanıp ağlayışını seyretti. Kellerman'ın onları öldürme emrini dinlememeliydi ve oradan uzaklaştı. Bellick, Michael'a Nika'nın kaçak olduğunu ve ona ne verdiğini bildiğini söyler. O, onu Nika yüzünden küçük düşürmek için provoke etmeye devam ederken Sara onu durdurur. Sonra oradan ayrılır. Michael Sara'ya Nika'dan bahsetmek ister, onunla sadece yeşil kart alabilmesi için evlendiğini söyler. Sara da ziyarete geldiği zaman ona sarıldığını gördüğünü söyler. Michael bunun sadece bir iş olduğunu tekrarlar. Sara, Michael'ın insülin iğnesini yaptıktan sonra hiçbir şey söylemeden gider. Michael kaçış için son hazırlıkları yapmaktadır. Michael kaçacakları borudan 6 mt. yukarıda bulunan ızgaraya ulaşmanın bir yolunu bulmalıydı. Michael boşluğu ve boruyu suyla doldurmayı düşünür. Hapishaneye girerken bıraktığı eşyalarının arasındaki takım elbisesinin içinden ipi çıkartır, bu ip sayesinde revirin altında bulunan odaya ulaşabileceklerdir. Takım elbisesiyle suyun giderini tıkar. Buraya su dolduktan sonra yukarıda bulunan odaya çıkar, revirde açtığı delikten Dr. Tancredi'yi elini yıkarken görür. Kaçış için son hazırlık da tamamlanmıştır. Abruzzi'nin adamı işi tamamladığını ancak bir problem çıktığını adamı ve adamın beş yaşındaki çocuğunu öldürdüğünü söyler. Abruzzi şok geçirir ve içini suçluluk duygusu kaplar. Abruzzi hücresindeyken duvardaki pas lekelerinde İsa'nın silüetinin belirdiğini görür. Papaza bağışlanmak istediğini söyler ve günah çıkartır. Kuzeninin ve yeğeninin ölümüne çok sinirlenen T-Bag Abruzzi'nin boğazını jiletle keser. Abruzzi yere yığılır ve her yer kan gölüne döner. Kaçış takımı Michael'ın delikten çıkmasını beklemektedir. Bu sırada gardiyan Geary durumu kontrol için oraya gelmektedir. Westmoreland'dan Michael'ın daha çıkmadığı uyarısını alan Lincoln Geary'nin önünü keser. Fakat o içeri girmek ister, Lincoln de kaçış planını öğrenmesin diye Geary'ye saldırır. Colin Farrell Colin James Farrell (d. 31 Mayıs 1976, Dublin), İrlandalı aktör. 2000 yılına kadar televizyon şovlarında ve filmlerinde küçük roller alan Colin Farrell, 2000'li yıllarda vizyona giren Azınlık Raporu, Büyük İskender, Kanun Namına ve Telefon Kulübesi filmleriyle geniş bir hayran kitlesine sahip olmuştur. Oyuncu özel hayatıyla da birçok kere gündeme gelmiştir. Kanun Namına filmi için filmin uyarlandığı orijinal dizisi Kanun Namına'da Dedektif Çavuş James "Sonny" Crockett / Yer Altı Dünyasına Sızdığı Sahte Kimliğiyle James "Sonny" Burnett rolü ile efsaneleşen, günümüzün genç erkek ve erkek modasının temellerini atan Don Johnson tarafından kendi rolünü dizinin filminde canlandırması için dizinin de yönetici yapımcısı ve yönetmeni olan Michael Mann'e önerilmiştir. Don Johnson kendisinin idolüdür. Çamiçi End of the Tunnel (Büyük Kaçış bölümü) End of the Tunnel, Prison Break dizisinin onüçüncü bölümüdür. İlk olarak Fox kanalında Amerika'da ve Kanada'da yayınlanmıştır. Türkiye'de 22 Ağustos, 2006 tarihinde CNBC-e kanalında ilk olarak gösterilmiştir. Bu bölümün yazarı dizinin yaratıcısı "Paul Scheuring" 'dir, yönetmeni ise "Sanford Bookstaver" 'dir. Dizinin bu bölümü diğer bölümler arasında en popüler olanıdır. T-Bag, Abruzzi'nin boynunu jiletle kestikten sonra Abruzzi hapishane dışında bir hastahaneye kaldırılır. Lincoln maksimum güvenlik altına alınır, geriye kalan beş mahkûm ne yapacaklarını bilememektedir. Michael, Burrows'un 32 saat gözetim altında olacağını ve bunun için kaçışı ertelemeyi ister. Fakat diğer dördü hemen gitmek isterler. Michael kaçışın bu akşam olabilmesi için gerekli ayarlamaları yapar. Burrows rahip ile birlikte dua etmek ister. Michael rahibe Burrows'a vermesi için İsa'nın şeklinin bulunduğu bir haç göndermek ister. Rahip bunu Burrows'a vermeyi kabul eder. Burrows bu haçın arkasındaki metal plakanın altına saklanmış siyah bir hap ve birde ufak kâğıda yazılmış bir not bulur, notta "8:10'da yut" (EAT 8:10) yazılıydı. Michael bunu Lincoln'ü revire götürtebilmek için saklamıştı. Lincoln hapı 8:10 yani kaçıştan 50 dakika önce yutar ve midesinde ağrılar başlar. Gardiyanlar onu hemen revire götürür, Dr. Tancredi bunun gıda zehirlenmesi olduğunu söyler. Kaçakların gece orada kalabilmeleri için Michael bir su borusunu patlatır ve etrafı su basar. Bellick geldiğinde onu etrafın sabaha kadar küfleneceğine inandırırlar ve onlara bütün gece burada kalıp etrafı kurutmalarını söyler. Beş kaçak sırayla borunun içine girmeye başlar ve revirin altındaki odaya ulaşmak için borunun içinde emekleyerek ilerlemektedirler. Sonunda odaya ulaşırlar. Fakat Michael'ın daha önce kimsayal karışım dökerek açtığı deliğin yerine başka bir boru takılmıştı. Boruyu kırmaya uğraştılar ama başaramadılar. Bu Michael'ı şaşkına çevirmiş ve üzmüştü onlara buradan çıkamayacaklarını söyler. Bölümün sonunda T-Bag Michael'ı tehdit ederek "bu bir seçenek değil sevimli çocuk" dedi. The Rat (Büyük Kaçış bölümü) The Rat, Prison Break dizisinin ondördüncü bölümüdür. İlk gösterimi 20 Mart, 2006 tarihinde Amerikan Fox kanalında olmuştur. Türkiye'de 1 Haziran 2006 tarihinde CNBC-e kanalında ilk olarak gösterilmiştir.Bölümün yazarı "Matt Olmstead", yönetmeni ise "Kevin Hooks" 'dır. Kaçış takımı Michael'ın planının hatalı olduğunu fark eder. Değiştirilen boruyu başka bir bopru yardımı ile yerinden sökmeye çalışırlarken boru klırılır ve zemine düşer. O sırada ordan geçmekte olan bir gardiyan sesi duyar. Gardiyan kaçacakları odaya gelmeden ordan ayrılırlar. Yüzbaşı Bellick onları kontrole gider. Westmoreland diğerlerinden daha yaşlıdır ve yolu zamanında tamamlakta zorlanır. Onlar bütün gece boyunca etrafı temizleyememiştir. Onlara hakaret ederek diğer gardiyanlarla birlikte hücrelerine geri götürmek ister. Bellick hemen birinin eksik olduğunu fark eder ve odaya geri döner, Westmoreland'ı odada ayakkabısını bağlarken bulur. Takım, hücrelerine geri gönderilir. Sucre ve Westmoreland Michael'ı avutmaya çalışır. Michael'a endişelenmemesini Lincoln'nün yardım etmeye çalıştığını bildiğini söylemeye çalıştılar. Westmoreland'da ona abisinin birkaç hafta zorluk çekeceğini söyler ve ekler ölümün en kötüsü ölümü beklemektir. Michael, eğer elektrikli sandalyeyi çalıştıran sistemde bir hata oluşursa, sistemin tekrar çaıştırılması için idamın üç hafta ertelenebileceğini bilmektedir. Michael bu sıkıntıdan kurtulmak için tünele girer ve elektrik panosunun içine fare yakalamak için yem yerleştirir. Tweener ve Bellick konuşmaktadır. Tweener patates kızartmasını milkshake'e batırıp yemektedir, bu durum Bellick'in hoşuna gider, ve ondan bilgi ister. Tweener bir şey bilmediğini söyler. Bellick sinirlenir ve hamburger ve patates kızartmsı için ondan 100$ ister, Tweener'da ona Michael ve Westmoreland'ın sandalye ile ilgili bir şey konuştuklarını söyler. Bellick sandalyenin tekrar kontrol edilmesini ister ve hatayı fark eder. Elektrik panosunu kontrol ederken içinde fare ölüsü bulurlar. Tekniker bunu rapor etmesi gerektiğini söyler, Bellick sigortanın hemen değiştirilip sistemin çalışır hale getirilmesi için onları zorlar. Michael ışıkların yanıp söndüğünü görünce korkar, sistem mükemmel çalışmaktadır. Michael son ziyaret için Lincoln'nün yanına gider. Lincoln temyiz hakkında konuşmak istemez, Michael'a infazın gerçekleşeceğini söyler. Bu konu hakkında daha fazla konuşmak istemez. Michael yenildiklerini kabul eder. Beraber kâğıt oynayıp, yabanmersinli gözleme yediler, O son yemeği olarak bunu istemişti. Nick ve Veronica Lincoln'nü temize çıkarmak için yargıçla konuşur. Michael özür diler, Dr. Tancredi Veronica ve Nick'le konuşmaya gider. Sara vali olan babasına Lincoln'nün dava dosyasından bahseder ve oda bundan daha yeni haberi olduğunu söyler. Vali ona mahkûmların onu kullandığını söyler ve vali seçilme nedeninin bu gibi durumlardaki katı tutumu olduğunu belirtir. Sara ona, bilgiyi verenin kızı değil de herhangi biri olarak görmesini ve dosyayı ona göre değerlendirmesini ister. Müdür ve birkaç gardiyan Lincoln'ü infaz odasına götürürken vali telefonla arar. Birkaç dakika Michael, Lincoln, Sara ve Veronica birbirlerine bakarlar, müdür devam etmeleri gerektiğini söyler. Vali telefonu kapadığında yanında bulunan Başkan Yardımcısı ona bu yaptığını asla unutmayacaklarını söyler. Grup ölüm odasına doğru yürümeye devam eder. Bellick şaşırtıcı bir şekilde Veronica'nın sarı çizgiyi geçip Lincoln'le vedalaşmasına izin verir. Veronica, Lincoln'e onu ilk gördüğü andan itibaren sevdiğini söyler. Müdür'ün emriyle Bellick Michael'ın kelepçesini çıkartır, kardeşinin yanına gider ve ona sarılır. Kardeşi ölüme giderken Michael göz yaşlarını tutamaz. Bölüm, Lincoln sandalyeye bakarken son bulur. UEFA Futsal Åžampiyonlar Ligi UEFA Futsal Kupası, Avrupalı futsal kulüpleri için 2002 yılından beri düzenlenen bir turnuvadır. Önemi itibarıyla futsalın Şampiyonlar Ligi olarak da gösterilebilir. Kasımda Aşk Başkadır Kasımda Aşk Başkadır (özgün adı: Sweet November), Charlize Theron ve Keanu Reeves'in başrollerini paylaştığı bir romantik-drama filmidir. Film, 1968 yılında Herman Raucher tarafından kaleme alınan bir hikâyenin üzerine kuruludur. Sinema eleştirmenlerinden aldığı düşük notlar nedeni ile her yıl en kötülere verilen Altın Ahududu Ödüllerine, 2001'in ödülleri için "En Kötü Uyarlama", "En Kötü Aktör" ve "En kötü Aktris" dallarında aday gösterilmiştir. Filmde Nelson Moss (Keanu Reeves) yaşamını işine adamış tipik bir iş adamıdır.Bir ehliyet sınavında Sara(Charlize Theron) ile tanışır.Sara her ay evini ve kalbini problemli bir adamla paylaşır.Sara, Nelson'a 1 ay boyunca onunla yaşamasını teklif eder(Kasım ayı boyunca).Nelson teklifi kabul eder ve aynı evde yaşamaya başlarlar ve birbirlerine aşık olurlar.Sara hayatında ilk kez bir erkeğe aşıktır ve aslında Sara kanserdir ve bunu Nelson'la paylaşmaz.Nelson Sara'nn kanser olduğunu öğrendiğinde Sara ondan ayrılmak ister.Nelson bu ayrılığa karşı çıksa da sonraları Sara ile ayrılırlar. Ã‡etmi By the Skin and the Teeth (Büyük Kaçış bölümü) By the Skin and the Teeth, Prison Break dizisinin onbeşinci bölümüdür. İlk gösterimi 27 Mart, 2006 tarihinde Amerikan Fox kanalında olmuştur. Türkiye'de 24 Ağustos, 2006 tarihinde CNBC-e kanalında ilk olarak gösterilmiştir. Bölüm yazarı "Nick Santora", yönetmeni ise "Kevin Hooks" 'dır. Lincoln'nün infazı planlandığı gibi gitmez; elektirikli sandalyeye bağlanır ve her şey hazırdır, fakat müdür yargıçtan Lincoln'nün dosyasında değişiklik olduğu gerekçesiyle infazın iki hafta ertelendiği haberini alır. Birisi yargıçın ofisine otopsi raporunu gönderir, sözde Lincoln'nün öldürdüğü Terrence Steadman'ın cesedi tekrar incelenmek için mezardan çıkarılacaktır. İki ayrı otopsi raporu vardı birinde apandisinin sağlam olduğu belirtilmiş diğerinde ise apandisinin alındığı belirtilmiş. Bu çelişki yüzünden yargıç cesedin tekrar incelenmesini istedi. İncelemede Terrence Steadman'nın diş kayıtlarından yararlanılacak, mezardan çıkan dişlerle karşılaştırılacak. İnceleme sonunda Terrence Steadman'nın dişleriyle uyumlu olduğu öğrenildi. İnfaz başlamadan önce Lincoln izleyicilerin arasında babasını görür gibi olur. Başkasıyla karıştırmıştı ya da gerçektan babasını görmüştü. Lincoln müdüre izleme odasında kimlerin olduğunu sorar. Müdür "Headline Press'den William Prall" olduğunu söyler. Lincoln sonra rüyasında Prall ismini hatırlar babasının en sevdiği bezbol oyuncusunun adıydı ve izleme odasındaki adamın babası olduğunu anlar. Şimdi süre iki hafta uzamıştı, Michael kaçış planının tekrar gözden geçirebilirdi. Bu sefer takım psikiyatri koğuşunu kullanmalıydı. Planın en büyük kusuru yola yukardan devam etmeleri gerekiyordu. Bu tehlikeyi göze alırlar. Ne olursa olsun, Michael, hücre arkadaşının kuzeninden bir gardiyan üniforması almalıydı , O çamaşırhanede çalışıyordu, bu kıyafetle geceleyin boruların araştırmak için keşif yapacaktı. Michael boruların keşfinden geri dönerken, yakınından geçen bir gardiyandan saklanmak için arkasına doğru yaslandı ve sırtı sıcak su borularından birine değdi ve sırtının bir bölümü yandı. Bu sürede hiç sesini çıkaramadı ve şimdi üniformada bir delik vardı. Hücresine geri döndü ve Sucre'yi üniformayı çıkartması için zorladı. Michael ağrısından bayıldı. Müdür Sucre'ye Michael'ın sırtının nasıl yandığını sorar, Sara'da Michael'dan sırtının nasıl yandığını öğremeye çalışmaktadır. Fakat herikiside bu soruya cevap vermez. Ajan Kellerman ve Brinker yargıcın ofisinin etrafındaki güvenlik kamerası kayıtlarını incelemektedir. Bilinmeyen adamın kim olduğunu öğrenmeye çalışmaktadırlar. Adam kendini mükemmel bir biçimde kameralardan saklamaktadır, adamın yüzü yargıcın kapısından yansır. Brinker adamı tanır. Bölümün sonuna doğru Dr. Tancredi hemşire Katie'ye Michael'ın vücudundan operasyonla çıkardığı kumaş parçasını gösterir ve bunun gardiyan üniformasından geldiğini anlar. Michael hücresine geri döner, aynadan dövmesinin yanan bölümüne bakar. Psikiyatri koğusundan geçerken kullanacakları yolu gösteren bölüm silinmişti, kaçış tehlikedeydi. İstanbul Üniversitesi İnşaat Mühendisliği Bölümü 6 Kasım 1981 tarihinde 2547 sayılı Yükseköğretim Kanunu uyarınca Üniversiteler yeniden yapılanırken mühendislik eğitimi veren bölümler "Mühendislik Fakültesi" adı altında toplanmıştır. İstanbul Üniversitesi'nde Kimya Fakültesi ve Yer Bilimleri Fakültesi birleştirilerek Mühendislik Fakültesi haline getirilmiştir. Kimya, Kimya Mühendisliği, Jeoloji Mühendisliği ve Jeofizik Mühendisliği Bölümleri ile kurulan Mühendislik Fakültesi'nde 1988 yılında Elektronik Mühendisliği Bölümü, 1989 yılında Bilgisayar Bilimleri Mühendisliği, Makine Mühendisliği, Endüstri Mühendisliği ve Çevre Mühendisliği Bölümleri; 1991 yılında Maden Mühendisliği, Metalurji Mühendisliği, Deniz Ulaştırma İşletme Mühendisliği, Elektrik Mühendisliği ve İnşaat Mühendisliği Bölümleri kurulmuştur. İnşaat Mühendisliği Bölümü 1992-1993 öğretim yılında lisans seviyesinde örgün ve ikinci öğretim, lisansüstü seviyesinde yüksek lisans ve doktora programları ile eğitim-öğretim faaliyetlerine başlamıştır. 1998 yılında alınan bir kararla lisans düzeyindeki ikinci öğretime son verilmiştir. Üniversitenin Avcılar Yerleşkesi'nde bulunmaktadır. Yapı, Geoteknik, Ulaştırma ve Hidrolik anabilim dalları bulunmaktadır. Bünyesinde Geoteknik Laboratuvarı, Ulaştırma Laboratuvarı, Yapı-Malzeme Laboratuvarı ve Bilgisayar Laboratuvarını barındırmaktadır. Kasımoğlu Coşkun Fen Lisesi Kasımoğlu Coşkun Fen Lisesi, 667 numaralı kanun hükmünde kararname ile kapatılan, Küçükyalı ve Maltepe'de faaliyet gösteren kolej, Coşkun Eğitim Kurumları bünyesinde bulunmaktaydı. Katıldığı bütün bilim olimpiyatlarında derece elde eden okul sistematik olarak öğrencilerini bilim olimpiyatlarına hazırlamaktaydı. 2010 ve 2011 yıllarında TÜBİTAK bilim olimpiyatları 1. aşama sonuçlarına göre Türkiye'nin en başarılı üçüncü, İstanbul'un birinci okulu olmuştu. Ayrıca Özel Kasımoğlu Coşkun Fen Lisesi Matematık Takımı, 2010-2011 eğitim yılında aldığı derecelerle İstanbul'un en iyi matematik takımı unvanını hak etmişti. Kapatılan okulun yerine şu an Şehit İlhan Varank Fen Lisesi faaliyet göstermektedir. Adnan Binyazar Adnan Binyazar, (d.7 Mart 1934, Diyarbakır) Türk yazar, eleştirmen. eğitimci ve öğretmen. Adnan Binyazar, Elazığ, Ağın’dan Diyarbakır’a göç eden bir ailenin çocuğu olarak 7 Mart 1934 tarihinde Diyarbakır’da doğdu. Küçük yaştayken babası annesini terk etti. Genç yaşta yalnız kalan annesi ile birlikte anneannesi ve dedesiyle yaşadı. İlkokula 14 yaşında Ağın'da başladı. İlkokulun ardından Dicle Köy Enstitüsü’nü ve Ankara Gazi Eğitim Enstitüsü Edebiyat Bölümü’nü bitirdi. Enstitüden mezun oluktan sonra Çorum ve Maraş İlköğretmen okullarında öğretmenlik yaptı. Emin Özdemir’den aldığı çağrıyla geldiği Ankara'da Hacettepe Üniversitesi Temel Bilimler Yüksekokulu’nda öğretim görevlisi oldu. Gazi Eğitim Enstitüsü’nde, Şentepe Lisesi’nde, Devlet Konservatuvarı’nda, İktisadi ve Ticari İlimler Fakültesi Basın Yayın Yüksekokulu’nda öğretmeyi sürdürdü, Maraş’ta öğretmenlik yaptığı yıllarda kültür, yazın, dil, eğitim sorunlarını ele aldığı deneme, inceleme, değerlendirmeleri çeşitli dergilerde yayınlandı. Ankara döneminde de halk anlatılarına, halk edebiyatı ve diline ilgisini kitaplarıyla yansıtttı. Türk Tarih Kurumu'nda, Kültür Bakanlığı'nda, Türk Dil Kurumu'nda görev yaptı. 1978’de Ecevit Hükûmetinin Kültür Bakanlığını yapan Ahmet Taner Kışlalı’nın çağrısıyla Kültür Bakanlığı Tanıtma ve Yayınlar Dairesinin başkanlığını üstlendi; bu görevi sırasında "Ulusal Kültür" ve "Çeviri" dergilerinin sorumlu yönetmenliğini yaptı. Türk Dil Kurumu yayın kolu başkanlığına seçildi; Türk Dili dergisini yönetti. 1981’de Berlin Eğitim Senatosu’nun çağrısıyla Berlin’e giden Binyazar, İncila Özhan'la birlikte altı ciltlik "Türkçe-Dil ve Okuma Kitabı"'nı yazdı. Bu çalışmaya yönelik bir "Öğretmen Kılavuzu" hazırladı. Almanya’daki liselerde okutulan Türkçe müfredatı hazırlayan kurullara başkanlık yaptı. İsveç ve İsviçre’de öğretmen yetiştirme, Hollanda’da kitap yazma projelerinde görev aldı. Alman okullarında Türkçenin ikinci yabancı dil olarak okutulması üzerine, bu derslerin çerçeve planına uygun Türkçe 1, 2 kitaplarını yazdı. 1999’da Berlin Senatosu’ndan emekliye ayrılarak Türkiye’ye döndü. Öğretmenliğini yazarlığı ile birleştirdiği 1961-1966 arasında çeşitli dergilerde öyküleri yayınlanan Binyazar, daha sonra eleştiri, deneme, roman, inceleme, araştırma türünde toplumun kültürel değerlerini öne çıkartan birçok kitap yazdı. Toplumların ulusal kültürlerini yaşatması ve geliştirmesinin gerekliliğine inandı ve Türk edebiyatının halk anlatılarının estetiği ile beslenmedikçe okuyucuya yabancı kalacağını savundu. Halk anlatılarını ve halk edebiyatını günümüze taşımak amacıyla birçok masal ve öyküyü yeniden kaleme aldı. 1972’den beri hep bütünleyerek geliştirdiği "Dede Korkut" kitabı anlatı kültürünün temel dayanağıdır. "Kan Turalı" kitabında 12 Dede Korkut öyküsünden birini yeniden biçimleyip yazar. İncelemelerinde diğer yazarlardaki halk anlatısının izlerini takip eder. Adnan Binyazar, "Masalını Yitiren Dev" adlı anı-romanında yoksulluk içinde geçen çocukluk dönemini, yaşamla verdiği dişe diş mücadeleyi, abartıya, duygusallığa yer vermeden anlatır. Çocukluk yıllarını kaleme alırken o yılların Türkiyesi'ne ve yaşam biçimlerine de ayna tutar. Orhan Kemal Roman Armağanı'nı kazanan "Ölümün Gölgesi Yok" adlı kitabında eşine olan sevgisinden yola çıkarak bir sevda öyküsü anlatır. Tüzük Tüzük, yasalarca belirlenen işlerin nasıl yapılacağını gösterir, bakanlar kurulunca çıkarılır ve tıpkı kanunlar gibi cumhurbaşkanının imzasından sonra aksine bir hüküm yoksa Resmi Gazetede yayınlandıktan 45 gün sonra yürürlüğe girer. Ancak kanundan farklı olarak Danıştayın denetiminden geçmek zorundadır, aksi takdirde yok hükmündedir. Ayrıca bir kurum ya da kuruluşun amaçlarını, görevlerini ve izleyeceği yol ve yöntemleri belirttikleri maddeler bütünüdür. Kanunların uygulanmasına ilişkin esasları gösterir. Her derneğin bir tüzüğünün olması gerek şarttır ve dernek tüzükleri aşağıdaki maddeleri içermek zorundadır: Dicle BarajÄ± ve Hidroelektrik Santrali Dicle Barajı ve Hidroelektrik Santrali, Diyarbakır ili sınırları içerisinde Diyarbakır'a 50 km mesafede, Maden ve Dibni çaylarının birleşerek Dicle Nehri'ni meydana getirdiği mevkiiden 800 m mesafede ve Kralkızı Barajı aksının 22 km mansabında yer almaktadır. Proje çalışmalarına 1986 yılında başlanmıştır. Kaya gövde dolgu tipi olan barajın gövde hacmi 3.120.000 m³, akarsu yatağından yüksekliği 87,00 m, normal su kotunda göl hacmi 595,00 hm³, normal su kotunda göl alanı 24,00 km²'dir. Projenin amacı sulama ve enerji olup Dicle sağ sahil ovalarından 126.080 hektarlık arazi sulanacaktır. Ayrıca santral 2 × 55 = 110 MW gücünde olup yılda 298 milyon KWh elektrik enerjisi üretecek kapasitededir. Kralkızı-Dicle entegre projesinin bir parçası olan Dicle Barajı ve HES projesinin gerçekleşmesi ile birlikte, Dicle Barajı ve HES'ten yılda 298 milyon KWh elektrik enerjisi üretilerek ekonomiye 1997 yılı fiyatlarıyla 2 milyon 980 bin TL, sulamadan yılda 9 milyon 800 bin TL olmak üzere toplam 12 milyon 780 bin TL katkı sağlanmaktadır. 25 Ekim 1997'de su tutulmaya başlayan projede 30 Aralık 1997'de inşaat bitirilmiştir. 1997 yılı fiyatlarıyla hesaplanan proje maliyeti yaklaşık 22 milyon TL'dır. 13 Aralık 2018'de biriken fazla suyun tahliyesi için açılan baraj kapaklarından birinin kopması nedeniyle nehir yatağı boyunca konumlanmış yerleşim yerlerini su bastı. Larry Silverstein Larry A. Silverstein (d. 1932, Brooklyn, New York), Amerikalı milyarder emlak yatırımcısı ve işletmecisi, Silverstein Properties müteahhitlik şirketinin başkanı. 11 Eylül saldırılarında parmağı olduğu, olaydan önce 3,9 milyar dolara özellikle terörist saldırıları kapsayan bir sigorta sözleşmesi yapması dolayısıyla kuvvetli bir ihtimaldir. Silverman aynı zamanda New York Üniversitesi'nin mütevelli heyeti üyesidir. Ayrıca 11 Eylül 2001 tarihinde yıkılan Dünya Ticaret Merkezi'nin de müteahhidi ve sahibiydi. Ohri Gölü Ohri Gölü, (Makedonca: "Охридско Езеро"; Arnavutça: "Liqeni i Ohrit") Kuzey Makedonya'nın güneybatısı ile Arnavutluk'un doğu toprakları arasındaki dağlık, sınır bölgesinde yer alan bir göl. Oluşum bakımından Balkanlar'daki en eski ve derin göldür. Gölün ekosisteminde sadece o yöreye özgü dünya çapında öneme sahip 200'den fazla tür vardır. Gölün önemi 1979 yılında UNESCO tarafından Dünya Kültür Mirası listesine dâhil edilmesi ile daha da artmış fakat göl çevresinde insanoğlunun meydana getirdiği olumsuz etmenler ve gölün su miktarının giderek azalması gölün geleceğini tehlike altında bırakmaktadır. Gölün kenarına kurulmuş üç şehir vardır. Bunlardan Ohri ve Struga Kuzey Makedonya içinde, Pogradaş Arnavutluk'tadır. Bu şehirlerin dışında birçok küçük balıkçı köyü de olmasına karşın, bugün tüm merkezlerde turizmden elde edilen kazanç, balıkçılık gelirlerini geride bırakmıştır. Gölün çevresindeki nüfus, 43,000'i Arnavutluk'ta, 88,000'i Makedonya'da olmak üzere 131,000 kişi civarındadır. Göl yaklaşık olarak 2,600 km'lik bir alanı sular ve sularının yaklaşık olarak yarısını doğu kıyılarındaki yeraltı kaynaklarından alır. Suların %25'i yağış ve içine boşalan akarsular ile temin edilir. Suların %20'sinden fazlası 10 kilometre uzaklıkta ve gölün kendi seviyesinden 150 metre daha yüksekte bulunan Prespa Gölü'nden gelir. Ohri, Balkanlar’daki önemli turizm merkezlerinden birisidir. Özellikle, Ege Denizi bölgesinin dışında, denize çıkışı olmayan ülke vatandaşları için bölge, tatil merkezi özelliğindedir. Gölle aynı isimdeki Ohri şehrinde Osmanlı döneminden kalma 10 cami, 1 de tekke bulunmaktadır. Kiliselerin sayısı ise yaklaşık olarak 40'tır . Göl manzarası, bölgeye özgü evleri ve tarihî mimari eserleriyle ünlü bir turistik noktadır. Osmanlı'dan kalma Safranbolu evlerine benzer mimari yapısına sahip evler bulunmaktadır. Şehir ve Ohri Gölü, UNESCO tarafından dünya mirası listesine dâhil edilmiştir. Ohri, aynı zamanda Slavlar için oldukça önemli olan Kiril alfabesinin doğduğu yer olarak kabul edilir. Scarabaeidae Scarabaeidae, kın kanatlılar (Coleoptera) takımında sınıflanan bir böcek familyasıdır ve 30.000 kadar tür içerir. Bu familyanın çok tanınan bazı böcekleri şunlardır: Scarabaeidae türlerinin büyük çoğunluğu "çöpçü"dür; dışkı, leş ve çürümekte olan bitkilerle beslenirler. Ayrıca, mantar, polen, yeşil yaprak, meyve ya da köklerle beslenen türler de bulunur. Hayvan dışkıları ve hayvan ya da bitki kalıntılarıyla beslenenler geri dönüştürücü işlevleri nedeniyle, polenlerle beslenenler ise tozlaşmaya yardımcı oldukları için çok yararlı böceklerdir. Ancak, yeşil yapraklarla ve köklerle beslenenler amansız tarım zararlıları olabilirler ki, Japon böceği "(Popillia japonica)" bunun tipik bir örneğidir. Scarabaeidae familyası, Scarabaeoidea üst familyasındaki türlerin yaklaşık %91'ini içerir. Büyük çoğunluğunu bok böceklerinin oluşturduğu Aphodiinae ve Scarabaeinae alt familyaları ise tüm dünyada 7.000'e yakın tür içerir ve Scarabaeidae türlerinin yaklaşık %25'ini barındırırlar. Tüm dünyada yaklaşık 600 Scarabaeidae cinsi bulunur. Scarabaeidae familyasının üyesi olduğu Scarabaeoidea üst familyasında genel olarak 35.000 kadar tür bulunmakta, her yıl yaklaşık 200 yeni tür tanımlanmakta ve Scarabaeidae familyası da bundan nasibini almaktadır. Bunun yanında, dünyadaki Scarabaeidae türlerinin taksonomisinde farklılıklar bulunmaktadır: Aphoniidae, Scarabaeinae ve Dynastinae alt familyaları oldukça iyi belirlenmişken, Cetoniinae, Melolonthinae ve Rutelinae alt familyaları görece zayıf kalmıştır. Gezende BarajÄ± ve Hidroelektrik Santrali Gezende Barajı, Mersin'de, Mut ilcesinde Ermenek Çayı üzerinde enerji üretmek amacıyla 1979-1990 yılları arasında inşa edilmiş bir barajdır. Beton kemer gövde dolgu tipi olan barajın gövde hacmi 98.000 m³, akarsu yatağından yüksekliği 75,00 m, normal su kotunda göl hacmi 91,90 hm³, normal su kotunda göl alanı 3,97 km²'dir. Baraj her birinin gücü 53 MW olan üç adet (toplam 159 MW) üniteden oluşmuştur. Yıllık elektrik enerjisi üretimi 528 GWh'tir. İlk olarak 1992 yılında KKDF fonundan 5 adet alabalık işletmesi kurularak başlanan su ürünleri yetiştiriciliğinde 2003 yılından itibaren çok büyük bir gelişme kaydedilmiştir. Su ürünleri üretimi 2003 yılı itibarı ile 305.7 ton olarak gerçekleşmiş 2005 yılı itibarı ile toplam üretim kapasitesi 525.7 tona ulaşmıştır. Özellikle 2005 yılında Hayvancılığın Desteklenmesi kararları kapsamında Su ürünlerine (yavru balık alımı ve sofralık balık satışlarına) destek verilmesi 2005 ve 2006 yıllarında göletlerde “Kafeste Alabalık Yetiştiriciliği Projesi” yapılmasını hızlandırmıştır. Gülnar ilçesi Gezende Baraj Gölünde toplam 500 ton/yıl kapasiteli 2 adet Kafeste alabalık yetiştiriciliği işletmesi kurulmuş ve işletmeler faal halde olup 1 adet işletme kurulum aşamasında 1 adet işletme de ön izin için Bakanlığa müracaat etmiştir. 2006 yılı sonu itibarıyla toplam üretim kapasitesi önceki yıllara oranla % 300 artış göstermiş ve 1957.5 ton/yıla ulaşmıştır. Scottish Premier League Scottish Premier League (kısaca SPL), 1998 ile 2014 yılları arasında İskoçya'daki en üst seviyedeki futbol ligidir. Sponsoru Clydesdale Bank olduğu için ligin tam adı Clydesdale Bank Scottish Premier Leaguedir. İskoçya'da futbolun profesyonel olarak oynanmaya başladığı zamanlarda, İskoçya futbolunda sadece iki lig vardı (İskoçya 1. Ligi ve İskoçya 2. Ligi). 70'li yılların ortalarında İskoçya ligleri; Premier Lig, İskoçya 1. Ligi ve İskoçya 2. Ligi olarak üçe ayrıldı. 90'lı yılların ortalarında da İskoçya'da İskoçya 3. Ligi kuruldu. 1998 yılında, Premier Lig'deki takımlar; 1992 yılında bazı İngiliz takımlarının yaptığı gibi, İskoçya Futbol Ligi çatısından ayrılarak İskoçya Premier Ligi'ni kurdu. İskoçya Premier Ligi'nin kurulması; İskoç takımlarını kamçıladı ve İskoç takımları, ligden daha çok gelir elde etmeye başladılar. Takımların ligden para kazanması için de her sezon sonu ligin sponsoru, takımlara eşit miktarda belli bir miktar para vermektedir. İlk kurulduğunda SPL'de 10 takım vardı ama 2000-2001 sezonu başında bu sayı 12'ye yükseldi ve ligdeki külüp sayısının 10'dan 12'ye çıkarılması da, İskoçya 1. Ligi'ndeki takımlar tarafından onaylandı. Bu karardan sonra, İskoçya 1. Ligi'nde 44 hafta maç oynanmasını önlemek için yeni bir sistem geliştirildi. Buna bağlı olarak; 33 hafta (1 maç içeride, 2 maç dışarıda veya tam tersi bir durumda) maç oynandıktan sonra kulüpler iki gruba bölünüyor ve gruplarda da takımlar beşer hafta maç yapıyorlar. Böylece takımlar, bir sezonda 38 maç yapmış oluyorlar. Bazen sezon sonu ligde ilginç bir durum oluşuyor ve ligi 7. bitiren takım, ligi 6. sırada tamamlayan takımdan daha fazla puan topluyor çünkü takımların son 5 maçları çok kolay geçiyor. 2005-2006 sezonunda ligi 7. bitiren Inverness Caledonian Thistle takımı, ligi 4. sırada tamamlayan Hibernian kulübünden daha fazla puan toplamıştır. Ligin bitiminde puan tablosunun son sırasında yer alan takım, İskoçya 1. Ligi'ne düşerken; İskoçya 1. Ligi'nde sezon sonu şampiyon olan takım, İskoçya Premier Ligi'ne yükselir. 2003 yılında lige çıkma konusunda yaşanan bir sorun ilginç bir olaydır. Ligdeki kulüplerin başkanları Falkirk'in, Airdrie United ile olan stadyum paylaşımına karşı çıkarak kulübün minimum stadyum kapasitesi olan 10.000 kişiye ulaşmasını engellemişlerdir ve o sene Motherwell ligde kalmıştır. Aynı durum, 2004 yılında da oluşmuştur, ancak birçok oylama ve istişareden sonra, en sonunda Inverness Caledonian Thistle'ın Aberdeen'in 160 km uzakta olan Pittodrie'deki sahasını kullanmasına izin verilmiştir. 2005 yılında minimum seyirci sayısı 6000 kişiye indirilmiştir böylece Inverness Caledonian Thistle sezon ortasında kendi stadına geri dönebilmiştir. 17 Ağustos 2006 tarihinde ligin başkanı Lex Gold, İskoçya 1. Ligi'ndeki takımlarla SPL 2'yi kurmayı planladıklarını açıkladı. Kurulacak yeni ligin 2008-2009 sezonunda faaliyete geçmesi planlanıyor. Bu ligin kurulması halinde SPL 2, İskoçya 1. Ligi'nin bir üst seviyesindeki lig olacak. Bu düşünce SFL'de oynayan kulüplerin taraftarları tarafından pek de beğenilmemiştir, zira SFL'nin 3.000 kişilik stadyum, saha bakım mecburiyeti gibi kuralları onlara biraz fazla katı gelmiştir. Bazı SFL kulüpleri ise ne lig için ne de İskoçya Challenge Kupası için bir isim sponsoru olmaması sebebiyle bu öneriye destek çıkmışlardır. Ligin şu anki sponsoru Bank of Scotland, sponsorluk sözleşmesini yenilemeyince; ligin yöneticileri yeni bir sponsor arayışına girdi ve de Temmuz 2007'den itibaren geçerli olacak şekilde ligin sponsorluğu için 4 yıllığına 8 milyon pound karşılığında Clydesdale Bank ile anlaştı. İrlandalı televizyon şirketi Setanta Sports, 2004 yılında yapılan maçların televizyondaki yayın hakkı ihalesini kazandığı için 2004-2005 sezonundan beri İskoçya Premier Ligi maçlarını canlı yayınlamaktadır. Daha önce de maçlar Sky Sports ve BBC Scotland tarafından yayınlanmıştı. İskoçya'daki STV kanalındaki Scotsport programında da maçların geniş özeti yayınlanmaktadır ve bu program, Türkiye'deki Maraton programıyla aynı formattadır. BBC Radio Scotland da maçları radyodan canlı olarak yayınlamaktadır ve de internet sitesiyle de bütün dünyadaki futbolseverler, bu maçları canlı olarak dinleyebilmektedir. Türkiye'de ise 2008 yılından itibaren D-Smart platformunda yayınlanmaktadır. Tüm zamanların SPL tablosu, İskoçya Premier Ligi'nin kurulduğu 1998-1999 sezonunun başlangıcından 2010-2011 sezonunun sonuna kadar bütün maçların sonuçlarına göre oluşturulmuştur. Feshedilmiş kulüpler "italik" olarak yazılmıştır. Daimon Daimon, Batı dillerine sonradan “demon” biçiminde yerleşen, eski Yunanca’daki bir terim olup antikçağ’ın çeşitli dönemlerinde farklı anlamlarda kullanılmıştır. Daimon teriminin kullanımına en çok Sokrat, Platon ve Platon’un takipçisi Ksenokrates’in sözlerinde rastlanır. Terimin eski Yunan tradisyonunda şu üç anlamda kullanıldığı belirtilir: 1-İnsanları yöneten ve geliştiren görünmez, yüce varlıklar. Bu anlamdaki daimonları Platon üç gruba ayırmıştır: İlk iki gruptakilerin bedenleri esîr ve ateşten oluşur, görülemezler. Üçüncü gruptakiler buharımsı bedenlere sahiptir, görülmezlerse de, nadiren birkaç saniyeliğine (fantom tarzında) tezahür edebilirler. 2- Vicdan, vicdan sesi. Düşüncelerinin ilham kaynağının kendi daimon’u olduğunu bildiren Sokrat, belki de bir ayrım yapmak amacıyla, vicdan ya da vicdan sesi anlamını bir başka terimle, Daimon’un tezahürü anlamındaki daimonion terimiyle belirtmiştir. 3- Teozoflara göre, daimon terimi eski Yunan tradisyonunda aynı zamanda “düşünce formları” anlamında da kullanılmıştır. Daimon sözcüğü Avrupa’da zamanla demon sözcüğüne dönüşmüş ve ilk anlamlarını yitirerek, Hristiyanlık döneminde cin ve şeytan anlamında kullanılmıştır. Demon Demon, Hristiyan edebiyatında cin ve şeytan anlamında kullanılmış bir terimdir. Terimin kökeni eski Yunanca’da tamamen farklı anlamlarda kullanılmış olan daimon sözcüğüdür. Avrupa’da papazlar uzun süre, garip davranışlar gösteren kimselerde ve obsesyon olaylarında, hastanın vücuduna demonun girdiğini sanmışlar ve bu yaratığı kovmak üzere çeşitli uygulamalarda (egzorsizm) bulunmuşlardır. Spiritüalistlere göre, bu tür olaylarda cin zannedilen şey, spatyumun teşevvüş halindeki bedensiz ruhlarıdır. Ortaçağ’da majiyle uğraşan bazı kimseler demonları sınıflandırma çalışmasına girişmişlerdir ki, bilimsel dayanağı olmayan bu çalışma demonoloji olarak adlandırılır. Derbent BarajÄ± ve Hidroelektrik Santrali Derbent Barajı, Samsun'da, Kızılırmak üzerinde, sulama ve taşkın kontrolü amacıyla 1984-1990 yılları arasında inşa edilmiş bir barajdır. Kaya gövde dolgu tipi olan barajın gövde hacmi 2.500.000 m³, akarsu yatağından yüksekliği 33,00 m, normal su kotunda göl hacmi 213,00 hm³, normal su kotunda göl alanı 16,50 km²'dir. Baraj 47.727 hektarlık bir alana sularken, 58 MW güç ile de yıllık 257 GWh'lik enerji üretmektedir. Brother's Keeper (Büyük Kaçış bölümü) Brother's Keeper, Prison Break dizisinin onaltıncı bölümüdür. İlk gösterimi 3 Nisan, 2006 tarihinde Amerikan Fox kanalında olmuştur. Türkiye'de 25 Ağustos, 2006 tarihinde CNBC-e kanalında ilk olarak gösterilmiştir. Bölüm yazarı "Zack Estrin", yönetmeni ise "Greg Yaitanes" 'dır. Dizinin bu bölümünde, geçmişe uzanılıyor; Michael, Lincoln, Sucre, C-Note, ve T-Bag’in Fox River Eyalet Hapishanesi’ne nasıl geldiklerine göz atılıyor ve Sara’nın orada çalışmaya başladığı ilk günlere dönülüyor. Açılış sahnesinde Lincoln ve Michael'ın gergin olan ilişkileri ve Michael'ın ağabeyine acıması gösterilir. Sonra Michael ayrılır, Lincoln eski eroinmanların kaldığı bir dairede şirket ajanıyla tanışır, O Steadman'ı öldürmesi karşılığında 90,000$ alacağı söylenir. Fakat Steadman'nın Başkan Yadımcısının erkek kardeşi olduğu söylenmez. Birkaç saat sonra Lincoln araba garajında tetiği çekmeye kalkışır, lüks bir BMW 760Li Sedan'nın içinde birinin kafasından vurulduğunu görür ve oradan ayrılır. O koşarak park yerinden uzaklaşırken, Kellerman ve Hale onu güvenlik kamerasından seyreder. Sonra Kellerman onun katil olduğunu göstermek için güvenlik kamerasının çektiği görüntülerde onun ateş ediyormuş gibi gösterilmesini sağlar. Lincoln tutuklanır. Michael Ağabeyinin bu davranışından dolayı hayal kırıklığına uğrar. Lincoln Steadman'ı öldürmediğini söylemekte ısrar eder. Michael, Lincoln'ne herkesin Steadman'ı öldürdüğüne inandığını söyler çünkü kısa süre önce Steadman'nın şirketi Ecofield'dan kovulmuştu. Veronica Donovan Michael'a ağabeyini yanlış anladığı için sitemde bulunur, Lincoln'nün Michael'ın düşündüğü gibi biri olmadığını söyler. O, Lincoln'nün Michael için 90,000$ borç bulduğunu yüzüne vurur, çünkü Lincoln Michael'ın bu parayı hakettiğini düşünüyordu. Lincoln Michael'a parayı nereden bulduğu hakkında yalan söylemişti, Ona annesinin hayat sigortasından payına düşen olduğunu söylemişti. Lincoln idamından önce hapis yatmak için Fox River'a gönderildi. Michael kısmen suçluluk ve ailevi nedenlerden dolayı Lincoln'ü Fox River'dan kaçırmak için karmakarışık bir plan yapmaya başlar. Fox River'ın planlarını vücuduna yaptırdığı dövmenin içine gizler. Terrence Steadman cinayetiyle aynı gecede, Sucre Maricruz Delgado ile tanışır ve ona aşık olur. Onunla evlenmeye karar verir fakat nişan yüzüğünü almanın bir yolunu bulması gerekir. Alkollü içki satan bir işyerini soyarken yakalanır ve tutuklanır. Bu sebepten Sucre'de Fox River'a gönderilir. Kamera onun kuzeni Hector Avila'yı polise haber verirken gösterir. T-Bag Susan Hollander'ın (K. K. Dodds) iki çocuğuyla berarber akşam yemeğindeydi. O küçük kıza çarpım tablosunu öğretiyordu. Onun kız arkadaşı onu Amerika'nın ençok arananlar listesinde görür, T-Bag 40 defa adam kaçırma, tecavüz ve birinci derece cinayetten aranmaktadır. O Fox River'a gönderildikten sonra kız arkadaşı onu ziyarete gelir. C-Note namusuna leke sürdürmemek için ailesine askerde olduğunu söylemiştir, O ailesine göndereceği mektupları önce askerdeki bir arakadaşına gönderir oda onun ailesine gönderir. Komutanı ona markette yük boşaltma işi vermiştir. Eve döndüğünde iş bulamaz. Sonra gönülsüzce kayın biraderi ile beraber yasadışı işler yapmaya başlar. C-Note yasadışı mal yüklü bir kamyonu sürerken yakalanır. Yakalanmasına yakın karısına tekrar askere gideceğini söyler. C-Note kayın biraderinden karısına ve kızına iyi bakmasını ister. O ailesinin onun hapiste olduğunu bilmesini istemediğini vurgular. Dr. Sara Tancredi hastahanede kendine bir morfin iğnesi yapar. İşten sonra Sara komşusu aynı zamanda erkek arkadaşı ile caddede yürürken. Aniden bir çocuğa araba çarpar. Sara uyuşturucu kullandığı için orada o çocuğa yardım edemez. Bu olay sık sık karşısına çıkar. 18 ay sonra uyuşturucu bağımlıların rehabilitasyon merkezinde, Dr. Tancredi ona eski haline dönmesi onun için en iyisi olacağını söyler, işine devam edebileceğini söyler ve daha önce asla böyle mutlu olmadığını fark eder; çok mutluydu. Bellick, Dr. Tancredi'nin yanına gider ve ona Fox River Eyalet Hapishanesinde çalışıp çalışamayacağını sorar. Bunu konuşmak için ona yemeğe götürmeyi teklif eder ,Sara nazikce reddeder, iş teklifi için teşekkür eder. Başkan Yardımcısı Reynolds erkek kardeşinin ölümünü duyunca garip davranmaya başlar, devamlı bunun imkânsız olduğunu söyler. Kellerman ve Başkan Yardımcısı gözden uzak Blackfoot, Montana'da 4 milyon dolara bir konağı almayı konuşurlar. O Kellerman'a bu parayı kendine alacağını çünkü kardeşinin pisliğini temizlediğini söyler. Başkan Yardımcısı Reynolds gözlerden uzak bir yerde aldığı konağında birini saklamaktadır. Yeni aldığı konakta, O sakladığı kişiye Lincoln'nün işi bitti der. Bu kişi takma dişlerini takıp arkasını döner ve " sevgili kardeşim, başıma neler geldiği konusunda hiçbir fikrin yok" der. Bu kişi arkasını döndüğünde Terrence Steadman olduğu anlaşılır. Bölümün sonunda, Michael bankayı soymak iki silahınıda alır. Chlamydophila pneumoniae Chlamydophila pneumoniae, Chlamydiae şubesinin Chlamydiaceae familyasında yer alan "Chlamydophila" cinsine ait bir öbakteri türüdür. Chlamydiae şubesinde sınıflanan diğer bakteriler gibi "Chlamydophila pneumoniae" da üremek için ökaryot hücreleri enfekte etmek zorundadır ve bu yüzden de zorunlu hücre içi patojeni olarak sınıflanır. Daha önce Chlamydia pneumoniae olarak bilinen bu tür insanları enfekte edebilir ve önemli bir pnömoni etkenidir. Pnömoninin yanı sıra, ateroskleroz ve astım ile de ilişkisi olduğuna dair ipuçları bulunmaktadır. İnsanlar dışında ise koala, zümrüt ağaç boası, iguana, bukalemun, kurbağa ve kaplumbağaları da enfekte edip, hastalığa neden olabilir. "Chlamydophila pneumoniae"'nın tüm genomu 1999'da yayınlanmıştır. Still Life (video oyunu) Still Life, 2005 yılında çıkan ve MC2-Microids firması tarafından geliştirilen bir adventure oyunudur. Aynı ismi taşımamasına rağmen Still Life, Post Mortem’in devam oyunudur. Oyunda iki farklı karakteri birden yönetme şansına sahibiz: 1920’lerin Prag’ında Gustav McPherson ve onun torunu olan Victoria McPherson. İki karakterde de, aralarında 70 yıl bulunan, ama neredeyse aynı şekilde işlenen seri cinayetleri araştırıyoruz. Oyun; Victoria’nın, 1920 Prag’ında işlenen fahişe cinayetleri ile 2000’lerin Chicago’sunda, Red Lantern adlı bir gece kulübü çalışanlarının cinayetleri arasındaki bağlantıyı bulmaya çalışmasını konu alır. Oyunda kullanılan tema, aynı zamanda oyuna ismini veren Still Life isimli sanat tekniğidir. Oyundaki kötü karakter; siyah bir pelerine bürünmüş, şapkalı ve gümüş maskeli, hem Gustav’ın ve hem de Victoria’nın farklı zamanlarda karşılaşmış olduğu bir adamdır. Victoria’nın zamanındaki seri katilin kim olduğu asla görülememiştir. Oyunun sonunda Victoria ile olan kavgasında nehre düşen gizemli seri katilin cesedi, Chicago polisi tarafından da bulunamamıştır. Gustav’ın zamanında ise seri katilin Mark Ackermann adlı bir ressam olduğu anlaşılmıştır. Sonralardan Victoria, araştırması sırasında Mark Ackermann’ın yaptığı resimlerden birinin, Gustav’ın, nişanlısı Ida’yı kurtarmaya çalışmasını betimlediğini fark eder. Mpemba etkisi Mpemba etkisi, bazı özel koşullarda, "sıcak" suyun "soğuk" sudan daha hızlı donmasıdır. Olay ismini, iddiayı tekrar gündeme getiren, Tanzanyalı Erasto B. Mpemba'dan almaktadır. Mpemba, olayı ilk 1963'te lise öğrencisi iken sıcak dondurmanin donması sırasında fark etti ve 1969'da Dr. Denis G. Osborne ile bu sonuçları yayınladı. Olay ilk başta termodinamik kanunlarına aykırı olarak gözükmekle birlikte bu konudaki uzmanların birçoğu Mpemba etkisi'nin standart fizik kanunları ile açıklanabileceğine inanmaktadır. Deneyin yapılış şekline bağlı olarak birçok değişken bu olaya etki edebilir: Secret Files: Tunguska Secret Files: Tunguska 2006 yapımı bir adventure oyunudur. Oyun, hemen hemen bütün adventure oyunlarında olduğu gibi, üçüncül kişi bakış açısından oynanmaktadır. Oyundaki ana karakter; saygın bilim adamı Victor Kalenkov’un kızı, Nina Kalenkov adındaki Rus bir bayandır. Victor Kalenkov gizemli bir şekilde ortadan kaybolmuştur ve Nina da onu bulmaya çalışmaktadır. Oyun sırasında, ara sıra da Victor’un iş arkadaşı Max Gruber’ı kontrol edebiliyoruz. Hatta bazı bulmacaları çözebilmek için ikisini birden yönetmemiz gerekebiliyor. İkilinin araştırmaları, onları Sibirya’daki Tunguska bölgesine götürür. Oyunun sonunda ise, 2008’de bir devam oyununun geleceği mesajı verilmektedir. AkÃ§akaya, Talas Akçakaya, Kayseri'nin Talas ilçesine bağlı bir yerleşim bölgesidir. Önceleri köy statüsündeyken, Kayseri Büyükşehir Belediyesi sınırları içerisine alınarak mahalle durumuna getirilmiştir. Kayseri'ye yaklaşık 12 kilometre mesafededir. Civarında Zincidere, Reşadiye, Endürlük ve Kıranardı köyleri bulunmaktadır. Selçuklular'dan beri Müslüman ahalinin yerleşim bölgesi olarak bilinmektedir. Bölge tarih boyunca sırasıyla: Kayseri il merkezine 12, Talas ilçesine 5 km. uzaklıktadır. Still life Still life ÅŸu anlamlara gelebilmektedir: Ã–mer Muhtar Ömer Muhtar (Arapça: عمر المختار Omar Al-Mukhtār) (d. 20 Ağustos 1858 - ö. 16 Eylül 1931), Libya'da İtalyanlara karşı yürütülen direniş hareketinin devrimci önderi. Dini öğrenim gördü ve el-Kasr'daki Senusi tarikatının lideri oldu. İtalyanların 1911'de Libya'ya çıkarma yapması üzerine Osmanlı subayları ve Senusi şeyhi Ahmed eş-Şerif es-Senusi önderliğinde başlayan direniş hareketine gönüllü olarak katıldı. Bu direniş esnasında Enver Bey (daha sonra Enver Paşa) ile çalıştı; aralarında bir silah arkadaşlığı bağı gelişti. Uşi Antlaşması'yla Osmanlı Devleti'nin Libya üzerindeki hakimiyeti resmen sona erdi. İtalyan yönetiminin Trablusgarp'taki milliyetçi kuvvetler ve Berka'daki Senusilerle yaptığı uzlaşma görüşmeleri sonuçsuz kaldı. Ömer Muhtar 1922'de İtalya'da iktidara gelen Faşistlerin Libya'yı sömürgeleştirme politikasına karşı 1923'te Berka'da yeni bir direniş hareketi başlattı. Cebelü'l-Ahdar'da yaşayan aşiretlerden topladığı gerilla güçleriyle başarılı baskınlar gerçekleştirerek İtalyan kuvvetlerine ağır kayıplar verdirdi. Mısır ve Sudan'dan gelen yardımların kesilmesine karşın, Bedevi köylülerin yardımıyla direnişini 1931'e değin sürdürdü. 11 Eylül 1931'de bir çarpışmada yaralanarak İtalyanlara esir düştü. General Rodolfo Graziani'nin başkanlığında bir savaş mahkemesince ölüme mahkûm edildi ve Saluk'ta asıldı. J-Cat (Büyük Kaçış bölümü) J-Cat, Prison Break dizisinin onyedinci bölümüdür. İlk gösterimi 10 Nisan, 2006 tarihinde Amerikan Fox kanalında olmuştur. Türkiye'de 28 Ağustos, 2006 tarihinde CNBC-e kanalında ilk olarak gösterilmiştir. Bölüm yazarı "Karyn Usher", yönetmeni ise "Guy Ferland" 'dır. Onbeşinici bölüm olan By the Skin and the Teeth'in devamı niteliğindedir. Bu bölümde Silas Weir Mitchell (Charles "Haywire" Patoshik) tekrar karşımıza çıkar. Dr. Sara Tancredi, Müdür Pope'a Michael'ın yanan sırtından gardiyan üniformasının bir parçasını çıkardığını söyler, Pope Michael'a bunun nasıl olduğunu sorar. Michael cevap vermek istemeyince Lincoln'nün kapatıldığı hücrelerden birine kapatılır. Michael hapishane planlarının bazı parçalarını hatırlamaya çalışmaktadır, Lincoln bu durum karşısında Michael'ın akıl sağlığından endişelenir. Yalnız kaldıktan sonra Michael duygusal bir çöküntü yaşar. Defalarca duvarı yumruklamaya başlar, yumruğu kanamaktadır ve tekrar tekrar "bunun için kanımı ortaya koydum" demeye başlar. Hapishane iş kolları gardiyanların odasında çalışırken bir sürprizle karşılaşırlar. Diğer kaçış takımı üyeleri gardiyanların odasında açtıkları deliği kapatmak için Sucre'yi zorlarlar, çünkü sadece Sucre'nin bulunduğu hücreden dışarı çıkılabilmekteydi. Sucre T-Bag'den çekici bir kadın iç çamaşırı bulmasını ister. Gönülsüzce Sucre'nin istediğini bulur. Veronica ve Nick Quinn'i attıkları kuyuya Quinn'nin cep telefonunu alması için L.J.'yi iple sarkıtırlar. L.J. kuyunun duvarına Kellerman'nın gerçek isminin kazındığını görür fakat Veronica ve Nick'e bundan bahsetmez. Daha sonra onlar L.J.'yi dairede bırakıp gider, L.J. bilgisayardan Kellerman'nın adresini bulur. L.J. eve girmek için kapının camını kırar bu sırada komşu kadın bunu görür ve polisi arar. Kellerman eve geldiğinde silahı ona doğrultur. Kellerman vurulur fakat ciddi bir yara almamıştır.Kurşun boynunu sıyırmıştır. Polisler gelir ve L.J.'yi tutuklar. Sucre deliği kapamayı başarır fakat hücresine geri dönemeden yakalanır. Bellick onu sorgular Sucre kaçmaya çalışmadığını orada bulunmasının bir sebebi olduğunu söyler. Bellick Sucre'nin çorabının içinde kadın iç çamaşırını bulur, bunun kız arkadaşının olduğunu "o beni düşündüğünü bilmemi istiyor" bunun için bana verdi der. Ve oda hücre hapsi alır. Michael cevap vermeyi kesince Lincoln gardiyandan onu kontrol etmesini ister. Gardiyan Michael'a yardım etmesi için hemen doktor çağırır, yumruğu ve duvar kan içindedir. Sara onu temizler ve psikiyatri koğuşuna götürür. Michael'ın huzursuzluğu gider, Haywire ile konuşmaya başlayınca rol yaptığı anlaşılır. Michael ona arkasındaki dövmeyi hatırlayıp hatırlamadığını sorar çünkü haritanın bu bölümü yanmıştı. Haywire ona bakıp "Sen kimsin?" der, görünüşe göre aldığı ilaçların etkisindeydi. Tony Shalhoub Tony Shalhoub (9 Ekim 1953, Green Bay), Lübnan asıllı Amerikalı tiyatro, sinema ve televizyon dizisi oyuncusudur. 1991'den 1997'ye kadar 6 yıl boyunca Sicilyalı taksi sürücüsü Antonia Scarpacci'yi canlandırdığı ABD yapımı sitcom Wings'le tanındı. 2002'den bu yana USA Network tarafından yayınlanan Monk dizisinde canlandırdığı Dedektif Adrian Monk rolüyle asıl şöhretine kavuştu. Aynı zaman da Neil Patrick Harris ile beraber rol aldığı ``Stark Raving Mad`` adlı diziyle de ünlenmiştir. Kahverengi kariyaku Kahverengi kariyaku ("Mazama gouazoupira"), geyikgiller (Cervidae) familyasından bir kariyaku türüdür. En yaygın kariyaku türlerinden biri olan gri broket Orta Amerika'nın güneyinden Güney Amerika boyunca Arjantin ve Uruguay'a kadar olan bölgede yaşar. Ormanlık, bataklık, savan ve açık alanlarda bulunabilir. Kızıl kariyakudan çok az daha küçük olan gri kariyakunun rengi grimsi kahverengi ile kızıl-kahve arasındadır. Erkeklerin boynuzları 7–10 cm. arasındadır. Lund Lund [lɵnd], İsveç'in güneyinde bulunan bir kenttir. Kent, Baltık Denizi kıyılarında, ormanlık ve ılıman bir alanda kuruludur. Kent, İsveç'in en büyük kentlerinden Malmö'nün yakınlarında kuruludur. Bir sanayi ve eğitim şehri olan Lund, 10. yüzyıla dayanan bir tarihe sahiptir. Kentte bilinen en eski yapı 1103'te inşa edilen "Lund Katedrali"'dir. 1666 yılında kurulan Lund Üniversitesi, İskandinavya'nın en köklü eğitim merkezlerinden biridir. Uppsala ile beraber, Lund'un İsveç'in en eski kentleri olduğu düşünülmektedir. Kentin ilk kuruluş yılları hakkında veriler çok sınırlıdır. Ancak kentin 990 yılı civarında kurulmuş olabileceği, araştırmalar sonucunda ortaya konmuştur. Şehrin kurucusu olarak Danimarka kralı Knud gösterilmektedir. Kente 1060 yılında Dalby adlı kasaba da katıldı. 1103 yılında ise katedralin inşasıyla kent, İskandinav piskoposluğunun başkenti oldu. Lund Katedral Okulu ("Katedralskolan") 1085 yılında Danimarka kralı Aziz Knud tarafından açıldı. Bu okul, İskandinavya'daki en eski okul olma özelliği taşımaktadır. Tarih boyunca bu okulda birçok ünlü İskandinav yetişti. Özellikle Max von Sydow gibi oyuncular ve İsveçli siyasetçiler bu okulda öğrenim gördü. 1658 yılında İsveç kenti ele geçirdi. 4 Aralık 1676'da yaşanan Lund Savaşı, İskandinav tarihinin en kanlı savaşı olarak bilinmektedir. 1666 yılında Lund Üniversitesi kuruldu. Günümüzde bu okul 42,000 öğrenciyle İsveç'in en büyük üniversitesidir. Bunlara rağmen Lund kenti, 1940'ların sonuna kadar hep küçük atölyelere sahip minik bir kasaba olarak kaldı. O döneme kadar sadece birkaç ev, katedral ve üniversiteye sahip olan şehir, bir süre sonra ivmeyle gelişti. Öğrenci sayısı on iki katına çıktı. Aynı şekilde yeni sanayi dalları gelişti. Kentin kuzeyinde Ericsson'un ve Sony Ericsson'un 2-3 bin kişinin çalıştığı binaları bulunmaktadır. Ayrıca IDEON teknoloji parkı da bu bölgededir. Lund, İsveç'in en geniş tarımsal alanının üzerinde kuruludur. Güneybatı Skåne'de yer alan Lund, Danimarka ile İsveç'i ayıran Öresund Boğazı manzarasına sahiptir. "Sankt Hans Backar" adlı tepenin zirvesinden bakıldığında Danimarka'nın başkenti Kopenhag'ın görülmesi mümkündür. Yine Lund, Göteborg'a 250, Stokholm'e 600, Umeå'ya 1200 ve Malmö'ye 15 kilometre uzaklıktadır. Lund, okyanus iklimine sahiptir. Gulf Stream akıntıları sayesinde şehir yıl boyunca ılık kalır. Kentte yazları 17 saat gündüz, 7 saat gece gözlenir. Tam tersi durum da kış ayları için geçerlidir. Ortalama sıcaklık en fazla Temmuz ve Ağustos aylarında gözlenir ve yaklaşık 22 °C'dir. En düşük ortalama sıcaklık ise Ocak ve Şubat aylarında -1 °C olarak ölçülür. 12 ve 13. yüzyıllarda kent bir piskoposluk merkeziyken, birçok kilise ve katedral inşa edildi. Mimari dönemin zirvesinde Lund, 27 kiliseye sahipti. Ancak bu kiliselerin büyük kısmı 1536 yılında Protestan Reform Hareketleri sırasında yıkıldı. Ortaçağ döneminden sadece Lund Katedrali, kütüphane ("Liberiet"), lokanta ("Stäket") ve Katedral Okulu'nun harabeleri kaldı. Kent mimarisinde en yoğun kullanılan malzeme ahşaptır. Küçük kızıl kariyaku Küçük kızıl kariyaku ("Mazama rufina"), geyikgiller (Cervidae) familyasından bir broket türüdür. Kolombiya, Ekvador, Peru ve Venezuela'da bulunur. Gri cüce kariyaku ("Mazama bricenii") uzun bir süre küçük kızıl kariyaku türünün bir alt türü olarak değerlendirilmiştir. Ancak kısa bir süredir ayrı bir tür olarak nitelendirilmektedir. İyi Kalpli Erendira ile İnsafsız Büyükannesinin İnanılmaz ve Acıklı Öyküsü İyi Kalpli Erendira ile İnsafsız Büyükannesinin İnanılmaz ve Acıklı Öyküsü, Marquez'in çoğunu önceden yayınladığı hikâyelerini topladığı kitaba adını veren uzun hikâyedir. Erendira çok zengin büyükannesiyle beraber antikalarla dolu bir evde yaşamaktadır. Sürekli etrafı temizler, gümüşleri ovar, bir gece o kadar yorgundur ki mumu söndürmeden uyur ve evleri içindeki değerli şeylerle birlikte kül olur. Büyükanne oturup tüm kayıplarını hesaplar ve Erendira'ya bunları ödemesi gerektiği için yıllarca fahişelik yapması gerektiğini söyler. Büyükanne Erendira'yı kamyoncu ve askerlere satarken bir portakal satıcısının oğlu Erendira'ya aşık olur. 1983 yılında filmi çekilmiştir, yönetmeni Ruy Guerra'dır. Uçuş denetimleri Uçuş denetimleri ya da kumanda yüzeyleri; pilota uçağın uçuş yönü ve yeryüzüne göre durumunu (attitude) kumanda etme yetisi sağlayan uçak parçalarının genel adıdır. İlk uçaklar yerden havalanabilmekte, fakat etkin bir şekilde denetlenememekteydiler. Bu metinde, yolcu uçakları gibi sabit kanatlı konvansiyonel yapılandırmaya sahip uçaklardaki uçuş denetimleri anlatılmaktadır. Helikopter, cayrokopter gibi farklı hava araçlarının denetim birimleri sabit kanatlı konvansiyonel uçaklardan farklıdır. Uçaklar, uçağın ağırlık merkezinde kesişen ve birbirine dik olan üç eksende serbestçe hareket edebilmektedirler. Bir uçağın pilot tarafından denetlenebilmesi için bu üç eksene de hakim olması gerekmektedir. Dikey eksen uçağın tepesinden tabanına inen eksendir. Bu eksen etrafındaki harekete "sapma" hareketi denir. Sapma hareketi uçağın burnunu sağa ya da sola hareket ettirmektir. Sapma hareketini sağlayan temel kontrol yüzeyi dümendir(rudder). Kanatçıklar da (aileron) bu eksende harekete ikincil bir etkide bulunabilirler. Uçağın burnundan kuyruğuna uzanan eksendir. Bu eksen etrafında gerçekleştirilen harekete yuvarlanma ya da yatma denir. Yatma hareketi uçağın yere göre olan düzlemsel açısını değiştirir. Pilot tarafından bu hareket yatırgaçlarca kontrol edilir. Yatırgaçlar birbirlerine ters çalışarak bir kanatta taşımayı arttırırken, diğer kanatta taşımayı düşürür. Böylece yatma hareketi meydana gelir. Yanal eksen, bir kanat ucundan diğer kanat ucuna uzanan eksendir. Bu eksen etrafındaki harekete yunuslama denir. Yunuslama uçağın hücum açısının değişmesidir. İrtifa dümeni (elevator) bu hareketin temel kontrol yüzeyidir. Tüm bu eksenlerin uçağın konumu referans alındığında sabit olduğu ama Dünya eksenine göre sürekli değiştiği de göz ardı edilmemelidir. Örneğin bir uçağın sol kanadı yeri gösterecek bir pozisyonda uçuşunu sürdürdüğü düşünüldüğünde düşey ekseni yere paralel, yanal ekseni ise yere dik bir hale gelmiş olur. Sabit kanatlı bir uçak için temel kontrol yüzeyleri, bu yüzeylerin akışa karşı durup onu bozması ve böylece yüksek basınçlı bir bölge oluşturma prensibiyle çalışırlar. Kontrol yüzeylerinin çalıştığı durumlarda uçağın iki zıt tarafındaki basınç simetrisi bozulur ve bu da hareketi sağlar. Kanatçıklar (aileron) kanat uçlarının firar kenarına yerleştirilirler ve birbirlerine zıt yönde çalışırlar. Pilot, lövyeyi sola eğdiğinde soldaki yatırgaç kalkar, sağdaki yatırgaç ise iner. Sağdaki kanatta hem kamburluk arttığı için sirkülasyonun şiddeti artar ve uçak sola yatar. Yatırgaçlar sıfır konuma gelmediği müddetçe uçak yuvarlanma hareketi yapmaya devam eder. İrtifâ dümeni (elevator) yatay dengeleyici art kenarına dengeleyicinin çeşidine göre bir ya da karşılıklı iki adet yerleştirilir. Pilot lövyeyi geriye çektiğinde irtifa dümeni yukarı hareket eder. Bu da yatay dengeleyici üzerinde bir yüksek basınç bölgesi oluşturur ve uçak burun yukarı moment elde eder. Bu moment uçağın burnunu kaldırır. Lövye ileri itildiğinde ise tersi gerçekleşir. İrtifa dümeni sıfır konuma gelmediği müddetçe uçak yunuslama hareketine devam eder. İstikâmet dümeni (rudder), genellikle kuyruğun art kenarına yerleştirilir. Pilot sol pedala bastığında Yüzgeç sola döner ve Yüzgeç üzerinde bir yüksek basınç bölgesi oluşur. Yüzgeç sıfır seviyeye gelmedikçe uçak sapma hareketine devam eder. Yatırgaçların ana görevi yuvarlanma hareketini sağlamaktır; zira taşımanın arttığı kanatta taşımaya bağlı olan indüklenmiş sürükleme de artmaktadır. Bu yüzden bir kanatta taşıma artıp, diğerinde azalırken taşımanın arttığı kanatta sürükleme de artmakta, diğerinde ise azalmaktadır. Bu yüzden yatırgaçlar ters bir sapma hareketine sebep olurlar. Bu ters sapma çoğu zaman küçük ölçüde gerçekleşse de planör gibi kanat açıklığı büyük olan küçük ve hafif uçaklarda önemli etkiler yaratabilir. Bazı gelişmiş uçaklarda diferansiyelli yatırgaçlarla bu etki yok edilmektedir. İstikâmet dümeninden dolayı sapma hareketi meydana geldiğinde bir kanadın çizgisel hızı diğerinden yüksek olduğundan hızlı kanatta taşıma artar. Bu yüzden ufak çaplı bir yalpa hareketi de meydana gelir. Dümen ve kanatçıkların bu etkileşimli çalışmaları küçük uçaklarda büyük etkiler yarattığından genelde birlikte kullanılırlar. Yerde ya da suda hareket edenlerin aksine uçaklarda üçüncü bir boyut bulunmaktadır. Uçak bu boyuttaki hareketini korumak için sürekli taşıma kuvvetine muhtaçtır. Dönüşler sırasında bu taşıma kuvveti de kanat düzleminde kalmak suretiyle yer değiştirir. Bu yüzden kritik bir yatış açısı söz konusudur. Birçok uçakta kritik yatış açısı 60 derecedir. Bu kritik açı geçildiğinde tutunma kaybı gerçekleşir. Özellikle ticari uçaklarda kritik yatış açısı uçuş güvenliği açısından çok önemlidir. Akrobasi uçakları ve askeri uçaklar görevleri sebebiyle kritik yatış açısını dikkate almak durumunda kalmayabilirler. Uçaklar konfigürasyonlarına göre farklı çeşitlerde ana kontrol yüzeylerine sahip olabilirler. Örneğin uçan kanat konfigürasyonuna sahip uçaklarda irtifa dümeni kanatta yer alırken, kanart konfigürasyonunda bu görevi kontrol kanartları üstlenebilir. Birçok sesüstü uçağın kuyruğunun tamamı dümen görevini görebilir. Ya da V kuyruklu uçaklarda irtifa dümeni ve dümen görevini gören kombine bir kontrol yüzeyiyle karşılaşılabilir. Delta kanatlarda ise irtifa dümeni ve yatırgaçların görevini aynı kontrol yüzeyinin gördüğüne rastlanabilir. Fletner (trim) kontrolleri, pilota sürükleme ve taşıma kuvvetlerini dengeleme olanağı sağlar. İrtifa dümeni ince ayarı, uçağın istenilen hücum açısında seyretmesini sağlar. Pilot, irtifa dümenini belli bir açıda tutarak, o anki hava hızına bağlı oluşan burun yukarı ya da burun aşağı momentini dengelemeye çalışır. Bu yüzden uçak hızı her değiştiğinde yeni bir irtifa dümeni ince ayarı yapılması gerekir. İstikâmet dümeni ve kanatçık fletneri uzun süreli dönüşlerde yer çekiminin tek taraflı etkisinin karşılanmasında ya da yana kaymaların meydana getireceği olumsuz etkileri etkisiz hale getirmede işe yarar. Yine uçağın bir tarafının bir gerekçe ile daha ağır olması halinde bu ince ayarlar kullanılabilir.