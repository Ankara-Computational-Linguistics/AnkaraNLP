yer ayırmış, film çok sayıda ödül almıştır. Ardından 2010 yılında ""Sıradan" Bir Gün" isimli belgesel ile yine hayvanlar için hiç yapılmamış bir belgesel hazırladı. Usta seslendirmeciler ve sanatçılar yine gönüllü olarak belgesele dahil oldular. Aldığı ödüller ile ses getirdi. 2013 senesi için yeni kısa film projesine start verdi. Tüm geliri Yedikule Hayvan Barınağı'na bağışlanan ve fotoğrafçı Ateş Kantürk’ün ilk kişisel sergisi olan "Lips Project"’te 30 ünlü isim ile modellik yapmıştır. 2010 yılında CNN Türk TV ve Sabancı Vakfı tarafından ortaklaşa düzenlenen bir projede "çevre duyarlılığı" alanında "Fark Yaratan Kişi" seçilmiştir. Yaklaşık 5 sene Alem FM radyorunda her Cumartesi 13:00-15:00 arasında gerçekleştirdiği "Tolga Öztorun ile Dost Muhabbeti" adlı bir program hazırlayıp sunmuş, ardından bir sene de Radyo D de aynı isim ile programını hazırlamış ve sunmuştur. 2011 yılında engelli hayvanların varlığına dikkat çekmek amacıyla oyuncu Tuna Arman ve fotoğrafçı Ateş Kantürk ile birlikte "Farkında mısın?" projesini gerçekleştirdi. Projede engelli bir hayvanla fotoğraflanan her ünlü, makyaj veya fotoğraf müdahalesiyle engelli gösterildi. Proje sürecinde tüm Türkiye'de okul, AVM ve televizyon kanalları gezilerek 34 ton mama toplanmış ve barınaklara bağışlanmıştır. 2012 senesinde yayımlanan Buket Uzuner'in "Su" romanında Tolga Öztorun adıyla hayvan korumacı bir karaktere can vermiştir. Aynı yıl kamuoyunda "Kanlı Ölüm Yasası" olarak bilinen 5199 sayılı hayvan hakları yasasını protesto etmek için kendini bir grup aktivist ile birlikte Boğaziçi Köprüsü'ne zincirlemiştir. Amatör olarak sinema ve edebiyat ile ilgilenmekte, çocuk hikâye kitabı çalışmaları bulunmaktadır. Man Down "Man Down", Barbadoslu şarkıcı Rihanna'nin 2010 yılında yayınladığı beşinci stüdyo albümü Loud'dan bir şarkıdır. Shama Joseph, Rock City (Timothy Thomas ve Theron Thomas) ve Shontelle tarafından "Loud" için yazılan şarkının prodüktörlüğünü Shama "Sham" Joseph üstlendi. Şarkı albümün ABD'deki altıncı ve dünya çapındaki beşinci single'ı olarak Def Jam Recordings etiketiyle Avrupa çapında 11 Temmuz 2011'de yayınlandı. Şarkı müzik eleştirmenlerinden olumlu yorumlar aldı ve çoğu, şarkıyı Rihanna'nın Karayipler tarzına dönüşü olarak değerlendirdi. "Man Down", Amerika Birleşik Devletleri'nde yalnızca belirli radyolarda çalınsa da, "Billboard" Hot 100'de 59 ve Hot R&B/Hip-Hop Songs'da on numaraya yükseldi. Dijital satışları sayesinde Fransa'da üç numaraya ulaşmasının yanı sıra, Norveç'te ve İngiltere R&B listesinde ilk yirmiye girmeyi başardı. Anthony Mandler'ın yönetmen koltuğunda oturduğu video klipte, Rihanna kendisine saldıran adamı vururken görülmektedir. Video klip, çeşitli tepkilere yol açtı. Rossendale (borough) Rossendale (borough) (İngilizce: "Borough of Rossendale"), Birleşik Krallık İngiltere ülkesi Kuzey-Batı bölgesinde birinci seviye yerel idare olan Lancashire kontluğuna (county) bağlı bulunan bir "metropoliten-olmayan bölge" statülü ikinci seviyede bir yerel idare birimidir. Bu yerel idare biriminin merkezi bu yerel idare bölgesi içinde en büyük yerleşke olan Rawtenstall kentidir. Rossendale (borough) metropoliten-olmayan yerel idare bölgesi 1972 kanununa göre resmen 1974'te kurulmadan önce aynı alanda 19. yüzyıl ve daha önceki yasalarına göre kurulmuş olan şu değişik yerel idare birimleri bulunmaktaydı: "Bacup Belediye Borough"; "Haslıngden Belediye Borough"; "Rawtenstall Belediye Borough" ile "Ramsbottom Şehirsel Bölgesi" ve "Whitworth Şehirsel Bölgesi" kısımları. Rossendale ismi bu yerel idarenin bulunduğu coğrafi bölge olan "Rossendale Vadisi"'nden ortaya çıkartılmıştır. Tarihsel olarak Rossendale modern yerel bölge ile hemen aynı arazileri kapsayan Orta Çağ'da bulunan "Rossendale Ormanı" ile eşit alanlıdır. "Rossendale Borough" yüzölçümü 138.0 km² ve "Rossendale Borough"'nun sınırları içindeki nüfus, en son 2001 nüfus sayımına göre 65.652 kişi ve 2008 tahminlerine göre ise 67.300 kişidir. "Rossendale Borough" Lancashire Kontluğu birinci seviyedeki yerel idareye bağlı olan ikinci seviyede "metropoliten-olmayan bölge" yerel idare birimidir. Lancashire Kontluğu'nda ve Kontluk Konseyinde genel olarak büyük stratejik konular üzerindeki kararlar alınmaktadır ve bunların yürütülmesi bu konsey yetkisi altındadır. "Rossendale Borough Yerel İdaresi" ve Yerel İdare Konseyi" ise daha detaylı taktik idare kararlarının alınması ve yürütülmesi yetkileri ve görevlerini taşımaktadır. Bu iki seviyeli yerel idare sistemi için yetkiler ve görevler 1972 Yerel İdare Kanunu ile kesinlikle belirtilmiştir. Rossendale Borough altında tek bir "semt/köy" adı verilebilecek "civil parish" idaresi bulunmaktadır. Bu alt-yerel-idare kurulması zorunlu ve standart olarak Birleşik Krallık'ta her yerel idareye uygulanmamaktadır ve "semt/köy idaresi (civil parish)" kurmak bir üst yerel idare konseyinin tercihine ve kararına bağlıdır. Zaten bu alt yerel idarelere verilen görev ve yetkiler çok sınırlıdır. "Rossendale Borough Yerel İdare Konseyi" bir konsey kararı ile ikincil "semt/köy idaresi (civil parish)" kurmamayı tercih etmiştir. Fakat 1972 reform kanunun bir özel maddesine uygun olarak eskiden "belediye borough" olan yerleşkelerde, aynı diğer "civil parish" idareleri görev ve yetkileri ile, "takip eden semt/köy yerel idaresi (succesor parish)" kurulması gerekmekteydi. Bu nedenle "Withworth Kasaba Yerel İdaresi" kurulmuştur. Aynı durumda olan "Bacup", "Haslingden" ve "Rawtenstall" için bu çeşit alt-yerel idare kurulmamıştır. "Rossendale Borough Yerel İdare Konseyi"nde 36 tane yerel idare meclis üyesi bulunur. Bu üyeleri seçmek için yerel idare alanı 14 yerel seçim bölgesine bölünmüştür. "Rossendale Yerel İdare Konseyi" için Mayıs 2011'de yapılan yerel seçimlerden sonra "Rossendale Yerel İdare Konseyi"nde Muhafazakâr Parti'den 16 üye; İşçi Partisi'nden 17 üye; Liberal Demokrat Parti'den 2 üye; ve "Community First" isimli bağımsız 1 üye bulunmaktadır. İşçi Partisi konseyde en büyük parti olmakla beraber bir mutlak çoğunluğu bulunmamaktadır. Buna rağmen yerel idare konseyinin 6 kişilik yürütme kurulu İşçi Partisi üyelerinden kurulmuştur. Yerel idare politikasının politikası, idaresi ve yürütülmesi bu kurul elindedir. Konsey Lideri İşçi Partisi konsey grup lideri olan Alyson Barnes'dir. "Rossendale Borough" yerel idareyi törensel ve sembolik olarak temsil etmek için her iki senede değişen bir "Belediye Reisi"'de seçmektedir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2001 nüfus sayımına göre Rossendale (borough) için nüfus 65.652 kişi ve 2008 tahminine göre ise 67.300 kişidir. Bu yerel idare biriminin merkezi olan Rawtenstall'da ise nüfus (2001 sayımı ile) 22,000 kişidir. Zafer Kargoğlu Zafer Kargoğlu (d. 22 Şubat 1989, Ünye), Türk futbolcudur. 1. Lig ekiplerinden Bandırmaspor'da oynamaktadır. Futbola Ünyespor altyapısında başladı, daha sonra 2008 yılında Gaziantepspor'la profesyonelliğe geçiş mukavelesi imzalayarak buraya transfer oldu. Burada profesyonel sözleşmeye rağmen üç yıl boyunca sadece genç, A2 takımında görev aldı. Oyun tecrübesi edinebilmesi için 2007-08 sezonunun ara transfer döneminde 3. Lig ekiplerinden Antakyaspor'a kiralandı. Antakyaspor için ilk resmî karşılaşmasına 24 Ocak 2008 tarihinde Diyarbakır Kayapınar Belediyespor'a karşı oynanan 2. Lig karşılaşmasında çıktı. Daha sonraki sezonlar kiralık olarak GASKİ, TKİ Tavşanlı Linyitspor ve Şanlıurfaspor oynadı. TKİ Tavşanlı Linyitspor'la 2009-10 sezonunda 2. Lig play-off şampiyonluğu yaşayarak 1. Lig'e yükselmeyi başardı. 2011-12 sezonunun başında 1. Lig ekiplerinden Boluspor'a transfer olduğu açıklandı. Bu transfer son anda çıkan pürüzler nedeniyle gerçekleşmedi ve bunun üzerine 2. Lig ekiplerinden Bandırmaspor'la anlaşarak buraya transfer oldu. 23 kez millî takımlara çağrılan Zafer Kargoğlu, 9 kez Türkiye U-16 ve 13 kez de Türkiye U-18 forması olmak üzere toplam 22 kez millî formayı giymiştir ve bir gol kaydetti. Mehmed Nabi Bey Mehmed Nabi Bey ya da Menemenlizade Mehmed Nabi Bey (1868-1924)Osmanlı Devleti'nin son döneminde hizmet vermiş bir devlet adamıdır. Mehmed Nabi Bey 1868 yılında doğdu. Nisan 1908-Ekim 1911 tarihleri arasında Atina elçiliği, Ekim 1911-Ekim 1912 tarihleri arasında da Sofya elçiliği yaptı. Trablusgarp Savaşı'nın bitmesinden sonra İtalya'yla imzalanan Uşi Antlaşmasının müzakerelerine katıldı. Antlaşmanın imzasından sonra Roma'da kalarak Kasım 1915 tarihine kadar Roma büyükelçiliği yaptı. 1918 yılının Ekim ayında Hariciye Nazırı oldu. Kasım ayına kadar bu görevi sürdürdü. Daha sonra Kasım 1920-Kasım 1922 tarihleri arasında Paris'e mümessil olarak gönderildi. 1924 yılında vefat etti. Ahmet Nesimi Sayman Ahmet Nesimi Sayman ya da Ahmed Nesimi Bey (1876 - 1958), Osmanlı Devleti'nin son döneminde hizmet vermiş bir devlet adamıdır. 1876 yılında doğdu. Kasım 1914 - Şubat 1917 tarihleri arasında Ticaret Nazırlığı, Şubat 1917 - Ekim 1918 tarihleri arasında da Hariciye Nazırlığı yaptı. İttihad ve Terakki genel merkez üyeliği, 1908-1918 yılları arasında İstanbul mebusluğu yapmıştır. 1026 yılında Gazi Mustafa Kemal Paşa’yı hedefleyen suikast girişimi dolayısıyla tutuklandı ise de İstiklal Mahkemesi’nde yargılandı, aklandı. 1958 yılında vefat etti. Bu Gece (Tarkan şarkısı) Bu Gece (Kır Zincirlerini), Tarkan'ın 1997 yılında çıkan Ölürüm Sana albümünün sevilen şarkısıdır. Şarkı aynı zamanda tarkanın 1999'da çıkan single'dır. "Kır Zincirlerini adıyla da bilinen şarkı, Avrupa tanıtımı için, Laurent Marimbert tarafından tekrar derlenir, Avrupa'daki müzik piyasası için de ADS Studios, Jeeb ve Tarkan'ın 1998 de çıkan derleme albümünde yer alır. Magic (B.o.B şarkısı) "Magic", Amerikalı rapçi B.o.B'nin ilk stüdyo albümü ""den çıkan üçüncü single'ıdır. Weezer grubundan Rivers Cuomo vokalleri de bulunan şarkının prodüktörlüğünü Dr. Luke üstlendi. Şarkı, Adidas reklamlarında ve "" filminin fragmanlarında kullanıldı. Şarkının video klibinin yönetmenliğini Sanaa Hamri üstlendi. Video klip ilk kez 2 Eylül 2010'da MTV.com'da yayınlandı. Klipte B.o.B kendsini rüyadan uyandırmaya çalışırken ve aynı zamanda bir partide Rivers Cuomo ile birlikte sahnede şarkıyı söylerken görülüyor. Kır Zincirlerini (şarkı) Kır Zincirlerini, Tarkan'ın 1997 yılında çıkan "Ölürüm Sana" albümünde bulunan şarkısı. Aynı zamanda Tarkan tarafından 1999 yılında çıkan "Bu Gece" adlı single olarak da bilinir. Zübeyr Şaşmaz Hilmi Zübeyr Şaşmaz ya da kısaca Zübeyr Şaşmaz (24 Ocak 1982, Harput, Elâzığ), Türk yönetmen, senarist, yapımcı ve oyuncu. Necati Şaşmaz ve Raci Şaşmaz kardeşlerin en küçüğüdür. Malta'da Ä°slam Malta'da İslam, ilk olarak Müslümanlar 870'te Sicilya'yı Bizans İmparatorluğu'ndan aldığında inanılmaya başlayan bir din olmuştur. Malta Normaların adayı almasıyla 1091'de Hristiyan hakimiyetini geri döndü ve Müslümanlık 13. yüzyıla kadar serbest kaldı; ama bu tarihte yasaklandı. Günümüzde Malta'daki Müslümanlar nüfusu 6000 civarında olan bir azınlıktır. Adada Sultan Abdülaziz'in 1873'te yaptırdığı bir Müslüman mezarlığı, 1978'de açılan bir cami ve bir Müslüman ilkokulu bulunmaktadır. Pienza Pienza, merkezi İtalya'nın Toskana bölgesinde Siena ili'ne bağlı (1.1.2010 itibarıyla) 2.190 kişi nüfuslu bir yerleşim yeri ve bir komündür. Pienza yerleşkesi 1996'da UNESCO Dünya Mirasları İtalya listesi içine alınmıştır. 2004'te ise yerleşkenin konumlandığı "Val d'Orcia" adlı vadi UNESCO "Dünya Kültürel Manzaralar" listesi içine alınmıştır. Pienza "Corsignano" adlı bir koyun tekrar yapılmasında ortaya çıkartılmıştır. Bu köy Enea Silvio Piccolomini adlı bir ünlü Rönesans çağı hümanistinin doğduğu köydür. Piccolomomi'nin doğduğu 1405 yılında ailesi Siena'dan sürgünde olarak bu köyde bulunmaktaydı. Enea Silvio Piccolomini sonradan Papa III. Pius olarak seçilmiştir. Papa III. Pius doğduğu köyü unutmamış ve bu köyü bir Rönesans yerleşke ideallerine uygun olarak yeniden yaptırmıştır. Bu yeni yerleşke Papa Pius için Roma'dan uzakta başını dinleyebileceği bir ikametgâh bölgesi olarak tasarımlanmıştı. Bu tasarım hümanist prensiplerinin şehir planlanmasına uygulanmasını ve yeni şehircilik kavramlarının ortaya çıkartılmasını içermekteydi. Bu kavramlar diğer İtalyan kasaba ve kentleri tarafından da kabul edilmiş ve uygulanmış ve sonunda tüm Avrupa'ya yaygın bir hale gelmiştir. Bu yerleşkenin yeniden yapımının tasarımları Floransalı "Bernardo Gambrelli" (veya daha yaygın adıyla "Bernando Rossellino") tarafından hazırlamıştır. Bu tasarım hazırlamasında bu mimarın hümanist ve mimar "Leon Battista Alberti" ile iş birliği yaptığı söylentileri zamanımıza kadar gelmekle beraber; bu iş birliği hakkında hiçbir yazılı belge günümüze gelmemiştir. Ama Alberti'nin o zaman Vatikan'da Papa Pius'a danışman olarak istihdam edildiği belgelerden bilinmektedir. Bu tasarımı yapılan binaların yapımına 1459'da başlanmıştır. Bunlardan en önemlisi olan Katedral 29 Ağustos 1462'de Papa Pius tarafından bu yerleşkeye uzun bir yaz tatili için geldiği zaman takdis edilerek açılmıştır. Papa Pius hayatının son iki yılında yazdığı "Yorumlar" adlı eserinde yaptırdığı yeni yapıların detaylı tanımlamalarını vermiştir. Pienza kasabasının komün nüfusu (1.1.2010 tahminleri itibarıyla) 2.190 kişidir. Nüfus yoğunluğu 17,9 kişi/km² olur. Pienza komününün içinde nüfusunun 19. ve 20. yüzyıllarda gelişmesi resmi nüfus sayımı sonuçlarına göre şu gösterimde özetlenmiştir: Pienza'da görülebilecek turistik yerler şunlardır: Pienza beldesinin şu belediyelerle ortak sınırları bulunmaktadır: Castiglione d'Orcia, Chianciano Terme, Montepulciano, Radicofani, San Giovanni d'Asso, San Quirico d'Orcia, Sarteano, Torrita di Siena ve Trequanda. Ä°skender Hamdi Orhon İskender Hamdi Orhon, (d. 1910, Sürmene, Trabzon) (ö. 25 Haziran 2006), Türk siyasetçi. Ankara Üniversitesi Siyasal Bilgiler Fakültesi ve Hukuk Fakültesi'ni bitirdi. Ankara valiliği maiyet memurluğu, Keşan, Kağızman, Cihanbeyli, Çeşme ve Bergama Kaymakamlıkları, serbest Avukatlık, merkez valiliği, İller Bankası İdare Meclisi ile Kızılay Genel Başkan vekilliği ve Yönetin Kurulu üyeliği yapmıştır. Kurucu Meclis Cumhuriyet Halk Partisi Temsilciliği (6 Ocak 1961 - 25 Ekim 1961), XIII., IX. ve 2.(XIII) Dönem Trabzon Milletvekilliği yapmıştır. Evlidir. Kıdem tazminatı Kıdem tazminatı; çalışan işçinin hizmet süresi boyunca verdiği emeğin karşılığını almasını sağlayan yasal bir sistemdir. Geçerli olan 1475 sayılı İş Kanunu'nun 14'üncü maddesine göre, 4857 sayılı İş Kanunu çerçevesinde çalışanlar işverenlerinden kıdem tazminatı alabilir. İlgili yasada 7 hal belirtilmiştir: Bu belirtilen hallerden herhangi birisinde, her çalışma yılına işçinin bir brüt maaşı tutarında kıdem tazminatı ödenir. Kıdem tazminatı hesaplanırken işçiye çalıştığı her bir tam yıl için, giydirilmiş brüt ücretinin otuz günlük tutarı ödenir. Bir yıldan arta kalan süreler için aynı ücret üzerinden oranlama yapılmak suretiyle tazminat tutarı hesaplanır. Giydirilmiş brüt ücret; işçiye verilen ikramiye, prim, yakacak yardımı gibi çıkarları kapsar. Kıdem tazminatından binde 7,59 yani, %0,00759 oranında damga vergisi kesintisi yapılır. Kıdem tazminatında hesaplanabilecek bir maaşın tavanı vardır. 2019 Yılı için kıdem tazminatı tavanı 6380 TL idi..2020 Yılı için kıdem tazminatı tavanı 6.730,15 TL'dir. Maaş bu tutardan yüksek olsa bile bu kadardan hesaplanır. Kırbaç Kırbaç ve kamçı, genellikle sopa gibi sert bir cismin ucuna ip veya sırım gibi esnek ve hareketli malzemeler iliştirilerek yapılmış dayak ve kontrol araçları. Genellikle uzun, bükülgen ve uca doğru incelenlere kamçı, bir değnek ucuna deri veya sırım bağlanarak yapılan daha kısa olanlara kırbaç denir. Kırbaç ve kamçılar; hayvanların eğitimi veya kontrol edilmesi, insanların cezalandırılması, dini gerekçelerle kendi canını yakma veya sadomazoşist cinsel ilişki esnasında kendinin ya da partnerinin canını yakma amacıyla kullanılır. İnsan ve hayvan hakları konusundaki evrensel gelişmeler sonucu kırbaç ve kamçıların can yakma amacıyla kullanılmasında önemli ölçüde azalma görülmüştür. Günümüzde Avrupa'da boğa kamçısı genelde hayvanları fiziksel temastan ziyade şaklama sesi ile kontrol etmekte kullanılır. Suçluların kırbaç ile cezalandırılması da dünyada büyük oranda terkedilmiş bir uygulama olmakla birlikte hâlen bazı Müslüman ülkelerde uygulanır. Bunun yanı sıra bazı radikal Hristiyan mezheplerinde İsa'nın acısını tatmak amacıyla kendini kırbaçlamak uygulamasına rastlanır. Dünyada ses duvarını aştığı bilinen ilk icattır. Spor Toto World Cup 10 Spor Toto World Cup 10 ya da Basketball World Cup 10, Türkiye'nin İzmir ilinde 11-13 Ağustos 2011 tarihleri arasında düzenlenen özel basketbol turnuvası. 2002-2005 yılları arasında "Efes Pilsen İstanbul World Cup", 2006-2010 yıllarında da "Efes Pilsen World Cup" adıyla düzenlenen organizasyonun 2011 yılında ise "Basketball World Cup" adıyla düzenlenmesine karar verildi. Daha önceden ismi "Basketball World Cup 10" olarak duyurulan turnuvanın adı daha sonra "Spor Toto World Cup 10" oldu. Almanya, Sırbistan, Türkiye ve Ukrayna olmak üzere dört millî basketbol takımının katıldığı turnuvanın tüm maçları Halkapınar Spor Salonu'nda oynandı. Maçların düzenleneceği salon, daha önce Efes Pilsen World Cup 6'ya ev sahipliği yaptı. Turnuvanın biletleri 26 Temmuz 2011'de Biletix tarafından satışa çıkarıldı. Biletlerin tükenmemesi durumunda organizasyonun başlamasından bir gün önce Halkapınar Spor Salonu'nda da satışa başlanacağı söylendi. Müsabakalar sonucunda Almanya şampiyon oldu. Turnuvanın "En Değerli Oyuncusu" basın mensuplarının oyları ile Almanya'nın pivotu Tibor Pleiss seçildi. Turnuvada üç gün içerisinde altı müsabaka gerçekleşti. Türkiye millî basketbol takımının tüm maçları CNN Türk'te yayınlandı. Izabel Goulart Izabel Goulart (Maria Izabel Goulart Dourado) 23 Ekim 1984 doğumlu Brezilyalı bir modeldir. İtalyan asıllıdır. Sao Paolo'da meyve alışverişi yaparken keşfedilmiştir. Victoria Secret ile 2005 yılında sözleşme imzalamasına rağmen sadece 2008, 2009 ve 2010 yıllarındaki defilelerde boy göstermiştir. Goulart, 2011 yılında Sports Illustrated Swimsuit Issue dergisinin kapağına çıkma başarısını göstermiştir. Kamçı (anlam ayrımı) Kamçı, sözcüğü ile aşağıdakilerden biri kastedilmiş olabilir: HÃ¼seyin Gelis Hüseyin Gelis (d. 5 Eylül 1959, İstanbul), Siemens Türkiye Yönetim Kurulu Başkanı ve CEO'su. İlkokul, ortaokul ve liseyi Almanya’da okudu. Lise döneminde, Siemens’te staj yaptı. Kaliforniya’da bulunan Berkeley Üniversitesi’nde mikro ve makro ekonomi eğitimi aldıktan sonra University of Phoenix’de İşletme Yönetimi programından mezun oldu. Çalışma hayatına 1976 yılında Siemens’in telekomünikasyon alanında üretim yapan fabrikasında başladı. Sırasıyla araştırma-geliştirme, imalat, PBX sistemleri, planlama, lojistik organizasyonu ve stratejik satın alma gruplarında görev yaptı. 1987-1990 yılları arasında ABD’de microchip imalat süreci eğitimi alan ve Arjantin ile Brezilya’da pazar araştırmaları yapan Gelis, 1990-1993 yılları arasında Siemens ve IBM şirketlerinin ortaklığı ile kurulan ROLM System firmasında Proje Direktörü olarak çalıştı. 1993 yılında Türkiye’ye giden Hüseyin Gelis, 1996 yılına kadar (Koç Holding ve Siemens'in ortak girişimi olan) Simko’da Kurumsal Şebekeler Bölümü’nün yöneticiliğini üstlendi. 1996-2000 yılları arasında Siemens globalde, cep telefonları ile çağrı cihazlarının pazarlama ve satış sorumluluğunu üstlendi. 2000 yılında Siemens Hindistan’da CFO ve başkan yardımcılığı görevlerine getirilen Hüseyin Gelis, 2005 yılında “Business Today” dergisi tarafından, Fortune 500 şirketleri arasındaki en iyi 10 CFO arasında gösterildi. Siemens Kanada'da Başkan Yardımcısı ve CFO görevlerini yürütürken, 1 Ekim 2007 tarihinde Siemens Türkiye'nin Yönetim Kurulu Başkanı ve CEO'su olarak atandı. 2015'te TÜSİAD'ın (Türk Sanayicileri ve İşadamları Derneği) Almanya Network Çalışma Grubu Başkanlığı'nı üstlendi ve aynı yıl G20/B20 Türkiye Dijitalizasyon Çalışma Grubu katılımcısı oldu. 2016 yılında "Gençlik Köprüsü Türkiye-Almanya"nın (Stiftung Mercator) Danışma Kurulu üyesi olan Gelis, 2017'den bu yana YASED'in (Uluslararası Yatırımcılar Derneği) Yönetim Kurulu Üyesi ve Şubat 2019’da YASED Yönetim Kurulu Başkan Yardımcılığı görevine seçildi. 2018’de PWN’in (Professional Women’s Network) Toplumsal Cinsiyet Eşitliğini Destekleyen CEO’lar Manifestosu’na imza attı ve Eşitlik Elçisi görevini üstlendi. Gelis, aynı zamanda Darüşşafaka Cemiyeti Yüksek Danışma Kurulu Üyesi olarak da görev yapıyor. 43 yıllık süre içinde iş dünyası ve sosyal alandaki çalışmalarıyla çeşitli ödüllere layık görülen Gelis, 28 Kasım 2017'de ekonomik, siyasal ve kültürel alanlarda Türkiye ve Almanya arasında kurduğu köprüden ve katkılarından dolayı, Almanya Cumhurbaşkanı tarafından Liyakat Nişanı (Bundesverdienstkreuz) ile ödüllendirildi. Poggibonsi Poggibonsi, merkezi İtalya'nın Toskana bölgesinde Siena ili'ne bağlı (1.1.2010 itibarıyla) 2.190 kişi nüfuslu bir yerleşim yeri ve bir komündür. Poggibonsi ve civarı için ilk yerleşke izleri Etrusklüler döneminden kalmadır. Bu dönemden bir seri mezar ve "Talciona" veya "Marturi" (Etruskçe Mars (mitoloji) tanrısı) isimleri kalmıştır. Yerleşkenin en önem kazandığı dönem, Roma'dan Fransa'ya giden ana yol olan "Via Francigena" üzerinde startejik mevki dolayısıyla 10. yy.da olmuştur. Bu dönemde "Borgo di Marte" (sonra "Marturi", "Borgo Vecchio" ve en sonunda Poggibonsi) yerleşkesinin gelişmesi başlamıştır. Bunun tam ne zaman başladığı hala tartışmalıdır. Fakat 1010'da Borgo di Camaldo ortaya çıktığı belgelidir. 1155 veya 1156'da bu ve civarındaki diğer küçük yerleşkeler "Guidi Kontları"'ndan "Guidi Guerra" tarafından daha savunmalı bir tepe mevkiine nakledilmişler ve bu yeni yerleşkeye "Poggiobonizio" adı verilmiştir. 12. yy.da ana Katolik kilisesi tarafından hoşlanılmayan "Kathar Mezhebi"'nin Poggibonsi'de önemli bir teoloji okulu bulunmakta idi. 1212'de II. Friedrich (Kutsal Roma İmparatoru) tarafından "imparatorluk kenti" olarak ilan edilmistir. Bu dönemde yazan "Giovanni Villanı" tarafında kent İtalya'nın en güzel kentlerinden biridir tanımlanmıştır. İmparatorlar ile papalar arasındaki Guelfolar ve Ghibellinolar mücadeleleri ve savaşlarında kentliler "Ghibellinolar", yani İmparatorluk, yanlısı olarak isim yaptılar. Fakat "Guelfolar", yani papalık, taraftarı olan Floransa Cumhuriyeti 1270'te hücum ederek kenti elegeçirdi; talan edip tahrip etti. 1293'den sonra kent devamlı Floransa hükümdarlığı altında yaşadı. 1313'de VII. Heinrich (Kutsal Roma İmparatoru) "Monte Imperiale" adı ile şehrin yeniden yapılmasına başlattı; ama bu imparator öldükten sonra bu yenileşme de sona erdi. 1494de Floransa Dükü Lorenzo de Medici Poggiobonizio'da yeni bir yerleşke kurdurdu. Bu kent Rönesans düşüncelerine uygun bir "İdeal Şehir" olarak yapıldı ve bu şehir ünlü Rönesans mimarı olan "Yaşlı Antonio de Sangallo" ve oğlu mimar, heykeltıraş ve askeri savunma yapıları tasarımcısı "Guiliano da Sangallo" tarafından tasarlanan ve bina ettirilen bir kale ile korunması planlanmıştı. Fakat 1510'da bu yapılar daha tamamlanmadan kenara bırakıldılar. Toskana Gran Dükalığı altında 17. yy. da İspanyolların hakimiyeti altına girdi ve sonra Habsburg-Lorraine hanedanı idaresi altında bulundu. Bu dönemde kentte ilk sanayileşmeye belirtileri ortaya çıktı. 19. yy. da Poggibonsi bir müddet Fransa Devrimi orduları ve Napolyon Bonapart altında Fransız hakimiyeti altında kaldı. 1815'te Viyana Kongresi ile Toskana Gran Dükalığı'na bağlandı. Aralık 1859'da Toskana Gran Dükalığı efektif olarak sona erip "Merkezi İtalya Birleşik Vilayetleri" adlı bir devlet kuruldu ve birkaç ay sonra bu devlet "Sardinya Krallığı"na bağlandı. 1860'ta yapılan bir referandumla halkın %95'ı desteğiyle "İtalya Krallığı"na bağlandı. 20. yüzyılda Poggibonsi üzümcülük ve "Chianti Claşsıco" adlı özel şarapçılıkla isim yaptı. Aynı zamanda kentte hızla sanayiler de gelişti. Poggibonsi kentinin komün nüfusu (31.3.2010 tahminleri itibarıyla) 29.498 kişidir. Nüfus yoğunluğu 412,87 kişi/km² olur. Poggibonsi komününün içinde nüfusunun 19. ve 20. yüzyıllarda gelişmesi resmi nüfus sayımı sonuçlarına göre şu gösterimde özetlenmiştir: Poggibonsi'da görülebilecek turistik yerler şunlardir: Poggibonsi beldesinin şu belediyelerle ortak sınırları bulunmaktadır:Castellina in Chianti, Colle di Val d'Elsa, Monteriggioni, San Gimignano, Barberino Val d'Elsa (Firenze ili), Poggibonsi şu kentlerle kardeş şehir bağlantısı kurmuştur: George Washington (mucit) George Constant Louis Washington (20 Mayıs 1871 - 29 Mart 1946), Anglo-Belçika asıllı Amerikalı mucit ve iş adamı. Geliştirdiği hazır kahve hazırlama yöntemi ve bunun seri üretimini gerçekleştirmek amacıyla kurduğu "G. Washington Coffee Company" adlı şirketle tanınmıştır. Belçika doğumlu olan Washington 1897 yılında Amerika Birleşik Devletleri'nin New York bölgesine yerleşmiş, teknik alanlardaki birçok başarısız girişimin ardından hazır kahve üretimine başlamıştır. Orta Amerika'da bulunduğu 1906-1907 yılları arasında elde ettiği deneyimle 1909'da kendi ürettiği kahveyi satmaya başlayan Washington, üretimi hızlandırmak amacıyla 1910 yılında bir şirket kurmuştur. New York ve New Jersey merkezli şirket kısa sürede büyümüş ve ABD ordusunun I. Dünya Savaşı sırasındaki kahve gereksiniminin büyük bölümünü karşılamıştır. Reklamları New York gazete ve radyolarında da yayınlanan şirketin ulaştığı başarı Washington'ı varsıl kılmış; sonuçta mucit Brooklyn'de kaldığı konağın ardından 1927 yılında New Jersey'de bir malikâneye taşınmıştır. Aynı yıl vergi denetçileriyle sorun yaşayan Washington daha sonra evlenmiş ve üç çocuk sahibi olmuştur. Washington ölümünden kısa süre önce şirketini American Home Products'a satmak zorunda kalmıştır. Kahve markası 1961'e dek etkinlik gösteren Washington'ın adı "G. Washington's Seasoning & Broth" adlı üründe kendine yer bulmuştur. George Washington Mayıs 1871'de bir İngiliz baba ve Belçikalı annenin çocuğu olarak Kortrijk, Belçika'da dünyaya gelmiştir. O günkü yurttaşlık yasalarının babalık bağını temel almasından ötürü İngiliz vatandaşı sayılan Washington Mayıs 1918'de ABD vatandaşlığına geçmiştir. Washington'ın ailesinden en az altı kişinin ABD ve Orta Amerika'nın farklı bölgelerine yerleştiği bilinmektedir. Mucidin Amerika Birleşik Devletleri başkanı George Washington'ın yakını olduğunu savunan görüşler olsa da, bu bağlantı açık değildir. Brüksel'e yerleşen Washington daha sonra Bonn Üniversitesi'nde kimya eğitimi almıştır. Washington Aralık 1895'te Angeline Céline Virginie (ABD'de yalnız "Lina" adını kullanmıştır) Van Nieuwenhuyse (d. 1876) ile evlenmiştir. 1900 ABD Nüfus Sayımı kayıtları Lina'nın bir Belçikalı baba ve İngiliz annenin çocuğu olduğunu göstermektedir. Washingtonların 6 Ekim 1896'da Anvers'ten kalkan bir gemiyle ABD'ye göçtüğü Ellis Island'daki kayıtlarda yer almasına karşın, 1900 ABD Nüfus Sayımı ailenin ABD'ye 1907 yılında giriş yaptığını bildirmektedir. New York bölgesine yerleşen çiftin Louisa (d. Mayıs 1897), Irene (d. Mayıs 1898) ve George Washington Jr. (d. Ağustos 1899) adlı üç çocuğu olmuştur. Ailesiyle birlikte New Brighton'a yerleşen Washington, Jersey City'de havagazı fitili üreten bir şirket kurmuştur. Ne var ki, ampul teknolojisinin gelişmesi bu işin sonunu getirmiştir. Bir kamera şirketi sahibi de olan Washington'ın mesleği 1900 ABD Nüfus Sayımı'nda mucit olarak geçmektedir. Nüfus sayımı sırasında 29 yaşında olan Washington, Brooklyn'de kiralık bir evde eşi (23 yaşında), üç çocuğu, kız kardeşi (25 yaşında), üç hizmetçi ve bunlardan ikisinin bir çocuğuyla birlikte yaşamaktaydı. Washington 1906 veya 1907'de Guatemala'da çiftlikçilikle uğraşmıştır. Bu sırada hazır kahve üretimiyle ilgili bilgi de edinen Washington yaklaşık bir yıllık aranın ardından New York'a geri dönmüştür. Kahve üretimine 1910 yılında başlayan Washington'ın bu sırada biri 47 Prospect Park West, Brooklyn; diğeri 287 South Country Road, Bellport, Suffolk County'de yer alan iki evi bulunmaktaydı. Washington 1926-1927'de bu evleri bir sosyal kulübe dönüştürmek isteyen bir grup varlıklı Brooklynliye satmıştır. Bu satıştan elde ettiği yaklaşık 1 milyon dolarla New Jersey'de bir arsa satın alan Washington, şirketini buraya taşımış ve Vali Franklin Murphy'nin "Franklin Farms", Mendham'daki eski evinde oturmaya başlamıştır. Olağandışı hayvanlar ve bahçecilik konularına ilgi duyan Washington Bellport ve Mendham'daki evlerini küçük birer hayvanat bahçesine dönüştürmüştür. Long Island'da omzunda kuş ve maymunla dolaştığı gözlenen mucit kendi kurduğu hayvanat bahçelerinde ender kuş türleri de yetiştirmiştir. Washington'ın Bellport'ta geyik, koyun, keçi ve antilop beslediği de bilinmektedir. Mendham'da barınan yüzlerce hayvan arasında lama ve zebralar da yer almıştır. Washington aynı zamanda New York City'nin önde gelen sosyal kulüplerinden Lotos Club'ın etkin üyelerinden biri olarak tanınmıştır. Washington'ın adı 1920 ABD başkanlık seçimlerinde "Amerikan Partisi" adayı olarak geçmiş, ancak belgelerin zamanında tamamlanamamasından ötürü başvuru geçersiz sayılmıştır. Ne var ki, bu adaylığın ciddi olup olmadığı tartışma konusudur. Bunun nedeni, George Washington'ın Birleşik Devletler doğumlu olmamasıdır. Adaylığın o günlerde sayıları artan "Amerikan partileri"ni ve benzeri girişimleri yermeye yönelik bir hareket olup olmadığı belirsizdir. George Washington; gaz lambası, kamera ve gıda işleme alanlarında iki düzinenin üzerinde patent sahibi olmuştur. Satori Kato'nun geliştirdiği hazır kahve tekniği bu alandaki ilk girişim olsa da, Washington'ın buluşu kahvenin ticari üretim alanına taşınmasını sağlamıştır. Washington'ın gümüş bir cezvenin ucunda gördüğü kurutulmuş pudradan esinlendiği düşünülmektedir. Alman asıllı Guatemalalı Federico Lehnhoff Wyld da bu sırada bir hazır kahve tekniği geliştirmiş ve bu ürünü Avrupa pazarına taşımıştır. Ne var ki, Wyld'ın Washington'ın özel doktoru oluşu bu buluşun tümüyle bağımsız gerçekleşmediği kuşkusu uyandırmaktadır. Washington'ın ürünü 1909'da "Red E Coffee" (okunuşu "hazır" sözcüğünün İngilizce karşılığı olan "ready" sözcüğüne benzetilerek) adıyla satışa sunulmuş, bir yıl sonra ise yeni kurulan "G. Washington Coffee Refining Company" adlı şirkete bağlanmıştır. Washington'ın ilk üretim yeri Brooklyn'deki Bush Terminal endüstri kompleksiyken şirket 1927 yılında New Jersey'e taşınmış ve üretimi Morris Plains'te sürdürmüştür. Ürünün reklamları hazır kahvenin kullanışlılık, çağdaşlık ve saflık özelliklerine vurgu yapmıştır. Sindirim sistemine yardımcı olduğu belirtilen hazır kahvenin uyku açıcılık etkisinin (kahvenin yapısında bulunan kafeinin oluşturduğu etki) geleneksel kahveye oranla daha düşük olduğu öne sürülmüştür. Amerikan ordusunun I. Dünya Savaşı'nda bu ürünü kullanması da satışları artırmıştır. Şirketin NBC'de yayınlanan "Sherlock Holmes" adlı radyo dizisi ile Blue Network'e 1930-1935 yılları arasında sponsor olmasıyla ürünün tanıtımı amaçlanmıştır. Tüm bunlara karşın, ilk hazır kahve ürünlerinin zaman zaman kalitesiz bulunduğu da gözlenmiştir. Washington, şirketiyle olan finansal bağına ilişkin bazı vergi sorunları yaşamıştır. Mucit Kasım 1918'de kahve üretimine ilişkin ticari sırlarının kullanım hakkını şirkete bırakmış, ancak kendi payının 4/5'ini bir ay sonra yakın ailesine devretmiştir. Washingtonlar bu durumda aile üyelerinin gelirlerinin vergilendirilmemesi gerektiğini savunmuş ve davayı vergi temyiz mahkemesine taşımıştır. Sonunda Federal Temyiz Mahkemesi'ne taşınan dava 1927'de Washingtonlar aleyhine sonuçlanmıştır. Davanın Yüksek Mahkeme'ye götürülmesine ilişkin başvuru kabul edilmemiştir. Washington'ın George Washington Jr. adlı oğlu babasının şirketinde bir süre muhasebe müdürü olarak çalışmış ve geliştirdiği bir çinkografi tekniğinin patentini almıştır. O günkü gazetelerin sıklıkla kullandığı bu teknik 1948'de Fairchild Camera and Instrument tarafından yaşama geçirilmiştir. Washington'ın ürünü I. Dünya Savaşı kumanyalarında kendine kayda değer bir yer edinmiştir. Savaş alanındaki kahve tüketimi askerlerin kafein depolamasına yardımcı olmak adına değerli sayılmaktaydı. ABD Savaş Bakanlığı'nda gıda işleri sorumlusu olarak çalışan E.F. Holbrook kahvenin hardal gazının etkisinin savuşturulmasında da etkili olduğunu belirtmiştir. Canadian Expeditionary Force tarafından 1914'ten American Expeditionary Force'un savaşa girdiği 1917 yılına dek kullanılan ürün daha sonra tümüyle ordunun gereksinimini karşılamaya yönelik üretim yapmıştır. Bu alanda etkinlik gösteren yeni işletmelerin de katılımıyla üretim artış göstermiş, ancak ordunun kahve gereksinimi savaşın son döneminde toplam üretimin altı katına ulaşmıştır. Hazır kahve zaman içinde askerler tarafından da beğeni kazanmış ve "bir fincan George" takma adıyla anılmaya başlamıştır. Ürün, önceliğin tat yerine kafein desteğinde olduğu bu dönemde soğuk olarak da tüketilmiştir. Amerikan acil durum kumanya paketi çeyrek onsluk (7 gram) kahve poşetleri barındırmaktaydı. Hazır kahvenin siper kumanyası olarak da kullanıldığı bilinmektedir. ABD Ordusu II. Dünya Savaşı'nda yeniden Washington'la anlaşmış, ancak ordunun artan gereksinimini karşılamak amacıyla diğer kahve üreticileriyle de görüşmüştür. Nescafé'nin başını çektiği bu üreticiler iki savaş arası dönemde kurulmuştur. George Washington, "G. Washington Coffee Refining Company"nin 1943'te American Home Products tarafından satın alınmasıyla emekliye ayrılmıştır. Büyük bölümü aile üyelerince gerçekleştirilen satış işlemi American Home Products'ın sekiz yılda 34 şirketi bünyesine kattığı bir döneme denk gelmiş ve 29.860 hisse senedinin (yaklaşık 1.7 milyon dolar) değiş tokuşuyla tamamlanmıştır. Şirketin "G. Washington" adlı biriminin başına Clarence Mark getirilmiştir. Washington son yıllarında "Franklin Farms" adlı mülkünü satmış ve New Vernon Road, Mendham'daki bir evde yaşamıştır. Şirketinin satılmasından üç yıl sonra rahatsızlanan mucit 29 Mart 1946'da yaşamını yitirmiştir. Washington'ın cenaze töreni üç gün sonra yapılmıştır. "G. Washington" adlı kahvenin üretimi, New Jersey'deki üretim yerinin 1961'de Tenco'ya (o gün itibarıyla The Coca-Cola Company'ye bağlı bir şirket) satılmasının ardından durdurulmuştur. Washington'dan kalan son marka olan "G. Washington's Seasoning & Broth" 2000 yılında satışa çıkarılmış ve birkaç kez el değiştirdikten sonra 2001'de Homestat Farm, Ltd. bünyesine katılmıştır. George Washington (anlam ayrımı) George Washington ÅŸu anlamlara gelebilir: Eugène Koffi Kouamé Eugene Koffi Kouame (d. 7 Şubat 1988, Abidjan ö. 10 Temmuz 2017 ), Fildişi Sahilli futbolcudur. Kouame, futbola ülkesinde başladı ve daha sonra Kuzey Kıbrıs takımlarından Lefke Türk Spor Kulübü'ne transfer oldu. Burada birkaç sezon oynadıktan sonra 2011-12 sezonunun başında 1. Lig ekiplerinden Boluspor'a transfer oldu. Boluspor için ilk resmî karşılaşmasına 11 Eylül 2011 tarihinde Giresunspor'a karşı oynanan 1. Lig karşılaşmasında çıktı. 10 Temmuz 2017 tarihinde ülkesinde geçirdiği bir rahatsızlık sonucu hayatını kaybetti. Yeremya kitabÄ± Yeremya kitabı (), Eski Ahit'te Son Peygamberler kısmının ikinci kitabı olup, Yeşaya kitabından sonra ve Hezekiel ile Oniki küçük peygamber kitaplarından önce gelir. Görümleri aktarıldığı için kitap adını, MÖ 7. yüzyılın sonları ve MÖ 6. yüzyılın başlarında Kudüs'te, Yehuda Krallığı Babillilere yenik düştüğü zamanki kral Yoşiya zamanında yaşamış peygamber Yeremya'dan alır. Kitap, karmaşık ve şiirsel olarak İbranice yazılmıştır (10:11 istisnadır çünkü ilginç bir şekilde Aramice yazılmıştır). Yeremya kitabına ait parçaların bir kısmı Kumran'da dördüncü mağaradaki Ölü Deniz parşömenleri'nde bulundu. Bu metinler, hem Masoretik Metin hem de Septuagint Metinler ile uyum içindedir. Bu keşif, bu iki metin arasındaki farklılıklara ışık tuttu; ilk Hristiyanlar için Yunanca yazılan Septuagint'in sadece zayıf bir tercümeden ibaret olduğu ortaya çıktı. Ölü Deniz Tomarları yayınının kıdemli editörü Emanuel Tov'un yazdığına göre, Masoretik sürüm ya İbranice orijinalinin tekrar yazılmasıyla oluşmuştur ya da bundan önce hali hazırda iki farklı sürüm yer almaktaydı. Yeremya kitabının, bugün Tesniyeciler veye beraberinde dini reformlar getiren Tesniye yazarları tarafından etkilenip düzenlendiği görüşü hakimdir. Bu, hem Tesniye'de hem Yeremya kitabındaki lisanın paralelliğinden açıkça ortaya çıkmaktadır. Örneğin, hem Tesniye 4:20 hem de Yeremya 11:4 "demir eritme ocağı"ndan bahsetmektedir. Ayrıca, dini reformlardaki güdü Yeremya ve Tesniyeciler arasında aynı doğrultudadır ve çocuk kurbanlarının bitişinden bahseder (bkz. Yer 7:31, 19:5, 32:35; Lev 18:21). Fakat Yeremya kitabının Tesniyeci ekolün bir parçası olup olmadığı tartışma konusudur çünkü Yeremya'da ne Tesniye'den ne de Yoşiya'nın reformlarından bahsedilir. Hatta, Yeremya'daki bazı deyimlerin metinler arası olarak tekrar edilişi "tarihsel Yeremya" fikrini ortaya atmaktadır ki bu fikir ne onaylanabilir ne de terkedilebilir. Fakat buna tezat olarak, Septuagint ve Masoretik Metin'deki farklılıklardan doğan tartışmalar sonucunda Masoretik Metin'in içeriğinde "tarihsel Yeremya" tasvir edildiği görülür. Kitap, kabaca altı bölümde ele alınabilir ve şiirsel, hikâyesel ve biyografik tarz metinlerin kitap genelinde serpiştirildiği görülür. Bahsedilen altı bölüm şöyledir: Kitaba göre, Benyamin kabilesinin topraklarında bulunan Anatotlu bir rahibin oğlu olarak dünyaya gelen peygamber Yeremya, Süleyman Mabedi'nin yıkılmasıyla sonuçlanacak olan Nebukadnezar'ın Yehuda Krallığı'ndaki Kudüs'ü kuşatmasından önce, kuşatma sırasında ve sonrasında yaşadı. Yine kitaba göre, yıkımdan çeyrek asır önce sürekli olarak Tanrı'nın yargılayışının geleceği kehanetinde bulundu; İsrailoğullarına putları bir kenara bırakmalarını ve Tanrı'nın seçilmiş halkının kaderini yerine getirmesi ve Tanrı'nın yargısından kurtumak için tövbe edilmesini savundu. Yeremya'nın uyarılarına kulak asmayan İsrailoğulları tövbe etmedi. Amacına ulaşamayan Yeremya, bildiği ve tanıdığı her şeyin yıkımına şahit oldu; İsrail'in elit tabakası Babil'e sürgüne gönderildi ve geriye kalanlar Mısır'a kaçtı. Yeremya kitabı, dikkat çekici bir şekilde içgözlemsel bir peygamber tasvir eder, bu peygamber tez canlı ve içine sokulduğu durumdan öfkelenen bir peygamberdir. Yeremya'nın çabaları, halkını uyarmak ve Tanrı "bu halk için artık dua etme" diyene kadar Tanrı'nın hoşgörüsü için pazarlık yapmak arasında gidip gelmiştir. Boynundaki boyundurukla performans sanatı icra edip ilgi çekmeye çalışmıştır. Kendisiyle alay edildiğinde missilemede bulunurdu; sonuç olarak hapise atıldı. Bir keresinde de ölmesi için bir kuyuya atıldı. Yeremya'nın kehanetleri sıkça aynı kelimler, deyişler ve betimlemeler kullanılarak tekrarlanmaktadır. Elli yıllık bir zaman dilimini içermesine rağmen kronolojik bir sırada değildir. Kitabın Yunanca tercümesi olan Septuagint (LXX) sürümü İbranice olan Masoretik Metin (MT)'e kıyasla farklılıklar gösterir. Septuagint'te 10:6-8; 25:14; 27:19-22; 29:16-20; 33:14-26; 39:4-13; 52:2, 3, 15, 28-30 vs bulunmamaktadır. Toplamda, MT'de bulunan 2700 kelime LXX'de yer almamaktadır. Ayrıca MT'de 45 ile 51 konuları arasında bulunan "Uluslara karşı kehanetler" bölümü LXX'de farklı yerde yer alıp 25:13'ten sonra bulunmaktadır. Jewish Encyclopedia (Yahudi Ansiklopedisi)'ya göre, LXX'in MT'ye oranla daha kısa ve daha eski olması, kitabın İbranice versiyonu tamamlanmadan Yunancaya tercüme edilmesinden kaynaklanmaktadır. Ayrıca LXX'de Baruh kitabı ve Yeremya'nın mektubu da bulunmaktadır. Jerome'nin "Prologue to Jeremiah" eserinde bu iki yazının İbranice'de bulunmaması sebebiyle çıkarıldığını aktarmaktadır. Fakat "Canon of Trent" "Ieremias cum Baruch" (Yeremya ve Baruh)'u Yeremya'nın mektubu olduğu gerekçesiyle Latince tercüme olan Vulgate'ye eklendiğini belirtir. Uzmanlara göre kitabın ilk 25 konusunda Yeremya'nın pasajlarından bazıları "itiraf" içeriklidir: 11:18-12:6, 15:10-21, 17:14-18, 18:18-23 ve 20:7-18. Bu pasajlarda Yeremya sunması gereken mesajdan hoşnut olmadığını dile getirir fakat yine de ilahi çağrıyı, arayıp bulmuş olmamasına rağmen, kararlı bir şekilde yerine getirmiştir. Buna ilaveten, bu "itiraf"ların bazılarında Yeremya, Tanrı'ya kendisine zulüm edenlerden intikam alması için dua etmektedir. (bkz. "Yeremya 12:3") Yeremya'nın "itiraf"ları bir çeşit kişisel hayıflanmadır. Bu tür hayıflanmalar Mezmurlar ve Eyüp kitabında da görülmektedir. Eyüp gibi Yeremya da doğduğu güne lanet eder (Yer. 20:14-18 ve Eyüp 3:3-10). Aynı şekilde, Yeremya'nın ""Birçoğunun, 'Her yer dehşet içinde! Suçlayın! Suçlayalım onu!' diye fısıldaştığını duydum"" diye haykırışı Mezmurlar 31:13 ile bire bir aynıdır. Fakat Yeremya'nın hayıflanmasını diğerlerinden farklı kılan, Yehova tarafından bu mesajların sunulmasıdır. İşaretsel-hareketler olarak da bilinen 'peygambersi hareketler', mesajın iletilmesi için yapılan sembolik hareketlerdir. Bu hareketler genelde garip olup zamanın kültürel normlarına aykırıdır. Bu hareketlerin amacı, seyirci çekmek, seyircileri soru sormaya teşvik etmek ve peygamberin yaptığı hareketin anlamını açıklamasına olanak sağlamaktır. Peygambersi hareketler sadece Yeremya kitabına has değildir. Yeremya kitabında bulunan işaretsel-hareketlerin bazıları şunlardır: Bu liste, Yeremya kitabında bulunan peygambersi hareketlerin geniş listesi değildir. Kitabı okuyan kişi, peygambersi hareketlerle karşılaştığı zaman bunun farklı yazarlar tarafından farklı zamanlarda ve farklı bir seyirci grubuna yaptığını aklından çıkarmamalıdır. Bu durum, içinde peygambersi hareketler bulunan diğer metinler için de geçerlidir. II. Nebukadnezar II. Nebukadnezar (Akatça: - "Nabû-kudurri-uṣur;" Ahit İbranicesi: – "Nəḇūḵaḏreʾṣṣar" veya – "Nəḇūḵaḏneʾṣṣar"; Ahit Aramicesi: – "Nəḇūḵaḏneṣṣar"), MÖ 605-562 yılları arasında hüküm süren Babil kralı. II. Nebukadnezzar, Yeni Babil İmparatorluğu'nun kurucusu ve Keldâni hanedanının ilk kralı Nabopolassar’ın oğludur. Babası döneminde Asurlular'a karşı ilerleyişini sürdüren orduda görev almıştır. Asurlularla ittifak kuran Mısır firavunu II. Necho'yu Karkamış Savaşı'nda yenilgiye uğratan Nebukadnezar, ilerleyişini sürdürerek Suriye ve Filistin topraklarını hakimiyet altına aldı. Babasının ölümü üzerine Babil'e dönerek kral oldu. Hükümdarlığının ilk yıllarında çeşitli seferler yaparak hakimiyetini arttırmış ve MÖ 601’de Mısır üzerine harekete geçmiştir. Babil krallığına bağlı olan Yahuda devletinin isyan etmesi üzerine Kudüs’ü MÖ 597 yılında ele geçirdi. Kudüs halkının yeniden isyan etmesi üzerine MÖ 586 yılında Kudüs'ü yeniden ele geçiren Nebukadnezar tarafından, şehir ile Süleyman Mabedi de yıktırıldı. Yahuda Krallığı’nı yıktıktan sonra Nebukadnezar MÖ 574’te Sur şehir krallığını kendine bağladı. MÖ 567'de Mısır’a yeni bir sefer daha yapan Nebukadnezar MÖ 562’de krallığı oğlu Amel-Marduk’a bırakarak ölmüştür. Tapınaklar, yollar, sulama kanallarının yanı sıra eşinin adına Babil'in Asma Bahçeleri'ni inşa ettirdiği söylenen II. Nebukadnezar Yeni Babil İmparatorluğu'nun sınırlarını Suriye'den Mısır'a dek genişletmiştir. Kudüs'ü ele geçirerek (MÖ 587) Yahudileri bölgeden sürmüştür. İştar Kapısı da onun döneminde yapıldı. Kırbaç (anlam ayrımı) Kırbaç, sözcüğü ile aşağıdakilerden biri kastedilmiş olabilir: Liverpool Hope Ãœniversitesi Liverpool Hope Üniversitesi, Kuzey-Batı İngiltere'de Liverpool'da bulunan bir yükseköğretim üniversite kurumudur. Kamuya ait bir üniversitedir ama Hristiyan öğretmen eğitim okullarından geliştirilmiş olduğu için kurucu Hristiyan mezhepleri ile yakın bağlantıları bulunmaktadır. Bu üniversitenin kökünde bulunan değişik iki Hristiyan mezhebi tarafından kurulmuş iki yüksek öğretmen okulu 1844 ve 1856 eğitime başlamış ve üçüncüsünün eğitime başlaması ise 1960'lı yıllarda olmuştur. Böylece Avrupa'nın tek çok mezhepli ekümenik üniversitesi olduğu iddia edilmektedir. Üniversite iki büyük bir küçük kampüsten oluşmaktadır: Ana kampüsü Liverpool'un Childwall semtinde; "Yaratıcı Sanatlar" Kampüsü adı verilen kampüsü de Liverpool'un Everton semtinde ve Aigburth semtinde de kampüs bulunmaktadır. Üniversitede 6,190 lisans ve 1,675 lisansüstü öğrencisi toplam 7,885 öğrenci eğitim görmektedir. Liverpool Hope Üniversitesi'nin ilk kurulması Hristiyan Protestan mezhepleri desteğiyle 1844'te Warrington'da açılan "St. Katherine Öğretmen Eğitim Koleji" ile 1856'da Liverpool şehir merkezinde açılan "Notre Dame Eğitim Koleji" ile olmuştur. Üniversitenin üçüncü kuruluş kurumu 1964'te eğitime açılan ve St. Katherine Eğitimi Koleji binaları yakında bulunan ve Katolik Kilisesi tarafından desteklenip karma eğitim yapan "Christ's Kolej"dir. 1980'de bu üç Hristiyan mezhebi destekli yüksek eğitim koleji bir ekümenik federasyon halinde birleşip federe "Liverpool Yüksek Eğitim Enstitüsü (LİHE)" oluşturdular. Liverpool'un Katolik Başpiskoposu "Derek Warlock" ve Liverpool Anglikan Piskoposu "David Sheppard" bu birleşmeyi bir "ümit işareti" olarak nitelendirmişlerdir. 1995de yeni idare şartları üzerinde anlaşılarak bu federe enstitütü tek, birleşik ve ekümenk bir Kolej olarak yeniden kuruldu. Bu yeni kurumun rolü, hedefi ve misyonunu daha uygun şekilde tarif edecek "Liverpool Hope" ismini aldı ve bir hayırsever vakıf şirketi hukuki şekline girdi. Bu dönemde hem kurumun öğrencilere sunduğu lisans dereceleri sayısı hem de kuruma giren öğrenci sayısı büyük artış gösterdi. 1994'te kolejin vermiş olduğu dereceler "Liverpool Üniversitesi" tarafından onaylanıp o üniversite diplomasi olması kabul edildi yani "Akreditasyon Anlaşması" yapıldı. Böylece Kolejin sağladığı eğitim derecelerinin kalitesi ve standartlarının diğer üniversite standartlarına uygun olması sağlandı ve bu standartları uygulamak için kolej idaresine yetki sağlanmış oldu. Bu da Kolejin akademik şöhretine katkı yaptı. 1998'de Liverpool Üniversitesi le yapılan "Akreditasyon Anlaşması" 5 yıl daha uzatıldı ve lisansüstü derecelere de uygulanması kabul edildi. 2001 ve 2002'de İngiltere üniversite sektörünün kalitesini kontrol için kurulmuş olan "Quality Assurance Agency (Kalite Güvence Kurumu)" çok detaylı ve çok derine inen bir inceleme süresinden sonra Liverpool Hope Enstitüsüne Ağustos 2002'de kendi üniversite lisans ve lisansüstü diplomaları verme hakkını verdi. Eylül 2004'te Liverpool Hope Enstitüsü bir Üniversite statüsü almak için Kraliyet "Privy Council" adli kurumuna müracaat etti. Temmuz 2005'te bu kurum bu müracaatı kabul edilip "Liverpool Hope Üniversitesi" adıyla yeni üniversite olmasını kabul etti. Yeni üniversitenin rektörü Prof. Pillay oldu ve 25 Ocak 2006'da da İngiliz Lordlar Kamarası başkan vekili Baronness Cox Üniversite'nin ilk Şansölyesi olarak göreve başladı. Eylül 2007'de "Gateway to Hope (Hope'a Geçiş Kapısı)" adı verilen "Öğrenci Hizmetleri Binası" tamamlanmıştır. Öğrenci kayıt işleri; öğrenci ikametgâh ve iaşeleri ve yeni kurulan "Öğrenci Başarı Bölgesi" adı verilen üniversitenin tüm idari bölümleri bu tek binada toplanmıştır. Ocak 2009'da üniversitenin "Yaratıcı Kampüs"ünde "Müzik, Gösteri Sanatları ve Yenilik Merkezi" temeli atıldı ve bu merkez Mart 2010'da resmen hizmete girdi. Üniversitenin Hope Park Kampüsü'nde £8,5 milyon yatırımla yeni "Eğitim, Yenilik ve Girişimcilikte Mükemmellik Merkezi" yapılmıştır. Bu merkez ortada bulunan bir uzun atrium etrafında bulunan bir amfi konferans salonu; çalışma ofisleri; öğretim ve seminer ders odalarından oluşmaktadır. 2010 akademik yılının başında hizmete girmiştir. 2010'da bir yeni Müzik Eğitim binası ve gösteri sanatları salonu kapsayan ve kapalı "Hope Tiyatro ve Konser Salonu" ve açık hava "Angel Field" tiyatrosundan oluşan "The Capstone" binalar sistemi açılıp "Yaratıcı Kampüs" hakkındaki yapı planları tamamlanmıştır. 2010 yılında üniversitenin yaşı uygun olan birçok eğitim elemanı gönüllü olarak emekli olmuştur. Ocak 2011'de ise Üniversite 100 eğitim elemanı kadrosunu lağvedip bu elemanları kendileri istemeden zorla işten çıkarılacağını ilan etmiştir. Bu işten çıkarılacak eğitim elemanı sayısı o zamana toplam eğitim kadrosunun %10-%15'i olduğu tahmin edilmektedir. Üniveritenin Liverpool şehri sınırları içinde üç tane kampüsü bulunmaktadır: Liverpol Hope Üniversitesi'nde üç fakülte bulunmaktadır: Bu fakülte yaratıcı ve gösterim sanatlarını kapsar: Müzik, Güzel Sanatlar; Dizayn, Dram, Tiyatro Bilgileri ve Dans. Ayrıca Medya, İngilizce, Tarih, Politika, İlahiyat ve Dinsel Bilgiler için lisans diplomasi ve lisansüstü çalışmaları da içinde bulundurur. Üniversitenin "Yaratıcı Kampüsü"'de konumlanmıştır. İlk eğitim bilgileri için programlar yani BA QTS ve PGCE (ilköğretim için profesyonel sertifika) diplomaları programları. Özgürlüler Eğitimi Bilgileri; Eğitim Kavramları ve Erken Çocukluk İncelemeleri için Temel Diplomalar, Master Diplomaları ve Doktora çalışmaları. Bu fakültede araştırma kültürü gittikçe gelişmektedir. Bu fakülte içinde "Liverpool Hope İş İdaresi Okulu"nu bulundurur. Bilgisayar Bilimleri Bölümü ve Spor, Sağlık, Coğrafya, Sosyoloji, Psikoloji ve Kriminoloji bilimleri bölümlerini kapsar. Bu bilim alanlarında üniversitede araştırma tecrübe ve gücü bulunmaktadır. Bunlar birkaç Masters programına temel sağlamaktadır. İşletmecilik ve Bilgisayar Bilimleri için Master programları, özellikle yabancı ülkelerden gelen öğrenciler için, çok popülerdir. Üniversitenin her üç kampüsünde de ayrı ayrı tek kişilik öğrenci yatak odalarından oluşan öğrenci İkamatgah Hall binaları mevcuttr: Hope Park Kampüsü'nde 7 değişik İkametgâh Hall binası bulunmaktadır. Bu binaların etrafı ve araları çayırlık ve çiçek bahçeleri ile donatılıp güzel bir eğitim atmosferi sağlanmaya çalışılmıştır. Bunların isimleri şunlardır: Üniversitenin Aigburth kampüsünde de yatak odaları bloku bulunmaktadır. "Yaratıcı Kampüs" için öğrenci İkametgâh Hall'u olarak "Gerard Manley Hopkins Hall" bulunmaktadır. Üniversiteni diğer İkametgâh Hall'lara üniversite tarafından doğrudan doğruya idare ve işletilmekte iken bu Hall bir özel sektör şirketi olan "Cosmopolitan Student Homes" tarafından işletilmektedir. Korsika millî futbol takımı Korsika millî futbol takımı, Fransa'nın bir adası olan Korsika adına mücadele eden takımdır. Ancak FIFA ve UEFA'ya bağlı değildir. Korsika takımı ilk maçına 28 Şubat 1967 tarihinde Fransa karşısında çıktı ve ilk galibiyetini de o maçta aldı. Korsika takımı maçlarını Bastia ve Ajaccio şehirlerinde oynamaktadır. Maçlarını genelde SC Bastia'nın stadı olan Stade Armand Cesari'de oynamaktadır. Bazı maçlarda Ajaccio'nun stadı olan Stade Ange Casanova'da veya AC Ajaccio'nun stadı olan Stade François Coty'de oynamaktadır. "31 Mayıs 2011 itibarıyla Bulgaristan maçındaki kadro:" Akın İsmail Köroğlu Akın İsmail Köroğlu (d. 8 Ocak 1990, Isparta), Türk futbolcudur. Futbola Ispartaspor altyapısında başladı ve yaşı as takım için oynama seviyesine geldiğinde as takım kadrosuna dahil edilmeye başlandı. Ispartaspor için ilk resmî karşılaşmasına 9 Mayıs 2010 tarihinde Afyonkarahisarspor'yla oynanan 3. Lig karşılaşmasında çıktı. 2009-10 sezonunda takımdaki sadece bir karşılaşmada görev aldı. 2010-11 sezonunda ilk kaleci olarak düzenli olarak forma giydi. 2011-12 sezonunun başında, o sezon 1. Lig'e yeni yükselen Elazığspor'a transfer oldu. 2012-13 sezonun başında 3. Lig ekiplerinden Elazığ Belediyespor'a kiralandı. Ömer Cuğ Ömer Cuğ (d. 18 Nisan 1983, Ankara), Türk futbolcudur.Yeni Malatyaspor'da oynamaktadır. Futbol yaşamına "Emlak Bank SK" altyapısında başladı ve ardından Ankaraspor altyapısına geçti. 2001 yılında profesyonelliğe geçiş mukavelesi imzalayarak as takım kadrosuna dahil edildi. Ankaraspor için ilk resmî karşılaşmasına 11 Mayıs 2002 tarihinde Erzurumspor'la oynanan 1. Lig karşılaşmasında çıktı. Burada fazla forma şansı bulamadığı için 2003-04 sezonun ara transfer döneminde 3. Lig ekiplerinden Keçiörengücü'ne transfer oldu. Burada bir yıl oynadıktan sonra Gaziosmanpaşa'ya transfer oldu. Burada yarım sezon kaldıktan sonra 2004-05 sezonunun yaz transfer döneminde 3. Lig ekiplerinden Boluspor'a transfe oldu. Burada ilk sezonunda 11 lig karşılaşmasında görev alsa da ikinci sezonuyla beraber ilk onbirin düzenli oyuncusu olmayı başardı. Boluspor'da oynadığı 6 sezon boyunca takımıyla 3. Lig'den 1. Lig'e kadar yükselmeyi başardı. 2010-11 sezonunun yaz transfer döneminde Boluspor'dan ayrılarak Bugsaşspor için forma giymeye başladı. 2011-12 sezonunun başında 1. Lig'e yeni yükselen Elazığspor transfer oldu. Elazığspor'da sadece 8 maçta forma giyen Cuğ, Ara transfer döneminde Yeni Malatyaspor'a transfer oldu. Balcı, Bor Balcı, Niğde'nin Bor ilçesine bağlı bir köydür. Eski adı "Cücü"dür. Balcı Köyü bulunduğu alan ile İsa'nın ilk yıllarına kadar uzandığını tarihi kalıntılardan anlaşılmaktadır. Özellikle "Beşkat" diye adlandırılan mevkide bulunan yeraltı şehirleri İsa'ya inanan insanların Roma zulmünden kaçmak için yaptıkları yerleşim birimleri bu hususta önemli delillerdir. Nevşehir ilinin Derinkuyu ve Kaymaklı ilçelerindeki gibi 3 ayrı yer altı şehri vardır. Balcı köyü ve bu köye bağlı Gayret mahallesinde hayvancılık hızla gelişmektedir. Özellikle büyük baş besiciliği ve süt endüstrisi Balcı köyüne ve Gayret Mahallesinin gelişimini olumlu yönde etkilemiştir. Bu köylerdeki tarlalara artık sadece buğday, pancar vb. değil hayvancılıkla ilgili yemlik bitkilerde ekilerek hem çeşitlilik sağlanmakta hem de çiftçinin ikinci bir gelir kaynağı olmaktadır. Balcı köyününde halen devam etmekte olan arıcılık diğer illerden gelen arıcılarla birlikte gelişmeye devam etmektedir. Kırım Tatarcası Vikipedi Kırım Tatarcası Vikipedi (Kırım Tatarcası: "Qırımtatar vikipediyası"), Vikipedi'nin Kırım Tatarcası sürümüdür. 2006 yılının Eylül ayında oluşturuldu. 2009 yılının Ekim ayı içinde, Kırım Tatarcası Vikipedi 1.000 maddeyi geçti. Kai Tak HavaalanÄ± Kai Tak Havaalanı (Çince: 啟德機場) Hong Kong'un 1925 yılından 1998 yılına kadar kullandığı uluslararası havaalanıdır. Hong Kong'un gelişen dış ticaretiyle birlikte şehrin ihtiyaçlarına karşılık verememesi nedeniyle 6 Temmuz 1998'de kapatılarak görevini 30 km. batısında yer alan Hong Kong Uluslararası Havalimanı'na devretmiştir.Ayrıca 13 numaralı piste yapılan inişler,Hong Kong'un çoğu zaman şiddetli rüzgarlara maruz kalmasından dolayı piste inebilmek için uçakların bir noktada yaklaşık 45 derecelik bir açıyla sağa döndürmeyi gerektiriyordu,bu yüzden havalimanı Dünya'nın en tehlikeli 10 havalimanından biri olmuştur. Victory (The Jacksons albümü) Victory The Jacksons ondördüncü albümü, 6 Temmuz 1984 tarihinde yayımlanan (1984 müzik) Epic Records. Bu resmi bir grup olarak birlikte altı Jackson kardeşler dahil etmek için ilk ve tek albüm oldu; Ayrıca, tamamen solisti Michael Jackson ile birlikte kaydedilen son albümü oldu. Dünya çapında yedi milyon kopya üzerinde satılan albüm, ABD Billboard 200 sayısı dört açılış, ilk hafta satışları 185.000 kopya sattı. 30 Ekim 1984 tarihinde, albüm 2x Platin RIAA tarafından Amerika Birleşik Devletleri, 2 milyondan fazla kopya satış için fatura edildi"Victory" tarafından desteklenen Victory Tour, solisti Michael Jackson, son zamanlarda, dünyanın tüm zamanların en çok satan albümü piyasaya sürmüştü. "Thriller", belirgin özellikli. Kısa bir süre sonra tur sona erdi, Michael ve Marlon Jackson gruptan çıkmak. Jermaine, Tito, Randy ve Jackie Jackson, Jacksons olarak devam etti ve bir albüm daha, 1989'da "2300 Jackson Street" (unvanı takip özelliği, kendi kız kardeşleri ile birlikte altı Jackson kardeşler, yaptı Janet ve Rebbie) dahildiler. Başarılı bir birleşimi sonra "" 1983 yılında özel televizyon, Jermaine Jackson bıraktılar, grubun geri dönmek için karar verdi Motown tam teşekküllü bir solist olarak dokuz yıl sonra. Kardeşleri, 1975 yılında Motown bırakmıştı Kardeşler nadiren albümünde birlikte çalıştı; esas olarak, kardeşlerin her biri bu süre içinde çalışmış yalnız şarkılar bestelendi. Her kardeşi, en az bir yalnız parça olsa da, Jermaine sadece, "Tortue" Michael ile bir düet, Michael ile reklam-libs gerçekleştirir "Wait" ve ayrıca bir arka plan vokalist olarak adlandırılır "One More Chance" ve "The Hurt". Albümde video için sadece 2 şarkı vardı "Torture" ve "Body"—ve ne Jermaine ne de Michael ikisinden birini de söyledi. Michael balmumu kukla için "Tortue" video bir video klip çekti. Michael, "Şok Devlet" Mick Jagger ile düet kaydetti. Gerginlikler bildirildiğine göre kayıt oturumları sırasında kardeş arasında büyüdü; Sonuç olarak, minimal tanıtım fotoğrafçılığı yapıldı. Albüm kapak resmi, ünlü illüstratör Michael Whelan görevlendirildi. Kaydın ilk sürümü Randy omzuna bir beyaz güvercin vardı (soldan üçüncü). Daha sonraki konularda kuş kaldırıldı. Ayrıca, ismi "Jacksons" sayısının beşten çok benzediğini 2. "s" beri "Jackson 5" gibi görünüyor. "State of Shock" şarkısı zirve yaptı # 3 Billboard Hot 100. İkinci single, "Torture", # 17 ulaştı ama "Body", Üçüncü tekli # 47 tırmanma, Top 40 kaçırdı. Albüm # 4 numaradan giriş yaptı hala başlangıçta başarılı oldu Billboard 200 Ağustos 4 hafta içinde, 1984. Yojimbo Yojimbo (Japonca: 用心棒 ya da "Yōjinbō" ), 1961 yılında Akira Kurosawa tarafından çekilmiş jidaigeki (dönem filmi) türü film. Ronin olarak adlandırılan efendisiz bir samurayın hikâyesini anlatır. Hikâye, Toshiro Mifune tarafından canlandırılan samurayın, kumardan kazandıkları para uğruna aralarında çatışma yaşanan iki suç baronunun otoritesi altındaki küçük bir kasabayı ziyaret etmesi ile başlar. Yojimbo, Japonca'da koruma anlamını taşımaktadır. Seibei ve Ushitora adlı iki suç baronunun otoritesi altındaki kasabaya gelen ronin samuray, her iki baronu da kendisini koruma olarak tutması konusunda ikna eder. Samuray, ilk olarak Ushitora'nın safında olduğunu hissettirerek Ushitora'yı saldırıya geçmesi konusunda ikna eder. Birkaç çatışmadan sonra her iki taraftan da birçok üye ölür ve iç çatışmanın galibi Ushitora olur. Bunun ardından hayatta kalanlar ronin tarafından öldürülür. Ronin kendisini "Kuwabatake Sanjuro" (dut bahçesi otuzüç yaşında şeklinde çevrilebilir) olarak tanıtmıştır ve muhtemelen kasabadaki dut bahçelerine bakarken bu ismi bulmuştur. Bu nedenle filmin karakteri "isimsiz adam" karakterinin ilk örneklerinden kabul edilmektedir. Filmin duruşu ve teması birçok Vahşi Batı filminden, özellikle John Ford tarafından yönetilen filmlerden esinlenmeler içerir. Kurosawa'nın daha önce "Yedi Samuray" (1954) filminde ele aldığı "kurtarıcıya ihtiyaç duyan çaresiz kasaba halkı" figürü vahşi batı filmlerinin prototipitir. Filmin sinematografisi ayrıca vahşi batı filmlerinde gelenekselleşen çekim tekniklerini de içermektedir. Yalnız kahramanın geniş açıyla görüntülenmesi, iki düşmanın yüzleşmesi sırasında aradan toz bulutunun geçmesi buna örnek gösterilebilir. Kurosawa, filmin taslağının ana kaynağının Dashiell Hammet'in 1931 tarihli romanından aynı adla uyarlanan 1942 yapımı film noir klasiği Glass Key olduğunu belirmiştir. Özellikle baş kahramanın kaçmadan önce yakalanarak işkence yapıldığı sahne "Glass Key" filminden neredeyse birebir kopyalanmıştır. Ancak Yojimbo'nun genel senaryosunun esin kaynağının Hammett'in bir başka romanı olan 1929 tarihli Red Harvest kitabı olduğu söylenebilir. Kurosawa araştırmacısı ve film eleştirmeni Manny Farber, "Red Harvest"'in film için esin kaynağı olduğunu söylerken, Donald Richie gibi farklı Kurosawa araştırmacıları bu benzerliklerin rastlantısal olduğunu belirtmektedir. Toshirō Mifune, Takashi Shimura ve Tatsuya Nakadai gibi birçok aktör filmden önce ve sonra Kurosawa ile çalışmışlardır. Kurosawa'nın, sete geç gelmesi nedeniyle Mifune'yi azarlamasının ardından, Mifune her sabah saat 6:00'da kostümüyle birlikte hazır olacağı sözünü vermiştir. Filmin bir noktasında baş kahraman, hırpalanarak ölüme terkedildikten sonra kendisine sığınmak için bir kulübe bulur, ve bıçak atma egzersizleri yapar. Havada salınan bir yaprağı bıçağıyla vurduğu sahne, aslında kaydın geri oynatılmasıyla elde edilmiştir. Bu film Kurosawa'nın sinematograf Kazuo Miyagawa ile çalıştığı ikinci filmdir. Yojimbo, hem Japonya hem de batı sinemasında birçok şekilde etki bırakabilmiş bir filmdir. Kurasawa 1962 yılında Yojimbo'nun bir parçası olarak Sanjuro filmini çekmiştir. Bu filmde ronin "Sanjuro" ismiyle ancak soyadını değiştirerek karşımıza çıkmaktadır. 1964 yılında, "Yojimbo" filmi Bir Avuç Dolar "(A Fistful of Dollars)" ismiyle vahşi batı filmi olarak tekrar çekilmiştir. Sergio Leone tarafından yönetilen ve Clint Eastwood'un başrolünü oynadığı filmde "isimsiz adam" öğesi Clint Eastwood filmlerinde ilk defa yerini almıştır. Ancak film telif hakları ihlali nedeniyle açılan dava sonucu üç yıl sonra gösterime girebilmiştir. 1970 yılında çekilen "Zatoichi meets Yojimbo" filminde, Mifune yine aynı karakteri canlandırmıştır. Kör kılıç ustası Zatoichi'nin film serilerinin onikincisi olan bu filmde, Mifune "Sassa" ismiyle yer alsa da, jidaigeki sinemasının iki ikonik karakteri karşı karşıya gelmiştir. 1984 yapımı "The Warrior and the Sorceress" adlı filmde, paralı asker Kain, kasabanın tek su kuyusu için çatışan iki savaş lordunun arasına girmektedir. Film iki güneşi bulunan Ura adlı terkedilmiş bir gezegende geçer. Bruce Willis'in oynadığı 1996 yapımı "Last Man Standing" filminin, Yojimbo'nun tekrar çekimi olduğu resmi olarak duyurulmuştur. Samurai Jack adlı çizgifilm serisinde de Yojimbo'dan bazı alıntılar olduğu görülmüştür. Melody Maker Melody Maker Birleşik Krallık'ta yayımlanmış, yayımcısı IPC Media'ya göre dünyanın en eski haftalık müzik gazetesiydi. 1926'da müzisyenlere yönelik yayım hayatına başlayan dergi, 2000 yılında ezeli rakibi (ve IPC medya kardeş kuruluşu) New Musical Express'e dahil oldu. Kaldırım Çocuğu Kopuk Kaldırım Çocuğu Kopuk, 1960 yılında çekilen bir filmdir. Reji ekibinde Ülkü Erakalın yer almıştır. Film bir sokak çocuğunun hikâyesini anlatmaktadır. 1960 tarihli filmin yönetmeni Ömer Faruk Özakbaş'tır. Film siyah-beyaz çekilmiştir. Orijinal ürün üreticisi Orijinal ürün üreticisi, başka bir firma için parça, ekipman veya başka bir ürün üreten imalatçı firmadır. Örneğin, Acme firması IBM firması için bilgisayar kablosu ürettiği zaman Acme "orijinal ürün üreticisi" firma olmaktadır. Burada önemli husus, ürettiren firma ürünün tasarım ve telif haklarına sahiptir, "orijinal ürün üreticisi" firma ise sadece bu ürünü asıl firmanın istediği kalitede üretmekle yükümlüdür ve herhangi bir tasarım ve telif hakkı bulunmamaktadır. İngilizcede teknik bir terim olarak "Original Equipment Manufacturer" veya kısaltması OEM kelimesi tüm dünyada durumu açıklamak üzere kullanılmaktadır. Bilgisayar ürünleri kutulu satılır. Bu ürünlere kutulu ürün denir. Toplu halde parça alımı yapan sistem entegratörleri, ürünleri kutulu almazlar. Çünkü kutu, hacmi artırıp sevkiyat masraflarını yükseltir ve sistem entegratörleri için bu kutular manasızdır. Dolayısı ile kutusuz halde alırlar. Genelde yanında ufak bir kitapçık ile verilir ürün. Bu ürünün kutulu versiyonunda hiçbir farkı yoktur. İşte bu kutusuz ürünlere OEM ürün adı verilir. Hiçbir şekilde kalite göstergesi değildir. OEM kelimesinin anlamı kullanıcılara öyle empoze edilmiştir ki, büyük bir kesim OEM deyince aklına hemen markasız ve kalitesiz ürün gelir. Sadece bilgisayar alanında değil günümüzde her alan OEM kullanılmaktadır. Örnek verilecek olursa, FORD araba aldığınız Ford burada OEM dir. Arabanın içinde bulunan SONY CD Player ise SONY OEM satıcısı olarak anılır. OEM genel anlamda bakıldığı zaman aldığınız ürünün orijinalliğini belirtir bir ibaredir. Otomotiv sanayide Original equipment from manufacturer olarak kullanılır, sebebi ise birden fazla ürünün farklı sanayi gruplarından teminidir. Ergani Åžehir Stadyumu Ergani Şehir Stadyumu, Erganispor'un maçlarını oynadığı, Ergani'deki stadıdır. 2006'da çimlendirilen ve daha sonra ışıklandırılan stadyum 1.000 kişi kapasitesindedir. 3. Lig'e yükseldikten sonra stad koltuklandırılmıştır. Diyarbakır'ın Ergani ilçesinde yer almaktadır. 2011 yılında yeni soyunma odaları inşa edilmiştir. 2009 yılında şarkıcı Latif Doğan statta konser vermiştir ve 22, 23 ve 24'üncü dönem Türkiye Cumhuriyeti Başbakanı Recep Tayyip Erdoğan 17 Kasım 2013 tarihinde statta konuşma yapmıştır. Martin Stranzl Martin Stranzl (d. 16 Haziran 1980, Güssing), Avusturyalı futbolcudur. Defans pozisyonunda oynamaktadır. Şu anda Almanya'nın Borussia Mönchengladbach takımında forma giymektedir. Stranzl, futbol kariyerine doğduğu şehrin takımı olan SV Güssing'de başlamıştır. 1997 yılında 1860 Münih ile profesyonel sözleşme imzalamıştır. Alman ekibine geldikten sonra Bundesliga'da forma giymeye başlayan Stranzl, burada 7 yılda 96 maçta forma giyip, 4 gol atmıştır. Avusturyalı futbolcu, takımının bir alt lige düşmesiyle 2004 yılında VfB Stuttgart'a transfer olmuştur. Stuttgart, bu transfer için 1860 Münih'e 650.000 € ödemiştir. Stuttgart'ta ilk defa UEFA Avrupa Ligi'nde forma giydi. Mart 2006'da Rossiyskaya Premyer-Liga takımlarından Spartak Moskova'ya transfer oldu. Stranzl burada ilk defa UEFA Şampiyonlar Ligi'nde mücadele etti ve burada toplamda 4 sezon geçirdi ve 95 maça çıkıp 3 gol attı. Şubat 2010'da Kıbrıs Cumhuriyeti'nin Omonia takımı Stranzl için Spartak Moskova'ya teklif verdi, ancak Spartak teklifi kabul etmedi. 30 Aralık 2010'da Stranzl, Borussia Mönchengladbach ile 2,5 yıllık sözleşme imzaladı. Böylece Avusturyalı futbolcu Almanya'ya geri dönmüş oldu. Stranzl, Avusturya millî takımı için ilk maçına Mart 2000'da İsveç ile oynanan millî maçta çıktı. Ayrıca Stranzl, ülkesinin Euro 2008 kadrosunda da yer almıştır. Wilhelm Oxenius Wilhelm Oxenius (9 Eylül 1912 - 13 Ağustos 1979), Alman asker. II. Dünya Savaşı sırasında Nazi Almanyası'nda subayı. Oberkommando der Wehrmacht Operasyon Müdürlüğü'nde bir kurmay subay olarak İkinci Dünya Savaşı sırasında Generaloberst Alfred Jodl'un yardımcısı olarak görev yaptı. Haziran 1944 yılında Fransa'da Batı Panzer grubunun Operasyonlar Sorumlusu oldu. 7 Mayıs 1945 tarihinde Generaloberst Jodl ve Amiral Hans-Georg von Friedeburg ile Reims'da Almanya'nın kayıtsız şartsız teslimiyetini imzalayan heyetin bir üyesi ve çevirmen olması dikkat çekicidir. 10 Mayıs 1945 - 3 Ocak 1948 tarihleri arasında savaş esiri oldu ve 1979'da 66 yaşında öldü. Japanese Movie Database Japanese Movie Database ("Japon Sinema Veritabanı", "日本映画データベース", "Nihon eiga dētabēsu"), JMDb olarak da bilinir, japon filmleri ve oyuncuları hakkında bilgiler içeren online bir veritabanıdır. IMDB ile büyük benzerlikleri bulunmakla beraber, sadece Japonya'da üretilen filmlere veritabanında yer vermektedir. Site 1997 yılında kurulmuştur ve Meiji dönemi'nden (1899) günümüze kadar olan japon filmleri yer almaktadır. Cromwell Warcraft: Büyük Şef Warcraft kitap serisinin ikinci kitabı olan Büyük Şef, Christie Golden tarafından kaleme alınmıştır. Christie Golden bilimkurgu, fantezi ve korku dallarında 18 roman ve 16 kısa öykü yazmıştır. Golden altı tane romanı yazmıştır. Bunlar içinde popüler Dark Matters üçlemesi de vardır. Kitap tamamen fantastik kurgu üzerine yazılmıştır. Piyade Saldırı Rozeti Piyade Saldırı Rozeti II. Dünya Savaşı sırasında Waffen SS ve Wehrmacht askerleri için verilen bir Alman savaş rozetiydi. Bu dekorasyon Oberstbefehlshaber des Heeres, Generalfeldmareşal von Brauchitsch tarafından 20 Aralık 1939 tarihinde kuruldu. Gümüş sınıf OKH, Walther von Brauchitsch tarafından 20 Aralık 1939 tarihinde tesis edildi ve aşağıdaki kriterlerden birine göre piyade askerlerine verildi. Bronz sınıf, 1 Haziran 1940 tarihinde kuruldu. Aşağıdaki kriterlere göre motorlu Panzer birliklerine verildi: Ailurofobi Ailurofobi veya kedi korkusu, şiddetli olabilen kedilerden korkma halidir. Yunanca αἴλουρος ("aílouros", kedi) ve φόβος ("phóbos", korku) kelimelerinin birleşiminden oluşmuştur. Diğer eş anlamlı terimler felinofobi, elurofobi ve gatofobidir. Kedi korkusu olan kişilerin vereceği aşırı tepki, Panik atağa veya kalp çarpıntısına neden olabilmektedir. Yaygın görüşe göre, tüm fobiler gibi kedi korkusunun da kökeni evrimseldir. Sigmund Freud’un iddia ettiği gibi sadece çocukluk çağında yaşanan olaylar tek başına bir neden sayılmamalıdır. Fobiler arasında sık rastlanan Zoofobi yani hayvanlara duyulan korku, özellikle tüylü, dişli ve kuyruklu hayvanlara karşı yaygındır. Bunun nedeni tarih boyunca bütün memelileri en çok öldürenler bu tür hayvanlardır. İşin arkaik yani evrimin ilk zamanlarından beri insan genlerine işleyen taraf nedeniyle insanların doğuştan korkulara karşı kodlu olduğu iddia edilebilir. Kedi korkusunun nedenleri, kişiden kişiye değişebilir. Bazı insanlarda özellikle çocukluk çağında yaşanan travmalar, yetiştirilme, genetik kodları aktif hale getirip büyütebilir. Freudyen yaklaşımda, özellikle ebeveynlerden en az biri ürkütücü ise, çocuk ondan çok çektiyse, bu öfke ve korku bastırılıp bir hayvan ile sembolleştirilebilir. Bazı insanlar bunu özellikle kedilerde sembolleştirirler. Bu tür vakalarda kedi korkusunun aslında baba veya anne ile sorun yaşayanlarda ortaya çıktığı görülebilir. Kafadaki ürkütücü kedi imajının aslında başka bir korkunun simgesi olduğu kişiye anlatılıp onu duyarsızlaştırma terapileri yapılır. Korkulanın kedinin kendisi değil, onun simgeleştirdiği kötücül güç olduğu kişiye aktarılır. Kedi kelimesini bile söyleyemeyenlere aşama aşama, harf harf söyletmeye başlatılır. Kedilerle ilgili bilgi toplatılır, ödev hazırlatılır. Kedi resmine uzaktan baktırılır, sonra yakından baktırılır, sonunda kişinin kedi resmini tutabileceği aşamaya getirilir. Kişi herhangi bir aşamada veya her aşamada anksiyete yaşayabilir, ama sonunda gerçek bir kediyi alıp sevmesini sağlayacak kadar ilerlenebilir. Bu aşamaları hızlandırmak için hipnoz yönteminin kullanıldığı vakalar da bulunmaktadır. Dereceli olarak başarılı tedaviler mevcuttur ve tedavi gören bazı kişiler evlerinde kedi beslemeye bile başlayabilmektedirler. Hakan Albayrak (anlam ayrımı) Rhiannon Rhiannon sözleri Stevie Nicks tarafından yazılan ve 1976 yılında yayınlanan Fleetwood Mac şarkısı. Şarkı Rolling Stone dergisinin Tüm Zamanların En İyi 500 Şarkısı listesinde 488. sırada yer aldı. "Rhiannon" Amerika Birleşik Devletleri'nde en yüksek 11 numarada yer aldı ve bu da 1976 haziran ayında oldu. Şarkı 1978 yılında yeniden yayınlandı ve Birleşik Krallık'ta en yüksek 48 numaraya ulaştı. GenÃ§ler Gençler (İng. The Young Folks), Amerikalı yazar J. D. Salinger'ın yayınlanan ilk öyküsüdür. Bir partide tanışan iki gencin diyalogu üzerine kurulu olan "Gençler", Story dergisinin Mart/Nisan 1940 sayısında yayınlandı. Salinger'ın bu çalışması 1944 yılında yayınlanan "Haftada Bir Kez Seni Öldürmez"'e ("Once A Time Won't Kill You") kadar yazdığı en başarılı öykü kabul edilir. Hikâyede bir üniversite partisinde kimse tarafından dansa kaldırılmayan Edna'nın ümitsiz bir gevezelikle Bill isimli aptal bir delikanlıyı etkilemeye çalışması anlatılır. Salinger yirmi yaşındayken edebi becerilerini geliştirmek için Columbia Üniversitesi'ne kayıt oldu ve ilk döneminde iki derse yazıldı: Öykü yazma ve şiir. Şiir dersinin oyun yazarı ve şair Charles Hanson Towne veriyordu. Cuma akşamları olan öykü dersinin eğitmeni ise genç yazarları destekleyen bir dergi olarak ünlenen Story'nin sahibi Whit Burnett idi. Bahar döneminde büyük bir aşama kaydedemeyen ve bir eser ortaya çıkartamayan Salinger (Burnett ileriki yıllarda Salinger'ın ders boyunca camdan dışarıyı izlediğini anlatacaktı), kış döneminde bir kez dahar Burnett'ın dersini aldı. 1939 yılının sonlarında "Gençler"'i yazmayı bitiren yazar, hikâyesini Burnett'a okuması ve kontrol etmesi için verdi. Öyküyü çok beğenen Burnett, öğrencisine eseri Collier's isimli bir dergiye göndermesini önerdi. Salinger 21 Kasım 1939'da taslağını derginin ofisine bizzat giderek teslim etti. Fakat kısa bir süre sonra Collier's hikâyeyi reddetti. Bunun üzerine Burnett öyküyü alarak kendi dergisine götürdü. 5 Şubat 1940'ta Story dergisinden Salinger'a eserinin yayınlanacağı bilgisi gönderildi. Story'nin Mart/Nisan 1940 sayısının beş sayfası "Gençler"'e ayrılmıştı. Salinger öyküsünün yayınlanması karşılığında dergiden 25 dolar aldı. "Gençler"'de üst sınıf ailelere mensup üniversite öğrencileri ve onların küçük problemlerini yaşamlarının merkezine yerleştirmeleri ironik bir dille anlatılmaktadır. Hikâyenin merkezindeki iki ana karakter çevresinde popüler olmayan bir kız olan Edna Phillips ve tırnaklarını yemesi ve skoç içmesiyle dikkat çeken William Jameson Junior'dır. Edna ve William, Lucille Henderson'un düzenlediği bir partide, Lucille'in zorlamasıyla sohbet etmeye başlarlar ve bu sohbet özellikle Edna'nın çabalarıyla devam eder. William'ın aklı yan odadaki sarışın kızdadır. Edna'nın yanından yapması gereken ödevler olduğunu bahane ederek ayrılmaya çalışır. Fakat genç kız başka konular açarak bu ayrılığı geciktirmeye ve delikanlının ilgisini kendi üzerine çekmeye çalışır. Çoğu Salinger hikâyesinde olduğu gibi "Gençler"'de karakterler sürekli sigara içmektedirler. William'ın Edna'nın yanından ayrılmasının ardından Edna yukarı çıkar ve yirmi dakika sonra partiye geri döner. Yukarıda ne yaptığı okuyucuyla paylaşılmasa da büyük ihtimalle ağlamıştır. Odada sarışın kız ve çevresini sarmış birkaç delikanlı hoş bir sohbet içindedirler. Bu delikanlılardan biri skoç içmekte ve tırnaklarını yemektedir. Edna, sahte elmas taşlı siyah sigara kutusunu açar ve içinden bir sigara çıkartır. Müziğin değiştirilmesini ister. Çünkü dans etmeyi arzulamaktadır. Büyük Bunalım, okuyucuların zenginlerin yaşamlarını okuma isteğini körüklemişti. Oysa Salinger bu ilk öyküsünde üst sınıfın sıradanlığına ve içlerindeki boşluğa dikkat çekti. Salinger, "Gençler"'in Story'de yayınlanmasının ardından 1940'ın sonraki aylarında diğer öykülerini de çeşitli dergilere gönderdi. Fakat hiçbirinden kabul alamadı. Bunun üzerine endişelenen Salinger "Gençler"'i tiyatro oyunu olarak tekrar yazmayı ve başrolünde oynamayı düşünmeye başladı. Yazar bu planını hiçbir zaman gerçekleştirmedi. 14 Nisan 1944'te, Salinger hâlâ II. Dünya Savaşı sebebiyle Avrupa'dayken, Whit Burnett yazara öykülerinden oluşan bir derlemeyi antoloji olarak basmayı teklif etti. Kitabın ismi "Gençler" olacaktı. Salinger böyle bir antoloji fikrinin onu korkuttuğunu itiraf etse de teklifi tamamen reddetmedi. Hatta Burnett'a kitapta yer alabilecek sekiz hikâyesinin listesini gönderdi. Bu hikâyeler "Gençler", "Lois Taggett'ın Uzun Takdimi", "Elaine", "Son İznin Son Günü", "Az Haşlanmış Çavuş", "İlgili Taraflar", "Haftada Bir Kez Seni Öldürmez" ve "Bitsy" idi. Aynı yılın 9 Haziran'ında Whit Burnett kararını değiştirdi ve "Gençler" antolojisini basmak yerine Salinger'ın henüz yazmadığı ilk romanını beklemeyi tercih ettiğini açıkladı. O günlerde Normandiya'da bulunan Salinger bu kararı kendine bildiren ajansı Dorothy Olding'e yazdığı soğukkanlı mektubunda Burnett'ın kararına saygı duyduğunu bir süredir çalıştığı Holden Caulfield romanına ancak savaştan döndükten sonra devam edebileceğini bildirdi. Eylül ayında "Gençler" antolojisinin yayınlanması bir kere daha gündeme geldi. Fakat bir gelişme kaydedilemedi. 10 Nisan 1945 tarihli Salinger'ın ajansına ait bir dokümanda bu antolojide yer alacak öykü sayısının on dokuza çıktığı görülüyordu. Burnett'ın yayınevi olan Story Press'te de 1946 tarihli benzer bir liste mevcuttur. Burnett, İkinci Dünya Savaşı sonrasında halen Almanya'da bulunan Salinger'a yayınlanacağını umut ettiği ilk romanından önce "Gençler"'i yayınlayabileceklerini bildiren bir mektup yazdı. Salinger, 1946'da ABD'ye döndüğünde 1000 dolar avans da aldığı için antolojinin yayınlanacağından emindi. Fakat, Burnett'ın yazara kötü haberleri vardı. Kendi yayınevi kitabın basımını finanse edemiyordu. Yayıncının ortaklık teklif ettiği Lippincott Press ise kitabı reddetmişti. Bu olay Salinger'ı çok sinirlendirdi ve uzun yıllardır iyi arkadaş olan yazar ve Burnett arasındaki ilişkiyi bitirdi. Salinger, bir daha Burnett'la çalışmadı. Matruşka (anlam ayrımı) Matruşka, Ruslara özgü olan ve iç içe geçmiş birbirine benzeyen çok sayıda bebekten oluşan bir tür oyuncak. Şu anlamlara da gelebilir: Zap (eylem) Zap, 1970'ler boyunca ABD'de kullanıma giren bir tür doğrudan eylemdir. Gey kurtuluş grubu Gay Activists Alliance'ın popüler ettiği zap, hem eşcinseller hem de heteroseksüellerin dikkatlerini LGBT haklarına çevirmek amacı ile bir kamu şahsiyeti utandırmak için tasarlanan gürültülü bir kamu gösteri idi. 1959 kadar erken bir dönemde Amerikan homophile örgütlerinin kamu gösterilere katılmalarına rağmen bu gösteriler çoğunlukla barışçıl pankartlı protestolar idi. Çağdaş gey kurtuluş hareketinin başlangıcı olarak sayılan 1969'daki Stonewall ayaklanmalarının ardından daha genç ve daha radikal gey eylemciler, önceki nesilin kullandığı ağırbaşlı taktiklerden sıkıldılar. Zap eylemleri siyasetçiler ile diğer kamu şahsiyetleri hedefledi ve gey kişilerin popüler medyadaki betimlenmeleri üzerine eğildi. LGBT ile AIDS eylemci grupları 1990'lar ve ötesinde zape benzer taktikler kullanmayı devam ettiler. 1959'da başlayıp sonraki on yıl içerisinde devam ederek LGBT kişiler ara sıra, toplumun eşcinsellere gösterdiği ayrımcı tavırlar ve muamele ettiği şekile karşı protesto ederlerdi. Bunların bazen oturma eylemi ya da en az iki kez ayaklanma şeklini almalarına rağmen bu gösteriler çoğunlukla grev hatları idi. Bu grev hatların çoğu New York ile Washington, D.C.'deki Mattachine Society branşları, Philadelphia'daki Janus Society ve Daughters of Bilitis'in New York branşı tarafından düzenlenirdi. Bu gruplar East Coast Homophile Organizations ("Doğu Yakası Homophile Örgütleri"; ECHO) ismi altında müşterek bir şekilde çalışırlardı. Düzenlenmiş grev hatları genelde büyük kentsel yerleşim merkezlerinde yer alırlardı, zira bu merkezlerde homophile eylemciler en büyük miktarda bulunurlardı. ECHO'nun düzenlediği grevlere katılanlar sıkı kıyafet kodlarına tabi idiler. Erkekler kravat ile tercihen bir ceket, kadınlar ise etek giyimeye zorunda idiler. Bu kıyafet kodu, eşcinselleri "düzgün görünüşlü ve 'işe alınabilir'" bir şekilde göstermek amacı ile Mattachine Society Washington, D.C. branşı kurucusu Frank Kameny