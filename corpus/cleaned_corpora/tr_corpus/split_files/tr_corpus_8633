bir mahalledir. Ordu iline 64 km, Fatsa ilçesine 12 km uzaklıktadır. Küçükkoç, Fatsa Küçükkoç, Ordu ilinin Fatsa ilçesine bağlı bir mahalledir. Ordu ili büyükşehir belediyesi olmadan önce köy statüsü taşıyordu. Köyün eski adı Bice-i Sagir'dir (بیجە صغیر) hemen yakınında Bice-i Kebir (بیجە كبیر) köyü yer alıyordu. Bu iki köyün ortak adı olan "Bice"sin çok eski bir yer adı olduğu görülmektedir. Bice-i Sagir "Küçük Bice", Bice-i Kebir ise "Büyük Bice" anlamına gelir. Buna bağlı olarak iki köyün adı Küçükkoç ve Büyükkoç olarak değiştirilmiştir. Bununla birlikte "bice" kelimesinin anlamına ilişkin belli başlı kaynaklarda bilgi mevcut değildir. Farsçada "yersiz" anlamına gelen "bica"dan değişime uğramış ya da "bice" yerel ağızda "koç" anlamına geliyor olabilir. Bice-i Sagir, 19. yüzyılın ilk yarısında Trabzon eyaletinin Canik sancağında yer alan Fatsa kazasına bağlı bir köydü. 1834 tarihli nüfus tespitine göre köyde 28 hanede 77 erkek yaşıyordu. O dönemde sadece erkek nüfusu sayıldığından köyün gerçek nüfusunu tespit etmek için bir bu kadar da kadın nüfusu eklemek gerekir. Sonuç olarak bu tarihte Bice-i Sagir'de 154 kişinin yaşadığı söylenebilir. Bice-i Sagir 1935 yılında Fatsa kazasının merkez nahiyesine bağlıydı. Köyün nüfusu 352 kişiden oluluyordu. Daha sonra Biceisagir olarak yazılan köyün adı, "yabancı kökten geldiği ve iltibasa yol açtığı" gerekçesiyle 1959 yılında Küçükkoç olarak değiştirilmiştir. Bundan dolayı köyün adı 1955 genel seçimlerinde Biceisagir olarak verilirken, 1960 genel nüfus sayımında yeni ve eski adı birlikte "Küçükkoç (Biceisağir)" olarak yazılmıştır. Ordu kentine 63 km, Fatsa kentine 11 km uzaklıktadır. Mehmetakif, Fatsa Mehmetakif, Ordu ilinin Fatsa ilçesine bağlı bir mahalledir. 2 asır önce köy 93 Harbinde Gürcistandan göç eden muhacirler tarafından kurulmuştur.Mehmet Akif mahallesinin önceki ismi Yusufludur. Ordu iline 60 km, Fatsa ilçesine 8 km uzaklıktadır. Meşebükü, Fatsa Meşebükü, Ordu ilinin Fatsa ilçesine bağlı bir mahalledir. Mahallenin asıl adı tam olarak bilinmemektedir değişik söylentiler vardır.Osmanlı devleti zamanında yöreye hakim olan beyi Meşebüklü olması sebebiyle köye Emirşah mülkü Mirşahbük, Mirsabük ve Mirsa olarak anılmış zamanla halk arasında, zaman içerisinde meşebüküne dönüşmüştür. Meşebükü Ordu iline 56, Fatsa ilçesine 4 km uzaklıktadır. Oluklu, Fatsa Oluklu, Ordu ilinin Fatsa ilçesine bağlı bir mahalledir. Köy Pontus Rumları zamanından kalmadır. Eski adı İlevür olup Oluklu adını daha sonra almıştır. Ordu iline 64 km, Fatsa ilçesine 14 km uzaklıktadır. Ã–rencik, Fatsa Örencik, Ordu ilinin Fatsa ilçesine bağlı bir mahalledir. Önceki ismi Geçtin olup sonraki ismi Örencik'tir. Geçtin ismini geçilmez olma özelliğinden konulmuştur. Ordu iline 60 km, Fatsa ilçesine 10 km uzaklıktadır. Salihli, Fatsa Salihli, Ordu ilinin Fatsa ilçesine bağlı bir mahalledir. Ordu iline 66 kilometre, Fatsa ilçesine 14 kilometre uzaklıktadır. Saraytepe, Fatsa Saraytepe, Ordu ilinin Fatsa ilçesine bağlı bir mahalledir. Ordu iline 58 km, Fatsa ilçesine 6 km uzaklıktadır. Sazcılar, Fatsa Sazcılar, Ordu ilinin Fatsa ilçesine bağlı bir mahalledir. Ordu iline 56 km, Fatsa ilçesine 4 km uzaklıktadır. SefakÃ¶y, Fatsa Sefaköy, Ordu ilinin Fatsa ilçesine bağlı bir mahalledir. Mahallenin adının nereden geldiği ve geçmişi hakkında bir bilgi yoktur. Ordu iline 60 km, Fatsa ilçesine 8 km uzaklıktadır. Sudere, Fatsa Sudere, Ordu ilinin Fatsa ilçesine bağlı bir mahalledir. Köy, 93 Harbinde Gürcistan'dan göç eden muhacirler tarafından kurulmuştur. Bu göçlerin yarısı Sazcılar Mahallenindedir. Ordu iline 56 km, Fatsa ilçesine 4 km uzaklıktadır. Mahallenin güneyinde yukarı tepekoy kuzeyinde sazcılar mahallesi bulunmaktadır. TahtabaÅŸ, Fatsa Tahtabaş, Ordu ilinin Fatsa ilçesine bağlı bir mahalledir. Mahallenin adı mevkisi itibarıyla kereste imalatı ve dağıtımı sebebiyle Tahtabaş ismini almıştır. Köy halkı 93 harbinden sonra Gürcistan - Batum bölgesinden gelen müslüman muhacirlerdir. Mahallede konuşma dili türkçe ve Gürcüce'dir, yazma dili Türkçedir. Ordu iline 59 km, Fatsa ilçesine 7 km uzaklıktadır. Taşlıca, Fatsa Taşlıca, Ordu ilinin Fatsa ilçesine bağlı bir mahalledir. Mahallenin adının nereden geldiği tam olarak bilinmemekle beraber arazi yapısının taşlık olması ve köy sınırları içinden geçen Bolaman Çayı'nın, mahallenin adında etkili olduğu söylenebilir. Ordu iline 54 km, Fatsa ilçesine 6 km uzaklıktadır. TayalÄ±, Fatsa Tayalı, Ordu ilinin Fatsa ilçesine bağlı bir mahalledir. Mahallenin kuruluş tarihi: 1840'dır. Kuruluş yeri yamaçta olmaktadır, ayrıca yerleşim şekli dağınık olup hane sayısı 205'dir. Geçici nüfus sayısı yaz-kış değişmekle beraber 1200 dür. Ordu iline 66 km, Fatsa ilçesine 14 km uzaklıktadır. YapraklÄ±, Fatsa Yapraklı, Ordu ilinin Fatsa ilçesine bağlı bir mahalledir. Ordu iline 56 km, Fatsa ilçesine 4 km uzaklıktadır. Yassıbahçe, Fatsa Yassıbahçe, Ordu ilinin Fatsa ilçesine bağlı bir mahalledir. Ordu iline 48 km, Fatsa ilçesine 16 km uzaklıktadır. Yassıtaş, Fatsa Yassıtaş, Ordu ilinin Fatsa ilçesine bağlı bir mahalledir. Ordu iline 43 km, Fatsa ilçesine 8 km uzaklıktadır. YavaÅŸ, Fatsa Yavaş, Ordu ilinin Fatsa ilçesine bağlı bir mahalledir. Ordu iline 74 km, Fatsa ilçesine 22 km uzaklıktadır. TÜİK-2007 nüfus verileri YenidoÄŸan, Fatsa Yenidoğan, Ordu ilinin Fatsa ilçesine bağlı bir mahalledir. Ordu iline 79 km, Fatsa ilçesine 27 km uzaklıktadır. Yenikent, Fatsa Yenikent, Ordu ilinin Fatsa ilçesine bağlı bir mahalledir. Ordu ili büyükşehir belediyesi olmadan önce köy statüsü taşıyordu. Köyün eski adı Çerkes Dağı'dır (چركس طاغی). Kuzey Kafkasya'dan gelen ve topluca "Çerkes" olarak adlandırılan göçmenlerin yerleştirilmesi nedeniyle köye bu ad varilmiştir. Türkiye'de Çerkes göçmenlerin yerleştirildiği ve adında "Çerkes" kelimesini taşıyan pek çok köyden biriydi. Çerkes Dağı köyü 1835 yılında yapılan nüfus sayımı kayıtlarında yer almamaktadır. Çerkes göçmenlerin yerleştirildiği köy, 1864 yılındaki Çerkes göçünden sonra kurulmuş olmalıdır. Çerkes Dağı, 1935 yılında Fatsa kazasının merkez nahiyesine bağlı bir köydü ve köyün nüfusu 200 kişiden oluşuyordu. Köyün adı daha sonra Çerkezdağı olarak yazılmış, 1959 yılında da "yabancı kökten geldiği ve iltibasa yol açtığı" gerekçesiyle adı Yenikent olarak değiştirilmiştir. Ertesi yıl yapılan genel nüfus sayımında köyün yeni ve eski adı "Yenikent (Çerkezdağı)" biçiminde birlikte kaydedilmiştir. Yenikent, Elekçi Deresi ile Bolaman Deresi arasında yüksekçe bir yerde kuruludur. Ordu kentine 62 km, Fatsa kentine 10 km uzaklıktadır. Köyün sınırları içinde Papilin Deresi gibi küçük akarsular bulunur. Yeniyurt, Fatsa Yeniyurt, Ordu ilinin Fatsa ilçesine bağlı bir mahalledir. Ordu iline 62 km, Fatsa ilçesine 10 km uzaklıktadır. Yeşilköy, Fatsa Yeşilköy, Ordu ilinin Fatsa ilçesine bağlı bir mahalledir. Köy Ilıca beldesi Kayaköy'den ayrılp adını Yeşilköy olarak 1987'de almıştır. Ordu iline 67 km, Fatsa ilçesine 15 km uzaklıktadır. YeÅŸiltepe, Fatsa Yeşiltepe, Ordu ilinin Fatsa ilçesine bağlı bir mahalledir. Ordu iline 60 km, Fatsa ilçesine 8 km uzaklıktadır. Yukarıardıç, Fatsa Yukarıardıç, Ordu ilinin Fatsa ilçesine bağlı bir mahalledir. Ordu ili büyükşehir belediyesi olmadan önce köy statüsü taşıyordu. Eski adı Yukarı Çaltumar'dır. Daha sonra Çaltımar, Çaltımar-i Ülya biçiminde yazılmıştır. Hemen yakınında ve aynı vadi içinde Aşağı Çaltumar köyün yer alır. Yukarı Çaltumar, 19. yüzyılın ilk yarısında Trabzon eyaletinin Canik sancağında yer alan Fatsa kazasına bağlı bir köydü. 1834 tarihli nüfus tespitine göre köyde 33 hanede 104 erkek yaşıyordu. O dönemde sadece erkek nüfusu sayıldığından köyün gerçek nüfusunu tespit etmek için bir bu kadar da kadın nüfusu eklemek gerekir. Sonuç olarak bu tarihte Yukarı Çaltumar'da 208 kişinin yaşadığı söylenebilir. Yukarıardıç köyü 1935 genel nüfus sayımı sonuçlarında "Çaltımarıülya" olarak kaydedilmiştir. Bu tarihte Ordu iline bağlı Fatsa kazının merkez bucağında yer alan köye 416 kişi yaşıyordu. Köyün adı, "yabancı kökten geldiği ve iltibasa yol açtığı" gerekçesiyle 1959'da 7267 sayılı kanun uyarınca Yukarı Ardıç olarak değiştirilmiştir. Ordu kentine 62 km, Fatsa kentine 10 km uzaklıktadır. Yukarıbahçeler, Fatsa Yukarıbahçeler, Ordu ilinin Fatsa ilçesine bağlı bir mahalledir. Ordu iline 64 km, Fatsa ilçesine 12 km uzaklıktadır. YukarÄ±tepe, Fatsa Yukarıtepe, Ordu ilinin Fatsa ilçesine bağlı bir mahalledir. Ordu iline 58 km, Fatsa ilçesine 6 km uzaklıktadır. Köy içme suyunu dağlardan gelen kaynak sularından temin etmektedir Yusuflu, Fatsa Yusuflu, Ordu ilinin Fatsa ilçesine bağlı bir mahalledir. Ordu iline 71 km, Fatsa ilçesine 24 km uzaklıktadır. Kabakdağı, Fatsa Kabakdağı, Ordu ilinin Fatsa ilçesine bağlı bir mahalledir. Ordu ili büyükşehir belediyesi olmadan önce köy statüsü taşıyordu. Kabak Dağı (قباق طاغی), köyün bilinen en eski adıdır. Köye 19. yüzyılın son çeyreğinde, Çürüksu'dan (Kobuleti) göçen Gürcüler iskân edilmiştir. Kabak Dağı köyü 1835 yılında yapılan nüfus sayımı kayıtlarında yer almamaktadır. Gürcü göçmenlerin yerleştirildiği köy, 93 Harbi'nden (1877-1878) sonra kurulmuş olmalıdır. Daha sonra, Trabzon vilayetinin Trabzon sancağında Ordu kazasına bağlı Bolaman nahiyesinin bir köyüydü. Kabak Dağı, 1928 tarihli köy listesinde ve 1935 tarihli genel nüfus sayımı sırasında ise, Ordu vilayetinin merkez kazasına bağlı Bolaman nahiyesinde yer alıyordu. 1935'te köyün nüfusu 679 kişiden oluşuyordu. Kabakdağı'nda 1955 yılında 961 kişi yaşıyorken, bu nüfus 1965 yılında 463 kişiye gerilemişti. Bu tarihte 463 kişiden sadece 197'si okuma-yazma biliyordu. Kabakdağı, bir tür Gürcü el yazısı olan ve "kocakarı yazısı" anlamına gelen "dedabruli heli" denilen bir yazı örneğine sahip Türkiye'deki tek Gürcü köyüdür. Bu yazı örneği köydeki bir evin şömine taşına işlenmiştir. Karadeniz Sahil Yolu üzerinden Ordu kentine mesafesi 46 km, Fatsa kentine mesafesi 8 km'dir. Aşağıyavaş, Fatsa Aşağıyavaş, Ordu ilinin Fatsa ilçesine bağlı bir mahalledir. Ordu iline 56 km, Fatsa ilçesine16 km uzaklıktadır. Ağıdere, Ünye Ağıdere, Ordu ilinin Ünye ilçesine bağlı bir mahalledir. Ordu iline 97 km, Ünye ilçesine 20 km uzaklıktadır. Ataköy, Ünye Ataköy, Ordu ilinin Ünye ilçesine bağlı bir mahalledir. Ordu iline 80 km, Ünye ilçesine 19 km uzaklıktadır. Aydıntepe, Ünye Aydıntepe (ZEMBEK), Ordu ilinin Ünye ilçesine bağlı bir mahalledir. köyünu tarihi hakkında kesin bir bilgi ve belgeye henüz ulaşılmamıştır, ancak mahallesimüzün Osmanlı İmparatorluğu döneminde bir yerleşim yeri olduğu bilinmektedir. köyün eski adı Zembek’tir. Osmanlı dönemi arşiv ve kayıtlarında Zembek mahallesi adı geçmektedir. Yapılan bazı araştırmalardan alınan bilgilere göre Zembek adının bir Türk boyu adı olduğu anlaşılmaktadır. Bu konu da bilimsel bir veriye henüz ulaşılamamıştır. Günümüzde de mahallesimüz yaygın olarak Zembek adı ile tanınmaktadır. Mahallenin adı 1970 yılından sonra Aydıntepe Köyü olarak değiştirilmiştir. Eski Zembek mahallesi (Ağca kese, Hacıbel, Koçeviyanı, Zara, Saklı, Aşağı Zembek, Yukarı Zembek ve Sanioğlu) mahallelerinden oluşmaktadır. Daha Sonra Zembek Köyü, Ataköy ve Aydıntepe Olmak Üzere İki köye ayrılmıştır. Aydıntepe Köyü 5 mahalleden oluşmaktadır bunlar:"Ağcakese, Hacıbel, Zara, Koçeviyanı, Dıraklı'dır".Bunların dışında Mahallenin merkez mahallesi olan Ağcakese sınırları içerisinde köylülerin isimlendirdiği bölgeler vardır bunlar:" yardibi, aşağı mahalle, yukarıki mahalle, karaçalı mevkii, derin boğazı, mezarlık kulağı, meşelik mahallesi, kevreklik………".Hacıbel mahallesi sınırları içerisinde köylülerin isimlendirdiği bölgeler:" dolaman, ovaz deresi, timel tepesi, köreli, çamurluk…………". Ağcakese mahallesi ismini ağaç kesen veya ağacı kesen, Ağaca kese (kısa yoldan) gitmek, ağaca veya ormana kestirmeden gitmek şeklinde aldığı düşünülmektedir. Zara mahallesi, ismini burada yatan evliya dan almaktadır, eskiden Sivas'ın Zara ilçesinden gelen bu zat burada vefat etmiş ve buranın ismi Zara olarak kalmıştır. Hacıbel mahallesinin adının hacı isimli bir kişiden aldığı düşünülmektedir. Hacıbel halk arasında hacbel olarak benimsenmiştir. Koçeviyanı mahallesinin adı burada bulunan bir hanenin lakabından günümüzde KOÇ soyadı ile anılan haneden almıştır. Ordu iline 100 km, Ünye ilçesine 15 km uzaklıktadır. Başköy, Ünye Başköy, Ordu ilinin Ünye ilçesine bağlı bir mahalledir. Köy 70'li yıllarda Rus Savaşında zulüm gören Gürcü göçmenlerin yerleşmesi ile yerleşim birimi olmuştur. Mahallenin ismi Gürcü kuvvetlerin başlarının ve o dönemin ilk köyleri olması nedeniyle Başköy olarak geçmektedir. Ordu iline 102 km, Ünye ilçesine 7 km uzaklıktadır. Bölgenin dağlık olması nedeniyle dağ yamacı tarzı yerleşim olmuştur. Ulaşım tek yön asfalt olup yollarda keskin virajlar olması nedeniyle ulaşım aksamaktadır. Toprak kaymasınıın sık görüldüğü bölgede yollar genelde kapanıyor. Beylerce, Ãœnye Beylerce, Ordu ilinin Ünye ilçesine bağlı bir mahalledir. Ordu büyükşehir belediyesi olmadan önce köy statüsüne sahipti. Eski adı Ali Verasi'dİr (علی وراسی). Bu adın ne anlama geldiği veya başka bir yer adından değişime uğrayıp uğramadığı konusunda bilgi yoktur. Ali Verasi, Trabzon eyaletinin Canik sancağında yer alan Fatsa kazasına tabi kazalardan biri olan Meydan kazasına bağlı bir köydü. 1834 tarihli nüfus tespitine göre köyde 32 hanede 103 erkek yaşıyordu. O dönemde sadece erkek nüfusu sayıldığından köyün gerçek nüfusunu tespit etmek için bir bu kadar da kadın nüfusu eklemek gerekir. Sonuç olarak bu tarihte Ali Verasi'de 206 kişinin yaşadığı söylenebilir. Aliverasi, 1928 tarihli köy listesine göre Ordu ilinin Ünye kazasının merkez nahiyesine bağlıydı. 1935 yılında aynı idari statüye sahip olan köyde 908 kişi yaşıyordu. Sonradan Alivera ya da Alivara olarak anılan köyün adı "yabancı kökten geldiği ve iltibasa yol açtığı" gerekçesiyle 1959'da kabul edilen 7267 sayılı kanunla değiştirilmiştir. yılında Beylerce olarak değiştirilmiştir. 1955 yılında Alivera olarak kaydedildiği halde 1960 genel nüfus sayımında adı Beylerce olarak verilmiştir. Alivera, idari birim olarak bucak sistemi varken, Ünye kazasının Tekkiraz bucağına bağlıydı. Ordu kentine 105 km, Ünye kentine 28 km uzaklıktadır. Ejektörlü pompa Ejektörlü pompa, bir enjektör veya fışkırtıcı kısılıp genişleyen bir memenin ventüri etkisini kullanarak, hareketli akışkanın basınç enerjisini; bir düşük basınç alanı yaratıp, hız enerjisine çevirerek; hareketli akışkanı çekip, emme akışkanının buna karışmasını sağlar ve hemen ardından bu karışmış akışkanları, hız enerjisini tekrar basınç enerjisine dönüştürerek, yeniden sıkıştıran pompa benzeri bir alettir.Hareketli akışkan gaz veya sıvı olabilir. Emme akışkanı bir gaz, bir sıvı, bir bulamaç, toz yüklü bir gaz akışı olabilir. Bitişikteki çizim tipik bir modern enjektör veya fışkırtıcıyı resmetmektedir.Hareketli akışkan giriş memesi ve ksıslıp genişleyen bir çıkış memesinden oluşur. Su, hava, buhar veya yüksek basınçtaki herhangi başka bir akışkan girişte hareket verici kuvveti sağlar. Bernoulli prensibinin özel bir durumu olan ventüri etkisi, bu aygıtın çalışmasını sağlar.Yüksek basınç altındaki akışkan, düşük basınç yaratan kısılmalı genişlemeli memenin boğazında, yüksek hızlı jete dönüştürülür.Düşük basınç, emme akışkanını(suction fluid), hareketlendirici akışkanla(motive fluid) karışacağı bu memeye çeker. Esasen, girişteki hareketli akışkanın basınç enerjisi memenin boğazında, hız formunda kinetik enerjiye dönüştürülmektedir.Daha sonra karışık akışkan genişleyen ağızda genişlerken, kinetik enerji, Bernoulli prensibine göre, bu ağzın çıkışında tekrar basınç enerjisine dönüşür. Özel uygulamaları dolayısıyla, bir enjektör sık sık edüktör, buhar jeti fışkırtıcısı (enjektörü), jet pompası veya aspiratör(extractor, emici) gibi isimlerle anılır. Enjektör 1858’de Fransız Henri Giffard tarafından icat edilmiş, patenti ise İngiltere’de Messrs Sharp Stewart & Co. şirketi tarafından alınmıştır.Girişteki hareket kuvveti uygun bir yüksek basınç akışkanı tarafından sağlanmaktaydı. Enjektör aslen buhar tahrikli lokomotiflerde kazan besleme suyunu kazana ve kazandan dışarı pompalamak ve enjekte etmek için kullanılmıştır. Buharlı lokomotifler 19. yüzyılın ortalarından 20. yüzyılın ortalarına kadar demiryolu taşımacılığına hekim olmuşlardır, daha sonra ise dizel ve elektrikli lokomotifler bunların yerini almıştır. Enjektörlerin çeşitli endüstriyel uygulamalardaki kullanımı, basitlikleri ve uyum yetenekleri dolayısıyla oldukça yaygın hale gelmiştir.Örneğin: Aspiratör(emmeç) gibi aynı çalışma prensibine sahip benzer cihazlar kısmi bir vakum yaratmak için laboratuvarlarda ve vücut sıvıları ile mukusun emiliminde medikal olarak kullanılır. Daha iyi bir vakum oluşturmak için, seri halinde çoklu ejektörler , yukarı yönlü ejektörlerin çıkışının aşağı yönlü ejektörlere emme için öncülük etmesiyle, kullanılırlar. Necdet Tosun Necdet Tosun (3 Ağustos 1926, Burhaniye - 10 Mayıs 1975, İstanbul), Türk oyuncu. Lokantacılık, leblebicilik yapan ve en son terzide çalışırken, çekim için Burhaniye'ye gelen bir film ekibinin dikkatini Tosun'un fiziği çeker, İstanbul'a davet edilmesi üzerine sanat hayatına başlar. Burhaniyeli olan sanatçı 400'e yakın filmde rol almıştır. Gürdal Tosun ve Erdal Tosun kardeşlerin babasıdır. Birçok filmde, şişman güleryüzlü "aşçı" rolünü canlandırdığı sevecen tipiyle izleyicinin sempatisini kazanmıştır. Aynı zamanda çok çalışkan olan Tosun'un sinemada yıllarca başarılı olmasını bu iki unsur sağlar. Necdet Tosun, sinemada siyah-beyaz döneme ve dolayısıyla Türk sinemasının komedi filmlerine damgasını vurur. Erdal ve Gürdal isimli iki oğlu olan oyuncu, iş dolayısı ile Almanya'ya gittiğinde geçirdiği bir trafik kazası sonucu, İstanbul'a getirildikten 13 gün sonra, 10 Mayıs 1975'te yaşama veda eder. 'Yasemin'in Tatlı Aşkı', 'Fadime', 'Fatoş Sokakların Meleği' ve 'Veda' filmlerinde "aşçı", 'Fakir Gencin Romanı'nda "Nuri", 'Babamız Evleniyor'da "Necabettin", 'Efkarlı Sosyetede' filminde "Şemsi", 'Sevgili Babam'da "darbukacı", 'İstanbul Tatili'nde "Kahveci Tosun", 'Cambazhane Gülü Fadime'de "Hüdaverdi", 'Öksüzler'de "paketlerini taşırken cüzdanı çalınan zengin adam", 'Arkadaşlık Öldü mü' filminde "bir yandan hastalıktan kıvranırken bir yandan da kendisine ziyafet çeken Hüdaverdi Ağa", 'Oyun Bitti'de "oto tamir ustası Kadir", 1973 yapımı 'Acı Hayat' ve 'Yaz Bekarı' filmlerinde "otel sahibi", 'Bitirimler Sosyetede' filminde "baba", 'Cilveli Kız'da "işportacı Tosun", 'Yumurcak'ta "Şerbetçi Tosun", 'Yumurcak Küçük Şahit'te "kapıcı", 'Yumurcak Köprüaltı Çocuğu'nda "Trafik Ahmet", 'Parasızlar'da "vapur görevlisi", 'Yaşar Ne Yaşar Ne Yaşamaz'da "belediye başkanı"... EFL Cup EFL Cup, İngiltere'de gerçekleştirilen futbol organizasyonu. FA Cup gibi eliminasyon (tek elemeli) sistemiyle oynanır. İlk olarak 1960-61 sezonunda, Football League Cup adıyla düzenlenmiştir. Turnuvada 20 Premier League takımı ve 72 alt lig takımı olmak üzere toplamda 92 takım mücadele ederler. Ayrıca, yarı finaller iki maç üzerinden oynanır. 1981'den beri kupanın isim haklarını çeşitli şirketler satın almaktadır. Şimdiye kadar kupanın isimleri şu şekilde değişmiştir: Bernhard von BÃ¼low Prens Bernhard Heinrich Karl Martin von Bülow (3 Mayıs 1849 - 28 Ekim 1929), Alman İmparatorluğu şansölyesi ve 1900 - 1909 arasında Prusya başbakanı. I. Dünya Savaşı öncesinde İmparator II. Wilhelm ile birlikte Almanya'yı genişletme politikası izlemiştir. Babası Bismarck hükümetinde dışişlerinden sorumlu devlet bakanıydı. Bülow, İsviçre'nin Lozan kenti ile Berlin ve Leipzig'de hukuk öğrenimi gördü. 1874'te Dışişleri Bakanlığı'na girdi. Çeşitli diplomatik görevler aldı ve 1893'te Roma büyükelçisi oldu. Gerçek anlamda iktidara yükselişi, Haziran 1897'de, II. Wilhelm'in kendisini dışişlerinden sorumlu devlet bakanı atamasıyla gerçekleşti. Kısa sürede şansölye Hohenlohe-Schillingsfürst'ten daha etkili bir duruma geldi ve üç yıl sonra onun yerini aldı. Bülow'dan beklenen, hem imparatorun düşüncesiz davranışlarıyla küçük düşmesini önlemesi, hem de çoğunluğun istediği gibi saldırgan bir dış politika izlemesiydi. Gerek bakan, gerekse şansölye olarak izlediği dış politikada Friedrich von Holstein'dan büyük ölçüde etkilendi. II. Wilhelm'in, Alman İmparatorluğuna dünya güçleri arasında önemli bir yer kazandırma politikasını gerçekleştirmek için Bismarck'ın benimsediği, olgulara dayanan gerçekçi politikayı ("Realpolitik") uyguladı. Bakanlık döneminde, Çin'deki Chiao-chou (Kiaochow) Körfezini, Caroline Adalarını ve Samoa'yı (1897-1900) ele geçirerek, ülkesine Büyük Okyanusta toprak kazandırdı. Almanya'yı Orta Doğu'da önemli bir güç haline getirebilmek için Bağdat Demiryolu'nun yapımını etkin biçimde destekledi. 1908'de Avusturya-Macaristan İmparatorluğu'ın Bosna-Hersek'i ilhakını Avrupa'ya kabul ettirmesiyle, imparatorluğun kuşatılmasından korkan Almanlarca olumlu karşılandı. Bülow Almanya'ya karşı bir İngiliz-Fransız-Rus birliğinin kurulmasını engellemekte aynı başarıyı gösteremedi. 1898-1901'de Holstein'la birlikte Avusturya-Macaristan için İngiliz güvencesine dayanan bir ittifak kurma amacıyla görüşmeler yapmaya çalıştı. Ama denizlerdeki üstünlüğünü Almanya'ya kaptırmaktan çekinen İngiltere buna yanaşmadı. 1905'te Rusya'yla Björkö Antlaşması'nı yapması, Rusya'nın 1907'deki İngiliz-Fransız Antlaşması'na (Antant) katılmasını engelleyemedi. Almanya'nın Fas'ta İngiltere ve Fransa'yla karşı karşıya gelmesi de uluslararası gerginliği artırdı. Bülow, Prusya'nın ve imparatorluğun içişlerinde ise, Muhafazakârlardan, Merkezcilerden ve zaman zaman da Ulusal Liberallerden destek alıyordu. Sosyal Demokratlara baskı uygulanmasına, hatta devlet bakanı Artur Posadowsky aracılığıyla bazı temkinli toplumsal önlemler almasına karşın, onların gerçek bir siyasi güç kazanmamalarına da dikkat etti. Prusya'daki üç sınıflı oy hakkı yasalarının kaldırılması, Prusya ile imparatorluk arasındaki ikiliğin giderilmesi, imparatorluk maliyesinin düzeltilmesi ve dolaysız vergi konulması gibi birçok ivedi sorunu çözmekten kaçındı. Reichstag'la işbirliği yapma gereğini kavrayarak 1905'ten sonra liberal anayasa yanlılarına yöneldi. II. Wilhelm'in 1908'de, Londra'da çıkan The Daily Telegraph gazetesinde yayımlanan düşüncesiz sözleri Bülow'un ertesi yıl görevinden alınmasına yol açtı. Bülow, gazetenin yayından önce kendisine gönderdiği makale provasını okumadığını kabul etti. Wilhelm ise Bülow'un makaleyi imparatoru küçük düşürmek amacıyla onayladığına inanmıştı. Ölümünden sonra yayımlanan anıları "Denkwürdigkeiten" (1930-1931; der. Franz von Stockhammern, 4 cilt, Anılar), Bülow'un kendisini, savaşın ve Almanya'nın çöküşünün sorumluluğundan kurtarma girişimidir. Gerçekte bu anılar, onun bir devlet adamı olarak kendi sınırlarını göremediğini ortaya koyar. Tekerlekli sandalye tenisi Tekerlekli sandalye tenisi standart tenis kortunda, özel tekerlekli sandalyeler ile yapılan bir spor dalıdır. Tekler, çiftler, karışık vs. tüm tenis türleri engelli sporcular arasında oynanabilmektedir. Klasik tenis kurallarından tek farkı tenis topunun 1 defa yerine 2 defa sekebilmesine izin verilmesidir. Bu kural servis kullanımında da geçerlidir. Topun ikinci sekişi kort dışında da olabilir. Dünyada bu spor dalının 30 yıla yakın bir geçmişi olmasına karşın, Türkiye'de 2005 Haziran ayında Bedensel Engelliler Spor Federasyonu resmi olarak Tekerlekli Sandalye Tenis branşını açmıştır. Çeşitli turnuvalar düzenlenmektedir. Az sayıda kulübün bulunduğu spor dalı Türkiye'de gelişme aşamasındadır. Ted Drake Edward Joseph "Ted" Drake (16 Ağustos 1912 - 30 Mayıs 1995), 1952-1961 yılları arasında Chelsea takımının teknik direktörlüğünü yapmış İngiliz futbolcu ve teknik direktör. Kulübe İngiltere 1. Ligi ve Charity Shield kupalarını kazandırmıştır. 14 Aralık 1935 yılında Arsenal formasıyla Aston Villa'ya karşı attığı 7 golle Arsenal adına bir maçta en fazla gol atan oyuncu unvanına sahiptir. Chelsea'ye kuruluşunun 50. yılında tarihinin ilk lig şampiyonluğunu kazandıran ekibin başında yer almıştır. Tommy Docherty Thomas Henderson Docherty (d. 24 Ağustos 1928, Glasgow), İskoç futbolcu ve teknik direktör. 1962-1967 yılları arasında Chelsea FC takımını çalıştırmıştır. 1947-1962 yıllarında aktif olarak futbol oynamış, bu dönemde 25 kez İskoçya millî futbol takımı formasını giymiştir. Teknik direktörlük hayatı boyunca Aston Villa, FC Porto, Manchester United gibi pek çok üst düzey takımda görev yapmıştır. Bobby Campbell Bobby Campbell (23 Nisan 1937 ö. 6 Kasım 2015), 1988-1991 yılları arasında Chelsea takımını çalıştırmış olan İngiliz futbol adamı. Chelsea'yi 2. Lig'den 1. Lig'e çıkarmıştır. Ermenistan-Türkiye ilişkileri Ermenistan-Türkiye ilişkileri, Ermenistan ile Türkiye'nin 1918 yılından bu yana sürdürdüğü uluslararası politikaları içerir. Türk-Ermeni ilişkileri Türklerin 11. yüzyılda Anadolu'ya göç etmeleriyle başlamış çok eski bir ilişkidir. Bahsedilen Türk göçü sonrası Ermeniler, Türklerin şimdiki adıyla Erzurum, Bitlis ve Van gibi şehirleri de kapsayan Ermeni Krallığı'nda kurdukları devletlerde yaşamış ve başta Osmanlı Devleti ile olmak üzere birçok karşılıklı çatışmaya girilmiştir. Osmanlı Devleti'nin son yıllarındaki parçalanma sürecinde ilişkiler daha da bozulmuş, Ermeniler eski Ermeni Krallığı topraklarında tekrar bağımsız bir Ermeni devleti kurmak istemişlerdir. Osmanlı İmparatorluğu'nun I. Dünya Savaşı esnasındaki İttihat ve Terakki iktidarı döneminde Ermeni tebaasına karşı bir tehcir uygulanmıştır ve Ermeni Kırımı gerçekleşmiştir. Bu ölümler Ermeni Kırımı adı altında tartışılmaktadır. 1918 yılında imzalanan Brest Litovsk Barış Antlaşması Ermenilerin Kafkaslar'da Demokratik Ermeni Cumhuriyeti adı altında başkenti Erivan olan bağımsız bir devlet kurmalarını sağladı. Kurulan bu devlette Ermeni Krallığında bulunan ve Ermeni nüfusu yüksek olan Van, Bitlis ve Erzurum gibi şehirleri içermediğinden Türklere karşı bir başka tepki uyandırmıştır. Bu arada Osmanlı Devleti I. Dünya Savaşı'nda yenilmiş ve Anadolu'yu işgal eden dış güçlere karşı Mustafa Kemal'in önderliği altında Türk Kurtuluş Savaşı başlamıştı. Kurtuluş Savaşı'nın Doğu Cephesi kumandanı Kazım Karabekir'in Ermeni kuvvetlerini yenilgiye uğratması sonucu 2 Aralık 1920 tarihinde Demokratik Ermeni Cumhuriyeti ile TBMM arasında Gümrü Antlaşması imzalandı ve böylece Türkiye ile Ermenistan arasındaki savaş sona erdi. Aynı tarihlerde Sovyetler Birliği Ermenistan'ın egemenliğini ele geçirdi. Ermenistan SSC kuruldu. Sovyetler Birliği'nin parçalanması üzerine 21 Eylül 1991 tarihinde de Ermenistan bağımsızlığını ilan etti. Türkiye, 16 Aralık 1991'de Ermenistan'ın bağımsızlığını tanıyan ilk devletlerden biri oldu. Ancak Ermenistan'ın Azerbaycan'a bağlı Dağlık Karabağ Özerk Oblastı'nı işgal etmesi yüzünden Ermenistan'la Azerbaycan arasında patlak veren savaş Türkiye'yle Ermenistan arasındaki ilişkilerin bozulmasına neden oldu. 1993 yılında Türkiye Ermenistan'la olan sınır kapılarını insan ve mal trafiğine kapattı. Azerbaycan'la Ermenistan arasındaki savaş Ermenistan'ın Azerbaycan topraklarının % 20'sini ele geçirmesinden sonra 1994 yılında yapılan ateşkes anlaşmasıyla sona erdi. Günümüzde Türkiye'yle Ermenistan arasındaki ilişkiler normalleşme sürecine girmedi. Ermenistan Türkiye'nin 1915 yılında Osmanlı Devleti tarafından gerçekleştirilen Ermeni Kırımı'nın bir soykırım olduğunu ve bundan sorumlu olduğunu kabul etmesini talep etmektedir. Türkiye'nin bunları kabul etmemesi ve Ermenistan'ın işgal altında bulundurduğu Azerbaycan topraklarını terk etmemesi iki ülkenin diplomatik ilişkiler kurmasını engellemektedir. Türkiye'nin Ermenistanla olan sınırlarını kapatması Ermenistan ekonomisini olumsuz yönde etkilemektedir. Ermenistan bu sınır trafiğinin yeniden açılmasını talep etmektedir. Fakat Türkiye, Ermenistan'ın işgal altında bulundurduğu Azerbaycan topraklarını terk etmediği sürece sınırı açmayacağını ilan etti. 19 Ocak 2007 tarihinde silahlı bir saldırı sonucu öldürülen Türkiye Ermenisi gazeteci Hrant Dink'in İstanbul'daki cenaze törenine Ermenistan Dışişleri Bakanı Vartan Oskanyan da katıldı. Ancak bu ziyaret ilişkilerde herhangi bir gelişmeye yol açmadı. Ermenistan Cumhurbaşkanı Serj Sarkisyan 2011 yılının Temmuz ayında Ermeni dili ve edebiyatı yarışmasında öğrencilerden birinin, “Batı topraklarımızı Ağrı Dağı'yla birlikte geri alabilecek miyiz?” sorusuna yanıt olarak, "Karabağ'ı biz aldık, Ağrı'yı size bıraktık" diyerek Ermeni gençliğine Ağrı'yı Ermenistan topraklarına katmayı hedef göstermiş ve bu suretle Ermenistan'ın Türkiye üzerindeki toprak iddiasını yinelemiştir. Ermenistan Cumhuriyeti'nin Türkiye toprakları üzerindeki iddiası bu ülkenin Anayasa'sında da yerini almıştır. Ermenistan devlet armasının tanımlandığı Anayasa'nın 13. maddesinde, armanın ortasında Ermenilerin "Ararat" dedikleri Ağrı Dağı'nın tasvirinin yer aldığı ifade edilir. Nitekim Osmanlı döneminde bu bölgedeki şehirleşme 1860 yılında Pakrevand (Üçkilise) piskoposu Hovhannes önderliğindeki Bitlisli Ermeni ticaret gruplarının Karakilisa (Kara Kilise) adını verilerek başlamıştır. Bir mülkte 10-15 dükkan kurularak başlatılan şehirleşme sonrası Millî Mücadele'nin ardından kent adı "Karaköse" adıyla değiştirilmiştir. 1946 yılında ise adı Ağrı yapılmıştır. Bu nedenlerle Ermenistan bölgede hak iddia etmektedir. Uzunkuyrukgiller Uzunkuyrukgiller (Aegithalidae), ötücü kuşlar takımında yer alan ve uzun kuyruklu kuş cinslerini kapsayan bir familyadır. Neotropikler hariç tüm dünyada yaygın olarak bulunurlar. Yaşam alanları ormanlardır. Besinleri böcekler ve tohumlardır. Yuvaları, küre şeklindedir. Erkek ve dişi kuş birlikte yaparlar. Yosunlarla yuvayı hazırlarlar. Kulukça alanlarını savunurlar. Gagaları çok kısadır, kuvvetli değildir. Kuyrukları uzundur. Besinlerini parmaklarıyla tutan kuşlardır. Gianluca Vialli Gianluca Vialli (d. 9 Temmuz 1964), 1998-2000 yılları arasında Chelsea'yi çalıştırmış olan İtalyan eski futbolcu ve teknik direktör. Chelsea ile FA Cup, EFL Cup, UEFA Kupa Galipleri Kupası, FA Community Shield ve UEFA Süper Kupası'nı kazanmıştır. 1998 yılında Chelsea'yle Kupa Galipleri Kupası'nı kazandığında aynı zamanda bunu başaran en genç teknik direktör payesini de elde etmiştir. Daha önceden oynadığı Sampdoria kulübünde Mancini ile iyi bir forvet ikilisi oluşturmuş, millî takımda da beraber oynamışlardır. Türkiye Radyo Amatörleri Cemiyeti Türkiye Radyo Amatörleri Cemiyeti (TRAC) 1962 yılında kuruldu. Ancak 1980 yılında diğer derneklerle birlikte çalışmaları durduruldu. Kısa bir süre sonra derneğin çalışmalarına tekrar izin verildi. Türkiye kelimesinin dernek adlarında kullanımını sınırlayan kanun çerçevesinde Türkiye yerine Telsiz kelimesini alarak ismini Telsiz ve Radyo Amatörleri Cemiyeti olarak değiştirdi. 2013 yılında ise İçişleri Bakanlığının izni ile Türkiye kelimesi tekrar isminde yer almaya başladı. Kısa adı IARU (International Amateur Radio Union) olan Uluslararası Amatör Radyo Birliği'nde Türkiye'yi temsil eden sivil toplum örgütüdür. 1962 yılında Dr. Bedi Ezgi liderliğindeki bir grup radyo amatörlüğüne gönül vermiş kişi tarafından Türkiye Radyo Amatörleri Cemiyeti adı altında İstanbul Şişhane semtindeki tarihi Frej apartmanında kurulmuştur. Derneğin amacı, -o zaman- 3222 sayılı Kanunla yasak olan amatör telsizciliğin serbest bırakılması için çalışmalar yürütmek ve kitap ve dergiler yayınlayarak, kurslar düzenleyerek radyo amatörlüğün tanıtmak ve ön eğitimini sağlamak olmuştur. Cemiyetin ilk yayın organı olan Radyo Amatör Mecmuası'nın ilk sayısı Temmuz 1964'te yayınlanmıştır ama geçen zaman içinde hem yalnız hem de diğer meslek kuruluşları ve kurumlar ile ortak yürütülen lobi faaliyetleri bir netice yaratamamış ve 3222 sayılı Kanunda radyo amatörlüğüne izin verecek değişiklik gerçekleşmemiştir. 1965 yılında Uluslararası Amatör Radyo Birliği'ne katıldı. 07.04.1983 tarihinde 2813 sayılı Telsiz Kanununun çıkarılmasından sonra Türkiye'de radyo amatörlüğü bir ivme kazanıp daha da yaygınlaşmıştır. TRAC, 22 Haziran 1991 gün ve 20909 sayılı Resmî Gazetede yayımlanan Bakanlar Kurulu Kararı ile kamu yararına çalışan dernek olarak kabul edilmiştir. Afet ve Acil Durum Yönetimi Başkanlığı, Türkiye Kızılay Derneği, AKUT Arama Kurtarma Derneği, bazı üniversiteler, Türkiye Cumhuriyeti Sağlık Bakanlığı ve bazı Büyükşehir Belediyeleri'nin itfaiye ile sağlık daire başkanlıkları ile işbirliği protokolleri yapmıştır. Struma OlayÄ± Struma Olayı veya Struma Fâciası, II. Dünya Savaşı sırasında Nazilerden kaçan Yahudileri Filistin'e götürmek üzere Romanya'dan yola çıkan Struma gemisinin İstanbul açıklarında bir Sovyet denizaltısı tarafından batırılmasıdır. 1940 yılında Nazi orduları Balkan sınırına dayanmışlardı. Naziler Polonya'da yürürlüğe koydukları Yahudi karşıtı yasaların benzerlerini müttefikleri Romanya'da da yürürlüğe koymuşlardı. 1941 yılına gelindiğinde Romanya'nın Yaş şehrinde 4 bin Yahudi'nin Nazilerce katledilmesiyle Romanya Yahudileri için Filistin'e gitmekten başka çare kalmamıştı. Türkiye karasularını kullanarak Filistin'e kaçmayı planlayan Romanyalı zenginlerden ve entelektüellerden oluşan büyük bir Yahudi grubu bir araya getirdikleri para ile "Struma" isimli gemiyi "Campania Mediteranea de Vapores Limitada" isimli acenteden kiraladılar. Kiraladıkları bu geminin basında çıkan fotoğraflarında bir transatlantik fotoğrafı kullanılmıştı.Acente, aldatıldıklarını anlayan Yahudileri sakinleştirmek için, kendilerini götürecek geminin karasuları dışında beklediğini söylemişti. Struma, 1830 model bir motora sahip, 46 metrelik Panama bandıralı bir Bulgar kömür gemisiydi.1867’de İngiltere, Newcastle'daki bir tersanede inşa edilmişti, 100 yolcu kapasitesi vardı. Balkan Savaşları'nda görevlendirilmiş, savaş sonrasında hayvan nakliyesinde kullanılmıştı. 12 Aralık 1941'de Romanya'nın Köstence limanından yaklaşık 790 yolcu ve 10 mürettebatla kalkan Struma'nın motoru İstanbul'a ulaşamadan açık denizde dizel motoru çatladı. Yolcuların aralarında topladıkları para ve mücevherler karşılığında, yakından geçen bir geminin mürettebatı gemiyi onardı. Gemi ikinci bir motor arızası sebebiyle 15 Aralık'ta İstanbul Boğazı'nda, Sarayburnu açıklarında demir attı. Almanya'nın İstanbul büyükelçisi gemide salgın hastalık olduğu ihbarında bulundu ve Almanya tarafından yolcuların karaya çıkarılmaması konusunda baskı yapıldı. O dönemde Filistin'e Yahudi göçünü kısıtlayan İngiltere'nin de baskısıyla ne geminin yola devam etmesine ne de yolcuların karaya çıkmasına izin verildi. Zaten Ağustos 1938’de çıkarılan ve ""tebaası oldukları devlet arazisinde yaşama ve seyahat bakımından baskılara tabi tutulan Musevilerin, bugünkü dinleri ne olursa olsun, Türkiye’ye girmeleri ve ikametleri yasaktır…"" denilen 2/9498 sayılı kararname ile bu kapı kapatılmıştı. Almanya ile müttefik olan Romanya gemiyi geri kabul etmedi. Tarihi geçmiş Filistin vizesi bulunan birkaç yolcu İngiliz hükümetinin onayıyla, Martin Segal ve ailesi de ABD'nin ricası üzerine Vehbi Koç'un aracı olması ve Türk hükûmeti nezdindeki girişimleriyle gemiden indirildi. Segal, "Standard Oil Company of New York" isimli bir Amerikan petrol şirketinin Romanya müdürüydü. Vehbi Koç ise aynı şirketin Türkiye temsilcisi idi. Koç, Segal ailesi için İçişleri Bakanı Faik Öztrak ve İstanbul Emniyet Müdürü İhsan Sabri Çağlayangil ile bir dizi görüşme yapmıştı. 9 hafta boyunca kıyıda demirli vaziyette bekleyen gemiye Kızılay ve İstanbul'daki Yahudi toplumu tarafından yardım malzemeleri ulaştırıldı. Yardımları İstanbul'daki Yahudi toplumunun önderlerinden Simon Brod ve Rifat Karako organize ediyordu. Struma'nın arızalı olan motoru da tamir edilmek üzere söküldü. Olay esnasında 15 yaşında olan ve yardım faaliyetlerinde görev alan Yahudi asıllı Türk iş adamı İshak Alaton, Kızılay tarafından yapılan yardımların göstermelik olduğunu, yardımın büyük kısmının Türk Yahudi toplumu tarafından toplandığını belirtiyor. Alaton, kendisi ile yapılan bir mülakatta, ayrıca, geminin halatlarının gizlice kesilerek içerisindekilerin ölüme terk edildiğini iddia ile, bu olay dolayısıyla Türkiye'nin özür dilemesi gerektiğini ifade etmiştir. Gemide kalan yolcuların akıbeti ile ilgili haftalar süren müzakereler sonuç vermeyince, 23 Şubat 1942'de Türk hükümeti, motoru halen çalışmayan gemiyi Karadeniz'de Şile açıklarına çektirdi. Gece boyunca sürüklenen gemi, 24 Şubat sabahı büyük bir patlamanın ardından battı. 103' ü çocuk olmak üzere 768 kişi öldü. Sadece David Stoliar adlı 20 yaşında bir yolcu ve Ivanof Diko isimli ikinci kaptan sağ kurtuldu. Stoliar ve Diko sabaha kadar bir tahta kirişe tutunarak hayatta kalmaya çalıştı. İkili aynı zamanda donmak üzereydi. Daha sonra tüm umutları tükenen Diko kendini akıntıya bıraktı ve yaşamına son verdi. Stoliar ise çaresizlikten bileklerini kesmek istedi ancak donmak üzere olan elleri çakıyı açamadı. Ölmek üzereyken 12 kürekli Türk Kurtarma Kayığı tarafından bulundu ve karaya çıkartıldı. Uzun yıllar neden battığı bilinemedi. Sağ kurtulan tek yolcu olan David Stoliar, İsrail Silahlı Kuvvetler Radyosuna verdiği bir demeçte; geminin bir Türk torpido botunun açtığı ateş ile batırıldığını iddia etti. 1960'larda Sovyet arşivlerinden çıkan belgeler ışığında Struma'nın Sovyet denizaltısı Shch-213 tarafından torpido ile vurularak battığı anlaşıldı. Aynı denizaltı 23 Şubat akşamı Türk kargo gemisi Çankaya'yı da batırmıştı. Sovyet denizaltısı Nazi Almanyası'na stratejik malzeme akışını önlemek amacıyla Karadeniz'e giren tüm tarafsız ya da düşman gemilerini batırması yönündeki gizli talimatı yerine getiriyordu. Struma'nın batırılması hadisesi Sovyet askerî arşivlerine şu şekilde işlendi: Olaydan sonra dönemin başbakanı Refik Saydam ""Türkiye başkaları tarafından arzu edilmeyen insanlara mekan olamaz."" dedi. Struma Olayı, daha önce gerçekleşen Patria Olayı ile birlikte Yahudi yeraltı örgütlerinin Filistin'deki İngiliz mandasına karşı saldırılarını şiddetlendirmesinde önemli bir kilometre taşı oldu. Bu örgütlerden biri olan Lehi, olayların sorumlusu olarak Filistin Yüksek Komiseri Harold MacMichael'ı gösterdi. Lehi üyesi iki genç ise, İngilizleri sorumlu gördükleri için Lord Moyne'u öldürdüler. Struma faciası için Türkiye'de ilk resmi anma, Kültür ve Turizm Bakanı Ömer Çelik'in hükûmet adına katılımı ve taziye konuşması ile 24 Şubat 2015'te gerçekleşti. Duvar tırmaşık kuşu Duvar tırmaşık kuşu ("Tichodroma muraria"), sıvacı kuşugiller (Sittidae) familyasından, gagaları oldukça uzun ve aşağı doğru kıvrık olan küçük bir kuş türü. Boyları 18 cm kadardır. Erkeğin baş ve sırt tarafı kül renginde, kanadın kısa ve orta tüyleri kırmızı, uçma tüylerinin kaide yarısı kırmızı, uç yarısı siyahtır. İlk dört uçma tüyünde beyaz benekler vardır. Kuyruk telekleri siyah, en dıştakilerinin uç kısımları beyazdır. Gerdan ve kursak siyah, karın kısmı ise gridir. Dişide kursak ve gerdan kısmı tamamen siyah değildir. Türkiye'de Orta, Doğu ve Güneydoğu Anadolu bölgelerinde bulunan yerleşik kuşlardır. Yüksek dağların kayalık bölgelerinde yaşarlar. Kışın daha alçaklardaki harabe yerlerde bulunurlar. böceklere beslenirler. Yuvalarına 3-5 yumurta bırakırlar. Kuluçka süreleri 13-14 gün, yavruların uçma süreleri 17-20 gündür. Ötüşleri "tih, tiü" şeklindedir. Oturarak voleybol Oturarak voleybol çoğunlukla bedensel engellilerce yapılan bir voleybol çeşidi. 10 x 6 metrelik köşegen sahada erkeklerde 1,15 m bayanlarda 1,05 metre yüksekliğindeki filelerde oynanır. Normal voleyboldan temel farkı,servis vuruşu, hücum vuruşu ve blok esnasında oyuncunun vücudunun bir bölümü, yerle temas halinde olmak zorundadır. Genellikle eksik uzuvlu veya hareket sistemine ait engelleri bulunan kişiler tarafından yapılır. Oturarak voleybol Paralimpik Oyunları'nda uzun yıllardır oynanmaktadır. Maliyeti oldukça düşük olan bu spor dalı, Türkiye'de 2006'da BESF tarafından branş olarak tanındı. Şu anda lig kurma çalışmaları devam etmektedir. Arnor J. R. R. Tolkien’in Orta Dünya'sında bir mekân ismidir. Tarihler: İkinci Çağ 3320 ile Üçüncü Çağ 861 arası (982 yıl) Konum: Orta Dünya'nın uzak kuzeybatısı Anlamı: Kralın Ülkesi Üzerinde yaşayan Irk: İnsan Kullanılan diğer isimler: Kuzey Krallığı Özet: İkinci Çağ'ın son yıllarında Elendil tarafından kuruldu. Arnor Orta Dünya'nın kuzeyindeki en görkemli insan krallığı idi. Arnor diyarı, doğuda Dumanlı Dağlar'dan batıda Mavi Dağlar'ın ucunda bulunan Lindon'a kadar uzanmaktaydı. Yıllar sonra keşfedilecek olan Shire bölgesi, Arnor sınırları içerisinde bulunmaktaydı. Başkenti, krallarının tahtının bulunduğu Nenuial gölündeki Annúminas'tı. Elendil, İkinci Çağ'ın 3441 yılında Barad-dûr kuşatmasında düştü ve en büyük oğlu Isildur, Arnor Hükümdarı oldu. Aradan iki yıl geçmeden, Isildur güney diyarından dönerken üç oğlu ile birlikte öldürüldü. Bu olaya Ferah Çayırlar Felaketi denir. Fakat Isildur'un en küçük oğlu Valandil, savaşa gitmemiş Ayrıkvadi'de güvende tutulmuştu. Valandil yaşını aldığında, Isildur'un hiç taç giyememiş olmasına rağmen üçüncü Arnor Kralı olmuştu. Arnor'un onuncu ve son kralı Eärendur'dur. Eärendur'un, Üçüncü Çağ'ın 861 yılında ölüşünün ardından üç oğlu aralarında taht mücadelesi yaptı. Bu durum Arnor'un üç ayrı fakat bağlantılı krallık olmasına neden oldu. Bu krallıklar Arthedain, Cardolan ve Rhudaur'dur. Eärendur'un en büyük oğlu Fornostlu Amlaith, Arthedain Kralı oldu. Amlaith, Isildur'un soyunun asıl varisi olarak kabul edildi. Grand Theft Auto 2 Grand Theft Auto 2, DMA Design (şimdi ise Rockstar North) tarafından tasarlanılarak, Rockstar Games tarafından dağıtılan Grand Theft Auto serisinin ikinci oyunu. Paralimpik futbol Engelli futbolu, engellilerin oynayabileceği biçimde uyarlanan, futbolun değişik bir biçimidir. Genelde FIFA tarafından belirlenen kurallarlar kullanılmakla beraber, oyuncu sayısı, malzemeler ve bazı diğer kurallar engelli atletler için değiştirilmiştir. Değişik engel türlerine göre futbol uyarlamaları vardır. Sporcular görme derecelerine göre sınıflandırılırlar. Buna göre hiç görmeyenler ve kısmen görenler kendi aralarında mücadele ederler. İşitme Engelliler Futbolu'nda; 55 desibel ve üzerinde duyma kaybı olan kişiler oynamaktadır. Türkiye'de İşitme Engelliler Ligi 32 yıldır düzenlenmektedir. İşitme engelliler futbolu'nda özel kurallar yoktur. FIFA'nın 11 kişilik takımlar için uyguladığı kurallar geçerlidir. Türkiye Şampiyonaları, iki yılda bir Avrupa Şampiyonası ve her 4 yılda bir de Dünya Şampiyonası düzenlemektedir. Zihinsel engelliler futbolu'nda özel kurallar yoktur. Koyna BarajÄ± Koyna Barajı, Hindistan "Maharasthra" en geniş barajlardan biridir. "Koyna Noyar" da yer alır. Maharasthra, Chiplun ve Karad arası Devlet Yolundaki Western Ghats'da bulunmaktadır. Baraj 1.920 MW kapasitesi ile komşu alanlara ucuz elektrik sağlamanın yanı sıra Western Maharashtra'ya su sağlar. Koyna projesi gerçekten dört barajın birleşimidir. Koyna barajı en geniş su tutma havzasına sahiptir. Su toplama havzası Koyna Nehrini tutar ve büyük bir göl, Shivajisagar Gölü şekillenir. Gölün uzunluğu 50 km dir. Baraj 1963 yılında tamamlanmıştır. Hindistan'ın bağımsızlığından sonra hizmete konan en geniş sivil mühendislik projelerinden biridir. Koyna elektrik projesi, Maharasthra Devlet Elektrik kurulu tarafından işletilir. Jeneratörlerin çoğu bir kilometre derinliğe kazılmış mağaraların içinde yer alır. Etrafını çeviren tepelerin kalbinin içinde. Baraj yakın geçmişte deprem akımlarıyla suçlanır. 1967 yılında, tahrip edici bir deprem büyük çatlaklar ile genişleyen barajı neredeyse temelinden tahrip ediyordu. Jeolojistler hâlâ Koyna barajının sismik aktivite akımından sorumlu olduğuna emin değiller. Roland EXR-3/5 Roland EXR-3/5, Roland adlı müzik aleti üreticisi firmanın 2002 yılında çıkardığı, Batı müzisyenlerine yönelik aranjör klavyedir. 99 Batı yönelik ritim bulunmaktadır. 2.0 Mb dahili flash hafızası sayesinde, 20 Midi formatlı şarkı ve boyutuna göre 100 adet kullanıcı ritimi alabilmektedir. 10 adet User Program hafızasına sahiptir. User Program hafızası sayesinde yapmış olduğunuz 10 adet değişikliği (Koma vb.) farklı şekillerde hafızasında saklayabilir, tek bir tuş ile geri çağırabilirsiniz. Ayrıca Roland'a ait özel bir video teknolojisi olan VLINK özelliğine sahiptir. VLINK Kısaca Roland'ın özel üretmiş olduğu Video Bağlantı noktasıdır, Klavye üzerinden görsel olarak yapılan videoları ritim bazında hareketlendirmesini sağlayabilir. Roland EXR-7 Roland adlı müzik aleti üreticisi firmanın 2002 yılında çıkardığı Batı müzisyenlerine yönelik aranjör klavyedir. 99 Batı müziğine yönelik ritim bulunmaktadır. 4 Mb dahili flash hafızası sayesinde, 20 Midi formatlı şarkı ve 99 kullanıcı ritimi alabilmektedir. 100 adet User Program hafızasına sahiptir. Sample teknolojisini kullanmadığı için, diğer Sample teknolojili aranjör klavyelerin gölgesinde kalmış ve diğer Roland modelleri kadar tutulmamıştır. Ãœretici firma resmi sitesi: http://www.roland.com Nergisgiller Nergisgiller (Amaryllidaceae), çiçekli bitkilerden bir bitki familyasının botanik adıdır. Yaklaşık 60 cins ve 800'ün üzerinde tür içerir. Halis Dokgöz Halis Dokgöz (d. 1967 Çorum), Türk karikatürist, tıp doktoru. 1989’da 19 Mayıs Üniversitesi Tıp Fakültesi’nden mezun oldu. 1999’da İstanbul Üniversitesi İstanbul Tıp Fakültesi’nde Adli Tıp ihtisasını tamamladı. Halen Mersin Üniversitesi Tıp Fakültesi Adli Tıp Anabilim Dalı’nda öğretim üyesi olarak çalışmaktadır. Karikatüre 1985’te başladı. İlk karikatürü aynı yıl Kılçık dergisinde yayınlandı. Daha sonra karikatürleri Gırgır, Limon, Çarşaf, Hıbır, Gümgüm, Akrep (Kıbrıs), Hallo (Almanya), Cumhuriyet, Bulvar, Bizim Gazete, Evrensel, Milliyet, Sabah ve Birgün gibi pek çok gazete ve dergide yayınlandı. Düzenli olarak Kılçık, Tıp Dünyası, Sendrom, Hiç, Fesat, Homur ve Hekim Forumu dergilerine çizdi. Pek çok ulusal ve uluslararası yarışmaya katıldı, jüri üyelikleri yaptı, 11 ödül aldı. Ortak ve karma sergilere katıldı, ilk kişisel sergisini 1991’de Ankara’da açtı. 1989’da Güneşin Girmediği Yere adlı ilk albümünü yayınladı. 3000 civarında karikatürü yayınlandı. Roland EXR-3s/5s Roland adlı müzik aleti üreticisi firmanın 2005 yılında çıkardığı Batı müzisyenlerine yönelik aranjör klavyedir. 164 Batı müziğine yönelik ritim bulunmaktadır. 4 Mb dahili flash hafızası sayesinde, 20 Midi formatlı şarkı ve 99 kullanıcı ritimi alabilmektedir. 100 adet User Program hafızasına sahiptir. Sample teknolojisini kullanmadığı için, diğer Sample teknolojili aranjör klavyelerin gölgesinde kalmış ve diğer Roland modelleri kadar tutulmamıştır. Ãœretici firma resmi sitesi: http://www.roland.com Model hakk覺nda daha ayr覺nt覺l覺 bilgi ve resim http://www.rolandus.com/products/productdetails.aspx?ObjectId=729&ParentId=18 Muhterem Nur Muhterem Nur, gerçek adı Aysel Kısa (31 Aralık 1932, Manastır - 20 Mart 2020), Türk sinema oyuncusu ve şarkıcı. Asıl adı Olga'dır. Annesini ve babasını hiç bilmedi. Daha sonra “teyze” dediği bir kadın tarafından büyütüldü. 1942'de, İkinci Dünya Savaşı'nın dehşeti içinden bir kamyonun altında İstanbul'a kaçırıldı. Eyüp'e yerleştiler. “Teyze”si ona yeni bir nüfus cüzdanı çıkardı ve nüfûsa Muhterem Kısa adı ile kaydedildi. İlkokulu Eyüp'te bitirdi, 14 yaşında yine Eyüp'te bir dokuma fabrikasında çalışma hayatına başladı. Bir subay ile evlendi ve bir oğlu oldu. 1950'lerin başlarında, mahalleden arkadaşı, Bulgaristan göçmeni Üftâde ile Beyoğlu turlarına başladı. Onu Beyoğlu'nda ilk keşfeden kişi, orada inzibat subayı olan, sonradan Film San Vakfı başkanı olacak Ümit Utku'ydu. İlk film teklifini 1950'lerin başında Muharrem Gürses'ten aldı. "Yıldızlar Revüsü" filminde figüran olarak sinema hayatına 1951'de başladı. İkinci filmi ise (1952), Osman Seden'in yönettiği "Kanun Namına"ydı. Bu filmlerdeki adı Aysel Utku'ydu. Daha sonra Ümit Utku'nun önerisiyle Muhterem Nur ismini kullanmaya başladı. Boş Beşik, başrol oynadığı ilk film oldu. 1958 yapımı "Üç Arkadaş", Muhterem Nur'u "yıldız" sınıfına taşıdı. Fikret Hakan, Salih Tozan ve Semih Sezerli gibi üç "dev" oyuncu ile başrolü paylaştı. Muhterem Nur sevgisi, 1960'larda, belki ancak sonraki "Türkân Şoray sevgisi" ile karşılaştırılabilecek bir boyuta ulaştı. Bu kıyaslamayı yapanlardan biri de Türk sinemasının en yetkin uzmanlarından Âgâh Özgüç'tü. Özgüç, vardığı sonucu şöyle ifade etmişti: “Bugün o mertebeye Türkân bile erişemedi. Sultan oldu ama Muhterem'in gördüğü sevgiyi göremedi.” Muhterem Nur ikinci evliliğini gazeteci-aktör Işın Kaan ile yapmış ve 1963 yılında ayrılmıştır. 1986 yılında Müslüm Gürses ile evlendi. 20 Mart 2020 tarihinde sabah 06:30'da tedavi gördüğü İstinye Devlet Hastanesi'nde vefat etti. Aynı gün kılınan cenaze namazının ardından Zincirlikuyu Mezarlığı'nda, eşi Müslüm Gürses'le aynı mezara defnedildi. Roland EXR-7s Roland adlı müzik aleti üreticisi firmanın 2005 yılında çıkardığı Batı müzisyenlerine yönelik aranjör klavyedir. 164 Batı müziğine yönelik ritim bulunmaktadır. 4 Mb dahili flash hafızası sayesinde, 20 Midi formatlı şarkı ve 99 kullanıcı ritimi alabilmektedir. 100 adet User Program hafızasına sahiptir. Sample teknolojisini kullanmadığı için, diğer Sample teknolojili aranjör klavyelerin gölgesinde kalmış ve diğer Roland modelleri kadar tutulmamıştır. Ãœretici firma resmi sitesi: http://www.roland.com Model hakk覺nda daha ayr覺nt覺l覺 bilgi ve resim http://www.rolandus.com/products/productdetails.aspx?ObjectId=693&ParentId=18 Roland EXR-46 OR Roland EXR-46 OR, Roland Corporation adlı müzik aleti üreticisi firmanın 2006 yılında, Orta Doğu müzisyenlerine yönelik ürettiği aranjör klavyedir. Üzerinde daha önceki Roland modellerinden alınan Arap müziğine yönelik sesler ve ritimler dışına yeni örnek sesler ve Türk müziğine yönelik ritimler bulunmaktadır. 99 Ortadoğu müziğine yönelik ritim bulunmaktadır. 4 MB dahili hafızası sayesinde, 20 MIDI formatlı şarkı ve 50 kullanıcı ritimi alabilmektedir. 200 adet kullanıcı programı hafızasına sahiptir. I. Ramses I. Ramses (ü. MÖ 14. yüzyıl) Mısır Firavunu (hd. MÖ 1320-18) 19. sülalenin kurucusudur. Asker kökenli bir aileden geliyordu. Mısır'ın onsekizinci hanedanı'nın son firavunu olan Horemheb, oğlu olmadığından ölümünden kısa bir süre önce Ramses'i vezir yaptı. Ramses M.Ö. 1320'de tahta çıktıktan kısa bir süre sonra oğlu I. Seti'yi ortak hükümdar ilan etti. Seti Mısır'ın yitirdiği toprakları yeniden kazanmak için Suriye'ye sefer hazırlıkları yaparken Ramses de, Karnak'taki Amon Tapınağı'nın II. Pilon'unun süslemelerini tamamlattı ve III. Pilon'la II. Pilon arasını kapsayan bir hipostil yaptırdı. Yazıtlardan yaklaşık bir yıl dört ay hüküm sürdüğü anlaşılan Ramses, Teb'deki Kral Mezarları Vadisi'nde küçük bir mezara gömüldü. Cumhur ErsÃ¼mer Mustafa Cumhur Ersümer (1952, Çanakkale, Türkiye), Türk siyasetçi. İstanbul Üniversitesi Hukuk Fakültesi'ni bitirdi. Serbest avukatlık, Radyo Televizyon Üst Kurulu üyeliği, 18., 20. ve 21. Dönem Çanakkale milletvekilliği ile Enerji ve Tabii Kaynaklar Bakanı ve Başbakan Yardımcılığı yaptı. Evli ve iki çocuk babasıdır. "Enerji ve Doğalgaz Anlaşmalarında Türkiye aleyhine anlaşma ve uygulamaların yapılmasına yol açtığı, devlet alım satımına fesat karıştırdığı, uyguladığı yanlış ve usulsüz enerji politikaları nedeniyle kamuyu zarara uğrattığı ve görevini kötüye kullandığı" iddiasıyla 13 Temmuz 2004 tarihinde TBMM tarafından Yüce Divan'a sevk edildi. Yüce Divan, kendisini 27 Temmuz 2007 tarihinde 1 yıl 8 ay hapse mahkûm edip ve cezasını erteledi. Traveler (dizi) Traveler kısa ömürlü Amerikan televizyon dizisi. Dizi yayınlanan sekiz bölümün ardından aldığı reyting yüzünden yayından kaldırılmıştır. Dizi 10 Mayıs 2007 tarihinde yayına geçmiş. 18 Temmuz 2007 tarihinde yayından kaldırılmıştır. Dizisinin yaratıcısı David DiGilio dizinin ikinci sezonun kesinlikle yayınlanmayacağını belirtmiştir. Anonagiller Anonagiller (Annonaceae), ağaçlar ve çalılardan oluşan çiçekli bitkilerden bir bitki familyasıdır. 2300-2500 civarında tür ve 120-130 arası cins sayısı ile Magnoliales içerisinde en geniş familyadır. Ağaç ya da çalı, nadiren de liana formunda bitkilerdir. Birçok türü tropikal meyve verir. Aphyllanthaceae Aphyllanthaceae, Asparagales takımdan bir bitki familyasıdır. Akdeniz'in batısında yayılış gösteren familya, endemik ve monotipik olup tek cinsi ve tek türü bulunur ("Aphyllanthes monspeliensis"). Ratlam Ratlam Hindistan'ın orta kesiminde, Madhya Pradesh eyâletinde il ve il merkezi kenttir. Ratlam büyük bir demiryolu kavşağı,tarımsal ticaret merkezi ve sanayi kentidir. Başlıca ekonomik etkinlikler pamuk, ipek, şeker ve yağlı tohumların işlenmesi, el dokumacılığı ve çanak çömlektir. 17. yüzyılda kurulan Ratlam Prensliği'nin başkenti olan kentteki önemli tarihsel yapılar arasında mihracenin sarayıyla, Caynacı tapınaklar sayılabilir. YuvalÄ±dere, Karasu Yuvalıdere, Sakarya ilinin Karasu ilçesine bağlı bir mahalledir. Belde Belediyesiyken 2014 yılında 6360 Sayılı Kanunla kapatılarak mahalle olmuştur. Sakarya il merkezine 35 km, Karasu ilçesine 15 km uzaklıktadır. Yerelnet UEFA katsayıları UEFA katsayıları, Avrupa Futbol Federasyonları Birliği'nin (UEFA) üyesi olan ülke federasyonlarını, Millî Futbol Takımlarını ve Avrupa Kupalarına katılan takımlarını sıralamakta kullandığı sisteme verilen isimdir. 3 çeşit katsayı hesabı yapılmaktadır: UEFA tarafından her 2 yılda bir Kasım veya Aralık aylarında eleme maçlarının tamamlanmasından sonra açıklanan Millî Futbol Takımlarının sıralamasında kullanılan katsayıdır. Yeni katsayı hesaplama metodu 20 Mayıs 2008 tarihinde ilan edilmiş ilk olarak Kasım 2009 da açıklanmıştır. Sistem her 2 yıllık periyotlar şeklinde yürümektedir. Her periyot yılına göre, FIFA Dünya Kupası veya Avrupa Futbol Şampiyonası eleme maçlarını ve finallerini kapsamaktadır. Özel maçlar dikkate alınmamaktadır. Oynanan her millî maç için aşağıda belirtilen kurallara göre puanlar verilir ve maç başına puan hesaplanır. Millî takımlar, 2018 Eylül ayında düzenlenmeye başlayan 2018-19 UEFA Uluslar Ligi sıralama kriterlerine göre sıralanacaktır. Bir ülkeden o sene UEFA Avrupa Ligi ve Şampiyonlar Ligi'ne kaç takım katılmışsa, onların topladığı puanlar toplanır ve Avrupa kupalarına katılan takım sayısına bölünür. Bu puanlama ülke takımları için şu şekildedir: Elemelerde; Gruplar ve sonrasÄ±nda; "Not: Penaltı atışlarıyla tur geçmek puanı etkilemez. (120 dakika sonucu dikkate alınır)" Bonuslar; Ülke takımlarının yukarıdaki hesaplamaya göre aldığı tüm puanlar toplanır. Bu puanlar ülkeden o yıl Avrupa kupalarına katılan takım sayısına bölünerek ülke puanı hesaplanır. Elemelerde; 1.turda elenmek (ŞL için): 0,5 puan 2.turda elenmek (ŞL için): 1 puan 1.turda elenmek (AL için): 0.25 puan 2.turda elenmek (AL iÃ§in): 0.5 puan 3.turda elenmek (AL için): 1 puan Play-off turunda elenmek (AL iÃ§in): 1.5 puan Gruplar ve sonrasÄ±nda; "Not: Penaltı atışlarıyla tur geçmek puanı etkilemez. (120 dakika sonucu dikkate alınır)" Bonuslar; Bu puanların yanı sıra bir de takım, o seneki ülke puanının % 20'sini alır. "(2004-2008: % 33'ü, 1999-2003: %50'si)" 2018-19 sezonundan itibaren ülke puanı eklenmesi uygulaması kaldırılacaktır. Eğer son 5 yıl içindeki kulüp katsayısı ülke katsayısının % 20'sinden düşükse ülke katsayısının % 20'si kulüp katsayısı olarak alınacaktır. Bir sezonda; X takımı Şampiyonlar Ligi ön elemeleri 3. turunda 1 galibiyet 1 mağlubiyet alarak Avrupa Ligi 4. ön eleme turuna düşsün. Bu turda da 1 beraberlik 1 mağlubiyet alarak elensin. Y takımı Avrupa Ligi 2. ön elemesini 2 galibiyetle geçsin. 3. ön eleme turunda 2 mağlubiyet alarak elensin. Z takımı 4. ön eleme turunu 2 galibiyetle geçerek gruplara kalsın. gruplarda 2 galibiyet 4 mağlubiyet alarak elensin. R takımı 3. ve 4. ön eleme turlarını 3 galibiyet 1 beraberlikle geçerek gruplara kalsın. Gruplardan 4 galibiyet 1 beraberlik 1 mağlubiyet alarak bir sonraki tura kalsın ve bu turda 2 maçı da kaybederek elensin. P takımı ise gruplarda 1 galibiyet 2 beraberlik 3 mağlubiyet alarak elensin. Bu durumda; Ülke puanı: Kulüp puanı: Avrupa Ligi Play-Off turuna kaldığı için 1.5 + Ülke puanı katkısı (5.900/5) = 2.680 Avrupa Ligi 3. turuna kaldığı için 1.0 + Ülke puanı katkısı (5.900/5) = 2.180 Grup maçlarında 2G 0B 4M için (2x2) + Ülke puanı katkısı (5.900/5) = 5.180 Grup maçlarında 4G 1B 1M için (4x2+1x1) + Ülke puanı katkısı (5.900/5) = 9.180 Şampiyonlar Ligi gruplarına kaldığı için 4.0 + gruplarda elde edilen 1G 2B 3M için (1x2+2x1) + Ülke puanı katkısı (5.900/5) = 9.180 puan olarak hesaplanır. 2020 Avrupa Futbol Şampiyonası elemeleri genel sıralaması 2020 Avrupa Futbol Şampiyonası grup aşaması kurasında kullanılacaktır. Açıklamalar UEFA Kulüpler Sıralaması, Avrupa Kupalarındaki takımların eşleşmelerinde kullanılan ve son 5 yılda kulüplerin Avrupa Kupalarındaki başarıları göz önünde bulundurularak oluşturulan bir cetveldir. 2018-19 sezonundan itibaren ülke puanı eklenmesi uygulaması kaldırılmıştır. Eğer kulüp katsayısı ülke katsayısının % 20'sinden düşükse ülke katsayısının % 20'si kulüp katsayısı olarak alınmaktadır. Buna göre, ilk 25 takım sıralaması aşağıdaki gibidir. 1960'tan beri 5 yıllık periyotlar olarak sıralamayı lider tamamlayan takımlar:: Theobald von Bethmann Hollweg Theobald von Bethmann Hollweg (d. 29 Kasım 1856 - ö. 1 Ocak 1921), I. Dünya Savaşı öncesinde ve savaş sırasında Alman şansölyesi. Alman bürokrasisinin idari kademelerinden şansölyeliğe atanan ilk kişidir. Frankfurtlu bankacı bir ailenin oğluydu.Strasbourg, Leipzig ve Berlin'de hukuk öğrenimi gördükten sonra devlet hizmetine girdi.1905'te Prusya içişleri bakanlığına, 1907'de de imparatorluk içişleri bakanlığına atandı.14 Temmuz 1909'da istifa eden Prens Bernhard von Bülow'un yerine şansölye oldu. İç politikada günün koşullarına göre ılımlı-liberal sayılabilecek bir çizgi izlemekle birlikte, kendisinden daha güçlü ve daha aşırı görüşlü kişilere sürekli boyun eğdi.Dış politikada deniz kuvvetlerinin karşılıklı azaltılması konusunda İngilizler ile yaptığı görüşmeler (Mart 1909 ve Şubat 1912), İmparator II. Wilhelm'den destek gören Amiral Alfred von Tirpitz 'in muhalefeti nedeniyle sonuçsuz kaldı.Dışişleri bakanı Alfred von Kiderlen-Wachter'in Temmuz-Kasım 1911'de yarattığı Fas (Agadir) Bunalımı sırasında, Almanya, Fransa ve İngiltere karşısında geri çekilmek zorunda kaldı.İngiliz dışişleri bakanı Sir Edward Grey ile birlikte Balkan Savaşları'nın Avusturya-Macaristan İmparatorluğu ile Rusya arasında büyük bir çatışmaya yol açacak biçimde yayılıp büyümesini önledi.Bu belki de dışişlerinde sağladığı en önemli başarı oldu. Bethmann'ın orduyu büyütmek için çıkardığı yasalar, Almanya'nın uluslararası konumuna ilişkin ülke içinde süregelen kaygıları yatıştırmaya yetmedi.Reichstag çoğunluğuna dayalı demokratik bir monarşinin kaçınılmazlığını görmekle birlikte, parlamenter hükümete çok yatkın değildi.Bu yüzden gönülsüzce gerçekleştirdiği seçim reformları hemen hiç yarar sağlamadı. Savaş yanlısı olmadığı halde, Avusturya-Macaristan İmparatorluğu'a Sırbistan konusunda "açık çek" vermekle bir bakıma Temmuz 1914 bunalımını başlattı.Almanya'nın daha sonra Avusturya-Macaristan'a ve gelecekteki hasmı Rusya'ya yönelttiği uyarılar savaşın patlak vermesini engelleyemedi ve Bethmann Alman genelkurmayının hemen savaşa girme yönündeki isteğine boyun eğdi. Bu dönemde Bethmann'ın, Almanya lehine ilhak peşinde koşmaksızın görüşme yoluyla barış sağlamaya çalıştığı biçimindeki kanı artık herkesçe paylaşılmamaktadır.Asıl tercihinin bu yönde olduğu kesin olarak bilinmekle birlikte, milliyetçi-yayılımcı eğilimlere ve askerlerden gelen taleplere sanıldığından daha çok önem verdiği anlaşılmıştır.Ama 1916'da arabuluculuk yapması için ABD'ye başvurduğu ve ABD'nin savaşa katılmasının sonucu belirleyici bir rol oynayacağını görerek, sınırsız bir denizaltı savaşını savunanlara karşı direndiği de doğrudur. Bethmann, 7 Nisan 1917'de Prusya'da seçim reformu yapılacağını vadetmekle, askerlerin ve tutucu sivillerin kızgınlığını daha da artırdı.Temmuz 1917'de Reichstag'dan geçen barış önergesi ile ilgili tartışmalar sırasında istifa etmek zorunda kaldı.13 Temmuz'da yerine Georg Michaelis şansölye oldu.Emeklilik yıllarını iki bölümden oluşan "Betrachtungen zum Weltkriege" (1919-1921; Dünya Savaşı Üzerine Görüşler) adlı kitabını yazmakla geçirdi. Jedi Konseyi Jedi Konseyi Yıldız Savaşları evreninde bir kurumdur.Jedi düzenini yönetmek için seçilmiş en güçlü Jedi'lardan oluşur. Konseye seçilmiş 12 bilge ve kuvvetli Jedi Ustası düzene yol gösterir,aynı zamanda da Şansölye'ye danışmanlık yapar. Konsey 5 tane ömür boyu üye, 4 tane uzun süreli üye,3 tane de kısa süreli üyeden olmak üzere 12 jedi bulunur. Jedi Konseyi'nin üyeleri ümit vaadeden Jedi'ları kendilerine katılmaları için seçimden geçirirler. Bu özeliklerinden dolayı uzayın koruyucu konseyidir. Jedi Konseyini başındaki Yoda ve diğer konsey üyeleri eğitilecekleri seçerler. Ford Thunderbird Ford Thunderbird "(Fırtına kuşu)" Ford'un 1955 - 2005 arasında ABD'de ürettiği bir otomobil modeli. Son 50 yılda 4.2 milyon Thunderbird satıldı. Selma GÃ¼neri Selma Güneri, (d. 31 Ocak 1951, İstanbul), Türk sinema ve ses sanatçısı. 1951 yılında ses sanatçısı Lütfi Güneri'nin kızı, Aysun Kocatepe'nin babası orkestra şefi ve şarkıcı Çetin İnöntepe'nin kardeşi olarak İstanbul'da doğdu. İlkokulu Amerika'da okuduktan sonra ortaokulu Şişli Koleji'nde okudu. Ardından Kandilli Kız Lisesi'nin orta kısmından sonra öğrenimini bıraktı. 1964 yılında "Perde" Dergisi'nin açtığı yarışmada 1. olmasının ardından Halit Refiğ'in yönettiği ""İstanbul'un Kızları"" filmiyle sanat hayatına başladı. Güneri, 1965 yılında Duygu Sağıroğlu‘nun yönettiği ve Yılmaz Güney‘in başrol oynadığı “"Ben Öldükçe Yaşarım"” filminde, çocuk kadın görünümü ile bir dansöz kızı oynadı. 1966 yılında “"Ben Öldükçe Yaşarım"” ve “"Son Kuşlar"” filmlerindeki oyunculuğu ile henüz 15 yaşında iken Antalya Altın Portakal Film Festivali'nde “En İyi Kadın Oyuncu” seçildi. Selma Güneri, 1966 yılında oyuncu Yusuf Sezgin ile evlendi. Umut Sezgin (d. 3 Mayıs 1975) adında oyuncu olan bir oğlu vardır. 1979 yılında boşandılar. 1980 yılında baterist Asım Ekren ile nişanlandı ve ayrıldıktan 10 yıl sonra Asım Ekren ile evlendi. Ancak 1994 yılında tekrar boşandılar. 1996 yılında senaryosunu Mete Özgencil‘in yazdığı İrfan Tözüm‘ün yönetmenliğini yaptığı “"Mum Kokulu Kadınlar"” filminde Güneri; Halil Ergün, Hande Ataizi, Sevtap Parman, Yasemin Alkaya ile birlikte oynadı. 2011 yılında Cem Kılıç ve Zeynep Dörtkardeşler ile “"Dinle Sevgili"” dizisinde rol aldı. Kirli İş "Dirty Work" (Kirli İş) 1998 yılının 14 haziranında vizyona girmiş, Norm McDonald,Jack Warden ve Artie Lange'nin başrollerinde oynadığı yönetmliğini Bob Saget'in yaptığı filmin yardımcı rollerinde Chevy Chase ve Christopher McDonald`da gözükmektedir. Kısa olaraksa Adam Sandler cameo rölüyle çıkmıştır filmde karşımıza. Bir komedi filmi olan Dirty Workun konusu İki arkadaşın birinin büyük annesi ameliyat olacaktir ve şimdi onun için ikisi para bulmak isterler fakat kolay yolla para kazanamayınca kirli işe el atarak dolandırıcılık yapmalarıdır. Film Cinsellik konuşmaları ve küfürlerden dolayı 13+ olarak yaş sınırı koyulmuştur. Süresiyse 82 dakika sürmekte ve MGM tarafından yayını üstlenilmektedir. İlginç bilgilerden bir kaçıysa Chris Farley`in son filmi ve filmdeki cameo olarak görünen şeytan rolü ilk önce Howard Stern`e teklif edildi fakat sonunda Adam Sandler rolü aldı. II. Valentinianus II. Valentinianus 375-392 yılları arasında Roma'nın imparatorluğunu yapmıştı. Valentinianus ve ailesi Milano'da yaşıyordu. İmparatorluk rütbesine dört yaşındayken getirilmişti ve imparatorluk lafta kendisi ve üvey kardeşi Gratianus arasında bölüştürülmüştü. Gratianus Alplerin ötesindeki eyaletleri aldı. İtalya, İlliryum'un bir bölümü ve Afrika Valentinianus'un, daha doğrusu annesi Justina'nın yönetimindeydi. Justina Aryan'dı ve Milano'daki imparatorluk sarayı şehirde psikopos Ambrose'nin önderliğini yaptığı Katolikler ile çekişme halindeydi. Ambrose'nin popüleritesi o kadar fazlaydı ki imparatorların otoritesi sarsıntı içindeydi. Büyük Britanya'daki orduların komutanı Magnus Maximus 383 yılında Gratianus'un ölümünden sonra kendisini Batı Roma'nın imparatoru ilan etti ve 387'de Alpleri geçerek Po vadisine geldi ve Milano'yu tehdit etti. II. Valentinianus ve annesi Doğu Roma imparatoru ve Valentinianus'un üvey kardeşi I. Theodosius'un yanına kaçtı. 388'de Magnus Maximus'un ölümünün ardından Valentinianus Theodosius tarafından tekrar tahta getirildi. 15 Mayıs 392'de Valentinianus Galya'da Vienne'deki ikamet yerinde kendini asmış bir şekilde bulundu. Valentinianus'un muhafızı ve magister militumu Frank askeri Arbogast intihar olduğunu ileri sürdü. Arbogast ve Valentinianus sık sık Batı Roma'nın yönetimi üzerine kavga ediyorlardı ve Valentinianus'un Arbogast'ın kendisi üzerindeki kontrolünden Theodosius'a şikayetçi olduğu biliniyor. Bu yüzden Valentinianus'un ölüm haberi Konstantinopolis'e geldiğinde Theodosius Arbogast'ın yalan söylediğini düşündü ya da en azından bundan şüphelendi ve Valentinianus'un ölümünü araştırttı. Bu şüpheler Arbogast'ın pagan bir subay olan Eugenius'u Batı Roma imparatoru yapması ve Milano psikoposu Ambrose'nin Valentinianus'un cenazesine yaptığı konuşmadaki üstü örtülü ithamlarla iyicene arttı. II. Valentinianus'un ölümü Batı Roma'nın yönetimi üzerine Eugenius ve Theodosius arasında bir iç savaşa yolaçtı. Bugünkü Slovenya'nın Vipava kasabası yakınlarında yapılan savaşı Theodosius'un kazanmasıyla Roma İmparatorluğu son kez kısa bir süreliğine birleşti ve Theodosius'un ölümünden sonra da ebediyen bölündü. Çit kuşugiller Çit kuşugiller ya da çıt kuşugiller (Troglodytidae), ötücü kuşlar takımına ait bir familyadır. Neotropik, Nearktik, Paleaarktiklerde dağılım gösterirler. Ormanlarda ve çalılıklarda görülürler. Besinleri eklembacaklılardır. Yere yakın küre şeklinde yuvalar yaparlar. Ayrıca uyumak için de yuva yaparlar. Kısa boylu, kısa kuyruklu, kanatları kısa ve küt, burun delikleri çıplak olan kuşlardır. Gaga ince ve hafifçe kıvrıktır. Parmaklar dallara tutunacak şekilde gelişmiştir. Kuluçka sırasında erkek uyuma yuvasında kalır. Liberya millî futbol takımı Liberya millî futbol takımı, "Tek Yıldızlar" adıyla anılır ve Liberya Futbol Federasyonu tarafından yönetilir. Ülkenin çıkarmış olduğu 1995 FIFA Yılın Dünya Oyuncusu, George Weah'ın (ki bu onura erişen ilk ve tek Afrikalı oyuncu)bu kişisel başarısı millî takıma yansıyamamıştır. Dünya Kupası'na henüz katılamamış olan Liberya, buna rağmen 2002 Dünya kupası elemelerinde küçük bir başarı elde etmiştir. Aşağıdaki oyuncular, 9 Eylül 2018 tarihinde DR Kongo'ya karşı 2019 Afrika Uluslar Kupası eleme maçına çağrıldılar. Sıvacı kuşugiller Sıvacı kuşugiller (Sittidae), ötücü kuşlar takımından bir kuş familyasıdır. Neotropik ve Etopya haricinde tüm dünyada yayılış gösterirler. Ormanlarda bulunurlar. Küçük ve tıknaz yapılı kuşlardır. Burun delikleri tüylerle örtülüdür. Eşeylerde görünüş farkı yoktur. Sırtları mavimsi-gridir. Gagaları düz, hafifçe yukarı kıvrıktır. Yukarı doğru ve başaşağı tırmanabilirler. Böcekler ve çekirgelerle beslenirler. Besinlerini depo ederler. Kovuklara yuva yaparlar. Yuva girişini çamurla kısmen duvar gibi örerler. Türkiye'deki türler: Türkiye'de bulunmayan türler. Örümcek kuşugiller Örümcek kuşugiller (Laniidae), ötücü kuşlar takımına ait bir kuş familyası. Örümcek kuşugiller, büyük çoğunlukla Afrika, Asya ve Avrupa kıtalarında görülür. Ağaçlk ve çalılık bölgelerde yaşarlar. Böcekler ve diğer küçük hayvanlarla beslenirler. Yuvalarını çalılar arasına çanak şeklinde yaparlar. Gaga dibinde kıllar bulunmasıyla diğer kuşlardan ayrılırlar. Burun delikleri örtüsüzdür. Yırtıcı şekilde yaşayan kuşlardır. Gagaları aşağı doğru kıvrıktır ve üst gagalarının kenarlarında keratin birer diş vardır. Besinlerini depo ederler. Ä°Phone iPhone, Apple tarafından tasarlanan ve üretilen multimedya ve internet özelliklerini destekleyen akıllı telefondur. İlk modeli 29 Haziran 2007'de tanıtılmıştır. iPhone'da dahili kamera, yazılı mesajlaşma ve görsel sesli mesajlar, taşınabilir medya çalar, Safari internet tarayıcısı, e-posta ve kablosuz internet özellikleri bulunmaktadır. Kullanıcı arayüzü çoklu dokunmatik ekrana uygun olarak fiziksel klavye yerine sanal klavye özelliği ile birlikte oluşturulmuştur. 3. parti yazılım desteği de bulunduran iPhone, 2008'in ortalarında faaliyete geçen App Store sayesinde 1.3 milyondan fazla Apple tarafından onaylanmış uygulamayı desteklemektedir. Bu uygulamalar App Store içinde yirmi farklı türe ayrılarak listelenmektedir. iPhone'nun sekiz farklı modeli bulunmaktadır. Sekiz modelin ilk beş modelinin 3,5" ekranı varken altıncı telefon olan iPhone 5'te ilk defa ekran boyutu değiştirilerek 4" yapılmıştır. İlk model dokunmatik ekranlı iPhone, cep telefonu sektörü için devrim niteliğindeydi. iPhone 3G ve 3GS'in temelini iPhone oluşturur. Birinci nesil iPhone'nun kasası alüminyum-plastiktir. iPhone 3G'de ise arka kısım bir bütün halinde piyano siyahına boyanmıştır. 3GS'te gelen video çekme özelliği ve daha yüksek RAM kapasitesi bu telefonu öncüllerinden ayrı kılmıştır. iPhone 4'te ise tamamen farklı kasa kullanılmıştır. Bu kasanın ön ve arka yüzü güçlendirilmiş camdan yapılmıştır; bunun yanı sıra daha yüksek RAM kapasitesi ve ön yüze kamera eklenmiştir. iPhone 4'ten sonraki model olan iPhone 4S, iPhone 4 ile aynı kasaya sahipken tek fark antenlerin yerlerin değiştirilmesidir. iPhone 4S, Apple tarafından özel olarak geliştirilen iSight kamera ile gelmiştir. Aynı zamanda çıktığı dönemde sadece 4S'te kullanılan sesli komut asistanı Siri telefona eklenmiştir. (Siri; iOS 6 ile Yeni iPad'de, 5. jenerasyon iPod Touch'ta ve iPhone 5'te kullanılmıştır.) iPhone 5, 4S hatlarını koruyarak yeni bir tasarımla gelmiştir. Bu tasarımın en büyük özelliği ekranın, 4S'e göre uzatılması ve kasa materyalinin değiştirilmesidir. iPhone 5'e yeni A6 işlemci gelmiştir ve bellek arttırılmıştır. iPhone 5S'e farklı renk seçenekleri eklenmiş, 64-bitlik Apple A7 işlemci, parmak izi okuyucu ve çift LED flaş kullanılmıştır. iPhone 5s yüksek performansıyla dikkat çekmiştir. iPhone 6 ise inceliği ve şık tasarımıyla dikkat çekmiştir. iPhone 6 A8 çipi ile çok hızlı bir sisteme sahiptir. Çulha kuşugiller Çulha kuşugiller (Remizidae), ötücü kuşlar (Passeriformes) takımına ait bir familya. Neotropik haricinde tüm dünyada yayılış gösterirler. Ormanlarda bulunurlar. Besinleri böcekler ve tohumlardır. Yuvaları küre şeklindedir. Gagaları düzdür. Boyları baştankara kadardır. Gratianus Flavius Gratianus Augustus (d. 18 Nisan/23 Mayıs 359 - ö. 25 Ağustos 383) 375'ten 383'e kadar Batı Roma'nın imparatoruydu. Paganizm'e karşı Hıristiyanlıktan yana taraf olmuş, imparatorların geleneksel Pagan sembollerini reddetmiş ve Roma Senatosu'ndaki Zafer Mihrabı'nı kaldırtmıştır. Gratianus imparator I. Valentinianus'un Marina Severa'dan olan oğluydu ve Panonya'da Sirmium'da doğmuştu. Adını büyükbabası Yaşlı Gratianus'tan almıştır. Gratianus ilk olarak II. Constantius'un kızı Constantia ile evlenmiştir. İkinci karısı Laeta'dır. Her iki evliliğinden de çocuğu olmamıştır. 4 Ağustos 367'de babasından "Augustus" unvanını almıştır. 17 Kasım 375'te Valentinianus'un ölümünün ardından Panonya'daki askerler imparatorun ikinci karısı Justina'dan olan oğlunu henüz çocukken II. Valentinianus adıyla imparator ilan etmişlerdir. Gratianus askerlerin seçimine boyun eğmiş, Galya eyaletlerinin yönetimi dışında İtalya, İlliryum ve Afrika'yı Valentinianus ve annesine bırakmıştır. Ancak bu bölünme yalnızca laftaydı ve esas otorite Gratianus'un elinde kaldı. Doğu Roma İmparatorluğu amcası Valens'in yönetimindeydi. 378'in Mayıs ayında Gratianus Alamanların en güneydeki kolu olan Lentienseleri bugünkü Colmar yakınlarında Argentovaria savaşında kesin bir yenilgiye uğrattı. Aynı yıl 9 Ağustos'ta Valens Edirne Savaşı'nda öldü. Valens Gratianus ve ordusunun Gotlar, Alanlar ve Hunlardan oluşan düşmanlarına karşı yardımcı olmak için gelmelerini beklemeyi reddetmiş ve bunun neticesinde doğu Roma ordusunun üçte ikisi öldürülmüştü. Aynı yıl doğunun yönetimi Gratianus'a kaldı ancak babar akınlarına karşı koyamadığını hisseden Gratianus 19 Ocak 379'da I. Theodosius'u imparatorluğun doğu bölümünü yönetmekle görevlendirdi. Ardından ikisi birlikte Gotlar Savaşı'nda Balkanları barbarlardan temizlediler. Gratianus bir süre imparatolruğu enerjik bir biçimde ve başarıyla yönettiyse de zamanla tembelleşti, kendini ava verdi ve Frank generali Merobaudes ve Milano psikoposu Ambrose'nin elinde oyuncak haline geldi. Edirne Savaşı felaketinden sonra bir grup Alanı kendi özel hizmetine alması ve kamu önünde bir İskit savaşçısı gibi giyinmesi yüzünden Gratianus Romalı askerler arasında hor görülmeye ve içerlenmeye başladı. Bu durumdan faydalanan Romalı general Magnus Maximus Britanya'da bir ayaklanma başlattı ve büyük bir ordu ile Galya'yı işgal etti. O sırada Paris'te olan Gratianus askerleri kendisini terk edince Lyon'a kaçtı. Orada valinin ihaneti sonucu Gratianus isyancı generallerden Andragathius'a teslim edildi ve 25 Ağustos 383'te öldürüldü. Gratianus dönemi kilise tarihi açısından önemli bir dönemdir zira ilk olarak bu dönemde Ortodoksluk imparatorlukta baskın hale gelmeye başlamıştır. Ambrosius'un etkisiyle Gratianus Roma'da Pagan ibadetini yasaklamış, "Pontifex Maximus" nişanlarını giymeyi reddetmiş, Zafer Mihrabını pagan senato üyelerinin protestolarına karşın Roma'daki senato binasından kaldırtmış, Vesta bakirelerinin gayri menkul mirasına sahip olmalarını yasaklamış ve onlara ve diğer rahiplere ait ayrıcalıkları kaldırmıştı. Mamafih ölümünden sonra yine de tanrılaştırılmıştır. 27 Şubat 380'de I. Theodosius ve II. Valentinianus ile birlikte Gratianus, Codex Theodosianus xvi.1.2 olarak kaydedilen, tüm tebaalarının Roma ve İskenderiye piskoposlarının inancını uygulamaları gerektiğini belirten Selanik Fermanı adı verilen "Cunctos populos" kararını yayınladılar. Bu hareketin amacı Aryanizm'den türeyen çeşitli inançlar kadar Makedonyalılar gibi daha ufak muhalif mezheplerin de önünü kesmekti. Zafer Üskül Mehmet Zafer Üskül (d. 30 Ağustos 1944, Silifke, Türkiye), Türk siyasetçi. Anayasa hukuku profesörü olan Üskül, 1982 Anayasası yerine sivil bir anayasa hazırlanmasına yönelik çalışmalarıyla adını duyurmuş, 2007 Genel Seçimleri'nde Adalet ve Kalkınma Partisi'nden Mersin milletvekili seçilmiş ve TBMM İnsan Hakları Komisyonu Başkanı seçilmiştir. Zafer Üskül Adana Erkek Lisesi'ni, Ankara Üniversitesi Siyasal Bilgiler Fakültesi'ni bitirdi. Fransa'da, Grenoble Üniversitesi'nde siyaset bilimi doktorası yaptı. 1974'te doçentliğe 1979'da profesörlüğe yükseldi. Anadolu Üniversitesi'nde ve Mersin Üniversitesi'nde çalıştı. Mersin Üniversitesi'nde rektör yardımcılığı görevini yürüttü. Marmara, İstanbul ve Yıldız Üniversitesi'nde bir süre ders verdikten sonra Boğaziçi Üniversitesi'nde Türk Anayasa Hukuku profesörlüğünü üstlendi. Avrupa Birliği'nin desteklediği "Göç ve Kalkınma" konulu projede çalıştı. İnsan Hakları Yüksek Danışma Kurulu üyeliği ve başkan yardımcılığı yaptı, Kültür Bakanlığı danışmanı olarak görev aldı. Türkiye İnsan Hakları Kurumu Vakfı kurucu üyesidir. Üskül Temmuz 2007'de AK Parti hükûmeti tarafından hazırlanması tasarlanan yeni Anayasa'nın "Atatürkçülük" dahil olmak üzere her türlü ideolojik referanstan arındırılmasını savunarak dikkatleri üzerine çekti. Milletvekilliği sonrasında Doğuş Üniversitesi Hukuk Fakültesi Anayasa Hukuku Anabilim Dalı başkanlığı ve Fakülte Kurulu üyeliği görevlerini yürütmeye başlamıştır. Uluslararası Kanser Araştırmaları Ajansı Uluslararası Kanser Araştırmaları Ajansı (IARC - The International Agency for Research on Cancer), Dünya Sağlık Örgütü'ne (WHO) bağlı bir kuruluştur. Dünya Sağlık Örgütü, Birleşmiş Milletler bünyesinde çalışma yapan uluslararası bir örgüttür. IARC'nin ana ofisi Fransa'nÄ±n Lyon kentindedir. IARC'nin görevi insanlarda görülen kanserin nedenlerini ve kanserojen mekanizmaların işleyişini tespit etmek, bu amaçla yapılan çalışmaları desteklemek ve organize etmek, kanserin kontrol altına alınması için bilimsel stratejiler geliştirmektir. Kuruluş hem epidemiyoloji hem de laboratuvar çalışmalarında ve elde edilen bulguların basın-yayın, toplantı, kurs vs. yollarla dağıtılmasında etkin rol alır. IARC'nin çalışmaları, "kanser tedavisi" araştırmalarını kapsamaz. Bıyıklı baştankaragiller Bıyıklı baştankaragiller (Paradoxornithidae), ötücü kuşlar takımına ait bir familya. Neotropikler hariç tüm dünyada yaygındırlar. Yaşam alanları her yer olabilir. Besinleri böcekler ve meyvelerdir. Yuvalarını ağaç kovuklarına çanak şeklinde yaparlar. Familya küçük kuşların yanı sıra bazı iri kuşları da içermektedir. Bu familyaya ait kuşların genelde kuyrukları gövdelerinden daha uzundur. Kısmen yuvarlak olan gagaları kuvvetli bir yapıya sahiptir. Madur Dağı Madur Dağı; Trabzon'un Köprübaşı ilçesinde yer alan 2.742 rakımlı en yüksek dağın adıdır. Madur Dağı'nın çevresi yaylalarla kaplıdır: Köşk yaylası, Taşlı yaylası, Sulak yaylası, Kalecik yaylası , Kutlusu yaylası vb. Doğu Karadeniz kültürünün önemli bir ögesini oluşturan yaylacılık Madur dağının eteklerinde de yapılmaktadır. Yöredeki yaylacılık kültüründe ayrı bir kutsallığı bulunan Madur dağının zirvesi önemli oranda kayalıklardan oluşur. En yakın yerleşim yerlerinden Madur dağına tırmanmak yaklaşık 2,5-3 saat sürmektedir. 2000 metrenin üzerinde bulunan yaylalardan Madur dağına çıkış havadaki oksijen miktarının azalması nedeniyle yavaş bir şekilde yapılmaktadır. Madur Dağı'na en güzel çıkış yolu Lişit Yaylasındandır. Dağın kuzey yamacında olan Lişit Yaylası'ndan Madur Dağı'na çıkarken ses verdiğinizde size yanıt veren kayalarla ve başında Türk bayrağı ile ama şehit olmayan yaylacılar tarafından tek mezar olarak adlandırılan sahipsiz bir mezarla karşılaşırsınız. Bu sahipsiz mezara Madur Dağı'na çıkan herkes durup dua eder. Ayrıca yine Lişit Yaylası'ndan çıkarken Küçünoğlu Yaylası denen yerde I. Dünya Savaşı'ndan kalma Türk askerinin yerdeki çadır izlerini ve Rus askerlerinin mezar yerlerini görebilirsiniz. Madur Dağı'nı kuzey yamacında doğan Karasu adlı kaynak suyu ise yörede kutsal hale gelen ve Madur'a çıkan herkesin içmesi gerekli bir su kaynağı olarak görülür. Madur Dağı'na çıkış, dağının güney cephesinden ise iki yoldan gerçekleştirilir. Bu yollar dağa çapraz olarak çıkar.