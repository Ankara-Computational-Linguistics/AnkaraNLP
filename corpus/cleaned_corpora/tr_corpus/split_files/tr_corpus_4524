komutanı, okul çalışanlarına Osmanlı Devleti'ni terk etme emri verince okul 1919'da kapatılmış, ancak 1923'te Türkiye Cumhuriyeti'nin kuruluşundan sonra tekrar açılabilmiştir. 1938'de Nazi Almanya'sı Avusturya'yı ilhak edince okulun adı St. Georg Alman Lisesi olarak değiştirilmiş, 1944'te Türkiye-Almanya ilişkilerinin kopması üzerine okul ikinci kez kapatılmıştır. Üç yıl kapalı kalan okul, 1947'de Avusturya Lisesi adıyla tekrar açılmıştır. 1995'te okulun kız ve erkek bölümleri birleştirilmiş, 1997'de yürürlüğe giren "sekiz yıllık kesintisiz ilköğretim" reformu sonucunda da okulun sekiz yıllık öğrenim süresi (Hazırlık + Orta 1-3 + Lise 1-4) beş yıla indirilmiştir (Hazırlık + Lise 1-4). Avusturya Lisesi, bugün yaklaşık 577 öğrenci, 45 Avusturya Vatandaşı ve 25 Türkiye Cumhuriyeti Vatandaşı öğretmen ile eğitime devam etmektedir. Avusturya Lisesi'nde öğretim dili Almanca ve Türkçedir. Türk dili ve kültürüyle ilgili dersler (Türk Dili ve Edebiyatı, Tarih, Coğrafya, Millî Güvenlik, Din Kültürü ve Ahlâk Bilgisi) Türkçe dilinde, diğer dersler ise Almanca dilinde işlenir. Ayrıca okulda İngilizce (zorunlu) ve Fransızca (seçmeli) dersleri verilmektedir. 1988 yılında okul içinde bulunan küçük kütüphaneler birleştirilerek büyük bir bilgi merkezi oluşturulmuş, 1996 yazında kütüphanedeki tüm kitap ve malzemelerin bilgisi "Littera" adlı programla bilgisayar ortamında dosyalanmaya başlamıştır. Bugün kütüphanede yaklaşık 16.000 kitap, çeşitli dillerde 20 adet dergi aboneliği ve eğitim amaçlı çok sayıda CD ve DVD bulunmaktadır. Yeni alımlar büyük ölçüde okulun kendi bütçesinden karşılanmakta, bunun yanı sıra Avusturya'daki kütüphanelerden, Avusturya Eğitim, Sanat ve Kültür Bakanlığı'ndan, İstanbul'daki Avusturya Kültür Ofisi'nden ve bazı başka firma ve kurumlardan da destek alınmaktadır. Avusturya Lisesi dostları, öğretmenler, mezunlar ve öğrenciler kullanmadıkları kitapları kütüphaneye iletmektedirler. İyi ve güncel durumda olanlar kütüphanede kullanıma sunulmakta, bunun dışındakiler ise, özellikle birden fazla olanlar, öğrencilere karşılıksız olarak verilmektedir. 1900 yılında eğitime başlayan Ticaret bölümü ("Handelsakademie"), 1999-2000 öğretim sezonunda meslek liselerinin puan katsayı sorunları yüzünden kapatılmış ve 2003-04 öğretim yılında tekrar eğitim vermeye başlamıştır. Okulda her yıl gösteriler sunan Türkçe ve Almanca tiyatro gruplarının yanı sıra, bir de dans kulübü vardır. Hem Tiyatro Kulüpleri hem de Dans Kulübü, yıl boyunca gösterilerini hem Türkiye'deki hem de Avusturya başta olmak üzere Avrupa'daki çeşitli kentlerde sergilerler. Okulda ayrıca Sosyal Yardım Kulübü de aktif kulüplerin başında gelmektedir. Yalova'daki kardeş okula yapılan yardımlar ve daha birçok sosyal yardımlar ile öğrencilere yardımlaşma ve sevgiyi aşılamaktadır. Arkeoloji Kulübü de yıl boyunca İstanbul içinde birçok arkeolojik ve tarihi geziler düzenler ve her yıl sonu okulların son haftasında, o yılki konusuna bağlı olarak (Frigya, Hititler vs.) Anadolu'ya geziler düzenlenir. Bunun yanında Gezi Kulübü de yıl boyunca öğrencilere keyifli ve güzel anlar yaşatan yurt içi ve yurt dışı gezileri düzenlemektedir. Geçtiğimiz yıllarda; Prag, Roma gibi yurt dışı gezileri ile Batı Anadolu, Kapadokya, Güneydoğu Anadolu gibi yurt içi gezileri düzenlenmiştir. Okul ayrıca, 2004-05 öğretim yılında özellikle yurt dışı üniversitelere kabulü kolaylaştıran "Uluslararası Gençlik Ödülü" programını uygulamaya başlamıştır. 2008 yılında Avusturya Lisesi mezunları, Uluslararası Gençlik Ödülleri'ni İngiltere Kraliçesi II. Elizabeth'in elinden alma onuruna erişmişlerdir. Okulun voleybol, basketbol, masatenisi ve satranç, kayak ve snowboard takımları ise çeşitli müsabakalarda birçok ödül almıştır. Genç erkek voleybol takımı 1987-88 ve 1988-89 sezonlarında İstanbul, 1988-89 sezonunda Türkiye şampiyonu oldu. Yıldız erkek voleybol takımı ise, 1982-83, 1983-84, 1993-94, 1994-95, 1995-96, 1996-97, 1999-2000 ve 2000-01 sezonlarında İstanbul, 1982-83, 1985-86 ve 1988-89 sezonlarında ise Türkiye şampiyonluğuna ulaştı; 1994-95, 1995-96, 1996-97 ve 1998-99 sezonlarında ise Türkiye ikincisi oldu . 1980'li yıllarda birçok kez İstanbul ve Türkiye şampiyonu olan masatenisi takımı 2005-06 sezonunda İstanbul üçüncüsü, 2006-07 İstanbul ikincisi oldu. Avusturya Lisesi mezunları her yılın Nisan ayının son haftasında okulda "Strudeltag" denilen mezunlar gününde bir araya gelirler. Bir diğer mezunlar günü de Mayıs ayında Viyana'da düzenlenir. Arzu Film Arzu Film, genellikle Ertem Eğilmez'in ve Kartal Tibet'in yönetmenliğini üstlendiği filmlerin yapımevidir. MITS MITS (Micro Instrumentation and Telemetry Systems), 1968 yılında Albuquerque, New Mexico'da Ed Roberts tarafından kurulan bilgisayar şirketidir. Texas Instruments firmasının piyasaya hakim olduğu 1972 yılına kadar hesap makinası üretiyordu. Ayrıca, model roket ve radyo kontrollü araçlar için cihazlar üretti. MITS, ev bilgisayarı sektörünü başlattığı düşünülen Altair 8800 ürünü ile daha çok tanınmıştır. MITS, düşen hesap makinası satışları yüzünden 1970'li yılların başlarında iflasın eşiğine gelmiştir. 1973 yılında bilgisayar hobisi olanlara yönelik ilk bilgisayarlardan sayılan Altair 8800'ü üretmiş, 1974 yılında Intel 8080 işlemcisini kullanarak dar boğazdan kurtulmayı başarmıştır. Hatta bu ürünü ile Popular Electronics dergisinin Ocak 1975 sayısına kapak olmuştur. Bill Gates ve Paul Allen Altair 8800 için BASIC yorumlayıcısını yazdıkları dönemde kısa bir süre için MITS'de çalıştılar. Daha sonra bu ikili 1975'te Microsoft'u kurdular. MITS aşırı talebi karşılamakta zorlandı ve hafıza kartlarındaki problemler ile eleştirildi. Altair 8800 piyasaya çıktıktan kısa bir süre sonra benzer ürünlerin sayısı hızla arttı. Mayıs 1977 tarihinde Pertec firmasına 6.5 milyon Amerikan doları karşılığında satılarak kendi başlattığı sektör içinde boğulan ilk firmalardan oldu. Kara Ali Acar Spor Salonu Kara Ali Acar Spor Salonu, Bandırma Basketbol Kulübü'nün spor salonudur. Bandırma'da bulunan salon 3.000 kişi kapasitesine sahiptir. Pertec Pertec Computer Corporation (PCC), floppy sürücüleri, bant sürücüleri, kontrol cihazları gibi bigisayar için çevrebirimleri ve çeşitli donanımlar üreten Kaliforniya'daki bir bilgisayar şirketiydi. Mayıs 1977 tarihinde MITS firmasını 6,5 milyon Amerikan doları karşılığında satın almıştır. Pertec birkaç yıl sonra iflas etmiştir. Manowar Manowar, 1980 yılınında Auburn, New York'ta kurulmuş bir heavy metal grubudur. Grup, fantezi (özellikle kılıç ve büyü) ve mitoloji konulu şarkı sözlerinin yanı sıra heavy metal tarzını ve grubun hayranlarını öven şarkılarıyla tanınır. Grup, konserlerinde daima yüksek ses kullanmayı tercih eder. Grubun basçısı Joey DeMaio, Şubat 2007'de MTV'ye verdiği röportajda "Günümüzde ezici gitarlarların, koroların ve orkestraların kullanıldığı büyük, efsanevi metalin eksikliği hissediliyor. Bunu yapan az sayıdaki gruptan biri olmak çok güzel." demiştir. Grup, 1984'te "en yüksek sesli performans" kategorisinde Guinness Rekorlar Kitabı'na girmiş, ancak bu rekorun kırılmasının işitme kaybına yol açacağı gerekçesiyle kategori daha sonra kitaptan çıkarılmıştır. Buna rağmen Manowar kendi rekorunu iki kez daha kırmıştır. Grup ayrıca 2008'de Bulgaristan'daki Kavarna Rock Fest'te 5 saat 1 dakika çalarak "en uzun süreli heavy metal konseri" rekorunun da sahibi olmuştur. Grup, kurulduğu Amerika Birleşik Devletleri'nde ciddi bir ticari başarı yakalayamamış olsa da dünya genelinde geniş bir dinleyici kitlesine sahip olmuş, 2019 itibarıyla 20 milyondan fazla kayıt satmıştır. Tam bir Black Sabbath hayranı olan Joey DeMaio, okul grubunda bas gitar çalardı. Black Sabbath'ın "Heaven and Hell" turnesinde bass teknisyeni olarak görev alan Joey DeMaio, okul arkadaşı olan Eric Adams ile Manowar'un temellerini attı. Black Sabbath'ın turnesinde alt grup olarak çıkan Shaking Street'in gitaristi Ross Friedman ile tanışan Joey, Onu Manowar'a katılmaya ikna etti. Davulcu için gazeteye ilan veren grup ilk olarak Karl Kennedy ile çalıştı. Fakat bir yıl sonra Karl'ın yerine Donnie Hamzik gruba katıldı ve grup ilk albümün hazırlıklarına başladı. İlk albüm olan Battle Hymns'te Manowar ile çalışan Donnie, gruptan ayrıldı ve yerine -Joey'un bir kız arkadaşının tavsiyesi üzerine- o sıralar New York'ta tesisatçılık yapan Scott Columbus geçti. Manowar ilk çıkarttıkları single şarkılarda bekledikleri ilgiyi ve ciddiyeti bulamadılar. Ancak albümle aynı adı taşıyan şarkıları "Batlle Hynms" ile büyük yankı yarattılar ve bu yüzden ilk albümlerine bu adı verdiler. Sonra da ne kadar ciddi olduklarını kanıtlamak için ilk albüm sözleşmelerini kanları ile imzaladılar. Grup bu kadroyla Into Glory Ride, Hail to England, Sign of the Hammer, Fighting the World ve Kings of Metal isimli(hayranları onlara aynı adlı lakabı vermiştir) albümleri yayınladı. Ayrıca grubun Dark Avenger (Battle Hymns) ve Defender (Fighting the World) isimli şarkılarına ünlü yönetmen ve aktör Orson Welles, konuk vokalist olarak katıldı. 1980 yıllarındaki bu dönem Manowar'ın altın çağıydı. Bütün dünyada bir Manowar çılgınlığı vardı ve en iyi 2-3 heavy metal grubu arasında gösteriliyorlardı. 1988 yılında Kings of Metal'ın yayınlanmasının ardından Ross Friedman (Ross the boss), artık Blues türünde çalacağını belirterek gruptan ayrıldı ve çalışmalarına The Pack grubunda devam etti. Ancak bu ayrılık göz ardı edildi çünkü çıkartılan Kings Of Metal albümü öyle patlamıştı ki Manowar'ın ününe ün katmış ve hayranları tarafından bütün dünyanın kabul ettiği bir lakap ile çağrılmışlardı. Artık grup bu albümleri ile aynı isimle anılıyordu: "Kings Of Metal" Eric ve Joey'ın Chicago'da Kings of Metal'ı hazırlarken tanıştıkları David Shankle ise Ross'un yerine gruba katıldı. Oğlunun hastalığı yüzünden müziğe kısa bir ara veren Scott Columbus'un yerine de Rhino gruba katılınca grup Triumph of Steel albümünün hazırlıklarına başladı ve 1992 yılında bu albüm yayınlandı. Bu albümün ardından Manowar, Hell of Steel isimli bir best of yayınladı. Sadece Kings of Metal, Fighting the World ve Triumph of Steel albümlerinden parçalar içeriyordu bu albüm. Albümün yayınlanmasından sonra Scott davul görevini tekrar devraldı ve David Shankle'ın yerine de Karl Logan gruba katıldı. Karl'ın gruba katılması ise gerçekten ilginçtir: Joey motosiklet sürerken motoru arızalanır ve motoru bir sokak yukarıdaki tamirciye çekerken, başka biri Joey'a motoruyla çarpacak gibi olur. İkisi tartışırken, diğer elemanlar da olay yerine gelir ve burada şans eseri Joey'ın tartıştığı adamla yani Karl ile tanışırlar. "Karl Logan" gruba dahil olduktan sonra çabuk uyum sağlar. Özellikle hızlı elektro sololoları Manowar'ın "speed metal" anlayışıyla örtüşmektedir. Karl ile ilk albüm 1996 yılında "Louder Than Hell" ismiyle çıkar. Manowar iki tane daha best of albüm yayınladıktan sonra 2002'de büyük ses getirecek ve Manowar efsanesini yeniden herkese hatırlatacak olan "Warriors Of The World" albümüyle hayranlarının beklentilerini karşılar. 2003 yılında "Down Of Battle" adlı bir single yayınlayan grup 2007 yılında da "Gods of War" isimli bir albüm yayınlar. 2009'da yayımlanan Thunder in the Sky adlı EP'de ise grup, "Father" adlı parçayı, Türkçenin de dahil olduğu 15 farklı dilde seslendirdi. Grubun davulcusu Scott Columbus, 1 Haziran 2010'da Classic Rock dergisinde yayımlanan röportajında Nisan 2008'den beri grupla birlikte çalışmadığını ve gruptan ayrıldığını açıkladı. 15 Ekim 2010'da Joey DeMaio, 26 yıllık bir aranın ardından Donnie Hamzik'in yeniden davulcu olarak gruba katıldığını açıkladı. Scott Columbus 4 Nisan 2011'de öldü. Ölüm nedeni net olarak açıklanmadı. Sonisphere 2010 İstanbul ayağında, üç gün süren festivalin ikinci günü olan 26 Haziran 2010'da sahne aldılar. Fakat bu defa sahneye beş sene önceki gibi "headliner" olarak çıkmadılar. Bunun üzerine grubun bas gitaristi ve kurucularından Joey DeMaio, sahnedeyken bu duruma "gücendiklerini" Türkçe olarak ifade eden bir konuşma yaptı. Manowar, 26 Kasım 2010'da, 1982 tarihli ilk abümleri olan Battle Hymns'in yeniden kaydı olan Battle Hymns MMXI'i yayımladı. Bu albüme Sir Christopher Lee de anlatımlarıyla katkıda bulundu. Grubun sonraki stüdyo albümü The Lord of Steel, 16 Haziran 2012'de iTunes'da ve grubun resmi çevrimiçi mağazasında satışa sunuldu. Ardından grup, Şubat 2014'te, 1988 tarihli Kings of Metal albümünün yeniden kaydı olan Kings of Metal MMXIV'ü yayımladı. Manowar, 26 Mayıs 2016'da yaptığı duyuruyla "The Final Battle" (Son Muharebe) adını verdiği son dünya turnesine çıkacağını açıkladı. Ancak daha sonra hayranlarından gelen istekler üzerine Joey DeMaio emekliye ayrılmayacaklarını ve çalmaya devam edeceklerini açıkladı. Jeotermal enerji Jeotermal (jeo-yerküre, termal-ısı anlamına gelir) yerkabuğunun çeşitli derinliklerinde birikmiş ısının oluşturduğu, kimyasallar içeren sıcak su, buhar ve gazlardır. Jeotermal enerji de bu jeotermal kaynaklardan ve bunların oluşturduğu enerjiden doğrudan veya dolaylı yollardan faydalanmayı kapsamaktadır. Jeotermal enerji yeni, yenilenebilir, sürdürülebilir, tükenmez, ucuz, güvenilir, çevre dostu, yerli ve yeşil bir birincil enerji kaynağıdır. İçinde su bulunmayan "sıcak kuru kayalar" da jeotermal enerji kaynağıdır. Jeotermal kaynaklar ile; gibi uygulama ve değerlendirme alanlarında kullanımlar gerçekleştirilmektedir. Yenilenebilir, sürdürülebilir, tükenmez bir enerji kaynağı olması; Türkiye gibi jeotermal enerji açısından şanslı ülkeler için bir özkaynak teşkil etmesi; temiz ve çevre dostu olması; yanma teknolojisi kullanılmadığı için sıfıra yakın emisyona sebebiyet vermesi; konutlarda, tarımda, endüstride, sera ısıtmasında ve benzeri alanlarda çok amaçlı ısıtma uygulamaları için ideal şartlar sunması; rüzgâr, yağmur, güneş gibi meteoroloji şartlarından bağımsız olması; kullanıma hazır niteliği; fosil enerji veya diğer enerji kaynaklarına göre çok daha ucuz olması; arama kuyularının doğrudan üretim tesislerine ve bazen de reenjeksiyon alanlarına dönüştürülebilmesi; yangın, patlama, zehirleme gibi risk faktörleri taşımadığından güvenilir olması; % 95'in üzerinde verimlilik sağlaması; diğer enerji türleri üretiminin (hidroelektrik, güneş, rüzgâr, fosil enerji) aksine tesis alanı ihtiyacının asgari düzeylerde kalması; yerel niteliği nedeniyle ithalinin ve ihracının uluslararası konjonktür, krizler, savaşlar gibi faktörlerden etkilenmemesi; konutlara fuel-oil, mazot, kömür, odun taşınması gibi problematikler içermediği için yerleşim alanlarında kullanımının rahatlığı; gibi nedenlerle büyük avantajlar sağlamaktadır. Yağmur, kar, deniz ve magma sularının yer altındaki gözenekli ve çatlaklı kayaç kütlelerini besleyerek oluşturdukları jeotermal rezervleri, yer altı ve reenjeksiyon koşulları devam ettiği müddetçe yenilenebilir ve sürdürülebilir özelliklerini korurlar. Kısa süreli atmosfer koşullarından etkilenmezler. Reenjeksiyon, jeotermal rezervuarlardan yapılan sondajlı üretimlerde jeotermal akışkanın çevreye atılmaması ve rezervuarı beslemesi bakımından, işlevi tamamlandıktan sonra tekrar yer altına gönderilmesi işlemidir. Reenjeksiyon birçok ülkede yasalarla zorunlu hale getirilmiştir. İtalya'da Larderello sahasında 1904 yılından beri, Kaliforniya'da Geyser sahasından 48 yıldır jeotermal elektrik üretilmektedir. 1890’dan beri Boise, Idaho’da (ABD) ve 1934'ten bu yana Reykjavik'de (İzlanda başkenti) jeotermal kaynaklı merkezi ısıtma sistemi bulunmaktadır. Ayrıca, Paris banliyölerinde 85.000 konut jeotermal enerji ile ısıtılmaktadır. Kaplıca ve jeotermal ısı kullanımında dünyada ilk beş ülke şunlardır: Amerika Birleşik Devletleri, İsveç, Çin, İzlanda, Türkiye. Jeotermal elektrik üretiminde dünya sıralamasında ilk beş ülke ise şunlardır: ABD, Filipinler, Meksika, Endonezya, İtalya. Türkiye'de jeotermal enerji tespitine ve bu enerjinin kullanımına dönük çalışmalar özellikle İzmir ve Ege Bölgesi'nin bazı diğer noktalarında ilerlemiştir. İzmir'in Balçova ve Narlıdere ilçelerinde halen yaklaşık 15 bin konut jeotermal enerji ile ısıtılmaktadır. Seferihisar, Dikili, Bergama, Çeşme, Aliağa, Urla, Güzelbahçe, Bayındır, Menderes, Kemalpaşa ve Kozaklı ilçelerinde de varlığı bilinen jeotermal kaynaklarının kullanılması halinde, sadece İzmir Büyükşehir Belediyesi sınırları içinde 220 bin konutu ısıtabilecek kapasiteye ulaşılabileceği hesaplanmaktadır. Ancak atılan adımlar (İzmir Jeotermal A.Ş. gibi) doğalgaz dağıtım çalışmalarına kıyasla daha yavaş yürümekte, resmi enerji politikalarının zorlayıcı etki yaratan düzenlemeleri de devreye girdiğinde, jeotermal enerji altyapı çalışmalarını caydırıcı unsurlar giderek belirginleşmektedir. Dış etkenlere bağımlılıkla eşdeğer doğalgaz kullanımını asgariye indirerek, teknolojisi ve insan kaynakları halihazırda mevcut yerli jeotermal enerjinin ön plana çıkarılmasına yönelik çabalar pek çok ilgili çevre tarafından ısrarla sürdürülmektedir. Bu bağlamda, yıllardır Jeotermal Yasası (Teklif) çıkarılmasına uğraşılmış ve bu yasa yönetmeliği ile birlikte 13.06.2008 tarihinde yürürlüğe girmiştir. Diğer ülkelere oranla daha şanslı bir konumda olan Türkiye'nin jeotermal potansiyeli gelişen jeofizik yöntemlerle ortaya çıkarılmış olacaktır. Türkiye'de çalışmakta olan toplam 32 adet jeotermal enerji santrali bulunur. Santrallerin kurulu olduğu iller ve santral sayıları şöyledir: Aydın (20), Denizli(5), Manisa(5), Çanakkale (2). Ayrıca; Aydın'da 4, Manisa'da 2, Denizli'de 1 adet jeotermal santral kurma çalışmaları devam etmektedir. 820,86 MW kurulu gücündeki santraller Türkiye'nin toplam kurulu gücünün %1,58'ini oluşturur. Clive Staples Lewis Clive Staples Lewis (29 Kasım 1898, Belfast, İrlanda - 22 Kasım 1963, Oxford, İngiltere), İrlandalı yazar ve öğretim görevlisi. Clive Staples Lewis 1898'de Belfast'ta doğdu. Yazar, eleştirmen ve temelde eğitmendi. Magdelen College, Oxford'da öğretim üyeliği yaptı ve nihayetinde Cambridge'da Orta Çağ ve Rönesans İngilizcesi Profesörü oldu. Oxford'dayken Charles Williams ve J. R. R. Tolkien'le birlikte çalıştı ve her biri Hristiyan ahlakçısı olan bu üç adam alegori ve fanteziye duydukları büyük ilgi çerçevesinde bir cemiyet oluşturdular. Toplantı boyunca birbirlerine hazırlamakta oldukları işleri okudular ve ister istemez birbirlerini etkilediler. Lewis, Narnia krallığını anlattığı uzun serisiyle elliler edebiyatına damgasını vurdu. Bilimkurgu alanına asıl katkısı ise "Kozmik Üçleme" (ya da "Ransom Üçlemesi") olarak bilinen eseridir. 1938'de "Sessiz Gezegenin Dışında" ile başlayan bu üçleme dil bilimci Dr. Ransom'u merkezine alır. Ransom insanoğlunun kurtuluşu için önerilen bir fidye -ransom- olan İsa gibidir. Üçlemeye Orta Çağ mitolojisi damgasını vurur. O güne kadar yapılmış en iyi tasvirlerle tanıtılan gezegenler koruyucu bir töze sahip, iyi ve güvenilir sığınaklar gibidir, çürümüş ve yitik Dünya'nın aksine. Hikâyelere iyinin ve kötünün savaşı damgasını vurur. Lewis 1963 yılında öldüğünde ardında yepyeni bir anlatım ve anlatı biçimi bırakmış, onlarca hikâye ve derlemeyle yüzyıl edebiyatına damgasını vurmuştur. Bazı eserlerinde N. W. Clerk, Clive Hamilton takma adlarını kullanmıştır. Narnia Narnia, C.S. Lewis'in "Narnia Günlükleri" adlı kitabında adı geçen kurgusal bir ülkedir. Narnia, (güneyindeki Archenland'dan ayıran) sıradağlar ile çorak arazi ve fundalıklar (kuzey sınırı) arasında uzanan bir ülkedir. Narnia'nın doğusunda deniz, batısında ise sarp dağlar ve kayalıklar vardır. Ülkenin bir ucunan bir ucuna akan Büyük Nehir bu kayalıklardan, çalkalanan ve köpüren suyla dolu derin bir çukur olan Kazan Kuyusu'na dökülür ve yolunun büyük bir bölümü boyunca dik ve genellikle kayalık kıyılar arasında akar. Nehrin Fener Çorağı'ndan doğan bir kolu, kilometreler boyunca derin bir koyaktan aştıktan sonra, Kunduzbarajı'nda nehre karışır. Büyük Nehir çayırlardan, kayalardan, fundalık ve ormanlık gibi farklı arazilerden geçer, sonunda da geniş bir vadiye girer ve hayli sığlaşır. En sığ olduğu kısımda, aynı adı taşıyan sığ geçitlerin yanında sularla çevrili, kırmızı çatılı Beruna şehri yer alır. Büyük Nehir, Beruna'nın aşağısında Azgın Nehir ile birleşir ve Narnia'nın başşehri Cair Paravel'de denize ulaşmadan önce geniş ormanlarda menderesler çizer. Ülkenin kıyı hattının büyük bölümü ormanlıktır, ancak kuzeydoğu taraflarında kıyı ormanları çok geçmeden yerlerini, sayısız küçük adaları ve su kanalları olan geniş, ağaçsız bataklık araziye bırakır. Buzdan dağların fonu önündeki yüksek tepelerle yer yer kesilmiş sıradağlardan oluşan ve uzakta her zaman görülebilen Batı Yabanı'nın üzerinde, batıdaki büyük dağlar heybetle yükselir. Narnia diyarı, dünyanın sonunun ötesindeki bir ülkeden gelen büyük bir aslan olan Aslan tarafından kurulmuştur. Aslan, Narnia'nın esrarengiz hakimi Denizin-Ötesindeki-Büyük-İmparator'un oğludur. Aslan'ı fiilen görmüş az sayıda ayrıcalıklı kişi, onun yelesinden ve gözlerinden, ayrıca muazzam bir fiziksel güç ile büyük bir nezaketi ve bilgeliği birleştirme tarzından çok etkilenmişlerdir. Ama en etkileyici olanı, Efsaneye göre yaradılış şarkısının sözleri yoktur, melodisi de yok sayılırdı ama duyulmuş duyulacak en güzel şarkıydı; yıldızların, takımyıldızlarının ve gezegenlerin karanlığın içinden birden görünmelerine yol açmıştı. Aslan şarkısını söylerken kara gökyüzü, yükselen güneş gibi önce griye, sonra da beyazdan pembeye, pembeden altın sarısına döndü. Narnia vadisi yoktan var oldu ve Aslan daha da kıvrak yeni bir şarkı söyleyerek bir aşağı bir yukarı yürümeye başlayınca, toprakta çimenler yeşerip süratle vadiyi ve yukarıdaki tepeleri kapladı. Ağaçlar büyümeye başladı, şarkı daha da çılgın bir hal aldı, çimenli toprak kabarıp hörgüçler halinde şişmeye başladı; şişler büyüdükçe büyüdü ve sonunda patladı, her bir hörgüçten tamamen oluşmuş ve faal halde birer hayvan çıktı. Yeni yaratılmış canlılar derhal kendi doğal işlerini yapmaya koyuldular; kuşlar şarkı söyledi, arılar çiçek polenleriyle beslendi, kurbağalar nehre sıçradı, panterlerle leoparlar yıkandı ve ağaç gövdelerinde tırnaklarını bilediler. Ve Aslan sesiyle, ormanın yabanıl insanlarını da aynı şekilde oluşmasını sağladı: yarı keçi yarı insan biçiminde yaratıklar, satirler ve cüceler. Yaradılışın bu günlerinde Narnia'daki her şey yetişti; bir metal parçası hemencecik bir sokak lambasına, altın ve gümüş madeni paralar ise altın ve gümüş ağaçlara dönüştü. A Night at the Opera A Night at the Opera aşağıdaki anlamlara gelebilir: Nihat Ali Ã–zcan Dr. Nihat Ali Özcan (d. 1958, Şalpazarı, Trabzon) evli ve bir çocukludur. 1979 yılında Kara Harp Okulundan teğmen olarak mezun olmuştur. Mezuniyetinden sonra orduda değişik yerlerde ve rutbelerde görev almıştır. Subay olarak görev aldığı dönemde İstanbul Üniversitesi Hukuk Fakültesi'ni bitirmiştir. Dokuz Eylül Üniversitesi'nde "1919-1922 Yılları arasında Türkiye'de Milli Ordu, konulu tezi ile 1994 yılında yüksek lisans eğitimini bitirmiştir. Özcan; 1998 yılında keni isteği ile ordudan emekli olmuştur. Aynı Üniversiteden 1999 yılında doktora derecesini almıştır. Doktora tezi, PKK konusunda yapılan ilk akademik çalışmadır. Doktora tezi daha sonra (PKK Tarihi, İdeolojisi ve Yöntemi) ismiyle yayınlanmıştır. Bir süre serbest avukatlık yapmış, 1999-2002 arasında ASAM'da (Avrasya Stratejik Araştırmalar Merkezi) terörizm konusunda çalışmıştır. TOBB Ekonomi ve Teknoloji Üniversitesi Uluslararası İlişkiler bölümünde öğretim üyesidir. Halen Türkiye Ekonomi Politikaları Araştırma Vakfı (TEPAV)'da araştırmacı olarak çalışmaktadır. Narnia Günlükleri Narnia Günlükleri C. S. Lewis tarafından çocuklar için yazılmış yedi kitaplık bir fantastik roman serisidir. Narnia Günlükleri klasik çocuk kitapları olarak dikkate alınır ve yazarının en bilinen çalışmasıdır, dünya çapında 41 dile çevrilmiş ve 100 milyondan fazla satmıştır. C. S. Lewis tarafından 1949 ve 1954 yılları arasında yazılmış olup, resimleri Pauline Baynes tarafından yapılmıştır. "Narnia Günlükleri" birçok kez radyo, televizyon, tiyatro ve sinemaya uyarlanmıştır. Karakterlerde ve fikirlerde Yunan ve Roma Mitolojisi'nden ve İngiltere ve İrlanda'nın peri masallarından esinlenilmiştir. Buna ilaveten seride birçok Hristiyanlık ögesi bulunmaktadır. "Narnia Günlükleri" kurgusal bir yer olan Narnia'da geçmektedir. Narnia, hayvanların konuşabildiği, sihrin gerçek olduğu ve iyiyle kötünün birbirleriyle savaştığı bir dünyadır. Hikâyedeki ana karakterlerin çoğu Dünya'dan bir şekilde Narnia'ya geçmiş çocuklardır Serinin hayranlarına göre kitapların sıralanışı hakkında daha doğru bir görüşleri var. Kitaplar yayımlandığında, numaralandırılmadılar. İlk Amerikalı yayınlayıcı, Macmillan, kitapları basılış sırasına göre numaralandırdı. HarperCollins 1994'te seriyi aldığında, kitaplar tıpkı Lewis'in üvey oğlu Douglas Gresham'ın da düşündüğü gibi içeriğine göre tekrar numaralandırdı. Çünkü bazılarına göre basılış sırası C. S. Lewis'in kitapları yazış sırasına göre ayarlanmıştı.Ama sizin için şaşırtıcı ve güzel olması için içerik değil basılış sırasına göre okuyunuz 2005 senesinde ilk basılan ve seride ikinci kitap olan , Andrew Adamson yönetmenliğinde sinemaya uyarlandı. 2008 senesinde ise ikinci sırada basılan ve seride dördüncü kitap olan yönetmenliğini yine Andrew Adamson yaptığı oldu. 2011 senesinde ise üçüncü sırada basılan ve seride beşinci kitap olan sinemaya aktırıldı ve bu kez yönetmenliği Michael Apted oldu. Douglas Gresham Douglas Gresham (d. Kasım 1945), İngiliz biyografi yazarı ve film yapımcısı. Joy Gresham'ın oğlu ve İrlandalı yazar C.S. Lewis'in üvey oğludur. Lewis, Gresham'ı 1956 yılında evlat edinmiştir. Gresham, "Narnia Günlükleri: Aslan, Dolap ve Cadı" filminin yapımcılarındandır. Çocukluğundan orta yaşına kadar olan hayatını anlatan "Lenten Lands" adında bir otobiyografisi ve C.S. Lewis'in hayatını anlatan "Jack's Life" adlı bir biyografisi vardır. Orta Doğu Teknik Üniversitesi Kuzey Kıbrıs Kampüsü Orta Doğu Teknik Üniversitesi Kuzey Kıbrıs Kampüsü ya da kısaca ODTÜ KKK (İngilizce: "Middle East Technical University Northern Cyprus Campus", or "METU NCC"), Kuzey Kıbrıs Türk Cumhuriyeti'nin Güzelyurt bölgesinde kurulan ODTÜ kampüsüdür. Kampüs, mühendislik, idarî ve sosyal bilimlerde uluslararası düzeyde kabul edilmiş lisans programları sunmaktadır. Eğitim dili İngilizcedir. Orta Doğu Teknik Üniversitesi, Türkiye Cumhuriyeti ve Kuzey Kıbrıs Türk Cumhuriyeti devletleri tarafından Kuzey Kıbrıs Türk Cumhuriyeti'nin eğitim adasına dönüşümü dahilinde uluslararası bir kampüs kurmak için davet edilmiştir. ODTÜ Kuzey Kıbrıs Kampüsü projesi, 27 Mart 2000 tarihinde Türkiye Cumhuriyeti hükümeti, Kuzey Kıbrıs Türk Cumhuriyeti hükûmeti ve ODTÜ Rektörlüğü arasında imzalanan protokol ile başlatılmış ve Orta Doğu Teknik Üniversitesi, yurtdışında kampüs kuran ilk Türk üniversitesi olmuştur. Anlaşma, dönemin Türkiye Cumhuriyeti Başbakanı Bülent Ecevit ve Kuzey Kıbrıs Türk Cumhuriyeti Cumhurbaşkanı Rauf Denktaş tarafından imzalanmıştır. Bu çerçeve protokol, 27 Haziran 2001 tarihinde Türkiye Büyük Millet Meclisi tarafından 4695 sayılı kanunla onaylanmıştır. Orta Doğu Teknik Üniversitesi, 50 yıllık birikimini ve tüm olanaklarını ODTÜ Kuzey Kıbrıs Kampüsü'nün başarısı için seferber etmiştir. ODTÜ Kuzey Kıbrıs Kampüsü'nde uygulanan tüm eğitim programları, ODTÜ Senatosu tarafından onaylanmaktadır. ODTÜ Kuzey Kıbrıs Kampüsü'nda ders veren öğretim elemanları, ODTÜ Senatosu ve ODTÜ Yönetim Kurulu'nun Ankara yerleşkesi için kabul ettiği standartlarla işe alınan öğretim elemanlarıdır. Orta Doğu Teknik Üniversitesi, ODTÜ Kuzey Kıbrıs Kampüsü'nde verilen eğitimin kalitesini garanti etmekte ve mezunlarına uluslararası düzeyde kabul gören ODTÜ Kuzey Kıbrıs Kampüsü diploması vermektedir. ODTÜ Kuzey Kıbrıs Kampüsü'nde eğitim dili İngilizcedir. ODTÜ'de akademik yıl iki yarıyıldan oluşmaktadır. Akademik yılın birinci dönemi genellikle eylül ayının son haftasında başlamakta ve ocak ayının ortasında tamamlanmaktadır. İkinci dönem, şubat ayının ortasında başlamakta ve haziran ayının ortasında sona ermektedir. Üniversitede dönem derslerini içeren yaz okulu da bulunmaktadır. Kampüs, başkent Lefkoşa'nın 50 km batısında, 12.000 nüfuslu Güzelyurt kentinin 6 km kuzeyinde yer alan Kalkanlı bölgesinde, Kuzey Kıbrıs Türk Cumhuriyeti Hükûmeti tarafından tahsis edilen 3385 dönümlük bir arazi üzerinde kurulmuştur. ODTÜ Kuzey Kıbrıs Kampüsü yüksek teknolojiye dayalı altyapısı, modern eğitim binaları ve laboratuvarları, zengin yaşamı, spor ve kültürel tesisleri, yeşil alanları ve özgün mimarisi ile nitelikli bir eğitim-öğrenim ortamı için her türlü olanağı sağlamaktadır. Kuruluş aşamasında dahi mimari ödüller kazanan kampüs, engelli öğrencilere potansiyellerini kullanabilecekleri bütün imkânları sağlayacak şekilde tasarlanmıştır. ODTÜ Kuzey Kıbrıs Kampüsü'nde 2010-2011 akademik yılı itibarıyla toplam dört ayrı yurt bulunmaktadır. Birinci Yurt bloklarında iki veya dört öğrencinin paylaştığı, yatma, çalışma ve banyo bölümlerinden oluşan odalar bulunmaktadır. Bütün odalarda klima, geniş-bant Internet bağlantısı, TV yayını, blokta birer mutfak ve çalışma salonları yer almaktadır. Ayrıca birinci yurt tekerlekli iskemle ile dolaşmaya elverişlidir ve fiziksel özrü bulunan öğrencileri barındırabilecek şekilde inşa edilmiştir. İkinci Yurt blokları, tek kişilik odalarda kalan üç öğrencinin banyo ve çalışma-yaşam alanını ortaklara kullandığı "süit" düzeninde inşa edilmiştir. 2 bağımsız bloktan oluşur ve bir blok kız, bir blok erkek öğrenciler için ayrılmıştır. İkinci yurt binasında da birinci yurt binasında sunulan servis ve olanaklar mevcuttur. Üçüncü Yurt blokları iki veya dört kişinin paylaştığı, 2 veya 2 + 2 kişinin kalabileceği yatak odaları ile çalışma bölümleri şeklinde düzenlenmiştir. Yurtta ortalama 26-28 kişiye düşen WC & banyo + mutfak ortak kullanımdadır. Ayrıca katlarda çalışma odaları bulunmaktadır. Birinci ve ikinci yurtta bulunan geniş bant internet bağlantısı, çamaşırhane, kantin, lobi gibi olanaklar bu yurtta da mevcuttur. EBİ yurdu, üç blok ve toplam 2 kattan oluşmaktadır. A Blok, toplam 12 oda ve 40 yatak kapasiteli olup, tamamı erkek öğrenciler için düzenlenmiştir. Her katta 2+2 ve 1+1 suit şeklinde daire üniteleri mevcuttur. C Blok,1.katı 11 oda ve 40 yatak kapasiteli olup kız öğrenciler için, 2.katı 12 oda ve 44 yatak kapasiteli, erkek öğrenciler için 2+2 ve 1+1 suit daire şeklinde düzenlenmiştir. B Blokta ise çalışma salonu, bilgisayar odası, lobi ve kafeterya yer almaktadır. Diğer yurtlarda bulunan geniş bant internet bağlantısı, çamaşırhane gibi olanaklar bu yurtta da mevcuttur. Kültür İşleri Müdürlüğüne Bağlı Öğrenci Topluluklarının Listesi: Spor Müdürlüğüne bağlı öğrenci toplulukları: Fredrik Ljungberg Karl Fredrik Ljungberg (16 Nisan 1977, Vittsjo), orta saha mevkiinde oynamış İsveçli eski millî futbolcu. 17 Eylül 1998 tarihinden itibaren Premier League takımlarından olan Arsenal'de oynamıştır. Daha önce İsveç kulübü Halmstads formasını giymiştir. 2014 yılında ise Hindistan Süper Ligi ekibi Mumbai City FC ile futbola dönmüş ve futbolu bu takımda bırakmıştır. Ljunberg özellikle hırslı ve süratli futboluyla dikkat çekmiştir. Son sezonda Arsène Wenger'in genç futbolculara yer vermesiyle ilk 11 şansı azalmıştır. 2007-08 sezonu başında West Ham United takımına transfer olmuştur. 2007-2008 sezonu sonrası kontratı karşılıklı olarak feshedilmiştir. Augustus (anlam ayrımı) J. K. Rowling Joanne Kathleen "Jo" Rowling veya bilinen adıyla J. K. Rowling (d. 31 Temmuz 1965, İngiltere), Harry Potter adlı fantastik roman serisinin İngiliz yazarı. Kathleen, kendisine verilen bir ad olmamasına rağmen, büyükannesinin onuruna bu adı almıştır. Joanne Rowling, 31 Temmuz 1965'te Chipping Sodburry, İngiltere'de doğdu. Ailesiyle birlikte Bristol'e, daha sonra da Chepstow'a taşındı. Liseyi Wyedean Comprehensive'de okuduktan sonra Exeter Üniversitesinde Fransız Dili ve Edebiyatı eğitimini tamamladı ve Londra'ya yerleşerek araştırmacı ve iki dil bilen bir sekreter olarak İnsan Hakları Örgütünde çalışmaya başladı. Harry Potter serisinin dışında dört romanı daha yayımlanan Rowling, polisiye türündeki üç eserini Robert Galbraith mahlasıyla yazmıştır. İlk eseriyse 6 yaşındayken yazdığı "Tavşan" adlı hikâyesidir. Adını "J. K. Rowling" şeklinde kısaltmasında ilk kitabın yayımcısı Bloomsbury'nin etkisi vardır. Yayınevi, erkek okuyucuların, kadın bir yazarı okumaktan çekinebileceğini düşünerek yazarın erkek olduğu izlenimi uyandırmak için adının "J. K. Rowling" şeklinde yazılmasını tercih etmiştir. Londra'dan sonra İngilizce öğretmenliği yapmak üzere Portekiz'e taşınan Rowling, 16 Ekim 1992'de Portekizli televizyon muhabiri Jorge Arantes'le evlendi ve 27 Temmuz 1993'te ilk çocuğu Jessica Rowling Arantes'i dünyaya getirdi. Çift 1995 yılında boşandı. Aralık 1994'te Rowling ve kızı, kız kardeşine daha yakın olmak için Edinburgh'a taşındı. Tek geçim kaynağı işsizlik maaşı olan Rowling, ilk kitabını burada şimdi bir Çin lokantası olan Nicolson's Café'de tamamladı. Rowling yine bu dönemde Edinburgh Üniversitesi'nde yüksek lisans yaptı ve 1996 yılında mezun oldu. Rowling'in Harry Potter serisi tüm dünyada 400 milyon kopya satarak hem kitabı hem de yazarını büyük bir üne kavuşturdu. Türkiye'de basımı Yapı Kredi Yayınları tarafından yapılmıştır. Serinin ilk kitabı olan "Harry Potter ve Felsefe Taşı" Ülkü Tamer tarafından, ikinci kitap "Harry Potter ve Sırlar Odası," Sevin Okyay tarafından, üçüncü kitap ve sonrası ise Sevin Okyay ve Kutlukhan Kutlu çevirisiyle kazandırılmıştır. Romanlar, son derece büyük bir ilgiyle okundu ve bir anda çok satan kitapların başına yükseldi. Rowling ise kitap yazarak dolar milyarderi olan ilk yazar ve Birleşik Krallık'ın en zengin kadını unvanlarını elde etti. Servetiyle Uluslararası PEN Kulübü gibi kurumlara ve Birleşik Krallık İşçi Partisi'ne yüklü miktarda bağışlar yapmıştır. 26 Aralık 2001'de Rowling, Pertshire'daki evinde küçük bir törenle Neil Murray adında bir doktorla evlendi. Rowling, 23 Mart 2003'te David Gordon Rowling Murray adını verdiği ikinci çocuğunu dünyaya getirdi. "Harry Potter ve Zümrüdüanka Yoldaşlığı" kitabını kocası Niel'la çocukları Jessica ve David'e ithaf etti. 23 Ocak 2005'te Rowling, Mackenzie Jean Rowling Murray adını verdiği üçüncü çocuğunu dünyaya getirerek üç çocuk sahibi olma hayalini gerçekleştirdi. Rowling, Harry Potter serisinin altıncı kitabı "Harry Potter ve Melez Prens" adlı kitabıysa kızı Mackenzie'ye ithaf etti. Ekim 2015'te Rowling, sekizinci Harry Potter hikâyesi ve Harry Potter'ın en küçük oğlu Albus'u konu alan, oyun yazarları Jack Thorne ve John Tiffany ile birlikte yazdığı iki sahnelik oyun "Harry Potter and the Cursed Child"ı "Pottermore" aracılığıyla duyurdu. 28 Ekim 2015 tarihinde biletler ilk kez satışa sunuldu ve birkaç saat içinde tükendi. Boş Koltuk, Rowling'in yetişkinler için yazmış olduğu ilk kitaptır. Doğan Kitap tarafından Dost Körpe çevirisiyle Türkçeye kazandırılmıştır. Bundan bir yıl sonra Robert Galbraith mahlasıyla yayımlanan Guguk Kuşu adlı eserin de aslında Rowling'e ait olduğu The Sunday Times Gazetesi tarafından ortaya çıkartılmıştır. "Cormoran Strike" adlı dedektifin maceralarını konu alan ve İpek Böceği romanıyla devam eden polisiye seri Pegasus Yayınları tarafından Zeynep Heyzen Ateş çevirisiyle Türkçeye kazandırılmıştır. Albendazol Albendazol, birçok parazitik enfeksiyonun tedavisinde kullanılan bir ilaçtır. Nematodların sebep olduğu tek veya mültipl intestinal helmintiasis tedavisi için ("Ascaris lumbricoides", Oxyuris (enterobius) vermicularis, "Necator americanus", "Ancylostoma duodenale", "Trichuris trichiura"): Bir defada alınmak üzere 400 mg albendazol. "Taenia saginata", "Taenia solium" ve "Hymenolepis nana"'nın sebep olduğu intestinal sestod enfeksiyonlarında ve "Strongyloides stercoralis"'e bağlı intestinal helmintiasis tedavisi için günde 1 defa 400 mg albendazol 3 gün art arda alınır. Tedaviden 3 hafta sonra yapılan kontrolde dışkıda parazit veya yumurtaları görülüyorsa tedavi tekrarlanabilir. Taeniasis'de 3 ay sonra ikinci bir kontrol yapılmalıdır. Albendazol tedavisi sırasında özel bir rejim uygulamaya veya müshil kullanmaya gerek yoktur. İlacın yemeklerden önce veya sonra veya yemek arasında alınması sonucu etkilemez. Echinococcus granulosus tarafından yapılan kist hidatik hastalığının tedavisi için albendazol 400 mg sabah, 400 mg akşam olmak üzere günde 800 mg dozda 30 gün süreyle uygulanır. Veya günde 10 mg/kg albendazol ikiye bölünerek 5 mg/kg sabah, 5 mg/kg akşam verilir. 30 günlük tedaviden sonra 15 günlük bir ara verilerek gerekirse kür tekrarlanır. Akciğer, karaciğer ve periton kistlerinde tedaviye iyileşme görülene kadar devam edilir. İyileşme için gerekli, 15 gün aralarla yapılan 30 günlük kürlerin sayısı bu kistlerde ortalama 6'dır. Kemik kistlerinin tedaviye cevabı sınırlı olduğundan hastanın daha fazla iyileşmeyeceği anlaşılınca tedavi kesilmelidir. Albendazol insanlarda nematodların ("Ascaris lumbricoides", "Oxyuris vermicularis", "Enterobius vermicularis", Uncinariasis, "Ankylostoma duodenale", "Necator americanus", "Trichuris trichiura", "Strongyloides stercoralis") ve sestodların (Taeniasis, "Taenia saginata", "Taenia solium", "Hymenolepis nana", Multipl intestinal helmintiasis) sebep olduğu intestinal barsak helmintiasis enfeksiyonlarının tedavisinde endikedir. "Echinococcus granulosus"'un neden olduğu hidatid hastalığın (kist hidatik) tedavisi primer olarak cerrahidir. Ancak ameliyata kontrendikasyon varsa, hasta cerrahi müdahaleyi red ediyorsa, ameliyattan sonra nüks oluşmuşsa, ameliyat sırasında kist sıvısı saçılmışsa, kist sayısı çok olup müdahale zorsa Albendazol sekonder tedavi ajanı olarak endikedir. Albendazol gebelik süresince kontrendikedir. Bu maddeye karşı aşırı duyarlılığı olanlarda kullanılmamalıdır. Emziren bayanlarda ve 2 yaşından küçük çocuklarda kullanılmamalıdır. Albendazol karaciğerde metabolize olarak böbreklerde itrah edildiğinden karaciğer, böbrek ve hematopoetik fonksiyonları bozuk hastalarda dikkatle kullanılmalı, tedaviden önce ve tedavi sırasında bu fonksiyonlar izlenmelidir. Bazı hastalarda albendazol alındıktan sonra baş dönmesi, başta sersemlik, uyuklama gibi yan etkiler görülebileceğinden, hastalar araç veya makine kullanma konusunda uyarılmalıdır. Bulantı, kusma, karın ağrısı, diyare, anoreksi, konstipasyon, baş ağrısı, baş dönmesi, letarji görülen yan etkilerdir. Seyrek olarak yüksek dozda albendazol alanlarda hipersensitivite reaksiyonu (ateş, deri döküntüsü veya kaşıntı), nötropeni ve SGOT, SPGT yükselmesi bildirilmiştir. Bu reaksiyonlar reversibl olup ilacın kesilmesi ile düzelir. Teofillin: Albendazol hepatik sitokrom p450 1A sisteminde endüksiyon yaptığından, beraber kullanıldığında teofilinin plazma konsantrasyonları monitör edilmelidir. Deksametason: Albendazolün plazma sabit durum (steady-state) doz öncesi konsantrasyonlarında artış gözlenir. Prazikuvantel: Albendazolün ortalama maksimum plazma konsantrasyonlarını ve eğrinin altındaki alanını (EAA) arttırır. Doruğa erişme ortalama süresi (tmax) ve plazma eliminasyon yarı ömrü ise değişmez. Simetidin: 10 mg/kg/gün dozunda verildiğinde safra ve hidatid kist sıvısındaki albendazol konsantrasyonlarını bir kat (%100) arttırır. Metimazol, albendazol sülfoksidaz enziminin kuvvetli bir inhibitörüdür. Plazmada albendazol sülfoksit seviyelerinin düşmesine yol açabilir. Klorpromazin ve fenbendazol aynı enzimle metabolize olduklarından plazmada albendazol sülfoksit konsantrasyonunun düşmesine sebep olabilirler. Kloramfenikol, eritromisin, hekzobarbital, nalidiksik asit sitokrom p450 sistemini inhibe ettiklerinden albendazol metabolizmasını olumsuz yönde etkileyip aktif metabolit olan albendazol sülfoksit yapımını engelleyebilir. Serum alanin aminotransferaz (ALT, AGPT) veya serum aspartat aminotransferaz (AST, SGOT) değerlerinde geçici yükselme, nötrofil sayısında geçici azalma olabilir. Tori Amos Tori Amos (22 Ağustos 1963), Amerikalı kadın şarkıcı ve şarkı sözü yazarı. Asıl adı Myra Ellen Amos'tur. İngiliz ses teknisyeni Mark Hawley'le evlidir ve 5 Eylül 2000'de dünyaya gelmiş Natashya Lorien Hawley adında bir kızları vardır. Amos, şarkı sözlerinde cinsellik, din, ataerkillik ve kişisel trajedi gibi konuları işler. Büyük başarı kazanmış şarkıları arasında "Crucify", "Silent All These Years", "Me and a Gun", "Cornflake Girl","Caught a Lite Sneeze", "A Sorta Fairytale", "Professional Widow" ve "Spark" vardır. Amos 1990'ların başlarında kadın vokalistler içinde önde gelenlerindendi ve kariyerinin kayda değer gelişimini ender piyano müzisyenlerinden birisi olarak yaptı. Rev. Dr. Edison ve Mary Ellen Amos'un 3. çocukları olarak Newton, Kuzey Caroline'da; Georgetown (Washington D.C.)'dan Kuzey Caroline'a seyahat sırasında Newton'daki Old Catawba Hastanesinde dünyaya gelir. İki yaşındayken, ailesi Baltimore Maryland'a (piyano çalmaya başladığı yerdir.) taşınır. Beş yaş civarında piyanoda enstrümantal parçalar bestelemeye başlar. Dokuzunda ise bu parçalara artık söz eklemeye başlar. 1968'de Rockville'deki Maryland'de yaşarken, Peadbody Konservatuvarı'nda müzik bölümünde burs kazanır. Beş yaşında bu bursu kazanmış olması okula kabul edilmiş en genç öğrenci yapar onu. On bir yaşında bursu kesilir ve okulu bırakır. Amos bursu kaybetme sebebini, rock ve popüler müziğin birleşimine olan ilgisine ve kâğıt üzerinden verilen müzik eğitime olan tepkisine bağlar. Ayrıca parçaları kulaktan çalmada başarılıyken solfejde başarısızlık sergilemektedir. İki yıl sonra Montgomery College'de çalışmaya başlar. Babasının yardımıyla bazı gece kulüplerinde ve kiliselerde çalmaktadır. Bir yandan da reklamlarda oynar, pembe dizilerde figuranlık yapar. Bir bar çalışması sonrası, eve giderken bir hayranının davetini kabul eder. Bu hayranı tarafından tecavüze uğrar. Bu kötü deneyim sonraki yıllarda çoğu şarkısına yansıyacaktır (özellikle "Me and a Gun" adlı parçasına). Bir arkadaşının, görünümünün Tori ismine daha çok yakıştığını söylemesi üzerine adını "Tori" olarak değiştirir. Müzikle bağı kopmamıştır. Yeteneğini keşfeden Atlantic Records ile plak anlaşması yapar. "Y Kant Tori Read" adlı bir grup kurar. Grubun adı, Tori'nin nota okuyamamasından esinlenilmiştir. Ayrıca grubunda, daha sonra çalışmaya devam edeceği gitarist Steve Caton da bulunmaktadır. 1988'de grupla aynı adı paylaşan, pop rock tarzda bir albüm yayınlarlar. Fakat Tori, o dönemin modasına ve ekonomik kaygılarına uyarak yanlış bir imajla çıkmıştır. Albüm hiç satmaz, Tori depresyona girer. Grupla yolları ayrılır. Tekrar piyanist şarkıcı özüne geri dönmek ister fakat şirket, ABD'de böyle bir konseptin para etmeyeceğini söyleyerek Tori'yi Birleşik Krallık'a gönderir. İlk albümünün köklerini bu dönemde oluşturur (1991). Başından geçen kötü olayı anlattığı "Me and a Gun" ve Nirvana'dan cover'ladığı "Smells like Teen Spirit" adlı parçasıyla her yeri dolaşarak küçük barlarda çalar, kendi hayranlarını yavaş yavaş yaratır. O sırada yakın arkadaş olduğu Kurt Cobain, kendi şarkısının Tori versiyonunun eşliğinde Tori ile dans ettiklerini belirtir. Gazete Gazete, haber, bilgi, bulmaca ve reklam içeren, genellikle düşük maliyetli kâğıt kullanılarak basılan ve dağıtımı yapılan bir yayım olup, halka güncel olaylara ilişkin bilgi verme amacı gütmektedir . Genel olarak yayınlandığı gibi, özel bir konu üzerinde de yayınlanabilir ve genellikle günlük ya da haftalık olarak yayınlanır. İlk haber toplama ve dağıtma gazetesi, MÖ 59 yılında 2.000 kopya olarak Roma Senatosu'nca çıkarılıp imparatorluğun değişik köşelerine dağıtılan Acta Diurna'dır. Fethedilen toprakları, siyasi gelişmeleri, toplumsal olayları ve gladyatör dövüşlerinin sonuçlarını içeren Acta Duirna'yı; okuma bilen Roma vatandaşları yüksek sesle okuyarak okuma bilmeyenlere duyururdu. Çin'de Tang Hanedanı döneminde dağıtılmaya başlayan Kai Yuan Za Bao adlı saray genelgesi de mandarinlerin başarıları konusunda haberlere yer verdiği için bu yönüyle bir gazete sayılabilir. 15. yüzyılda matbaanın keşfi gazete ve dergilerin hızla gelişmesine yol açmıştır. 16. yüzyılda Avrupa'da savaşlara tanıklık etmiş kimselerin birinci elden aktardığı birkaç sayfalık savaş haberleri yayımlandıktan sonra, süreli yayımlanan ilk gazeteler ise 17. yüzyılın başlarında Almanya'nın bazı kentlerinde ve Belçika'nın Anvers şehrinde basılmıştır. Johann Carolus’un 1605 yılında yayınladığı aller Fürnemmen und gedenckwürdigen Historie adlı gazetesi kâğıt üzerine basılan ilk gazete kabul edilmektedir. İlk İngilizce gazete, 1622 yılında İngiltere'de yayımlanan Nathaniel Butter; ilk Türkçe gazete ise 1828'de Kahire'de yayınlanmaya başlayan Vekâyi-i Mısriyye'dir. Sanayi devrimi ile gelişmiş matbaa makinelerinin icat edilmesi gazetelerin tiraj ve maliyetlerini olumlu ölçüde etkileyerek gazete okuma alışkanlığının yaygınlaşmasına neden olmuştur. Londra'da yayımlanan The Times gazetesi; 1814 yılında yeni matbaa aletlerini edinince, dakikada 1.100 baskı yapabilecek kapasiteye ulaşmıştır. Gazeteler yayım saati, yayım süresi, konuları ve dağıtıldıkları bölgelere göre gruplandırılabilirler. Muhabirlerin ilettiği ve terminaller aracılığı ile doğrudan gazetenin ana bilgisayarına giren haberler, burada sayısal kodlar biçiminde depolanır. Gazetede yer alacak yazılar insan eli değmeksizin, bilgisayardan fotodizgi (elektrodizgi) makinelerine aktarılarak filme çekilebilir. Günümüzde bu filmden baskı kalıbı hazırlanması da otomatik makinelerde yapılabilmektedir. Elektronik tarama ile renkli fotoğraf ve resimlerin renk ayrımını yapabilen laserin ortaya çıkmasıyla maliyetler düşmüş ve gazeteler sayfalarında daha fazla renk kullanma olanağına kavuşmuştur. Teknolojinin sağladığı olanaklar yurt çapında yayımlanan gazetelerin dağıtımında da yardımcı oldu. Baskı için hazırlanmış sayfaların tıpkı basımları, faksimile kullanılarak uydu ya da yer hatları aracılığıyla ülkenin çeşitli yerlerine gönderilebilmekte ve gazeteden aynı anda birden çok yerde basılması saglanabilmektedir. Bu büyük teknolojik değişimler gazetenin hazırlanmasından basılmasına kadar geçen birçok aşamada eskiden insanların yaptığı çok sayıda işi ortadan kaldırmıştır. Ofset yöntemlerde ise basımı yapılacak malzemenin filmleri alınır. Kimyasal bazı işlemlerden geçirilen bu filmlerden baskı kalıpları hazırlanır. Birçok gazete saatte on binlerce gazete basabilen rotatif baskı makineleri ile basılır. Baskıda kullanılan kalıpları hazırlamanın başlıca iki yöntemi vardır. Artık terk edilmeye başlanan eski yöntemde, kalıplar linotip makinelerinde, harflerin kurşun alaşımından dökülerek satırlar biçiminde dizilmesiyle hazırlanır. Tan Sağtürk Tan Sağtürk (d. 14 Temmuz 1969, İzmir), Türk balet ve dizi oyuncusu. Hacettepe Üniversitesi Ankara Devlet Konservatuvarı Yüksek Bale Bölümü mezunudur. Fransız Genç Balesi Le Jeune Ballet De France, Fransız Devlet Balesi Ballet National De France Baş dansçısı, İstanbul Devlet Opera ve Balesi baş dansçılığı, Diyarbakır, Mardin, Gaziantep, Kayseri, İstanbul, Ankara, İzmir, Kıbrıs Bale ve Dans okulları kurucusudur. Tan Sağtürk Bale ve Dans Eğitim Merkezi’ni açarak baleyi geniş kitlelere sevdirdi. Fransız Devlet Balesine yapılmış Soude-ve Je ne Regrette Rien (Edit Piaf) adlı yapıtı bulunmaktadır. Antalya ve İzmir Devlet Opera ve Balesinde koreografisini yaptığı "Kalp Sesi Projesi" adlı yapıtı sahnelendirdi. Fox TV'de Bez Bebek adlı dizide Hakan karakterini canlandırdı ve TV reklamlarında rol almıştır. Aynı zamanda Göztepe taraftarıdır. Ağrı kesici Analjezik ya da ağrı kesici, ağrı dindirmek ve "analjeziye" (acı yitimine) yol açmak için kullanılan her türlü ilaca verilen isim. Yunanca "an-" (olmadan) ve "-algia" (ağrı) kelimelerinden türemiştir. Analjezik ilaçlar periferik ve merkezi sinir sistemine etki eder. Tarihin en eski ve üzerinde en fazla çalışılmış problemlerinden biri ilaç kullanarak ağrıdan kurtulmaktır. Merkezi sinir sistemine etki eden ve ağrıyı dindirmekte kullanılan ilaçlar genel olarak analjezikler diye isimlendirilir. İnsanlar en eski medeniyet çağlarından beri ağrıyı dindirmek için bitkilerden elde ettikleri maddeleri kullanıyorlardı. En çok kullanılan doğal ağrı dindirici maddeler arasında afyon da yer alır. Afyon, haşhaşın ("Papaver somniferum") henüz olgunlaşmamış meyvelerinin bıçakla çizilmesiyle sızan ve güneşin tesiriyle kapsül üzerinde kuruyup sertleşen bir özsuyudur. Ham afyonda yaklaşık 23 çeşit alkaloid bulunmaktadır. Alkaloidler genel olarak heterosiklik bir yapıya sahiptir ve fizyolojik tesir gösterir. Afyonun uyuşturucu tesiri de içindeki alkaloidlerden ileri gelmektedir. Bunlara genel olarak afyon alkaloidleri denir. Alkaloidler ya elde edildiği bitkiye göre (afyon alkaloidleri, kına kına alkaloidleri, vb.) ya da kimyasal yapılarına göre (fenantren sınıfı alkaloidler, vb.) adlandırılır. Afyon alkaloidleri kimyasal yapılarına göre ikiye ayrılır: Analjeziklerin parasetamol, uyuşturucu ilaçlar (morfin gibi), uyuşturucu etkisi olan sentetik ilaçlar (tramadol gibi), NSAID'ler ("non-steroidal anti-enflamatuvar") gibi birçok farklı çeşidi vardır. Nöropatik ağrı sendromlarının tedavisinde kullanılan bazı ilaç grupları analjeziklere dahil değildir. Antikonvülzanlar ve trisiklik antidepresanlar bu tip ilaçlara örnek olarak verilebilir. Rahim sarkmasÄ± Rahim sarkması, rahmin tutunduğu bağlardan kopması veya rahimin hazneye veya makata doğru yer değiştirmesidir. Bant genişliği Bant genişliği, bir iletim ortamının ya da haberleşme kanalının kapasitesini ifade etmek için kullanılır. Başka bir deyişle bir kanal üzerinde taşınabilecek en fazla frekansa sahip sinyal, kanalın band genişliğidir. Bant genişliği ne kadar büyükse, belli bir süre içinde aktarılabilecek verinin hacmi de o kadar büyük olur. Bilgisayar bilimlerinde; bant genişliği veya dijital bant genişliği kullanılan veya kullanılabilen veri iletişim kaynaklarındaki veri oranının bit/saniye cinsinden ölçülmesine denir. Haberleşme kanalının kapasitesi, analog sinyal kullanılıyorsa Hertz(Hz), sayısal sinyal kullanılıyorsa bps (bit per second) ile ifade edilir. Ayrıca veri aktarımı, dijital haberleşme ve kablosuz haberleşme, elektronik vs. kitaplarında bant genişliği anolog sinyalin hertz cinsinden ölçümüne de denir. Bazı bilgisayar ağı uzmanları karışıklıkları önlemek için bit/saniye deki veri genişliği yerine bitrate, kanal kapasitesi,debi gibi daha yüzeysel terimler seçerler. Bant genişliği temelde salt teknik bir konu değildir; iletişim altyapısının niteliğini belirler, dolayısıyla politik ve ekonomik önem de taşır. İnternetin yaygınlaşmasıyla küçük çaplı devletlerin yayıncıların problemlerinden bir tanesi haline gelmektedir. İnternetin en büyük sorunlarından biridir. Özellikle büyük siteler büyük bant genişliği kullanırlar. Bu bant genişliğini verimli kullanabilmek ve belli trafik türlerine öncelik verebilmek için geliştirilmiş teknolojiler mevcuttur (QoS). Fotonikde, bant genişliği terimi çeşitli anlamlarda ortaya çıkar: İlgili bir kavram, uyarılmış atomlar tarafından yayılan radyasyonun spektral çizgisel genişliğidir. Nöropatik ağrı Nöropatik ağrı sinir sistemindeki sinirlerin doğrudan hasar görmesinde ortaya çıkan ağrıdır. Çevresel veya merkezi sinir sistemindeki sinirlerin hasar görmesi sonucu ortaya çıkan nöropatik ağrı süreğendir. Nöropatik ağrıya neden olan birçok farklı durum vardır; alkolizm, kanser, bazı nörolojik hastalıklar, damar hastalıkları, sinir sıkışması, bazı enfeksiyon hastalıkları (zona gibi), böbrek yetmezliği ve şeker hastalığı gibi. Nöropatik ağrıya neden olan durumun tedavi edilmesi gerekir. Örneğin, eğer nöropatik ağrıya neden olan şeker hastalığı ise hastanın kan şekerinin kontrol altında tutulması önemlidir. Nöropatik ağrı tedavisi zor olabilir, birçok analjezik ağrıları dindirmekte yetersiz kalabilir. Analjezik olarak sınıflandırılmamış bazı ilaç grupları nöropatik ağrı tedavisinde kullanılabilir. Bunlara trisiklik antidepresanlar (amitriptilin gibi), antikonvülzanlar (Pregabalin ve gabapentin gibi) ve serotonin noradrenalin geri alım inhibitörleri (venlafaksin gibi) örnek olarak verilebilir. Trigeminal nevralji, post herpetik nevralji Yapı Kredi Bankası Yapı ve Kredi Bankası veya kısaca Yapı Kredi, 1944 yılında İstanbul'da Kazım Taşkent tarafından kurulan Türkiye'nin ilk özel bankası. Günümüzde 846 şubeye ve 16.631 çalışana sahiptir. Bağlı bulunduğu Çukurova Holding'in TMSF'ye olan borçları nedeniyle holding tarafından %51'lik hissesi Koç Holding bünyesindeki Koç Finansal Hizmetler'e satılmıştır. 2015 yılına göre 235 milyar TL aktif büyüklüğe, 11 milyon aktif müşteriye ve 21,3 milyon toplam müşteriye sahiptir. Koç Finansal Hizmetler A.Ş. %40,95, Koç Grubu %9,02 ve UniCredit bankanın %20'lik kısmına sahiptir, %30,03'lük hisse ise halka arz edilmiştir. TV5 (TÃ¼rkiye) TV5 uydudan, D-Smart ve internet üzerinden yayın yapmaktadır. TV5, Necmettin Erbakan'ın lideri olduğu Millî Görüş adlı siyasi ve toplumsal harekete yakınlığıyla bilinmektedir. İlk kurulduğunda genel yayın yönetmenliğini iletişimci akademisyen ve yazar Yusuf Kaplan yapmıştır. Bu ilk dönemde kanal, nitelikli ve kaliteli pek çok program hazırlamıştır. Yusuf Kaplan, kanal sahiplerinin beklediği şekilde siyasi propagandaya yer vermediği gerekçesiyle yayın yönetmenliğinden alınmıştır. Kanal, ilk dönemde kullandığı logosunu değiştirmiş ve hâlen kullanılan logoya geçmiştir. TV5'in binası ve stüdyoları Sefaköy Milsan Tesislerinde yer almaktadır. Son 13 yıldır TV5 Genel Koordinatörü olan Mustafa Geçer'den sonra "1 Mart 2017" tarihi itibarıyla Millî Gazete ile yönetimleri birleşti. Yeni yayın dönemi Millî Gazete yönetiminde devam ediyor. Kasım 2018 tarihinde Genel Yayın Yönetmenliği görevine Millî Gazete Ankara Temsilcisi Mustafa Yılmaz getirildi. Samanyolu TV Samanyolu TV (kısaca STV), 13 Ocak 1993 tarihinde yayın hayatına başlamış bir televizyon kanalıydı. Bilhassa İslami ve kültürel konuları işlemesi ile bilinen kanal, Gülen hareketi ile ilişkiliydi. Kanal, "Sırlar Dünyası (Eski adıyla Sır Kapısı), Büyük Buluşma, Beşinci Boyut, Tek Türkiye, Kollama, Farklı Desenler, Şefkat Tepe", "Küçük Gelin, Çınarın Gölgesinde, Nizama Adanmış Ruhlar Ekip-1", "Sungurlar" ve "Ötesiz İnsanlar" gibi dizileri yayınlamıştır. Samanyolu TV, ilk olarak 25 Eylül 1996 yılında Türksat 1C uydusunun hizmete girmesiyle Orta Asya'daki Türk cumhuriyetlerine yayınlarını ulaştırdı. 17 Haziran 1999'da ise Eutelsat-2 uydusu ile Avrupa ve Kuzey Afrika ülkelerine ulaştı. 11 Ocak 2000'de Hazar Denizi çevresinde ve Azerbaycan'da kendi stüdyolarında STV Hazar ile yayına başladı. 27 Kasım 2000'de Samanyolu TV'nin yayınları, Amerika kıtasına ulaştı. 1 Mayıs 2004 itibarıyla Samanyolu TV, Türksat 2A uydusundan dijital olarak yayınlarını sunmaktaydı. 18 Eylül 2014 tarihinde Samanyolu TV'nin yayınları Türksat 4A uydusuna, Samanyolu Avrupa TV'nin yayınları ise Türksat 4A uydusu üzerine taşınmıştı. Samanyolu Yayın Grubu'nun toplamda 8 televizyon kanalı, 3 radyo kanalı vardı. Televizyon kanalları şunlardı: Kültür ve din üzerine yayın yapan Mehtap TV, habercilik ve kültür üzerine yayın yapan Samanyolu Haber TV, İngilizce yayın yapan Ebru TV, çocuklar için Yumurcak TV ve genel bir içerik üzerine yayın yapan Samanyolu Avrupa TV, Samanyolu US ve Samanyolu TV. Samanyolu TV, 12 Ağustos 2014'te 16:9 geniş ekran formatına, 18 Eylül 2014'te HD yayına geçti fakat 2016 yılında HD yayını sonlandı. Haziran 2015 tarihinde Azerspace ile anlaşma imzalamadığı için Azerbaycan'daki yayını durduruldu. Samanyolu TV'nin Fethullahçı Terör Örgütü (FETÖ) propagandaları yaptığı gerekçesiyle, tivibu platformu üzerindeki yayınları 27 Eylül 2015; Turkcell TV+ platformu üzerindeki yayınları 03 Ekim 2015; Digiturk platformu üzerindeki yayınları 08 Ekim 2015 ve Teledünya ile KabloTV platformu üzerindeki yayınları 12 Ekim 2015 tarihinde sonlandırıldı. Samanyolu Grubu'nun Türksat ile 2024 yılına kadar anlaşması bulunmasına rağmen Samanyolu Grubuna ait Samanyolu TV, Samanyolu Haber TV, Mehtap TV, Yumurcak TV ve Dünya TV'nin de aralarında bulunduğu 13 televizyon ve radyo kanalının yayını 15 Kasım 2015 tarihinde kesildi. Bu nedenle Samanyolu TV'deki bazı çalışanlar ayrıldı. Yayın ekipmanları ise onların olduğu evlerine taşındı. Samanyolu TV, aynı zamanda Ankara'daki binalarını sattı ve Çamlıca'daki binalarından ayrılıp Almanya'da stüdyo kiraladı. Samanyolu TV ve Samanyolu Avrupa kanalları, Astra ve Hotbird uyduları üzerinden de izlenilebilmekteydi. Diğer kanallar ise bazı uygulamalar ve İnternet üzerinden izlenebilmekteydi. Kanal 30 Nisan 2016 gecesi yayın hayatına son verdi. Samanyolu TV'nin, 1996 yıllarında gizemli ve sırlı olayları anlatan Sır Kapısı programı ile bilinirliği artmış ve Türkiye'nin gündemine oturmuştur. Sır Kapısı daha sonra 2004 yılında dizi ismini Sırlar Dünyası olarak değiştirmiş ve 2007 yılında yayından kaldırılmıştır. Hayat Dersi ve Boşanmak İstemiyorum isimli iki programı birleştirilerek Aile Mahkemesi adını aldı. Daha sonra Kasım 2010 ayında programı ismi Gereği Düşünüldü olarak değiştirilmiştir. 2007 yılında başlayan Hakkını Helal Et adlı dizisinin bazı kesimler tarafından Amerikan komedi dizisi My Name is Earl'nin çalıntısı olduğu iddia edilmiştir. Hakkını Helal Et dizisinin yapımcısı Melih Sezgin bu dizide karakterin ve senaryonun Fudayl bin İyaz'ın hayatı ile oluşturulduğunu söylemiş, hiçbir şekilde çalıntı olmadığını belirtmiştir. 2008 yılına geldiğinde ise Türkiye'nin Güneydoğu bölgesinde görev yapan bir doktorun hayatının anlatıldığı Tek Türkiye adlı dizisi ile reytinglerde ön plana çıkmaya başlamıştı. Dizi Samanyolu TV'nin en çok izlenen programı olmuştu. Samanyolu TV, bunun yanı sıra, günlük yayın yapan İki Dünya Arasında adlı dizi ve haftalık olarak yayın yapan Sungurlar ve Küçük Gelin adlı dizileriyle adını duyurmuştu. Kanal, 2016 Türkiye askerî darbe girişimi sonrasında çıkartılan OHAL yasası kapsamında kapatılmıştır. 7 Aralık 2011'de kurulan bir televizyon kanalıdır. Astra 4A uydusu üzerinden yayın yapmıştır. Samanyolu Amerika, Merkezi Amerika Birleşik Devletleri, New Jersey'de bulunan bir televizyon kanalıdır. Amerika'daki Türklere hitap eder. Yayınları Samanyolu TV'den ve Amerika'ya özel olarak hazırlanan programlardan oluşmaktadır. Samanyolu Amerika'nın merkez binası Ebru TV'nin de bulunduğu New Jersey'dedir. Samanyolu Avrupa, Samanyolu TV'nin Avrupa'ya yönelik yayın yapan televizyon kanalı. 15 Kasım 2015 tarihinde 16 televizyon ve radyo kanallarıyla beraber uydu yayını kesildi. Fox (TÃ¼rkiye) FOX, News Corporation'ın Türkiye'de yayın yapan televizyon kanalı. 22 Nisan 1993'te yayın hayatına başlayan İhlas Holding'in yayın kuruluşu olan TGRT'nin yayın haklarının devredilmesinden sonra aynı frekans üzerine 24 Şubat 2007 tarihinde kurulmuştur. İlk olarak TGRT, İhlas Holding'e bağlı olan Huzur Radyo TV AŞ'ye aitti. Satış işlemi 15 Kasım 2006 tarihinde gerçekleştirilerek borsaya İhlas Holding tarafından bildirildi. Bu satış ile birlikte şirketin %56,5'i devredilmiş oldu. TGRT'yi satın alan Amerikalı medya grubu News Corporation'ın sahibi Rupert Keith Murdoch'dır. News Corporation daha sonra bu şirketin diğer hissedarlarıyla da anlaşarak şirketin tümünü satın aldı. Smackdown ile Raw bu kanalda yayımlanmış, daha sonra Spor Smart kanalına geçmiştir. İki şovun da spikerleri Bülent Ülgen ve Ali Aydın yapmıştır. Bu satış işlemi, İhlas Yayın Holding AŞ'nin bağlı ortaklığı olan TGRT Haber TV AŞ ve bu şirketin bünyesinde bulunan TGRT Haber ve TGRT FM radyosunu kapsamamaktadır. News Corporation, bu işlemi Ahmet Ertegün ile birlikte gerçekleştirdi. Ahmet Ertegün'ün Atlantic Records şirketiyle anılan şirket Şubat 2007'den beri içerisinde FOX adıyla kiralanan eskiden Et ve Balık Kurumu'na ait olan binadan yayın yapmaktadır. 18 Kasım 2008'de ise FOX, yıllardan beri TRT'nin yayınını gerçekleştirdiği, 2016 Yaz Olimpiyatları ve 2020 Yaz Olimpiyatları'nın yayın haklarını, Uluslararası Olimpiyat Komitesi'nden (IOC) satın aldı ve iptal etti. 19 Mayıs 2009'da FOX, yeni grafikler ve jeneriklere geçmiştir. Ayrıca 2010'da İtalya Ligi Serie-A yayın haklarını almışır.Ancak ayda sadece 1 veya 2 maç yayınlanmaktadır. FOX'da yayınlanan Beşiktaş-Fenerbahçe karşılaşmasında, 70 markanın 201 reklamı, 35 dakika boyunca ekranda yer bulmuştur. Medya Takip Merkezi’nin (MTM) reklam ölçüm raporuna göre, yayınlanan 35 dakikalık reklamın, 14 dakikası bant ve çerçeve reklamlardan, geriye kalanı ise kuşak reklamlardan oluşmuştur. Maçın çok önemli anlarını, o anda yayınlanan reklamlar nedeniyle izlemekte zorlanan taraftarların rahatsızlığına köşe yazarları da tercüman oldu. FOX’un uyguladığı reklam stratejisi, ulusal gazetelerde yazan yedi köşe yazarı tarafından sert eleştirilere hedef olmuştur. FOX'ta Haber ise şöyledir sabahları Çalar Saat'i 2013'ten beri Hafta İçi İsmail Küçükkaya hafta sonları ise İlker Karagöz sunmaktadır. Akşamları FOX Ana Haber'i Hafta İçi 2 Eylül 2013'ten beri Fatih Portakal, hafta sonu ise Gülbin Tosun sunmaktadır. 11 Ağustos 2010'da logosunu saydam beyazdan üç boyutlu beyaz logoya çevirmiş; fakat daha sonra 1 Temmuz 2012'de yeniden yarı saydam logoya dönüş yapmıştır. Bununla birlikte jeneriklerini de yenileyerek, 16:9 görüntü formatına geçmiştir. 2017 yılında diğer 21st Century Fox kanalları ile birlikte The Walt Disney Company tarafından 52,4 milyar dolar karşılığında satın alınmıştır. FOX HD, 1 Temmuz 2012'de kurulan, FOX ile eş zamanlı yayın yapan FOX'un yüksek çözünürlüklü kanalıdır. 2019 yılında logodaki HD ibaresi kaldırılmıştır. Türksat 4A 12329 H 6666 2/3 frekansından, D-Smart 29. kanaldan, KabloTV 28. kanaldan, Digiturk 326. kanaldan, Turkcell TV+ 26. kanaldan ve Türksat TKGS 9. kanaldan izlenebilmektedir. FOX Türk, 15 Nisan 2007 tarihinde kurulan FOX'un Avrupa'daki Türklere yönelik yayın yapan televizyon kanalı. Sahibi News Corporation olan kanalın yayın akışı Avrupa saatine göredir. 22 Nisan 1993 tarihinde yayın hayatına başlayan İhlas Holding'in yayın kuruluşu olan TGRT'nin yayın haklarının devredilmesinden sonra aynı frekans üzerine kurulmuştur. Beşikdağ, Beşikdüzü Beşikdağ olarak anılan mahallenin bir önceki adı, Beşikdüzü Merkez Mahallesi'dir. Ayşe Tütüncü Ayşe Tütüncü (d. 1960), piyanist, müzisyen. 1983'te kurulan ve dört albüm yapan Mozaik grubunun üyesi. Sumru Ağıryürüyen ile birlikte “kadın şarkıları” söylediği bir konser programı da yapan Tütüncü, Bülent Ortaçgil, Yeni Türkü, Ezginin Günlüğü, Mehmet Güreli ve Bulutsuzluk Özlemi gibi grup ve müzisyenlerin albümlerinde yer aldı. 1995'ten itibaren şarkı yazarı-gitarist Bülent Somay’ın grubuyla çaldı. Çeşitli kısa film müzikleri dışında Mehmet Güreli ile Vapurlar (1986), Serdar Ateşer ile Atıf Yılmaz'ın Bekle Dedim Gölgeye (1991) filmlerinin müziklerini yaptı. Ümit Kıvanç ve Bülent Ortaçgil ile Ordaaa Bir Şehir Var Uzak müzikalini (1994) hazırladı ve çeşitli oyun müziklerinden sonra Kumpanya Tiyatrosu için Kerem Kurdoğlu’nun "Sahte Kimlikler 5/Asrın Entrikası" oyununun müziğini (2000) yazdı. 1995'te kurduğu Piyano Perküsyon Grubu ile 1999'da Çeşitlemeler albümünü çıkardı ve bugüne değin yurt içi ve yurt dışında çeşitli uluslararası festivallere katıldı. 1999 yılında Lawrence “Butch” Morris’in Conducting Improvisation Orchestra’sında (Yönetilen Doğaçlama Ork.) çaldı. 2002'de Donovan Mixon ile, Akın Eldes ile sahneye çıktı. 2004’ten bu yana Piyano Perküsyon Grubu’nun yanı sıra yeni kurduğu Üçlü’süyle özellikle “iki nefesli ve bir piyano” için düzenlediği yeni bestelerini çalıyor. 2004’te Bodrum Hadigari Festivali ve Alanya Caz Günleri’ne katılan Üçlü 2005’te Panayır (EMI / Blue Note) albümünü çıkardı ve Prag Caz Açık Festivali’nde çaldı. Ayşe Tütüncü özellikle yazılı müzik ile emprovize müzik arasındaki gerilimi dengeleyebilmek ve ikisine de uzanabilmek için ortada durmayı tercih eden bir çalışmayı tercih ediyor. 1995’ten bu yana sürdürdüğü “Piyano Perküsyon” projesinde doğaçlamaya açık serbest bölümleri olan besteler, uyarlamalar, çeşitlemeler yapıyor. Erime noktası Erime noktası, kristal ve saf olan bir maddenin katı halden sıvı hale geçtiği belirli bir sıcaklıktır. Bu sıcaklığa o maddenin donma noktası denir. Bütün kristal yapıya sahip saf maddelerin erime noktasında, yani katı halden sıvı hale geçene kadar, sıcaklığı sabit kalır. Ancak tamamen sıvı hale geçtikten sonra sıcaklığı yükselir. Saf kristal cisimlerin erime noktası ile donma noktası arasında sıcaklık farkı yoktur. Mesela saf su, 0 °C de donar. Fakat saf olmayan maddelerin, yani karışımların donma ve erime noktaları farklıdır. Erime ısısı cisme ve sıcaklığa bağlıdır. Mesela buzun 0 °C'deki erime ısısı, 79,8 cal/g'dır. Bir gram sıvı donduğu zaman erime ısısı kadar ısıyı çevreye verir. Bazı hallerde erimiş madde, donma noktasına kadar soğuduğu halde donmaz. İşte bu duruma aşırı soğuma ve donmada gecikme denir. Bu haldeki sıvıya kendi cinsinden küçük bir katı billur atılırsa sıvı maddenin birdenbire donduğu görülür. Buna "aşı billuru" (kristali) denir. Erime ve donma noktası üzerine basıncın etkisi vardır. Normal erime noktasından söz edilirken, basınç bir atmosfer kabul edilir. Erime noktası, saf maddeler için karakteristik fiziksel bir sabittir. Doku (anlam ayrımı) Doku, Doku Doku, bitki, hayvan ve insan organlarını meydana getiren, şekil ve yapı bakımından benzer olup, aynı vazifeyi gören, birbirleriyle sıkı alâkaları olan aynı kökten gelen hücrelerin topluluğu. İlkel canlılar bütün hayatları boyunca bir tek hücre olarak kaldıkları halde yüksek organizmalar çok sayıda hücrelerin bir araya gelmesi ile meydana gelmiştir. Bitkisel organizmaları meydana getiren çok sayıdaki hücrelerin protoplastları birbirinden cansız hücre çeperleriyle ayrılmış olmakla beraber aralarında sıkı bir ilişki göstermektedir. Böyle hücre çeperi içinde bulunan, birbiriyle sıkı ilişki gösteren, aynı kökenden gelmiş protoplast topluluklarına doku, dokuların özelliklerini konu eden morfoloji biliminin dalına da histoloji (doku bilimi) denir. Dokuyu meydana getiren hücreler genellikle aynı ödevi görmekteyseler de doku tarifinde ön görülen temel düşünce fizyolojik olmaktan çok morfolojikseldir. Eğer fizyolojiksel bakımdan dokunun tarifi yapılacak olursa, kökenleri ayrı olsa bile aynı ödevi gören hücre toplulukları olarak yapılabilir ki, böyle daha geniş anlamda hücre topluluklarına doku sistemi denilmektedir. Doku hücre bölünmesi sonucu meydana gelir. Tek hücreli organizmalarda bölünen hücreler birbirinden ayrılarak yeni birer birey vücuda getirdikleri halde, çok hücreli organizmalarda bölünen hücrelerden meydana gelen hücrelerin birbirinden ayrılmaması, geçit ve plasmodesma (plasmatik köprüler) gibi madde ve uyartı iletimini kolaylaştıran yapılar ile proplastları arasında sıkı ilişki kurulan hücre toplulukları bireyi meydana getirmektedir. Bazı tek hücreliler bölündükten sonra çevrelerinde meydana getirdikleri müsilaj bir kın ile bir arada tutulan hücre grupları ve bazı mantarlardaki zengin dallanma gösteren ipliksi hücrelerin bir örgü meydana getirmek üzere sık sık kümeler halinde olmaları, dış görünüş bakımından dokuyu andırsalar bile gerçek doku değil, yalancı dokulardır. Dokular bitkisel ve hayvansal dokular olmak üzere ikiye ayrılarak incelenmektedir. Bitkilerin yapısını meydana getiren dokulara bitkisel dokular denir. İleri bitkilerin hücrelerinde dokular halinde organize olarak farklılaşmışlardır. İki temel grup halinde toplanabilirler: Meristem hücreleri, çekirdekleri büyük hücre arası boşlukları olmayan, genellikle çok küçük ve çok sayıda vakuole malik hücrelerden yapılmıştır. Bu hücrelerin esas özelliği sık sık bölünerek(mitoz bölünmeyle) yeni hücreler meydana getirmesidir. Meydana gelen hücreler farklılaşarak sürekli doku hücreleri halini alır. Meristemler bulundukları yerlere göre isim alırlar. Kök, gövde veya bunların yan organlarının uçlarında bulunan meristem dokuları apiteal meristem adını alır. Kök veya gövdenin uzanmasını sağlarlar. İnterkalar meristemler ise sürekli dokular arasında kalan meristemlerdir. İnterkalar meristemin de görevi organın boyuna büyümesini sağlamaktır. Çevreye paralel bölünmelerle organın enine büyümesini sağlayan meristematik doku ve kambiyumdaki meristem lateral meristemdir. Herhangi bir bitkide meristem bölgesi kesilirse yerine ara meristemler görev alır.Meristemlerin salgıladığı madde olan oksin hormonu karanlık ortamda çalışarak bitkinin uzayıp gelişmesini sağlar. Bitkinin tüm yaşamı süresince bölünme yeteneğini devam ettiren meristemlerdir. Bunlar kök ve gövde uçları ile yanal organlarının uç kısımlarında bulunmaktadır. Bu meristemin bulunduğu bölgelere "büyüme noktaları" veya "vegetasyon bölgeleri" adı verilmektedir. Kök ve gövde de büyüme noktalarında dıştan içe doğru üç bölge ayırt edilmektedir. Bu bölgeler ise sürekli dokulardan epidermisi oluşturan "dermatogen", korteksi oluşturan "periblem", merkezi silindiri verecek olan "pleurom"dur. Sürekli doku haline dönüşmüş hücrelerin yeniden bölünme yeteneği kazanması ile sekonder meristemler oluşur. Bunların etkenliği ile de yeni hücre ve dokular meydana gelir. Örneğin ağaç gövdelerini örten mantar kambiyumu bu tip meristemlerden birisidir. Bitkilerde bulunuş yerlerine göre 3 çeşit meristem gözlenir. "Apikal meristemler": Bunlar kök ve gövde ile bunların yanal organlarının uç kısımlarında bulunan meristemlerdir. Apikal meristemlerin bulunduğu bölgelere "büyüme noktaları" adı verilmektedir. "İnterkalar meristemler": Sürekli dokular arasında kalan ve bu dokuların arasında bölünme gösteren hücrelerin oluşturduğu meristemlerdir. Bu meristemler tipik olarak at kuyrukları ve buğdaygillerin yapraklarının çıktığı bölgelerde bulunurlar. NOT: Apikal ve interkalar meristemler bulundukları organın boyca uzamalarını sağlarlar. "Lateral meristemler": bu meristemler yalnızca çevreye paralel bölünme gösterdiklerinden bulundukları organın çapça artışını (kalınlaşmasını) sağlamaktadır. Bölünme özelliği göstermeyen sürekli doku hücreleri meristem hücrelerinden geniş vakuollere malik olup, daha az protoplazma taşımaları, hatta bazen büsbütün protoplastlarını kaybedip ölü hale getirmeleriyle ayrılırlar. Çeperleri kalın olup, farklı dokularda kalınlıkları ve kimyasal yapıları farklıdır. Sürekli doku, morfolojik ve fizyolojik özellikleri göz önüne alınarak sınıflandırılırsa beş kısımda incelenebilir. Organların dışında bulunan ve iç kısımdaki dokuları her bakımdan, mesela; kuraklığa, çok fazla su kaybına, dış tesirlere karşı koruyan dokudur. Bu dokuyu teşkil eden hücreler genellikle tabakalar halinde organların üstünü kaplamaktadır. Yapraklardaki epiderma, kök ve gövdelerin mantar tabakaları koruyucu dokuya misal olarak gösterilir. Yapraklardaki epiderma üzerinde kütin denilen mumsu bir tabaka vardır. Yaprak yüzeyinden su kaybını azaltır, ayrıca dış ortamdaki gazlar ile epiderma altındaki hücre arası boşluklarında bitkinin fizyolojik faaliyeti sonucu toplanan bazı gaz ve su buharının alışverişini sağlamak gayesiyle epidermada stoma adı verilen gözenekler bulunur. Yine epiderma üzerinde epidermanın dışa doğru meydana getirdiği tüy, kabartı gibi çıkıntılar bulunur. Asıl dokular olup, bitki bünyesinin büyük bir kısmını kaplayan, ince çeperli canlı hücrelerdir. Besin maddesi bakımından zengin özsuyu ile dolu vakuoller ihtiva ederler.Bitkinin tüm bölümlerinde bulunduğu için bu ismi almıştır. Vazifelerine göre farklı isimler alırlar: BataklÄ±k bitkilerinde bulunur. Bitkiler hem kendi ağırlıklarına, hem de dış tesirlere karşı özelliklerini koruyabilmek, dayanıklı olabilmek için bazı doku elementlerini gerekli bölgelere koyarak direnç, destek ve esneklik sağlarlar. Çeperleri fazla kalınlaşmış böyle dayanıklı hücrelerden meydana gelmiş dokuya destek doku denir. Sklerankima ve kollenkima olmak üzere iki kısımda incelenir. Sklerankimayı meydana getiren hücreler olgunlukta hücre çeperleri hem kalın hem de çoğunluk odunlaşmıştır. Protoplastlarını kaybetmiş ölü hücrelerdir. Uzaması sona ermiş organlarda bulunur. Kollenkima ise çeperleri selülozdan yapılmış olduğundan esnek, canlı hücrelerden ibaret olduğu için uzamakta olan organlarda, özellikle genç gövdelerde, yaprakların orta damarlarında, çiçek ve yaprak saplarında bulunur. Köşe kollenkiması, levha kollenkiması gibi çeşitleri vardır... Kara hayatına uymuş yüksek bitkilerde topraktaki su ve suda erimiş maddelerin topraktan uzak bulunan organlara asimileme (özümleme) organlarında meydana gelen organik maddelerin de kullanılmaya veya depo edilmek üzere organik madde yapma yeteneğinde olmayan, organlara iletimini sağlayan dokudur. Bitkilerde birbirinden farklı yapı ve vazifede iki tip iletken doku vardır. Bu iki dokudan biri topraktan aldığı su ve suda erimiş inorganik maddeleri topraktan uzak organlara ileten hücrelere sahip ksilem'dir. Diğeri özümleme organlarında meydana gelen organik bileşikleri harcanacakları ve saklanacakları organlara ileten hücrelerin bulunduğu floem'dir. Ksilem aşağıdan yukarı, floem yukarıdan aşağı doğru iletimin vukua geldiği dokulardır. Ksilem su ileten borular, ksilem (lif) leri ve ksilem parankimasından yapılmıştır. Floem, kalburlu borular, arkadaş hücreleri, floem sklerankiması ve floem parankiması olmak üzere farklı doku elementlerinden meydana gelir. Bitkilerde metabolizma sonunda meydana gelip tekrar metabolizmaya girmeyen maddeler salgı maddeleridir. Salgı maddeleri sıvı veya katı haldedir. Salgı maddeleri arasında su, ferment, alkaloit, glikozit, balözü, müsilaj, lateks, reçine, eterik yağ ve kristaller sayılabilir. Bu maddeler her ne kadar metabolizma artığı iseler de, bitki için değişik yönlerde fayda sağlamakta rol oynarlar. Salgı maddeleri ya hücre içinde depo edilir. Böyle salgıya hücre içi salgı denir. Ya da hücreden dışarı atılır. Böyle salgı ise hücre dışı salgıyı teşkil eder. Salgı hücreleri ve bu hücrelerin bir araya gelerek meydana getirdikleri salgı bezlerinin belli bir kökeni yoktur. Bitkinin herhangi bir organında, herhangi bir doku içinde bulunabilirler. Hayvansal dokular beş grupta sınıflandırılarak incelenebilir: Vücut yüzeyini örten ve vücut içindeki boşlukları sınırlayan devamlı bir tabaka ve örtüyü yapan hücrelerden meydana gelir. Koruma, emme, salgı ve duyu gibi ödevleri görürler. Vücudun epitel tabakası, alttaki hücreleri mekanik zarardan, zararlı kimyasal maddelerden, bakterilerden ve kurumadan korurlar. Diğer epiteller artık ürünler olarak çok çeşitli maddeler salgılarlar veya bu salgılar vücudun diğer bir yerinde kullanılır. Epitel dokular biçim ve fonksiyonlarına göre alt sınıflara ayrılır: Mezenşimal kökenli bir doku olan bağ dokusu, tüm dokuları birbirine bağlar. Beslenmelerini, korunmalarını, dokular arası alanların dolumunu, yağın depolanmasını, kan hücrelerinin üretimini, enfeksiyonlara karşı korunmayı ve doku onarımını sağlar. Bağ dokusu zemin maddesi, hücreler ve fibrillerden oluşur. Alt sınıflara ayrılarak incelenir. Kan kırmızı ve beyaz kan hücrelerini ve kanın hücresel olmayan sıvı kısmını içine alır. Bu sıvıya plazma denir. Bazen bu doku bağ doku içinde de sınıflandırılır çünkü benzer hücrelerden köken alır. Kan atardamar toplardamar ve kılcal damardan oluşan damar agının içende dolaşan akıcı plazma ve hücrelerden meydana gelmiş kırmızı renkli bir hayati sıvıdır. Plazmadaki fibrinojen çıkarıldığında serum kalır. Kanı santifrüjlediğimizde en altta alyuvar sonra akyuvar en üctte biraz kan pulcukları kalır ve sonra plazma kalır. Kan ile ilgili tıbbi terimler genellikle hemo ve hemoto sözcükleri ile başlar. Bu sözcükler eski Yunanca'da kan sözcügünü karşılıyan haimoden türetilmiştir. Nöron denen hücrelerden yapılmıştır. Bunlar, elektrokimyasal sinir impulslarını iletmek için özelleşmişlerdir. Her hücre çekirdeği ihtiva eden genişlemiş bir hücre gövdesine ve hücreden uzanan saça benzer bir veya daha çok ince sinir liflerine sahiptir. Sinir lifleri stoplazma (hücre plazması)dan yapılmış ve plazma zarıyla örtülmüştür. Bu zarın kalınlığı 30-40 mikron, uzunluğu ise 1-2 milimetreden 1 metreye kadar uzunluklarda değişebilir. İnsanda omurilikten kola veya bacağa uzananlar 1 metre veya daha uzun olabilirler. İki tip sinir lifi vardır: "akson" ve "dendritler". Bunlar sinir impulsunu normal olarak ilettikleri yöne dayanılarak ayırt edilir. Aksonlar sinir impulslarını hücre vücudundan uzağa, dendritler hücre vücuduna doğru iletirler. Bir nöronun aksonu ile ötekinin dendritinin kesiştiği yere sinaps denilir. Sinaps impulsün geriye akışını önleyen bir valf olarak hizmet görür. Sinir hücrelerinin gövdeleri MSS de gri cevher ve çekirdeklerde PSS de ganglionlarda yerleşiktir.Sinir hücrelerinin uzantıları ise ak cevheri oluşturur... Dişilerde yumurta hücreleri ve erkeklerde spermleri üretmek üzere değişime uğramış hücrelerden meydana gelen dokuya denir. Yumurta hücreleri çoğunluk yuvarlak veya oval ve hareketsizdirler. Sperm hücreleri yumurta hücrelerinden daha küçüktür. Stoplazmalarının çoğunu kaybetmiş olup bir kuyruk geliştirmişlerdir ki bununla hareket sağlanır. Otlukbeli Otlukbeli ilçesi eski ismiyle Karakulak, Erzincan'a bağlı olan 9 ilçeden biridir. Otlukbeli ilçesi, Bayburt ve Erzincan illeri arasında bulunmaktadır. Otlukbeli'nin bilinen tarihi MÖ 2000 yıllarında başlar. O yıllarda Hurriler, Erzincan ve yöresine hakimken daha sonraları hükümranlıklarım güneye kaydırdıklarından bu yöreye Ümtizililer ve Alkuşiler egemen olmuşlardır. Yöre, MÖ 900'lü yıllarda Urartu Devleti'nin sınırları içinde kalmış ve daha sonraları MÖ 600'lü yıllarda Urartu Devleti'nin yıkılmasıyla 30 yıl kadar İskitler'in egemenliği altında kalmıştır. İskitler'den sonra Medler, MÖ 550 yılında ise Persler yörede 200 yıl kadar hüküm sürmüşlerdir. MÖ 334 yılında İskender'in Persler'i yenmesiyle yöreyi İskender idare etmeye başlamıştır. MÖ 515'ten itibaren Sabarlar, yöreye akınlar düzenleyerek yöreyi Ankara'ya kadar işgal etmişlerdir. 7. yüzyılın yıllarına kadar Erzincan ve yöresinin zaman zaman Bizans zaman zaman da Sasaniler'ce yönetildiği kayıtlar arasındadır. 636 yılında ise Kafkaslardan Doğu Anadolu'ya akın eden Türk boyları yöreyi ele geçirmiş ve üç buçuk asırdan fazla bir zaman yöreye hakim olmuşlardır; ancak sık sık Arap akınlarına maruz kaldıklarından köklü bir yapı oluşturamamışlardır. 10. yüzyıldan itibaren ise Oğuz boyları Anadolu'ya gelerek Otlukbeli'ni ve Doğu Anadolu'yu yurt edinmişlerdir. Daha sonra 1071 Malazgirt Zaferi ile Oğuz Türkleri'nin eline geçen