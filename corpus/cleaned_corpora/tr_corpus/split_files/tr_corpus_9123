doğurmuş ve mucizevî şekilde bakire doğum gerçekleşmiştir. 4. yüzyılda dogma Kilise babaları tarafından büyük ölçüde desteklendi ve 7. yüzyılda birkaç Ekümenik konsil tarafından da onaylandı. Dogma katolik ve anglo-katolik inançları öğretmek amacıyla kullanıldığı gibi, Ortodoks kilisesi ve Doğu Ortodoks Kiliseleri tarafından da kendi litürjilerinde kullanılarak sürekli şekilde Meryem'in "ebedî bakireliği" tekrarlandı. Martin Luther gibi bâzı erken dönem Protestan reformcuları ile Hugh Latimer ve Thomas Cranmer gibi Anglikanizm'in kurucuları da "geleneği izlediler ve Meryem'in ebedî bakireliği fikrini miras olarak aldılar." Buna karşın sonraki reformcular bu öğretiden uzaklaştılar. Buna karşın ebedî bekâret dogması Anglikan ve Lüterci teologlar tarafından desteklenmektedir. Meryem'in günahsız gebeliği Meryem'in günahsız gebeliği, Meryem'in ilk günahtan azade olarak Dünya'ya gelmiş olduğu şeklindeki Katolik Kilisesi dogmalarından biridir. Hristiyanlık inancına göre bütün insanlar ilk günah ile birlikte doğar ve bu günahtan arınmak için vaftiz edilirler. Ancak İsa'yı doğuran Meryem diğer insanlar gibi değil, ilk günahtan azade olarak doğmuş, bu yüzden de vaftiz edilmesine gerek kalmamıştır. Bu inanç, Roma Katolik Meryemolojisi'nin dört ana dogmasından biridir. Diğer üç dogma ise Meryem'in ebedî bekâreti, Tanrı'nın annesi olması ve Meryem'in göğe kabulüdür. Meryem'in sık sık saf ve günahsız olduğunu anlatmak için özellikle sanatsal ve kültürel bağlamda Latincede "immaculata" denilir. Meryem'in günahsız gebeliği, Meryem'in ebedî bekâreti veya Meryem'in bakire doğum yapması ile karıştırılmamalıdır. Meryem'in günahsızlığı daha doğarken ilk günah ile birlikte doğmadığına ilişkin tamamen ayrı bir konudur ve Meryem'in annesi Azize Anna ile ilişkilidir. Doktrin Geç Antik Çağ'ın sonlarına doğru geniş şekilde yayılmış olmasına karşın Papa IX. Pius tarafından 8 Aralık 1854'te Ineffabilis Deus olarak bilinen bir papalık fetvasıyla resmî olarak ilan edilmiştir. Roma Katolik Kilisesi dışında resmî bir doktrin değilse de bâzı bağımsız kiliseler tarafından da kabul edilmiştir. Katolik Dünyası'nda 8 Aralık tarihi Günahsız gebelik yortusu olarak kutlanır. Avusturya, İtalya, İsviçre'nin katolik ağırlığı olan kantonlarında resmî tatildir. Ayas (film) Ayas, Pepee'nin yapımcıları tarafından beyaz perde için hazırlanan, 2013 yılı Türk yapımı, ilk Türk çocuk çizgi sinema filmidir. Düşyeri Çizgi Film Stüdyoları tarafından 3 yıllık bir çalışma sonucu doğan RGG Ayas, Düşyeri ve BKM'nin ortaklığı ile 22 Kasım 2013'te izleyicisiyle buluşuyor. 6 yaşındaki Ayas'ın maceralarının konu edildiği film İstanbul'da geçiyor. Filmin müziklerinde yöresel ezgilere yer verilmesi, Pepee gibi Ayas'ında gelenek ve değerlerine düşkün bir çocuk olduğunu gösteriyor. Filmin hedef kitlesi 6 - 12 yaş olsa da, yapım şirketinin uzmanlar ışığında yaptığı açıklama; sinemada oturma ve film izleme bilincindeki her yaş grubu çocuğun Ayas'ı gönül rahatlığı ile izleyebileceği yönünde. Film daha gösterime girmeden isminin İngilizce sanılmasından kaynaklı eleştiriler alsa da, aslında 'Ayas' karanlıkta parlayan ay ışığı anlamına gelen bir Türk ismi. Filmin afişinde de yer alan RGG'nin anlamı ise bir sır ve bu sırrı yalnızca RGG'si olanlar öğrenebiliyor. 2013 yılında vizyona girmesi planlanan uzun metrajlı filmin maliyeti 4 milyon Dolar olarak açıklanmıştı. İspanyol yapımı Pocoyo ile benzerliğine ilişlin çıkan telif ihlali iddialarının ardından, yapımcı firma sürpriz bir şekilde vizyona Pepee yerine "Ayas" isimli yeni bir karakterle çıkma kararı aldı. Pepee’nin mucidi Düşyeri ile BKM Film’in ortak projesi. 6 yaşındaki ‘Ayas’ın hayatından bir bölümü yansıtan film, 75 kişilik bir ekibin 3 yıllık emeği sonunda ortaya çıktı. Hikâyesinin yanı sıra kahramanları ve müzikleri ile de çocukların ilgisini çekmesi bekleniyor. Filmin bütçesi 5.000.000'dir. Gama Doradus değişeni Gama Doradus değişenleri, yüzeylerinde radyal olmayan zonklamalarla aydınlatma gücü farklılaşan değişen yıldızlardır. Bu yıldızlar, genellikle genç erken F veya geç A tipi ana kol yıldızlarıdır. Parlaklık dalgalanmaları, 0,4-3 gün süresinde 0,1 kadirdir. Prototipi Gama Doradus, 1963 yılında bir sebep olmadan değişen yıldız olarak tanımlanmıştır. İlk olarak 1990'ların ikinci yarısında karakterize edilen bu tip değişen yıldızların altında yatan fiziksel nedenler ise hâlen araştırılmaktadır. Gord Gord, Orta Çağda Slavlar tarafından sıklıkla kullanılan tahkimatlı yerleşim yerine verilen isimdir. Cermen dillerindeki "gard", "gart" şeklinde de tanımlanan yerleşim şekli Slav dillerindeki kent anlamındaki "gordъ" halinde bugünkü grad veya gorod haline evrilmiştir. Slav dillerindeki "gordъ" çitle çevrilmiş alan anlamındadır. Hint-Avrupa dil ailesindeki bazı dillerde "garden" gibi bahçe anlamına gelen tarımsal bölgeler anlamında evrimleşse de modern Slav dillerinde kent anlamına doğru evrimleşmiştir. Benzer yapıların MÖ 1300 - MÖ 500 döneminde Lusatia kültüründe, daha sonra ise MS 7. ve 8. yüzyıllarda günümüz Rusya, Belarus, Ukrayna, Polonya, Slovakya, Çek Cumhuriyeti ve Almanya'nın doğusunda görülmüştür. Bu yapıların tepe, ada veya hakim yerlerde kurulduğu anlaşılmaktadır. Tipik bir gord, bir grup ahap evden oluşur. Evler bir sıra veya çembere denk gelecek hizada kurulmuştur. Evlerin etrafında toprak veya tahtadan duvarlar bulunur. Duvarların önünde de çit veya hendek olabilir. Etrafında göl, ırmak gibi doğal engeller olan gordlar at nalı şeklinde de olabilmektedir. Gordların çoğu nüfus yoğunluğunun az olduğu stratejik öneme sahip doğal korunaklı yerlerde kurulurdu. Slav kabileleri devlet kurmak üzere birleştiklerinde gordlar nüfus yoğunluğu az olan sınır bölgelerini tahkim etmek için kullanılır oldu. Bir yöneticinin konağı konumundaki ticaret yolunun üzerindeki gordlar, etrafında yerleşimin serpilmesine yol açmıştır. Tehlike anında bölge halkının içine sığınmasına yarayan gordlar daha büyük kale, kremlin veya iç kaleye evrilmiş, dış kısımlar ise kentleri oluşturmuştur. Toby Turner Toby Joe Turner (d. 3 Mart 1985, Niceville, Florida), sahne ismi Tobuscus ile de tanınan Amerikan aktör, komedyen, müzisyen ve internet kişiliği. Los Angeles'ta yaşamaktadır ve YouTube videolarının yanında televizyon ve filmlerdeki rolleriyle de tanınır. 30 Mart 2013 itibarıyla üç YouTube kanalında 8 milyondan fazla takipçisi ve 1.9 milyar izlenme sayısı vardır. 2011 Ä°spanya Grand Prix 2011 İspanya Grand Prix (resmî adıyla 2011 Formula 1 Gran Premio de España Santander 2011), 22 Mayıs 2011 tarihinde İspanya'daki Circuit de Catalunya pistinde yapılan Formula 1 yarışı. 2011 Formula 1 sezonunun beşinci yarışıdır. 66 turdan oluşan yarışı, Red Bull pilotu Sebastian Vettel 1. olarak bitirmiş; McLaren pilotları Lewis Hamilton ve Jenson Button sırasıyla 2. ve 3. olmuştur. Tom Kite Thomas Oliver Kite, Jr. (d. 9 Aralık 1949), Amerikalı golfçü. Golfle altı yaşındayken tanışan Kite ilk turnuva birinciliğini 11 yaşında elde etmiştir. Eğitimini Teksas Üniversitesi'nde sürdürmüş ve Harvey Penick tarafından çalıştırılmıştır. Oyuncu tek büyük turnuva şampiyonluğunu 2000 Amerika Açık'ta kazanmıştır. Boston Maratonu bombal覺 sald覺r覺s覺 Boston Maratonu bombalı saldırısı, ABD'nin Boston kentinde her yıl düzenlenen Boston Maratonu'nun bitiş noktasında, 15 Nisan 2013 tarihinde yerel saatler 14.49'u gösterirken gerçekleşen, 3 kişinin ölümü ve 200'den fazla kişinin yaralanması ile sonuçlanan bombalı bir saldırıdır.. Saldırıdan 3 gün sonra olaydan sorumlu olduğu sanılan 2 kişinin fotoğrafları FBI tarafından civardaki kameralardan tespit edilerek medyada yayınlanmış, bunun üzerine kaçmaya çalışan zanlılar 18 Nisan gecesi Massachusetts Teknoloji Enstitüsü'nde görevli bir polisi öldürmüşlerdir. Zanlıları takibe alan polis görevlileriyle zanlılar arasında gerçekleşen ve sabahın erken saatlerine kadar süren bir silahlı bir çatışma sonucu Çeçen asıllı Tamerlan Tsarnaev ağır yaralı olarak ele geçirilmiş ve kısa bir süre sonra hastanede ölmüştür. Kardeşi Cevher Tsarnaev ise çatışma sırasında kaçarak bir süre izini kaybettirmiş ama Boston'un banliyölerinden biri olan Watertown semtinde gece geç saatlare kadar süren bir insan avı sonucu yaralı olarak ele geçirilmiştir. Bu insan avı sırasında 19 Nisan 2013 günü boyunca Boston ve civarı bölgelerde toplu taşımacılık araçları, iş yerleri, okullar ve üniversiteler de dahil olmak üzere birçok kuruluş kapatılmış ve şehirde oturan insanlardan evden dışarı çıkmamaları ve kapılarını kilitli tutmaları istenmiştir. Patlamalar 15 Nisan 2013 tarihinde (Pazartesi günü), Massachusetts eyaletinin en büyük kenti olan Boston'da her yıl kutlanmakta olan Yurtseverler Bayramı sırasında meydana geldi. Geleneksel olarak her yıl bu bayram gününde koşulan Boston Maratonu o gün herhangi bir saldırının gerçekleşeceği ile ilgili hiçbir belirti olmadan başladı. Güvenlik görevlileri bölgeyi patlamalardan önce iki kere taramış; bu taramalardan sonuncusu patlamalardan sadece 1 saat önce gerçekleşmişti. İzleyicilerin bölgeye giriş ile çıkışı ve eşya getirip götürmesinde hiçbir sınırlama bulunmuyordu. Bombalar; patlayıcı maddelerden, metal parçalarından ve yuvarlama elemanlarından oluşmakla beraber ev yapımıydı ve siyah naylon torbalarla sırt çantalarına kouşmuştu. Bombalar "düdüklü tencere patlayıcısı" olarak tarif edilmiştir ve yapımında "Fagor" marka bir tencere kullanıldığı düşünülmektedir. Diğer bombanın yapımında ise yapımı belirsiz bir metal kap kullanılmıştır. İki patlama arasında 13 saniye bulunmaktadır. Patlamalar yakındaki binaların camlarını kırmış olsa da bu binalara yapısal bir zarar vermemiştir. Birinci patlama sırasında bitişteki saat 04:09:43'i göstermekteydi. Bombalar birinci yarışı bitirdikten yaklaşık olarak 2 saat sonra patladı. Bu sırada ise maratonda yarışı bitirmemiş 5700 koşucu bulunmaktaydı. Bazı yarışçılar 14:57'ye, patlamalardan 8 dakika sonrasına kadar bitiş çizgisini geçmeye çalıştı. Bombalamalarda toplamda 3 kişi ölmüş ve 200'den fazla kişi de yaralanmıştır. Bombaların yere yerleştirilmesinden dolayı yaralananların çoğu vücudlarının alt bölgelerinden ve bacak kesimlerinden yara almışlardır. Tıbbi müdahele gerektiren yaralar şarapnel yaraları, kulak zarı patlaması, uzuv kopmaları ve sakatlanmalar gibi savaş yaralarına benziyordu. Boston Medical Center'daki travma cerrahisi şefi bu durumla ilgili olarak şu sözleri söylemiştir: "Biz ortopedi cerrahı olarak uzuvlarından sakatlanan hastaları tedavi etmeye alışığız ama 16 tanesini birden tedavi etmek olağanüstü bir durum. Ayrıca genelde patlama yaralarıyla karşılaşmayız." Patlama sırasında ölenlerin tümü maratonu izlemeye gelmiş olan izleyicilerden oluşmaktaydı. Koşuculardan ölen olmamıştır. Ölenlerin kimlikleri şöyledir: Boston yakınındaki Medford semtinde oturan 29 yaşındaki restoran müdürü Krystle M. Campbell; Boston Üniversitesi'de lisansüsütü eğitimi yapmakta olan 23 yaşındaki Çin vatandaşı Lü Lingzi (); ve Boston'un Dorchester semtinde oturan 8 yaşındaki bir erkek çocuğu Martin Richard.. Ayrıca zanlıların yakalanmadan hemen önce öldürdükleri 26 yaşındaki Massachusetts Teknoloji Enstitüsü kampüs polisi Sean Collier de saldırının kurbanları arasındadır. 10 yerel hastanede 170'ten fazla insan tedavi edilmiştir. İkisi çocuk olmak üzere, yaralıların en az 15 tanesi 16 Nisan tarihinde kritik durumda bulunmaktaydı. Birçok yaralı alt bacak yaralanmaları ve şarapnellere maruz kalmışmıştır. Bu durum, patlayıcıların yere yakın bir yere yerleştirildiğini göstermektedir. Bazı yaralıların kulak zarları yırtılmıştır. En az 13 kişinin bacaklarının kesilmesine (ampütasyon) mecbur kalınmıştır. Doktorlar yaralıların vücutlarından "yuvarlanma elemanı tipi" metal bilyalar ile 1 ile 2.5 santimetre boyunda marangoz çivileri çıkardıklarını belirtmiştir. Ayrıca patlama bölgesinde yerlerde de benzer nesneler bulunmuştur. Doktorlara göre, bombaların yere yakın olması, yaraların gövde ve kafa yerine daha çok bacak ve ayak bölgelerinde olmasına neden olmuş; ve yaraların ölümcüllüğünü azaltmıştır. Patlamalardan 3 gün sonraki insan avında ise MBTA (Massachusetts Bay Transportation Authority=Massachusetts Körfez Ulaşım Birimi) polis memuru 33 yaşındaki Richard Donohue, Jr., zanlılarla girişilen silahlı çatışmada kritik bir biçimde yaralanmıştır. Kurtarma ekipleri, tıbbi elemanlar, görgü tanıkları ve koşucular olayın hemen sonrasında yaralılara yardım etmeye çalıştı. Maraton patlama anından hemen sonra durdurulmuştur. Polis, koşularını henüz tamamlamamış olan koşucuları bitiş çizgisinden uzağa, Boston Commons ve Kenmore Caddesi'ne yönlendirmiştir. Yakınlardaki Lenox Oteli ise tahliye edilmiştir. Polis patlama bölgesi çevresindeki 15 sokaklık bir bölgeyi yaya ve araç trafiğine kapamış; bu bölge 16 Nisan günü 12 sokağa indirilmiştir. Bölgede bulunan Massachusetts National Guard (Massachusetts Milli Askeri Kuvvetler) askerleri de yerel yetkililere yardım için katılmıştır. Bomba imha ekipleri bölgeyi aramıştır. Birçok görgü tanıkları patlamalardan kaçış sırasında çantalarını terkederek kaçmiş; bu çantaların içinde başka bomba olması ihtimali gözönünde bulundurulmuştur. Boston emniyet müdürü Edward F. Davis vatandaşlara sokaklardan uzak durmalarını tavsiye etmiştir. Her ne kadar bölgede terkedilmiş paketlerde başka bombaların olabileceği düşünülmüşse de başka bombalar bulunmamıştır. 15 Nisan'da ise, Boston Bomba İmha Timi Boylston Caddesi'ndeki 600 numaralı blokta bulunan bir paketi kontrollü olarak imha edeceğini açıklamıştır. Bazı haber kaynakları ilk başta daha çok bombanın bulunduğunu belirtmiştir. Güvenlik tedbiri olarak, Federal Havacılık Kurulu (FAA) Boston hava sahasını geçici olarak uçuşa kapatmıştır. Bazı Massachusetts ulaşım seferleri durdurulmuş, eyaletteki diğer bazı şehirler ve komşu eyaletlerin polis kuvvetleri harekete geçirilmiştir. Amerika Birleşik Devletleri Başsavcısı Eric Holder bakanlığın tüm kaynaklarının patlamaların soruşturması için yönlendirileceğini belirtmiştir. Amerika Birleşik Devletleri Deniz Kuvvetleri yerel yetkililere yardım için kendi bomba imha timleri de patlama bölgesine göndermiştir. Massachusetts Acil Durum Kontrol Dairesi vatandaşlara tanıdıklarıyla sesli arama yerine SMS mesajları ile haberleşmelerini tavsiye etmiş, buna gerekçe olarak da kalabalık telefon hatları gösterilmiştir. Boston'taki cep telefonu hatları yoğun trafiğe maruz kalmasına rağmen işlek kalmıştır. Bazı yerel medya kuruluşları ise yanlış olarak cep telefonu hattının çöktüğünü iddia etmiştir. Amerikan Kızılhaçı yaralanan koşucuların tanıdık ve aile üyelerinin durumlarıyla ilgili bilgilere ulaşmalarına yardım etmiştir. Boston Emniyet Müdürlüğü ise tanıdıkları ve akrabalarını merak eden insanlar için bilgi alabilecekleri bir yardım hattı kurmuştur. Google Person Finder ise kayıp kişilerin aratılabileceği servisini "Boston Marathon Explosions" adı altında açmıştır. Patlamaya yakın bölgedeki birkaç otelin kapanması nedeniyle barınmasız kalan turistlere Boston'daki yerli halkın evlerini açtıkları öğrenilmiştir. Alkol, Tütün, Ateşli Silahlar ve Patlayıcılar Bürosu (ATF), CIA, and Milli Terörizmle Mücadele Teşkilatı (National Counterterrorism Centre) ile birlikte saldırı hakkında soruşturma açan FBI, bombalamaları "terörist bir eylem" olarak değerlendirmiştir. Şu ana kadar ise sadece iki zanlının kimliği tespit edilebilmiştir. Amerika Birleşik Devletleri hükümet yetkilileri saldırılardan önce herhangi bir istihbarat veya ihbarın mevcut olmadığını açıklamıştır. ABD Temsilciler Meclisi istihbarat alt komisyonu üyesi Peter King, bu durumla ilgili olarak: "Geçen hafta, ABD'de güncelliğimi koruyan tehditlerle ilgili çok gizli brifinglerde bulundum ama bununla ilgili en küçük bir iz bile yoktu." demecini vermiştir Bombalamaların gerçekleştiği günün akşamı, saat 18:00'de düzenenlen basın konferansında, Boston emniyet müdürü Edward F. Davis gazetecilere henüz kimsenin gözaltında olmadığını açıkladı. Zanlı olarak değerlendirilmemekle birlikte, aralarında patlama bölgesinde görülen Suudi kökenli bir kişi bulunan birkaç kişi sorgulanmış ve bazıları gözaltına alınmıştır. 16 Nisan sabahı, emniyet görevlileri Boston yakınındaki Revere semtinde patlamadaki şarapnelden yaralanmış Suudi bir kişinin evinde arama yapmıştır. CNN evinde arama yapılan kişinin saldırıyla hiçbir bağlantısının olmadığının anlaşıldığını ve ismi açıklanmayan bir yetkili de bu kişinin "sadece yanlış zamanda yanlış yerde olduğunun anlaşıldığını" belirtmiştir. 18 Nisan günü yerel saatle 17:20'de yapılan basın toplantısında FBI zanlıların fotoğraflarını ve olay bölgesindeki kameralardan elde edilen video görüntülerini basına açıklamıştır. Görüntülerde zanlıların olay yerinde ve olay saatlerinde sırtlarında çantalar taşıyarak amaçlı bir şekilde birbirlerini izleyerek yürüdükleri görülmektedir. Yetkililer halktan bu kişilerin kimliklerini saptamak için yardım istemiştir. Yetkililer ayrıca İnternet ve sosyal medyada yanlış kişilerin hedef alınmasına engel olmak istediklerini belirtmişlerdir. Bu görüntülerin basına aktarılması zanlıların kimliklerinin anlaşılmasında büyük bir rol oynamıştır. Görüntülerin basına açıklanmasından kısa bir süre sonra yerel saatle 22:48'de zanlılar Massachusetts Teknoloji Enstitüsü kampüsünde görev yapan 27 yaşındaki güvenlik görevlisi Sean Collier'i vurarak öldürmüşlerdir. Collier Massachusetts General Hospital hastanesine götürülmüş ancak kurtarılamamıştır. İki zanlı daha sonra Boston'un Brighton semtinde bir Mercedes marka bir SUV aracı gaspederek aracın sürücüsünü rehin almışlardır. Aracın sürücüsünün banka kartını kullanarak 800 dolar para çeken zanlılar bir benzin istasyonunda benzin alırken aracın sürücüsü kaçmayı başarmıştır. Kaçan sürücünün polise haber vermesi sonucu güvenlik kuvvetleri aracı takibe almışlardır. Saldırıyı ve sonrasındaki soruşturma sürecini konu alan, yönetmenliğini Peter Berg'ün üstlendiği "Kara Gün" ("Patriots Day") adlı film, 2016'da yayımlandı. Saldırıdan yaralı olarak kurtulan Jeff Bauman'ın saldırı sonrasındaki hayatını konu alan David Gordon Green'in yönetmenliğini üstlendiği "Pes Etme" ("Stronger") ise 2017'de vizyona girdi. No New Friends "No New Friends", Amerikalı prodüktör DJ Khaled'in "Suffering from Success" adlı yedinci albümüden çıkan ilk single'ıdır. Drake, Rick Ross ve Lil Wayne'in seslendirdiği parçanın prodüktörlüğünü Boi-1da, Vinyl ve Noah "40" Shebib üstlendi. 19 Nisan 2013'te internet üzerinden satışa sunuldu. Şarkı, başlangıçta Drake'in "Started from the Bottom" parçasının remiksi olarak tasarlanmıştı, ancak daha sonra Drake parçayı DJ Khaled'e verdi. Yavuz Sultan Selim Ağlıyor Yavuz Sultan Selim Ağlıyor, yönetmenliğini Sami Ayanoğlu'nun üstlendiği 1951 yapımı Türk filmidir. Filmin yapımcısı Cemil Filmer'dir. Filmin başlıca oyuncuları, Abdullah bin Sebe Abdullah bin Sebe (Arapça: عبد الله بن سبأ), Sebeilik mezhebinin kurucusu olan kişi. İslam literatüründe daha çok üçüncü halife Osman'ın Medine'deki evinin kuşatılarak öldürülmesi ve Ali'nin dördüncü halife olmasıyla sonuçlanan ve 'fitne' olarak adlandırılan süreçte oynadığı rol üzerinde çok tartışmalara sebep olmuştur. Hatta bazı kaynaklar onun gerçekte var olmayan hayali bir kişilik olduğunu öne sürerler. Abdullah bin Sebe hakkındaki anlatılar Seyf bin Ömer adlı ilk dönem İslam tarihçisinin rivayetlerine dayanır. Taberi de tarihindeki bilgileri bu şahsın rivayetlerine dayandırır. Buna göre; siyahi bir Yemenli Yahudi kadının oğlu olan Abdullah bin Sebe, Osman'ın halifeliği zamanında Müslüman olmuştur. Daha sonra Hicaz, Basra, Kufe ve Şam'da sapkın fikirlerini yaymaya çalışmış başarılı olamayınca da Mısır'a gitmiştir. Burada 'Muhammed'in de İsa gibi tekrar yeryüzüne döneceğini' ve 'Ali'nin Muhammed'in varisi olduğu' gibi İslam itikadında olmayan fikirleri yaymaya başlamıştır. Mısır'da yaydığı bu fikirler kendisine taraftar bulmuş ve Osman'ın halifeliği konusunda itirazda bulunan bir kitle oluşturmayı başarmıştır. Bunun sonucunda Mısır halkından dört bin, Irak halkımdan da dört bin kişi Medine'ye giderek Halife Osman'a isyan etti. Evini kuşatarak onu öldürdüler, yerine Ali'yi halife olarak seçtiler. Pek çok İslam alimi bu sürecin arkasında Abdullah bin Sebe'nin bulunduğunu belirtirler. Osman'ın katillerinin bulunmasını isteyen ve arasında Ayşe, Talha ve Zübeyr gibi sahabelerin bulunduğu grup, Ali'nin bu işte isteksiz ve ağır davrandığı gerekçesiyle ona isyan başlattı. Bunu üzerine Ali ordusuyla Irak'a çekildi. Kufe halkından dokuz bine yakın kişinin de desteğini aldı. Bu sırada Ali'ye karşı çıkan grup Basra'ya ulaşmıştı. Bu esnada iki şehrin halkı arasındaki görüşmelerde sorunun sulh yoluyla çözülmesinde ittifak edilmişti. Ama Abdullah bin Sebe ve yandaşları Ayşe taraftarlarına saldırarak çatışmanın fitilini ateşledi. Sonuçta Talha ölmüş, Zübeyr geri çekilmiş Ayşe de çatışmaya son vererek Medine'ye çekilmiştir. İslam tarihçileri ve din bilginleri yukarıdaki sürecin tamamında Abdullah bin Sebe ve onan uyan Sebeiye taraftarlarının kışkırtması olduğunu öne sürer. Savunduğu fikirler ve etrafına topladığı kişilerin itikatları ile ilk Ghulat-i Şîʿa mezhebi olan Sebe'îyye'nin temelleri atılmış oldu. Ali bin Ebâ Tâlib Merkedî tarafından lânetlenen ve ölüme mahkûm edilen bu şahısın infâzından taraftarlarının daha da artacağından endişe edilmesi nedeniyle son anda vazgeçildi. Abdullah bin Sebe'nin varlığı ve sahabe arasındaki 'fitne'nin ilk sebebi olduğu yönündeki yaygın inanışa karşı ciddi eleştiriler getirilmiştir. Bu eleştirilerin özünü, İslam alimlerin seçkin birer sahabe olan Osman, Ali ve Ayşe'nin iktidar mücadelesi gibi dünyevi ve aşağı bir derece için kan dökmeyeceklerine olan inanışları ve bu fitnenin kaynağını onlara değil de kötü bir figüre yüklemek istedikleri üzerindedir. 1975-76 TÃ¼rkiye 3. Futbol Ligi Türkiye 3. Futbol Ligi 1975-76 Sezonu, 3. Lig'in dokuzuncu sezonudur. Bu sezonda küme düşme uygulanmamıştır. Sebeilik Sebeilik ("Sebe’îyye"); İslâm dinine ilk defa Allah'ın insanlara hulûl ederek insanın ulûhiyeti ilkesini sokan ""ʿAbd Allâh İbn-i Sebe"" isimli Yemenli bir Yahudi tarafından Ghulat fikirler üzerine inşâ edilerek kurulmuş olan mezhep. Günümüzde Nusayrî inancında hâkim olan Ali'nin ulûhiyeti ve tanrısallığı ilkesi, Alevi fırkaları içerisine ilk defa bu mezhep mensûpları tarafından taşınarak karıştırılmıştır. İnanış esasları Ali bin Ebu Talib üzerinden şekillenmiştir. İbn-i Sebe, Tevrat'ta her peygamberin vekili olduğunu gördüğünü ve Ali bin Ebu Talib'in İslam Peygamberi Muhammed'in vekili olduğunu; Muhammed'in en üstün peygamber olduğunu, Ali'nin de en üstün vekil olduğunu dile getiriyordu. Ayrıca bunun da üzerine ""Mesih İsa'nın döneceğini söyleyip de Muhammed'in döneceğini söylemeyene hayret ederim"" demiştir. Yine bazı Sebeilik mensûpları ""İlah, Ali ve ondan sonra gelecek imamlara hulûl etmiştir."" şeklindeki söylemleriyle İslâm'a insanın ulûhiyeti ilkesini sokmuşlardır. Aralarından bir zümre de tanrının Ali ile birleştiğini iddia etmişler ve ""Allah işte sensin"" demiştir. Fato / Ya İstiklal Ya Ölüm (film, 1949) Fato / Ya İstiklal Ya Ölüm, yapım ve yönetmenliğini Turgut Demirağ'ın üstlendiği 1949 yapımı Türk filmidir. Filmin başlıca oyuncuları, Fato / Ya İstiklal Ya Ölüm Galiyye Ghulat-i Şîʿa ya da Galiyye, Şii teolojide Ehli beytten bazı kişilere ilahlık atfeden veya ana akım Şiiler tarafından "aşırı" olarak tanımlanan ekstremist grup (fırka)ları tanımlamakta kullanılan bir tâbirdir. "Müellihe" de denir. Daha sonraki dönemlerde 12 imamcılar, Zeydiler veya bazen de İsmaililer tarafından kabul edilmeyen Şii gruplar için kullanılmıştır. İmâmet i'tikadı konusunda aşırı görüşler besleyerek Şîʿa'ya bağlanan gruplar ve Müslüman görünüp Ali ve onun soyundan gelen imâmlara ilâhlık veya peygamberlik isnâdında bulunanlar için kullanılmıştır. ""Galiyye"" itidal çizgisini aşanlara verilen isimdir. Haddi aşmak mânasına elen ""güluv"" kökünden çoğul anlamında bir nisbet ismi olup ""İtidal çizgisini aşanlar"" anlamına gelmektedir. Bu kökten üretilen ""Ghulât, eh’ûl-gulüv, ashâb’ûl-gulüv"" terkipleri de aynı anlama gelmektedir. İmamiye extremizm için üç özellik belirlemiştir; Hulul, tenasüh ve ibaha. Kurulan ilk Ghulat mezhep, ""ʿAbd Allâh İbn-i Sebe"" isimli Yemenli bir Yahudi tarafından inşâ edilen Sebe’îyye'dir. Târgu Neamț Târgu Neamț (Latince: Ante Castrum Nempch, Macarca: Németvásár, Almanca: Niamtz), Romanya'nın en büyük üçüncü şehridir. Şor Milli Parkı Şor Türkleri Milli Parkı (Rusça:Шорский национальный парк) 1990 yılında organize edilmiştir. Sovyet bakanlığı 27 Aralık 1989 yılı. № 386 sayılı «Kemerova bölgesi Şor Milli Parkı oluşturma günü». ile hazırlanmıştır. Şor Milli Parkı, Kemerovo Oblastı güney kesimindeki Taştagol ilçesindedir. Kuzeyden güneye 110 km, doğudan batıya 90 km yüzölçümü vardır. Taştagolda milli parkın yönetim organı vardır. Posta adresi: 652990, Kemerova oblast, Taştagol şehri, Sadovaya caddesi No: 8. Tabiat Alanı: dağlık tayga Relyef: Milli Park arazi son derece dağ sisteminin nehir vadileri ile disseke karmaşık vardır. 500–800 m ortalama yüksekliği, en yüksek zirvelerinden 1,600-1,800 m ulaşmak. İklim: klim Asya kıtasının merkezine yakın parkın bulgu nedeniyle, kıta ve şiddetlidir. Çevreleyen yüksek sırtlar Dağ Shoria batı Salair sırtı güneyden - Altay dağ sistemi ve doğu sırtları Kuznetsk Alatau ve Batı Sayan , benzersiz bir iklim rejimi oluşturmak. Ocak ayı ortalama sıcaklığı -20-22 derece. Temmuz C, - 17-18 derece. Ortalama sıcaklık yüksekliği ile Dağlarda C. düşen edilir. 1,500-1,800 mm kadar rüzgar yamaçlarında dağlarda 900 mm yıllık ortalama yağış. Kar Ekim ayından Nisan ayına kadar, altı aydan fazla sürer. Kar örtüsü derinliği orta depresyonlarda, 200–250 cm ulaşır - güney ve güney-batı yönü hakim rüzgarlar fazla 400 cm.. Su: Mras-Su adındaki akarus ana akarsudur. Yeraltı, dağ ve yağmur sularından beslenir. toprak yapısı: baskın toprak tipleri daha az bir ölçüde, podzolik toprağa, çim-podzolik ve. Bunun üst kısmında - SOD-podzolik topraklar alt Tayganın bölgesinin bir parçası olarak ve podzolik esas olarak ortaya çıkar. Tüm bu topraklarda onlara odunsu bitki büyümesi için oldukça elverişli.. Bulunan türlerin sayısı: Flora ve bitki örtüsü: Sibirya ormanlarının eşsiz ve zengin bitki örtüsü burada çok açık fark edilir. Sibirya Kandığı, kendine özgü türler vardır. iyah tayga hakim parkın bitki örtüsü. Orman tipleri dağ topluluklar tarafından temsil edilmektedir. Sedir ve köknar ağacı ile topluluk hakim. Çok daha az yaygındır ladin, çam, beyaz huş , kavak . Orta yaşlı ve olgunlaşan tarlaları en önemli oran yaş yapısı. Olgun stand oranı sadece ormanlık arazi beşte biri kadardır. Shirokotravnye krupnotravnye ve orman toplulukların en yaygın türleri. Daha az önemli çalılar kuş kiraz ve kül ile yosun ve otsu çalı-orman tipleri oranı, ve bir bayan-eğrelti otu, eğrelti, bir savaşçı kuzey, hezaren çiçeği yüksek kupyr orman orman katta. Ormanların diğer payı ihmal edilebilir düzeydedir. Orta Shoria ormanlarında güney Sibirya dağların eşsiz ve zengin bitki örtüsü kalır. . Fauna : Teriofauna Milli Parkı birçok türleri: tavşan , sincap , samur , vizon , su samuru , Wolverine , tilki , kurt , vaşak , geyik . Bu türlerin yanı sıra Sibirya gelincik, sincap, su sıçanı, misk faresi , Hamster , stoat , gelincik , bozkır kokarca, porsuk , bozayı , yaban ren geyiği , misk geyik , karaca , alageyik. Avifauna temsilcileri arasında, pek çok avlanan şunlardır: ortak yeşilbaş , shoveler, kılkuyruk , boz ördek, çıkrıkçın, Teal, Kırmızı- parkta kuşların nadir türler arasında vb olan kara leylek , altın kartal , Alaca doğan , balıkkartalı . Nehirlerde vardır grayling , goldilocks , alabalık . Şoryada yazın at ile dağ yürüyüşleri, zirvelere tırmanma ve mağaralarda gezme çam ormanlarının tabii kokuları ile dinlenme insan sağlığı için oldukça faydalıdır. Dağlı Şoryada turistik araçlar ile gezi ve yürüyüş parkurları mevcuttur. Milli Parkta turistik rotalar: Spor heveslileri kayak için — Mustag dağı tercih ederler, «Dağlı Şorya'nın incisi» — KulTayga dağı ve Tazgol adlı etnografik müze ve göller akarsular, şelaleler Mras-Su vb. önemli çekim merkezleridir Şor Milli parkı bölgesinde 25 anıt içinde en sık konuğun geldiği 6 yerler şöyledir: PV Telescopii değişeni PV Telescopii değişeni, değişen yıldızların bir türüdür ve Değişen Yıldızlar Genel Kataloğu'nda kısaca PVTEL olarak belirtilmiştir. Değişen yıldızların bu sınıfı, helyum ve karbonun artırılmış çizgileri ve zayıf hidrojen çizgileriyle, helyum üstdevleri Bp yıldızları olarak tanımlanmaktadır. Yani, bu yıldızların hidrojen tayf çizgileri B sınıfı yıldızlar için normalden daha zayıfken, helyum ve karbon çizgileri daha güçlüdür. Prototipi, küçük ama karmaşık parlaklık değişkenine ve dikeyhız dalgalanmalarına sahip olan PV Telescopii'dir. PV Tel yıldızları diğer B sınıfı yıldızlara kıyasla son derece hidrojen eksikliğine sahiptir ve parlaklıkları, birkaç saat ile birkaç yıl arasında değişen zaman ölçeklerinde değişir. 2008 yılı itibarıyla, Değişen Yıldızlar Genel Kataloğu'nda doğrulanmış on iki PV Tel değişeni vardır. BarabÃ¡si-Albert modeli Albert-László Barabási ve Réka Albert tarafından geliştirilen BA modeli büyüme prensibi ve tercihi bağ kurma mantığı ile bağlantı sayısı dağılımını daha gerçekçi bir şekilde modeller. Erdos Renyi yaklaşımından farklı olarak grafiğin oluşumu tüm noktaların var olduğu bir durumdan başlamaz, noktalar teker teker eklenir. Her yeni nokta m sayıda bağlantı kurar ve bağlantı kuracağı noktayı seçme olasılığı şu formül ile ifade edilir: Bu formüldeki ifadesi “i” noktasının bağlantı sayısıdır. Bu formüle göre bağlantı sayısı yüksek olan noktalar yeni eklenen noktalar için daha çekici bağlantı seçeneği sunar. Bundan dolayı bağlantı sayısı bol olan noktaların bağlantı sayısı daha da artacaktır. Bu yaklaşımın gerçek sistemleri başarılı bir şekilde modellemesi için hem noktaların tek tek eklenmesi, hem de seçme olasılığının var olan bağlantılara göre olması gerekmektedir. Noktaların bağlantı sayısı dağılımı şu formül ile verilir: Erdos Renyi grafiğine benzer bir şekilde BA modeli küçük dünya etkisini gösterir: Komşuluk ilişkisi bu model tarafından çok gerçekçi bir şekilde yansıtılmaz, ancak seçim formülünde yapılacak değişimler ile bu sorun çözülebilir. Bu tür değişimler modeli daha gerçekçi yapar ancak modelin çözümlenmesini zorlaştırır. Watts-Strogatz modeli Duncan J. Watts ve Steven Strogatz tarafından geliştirilen bu model düzenli yapıda bir grafik ile başlayıp az sayıda noktayı rastgele seçilen farklı noktalara bağlayarak grafiği baştan düzenler. Bu yaklaşım gerçek karmaşık ağlarda (ve Erdos Renyi modelinde) gözlemlenen küçük dünya etkisini korur. Bu karmaşık ağ teorisi için önemli bir adımdır ancak benlenmedik şekilde bağlı noktaları yaratamaz. HattÃ¢biyye Hattâb’îyye, İslâmiyet'e ilk defa hulûl bâtıl i'tikadının girmesine vesile olan ""Cifr İlmî"" mûcidi Ebû’l-Hattâb el-Esedî tarafından kurulan bir Ghulat-i Şîʿa fırkasıdır. "“Ebû’l-Hattâb el-Esedî”" tarafından tüm haramların helâl olarak kabul edilmesi fikri olan İbahiyye i’tikadının yayılmasına hizmet etmek amacıyla, ilk defa ʿAbd Allâh İbn-i Sebe’nin ortaya atmış olduğu “Ali’nin ulûhuyeti ilkesi” ile “Allah’ın Ali’in zâtında tecelli ettiği hulûliyye i'tikadı” üzerine inşa edilen, ve daha sonraları Bezîgıyye, Muammeriyye, Umeyriyye, Mufaddaliyye, Muhammise mezheblerinin de i'tikadî alt yapılarını oluşturan Hattâbiyye Mezhebi’ne göre Allah önce İslâm peygamberi Muhammed Mustafa’nın zâtında tecelli etmiş olup, daha sonra da sırasıyla altı büyük imâm olan Ali el-Mûrtezâ, Hasan el-Mûctebâ, Hüseyin Seyyid eş-Şühedâ, Ali Zeyn el-Âb’ı-Dîn, Muhammed el-Bakır, Câʿfer-i Sâdık’a ve en son olarak da Ebû’l-Hattâb el-Esedî’nin vücutlarına hulûl etmiştir. Ebû’l-Hattâb el-Esedî’nin mezhebinin fikirleri daha sonra ortaya çıkan “Bâtıniyye” ve “İsmâ‘iliyye” mezheplerinin i'tikatları üzerine de kuvvetle tesir etmiştir. Ebû’l-Hattâb el-Esedî’nin son peygamber olduğuna inanan takipçilerinin kurduğu “Hattâbiyyetû'l-Mutlâka” mezhebi ne göre ise, “Ebû’l-Hattâb el-Esedî” en son imâm olup kendisinden sonra başka bir peygamber ya da imâm gelmeyecektir. Hulûl’îyye i'tikadı ve Ali’nin ulûhuyyeti tüm Ghulat-i Şîʿa mezheplerinde, İbahiyye i'tikadı ise “Haricîlik” ve “Şîʿa-i Bâtıniyye” mezheplerinin çoğu kollarında mevcuttur. Ebû'l-Hattâb el-Esedî Ebû’l-Hattâb el-Esedî, (; "Tam adı: Ebū'l-Ḫaṭṭāb Muḥammad ibn Abī Zeynab Miklaṣ el-Aǧdaʿ el-Esedī"), İbaha ve hulûl i'tikadlarını İslâm'a sokan, "“gizemli”" Cifr İlmi’ni tasarlayan Ghulat-i Şîʿa Hattâb’îyye mezhebinin kurucusu olan şâhsiyettir. Arap ruhunu kendi içinden ağır bir şekilde yaralamağa yönelik çok önemli bir projenin uygulanmasında rol üstlenen "“Ebû’l-Hattâb Mehmed bin Zeyneb”" adında çok zeki bir köle, gelecekte vuku bulacak hâdiseleri önceden kestirebilmeye olanak sağlayan bir ilmîn esrarına vâkıf olduğu iddiasıyla, müphem ve esrarlı fikirler üzerinde merak uyandırmağa pek müsait bir muhitte, "“Benî Esed"" havalisinde ortaya çıktı. “Ebû’l-Hattâb Mehmed bin Zeyneb” elinde bulundurduğu bir kuzu derisinin üzerinde yazılı birtakım işaret ve harfler vasıtasıyla "“gizemli”" bir ilimden yararlandığını anlatmakta ve bu ilmin kendisine İmâm Câʿfer-i Sadık tarafından öğretildiğini de söylemekteydi. İşte doğuda hurûf ilminin temelleri arasında yer alan esrarlı bilgilerin başında gelen "“Cifr İlmî”" esasta bu kuzu derisine yazılı olan şeylerden meydana gelmekteydi. Bu karmakarışık ilimden hiç kimse bir şey anlamadığı gibi "İmâm Câʿfer-i Sadık" ta hâdiseden bihâberdi. Durum berraklığa kavuşur kavuşmaz Ehl-i Beyt’in riyâsetini temsil eden Câʿfer derhal "“Ebû’l-Hattâb”" ile hiçbir alâkası bulunmadığını ilân etti. Corcovado Dişli Raylı Demiryolu Corcovado Dişli Raylı Demiryolu (Portekizce: Trem do Corcovado) Brezilya’nın Rio de Janeiro şehrinde yer alan Corcovado Dağı ile Cosme Velho arasındaki dişli raylı demiryolu hattıdır. Bu hat yaklaşık 710 metre yükseklikteki dağın doruğuna kadar çıkmaktadır. Dağın doruğunda ise Kurtarıcı İsa heykeli ve Rio’nun kuşbakışı görülebileceği bir gözetleme platformu yer almaktadır. Demiryolu hattı 3.8 kilometre uzunluğundadır. 1,000 mm çapında Riggenbach dişli raylı system kullanılmaktadır. Bu tren hattı 9 Ekim 1884 tarihinde imparator II. Pedro tarafından kullanıma açıldı. Zamanla buharlı trenlerin kullanımdan kalkmaya başlamasıyla, 1910 yılında Brezilya’da elektrikle çalışan ilk tren hattı olma unvanını aldı. 1980 yılında İsviçre’nin Winterthur şehrinde yer alan SLM firması tarafından modernize edildi. Hat boyunca dört adet tren çalışır. Her tren iki vagondan oluşmaktadır. Normalde bu trenlerden üçü aynı anda çalışmaktadır. Dağı doruğu ile Cosme Velho arasında seferler her 20 dakikada bir yapılır, her sefer de yaklaşık olarak 20 dakika surer. Ortalama olarak saatte 540 yolcu taşınmaktadır. Hattın kapasitesinin limitli olmasından dolayı yoğun turizm dönemlerinde bekleme dönemleri uzun olabilmektedir. Hat her gün sabah 8:30 ile akşam 18:30 arası hizmet vermektedir. Bu hattı kullanan tanınmış kişilerin başında Papa XII. Pius, Papa II. John Paul, Alberto Santos-Dumont, German Sueiro Vasquez, Albert Einstein ve Diana, Galler Prensesi gelmektedir. El-Mukanna Hâşim el-Mukanna "(Peçeli)" ya da Peçeli Hâşim () (d: ? - ö: 780/783) Ebû Mûslim Horasanî’nin Abbâsîler tarafından gaddarane bir şekilde kâtli sonrasında Merv şehrinde ortaya çıkan, Ebû Mûslim Horasanî'nin ölmediğine ama Mehdi olduğuna inanan ve Hûrremîler Hareketi'nin oluşumunda etkin rol oynamış olan yalancı bir peygamber. Abbâsîleri iktidara taşıyan bu müthiş inkılâbı meydana getiren Ebû Mûslim Horasanî’ye yine Abbâsîlerin revâ gördükleri bu menfur cinayet karşısında sonsuz nefret duyanlar, El-Mukanna gibi ilâhî kuvvetleri kendinde topladığına inanılan bir başbuğa muhtaçtılar. Fosforlu maddelerle yüzünü parlatan ve ulûhiyet dâvasına kalkışan El-Mukanna adındaki bu "“peçeli”" kişi böyle bir ortamda kendisinde gördüğü sonsuz bir kuvvetle ortaya çıktı. “Ebû Mûslim Horasanî, Muhammed’den daha efdâldir,” diyordu. Bu fikrin altında Abbâsîlerin Muhammed adına haksız olarak taşımakta oldukları hilâfet tâcının değerini düşürmek ve Arap varlığını sarsmak amacı yatmaktaydı. Ayrıca, halka Cenâb-ı Hak’kın da insan suretinde olduğunu söylemekteydi. Tarihçi el Bağdâdî el-Farḳ beyne’l-fıraḳ eserinde aktardığına göre ordusunda Hallaclı Türkler ile Soğdlular vardı Siyam ve Kêş bölgelerinde sağlam kaleler inşa etti İhtilâl Irak’ta başladı. Ebû Mûslim Horasanî’nin taraftarlarından oluşan “Mübeyyize” fırkaları El-Mukanna'nın komutası altında birleştiler. Hattâ Buhârâ hükümdarı da önemli destek kuvvetleri ile El-Mukanna'ya yardımcı oldu. Abbâsî halifesi Mehdi (H. 169, M. 786) Oğuz Türklerinden oluşan kuvvetli bir ordu ile bu isyânı bastırmağa çalıştı. İhtilâlciler, hep geçmişteki İran ruhânîlerinin elbiseleri gibi beyazlar giymişler ve beyaz bayrak altında toplanmışlardı. Bu renk hürriyete, nûra ve hayâta işaret etmekteydi. Abbâsîler’in bayrakları ve kıyâfetleri ise onlara göre efendilik nişânesi ve hâkimiyetin alâmeti olarak algıladıkları siyah renkten oluşmaktaydı. Hâlife Mehdi’nin sevk ettiği ve Sa‘îd el-Haraşî'nin komutasındaki 70 bin kişilik Abbasi ordusu kaleyi kuşattı kalenin kuştmasının uzun sürmesi üzerine Mukanna taraftarları arasında görüş ayrılıkları ve ümitsizlik baş gösterdi en sonunda kale komutanı dahil 30 bin asker teslim oldu. Geri kalanlar intihar etti Mukanna ise kendini ve ailesini ateşe atarak intihar etti.[https://islamansiklopedisi.org.tr/el-fark-beynel-firak [8]] Fakat onun yandaşları efkâr-ı umûmiyeyi kaybetmemek amacı ile yeni bir çare buldular. “El-Mukanna ölmedi ama İsa gibi göğe çekildi,” diyorlardı. Sonunda bu mühim ihtilâli desteklemiş olan Buhârâ hükümdarı da yakalanarak i’dam edildi. Fakat “Beyazlar” fa’aliyetlerini gizliden gizliye devam ettirmekten geri kalmıyorlardı. “Mübeyyezâ” akideleri sönmüyor, aynı fikir ve maksatları doğuran yeni mezhebe ait gizli oluşumlara da bu i’tikatlar aktarılıyordu. Her şeyde ortaklığı savunan El-Mukanna görünüşte tam bir Mazdekçî idi. Ortaya attığı “Eşitlikçilik Dâvası” halkın üzerinde bir yıldırım etkisi yapmış ve kitleler onun bayrağı altında hürriyete kavuşacaklarına içtenlikle inanmışlardı. İslâm yazarları "Beyazlar" fırkasını dâva itibarı ile Mazdekçîlerle özdeştirdiklerinden onları “Zındik” olarak tanımladılar. el baÄŸdadi el fark beynel frak Gülseren Onanç Gülseren Onanç, (d. 1965 Mardin), Türk iş kadını, siyasetçi. 1965 yılında Mardin'de dünyaya geldi. 4 yaşında iken ailesinin İstanbul'a göç etmesi nedeniyle çocukluğu İstanbul'da geçti. İstanbul Çemberlitaş Kız Lisesi ve Bakırköy Kocasinan Lisesi’ndeki ortaöğreniminin ardından İTÜ İşletme Fakültesi'nden 1987 yılında mezun oldu. Bir yıl İstanbul Büyükşehir Belediyesi'nde çalıştıktan sonra Michigan State Üniversitesi'nde uluslararası pazarlama konusunda MBA derecesi aldı.1991'de eğitimini tamamladıktan sonra Eczacıbaşı, Balsu ve Ferrero şirketlerinde çalıştı. Eczacıbaşı firmasındaki görevi nedeniyle Rusya'da yaşadığı 3 yıllık dönemde SSCB'nin dağılış sürecine tanıklık etti. Teknoloji tabanlı pazarlama çözümleri sunmak üzere 2000 yılında Go4 Marketing, 2003 yılında Ticketturk adlı şirketi kurdu. Aynı yıl kurulan Türkiye Kadın Girişimciler Derneği (KAGİDER)'nin kurucuları arasında yer aldı. 2007'de dernek başkanlığına seçildi. Başkanlığı sırasında kadınların işgücüne katılımın önündeki engelleri kaldırmak ve Türkiye’nin Avrupa Birliği ile müzakere sürecine katkıda bulunmak amacıyla çeşitli faaliyetlerde bulundu. 2011 Türkiye genel seçimlerinde milletvekili adayı olmak için KAGİDER başkanlığından ayrıldı ve siyasete girdi 2010 sonunda, CHP Parti Meclisi'ne seçildi ve Halkla İlişkilerden Sorumlu Genel Başkan Yardımcılığı görevine atandı. 2011 Genel seçimlerinde İstanbul milletvekili adayı oldu ancak meclise giremedi. 17 Nisan 2013 tarihinde CHP’deki genel başkan yardımcılığı görevinden istifa etti. Ayrıca Okan Üniversitesi Danışma Kurulu üyesidir. Seoul Broadcasting System Seoul Broadcasting System (SBS) (, "Eseubieseu") Güney Kore'de bir ulusal radyo ve televizyon ağı 1990 yılında kurulmuştur. Mart 2000'de, şirket yasal olarak Seoul Broadcasting System kurumsal adını değiştirerek, SBS olarak bilinen. Jobbik Jobbik - Daha İyi Bir Macaristan Hareketi (), bir Macar siyasî partisi. Parti, ilk olarak 2002 senesinde "Sağcı Gençlik Topluluğu" ("Jobboldali Ifjúsági Közösség – JOBBIK") ismiyle, Katolik ve Protestan Macar üniversite öğrencileri tarafından kuruldu ve 24 Ekim 2003 tarihinde siyasî bir parti halini aldı. Macaristan'da yapılan 2010 genel seçimlerinde yüzde 16.67 oy alarak ülkenin en büyük 3. partisi konumuna gelmiştir. Parti şu anda kendisini modern muhafazakâr halk partisi olarak tanımlıyor. Son (2/28/2020) IDEA tarafından Euronews için yapılan kamuoyu yoklaması, önde gelen siyaset bilimci Balázs Böcskei tarafından analiz edildi ve eski milliyetçi parti Jobbik'in merkezci bir partiye dönüşümünü tamamladığını ve oy tabanının değiştiğini yorumunda bulundu. Şimdi ağırlıklı olarak ılımlı bir AB yanlısıdır. Jobbik, 2011'in Nisan ayında Ermenilerin Dağlık Karabağ’da Azerbaycanlılara karşı toplu katliam gerçekleştirdiğini tanıyan bir karar tasarısını gündeme aldı. Tasarı Ermeni cephesinde şok etkisine neden oldu. Ermenistan hükûmeti tasarıya tepki göstererek, kabul edilmesi halinde ‘Macaristan’ın uluslararası imajının sarsılacağını’ savundu. Gábor Vona, iktidara gelmeleri durumunda Hocalı Katliamı'nı bir soykırım olarak tanıyacaklarını söylemiştir. Jobbik küreselleşen kapitalizmi ve Macaristan'da yabancı yatırımcıların etkisini reddeder. Jobbik, Macaristan toprakları dışında yaşayan Macar azınlıkların da haklarını savunmaktadır. Jobbik, siyaset bilimi tarafından aşırı sağ bir parti olarak sınıflandırılabilir ancak parti yönetimi sol veya sağ görüşün her ikisini de reddetmektedir. Jobbik yönetimi partiyi yalnızca "vatansever" olarak tanımlamaktadır. Jobbik Partisi bağlı bulunduğu siyasal ideolojiyi hiçbir elit tabakayı desteklemeyen, popülist (halkçı) ve milliyetçi bir duruş olarak tanımlamıştır. Mitinglerinde Nazi Partisi benzeri görüntüler veren, taraftarları tek tip üniforma ve kol bandı takan Jobbik, faşist olduğu konusundaki eleştirilere, “Biz sağcı bir parti bile değiliz. Sadece vatanseveriz” diye yanıt verirken seçim sloganı olarak da kendine, “Macaristan Macarlarındır” sözlerini seçmişti. Ponçik Ponçik, pişiye benzeyen bir çeşit tatlıdır. İçine sarı veya kakaolu krema ya da reçel konulabilir. Polonya'nın geleneksel mutfağında yer alır. Rusya ve Ukrayna'da da yapılan çeşitleri vardır. MenteÅŸe, Honaz Menteşe, Denizli'nin Honaz ilçesine bağlı bir mahalle. Ã‰ric Besson Éric Besson (d. 2 Nisan 1958, Marakeş) Fransız siyasetçi. Annesi Lübnan kökenli olup, babası ise Fransız ordusunda pilottur ancak Éric Besson doğmadan üç ay önce babası ölmüştür. Bunun üzerine annesi Mısır ve Lübnan kökenli bir dişçi ile evlenmiştir. Montpellier Ticaret Okulu'nu ve Paris Siyasal Bilgiler Enstitüsü'nü bitirmiştir. Özel sektörde çalışmış, çeşitli şirketlerde görev almıştır. Ulusal Girişimcilik Ajansı'nda danışmanlık yapmış, Kanadalı HRM Grubu'nun insan kaynaklarında görev almış ve başkan yardımcılığına kadar gelmiştir. 1983-2009 yılları arasında Açlığa Karşı Hareket'in eski başkanı, yazar Sylvie Brunel ile evli kalmış, bu evlilikten Alexandra (d. 1989) adında bir kızı olmuştur. 2010 yılında Yasmine Tordjman adlı 24 yaşındaki Tunuslu bir üniversite öğrencisi ile evlenmiştir. 1993 yılında Sosyalist Parti'ye girmiş, 1995 yılında Donzère belediye başkanlığına seçilmiştir. 1997-2007 yılları arasında milletvekilliği yapmış, 2003-2007 yılları arasında Sosyalist Parti'nin yönetiminde Ekonomiden sorumlu Ulusal Sekreter olarak yer almıştır. 2007 Fransa cumhurbaşkanlığı seçimleri sürecinde Ségolène Royal ile ters düşmüş, parti yönetiminden ve Royal'in kampanya ekibinden ayrılmış, daha sonra da Sosyalist Parti'den istifa etmiştir. Cumhurbaşkanlığı seçimlerinin ikinci turunda Nicolas Sarkozy'ye destek olmuştur. 2007-2012 yılları arasında François Fillon Hükümetlerinde de çeşitli görevlerde bulunmuştur. Sarkozy'nin başarısızlığı sonucunda, 2012 Fransa genel seçimlerinde aday olmamış ancak belediye başkanlığı görevine devam etmiştir. Yerel YÃ¶netimler Meclis Hükümet Diğer 22 (Taylor Swift şarkısı) "22" Amerikalı şarkıcı ve söz yazarı Taylor Swift'in dördüncü stüdyo albümü "Red" (2012)te yer alan şarkılardan biri. Sözleri başta Swift olmak üzere, Max Martin ve Shellback tarafından yazılmış, şarkının prodüktörlüğünü ise Martin ve Shellback yapmıştır. 12 Mart 2013'te albümün dördüncü single çalışması olarak yayınlandı. Şarkıda 22 yaşında olmanın keyifli yanları anlatılmaktadır. Müzik eleştirmenlerinin çoğu sanatçının Max Martin ve Shellback tarafından oluşturulan bu yeni pop sound'una övgülerde bulundu ve şarkıyı sevdiler. "22" 12 Mart 2013'te Birleşik Devletler'de ve 31 Mart 2013'te de Birleşik Krallık'taki pop radyolarına single olarak verildi. Ayrıca CD single olarak sanatçının web mağazasında, video klibin yayın tarihiyle aynı gün, 13 Mart 2013'te, satışa sunuldu. Şarkı yalnızca CD olarak ve sitedeki özel toplu paketlerin içiresinde, Red Tour ürünleri ve bir T-shirt ile, satılmaktadır. Jean-Pierre Jouyet Jean-Pierre Jouyet (d. 13 Şubat 1954, Montreuil, Seine-Saint-Denis) Fransız bürokrat siyasetçi. Paris Siyasal Bilgiler Enstitüsü (IEP de Paris) ve Ulusal İdare Okulu (ENA) mezunudur. 1981-1988 yılları arasında Paris Siyasal Bilgiler Enstitüsü'nde Araştırmalar Direktörü olarak görev yürütmüştür. Ulusal Siyasal Bilgiler Vakfı Yönetim Kurulu üyesidir. 1982 ve 2006-2007 yıllarında ENA'da öğretim üyesi olmuştur. Boğaziçi Enstitüsü Bilimsel Komite üyesidir. ENA'dan mezun olduktan sonra Maliye Müfettişi olmuş, 1988-1991 yılları arasında Sanayi Bakanı Roger Fauroux'nun kabine direktörlüğünü yapmış, 1991-1994 yılları arasında AB Komisyonu Başkanı Jacques Delors'un Kabine direktörü yardımcısı ve 1994-1995 yıllarında da Kabine direktörü olmuş, 1995-1997 yıllarında avukatlık yapmış, 1997-2000 yılları arasında Başbakan Lionel Jospin'in kabine direktörü yardımcılığında bulunmuş, 2000-2004 yılları arasında Hazine Müdürlüğü yapmış ardından Uluslararası Ekonomik Konulardan sorumlu Büyükelçi olmuş, 2007 Fransa Cumhurbaşkanlığı seçimlerinde PS ile UDF arasında ittifak oluşturulması gerektiğini savunan bir bildirinin imzacıları arasında yer almıştır. Nicolas Sarkozy'nin cumhurbaşkanı seçilmesiyle beraber oluşan hükümette Avrupa işlerinden sorumlu olmuş, 2008-2012 yılları arasında Finansal Piyasalar Otoritesi Başkanlığı'nı yürütmüştür. 2012 Fransa cumhurbaşkanlığı seçimlerinde ENA'dan sınıf arkadaşı olan François Hollande'ı desteklemiştir. 2012-2014 yıllarında Mevduat ve Sevkiyat Fonu Genel Müdürü, 2013-2014 yıllarında da Kamu Yatırımı Bankası Yönetim Kurulu Başkanı olmuştur. 16 Nisan 2014 itibarıyla François Hollande tarafından Cumhurbaşkanlığı Genel Sekreterliğine getirilmiştir. Hollande'ın görev süresi dolunca kendi genel sekreterlik görevi de son bulmuştur. 2017-2019 yıllarında Fransa'nın Birleşik Krallık büyükelçisi olmuştur. 2019 yılı itibarıyla OECD nezdinde Fransa'nın Daimi Temsilcisidir. Hükümet Diğer Gama Cassiopeiae değişeni Gama Cassiopeiae değişeni (GCAS) (ayrıca kabuklu yıldız olarak da adlandırılır), yıldızının ekvator çevresinde bir gaz diskine sahip olan değişen yıldız türüdür. Madde çıkışı nedeniyle parlaklıkları düzensiz değişimler gösterir. Mekanizmaları kısmen hızlı döndürücüler olarak açıklansa da, hâlen gizemli olarak kabul edilirler. Bu yıldızlar, O7.5 ile F5 sınıfları arasındadır ancak tayfları çok genişletilmiş soğurma çizgileri ile karakterizedir. Dönme hızları 200–250 km/sn civarındadır ve yıldız yapısının bozulacağı noktadan çok uzak değildir. Gama Cassiopeiae değişenleri dört kategoriden oluşan alt bölümlere ayrılmıştır: En parlak örnek Achernar ise de, prototipi kabuklu yıldız Gama Cassiopeiae'dir. Kendine özgü bir yıldız olan HR 2309, küçük ve iyi tanımlanmış bir halka yapısı gösterir. Diğer örnekler: Antonella Mularoni Antonella Mularoni (d. 27 Eylül 1961), reis-naip ve dışişleri ve siyasi işler devlet sekreteri olarak görev yapmış San Marinolu siyasetçi. Avrupa İnsan Hakları Mahkemesinde hakimdir. Antonella Mularoni, Bologna Üniversitesi hukuk bölümünden mezundur. Here's To Never Growing Up Here's To Never Growing Up Kanadalı şarkıcı Avril Lavigne'in 5. albümünden çıkan ilk Single'dır . Bu tekli 9 Nisan 2013 tarihinde çıkmıştır . Şarkı Avril Lavigne , David Hodges , Chad Kroeger , Jacob Kasher ve şarkının yapımcısı Martin Johnson tarafından yazılmıştır . "Here's To Never Growing Up " Avril Lavigne , David Hodges , Chad Kroeger , Jacob Kasher ve şarkının yapımcısı Martin Johnson tarafından yazılmıştır . Lavigne Twitter'da şarkıyı son albümünden ilk tekli olarak piyasaya süreceğini açıkladı . 20 Mart 2013 tarihinde, Lavigne teklinin çıkış tarihinin 9 Nisan 2013 olacağını açıkladı. Ve şarkının 11 saniyelik kısmı yayınlandı . Lavigne sonra Facebook üzerinden Single kapağını yayınladı . 6 Nisan 2013 günü Epic Records 19 saniyelik bir kısım yayınladı . Single 9 Nisan 2013 tarihinde yayınlandı. Şarkı sürümü üzerine ağırlıklı olarak olumlu eleştiriler aldı. Lavigne şarkının klibinde giydiği giysilerin kendisinin 2002 yılında çıkan Complicated şarkısında giydiği giysilere benzeyeceğini söyledi. 8 Nisan 2013 tarihinde, Lavigne şarkı için video çekimlerine başladı. Lavigne'in yanında onun eski grup arkadaşlarından Evan Taubenfeld ve Devin Bronson videoda görünür, ve video bir mezuniyet balosunda çekilecektir. Seda Demir Seda Demir, (d. 8 Mart 1983, İstanbul, Türkiye) Türk dizi ve sinema oyuncusu. 2007 ve 2010 yılları arasında rol aldığı Yaprak Dökümü dizisindeki Sedef rolüyle tanınır. Fuarlarda hostestlik yaptı, arkadaşlarının teşvikiyle ajansa kayıt oldu. Birçok kez deneme çekimlerine çağrıldı, bir süre çekimlere gitmeyi reddetsede çekimlere katıldı. İlk işi Türkiye İş Bankası reklamında oynamak oldu. Sonrasında çeşitli reklamlarda rol aldı. İlk dizi deneyimini Yaprak Dökümü dizisindeki Sedef rolüyle yaptı. Dayk Dayk, jeolojide ortamdaki bir kayacın içerisinde daha önceden var olan ya da sonradan gelişen bir çatlak içerisine ilerleyen kaya tabakasına verilen addır. Eğer çatlak katmanlı bir kaya tabakası içinde gelişiyorsa burada oluşan yapıya “hendek” ya da “eşik” denir. Dayklar çevresindeki kayaçları keser konumda bulunan, yüzeyleri hemen hemen birbirine paralel; kalınlık, uzunluk oranları oldukça fazla olan magmatik kayaç kütleleridir. Kalınlıkları birkaç cm ile birkaç km arasında değişir. Dayklar daha önce oluşmuş fay ve çatlak sistemlerinde oluşabileceği gibi magma ocağındaki yüksek basınç ve sıcaklık sonucu üstteki kayaç kütlerinin parçalaması ile ortaya çıkan çatlaklarda da oluşabilir. Işınsal, koni ve çember şeklinde gelişen dayklar gözlenir. Dayk magmandan gelen malzeme ile yani lavların sokulması ile oluşmuş ise bunlara ”magmatik dayk” denir. Çatlaklar içerisine sedimanter malzemenin dolması ile oluşuyorsa bunlara “sedimanter dayk” denir. Birbirine yaklaşık olarak paralel olan, çok sayıdaki dayka “dayk toplulukları” adı verilmektedir. Doğada bilinen en büyük dayka örnek olarak Rodezya'da kalınlığı 4 km, uzunluğu 450 km olan “Büyük Dayk” verilmektedir. Rodrigo García Rodrigo García (d. 24 Ağustos 1959) Kolombiya doğumlu televizyon ve film yönetmenidir. Kolombiyalı yazar Gabriel García Márquez ve Mercedes Barcha Pardo'nun oğlu olarak 1959 yılında Bogotá, Kolombiya'da doğdu. "Nine Lives", "Albert Nobbs", "Six Feet Under", "Carnivàle" ve "Big Love" gibi bağımsız filmleri ve dizileri yönetti. Şu anda Amerika'da yaşamaktadır. Simon CanaÅŸia Simon Canaşia (Gürcüce სიმონ ჯანაშია 13 Temmuz 1900 - 5 Kasım 1947 Tiflis), Gürcü tarihçi ve Gürcistan Bilimler Akademisi'nin kurucularında biri. 1900 yılında Gürcistan'ın batısında Guria bölgesinin Ozurgeti ilçesine bağlı Makvaneti (მაკვანეთი) köyünde doğan Canaşia'nın babası etnoğraf ve öğretmen Nikoloz Canaşia (1872-1918)'dır.1922 yılında Tiflis Üniversitesi'nden mezun olan Canaşia, aynı üniversitede araştırma görevlisi/okutman (1924-1930), doçent (1930-1935) ve profesör (1935-1947) olmuştur. Annecy Uluslararası Animasyon Film Festivali Annecy Uluslararası Animasyon Film Festivali (Fransızca: "Festival International du Film d'Animation d'Annecy"), Fransa'nın güney batısında bulunan Annecy kentinde düzenlenen uluslararası film festivalidir. 1960'tan bu yana devam etmektedir. Festivalin yarışma bölümünde animasyonlar şu sınıflara göre ödüllendirilmektedir: Mozdok rayonu Mozdok rayonu (Rusça "Моздокский район", Osetçe "Мæздæджы район"), Rusya Federasyonuna bağlı Kuzey Osetya-Alanya'nın belediyelik bir rayonu. Yönetim merkezi Mozdok şehridir. 2010 yılı rakamlarına göre nüfusu 86.921 kişidir. Sinbâd Sinbâd (), ya da Sinbâd el-Mecûsî ( "Sinbâd el-Mecûsî") (d: ?, Âhan, Nişapur - ö: 755) Sekizinci yüzyılda Abbâsîler Hâlifeliği'ne karşı bir ayaklanma tertip eden Nişabur yakınlarında ""Âhan"" adında bir köyden olan İranlı din adamı. Sinbâd, 747 yılında Abbâsîler'e karşı ayaklanma başlatan Ebû Mûslim Horasanî'nin en yakın, sâdık ve güvendiği bir arkadaşı idi. Nizamülmülk'ün "Siyâset-Nâme" adlı eserinden öğrendiğimiz kadarıyla, Ebû Mûslim Horasanî Hâlife El-Mansûr tarafından öldürüldüğü Bağdad'a seyahatine başlamadan evvel Rey'deki tüm askerî yetkilerini Sinbâd'a devretmişti. Ebû Mûslim Horasanî'nin 755 tarihinde ihânete uğrayıp katledilişinine çok öfkelenen Sinbâd Mekke'nin üzerine yürümeyi ve Kâbe-i Mûazzama'yı yıkmağa yemin etmişti. Bundan başka Sinbâd dinî bir târikât doktrini olarak "Ebû Mûslim Horasanî'nin tam Hâlife El-Mansûr tarafından katledileceği anda Allah-u Teâlâ'nın yüce adını "( )" zikrettiğini ve o anda beyaz bir güvercine dönüşerek göğe çekildiğini vâaz etmekteydi. Onun öğrettiği bu doktrin Iranlı Şiî Müslümanlar, Zerdüştler ve Mazdekçiler arasında çok sayıda taraftar topladı ve neticede Rey, Herat ve Sistan'da büyük isyânlar çıktı. Fakat, tüm bu ayaklanmalar Hâlife El-Mansûr'un ""Juhar ibn Murad"" adındaki generali tarafından yetmiş gün zarfında kanlı bir şekilde bastırıldı. Sinbâd Taberistanlı Hûrşid'in yanına kaçtıysa da orada Hûrşid'in kuzenlerinden biri tarafından öldürüldü. Sinbâd İslâmiyet ile Zerdüştlük karışımı bir doktrini vâaz etmekteydi. Fakat, onun Hicaz üzerine yürümek ve Kâbe-i Mûazzama'yı yıkmağa yemin etmesinden aslında tam bir Mazdekî-Zerdüşt olduğu anlaşılmaktadır. Daha sonraki devirlerde ortaya çıkan Ebû Mûslim Horasanî'nin tâkipçilerinden ve “Eşitlikçilik Dâvası” savunucularından olan El-Mukannaʿ ise tam mânâsıyla bir Mazdekçî idi. İslâm yazarları ""Mübeyyezâ" (Beyazlar)" fırkasını dâva itibarı ile Mazdekçîlere benzettiklerinden onları "“Zındikler”" olarak tanımladılar. 2015 Eurovision Şarkı Yarışması 2015 Eurovision Şarkı Yarışması, 60. kez gerçekleştirilen geleneksel Eurovision Şarkı Yarışması'dır. Conchita Wurst'un "Rise Like a Phoenix" şarkısıyla 2014 yarışmasını kazanması üzerine Avusturya'nın Viyana şehrinde düzenlendi. Böylece Avusturya 1967 yarışmasından sonra ikinci kez ev sahipliği yaptı. Yarışmanın ilk olarak yarı finallerinin 12 ve 14, finalinin ise 16 Mayıs 2015 akşamı gerçekleştirileceği 2014 yılında delegasyon başkanı tarafından açıklanmıştı. Daha sonra ise bu tarihler yarı finaller için 19 ve 21, final için ise 23 Mayıs 2015 olarak değiştirilmiştir. Sunuculuğunu Mirjam Weichselbraun, Alice Tumler ve Arabella Kiesbauer üstlenmiştir. Kırk ülke katılımını onaylamıştır, ilk defa katılmıştır ve , beş yıllık aradan ve ve , bir yıllık aradan sonra geri döndüklerini açıklamıştır. ise mali ve siyasi nedenlerden dolayı 2015 yılında katılmayacağını açıklamıştır. Bu yıl Eurovision Şarkı Yarışması yaklaşık 197 milyon kişi tarafından izlenerek yeni bir rekor alındı. 20 Nisan 2015 tarihinde Universal Music Group tarafından 2015 Eurovision Şarkı Yarışması resmi albümü yayınlanmış, albümde 40 ülkenin şarkıları yer almıştır. 6 Ağustos 2014 tarihinde, Viyana'nın 2015 Eurovision Şarkı Yarışması'na ev sahipliği yapacağı açıklanmıştır. Ev sahibi mekân olarak 16,000 kişilik kapasiteye sahip Wiener Stadthalle seçilmiştir. 2014 Yarışması'nda Avusturya'nın zaferinden sonra devlet kanalı Viyana veya Salzburg'un yarışmaya ev sahibi şehir olma olasılığını ortaya çıkarmıştır. Viyana, Klagenfurt, Innsbruck, Aşağı Avusturya, Graz, Yukarı Avusturya, Burgenland ve Vorarlberg şehirlerinin mekân ve tanıtım maliyetini karşıladıklarını; Salzburg'un ihaleden çıkmasına rağmen hâlâ ilgilendikleri bildirildi. Avusturya'nın başkenti Viyana'nın ev sahibi kent olma şansının yüksek olmasıyla birlikte iki adet aday mekânı bulunmaktadır: Yıl boyunca Erste Bank turnuvalarına adaylık yapacak olan Wiener Stadthalle ve birçok konser ve yıl boyunca fuar merkezi olacak olan Messe Wien. Bu mekânlar sırasıyla 16.000 ve 30.000 kapasiteye sahiptir. Ayrıca yarışta Stadthalle Graz ve Schwarzl Freizeit Zentrum ile birlikte Avusturya'nın en büyük ikinci kenti olan Graz kentide bulunmaktadır. Klagenfurt'ta bulunan 30.000 kapasiteli Wörthersee Stadion'de bu ev sahipliği yarışmasına katılmıştır. Ancak, stadyumun yarışmaya ev sahipliği yapabilmesi için uygun bir niteliğe sahip değildir. Innsbruck'ta bulunan Olympiahalle ise 1964 ve 1976 Kış Olimpiyatları'nda artistik patinaj ve buz hokeyi müsabakalarına ev sahipliği yapmıştır. Beşinci olarak Linz şehrinde bulunan Brucknerhaus arenası yarışma için yeterli kapasiteye sahip olmasa da ihaleye dahil olmuştur. Coğrafi olarak Linz şehrine yakın olan Wels ise yarışmayla yakından ilgilenmiştir. Oberwart şehrinde bulunan Exhibition hall ve Vorarlberg şehrinde bulunan Vorarlberger Landestheater arenalarıda son aday olan mekânlardan biridir. 29 Mayıs 2014 tarihinde, 2015 yarışması için ORF ve EBU ev sahibi olabilmek için mekân hakkında bazı gereklilikleri ve ayrıntıları yayımladı. ORF 13 Haziran 2014 yılına kadar aday mekânların belirtilen gereklikleri ve ölçütleri sağlayabilecekleri hakkında bilgilerini istedi. 13 Hazirandan sonra ORF 2015 Eurovision Şarkı Yarışması'na ev sahipliği yapabilecek 12 adet mekânı açıkladı: ORF 21 Haziran günü 3 şehri (Viyana, Innsbruck ve Graz) aday sürecinin son aşamasında kısa listeye almıştı. Seçilen şehir Ağustos 2014 öncesinde açıklanması uygun görülmüştü. Sahne ve arenanın tasarımı için 2500 ton meteryal kullanılmıştır. 1400 spot lambası ve 5000 adet prizi bağlamak için 20 km uzunluğunda kablolar kullanılmıştır. Sahne 14,3 m genişiliğinde ve 44 m yüksekliğindedir. Sahne tasarımı için 700 kişi çalışmıştır. 26 kamera kullanılmıştır. Ziyaretçi salonu ve yiyecek ikramı için 800 gönüllü çalışmıştır. 1700 gazeteci ve 10.000 seyirci arenada yer almıştır. Yarışma 2008 yılından bu yana olduğu gibi iki yarı final ve bir büyük finalden oluşmuştur. Her iki yarı finalde de en yüksek puana sahip ilk on ülke, ev sahibi ülke Avusturya ve yarışmaya finansal kaynak sağlayan beş ülke (Büyük Beşli olarak da bilinir): Almanya, Birleşik Krallık, Fransa, İspanya, İtalya ve Eurovision'un 60. yılı nedeniyle özel olarak davet edilen Avustralya ile finalde yarışmaya hak kazanmıştır. EBU 2011 yılında, 2015 Yarışmasından önce beklenen sonuçlar ile 1956 yılından bu yana tüm yarışmaları dijital olarak arşivleme kararı almıştı. Daha sonra arşivin hazır olarak yarışmanın 60. yıl dönümünde çıkacağını bildirilmiş ve yayına hazır formatlarda gazetecilere sunulmuştur. Şu anda arşivler "seçilen içerik" adlı buton ile Eurovision web sitesi aracılığıyla kamuya erişilebilir haldedir. 1 Eylül 2014 tarihinde 60. Eurovision Şarkı Yarışması'nın kuralları yayınlanmıştır. 2009 yılından günümüze kadar kullanılan, televoting ve müzik sektörünün profesyonellerinden oluşan jürilerin oylarının yarı yarıya birleştirilmesi ile oluşturulan oylama yönetimi her yıl olduğu gibi 2015 yarışmasında da kullanılmıştır. Bu sisteme göre her katılımcı ülkenin müzik endüstrisinde profesyonel beş jüri üyesi bulunmalıdır. Ülkelerin ulusal jüri üyelerinden her biri, kendi ülkesi dışında diğer ülkelere oy vermek zorundadır. Her jüri üyesi beğendiği on ülkeyi ilk sıradan son sıraya doğru sıralar. Aynı şekilde tele oylama uygulamasından en çok oy alan ilk on ülkede sıralanır. Jüri oylarının tam sıralaması ve halk oylarının tam sıralaması birleştirilerek ülkenin yarışmacılara vereceği oylar ortaya çıkarılır ve birinci sırada yer alan yarışmacı ülke 12 puan, en alt sırada yer alan yarışmacı ülke 1 puan alır. Bir tele oylama durumunda (teknik sorunlar/oyların yetersizliği) veya jüri hatası (teknik sorun/kuralların ihlali) sonucunda ülkeler sadece tele oylama/jüri oylamasını baz alabilir. Bu yılın katılımcı ülkelerinin jüri üyeleri 1 Mayıs 2015 tarihinde EBU tarafından açıklanmıştır. Her ülkenin beş tane olmak üzere toplamda iki yüz yetmiş jüri üyesi bulunmaktadır. Ulusal jürilerin her beş üyesinin ismi, 1 Mayıs 2015 tarihinden yarışmanın başlangıcına dek açıklanmış ve yarışmanın ardından jüri üyeleri yapmış oldukları sıralamaları açıklamak zorunda kalmıştır. Bu uygulama 2014 yılında EBU tarafından oylama sisteminin daha şeffaf olması ve herhangi bir oy avcılığının olmaması amacıyla yapılmıştır. Buna ek olarak her bir jüri üyesi, geçmişte ikiden fazla kez bu görevde bulunmamış olmalı, oy gününde en az on altı yaşında olmalı, herhangi bir katılımcı ülkenin yayın kanalı çalışanı olmamalı, müzik endüstrisinde çalışır olması, temsil ettikleri ülkenin vatandaşı olmalı, yarışmacılarla herhangi bir bağı olmaması ve tarafsızlığına göre oy vermesi gerekmektedir. Ev sahibi şehrin devir teslim töreni ve Yarı finalde yarışan Otuz üç ülkenin hangi yarı finallerde yarışacağı 26 Ocak 2015 tarihinde Viyana Belediye Binası'nda yapılan kura ile belirlenmiştir. Bu törenin sunuculuğunu Andi Knoll ve Kati Bellowitsch üstlenmiştir. Doğrudan finalist olan yarışmacı ülkeler (Almanya, Birleşik Krallık, Fransa, İspanya, İtalya, Avustralya ve Avusturya) dışında kalan ülkelerin adları, önceki on yıldaki oylama kalıplarına dayalı olarak beş fanusa ayrıldı. Bu fanuslardan çekilen 17 ülke 19 Mayıs 2015'teki birinci yarı finale dahil oldu, diğer 16 ülke ise 21 Mayıs 2015'te ikinci yarı finalde yarışmıştır. Fanuslar, tele oylama ortağı Digame tarafından aşağıdaki gibi belirlenmişlerdir: Daha önceki yıllarda olduğu gibi ülkelerin yarı final/finalin hangi kısmında sahne alacakları ev sahibi yayıncı tarafından karar verilmiş ve EBU Yönetim Danışmanı ve Referans Grubu tarafından onaylanmıştır. 2013 yılından bu yana olduğu gibi yarışmacıların sahneye çıkış sıraları, gösterileri daha heyecanlı hâle getirmek, tüm yarışmacıların sahne dışına çıkışında zaman kazanmak, birbirine benzeyen şarkıların art arda sergilenmesini engellemek amacıyla delegasyon ekibi yerine yapımcılar tarafından belirlendi. 16 Mart 2015 tarihinde Viyana'da gerçekleştirilen bir delegasyonlar toplantısı sırasında ev sahibi ülke Avusturya'nın finalde on dördüncü sırada sahne alacağı belirlendi. 23 Mart 2015 tarihinde ise her iki yarı final için de sahneye çıkış sıraları kamuoyuna duyuruldu. Buna göre birinci yarı final Moldova ile ikinci yarı final ise Litvanya ile başladı. Yarı finallerden sonra gerçekleştirilen finalistlerin basın toplantıları ve doğrudan finalde yarışan ülkelerin (Avustralya, Almanya, Birleşik Krallık, Fransa, İspanya ve İtalya) temsilcilerinin 22 Mayıs 2015 tarihinde gerçekleştirilen ilk bireysel basın toplantılarında, şarkıcıların çektikleri kuralar sonucunda ülkelerin finalin hangi kısmında sahneye çıktıkları belirlenmiştir. Buna göre de final Slovenya ile başlamış ve İtalya ile bitmiştir. 31 Temmuz'da EBU, Eurovision Şarkı Yarışması'nın 60. yıl dönümünde bir kutlama olarak genel logosunu yeni ve daha iyi grafiklerle yenilenmiş bir sürümünü yayımladı. 11 Eylül 2014 tarihinde ise 2015 Eurovision Şarkı Yarışmasının sloganı "Köprüler kuralım" olarak belirlendi. ORF Genel Müdürü Alexander Wrabetz yarışmanın sloganınını şöyle yorumladı: "Viyana'da yapacağımız şarkı yarışması ile müzik tarzı, kültürler ve diller arasında köprüler kurmak istiyoruz. Bütün Avrupa'yı birleştiren bu gücün ışığında, ülkeler arasında köprüler inşa etmek ve katılımların olmasını amaçlıyoruz." Yarışmanın tematik grafik tasarımı, 25 Kasım 2014 tarihinde Avrupa Yayın Birliği tarafından yayınlandı. Tema çeşitliliğini ve köprüler kurmayı sembolize etmek amacıyla dalgalı küreler kullanıldı. Temanın renkleri aynı zamanda sanatçı, şarkı ve seyircilerin müzikal çeşitliliğini ve tarzlarını temsil ederken bireyselliği vurgulamıştır. Yarışmacılar slogana ithafen final gösterisinin başında arenaya özel ışık efketleri ve süslemeler ile hazırlanan "sihirli köprü" ile girmiştir. Ülkeler sahne almadan önce gösterilen ve yaklaşık bir dakika uzunluğundaki tanıtıcı görüntüler olan "postcardlar"da, tıpkı 2013 ve 2014 yılında olduğu gibi her ülkenin temsilcileri yer almıştır. Bu yılki kartpostalların konusu ise her yarışmacının Avusturya'dan bir kargo alması ve bu kargoyu açtıklarında Avusturya'nın dokuz eyaletinden birinde yapacakları görev ile ilgili nesneleri görmesi ve kendilerini bir anda Avusturya'da o görevi gerçekleştirirken bulmaları olmuştur. Yolculuklardaki görevler kültürden spora, ekonomiden bilime ve geleneklerden moderne değişir. Örneğin Estonya'nın temsilcileri aldıkları kargonun içinde spor eldivenlerini görmüş ve kendilerini bir anda Salzburg eyaletinin Mattsee şehrinde kendilerini kaykay yapmak için bekleyen çiftin önünde bulmuşlardı. Görev tamamlandıktan sonra ise bir hatıra fotoğrafı çektirmişler ve bu fotoğraf Viyana'nın bir meydanında sergilenmiştir. Bu yıl kısmen de olsa ilk defa kartpostal çekimleri katılımcıların ülkelerinde yapılmıştır. Bu yılki yarışmada, ekranın alt köşesinde yer alan, ülkelerin sahneye çıkış sırası ve isminin yazdığı yerin yanında ülkelerin üç harflik kısaltmaları halinde "hashtag"'ları yer almıştır. Örneğin, Birinci yarı finalin ilk ülkesi olan Moldova, sahneye çıktığında alt köşede "01 Moldovia #MDA" yazısı yer almıştır. Twitter'da ülkenin üç harflı hashtagları yazıldığında yanda otomatik olarak Eurovision kalpleri çıkmıştır. Aynı zamanda 2010, 2011 ve 2012 yarışmalarında olduğu gibi yarışmacılar sahneye çıkmadan önce kameraya selam vermiştir. Andi Knoll, Kurier gazetesiyle yaptığı bir röportajda 2015 Eurovision Şarkı Yarışması'nın sunuculuğunu yapabileceğini açıklamıştır. Conchita Wurst ise greenroom sunuculuğuyla ilgilendiğini Eurovision.tv'de duyurmuştur. 19 Aralık 2014 tarihinde, EBU ve ORF Mirjam Weichselbraun, Alice Tumler ve Arabella Kiesbauer üçlüsünün 60. Eurovision Şarkı Yarışması'nın sunucuları olacağı açıklanmıştır, böylece Eurovision tarihinde hepsi kadından oluşan bir sunucu komitesi ilk defa olmuştur. Wurst ise Yeşil oda sunucusu seçilmiştir. 2007 yılından bu yana ilk kez sunucular ikinci dil olan Fransızcaya ağırlık vermiştir. 2014 Mayıs ayında ev sahibi yayıncı ORF ve EBU arasında yapılan ana organizasyon ekibinin seçilmesi toplantısında, kurul temsilcileri tarafından Edgar Böhm yarışmaya 2015 yılında yönetmen olarak atandı. Yayınların resmî teknoloji ortağı ABD merkezli büyük yazılım ve bilişim şirketi Microsoft üstlenmiştir. Yarışmanın ışıklandırma ve aydınlatma ortağı Osram olmuştur. Diğer sponsorlar arasında havayolu şirketi Avusturya Havayolları ve posta şirketi Österreichische Post yer aldı. Bu yıl toplam 100.000 bilet satışa çıkarıldı. Bu biletler altı prova ve üç canlı yayın olmak üzere dokuz gösteriye dağıtılmıştır. Her gösteride yaklaşık 15.00 seyirci yer almıştır. Yarışmanın biletleri Kasım ayında satışa çıkarılacaktı. Fakat nedeni bilinmeyen bir sebep nedeniyle 21 Aralık 2014 tarihinde satışa çıkarılmıştır. Biletler satışa çıktığından itibaren 20 dakika içerisinde tükenmiştir. İkinci bilet satışı 29 Ocak, üçüncü ve son bilet satışı 27 Şubat 2015 tarihinde olmuştur. Nisan ayının ortasında ise provalar ve canlı gösteriler için 20.00 bilet daha satışa çıkmıştır. Avrupa Yayın Birliği (EBU) ve British Broadcasting Corporation (BBC) Eurovision Şarkı Yarışması'nın altmışıncı yıl dönümünü kutlamak amacıyla düzenlen konser programıdır. 22 Ekim 2014 tarihinde EBU Eurovision Şarkı Yarışması'nın altmışıncı yılını özel bir yıl dönümü gösterisi ile kutlamak için Birleşik Krallık televizyon kanalı BBC ile anlaştığını duyurmuştur. 2005 yılında da Eurovision Şarkı Yarışması'nın 50. yıl dönümü kutlaması yapılmıştı. Kutlama Londra'da Royal Albert Hall'da yapılacağı teyit edilmiş; Eurovision Birleşik Krallık yorumcusu Graham Norton ve 2013 Eurovision Şarkı Yarışması sunucusu Petra Mede sunucu olmuştur. Üye yayıncıların tekliflerinin değerlendirildiği açıklandı. 2015 yılının yapımcısı Edgar Böhm, 60. Eurovision Şarkı Yarışması yıl dönümün yapımcılığını BBC'nin üstleneceğini doğrulamıştır. Jon Ola Sand yarışmanın yıl dönümünü andığını söylemiştir. Gösterinin yapılacağı resmi olarak 3 Şubat tarihinde açıklanmış, BBC gösterinin 31 Mart 2015 tarihinde Eventim Apollo, Hammersmith, Londra'da yapılacağı teyit edilmiştir. Yarışmanın biletleri 6 Şubat tarihinde satışa sunulmuştur, on dört ülkeden on beş şarkıcı yarışmaya katılımlarını teyit etmiştir. Final oylamasında, Rusya puan alırken yuhalanmış ve ilk üçe girmesiyle büyük bir tepki almıştır. Rus şarkıcı Polina Gagarina Greenroom'da oylamayı izlerken ağlamış, medya bunu Rusya'nın yuhalanması nedeniyle olduğunu söylemiştir. Eurovision Yönetim Şefi Jon Ola Sand, "dostça bir savaş...siyasi bir savaş değil" diyerek Eurovision'un amacını vurgulamış, sunucu Alice Tumler final gecesi şunları söylemiştir: "Sloganımız 'köprüler kurmak' ve bu gece müzik politikanın üstünde olmalıdır..." Ama bu tavsiyeye rağmen, sahnede yuhalanmalar devam etmiş ve seyirciler yuhalanma seslerini alkış sesleriyle bastırmaya çalışmıştır. Avrupa Yayın Birliği, Karadağ ve Makedonya'nın finaldeki jüri oylarını nedeni açıklanmadan iptal etmiştir. EBU bu kararının ardından şunları söylemiştir: "Karadağ ve Makedonya'nın finaldeki jüri oyları PwC tarafından incelenmiş ve yarışmanın bağımsız gözlemcileri olan İcra Danışman ve Referans Grubu Başkanı kuruluna başvurularak iptal edilmiştir. Her iki ülkeninde oylaması %100 tele oylama üzerinden yapılmıştır. İki ülkenin jüri oyları Haziran ayında yapılacak kurul toplantısında ele alınacaktr." Gürcistan'ın final performansı sırasında buhar makinesi bozularak sahne gri dumanlarla kaplandı ve şarkıcı Nina Sublatti bir anlığına kayboldu. 23 Aralık 2014 tarihinde, otuz dokuz ülkenin 2015 Eurovision Şarkı Yarışması'na katılımları onaylanmıştır. ilk defa konuk ülke olarak katılmıştır ve , beş yıllık aradan ve ve , bir yıllık aradan sonra geri döndüklerini açıklamıştır. ise mali ve siyasi nedenlerden dolayı 2015 yılında katılmayacağını açıklamıştır. Son boşvuru tarihi 15 Eylül'de bitmiştir. Ülkeler, finansal nedenler dışında 10 Ekim 2014 tarihine kadar yarışmadan çekilebilir veya katılabilirler. 10 Şubat 2015 tarihinde, EBU, Avustralya ulusal kanalı SBS'nin uzun zamandır Eurovision'u yayınlaması ve ülkenin Eurovision'u takip etmesi üzerine 'yı 60. Eurovision Şarkı Yarışması'na davet etmiştir. EBU, yarı final ülkelerinin "finale kalma olasılığını" azaltmaması için Avustralya'yı ön eleme olmadan finale taşımıştır. Avustralya 60. yıl dönümü anısına bir defalığına Eurovision'a katılmış olacaktır ve eğer Avustralya Eurovision'u kazanırsa 2016 Eurovision Şarkı Yarışması'na geri dönebilecek fakat SBS'nin ev sahipliğinde farklı bir EBU üyesi ülkede düzenlemesi gerekecektir. EBU gelecek yarışmalarda da farklı ülkeleri Eurovision'a davet edebileceğini açıklamıştır. Avustralya'nın katılımıyla normalde yirmi altı olan finalist sayısı yirmi yediye yükselmiştir. Bu yarışma tarihinin en yüksek katılımı olmuştur. Bu katılımla beraber Okyanusya bölgesinin ilk katılımcısı Avustralya olmuştur. Michele Perniola ve Anita Simoncini Eurovision Çocuk Şarkı Yarışması'nda San Marino'yu temsil etmiştir. Perniola 2013 yılında, Simoncini ise The Peppermints grubunun "Breaking my Heart" şarkısı ile San Marino'yu 2014 yılında temsil etmiştir. Amber Bondin, 2012 Eurovision Şarkı Yarışması'nda adına yarışan Kurt Calleja tarafından seslendirilen This is the Night adlı şarkı için yardımcı olmuş ve Malta yarışmayı 21. olarak tamamlamıştır. Beyaz Rusya'yı temsilcisi olan Uzari, temsilcisi Anastasia Vinnikova'nın seslendirdiği "I Love Belarus" şarkısı için vokalistlik yapmıştır. 2015 Eurovision Ermenistan temsilcisi Genealogy grubu üyesi İnga Arşakyan, önceden 2009 Eurovision Şarkı Yarışması'nda Ermenistan'ı "Can Can" adlı şarkı ile temsil etmiş ve 92 puanla onuncu olmuştur. 2008 Eurovision Şarkı Yarışması'nda Azerbaycan'ı Elnur & Samir ikilisi Day After Day isimli şarkıyla temsil etmiş ve 8. olmuşlardır. Bu yıl Elnur Hüseynov ülkesini tek başına "Hour Of The Wolf" isimli şarkıyla temsil etmiştir. Sloven ikilisi Maraaya grubunun üyesi Raay, 2014 yılının Slovenya temsilcisi Tinkara Kovač tarafından seslendirilen "Spet (Round and Round)" şarkısının vokalini yapmıştır. 2010 yılında İzlanda'yı temsil eden Hera Björk, bu yıl tekrar yarışmaya dönmüştür.. Halk ve jüri oylamasının kombine edilmesi sonucunda ortaya çıkan yarı final sonuçları finalden kısa bir süre sonra ayrıştırılmış olarak da kamuoyuna duyurulmuştur. 16 ülke bu yarı finalde yarışmıştır. Avustralya, Avusturya, Fransa ve İspanya, bu yarı finalde oy kullanmıştır. Turuncu renkle işaretlenen on şarkı finale yükseldi. 17 ülke bu yarı finalde yarışmıştır. , , ve , bu yarı finalde oy kullanmıştır. Turuncu renkle işaretlenen on şarkı finale yükseldi. Aşağıdaki tablo, birinci yarı finalde oy kullanan ülkelerin 12 puanlarını hangi ülkelere verdiklerini göstermektedir: Aşağıdaki tablo, ikinci yarı finalde oy kullanan ülkelerin 12 puanlarını hangi ülkelere verdiklerini göstermektedir: %50 jüri %50 halk oylamasının getirildiği 2009 yılından bu yana ilk kez halk oylaması birinciyi seçemedi. Aşağıdaki tablo, finalde oy kullanan ülkelerin 12 puanlarını hangi ülkelere verdiklerini göstermektedir: Bir ülkenin Eurovision Şarkı Yarışması'a katılması için potansiyel bir Avrupa Yayın Birliği (EBU) aktif üyesi olması gerekir. EBU 56 aktif ülke için 2015 Yarışması katılım davetiyeleri gönderdi. Kırk ülke katılımlarını teyit etmiştir, diğer ülkeler ise neden katılmadıklarını aşağıdaki listede açıklamışlardır. Organisation Générale des Amateurs de l'Eurovision (Türkçe: "Eurovision Hayranları Genel Topluluğu") veya yaygın olarak bilinen kısaltılmış ismi ile OGAE, Eurovision Şarkı Yarışması'nın iki büyük uluslararası hayran kulübü ağlarından birisidir. Kulübün Avrupa'da pek çok şubesi vardır. OGAE, 1984 yılında Finlandiya'da çalışmalarına başlamıştır. Eurovision Şarkı Yarışması'nda en az bir kez yer almış tüm ülkeler kendi OGAE kulüplerine sahip olabilirler. yarışmaya katılmayan diğer ülkeler ise 2004 yılında "OGAE Rest of World" (OGAE Dünyanın geri kalanı) ismi altında birleştirilmiştir. Topluluk her yıl kar amacı gütmeyen dört yarışma (Şarkı Yarışması, İkinci Şans Yarışması, Video Yarışması ve Ev Yapımı Besteler Yarışması) düzenler. Her yıl yarışmadan önce, yarışmaya katılan şarkıları oylamak OGAE hayran kulüpleri için bir gelenek haline gelmiştir. 1 Mayıs 2015 tarihinde 2015 yarışmasında yer alan şarkılar kırk hayran kulübü tarafından yarışma ile aynı oylama formatında oylanmıştır. Marcel Bezençon Ödülleri ilk defa 2002 Eurovision Şarkı Yarışması sırasında Tallinn, Estonya'da yarışma finalindeki en iyi şarkıları onurlandırmak üzere verilmiştir. Söz konusu ödül töreni fikri Christer Björkman (1992 Eurovision Şarkı Yarışması'nda İsveç'i temsil etmişti ve günümüzde İsveç delegasyonunun başkanıdır) ile Richard Herrey (1984 Eurovision Şarkı Yarışması'nı İsveç adına kazanan Herreys grubunun bir üyesi)'e aittir. Ödüllere, kendisini onurlandırmak amacı ile, Eurovision Şarkı Yarışması'nın kurucusu olarak kabul edilen Marcel Bezençon'un ismi verilmiştir. Ödüller; Basın Ödülü, Artist Ödülü ve Besteci Ödülü olmak üzere üç ayrı kategoride 23 Mayıs 2015 tarihinde yapılan final sonrasında verilmiştir. Barbara Dex Ödülü, 1997 yılından beri House of Eurovision isimli hayran sitesi tarafından gerçekleştirilen bir oylama sonucunda en kötü giyinen şarkıcıya verilen mizahi bir ödüldür. Ödülün ismi, 1993 yılında kendi tasarladığı elbiseyi giyen ve sonuncu gelen Belçikalı şarkıcı Barbara Dex'ten gelmektedir. 2015 yılında yarışma 197.000.000 izleyiciye ulaştı. Böylece izleyici sayısı önceki baskıya göre 2.000.000 arttı. Aşağıdaki tablo yayınlayan bazı ülkelerdeki izlenme verilerini göstermektedir. Aşağıdaki sıralama, ülkelerin performanslar sonunda oylarını verdiği sıralamaya göre oluşturulmuştur. Algoritma, oylamaya daha fazla heyecan katmak için 2011 yılına benzer şekilde kullanılmıştır. Oy sözcüleri, ülkelerin adlarının yanlarında yazılmıştır. Notlar Eurovision Song Contest: Vienna 2015, 2015 yarışmasının resmî albümüdür. Avrupa Yayın Birliği ve Universal Music Group tarafından 20 Nisan 2015 tarihinde satışa çıkmıştıt. Albüm kırk ülkenin yarı finalde ve finalde yarışan, finale yükselemeyen şarkılarını dahil tümünü içermektedir. Jenő Buzánszky Jenő Buzánszky (4 Mayıs 1925, Újdombóvár - 11 Ocak 2015, Esztergom) eski Macar millî futbolcu ve teknik direktör. Macaristan'da sağ bek mevkisinde görev yapmaktaydı. 1950'li yıllarda Güçlü Macarlar olarak bilinen efsanevi Macaristan millî takım kadrosunda yer almayı başarmıştır. Efsanevi kadroda, Ferenc Puskás, Zoltán Czibor, Sándor Kocsis, József Bozsik ve Nándor Hidegkuti gibi tanınmış futbolcularda yer almaktaydı. Altın kadroda yer alan oyuncular arasında Honved veya MTK Budapest takımlarında forma giymeyen tek oyuncuydu. Altın takımın kalecisi Gyula Grosics ile birlikte o kadroda hayatta olan tek futbolcudur. Buzánszky, kulüp kariyerinde ise yalnızca iki takımda forma giymiştir. Bir yıl Pécs