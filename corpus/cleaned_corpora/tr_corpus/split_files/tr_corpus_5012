karşı siyasî faaliyetler giderek hız kazanmaktaydı. Bu yakın temastan sonra Ebû Müslim Horasanî, Horasan'daki Emevî karşıtı faaliyetleri idare etmekle görevlendirilip bu amaçla Horasan'a gönderildi. Horasan'ın hilâfet merkezine uzak ve yönetimin buradaki etkisinin oldukça zayıf olması, muhalefetin gelişip güçlenmesi için verimli bir zemin oluşturmaktaydı. Ayrıca burada cereyan eden kavimlerarası mücadelelerde Emevîlerin taraf tutması da kendilerine karşı olan hoşnutsuzluğun artmasına sebep olmaktaydı. Abbasiler de burayı siyasî faaliyetlerinin merkezi olarak kullandılar. Ebû Müslim, zalim Emevî saltanatını yıkan ayaklanmanın başkomutanıdır. Emevî saltanatı her türlü yozluğun merkeziydi. Geniş halk yığınları büyük baskılar altındaydı. Ehlibeyte küfür mecbur kılınmıştı. Her mescitte Ehlibeyte küfürler edilen vaazlar veriliyordu. Emevî yöneticilerinin halkın hâlinden haberleri yoktu. Onlar, kendi zevk-i sefalarının zirvesindeydiler. Bütün bunlara yıllardır sürdürülen Ehlibeyt düşmanlığının yarattığı öfke de katılınca isyan başladı. Ebû Müslim Horasanî, Horasan'da faaliyetlerini sürdürürken kendisi için önemli zorluklardan birisi, soyunun kesin olarak bilinmemesi idi. Türk, Arap, Kürt veya Fars kökenli olup olmadığı da kesin olarak bilinmemekteydi. Bu durum da Şiilerin ileri gelenlerinin kendisine şüphe ile bakmalarına ve hemen kabullenmemelerine sebep oldu. Fakat Ebû Müslim Horasanî, kısa sürede Mezopotamya'da sevilen ve sayılan bir kişi oldu. Bu durum ile bağlantılı olarak iki defa Merv'den ayrılmak zorunda kaldı. Ancak daha sonra tekrar buraya dönerek faaliyetlerini sürdürdü. Ayrıca İmam İbrahim'in de ondan yana tavır koyması ve Horasan'da lider durumunda olmasını istemesi, karşı tarafı kendisini kabul etmek zorunda bıraktırdı. Böylece devam eden ihtilâl hazırlıklarında giderek ön plâna çıkmaya başladı. Ebû Müslim Horasanî, özellikle 747 yılından itibaren yoğun propaganda faaliyetlerine girişti. Birçok kimse ile görüştü. Bir taraftan Abbasilerin propagandasını yürütürken diğer taraftan da isyancıları teşkilatlandırdı. Civarda bulunan yerleşim yerlerini dolaşarak insanlar arasındaki faaliyetlerini sürdürdü. Belli bir aşamadan sonra isyanın ne zaman gerçekleştirileceği ve ne zaman harekete geçileceği yavaş yavaş netleşmeye başladı. Arap olmayan unsurlar, Araplara karşı isyan hazırlıklarına girişirken tehlikeyi fark eden Araplar da hareketlenmeye başladılar. Ancak aralarındaki çekişmeler ve mücadeleler fazla olduğundan bir araya gelmeleri mümkün olmadı. Bu durumun farkında olan Ebû Müslim, bir araya gelmelerini engellediği gibi birlik olma girişmelerini de etkisiz hâle getirdi. Kabileler arasındaki ihtilafı körükleyerek birbirleriyle vuruşturdu. Horasan'daki gelişmelerden haberdar olan Emevîler harekete geçip en azından Araplar arasında ittifakı ve birlikte hareket etmelerini sağlamaya çalıştılar. Ancak bir netice alamadılar. Çünkü harekete geçen Ebû Müslim, şehirleri art arda zapt etmeye ve bölgeye hâkim olmaya başladı. Kendileri üzerine gönderilen Emevî birliklerini bozguna uğrattı. Bu yenilgi üzerine Horasan'daki Emevî hâkimiyeti hemen hemen tamamen ortadan kalktı. Emevî hâkimiyeti burada son bulurken Abbasî hâkimiyeti kuruldu ve Ebû Abbâs `Abd Allâh "es-Seffah" halife unvanını aldı. Horasan'a vali olarak tayin edilen Ebû Müslim ise bozulan düzenin yeniden kurulmasıyla görevlendirildi. Bu arada yakın bölgelerde meydana gelen ayaklanma ve isyan hareketleri Ebû Müslim'in de desteğiyle bastırıldı. Emevî hanedanının ortadan kalkmasında önemli katkısı olan ve Abbasî Devleti'nin kurulmasında ön saflarda yer alan Ebû Müslim, giderek güç kazandı. Bölgedeki etkisi ve gücünün giderek artması, Abbasî yönetimini rahatsız etmeye ve kendisinden şüphelenmelerine sebep oldu. Horasan'da bazı vali ve idareciler vasıtasıyla Ebû Müslim'in gücünü kırma ve isyan çıkarma teşebbüsleri akim kaldı. Ebû Müslim, bu tür girişimleri etkisiz hâle getirerek isyan teşebbüslerinin önüne geçti. Devlet içindeki itibar ve nüfuzu daha da arttı. Halifenin kardeşi olan Ebu Cafer Mansur, bu durumdan büyük rahatsızlık duymaya başladı. Bu şahsın ortadan kalkması gerektiğini, kendisine karşı harekete girişilmesini istediyse de halifeyi ikna edemedi. Kardeşinin yerine geçip halife olan Ebu Cafer Mansur, halifeliğinin ilk yıllarında büyük sıkıntı yaşadı. Amcasının hilâfete geçme teşebbüsü Ebû Müslim'in de yardımıyla etkisiz hâle getirildi. Halifenin amcasının kuvvetleriyle yapılan savaşın kazanılmasından sonra mevzubahis şahıs kaçmak zorunda kaldı. Hazine ve malları Ebû Müslim'in eline geçti. Bu gelişme, Ebû Müslim'in gücünü daha da arttırırken halifenin de rahatsızlığını arttırdı. Çünkü bir komutanın gereğinden fazla güce ulaşması, idarenin üzerinde büyük baskıların oluşmasına sebep olmakta, ileride meydana gelecek kargaşa için önemli bir zemin teşkil etmekteydi. Eline geçirdiği hazineleri merkeze yollaması istendi. Ebû Müslim, bu teklifi reddetti. Birkaç menfî gelişmeden sonra Ebû Müslim, ikna edilerek Halife'nin huzuruna çıkarıldı. Huzura çıkarılmadan önce Ebu Câfer Mansur ve devletin ileri gelenleri karşılamada hazır bulundu. Daha sonra, Ebu Câfer Mansur ile bir görüşme yaptı. Bu esnada saraya önceden yerleştirilen adamlar üzerine salınarak öldürüldü (755). Ebu Müslim Horasani, İslam tarihinin tanığı ve sanığıdır. Emeviler ve Abbasiler döneminin halk kahramanıdır. Sadece tarihin figüranı değil baş aktörüdür. Gerçek bir tarih yaratıcısıdır o. Köle iken ihtilal önderliğine yükselen bir efsane insandır. Horasan Spartaküsü derler adına. Bu yüzden bölge halklarından Türkler, Farslar, Araplar kendisine sahip çıkmış, onu öz evlatlarıymış gibi benimsemiş; her kavim, "Ebû Müslim bizdendir" diyebilmiştir. Adına menkıbe ve destanlar yazılmış, Batıni akımlarca 'tanrı-insan' olarak algılanmıştır. Ebu Müslim ölmemiş, ak güvercin donuna bürünüp gökkuşağında gezer olmuş. Alevi tarihinin kılavuzluğunu yapmış. Ona türlü türlü adlar verilmiş: Köle İbrahim, İbrahim bin Osman, Heyyakan, Hetkan, Abdurrahman bin Müslim, Bihzadan, Horasan Teberdarı, vs. Adı gibi kökeni de esrar perdesiyle örtülüdür. Ebu Müslim Horasani serdar ve hakim olup, Horasan’daki dini ve siyasi hareketin başına geçerek, Emevileri deviren ve Abbasileri tahta çıkaran muhteşem bir siyasetçidir. Ebu Müslim Horasani’nin katli, özellikle onun uluhiyetine inanan İran Mecusileri arasında pek fena akisler uyandırmış ve ayaklanma çıkmıştı. Sonraları zuhur eden Ehl-i sünnet dışı fırkalar, Babekiler ile Hürremiler ve Batıniler kendi itikatlarının menşei ve tarikatlerinin kurucusu olarak Ebû Müslim’i göstermişlerdi. Ayrıca Şiiliğin az-çok yayıldığı bölgeler ahalisi arasında da büyük kahraman olarak tanınmış ve onun adına aslı olmayan romanlar ve destanlar yazılmıştır. İsyanı başlatan ve yöneten Ebu Müslim’di. Ebu Müslim isyana katılımları arttırıyor ve sadece Ehlibeyt taraftarlarını değil, Emevi iktidarına karşı rahatsız olanları da örgütlüyordu. İsyan gelişip yayıldıkça ve artık kazanacağı kesinleşince, devreye Muhammed’in amcası Abbas’ın sülalesi de girmeye başladı. Hâlâ neden ve nasıl iktidarın Abbasilere bırakıldığı bilinmemektedir. Bilinenler, Ebu Müslim’in Emevi ordusunu yenip, Emevi saltanatına son verdiğidir. Ayaklanma zafer ile ve Abbasoğulları’nın iktidarı almaları ile noktalanmıştı. Abbasi Hanedanı'nın kuruluşuna vesile olan Ebû Müslim, kendi şahsi düşmanlarına olduğu kadar, Abbasilerin düşmanlarına karşı da şiddetli hareket etmekten geri durmamıştır. Tarihler kendisini çok soğuk kanlı, ketum, hasud ve kindar, aynı zamanda insafsız ve merhametsiz bir kişi olarak zikretmişlerdir. Aslında Ebu Müslim Horasani yaptığı işlerin neticesini göremediği gibi, cehaletiyle pek çok Müslüman kanının dökülmesine de sebeb olmuştur. Daha sonraki süreçte Abbasoğulları da Emevi zulmünü aratmayacak davranışlarda bulunmuşlardı. Zaferin sorumlusu ve sahibi Ebu Müslim halk tarafından çok seviliyordu. Bu ilgi Abbasi halifesini korkutmuştu. Ebu Müslim’i kendisine rakip görmeye başlamıştı. Bunun sonucunda Ebu Müslim 755 yılında Abbasi halifesi tarafından ortadan kaldırıldı. Yolun Açık Olsun (Ferhat Göçer albümü) Yolun Açık Olsun, Ferhat Göçer'in 2 Şubat 2007'de DMC Müzik desteği ile çıkarttığı ikinci albümüdür. Kendi adını koyduğu 2005 yılındaki ilk albümüne nazaran daha slow çalışmalar bu albümde yer almıştır. Ayrıca klasik batı müziğinden Türkçe pop müziğine bir tarz geçişi yapmıştır. Arkadiusz GÅ‚owacki Arkadiusz Głowacki (; d. 13 Mart 1979, Poznań), en son Polonya Ligi takımlarından Wisła Kraków'da forma giymiş ve defansta görev yapmış Polonyalı eski futbolcudur. 1979 yılında Polonya'nın batısındaki Poznań'da doğan Głowacki, futbola "TPS Winogardy" takımında başladı. Ardından "SKS 13 Poznań"'da da oynadıktan sonra 1995 yılında Lech Poznań'ın altyapısına girdi. İki yıl sonra A takıma yükselerek 7 Mayıs 1997'de Amica Wronki'ye karşı oynanılan maçta ilk kez bir lig maçına çıktı. 2,5 yıl Lech Poznań'da oynayıp 75 maça çıkan Głowacki, 1999-00 sezonunun devre arasında Wisła Kraków'a transfer oldu. İlk sezonunda 6 maçta oynamasına rağmen 2 gol attı ve ertesi sene ilk kez şampiyonluk sevinci yaşadı. 2005 yılında takım kaptanlığına getirilen Głowacki, 10 yıl oynadığı Kraków'da 6 lig 2 de kupa sevinci yaşarken, 204 karşılaşmada 6 gole imza attı. Ayrıca 2009'da Polonya Ligi'nin en iyi defans oyuncusu ödülüne layık görüldü. Polonyalı futbolcuyla 2010 yılının Mart ayından itibaren ilgilenmeye başlayan Trabzonspor, 15 Haziran 2010'da Głowacki ile 1 yılı opsiyonlu olmak üzere 3 yıllık sözleşme imzaladı. Głowacki böylece Trabzonspor'un tarihindeki 77. yabancı futbolcusu olurken, 3. Polonyalı'sı oldu. Polonyalı'nın yeni takımında 4 numaralı formayı giyeceği açıklandı. Bordo mavili takımda ilk maçına 7 Ağustos 2010'da Bursaspor'la oynanılan ve 3-0 kazanılan Türkiye Süper Kupası finalinde çıkan Głowacki, hem yeni takımıyla ilk başarısını kazandı hem de karşılaşmada başarılı bir performans sergiledi. Polonyalı futbolcu, ligin ikinci haftasında Fenerbahçe ile oynanılan ve 3-2 kazanılan maçta takımının son golünü atmasına rağmen, 62. dakikada sakatlanarak oyundan çıktı. Maçın ardından yapılan kontrollerde kendisine iç yan bağ sakatlığı teşhisi konulan oyuncu, üç ay boyunca hiçbir karşılaşmada forma giyemedi. 7 haftalık aradan sonra ilk kez Konyaspor maçında oynamasına rağmen bu maçın son dakikalarında bir kez daha sakatlandı. Çekilen MR sonucunda Głowacki'nin arka adalesinde birinci derecede kas yırtığı teşhis edildi. Sakatlığının düzelmesiyle sezonun ikinci yarısında tekrar forma giymeye başlamasına rağmen, 19. haftadaki Fenerbahçe maçına sonradan dahil oldu ve karşılaşmanın 70. dakikasında ikinci sarı karttan dışarı atıldı. Głowacki bu maçtan 4 hafta sonraki 3-3 biten Kayserispor maçının son dakikalarında bordo mavililere 1 puanı getiren golü attı. Polonyalı futbolcu Trabzonspor'daki ilk sezonunda sadece 15 lig maçına çıkıp, 2 gol atabildi. Głowacki, 2011-12 sezonu öncesinde Ceyhun Gülselam'ın takımdan ayrılmasıyla boşa çıkan 6 numaralı formanın yeni sahibi oldu. millî takıma ilk kez 2002'de çağrılan Głowacki, 10 Şubat 2002 tarihinde Faroe Adaları ile oynanılan maçta ilk kez millî formayı giydi. Aynı yıl düzenlenen dünya kupası için teknik direktör Jerzy Engel tarafından 23 kişilik kadroya alındı. Polonya D grubunda sonuncu olurken, Głowacki sadece grubun son maçında ABD ile oynanılan ve 3-1 kazanılan karşılaşmada oynayabildi. "Beyaz Kartallar"'ın defansında as olarak yer alamayan Polonyalı futbolcu şu ana kadar sadece 26 kez millî formayı giydi. James Marsh James Marsh (d.30 Nisan 1963 Truro, Cornwall) Oxford Üniversitesi'nden mezun olan Marsh, 1998'de Galli müzisyen John Cale hakkında belgesel bir film çekerek kariyerine başladı. Troubleman ve The Burger and the King belgesellerini çekti. BAFTA ödülü kazanan Marsh, son olarak Teldeki Adam belgeselini çekti. Marsh eşi ve iki çocuğuyla Danimarka, Kopenhag'da yaşamaktadır. Antonín Dvořák eserleri listesi Çek asıllı besteci Antonín Leopold Dvořák'in tüm müzik eserlerinin listesi. Listedeki "B" sütunu bestecinin eserlerinin bir katoloğunu hazırlamıs olan muzikolog Jarmil Burghauser'in esere verdigi dizin numarasını göstermektedir. Gölcük Yaylası Gölcük Yaylası Konyanın Yalıhüyük ilçesinin yaylalarından bir yayladır. Kaynak suları oldukça soğuk ve saf olan Gölcük Yaylası'nda Eski adıyla Çıracı olarak bilinen su kaynağı en soğuk olanıdır. Yaylada çam ormanlığı ve diğer Toros ağaç çeşitleri ile oksijeni bol bir yayladır. Gölcük yaylasında kekik ve birçok endemik, botanik bitki bulunmaktadır. Gölcük Yaylasında ingilyazı olarak bilinen bölgede tarihi Lahit mezarlar bulunmaktadır. Tarihi eserlere sahip çıkılmamasından dolayı Lahit mezarlar define avcıları tarafından soyulmuş ve birçok tarihi eser de kırılmıştır. Yalıhüyük'e ait birçok eser belki de bu gün müzelerde sergilenmektedir. Mohammadou Idrissou Mohammadou Idrissou (d. 8 Mart 1980, Yaoundé), forvet pozisyonunda görev yapan Kamerunlu millî futbolcudur. Profesyonel kariyerine 2012 yılında Racing FC Bafoussam kulübünde başladı. Daha sonra sırasıyla Cotonsport Garoua, FSV Frankfurt, SV Wehen, Hannover 96, MSV Duisburg, SC Freiburg, Borussia Mönchengladbach, Eintracht Frankfurt, 1. FC Kaiserslautern, Maccabi Haifa, Shkëndija ve KFC Uerdingen 05 kulüplerinde oynadı. 2004 Afrika Uluslar Kupası'nda Kamerun millî futbol takımı kadrosunda yer aldı. Bu turnuvada ilk turda grubunu birinci olarak bitiren Kamerun, yarı-finallar için yapılan eleme maçlarında elendi. Idrissou Kamerun millî futbol takımında toplamda 27 maçta oynadı. 2004 Afrika Uluslar Kupası'nın dışında, 1999 FIFA Dünya Gençler Şampiyonası ve 2010 FIFA Dünya Kupası turnuvalarında da Kamerun millî takımının formasını giydi. Haven (dizi) Haven, 9 Temmuz 2010 tarihinde Syfy kanalında başlayan ABD doğaüstü drama televizyon dizisi. Senaryo yazarlığını, Stephen King'in "The Colorado Kid" romanından uyarlayan Sam Ernst ve Jim Dunn yaptı. İlk sezon 13 bölümden oluştu. Dizinin 13 bölüm süren ikinci sezonu 15 Temmuz 2011'de başladı. Dizi, on üçer bölümlük üçüncü ve dördüncü sezonlarıyla devam etti. 28 Ocak 2014'te, dizinin beşinci ve son sezonunun 26 bölümden oluşacağı duyuruldu. Sezonun ilk yarısı 2014 sonbaharında, ikinci yarısı ise 2015'te ekrana geldi. Dizinin yayın hakları, Kanada ve İskandinavya hariç olmak üzere paralı uluslararası Syfy kanallarına ait olacağı belirtildi. Kurnaz ve kendinden emin FBI ajanı Audrey Parker (Emily Rose), sıradan bir dava için unutulmuş bir küçük kasaba olan Haven'a gelir. Çok geçmeden olayların üzerine gitmesini sağlayan merakı, onu doğaüstü garip olayların merkezine çeker. Kasaba halkının doğaüstü etkilerden dolayı acı çeken kişiler olduğunu fark eder. Ekim 2009'da, E1 Entertainment Stephen King'in "The Colorado Kid" adlı romanına dayalı bir televizyon dizisinin yapımına başlayacağını duyurdu. Yapım şirketi, ilk olarak dizinin on üç bölüm olarak yayınlanmasının planlandığını belirtti. Kasım ayında Syfy bu diziyi satın aldığını açıkladı. Pilot bölümünün yazarlığını Sam Ernst ve Jim Dunn yaptı. Şubat 2010'da, Emily Rose'un Audrey Parker adlı karakteri canlandırarak başrol oyuncusu olacağı duyuruldu. Mart ayında ise son olarak Eric Balfour ve Lucas Bryant'nında rol alacağı bildirildi. Ayrıca Kanadalı yayımcı Canwest Global Communications Mart ayında dizinin Kanada için kazanılmış haklarını aldı. Nisan 2010'da, pilot bölüm için Adam Kane ile anlaşıldı. Haven'ın çekimleri 20 Nisan 2010'da başladı ve çekimler Chester, Yeni İskoçya ve Kanada eyaletinin güney kıyısı boyunca ilerleyen UNESCO tarafından Dünya mirası listesine alınan kent olan Lunenberg, eyalet başkenti Halifax ve Mahone Bay'da yapılmaktadır. Programın başlangıç bölümü, 9 Temmuz'da ABD'nin SyFy kanalında, 12 Temmuz'da ise Kanada'nın Showcase kanalında yayınlanmaya başladı. Ekim 2010'da uluslararası pazarlarda da yayınlanabilir olacağı söylendi. Oyuncu listesinde Emily Rose, Eric Balfour, Lucas Bryant, Richard Donat ve "Trailer Park Boys"'da Dave Teagues karakterini canlandıran John Dunsworth yer almaktadır. Vincent Aboubakar Vincent Aboubakar (d. 22 Ocak 1992, Yaoundé), santrafor mevkinde forma giyen Kamerunlu futbolcudur. Portekiz ligi ekiplerinden Porto'ta ve Kamerun millî futbol takımında forma giymektedir. Aboubakar, kariyerine Cotonsport Garoua'da başladı ve 2009 yazında takımı Elite One Ligi'ne yükseldi. 26 Mayıs 2010'da bonservis bedelsiz FC Valenciennes takımına transfer oldu. Yeni takımında 9 numaralı formayı giymeye başladı. Ligue 1'de 17 maç, Coupe de la Ligue'de 2 maç, Coupe de France'ta ise 1 maç oynayıp toplam 20 maçta 4 gol ve 1 asistlik performans sergiledi. 2011-12 sezonunu, toplam 31 maçta (Ligue 1 27 maç, Coupe de France 4 maç) 8 gol ve 6 asist ile tamamladı. 2012-13 sezonunda ise çıktığı 30 maçta (Fransa Ligue 1 28 maç, Coupe de la Ligue 1 maç, Coupe de France 1 maç) 3 gol ve 2 asistte kaldı. 2013 yazında bonservissiz olarak bir başka Ligue 1 ekibi FC Lorient'e transfer oldu. 2013-14 sezonunda forma giydiği 36 maçta (Ligue 1 35 maç, Coupe de la Ligue 1 maç) 16 gol atarken 8 de asist yapmıştı. Aboubakar, 24 Ağustos 2014'te 3 milyon € bonservis bedeliyle Portekiz ekibi Porto'ya transfer oldu. 14 Eylül 2014'te Vitória Guimarães karşısında Porto formasını ilk kez giydi. 3 gün sonra kariyerinin ilk UEFA Şampiyonlar Ligi maçına çıktı ve BATE Borisov'u 6-1 yendikleri maçta bir de gol kaydetti. Aboubakar, ilk Şampiyonlar Ligi deneyiminde dört maçta oynarken üç kez gol atarak dikkat çekti. 25 Ekim 2014'te ligde çıktığı ikinci maçta ise FC Arouca'ya gol attı. Aboubakar, Porto'daki ilk yılını toplamda 20 maçta (Liga NOS 14 maç, Şampiyonlar Ligi 4 maç, Taça CTT 2 maç) attığı 8 gol ve yaptığı 4 asistle tamamladı ve lig ikinciliği yaşadı. 2015-16 sezonunda performansını daha da arttırdı. Ligdeki ilk maçında Vitoria'ya iki gol atıp, takıma galibiyeti getiren isim oldu. Şampiyonlar Ligi'nde oynadığı ilk maçta da FK Dinamo Kyiv'e iki gol attı. Bu sezon toplam 42 maçta (Liga NOS 28 maç, Şampiyonlar Ligi 6 maç, Taça de Portugal Placard 5 maç, UEFA Avrupa Ligi 2 maç, Taça CTT 1 maç) forma giyen oyuncu 18 gol ve 3 asistlik performans sergiledi ve takımının en golcü ismi oldu. 27 Ağustos 2016 tarihinde, Süper Lig takımlarından Beşiktaş'tan yapılan açıklamayla, Vincent Aboubakar’ın transferi için görüşmelere başlandığını duyuruldu. Kamerunlu futbolcu aynı gün havayoluyla İstanbul’a geldi. Aboubakar, 29 Ağustos'ta, Fulya’da bulunan Acıbadem Sports‘ta sağlık kontrolünden geçti. Ardından kulüp televizyonunun yayına katılıp, transferiyle ilgili duygu ve düşüncelerini anlattı. Daha sonra Beşiktaş, oyuncunun kiralanması için anlaşmaya varıldığını ve Porto kulübüne 2016-17 sezonu kiralama bedeli olarak 2,5 milyon € ödeneceğini belirtti. Kulüp oyuncuya da bir yıl için 3,3 milyon € ve puan başı ücret ödeyeceğini açıkladı. Aboubakar Süper Lig'deki ilk golünü, takımının 8. hafta kendi sahasında karşılaştığı Antalyaspor'a 45. dakikada attı. Aynı maçın 89. dakikasında Talisca'nın attığı golün asistini de yapmıştı; Beşiktaş Antalyaspor'u 3-0 mağlup etti. Ligin ilk yarısında fazla etkili bir performans gösteremeyen Aboubakar, ikinci yarıda ise Beşiktaş'ın en dikkat çeken oyuncularından oldu. Son haftalarda üst üste attığı goller ve yaptığı asistler ile Beşiktaş'ın üst üste ikinci lig şampiyonluğuna büyük katkıda bulundu. Beşiktaş, UEFA Şampiyonlar Ligi kura çekimi sonucunda B grubunda SL Benfica, SSC Napoli ve FK Dinamo Kyiv ile eşleşti. 20 Ekim 2016 tarihinde, Napoli ile San Paolo Stadyumu'nda oynanan maçta, Aboubakar 38. ve 86. dakikalarda iki gol kaydeti; Beşiktaş, Napoli'yi deplasmanda 3-2 mağlup ederek rakibinin 18 maçlık yenilmezliğine son verdi. Kamerunlu futbolcu Benfica ile iç sahada oynanan grubun beşinci maçında, 89. dakikada Ricardo Quaresma'nın rabona ortasında skoru 3-3'e getiren ve maçın sonucunu belirleyen golü attı. Aboubakar son maçta ise ikinci sarı karttan oyundan atıldı ve cezalı duruma düştü. Şampiyonlar Ligi'ni üçüncü bitiren Beşiktaş, UEFA Avrupa Ligi son 32 turunda, Hapoel Beer Sheva takımı ile eşleşti. Aboubakar, cezası nedeniyle ilk maçta forma giyemezken 23 Şubat 2017 tarihinde, Vodafone Park'ta oynanan rövanş maçında 17. dakikada Beşiktaş'ı öne geçiren golü attı. Rakibini 2-1 yenen Beşiktaş, son 16 takım arasına adını yazdırdı. Vincent Aboubakar, UEFA Avrupa Ligi haftanın 11'ine seçildi. Beşiktaş JK, UEFA Avrupa Ligi son 16 turu ilk maçında, Karaiskakis Stadyumu'nda Olympiakos FC takımıyla karşılaştı. 53. dakikada Vincent Aboubakar beraberliği getiren golü attı. 1-1 biten maçın sonunda Vincent Aboubakar, UEFA Avrupa Ligi'nde bir daha haftanın 11'ine seçildi. Rövanş maçında da 10. dakikada Beşiktaş'ı öne geçiren golü attı. Ancak 39. dakikada rakip oyuncuya attığı kafa nedeniyle direkt kırmızı kart gördü. Maç sonrasında üç maç ceza alan futbolcu Beşiktaş'ın çeyrek final maçlarında oynayamazken, üçüncü maç cezasını ise bir sonraki sezon FC Porto'ya geri döndükten sonra Beşiktaş ile oynadıkları maçta forma giyemeyerek çekti. 2017-18 sezonu yaz döneminde Aboubakar'ın Beşiktaş'a ya da Fenerbahçe'ye bonservisi ile transfer olacağı konuşulsa da Aboubakar, Porto'da kalmayı seçti. Sezona çok iyi başlayan futbolcu, beş haftada beş gol atarak dikkat çekti. Aboubakar Eylül 2018'de, C.D. Tondela'ya karşı ön çapraz bağ yaralanması geçirdi. Ameliyat geçirdi ve takımda uzun süreli bir yokluğa neden oldu. Vincent Aboubakar, Beyrut'ta düzenlenen Frankofon Oyunları'na katılan Kamerun 20 yaş altı millî futbol takımı kadrosunda yer almıştı. A millî takımın formasını ilk kez, 29 Mayıs 2010 tarihinde Kamerun'un Slovakya'ya karşı oynadığı hazırlık maçında giydi. 2010 FIFA Dünya Kupası'na katılan 23 kişilik kadroda yer aldı. Aboubakar kadrodaki o dönem Kamerun'da ikamet eden tek futbolcuydu. Dünya Kupası kadrosuna henüz 18 yaşında giren futbolcu, kupadaki takımların kadrolarında yer verdiği en genç üç futbolcudan biriydi. 2017 Afrika Uluslar Kupası'nda, Kamerun A grubunda; Burkina Faso, ev sahibi Gabon ve Gine-Bissau ile eşleşti. Kamerun, 5 puan ile 2. olarak bir üst tura yükseldi. Çeyrek finalde rakipleri Senegal oldu. Stade de Franceville'de oynanan, normal süresi 0-0 berabere biten maç, uzatmalarda da gol olmayınca penaltılara gitti. Senegal'de Sadio Mané 5. penaltıyı kaçırdı; Kamerun'da ise son penaltıyı kullanan Vincent Aboubakar golü attı ve takımını yarı finale taşıdı. Bu turda Gana ile eşleşildi. Stade de Franceville'de oynanan maçın son dakikasında Christian Bassogog'un golünün asistini Aboubakar yaptı; Kamerun 2-0'lık skorla finalde Mısır'ın rakibi oldu. Stade d'Angondjé'de oyanan final maçının son dakikalarına 1-1'lik eşitlikle girilmişti. Oyuna sonradan girmiş olan Aboubakar, 88. dakikada attığı güzel golle skoru 2-1'e getirdi. Kamerunlu oyuncu böylece ülkesine kupayı getiren isim oldu. Zeferino Paulo Borges Zeferino Paulo Borges Soares veya kısaca Zeferino (d. 27 Ağustos 1978, Bissau, Gine-Bissau), forvet mevkiisinde görev yapan Gine-Bissaulu futbolcudur. 17 yaşındayken FC Porto takımından Real Madrid'e transfer oldu ama A takımda hiç oynamadı, Real Madrid Castilla'da üç sezon forma giydi, ve iki tane ikinci lig takımında kiralık olarak oynadı. Ocak 2001 tarihinde, serbest kaldı ve Primeira Liga'da yer alan FC Alverca takımıyla anlaştı. Burada arka arkaya üç sezon forma giydi. 2005-06 sezonu başlamadan önce, Major League Soccer takımlarından DC United'da denendi ama anlaşma olmadı. Daha sonra Umm-Salal Sports Club (iki kez), Logroñés CF ve Hibernians FC takımlarında forma giydi. Sebasteion KabartmalarÄ± Sebasteion Kabartmaları, Anadolu'nun Karia Bölgesi'nin kuzey-doğusunda, Tanrıça Aphrodite'e adanmış antik Roma kenti Afrodisias'daki (ya da Aphrodisias) Sebasteion Tapınağı'nın kuzey ve güney kenarlarındaki cephelerin ikinci ve üçüncü katlarını süsleyen insan boyutlarında yapılmış, Afrodisias Heykelcilik Okulu ürünü 200 adet kabartma. Iulius-Claudius hanedanı imparatorlarının ibadet yeri olarak bilinen tapınağın güney cephesinin üçüncü katındaki kabartmalar, Roma imparatorlarını ve tanrıları, ikinci kattakiler ise Yunan mitolojisinden öyküleri betimlemektedir. Kabartmalardaki mitolojik kahramanlar geçmişi; Roma İmparatorları ve onlarla aynı katta yer alan tanrılar ise bugünü simgelemekte; böylelikle Roma İmparatorlarının Antik Yunan'ın devamı olduğu savını doğrulayacak bir bağlantı kurulmaya çalışılmaktadır. Kuzey yapının ikinci katında, Augustus tarafından imparatorluğa katılan 50 adet "ethne", yani "halklar" kabartması; üçüncü katında ise Roma İmparatorları ile Gün ve Okyanus gibi zaman ve mekanın evrensel alegorilerinin betimlemeleri yer alır. Heykeltıraşların eş zamanlı bir çalışma sonucunda yaptıkları 200 kabartmanın kazılar sonucunda bulunabilen 80 adeti, 31 Mayıs 2008 tarihinden itibaren Mimar Cengiz Bektaş tarafından tasarlanan Afrodisias Müzesi Sevgi Gönül Salonu'nda sergilenmektedir. Orman HaftasÄ± Orman Haftası, Türkiye'de okullarda kutlanan bir hafta. "Orman haftası ve ağaç bayramı" adıyla da adlandırılır. 21 - 26 Mart tarihleri arasında kutlanılır. Amacı çocuklara ormanların önemini öğretmektir. Hafta boyunca fidan dikilir ve ağaç ile ormanların doğa ve ekonomiye katkıları anlatılır. Nivoplüvyal Nivoplüvyal, bir akarsu rejimi. Bu rejimde olan akarsular daha çok karlarla beslenir. Karların erimesi, yağmurlar ve daha az olan buharlaşma nedeniyle ilkbahar ve sonbaharda daha yüksek akarlar. Yazın da bitkiler tarafından emildikleri ve daha çok buharlaşma olduğu için alçalırlar. Costa Noroeste de CÃ¡diz Costa Noroeste de Cádiz ya da Bajo Guadalquivir, İspanya'nın, Endülüs Özerk Bölgesi'ne bağlı, Cádiz İli'nin, 6 ilçesinden birisidir. 4 belediyesi vardır. Bunlardan nüfus ve yüzölçümü bakımından en büyüğü, Sanlucar de Barrameda, nüfus yoğunluğu bakımından en büyüğü ise, Chipiona'dır. Sanlucar de Barrameda aynı zamanda ilçenin merkezidir. 2009 sayımlarına göre, ilçenin nüfusu 119,870 kişidir. İlçenin yüzölçümü ise 360 km²'dir. Böylece, nüfus yoğunluğu 322,97 kişi/km² olur. İlçe, Cadiz İli'nin en kuzeybatısında bulunur ve içindeki tüm belediyelerin denize kıyısı vardır. Yine, 2009 sayımlarına göre Sanlúcar de Barrameda'nın nüfusu 65.805, Rota'nın 28.516, Chipiona'nın 18.583 ve Trebujena'nın 6.966 kişidir. İlçenin, doğu kesiminin rakımı daha yüksektir. Batıya gelindikçe rakım azalır. Ayrıca, Cadiz İli, Sevilla İli, Jaén İli, Cordoba İli ve Huelva ilinin önemli su kaynaklarından birisi olan Guadalquivir Nehri, Sanlucar de Barrameda'nın bir kısmında ve Trebujena belediyesi sınırlarında seyreder. Nehir, ilçe hidrografyasına büyük katkı sağlar. Guadalquivir Nehri ile birlikte, ilçenin sahil şeridi, 67,5 km.'dir. Doctor Who bölümleri listesi İngiliz bilimkurgu televizyon dizisi "Doctor Who" için, Doctor Who bölümleri listesi şunlardan birisi olabilir: Anayurt (gazete) Anayurt, Türkiye'de yayımlanan ulusal bir gazetedir. Naci Alan tarafından kurulan gazete, 1992'de yayına başlamıştır. Gazetenin sloganı, "Anadolu'nun Gözü, Kulağı ve Sesi"dir. Gazetenin yazarları Orhan Selen, M. Yahya Efe, Hamdi Yavuz, Fahrettin Yokuş, Mustafa Balkız, Prof. Dr. Tahir Hatipoğlu, Oğuz Güler ve Oktay Taş'dır. Fiyatı 1 liradır. Ravşan İrmatov Ravshan Seyfeddinoviç İrmatov (Özbekçe: Равшан Сайфиддинович Эрматов, Rusça: Равша́н Сайфидди́нович Ирма́тов; d. 9 Ağustos 1977), FIFA kokartlı Özbek futbol hakemi. 2003'ten beri FIFA kokartına sahiptir. 2007 yılında yapılmış olan FIFA 20 Yaş Altı Dünya Kupasında Gambiya - Meksika ve Şili - Kongo arasında yapılan maçlarda görev yapmıştır. 2008 ve 2009 yıllarında Asya'nın En İyi Hakemi seçildi.2008 yılında düzenlenen FIFA Kulüpler Dünya Kupasında final maçını yönetti. 2010 yılında düzenlenen FIFA Dünya Kupası'nda Güney Afrika - Meksika arasında oynanan açılış maçını yönetmiştir. Aynı kupada çeyrek final maçı olan Arjantin - Almanya karşılaşmasının hakemliğini yapmıştır. Asabiyye Asabiyye ya da Asabiyyet İbn-i Haldun'un düşünce sisteminde toplumların ilkellikten uygarlığa doğru ilerlemesini sağlayan temel toplumsal bağdır. En açık şekliyle yakın kan bağı ile bağlı olan akrabalık ilişkilerinde görülür. İbn-i Haldun'a göre aile bağı şeklindeki bu bağ zamanla kabile ve kavim bağına dönüşür. Bir akrabası hakarete veya saldırıya uğrayan bir kişi bu saldırı kendisine yapılmış gibi faile düşmanlık besler. İbn-i Haldun, bu davranış özelliğini çöllerin derinliklerinde yaşayan, soyları bozulmamış Arap kabilelerinde de görür. Ancak bu saflık durumu sürekli olmaz; savaş, barış ve evlenmelerle başka soyları da içine alarak büyüyen kabilede başkanlık da asabiyye bağı daha güçlü olan grupta kalır. Çeşitli nedenlerle kendi soylarını kaybedip başka bir kabileye sığınan topluluklarla da hami-mahmi, efendi-köle ilişkilerinden doğan yapma bir akrabalık bağının yarattığı yeni bir asabiyye bağı ortaya çıkar. Başlangıçta yaşlı ve akil olanların hakemliği ile çözümlenen çatışmalar, kabile büyüdükçe gruplaşmalara ve grup içi çatışmalara yol açar. En yoğun grup içi dayanışması olan, başka deyişle asabiyye bağı en güçlü olan grup diğerlerine üstün olur ve hükümranlığı eline geçirir. İbn-i Haldun'a göre asabiyye bağı bir grup içindeki yardımlaşma ve şeref duygusundan gelen ve dış düşmanlarla uğraşma gücü veren bir bağdır. Eğer tüm topluluklar eşit oranda işbirliği yapmış olsalardı böyle farklılıklar olmazdı. Toplumsal örgütlenmenin çap ve yoğunluğunu belirleyen değişken grup duygusu, grup dayanışması Asabiyye'dir. Tüm ilkel gruplarda dayanışma, direniş gücü ve cesaret vardır ve hepsi de zenginliğe ve boş zamana ulaşmak isterler. Grup dayanışması onları fetihler yapmaya da götürür. Ya varolan bir devleti fethederler ya da yenisini kurmaya çalışırlar. Ancak devlet kurma aşamasında kan bağı yeterli gelmez. İhtiyaç duydukları yeni gücü ise dinde bulurlar. Din, asabiyyesi en güçlü olan grubun içinde gelişir ve yayılır. Din, dünyevi istekler ve hısımlığın ötesine geçtiği için kan bağına dayalı asabiyyeden çok daha güçlü bir sadakat duygusu yaratır. İbn-i Haldun'a göre din, bir uygarlığın yaratılışındaki en üstün güçtür ve aynı zamanda o uygarlığı korumak için de en etkili olanıdır. İbn Haldun’a göre iki türlü asabiyyet vardır: Birincisinde aynı soydan gelmek ve kandaş olmak kaçınılmaz bir şart olduğu halde, sebep asabiyetinde böyle bir şart aranmaz. İbn Haldun’a göre nesep asabiyeti ilkel toplumlarda ve badevilerde yaygın iken, sebep asabiyeti daha çok hadarî-medenî toplumlarda yaygındır. İbn-i Haldun'un kullandığı bu kavrama farklı araştırmacılar tarafından "yakınlık bağı", "topluluk duygusu", "dayanışma duygusu", "ortak ruh", "toplumsal uyuşma", "toplumsal dayanışma", "milliyetçilik fikri", "askerî ruh" gibi karşılıklar verilmiştir. Ülker Gürkan farklı araştırmacıların adlandırmalarının bir listesini şu şekilde vermiştir: "Meselâ Rosenthal, genel anlamda kan akrabalığına dayanan, aynı zümre­ye ait bulunmaktan doğan sosyal ilişkiyi ifade eden bu terimin kap­samına kan birliğini olduğu kadar insanlardaki bir arada yaşama eğilimini veya müşterek bir fikir etrafında beraber olmayı kat­tığı kanısındadır. Ayad ise asabiyyeyi topluluğu bir arada tu­tan, topluluğa yaratıcı güç veren ve kaderini etkileyen hayat ener­jilerinin toplamı olarak niteler. Terimi «esprit de corp» (bir­lik ruhu) diye çeviren Toynbee'ye göre asabiyye, göçebelerin çölde­ki hayat kavgasına karşı psikolojik reaksiyonlarını yansıtmakta­dır. Becker ve Barnes terimi sosyal hayatta veya sosyal teşki­lâtlanmada kutsal terimi ile ilgili kabul ederler. Von Kremer ise kavramı milliyetçilik duygusu ile açıklar." İbn Haldun’a göre umran (uygarlık, kültür) ağacının kökü badiye (göçebelik) ise gövdesi mülk (devlet) ve hadara (kent yaşamı), özsuyu “asabiye”dir. Alexis SÃ¡nchez Alexis Alejandro Sánchez Sánchez (; d. 19 Aralık 1988, Tocopilla), Şilili futbolcudur. Serie A ekiplerinden Inter'de kiralık olarak forma giymektedir. Şu ana kadarki Şili futbol tarihinin en pahalı oyuncusudur. ""El Niño Maravilla"" (Harika Çocuk) olarak da tanınan Sánchez, 2007'de "World Soccer" tarafından dünyadaki en iyi 50 genç futbolcu arasında gösterildi. Alexis Sánchez, futbola 2003'te, Cobreloa'nın altyapısında başladı. 2005'te A takıma yükseldi. Burada bir sezon oynadıktan sonra Serie A ekiplerinden Udinese'ye transfer oldu. Aynı sezon Colo-Colo'ya 150.000 $ karşılığında bir yıllığına kiralandı. Colo-Colo formasıyla ilk golünü 10 Ekim 2006'da, Copa Sudamericana maçında Liga Deportiva Alajuelense karşısında kaydetti. 15 Ağustos 2007'de Arjantin'in River Plate kulübüne kiralandı. 2008'de Arjantin Ligi kupasını kaldırdı. 22 Temmuz 2008'de millî takım arkadaşları Mauricio Isla ve Nicolás Corvetto ile birlikte Udinese'ye döndü. Tekniğiyle kısa zamanda taraftarların beğenisini kazanan Sánchez, 8 Şubat 2009'da Bologna karşısında son dakikada attığı golle takımına galibiyeti getirdi. Son zamanlarda birçok büyük takımın transfer listesinde olan Alexis, FC Barcelona'ya 26 milyon € karşılığında transfer olmuştur. Ayrıca Sánchez, Barcelona'da forma giyen ilk Şilili futbolcu unvanını kazanmıştır. 10 Temmuz 2014 tarihinde İngiliz kulübü Arsenal'e 35.000.000 € karşılığında transfer olmuştur. Şili formasını ilk kez 27 Nisan 2006'da, Yeni Zelanda ile yapılan hazırlık maçında, 58. dakikada Juan Lorca'nın yerine oyuna girerek giydi. 2006 FIFA Dünya Kupası'na katılan İrlanda, Fildişi Sahili ve İsveç ile yapılan hazırlık maçlarında forma giydi. 2010 FIFA Dünya Kupası elemelerinde 4-0'lık Bolivya galibiyetinde 2 gol atarak takımının kupaya katılmasında büyük pay sahibi oldu. Şili'nin Honduras ile yaptığı 2010 FIFA Dünya Kupası'ndaki ilk maça ilk on birde başlayan Sánchez, etkileyici performansı sonunda maçın adamı seçildi. MansÃ»r Mansûr () (23 Ağustos 714 - 7 Ekim 775) ikinci Abbasi halifesidir. 754 ile 775 yılları arasında halifelik yaptı. Mansur, Hicaz göçü sonrası Humeyme kasabasında, Abbasi ailesinin evinde 714 tarihinde dünyaya geldi. 14. yüzyılda "Ravd el-Kurtas" adlı bir Faslı tarafından yazılmış bir tarihnameye göre annesi Seleme adlı Berberî asıllı bir kadın köle idi. Mansur Emevîler’e karşı yapılan savaşlarda isim yaptı. Son Emevî halifesi II. Mervan'i sonuna kadar destekleyen Emevi generali İbn Hübeyre'nin kalesini pekiştirdiği Vasit şehrinin Abbasi ordusu tarafından kuşatılması sırasında önemli rol oynadı. İbn Hübeyre'nin Abbasiler tarafından ödül ve af vaatleri ile kandırılan kendi adamları tarafından öldürülmesinde büyük katkısı olmuştu. 764'te ilk Abbasi halifesi olan kardeşi Ebu'l Abbas Seffah öldüğünde, Hicaz'da iken Abbasi halifesi oldu ancak amcası Abdullah bin Ali hariç herkes ona biat etti. Amcasını öldürttükten sonra 775'te ölümüne kadar halifelik yaptı. Ebu'l Abbas Seffah vefat etmeden bir süre önce Mansur'u veliaht ilân etti. Ancak vefat ettiği sırada Mansur Mekke'deydi. Mekke'de halk Mansur'a biat etse de Abdullah bin Ali Şam'da halkı toplayarak Seffah'ın II. Mervan'a sefer düzenlediği zamanlarda komutanlara "İçinizden kim sefere giderse onu kendime veliaht yapacağım." dediğini ve bu teklifi sadece kendisinin kabul ettiğini, bu yüzden de yeni halifenin kendisi olması gerektiğini anlattı. Yanındaki bazı kişiler de onu tasdik etti. Böylece Şam halkı ona biat etmiş oldu. Abdullah bin Ali'nin Şam'da isyan etmesi üzerine Mansur, Ebu Müslim'i onun üzerine gönderdi. Abdullah'ın sağlam bir mevkiye konuşlandığını öğrenen Ebu Müslim, onu oradan çıkartmak için ona bir mektup yazdı. "Ben sizinle savaşmak için emir almadım. Halife beni Şam'a vali tayin etti. Bunun için gidiyorum." cümleleri yazılan mektubu öğrenen Suriyeli askerler, "Ebu Müslim Şam'a gidince bizim ailelerimize zarar verir. Burada durmak yerine Şam'a gidip kendimizi orada savunalım." düşüncesiyle bulundukları mevkiden çıktılar. Abdullah bunu kabul etmediyse de askerlerini ikna edemedi. Böylece, Abdullah'ın çıktığı mevkiye Ebu Müslim konuşlanmış oldu. 5 ay süren savaş sonunda Abdullah'ın ordusu yenildi ve kendisi de bir grup askeri ve kölesiyle Basra'da yaşayan kardeşlerinin yanına kaçtı. Abdullah, kardeşlerinin yanına sığınınca, kardeşleri yeni Halifeye giderek onu bağışlaması için ricada bulundu. Mansur onların ricasını kabul etti ve Abdullah'ı affettiğine dair (İbni Mukaffa'ya yazdırdığı) bir fermani imzaladı.- Ancak Abdullah'ı gözü önünde görmeden fermanın Abdullah'a verilmemesini söyledi. Kardeşleri, Abdullah'ı getirdi ancak Halife, sözünü tutmayıp onları hapsettirdi ve bir kısmını öldürttü. Ancak Abdullah'ı hapse attı. Abdullah'ı kesin olarak ortadan kaldırmak isteyen Halife Mansur, onu Ebü’l-Ezher Mühelleb'e teslim etti. Mühelleb, onu bir eve hapsettikten sonra boğdurdu, ardından da yanında getirdiği cariyesini onun yanına yatırttı ve ikisine zina etmiş gibi poz verdirdi. Bu=ir rivayet göre bunu ardından kadı İbn Allâm'ı çağırip ve bu görüntüyü gösterdi. Kadı da recmedilmelerine hükmetti ve evin bu ikisinin üzerine yıkılmasına karar verdi. Diğer bir rivayete göre de Mühelleb, cariyesini yatağa yerleştirdikten sonra evi başlarına yıktırmıştı. Ardından şehrin kadısına olayı gösterip doğal bir afet sonucu öldükleri izlenimi verdi. Böylece Abdullah’ın bir başkasının cariyesi ile yatarken öldüğü imajı yaratıldı ve onun ölümü hak eden rezil bir kişi olduğu resmen tescil edildi. Mühelleb, yaşananları daha sonra itiraf etmiş ve öldürdüğü cariyesi için “Ondan başka öldürdüğüm hiç kimse için yüreğim sızlamamıştı." dediği bildirilmiştir. 754-762 döneminde Dhu el-Hiccah'tan devleti idare ettirmiştir. 763'de Bağdat'ta "Medinet-as-Selam" adlı bir saray ve saray bölgesi inşa ettirdi. Bundan sonra Abbasi halifelerinin başkenti olduğu dönemlerde Bağdat'ta baş yerleşkeleri oldu. 755'te Ebu Müslim Horasani öldürülmesine önayak olduğu iddia edilmektedir. Ebu Müslim Horasani, 749-750 döneminde 3. Fitne yani İslam İç Savaşı'nda Emevîlere karşı Abbasi güçlerine liderlik etmiş, sadık bir kişiydi. Mansur'un sadık olarak emrinde olsa da İran ve Maveraünnehir'in şüphesiz gerçek tek hakimiydi. Ebu Müslim suikastı imparatorluğun bir iktidar mücadelesi engel olmak için yapılmış gibi görünüyordu. Seffah'in vasiyetine göre halefi olması gereken İsa bin Musa bin Muhammed bin Ali yerine Mehdi'yi atadı ve onun için halktan güven istedi ve elde etti. Çok cimri olduğu ve kardeşi gibi kan döktüğü iddia edilir. Bu yüzden Davaniki lakabı ile de bilinir. Şii imamlarından olan İmam Cafer-i Sadık onun döneminde birkaç kez hapse atılmıştır ve sonra zehirlenerek öldürülmüştür. Birçok Şii de onun döneminde öldürüldüğü için Şiiler tarafından sevilmez. Öldürdüklerinin kafalarından müze yaptırdığı iddia edilir. Bazı kaynaklara göre ise fıkıh ilmi kurucularından Ebu Hanife'nin, Mansur tarafından hapse atıldığı ve işkence gördüğü bildirilir. İmam Malik, kuzeni olduğu halde onun tarafından kırbaçlatıldığı da rivayet edilir. Obur olduğundan ve çok yediği için öldüğünden bahsedilir.. Döneminde, İslam Edebiyatı çok gelişmiştir. Abbasiler İran halkı üzerinde Emevîler kadar baskıcı olmamıştır. Her ne kadar Emevi halifesi Hişam bin Abdülmelik, Fars pratiklerini benimsemiş olsa da Mansur döneminden önce Fars edebiyatına İslam dünyasında gerçek anlamıyla değer verilmemişti. Mansur'un Fars milliyetçiliği üzerindeki sansürü gevşetmesi Farsî akademisyenler arasında Shu'ubiya'nın ortaya çıkmasını sağladı. Shu'ubiya Araplar'dan daha üstün bir noktada olan Farsça sanat ve kültürü ile inançların ifade edildiği edebi bir akımdı ve bu hareket sekizinci yüzyılda Arap-Fars diyaloglarının ortaya çıkmasını hızlandırdı. Fars dönüşümünün en önemli faydası Arap olmayan birçok milletin Müslümanlığı kabul etmesi oldu. Emevîler Müslüman olmayanlardan cizye vergisi topluyordu, ama bu Müslüman sayısını artırmıyordu. Buna karşın Abbasiler döneminde bu sayı arttı ve El Mansur döneminde ülkedeki nüfusun 8%'i Müslüman iken bu oran Mansur döneminin sonuna kadar 15%'e çıktı. Mansur, ayrıca Bağdat'ta Hikmetler Evi'ni yaptırdı. Mansur 7 Ekim 775 yılında Mekke yolunda hacca giderken vefat etti. Emevîler mezarını bulamasın diye yol boyunca yüzlerce mezar arasında bir yere defnedildi. Yerine oğlu El Mehdi geçti. Komorca Komorca ("Shikomor"), Komorlar ve Mayotte adasındaki en çok konuşulan dil. Arapça'dan ağırlıklı bir şekilde etkilenen bir sürü Svahili lehçesinden oluşur. Her adaya özgün bir lehçe vardır: Anjouan'da "Shindzuani", Mohéli'de "Shimwali", Mayotte'ta "Shimaore", ve Grande Comore'da "Shingazija" lehçeleri konuşulur. Herhangi resmî alfabesi yoktur, ama hem Latin alfabesi hem de Arap alfabesi ile yazılmıştır. Liberya doları Liberya doları (İngilizce: "Liberian dollar"; ISO 4217 kodu: LRD), 1943'ten beri Liberya'da kullanılan resmî para birimidir. 1847 ve 1907 arası da ülkenin para birimi idi. Genelde dolar sembolü ($) ya da diğer dolar türlerinden ayırt etmek için L$ ya da LD$ ile simgelenir. Liberya Merkez Bankası tarafından dağıtılır. 100 cente bölünür. H. Craig Severance H. Craig Severance (d. 1879 – ö. 2 Eylül 1941) ağırlıklı olarak New York'ta tasarımlar gerçekleştirmiş Amerikalı bir mimardır. Önde gelen yapıları arasında Coca-Cola Binası, Nelson Kulesi ve 40 Wall Street gelmektedir. Kariyerinin başlarında Carrere and Hastings adlı bir firmada mimarlık yapmışsa da daha sonraları William Van Alen ile birlikte ortak çalışmaya başlamıştır. Olumsuz sonuçlanan bu ortaklıktan sonra her iki mimar 1920’li yıllarda dünyanın en yüksek binasını tasarlamak için bir rekabet içine girmişlerdir. H. Craig Severance’in tasarladığı 40 Wall Street’in en yüksek bina olma unvanını William Van Alen’in tasarladığı Chrysler Binası geçmiştir. Mimar bu karşılaştırmanın doğru olmadığı ve kendi tasarımının dünyanın en yüksekte yer alan kullanılabilir alan sahip olduğunu iddia etse de, bir yıldan kısa bir süre sonra tamamlanan Empire State Binası bu rekoru elde etmesiyle bu tartışma da anlamsızlaşmıştır. Club Baloncesto Breogán Club Baloncesto Breogán SAD ya da kısaca CB Breogán, İspanya'nın Galiçya bölgesinde yer alan İspanyol basketbol kulübüdür. Kulüp, İspanya sınırları dışında, kulübe 1970'ten beri çoğu zaman sponsor olan Cafés Candelas'nın adıyla anılır. Breo, Breogán ve Breogán Lugo da kulübe yönelik olarak kullanılır. Kulüp maçlarını kendisine ait olan ve 23 Ekim 1992'de kullanıma açılan 7.500 seyirci kapasiteli Pazo dos Deportes'da oynamaktadır. Amy Spencer Amy Spencer, (d. 19 Eylül 1985) emekli İngiliz kadın sprinter. Wigan'da doğmuştur. 1998'de Britanya'da 13 yaş altı (U13) 80 m. yarışını kazandı. Bir sonraki yıl ise AAA U15 200 m. yarışını kazanmıştır. 2001'de BBC Yılın Genç Sporcusu oylamasına katılmıştır. 200 m. yarışlarında uzmanlaşmıştır. 2001 Dünya Gençler Atletizm Şampiyonası'nda gümüş madalya kazanmıştır. 2001'de ise bu yarışı yedinci olarak bitirmiştir. 2002'de yine bu şampiyonada 4 x 100 m. bayrak yarışında bronz madalya kazanmış, 4 x 400 m. bayrak yarışında ise gümüş madalya kazanmıştır. 2003'te Dünya Salon Atletizm Şampiyonası'nda yarışmıştır. En iyi kişisel zamanı 23.20'dir. Bu onun salon derecesidir. Açık alan derecesi ise 23.45'dir. Ayrıca 100 m.yi 11.66 ile koşmuştur. Vasip Åžahin Vasip Şahin, (d. 1964, Bayburt), Türk bürokrat ve günümüzdeki Ankara valisi. Şahin birçok farklı ilde vali olarak çalışmış, 26 Ekim 2018 tarihli 2018/202 sayılı Cumhurbaşkanlığı Atama Kararı ile Ankara Valiliğine atanmıştır. 1964 yılında Bayburt'ta doğmuştur. Ortaokul ve Lise eğitimini Bayburt'ta tamamlamıştır. 1985 yılında İstanbul Üniversitesi Hukuk Fakültesi'nden mezun olmuştur. Sırasıyla Küre, Pütürge kaymakamlıkları, Muş Vali Yardımcılığı, Mudurnu, Kızılcahamam kaymakamlıkları, Düzce Vali Yardımcılığı ve İller İdaresi Genel Müdürlüğü (2008-2010) yapmıştır. 11 Mayıs 2010 tarih ve 407 sayılı Bakanlar Kurulu Kararı ile Düzce Valisi olmuştur. 3 Ağustos 2012 tarihli Resmi Gazete'de yayımlanan valiler kararnamesi ile Malatya Valisi olarak atanmıştır. 15 Eylül 2014 Valiler kararnamesi ile İstanbul valisi olmuştur. Evli ve üç çocuk babasıdır. SÃ¼leyman Kahraman Süleyman Kahraman, (d.1956, Kırıkkale, Türkiye), Türk bürokrat. 1980 yılında Ankara Üniversitesi Siyasal Bilgiler Fakültesi İktisat ve Maliye Bölümünden mezun olmuştur. Ortaköy, Maden, Kaymakam vekillikleri, Saimbeyli, Mengen, Kozluk ve Haymana Kaymakamlıkları, Mülkiye Müfettişliği, Mülkiye Başmüfettişliği, İstanbul Büyükşehir Belediyesi Teftiş Kurulu Başkanlığı yapmıştır. 11 Mayıs 2010 tarih ve 407 sayılı Bakanlar Kurulu Kararı ile Karaman Valisi olmuştur. 3 Ağustos 2012 tarihli Resmî Gazete'de yayımlanan valiler kararnamesi ile merkeze atanmıştır. 15 Eylül 2014 tarih ve 6780 nolu müşterek kararname ile Erzincan valiliğine atanmıştır. 1 Haziran 2016 tarihinde Resmî Gazete'de yayımlanan valiler kararnamesi ile merkeze atanmıştır. Evli ve 3 çocuk babasıdır. Álvaro Daniel Pereira Barragán (d. 28 Kasım 1985, Montevideo), Uruguaylı futbolcudur. FC Internazionale Milano'da forma giymektedir. Pereira, profesyonel futbol kariyerine 2003'te Miramar Misiones'te başladı. İki yıl sonra Arjantin kulüplerinden Quilmes'e transfer oldu. Kulübün küme düşmesi üzerine 2006-07 sezonu sonunda Argentinos Juniors ile anlaştı. 2008 yazında Pereira, Romanya'nın CFR Cluj takımına 2,5 milyon € karşılığında transfer oldu. Sezon sonunda 4,5 milyon € bonservis bedeliyle Porto'ya gitti. İlk sezonunda genellikle sağ bekte oynayan Pereira, kulübüyle Taça de Portugal ve Supertaça Cândido de Oliveira'nı kazandı. 2012 yazında 10 milyon € karşılığında FC Internazionale Milano'ya transfer olmuştur. Pereira, Uruguay formasıyla ilk maçına 19 Kasım 2008'de Fransa karşısında çıktı. Libya karşısında çıktığı ikinci maçında ise ilk golünü atarak takımına 3-2'lik galibiyeti getirdi. 2010 Dünya Kupası elemelerinde takımın değişmez isimlerindendi. In Kupadaki tüm maçlarda forma giyen Pereira, ev sahibi Güney Afrika ile yapılan ve 3-0 kazanılan maçta bir de gol kaydetti. Ayvalık İsyanı Ayvalık İsyanı, Balıkesir ilindeki Ayvalık kasabasında Yunan İsyanı'nın etkisiyle çıkan isyandır. Muhammed Benuza Muhammed Benuza (d. 26 Eylül 1972), Cezayirli futbol hakemi. 2001'den bu yana FIFA kokartı taşımaktadır. 2007 yılında Kanada'da düzenlenmiş olan 20 Yaş Altı Dünya Kupası'nda da görev alan Benuza, 30 Haziran 2007'de oynanan Panama-Kuzey Kore ve 8 Temmuz 2007'deki Yeni Zelanda-Meksika karşılaşmalarında düdük çalmıştır. 2008 Afrika Uluslar Kupası'nda da boy göstermiş olan Benuza 2010 FIFA Dünya Kupası'na da çağrılmış, ancak form düşüklüğü nedeniyle turnuva listesinden çıkarılmıştır. RÄ±za Huseyni Nassab Rıza Huseyni Nassab "(d. 22 Kasım 1960, Yezd)", İranlı din adamı. 1999 ila 2003 yılları arasında Hamburg'daki İslam Merkezi'nin müdürü oldu. 2003 yılından beri Kanada'daki Ehli Beyt Meclisi başkanı oldu. 50'den fazla kitap kaleme aldı. Tehlikeli Arzular (film, 1956) Tehlikeli Arzular, 1956 ABD yapımı psikolojik dramatik filmdir. Özgün adı Bigger Than Life ("Tr: gerçek boyundan daha büyük") olan film Türkiye'de Nisan 1958'de sinemalarda gösterime girmişti. Çekimleri devam ederken filmin adının One in a Million olması tasarlanmış ancak sonradan şimdiki adında karar kılınmıştır. The New Yorker dergisinin sağlık konularındaki sürekli yazarı Berton Roueché'in dergide yayımladığı ve gerçek bir olaya dayandırdığı "Ten Feet Tall" ("Üç Metre Boyunda") adlı makalesinden yola çıkarak senaryosunu Cyril Hume ve Richard Maibaum'un yazdıkları filmin yönetmeni Nicholas Ray'dir. Filmlerinde ABD toplumunun kaygılarını dile getirirken fiziksel ve ruhsal olarak yaralı kahramanları işleyen duygusal ve hüzünlü sinemacı Ray, önceki yıllarda yaptığı Rebel Without a Cause ("Asi Gençlik", 1955), Johnny Guitar ("Dişi Kartal", 1954) ve They Live by Night ("Dönülemeyen Yol", 1949) filmleriyle kitleleri fazlasıyla etkilemişti. Başlıca rollerinde James Mason, Barbara Rush, Walter Matthau, Robert F. Simon ve Christopher Olsen'ın oynadıkları filmin renkli ve sinemaskop görüntülerini Joseph MacDonald çekmiştir. Film James Mason'ın sahibi olduğu bağımsız yapım şirketi tarafından yapılmış, 20th Century Fox tarafından dağıtılmıştır. James Mason ve Nicholas Ray birlikte filmin senaryosuna da katkıda bulunmuşlardır. Ancak bu durum jenerikte belirtilmemiştir. Sıradan, munis ve çalışkan bir aile babası olan ilkokul öğretmeni Ed Avery (James Mason) yakalandığı ölümcül bir kalp damar hastalığından, o yıllarda tıbbın hizmetine yeni yeni girmeye başlayan ve mucize bir ilaç olarak tanımlanan kortizon sayesinde kurtulur ancak henüz araştırma aşamasında olan ve istenmeyen yan etkileri tam olarak bilinmeyen bu ilaca bağımlı hale gelmesiyle hayatı tamamen kontrolden çıkar ve bir kâbusa dönüşür. Filmin özgün adı ("Olduğundan Daha Büyük") ve filmin uyarlandığı makalenin adı ("Üç Metre Boyunda") kortizonun başlangıçtaki etkisiyle öforik bir halde olan Ed'in kendisini olduğundan büyük görmesi gerçeğinden gelmektedir. Bugüne kadar hazırlanmış tüm "en iyi film" listelerinde neredeyse sürekli olarak yer almış olan Film 1950'li yılların ortasında ABD'deki büyük kentlerden birinin (filmin çekimleri Beverly Hills, Kaliforniya'da yapılmıştır) banliyösünde geçer. Atmosfer ne büyük bir kente ne de küçük bir kasabaya benzer, ikisinin arası bir görünümü vardır ancak etraftaki her şey kusursuz ve steril gözükmektedir. Orta yaşlı ve munis bir ilkokul öğretmeni olan Ed Avery (James Mason) karısı Lou (Barbara Rush) ve yeniyetme oğlu Richie (Christopher Olsen)'yle birlikte yaşadıkları müstakil evlerinde mutlu bir aile tablosu çizerler. En yakın arkadaşları ise aynı okulda spor öğretmeni olan bekâr Wally Gibbs (Walter Matthau)'dir. Öğrencilerine karşı anlayışlı, merhametli ve yardımsever, çevresine karşı ise dost canlısı olan Ed, ailesini daha iyi yaşatabilmek için karısından habersiz haftanın üç günü bir taksi şirketinde telsiz başında hareket memuru olarak çalışmaktadır. Aylardır vücudundaki şiddetli kasılma ve ağrılarla kıvranan ve bundan kimseye bahsetmeyen Ed sonunda geçirdiği bir krizle bayılıp yere düşer. Aile hekimleri olan Dr. Norton (Robert F. Simon) tarafından hemen hastaneye kaldırılır. Yapılan ileri tetkikler olayın pek de basit olmadığını ortaya çıkartır. Çağrılan konsültan uzman hekim Dr. Ruric (Roland Winters) az rastlanan bir damar hastalığı olan "Periarteritis Nodosa" teşhisi koyar ve hastalığın prognozunun iyi olmadığını söyleyerek Ed'e altı ay ömür biçer. Ancak o yıllarda tıbbın hizmetine yeni yeni girmeye başlayan, henüz birçok hastalıkta sadece deneysel olarak kullanılan ve yan etkileri fazlaca bilinmeyen kortizon hormonunu denemeyi önerir. Dr. Ruric'in "penisilin'in icadından beri yapılmış olan en büyük buluş ve mucize bir ilaç" diye nitelendirdiği kortizon'u kullanmayı kabul eden Ed'in ağrıları kesilir ve kısa sürede hastalığının diğer belirtileri de tamamen ortadan kalkar. Ancak kortizon'un o tarihlerde çok azı bilinen yan etkileri de yavaş yavaş ortaya çıkmaya başlar. Munis ve anlayışlı aile babası Ed gitmiş yerine kendine aşırı güvenen, öforik, enerjik ama herkese tepeden bakan, kibirli ve ukalâ bir Ed gelmiştir. Ek işi olan taksi şirketine gitmeyi boşverir ve zengin bir adam gibi bonkörce para harcamaya başlar. Alçakgönüllülüğü de bırakmış, kendisini övmeye başlamıştır. Sınıfta öğrencilerine ve okul aile birliği toplantılarında velilere tepeden bakmaya, onlara megaloman fikirlerini empoze etmeye başlar. En yakın arkadaşına da kötü davranır, haksız yere onu karısıyla fazla ilgilendiği için suçlar. depresyon krizleri başlayınca da doktoruna danışmadan ilacın dozunu arttırmaya başlar. Bu durumu daha da vahim bir hale getirir. Artık davranışları tutarsızlaşmıştır. Büyüklük kompleksiyle eşyalarını toplar eğitime katkı yapacağını sandığı büyük fikirleriyle bir TV programı yapmak üzere evi terk etmeye kalkar ama birden bundan vazgeçer. Aşırı kuşkucu bir adam olmuştur. Paranoid belirtiler gittikçe artar ve kortizonun o zaman yeni anlaşılmaya başlayan başka bir yan etkisi olan psikoz ortaya çıkar. Eşine ve oğluna baskı yapmaya başlar. Nihayet İncil'deki bir öyküden ilham alarak oğlunu kurban etmeye kalkar. Karısının "ama o öykünün sonunda Tanrı İbrahim'i durdurmuştu" sözüne karşılık "Tanrı yanılmış" der ve tam oğlunu kesecekken arkadaşı Wally yetişirek Ed'i etkisiz hale getirir. Ed hastanede kendine gelir, olan biteni hayal meyal hatırlar. Doktoru Ed'in bundan sonra tam eskisi gibi olamayacağını ama ilacını uygun dozlarda almak koşuluyla ilerleme kaydedebileceğini söyler. 1950'lerin ABD'sindeki orta sınıfın konformist banliyö yaşantısına oldukça sert bir eleştiri getiren filmin, ABD'nin gözbebeği olan çekirdek aileye saldırdığı ileri sürülmüş ve bu nedenle film bazı çevrelerde tartışma yaratmıştı.Başlangıçta gişede önemli bir başarı elde edememiş olan film sonraki yıllarda eleştirmenler tarafından göklere çıkartılarak Nicholas Ray'in bir başyapıtı olarak kabul edilmiştir. Özellikle de Fransa'da Cahiers du cinema dergisi etrafında toplanan eleştirmenlerin en gözde filmi olmuş, François Truffaut ve Jean-Luc Godard gibi yönetmenler filmi en beğendikleri filmler arasında göstermişlerdir. Tehlikeli Arzular Jermaine Jones Jermaine Jones (d. 3 Kasım 1981) orta saha mevkiinde forma giyen ABD vatandaşı millî futbolcudur. MLS takımlarından New England Revolution takımının formasını giymektedir. 2010 yılından beri Amerika Birleşik Devletleri millî futbol takımında oynamaktadır. Jones, 3 Kasım 1981'de Almanya'nın Frankfurt şehirnde dünyaya geldi ve Frankfurt-Bonames 'te büyümüştür. Afroamerikan babası Almanya'da askeri görevde bulunmuştur. Çocukluk çağlarında Jones; ABD'de Chicago ve Greenwood, Mississippi yaşamış, annesi ve babası boşanınca, annesiyle beraber Almanya 'ya geri dönmüştür. Jones 'un en iyi arkadaşı birçok Uluslararası Millî şampiyonluğu bulan, bayan futbolcu Steffi Jones, o da Alman-Amerika ve babası Amerikan askeridir. Onlar SV Bonames kulübünde aynı anda futbola başlamışlardır. Aralarında arkadaşlık öteye ilişki bulunmamaktadır. 2000-01 Sezonunda Eintracht Frankfurt profesyonel kariyerine başlayan Jones, Eintracht Frankfurt 2 maça çıktı. 2. Sezonunda Eintracht Frankfurt formasıyla 22 maça çıktı ve bu maçlarda 1 gol kaydetti. 2002-03 sezonunda Jones, Eintracht Frankfurt takımı ile 2. Bundesliga'da mücadele etti ve 17 maçta forma giyerken buy maçlarda 6 kez fileleri havalandırmayı başardı. Jones, Eintracht Frankfurt takımdaki 4. sezonunda sadece 5 maçta forma giydi. 2004-05 Sezonun ilk yarısında 14 maçta Eintracht Frankfurt formasını giydi ve 3 gol kaydetti. 2004-05 Sezonun devre arasında Bayer Leverkusen transfer olan Jones, Bundesliga'da 5 maçta forma giyerken, Şampiyonlar Ligi'nde 2 maça çıktı. Bayer 04 Leverkusen'de beklenen perfomansı gösteremeyip, tekrar Eintracht Frankfurt'a dönmüştür 2005-06 tekrar Eintracht Frankfurt'a döndü ve 20 maçta 2 gol buldu. 2006-07 sezonunda, ayağından ciddi bir operasyon geçiren Jones, sekiz ay futboldan uzak kaldı. Bu sezonunda Bundesliga'da 4 maça çıkan Jonesi bir sonraki sezon Schalke 04'e transfer oldu. Eintracht Frankfurt'ta takım kaptanlığına kadar yükselmiştir. 2007-08 Sezonunda Beşiktaş'a transfer olan Fabian Ernst'in yerine, Schalke 04'e transfer oldu ve Schalke formasıyla Bundesliga'da 30 maçta, Şampiyonlar Ligi'nde 8 maçta forma şansı buldu ve birer gol kaydetti. Schalke'deki 2. sezonunda Bundesliga'da 30 maçta 3 gol, Şampiyonlar Ligi'nde 4 maçta fileleri havalandırdı. 2010-11 Sezonunun 2.yarısında İngiliz Premier League takımlarından Blackburn Rovers'e kiralandı. Blackburn Rovers ile 15 Premier League maçına çıktı. 2011-12 sezonunda tekrar Schalke'e dönen Jones, Schalke formasıyla Bundesliga'da 20, Almanya Kupası DFB-Pokal Kupası'nda 3, Şampiyonlar Ligi'nde ise 8 maçta forma giydi ve toplamda 1 gol kaydetti. 2012-13 sezonunda Bundesliga'da 25, Almanya Kupası DFB-Pokal Kupası'nda 2, Şampiyonlar Ligi'nde ise 6 maçta forma giydi ve toplamda 2 gol atmayı başardı. Schalke'deki son sezonunda Bundesliga'da 14, Almanya Kupası DFB-Pokal Kupası'nda 3, Şampiyonlar Ligi'nde ise 3 maça çıktı ve 2 gol attı. Beşiktaş Kulübü Süper Lig'in devre arasında Bundesliga'nın köklü kulüplerinden Schalke 04'lü Jermaine Jones'u sezon sonuna kadar anlaşma imzaladı. Beşiktaş sezon sonunda Jermaine Jones'u kontratını 2014-2015 ve 2015-2016 sezonları için tek taraflı 2 sene uzatma hakkı bulunmaktadır. Beşiktaş, Schalke 04 kulübüne fesih bedeli olarak 200,000 Avro ödenecektir. Beşiktaş bu sezon sonunda opsiyonu kullanmazsa, Jermaine Jones serbest kalacaktır. 30 Ocak 2014 tarihinde Beşiktaş Kulübünden, Jermaine Jones'un transferi için Kamuyu Aydınlatma Platformu'na gönderilen açıklamada: Jones Beşiktaş'a transferinin ardından yaptığı açıklamada, Gayet güzel bir gün geçirdiğini, takım arkadaşlarımla tanıştığını ve kendisine çok iyi davrandıklarını ifade etti. Jones ayırca yaptığı açıklamada 33 numaralı formayı giyeceğini belirtti. Jones transferi sonrasında sorularını yanıtlayan Beşiktaş Futbol Direktörü Özen, Jones transferinin detaylarını ile ilgili açıklamalar yaptı; Jones'u sadece futbolu için değil, aynı zamanda sahadaki lider tavrı ve yenilgiyi kabul etmeyen 'winner' karakterinden dolayı aldıklarını söyleyen Özen, tecrübeli oyuncunun sahada liderlik sözü verdiğini ifade etti. diyen Özen, Jones ile 2 kontrat yaptıklarını, sezon sonu isterlerse 2. kontratı devreye sokacaklarını ve Jones'u takımda tutacaklarını belirtti. 24 Ağustos 2014 tarihinde MLS takımlarından New England Revolution ile sözleşme imzalamıştır. Almanya'da, Almanya U-21 ve Alman A millî düzeyinde forma giydikten sonra da 2009 yılında tercihini ABD millî takımından yana kullanmıştır. Stargate edebiyatÄ± Stargate (Yıldız Geçidi) edebiyatı, Stargate markasının kurgusal evreninde (orijinal Stargate filmleri veya televizyon dizisi olan Stargate SG-1, Stargate Atlantis ve Stargate Universe'e dayanmaktadır) geçen veya kurgusal olmayan düzyazılardan, romanlardan ve kısa öykülerden oluşur. Yıldız Geçidi edebi eserleri, diziler veya filmler ile hiçbir şekilde katı bir paralellik içinde olmamıştır, ve çoğunlukla ölçütsüz olarak kabul edilirler. Ortadaki gerçek şu ki, ortaya çıkan bir roman veya bitirilmiş ürünler arasında yaklaşık olarak bir yıl gibi bir süre geçmiştir, bu nedenle yazarlar birbirinden habersiz oldukları için, imtiyazın nasıl geliştirildiğini ve yazım işlemleri sırasında nasıl değişiklikler yapılması gerektğini bilemediklerinden bazı sorunlanar oluşmuştur. Buna rağmen, Yıldız Geçidi edebiyatının editörleri, yazar ve yapımcı şirketin arasında vasıta olmuşlardır. Romanlar, Stargate imtiyazına bağlı üç diziye dayanmaktadır ve Stargate resmî dergisinde kısa kurgular da yayınlanmıştır. Stargate karakterleri listesi Stargate karakterleri listesi ÅŸu anlamlara gelebilir: Almanya kadın millî futbol takımı Almanya kadın millî futbol takımı, (), Almanya'yı uluslararası karşılaşmalarda temsil eden ve Almanya Futbol Birliği'na bağlı kadınlar millî futbol takımı. FIFA Bayanlar Dünya Kupası'nı 2003 ve 2007'de olmak üzere 2 kez, Avrupa Bayanlar Futbol Şampiyonası'nı ise 7 kez kazandı. Almanya hem erkek erkeklerde hem de bayanlarda dünya kupasını kazanan tek ülke olma rekorunu elinde tutmaktadır. Takım, Avrupa şampiyonasını art arda 5 kez kazanmıştır. Olimpiyatlar'da en iyi derecesini 2000, 2004 ve 2008 yıllarında bronz madalyayla kazandı. İlk millî maçını 1982'de oynayan Batı Almanya kadın millî futbol takımı, 1990'daki Alman yeniden birleşmesi sonucunda Almanya adıyla müsabakalarda yer almaya devam etti. Johan Vonlanthen Johan Vonlanthen Benavídez (d. 1 Şubat 1986, Santa Marta), İsviçreli eski futbolcudur. Vonlanthen, futbol kariyerine Young Boys'un altyapısında başladı. 2001-02 sezonunda, yalnızca 16 yaşındayken A takıma yükseldi ve 8 maça çıktı. 2003 yazında Eredivisie ekiplerinden PSV'ye transfer oldu. İlk sezonunda UEFA Şampiyonlar Ligi'nde de oynayan Vonlanthen, iyi bir performans sergiledi. 2005'te Brescia, 2005-06 sezonunda NAC Breda'da kiralÄ±k olarak forma giydi. 2006 yazında Vonlanthen, Bundesliga (Avusturya) ekiplerinden Red Bull Salzburg ile anlaştı. 13 Temmuz 2009'da Zürich, Vonlanthen'i bir yıllığına kiraladı. Vonlanthen, sezon sonunda kulübüne döndü. 2011'de Kolombiya'nın Itagüí takımına transfer oldu. Ancak sürekli olarak dizinden yaşadığı sakatlıklar sebebiyle 30 Mayıs 2012'de, 26 yaşındayken futbolculuk kariyerini sonlandırma kararı aldı. 13 Haziran 2013'te Grasshopper ile bir yıllık sözleşme imzalayarak futbolculuk kariyerini devam ettirmeye başladı. Burada 3 lig maçında görev alan oyuncu, 27 Aralık 2013'te Schaffhausen'e kiralandı. Vonlanthen, İsviçre formasıyla ilk maçına 6 Haziran 2004'te, Lihtenştayn karşısında çıktı. İsviçre'nin 1-0 kazandığı maçta Vonlanthen, 81. dakikada Alexander Frei'ın yerine oyuna girdi. 2004 Avrupa Futbol Şampiyonası'ndaki İngiltere maçında sonradan oyuna giren Vonlanthen, turnuva tarihinin en genç ikinci oyuncusu oldu. 21 Haziran 2004'teki Fransa maçında attığı golle, turnuva tarihindeki gol atan en genç oyuncusu unvanını Wayne Rooney'den aldı. 2006 FIFA Dünya Kupası kadrosuna da çağrılan Vonlanthen, sakatlığı sebebiyle kadrodan çıkarıldı. Vonlanthen ayrıca 2008 Avrupa Futbol Şampiyonası'nda da millî formayı giydi. Michel Bastos Michel Fernandes Bastos (d. 2 Ağustos 1983; Pelotas), Brezilyalı millî futbolcudur. Brezilya millî futbol takımınında forma giymiştir. Brezilya Ligi takımlarından São Paulo'da forma giymektedir. Michel Bastos, 1994-2001 yılları arasında Esporte Clube Pelotas takımının altyapısında oynamıştır. Michel Bastos, profesyonel olarak ilk Feyenoord takımının formasını giydi. 2002 yılında Excelsior takımına kiralandı. 2003 yılında Paranaense takımına transfer oldu. 2005 yılına kadar bu takımda oynadı. Bu süre içerisinde,Grêmio takımında kiralık olarak forma giydi. 2005-2006 yılları arasında Figueirense'de forma giydi. 2006 yılında Fransa'nın Lille takımına transfer oldu. 2009 yılında ise Olympique Lyonnais takımına transfer oldu.Şu anda Schalke 04'de oynamaktadır.2012-2013 ara transfer döneminde Schalke'ye transfer olmuştur.2013-2014 transfer sezonunda ise Al-Ain takımına transferi gerçekleştirilmiştir. Michel Bastos, ilk olarak Brezilya millî futbol takımında 14 Kasım 2009'da Doha'daki Brezilya-İngiltere hazırlık maçında oynadı. Brezilya millî futbol takımında 10 maçta 1 gol atmıştır. Dunga, Bastos'u 2010 FIFA Dünya Kupası Brezilya kadrosuna da çağırmıştır. Tunus dinarÄ± Tunus dinarı (ISO 4217 kodu: TND; Arapça: دينار تونسي), Tunus'ta kullanılan resmî para birimi. Dinar türlerindendir. 1960'tan beri kullanımdadır. Genelde Fransızca ""dinar tunisienne""'den alınan "DT" şeklinde kısaltılır. Tunus dinarı Tunus Merkez Bankası tarafından dağıtılır. Bir dinar 1000 "milim" (مليم)'e bölünür. Aşağıdaki şekillerde dağıtılır: [[Kategori:Tunus [[TÃ¼rkiye ekonomisi|ekonomisi]] [[Kategori:Afrika para birimleri]] Billy Hunter William Brown "Billy" Hunter (2 Nisan 1885, Alva - ?), İskoç futbolcu ve teknik direktör. 1904'te İngiliz ekiplerinden Millwall FC'de forma giydi. İngiltere'nin güney batı ligi olan Western Football League'de iki şampiyonluk gördü. Başarılı sonuçlar ardından 1909'da Bolton Wanderers'a transfer oldu. Burada ilk kez birinci lig tecrübesi yaşadı. İlk sezon ikinci lige düşseler de sonraki sezon ikinci lig ikincisi olarak yeniden yükseldiler. Hunter, birinci ligde bir sezon daha oynadı ve lig dördüncüsü oldular. 1912'de futbolu bıraktı. İlk teknik direktörlük deneyimine, futbolu bıraktığı yıl olan 1912'de başladı. İlk durağı Hollanda oldu. 1912-1914 arasında Dordrecht Football Club takımını çalıştırdı. Hollanda'da dönemin en önemli organizasyonu olan KNVB beker'da ilk sezon takımı ikinci yapan Hunter, ikinci sezonunda kupayı kulüp tarihinde ilk kez müzeye getirdi. Bu başarısıyla 1914'te Hollanda millî futbol takımını çalıştırmıştır. 15 Mart 1914'te Belçika'yı deplasmanda 4-2 yenerek başladığı kariyerinde 4 maçta 2 galibiyet 1 beraberlik ve 1 mağlubiyet aldı. I. Dünya Savaşı'nın başlaması ile Hollanda tarihinin 5. hocası olan Hunter, takımdan ayrıldı ve İngiliz ordusunda savaşmaya gitti. Dünya Savaşı sonrası futbol da yeniden toparlanınca önce Avusturya'nın Yahudilerden oluşan takımı Hakoah Wien'i yönetti. 1922'de İsviçre takımı FC Lausanne-Sport'un başına geçti. Batı liginde 2. olmaları yüzünden finale kalamadı. 1924'te Hunter'ın Türkiye yılları başladı. Hunter hem Türkiye millî futbol takımının hem de Galatasaray'ın başına geçti. Türkiye'nin ikinci teknik direktörü olan Hunter, millî takımda aynı zamanda ilk yabancı teknik adam da oldu. Daha önce sadece 1 maç yapmış olan millî takımı Paris'te düzenlenen 1924 Yaz Olimpiyatları'na hazırlamak için getirilen Hunter, ülkeye modern futbol ve antrenman tekniklerini getirdi. 25 Mayıs 1924'te oynanan Paris Olimpiyatları birinci tur futbol maçı olan Çekoslovakya maçı Hunter'ın ilk maçı olmasının dışında Türkiye'nin yurt dışında oynadığı ilk resmî maç olarak da tarihe geçti. 5,000 kişinin izlediği maçı Türkiye 5-2 kaybetti. Bir ay sonra Türkiye, Kuzey Avrupa turnesine çıkıp 4 maç yaptı. Bunların 3'ünden galibiyetle ayrıldı. 1926'ya kadar Türkiye'nin başında olan Billy Hunter, toplam 12 maçta 5 galibiyet 7 yenilgi aldı. 1924'te aynı zamanda Galatasaray'ın başına geçen Hunter, 1926 yılında millî takımı bırakmasına rağmen Galatasaray'da 1928'e kadar devam etti. Hunter, hem Galatasaray hem de Türkiye tarihinde dışarıdan transfer edilen ilk yabancı hocadır. Galatasaray'da iyi bir dönem geçirip 1924-1927 arasında 3 İstanbul Ligi şampiyonluğu kazanmıştır. 1927-28'de ise 1928 Yaz Olimpiyatları nedeniyle lig düzenlenmemiştir. 1927'de katıldığı Türkiye Futbol Şampiyonası'nda ise ikinci oldular. Toprak Holding Toprak Holding A.Ş., Türkiye’de faaliyet gösteren holding kuruluşu. 16 Mayıs 1977 yılında kurucusu Halis Toprak'ın inşaat sektöründe yatırımları ile faaliyete başladı. Holdingin kurucusu Halis Toprak'tır. Halis Toprak'ın hayatını kaybetmesinin ardından Toprak Holding'in başındaki oğlu Ahmet Toprak olmuştur. Zamanla bünyesinee seramik, karo, sağlık gereçleri, mermer, kâğıt, temizlik kağıdı, demirdöküm, otomotiv yedek parçaları, ilaç, cam yünü, sağlık ürünleri, polyester iplik, akrilik küvet, cam bardak, yağ, yem alanlarındaki üretim ve turizm, inşaat, madencilik, hava taşımacılığı, sigorta sektörlerinde faaliyet gösteren şirketler katıldı.Toprak Holding Web Sitesi Şirketlerin yönetimine 2009'da Tasarruf Mevduatları Sigorta Fonu (TMSF) tarafından el konuldu. Holding şirketleri, 2012'de TMSF ile anlaşılarak geri alınmıştır. Hâlen şirketleri faaliyeti sürdürmektedir. Holdingin kurucusu Halis Toprak, iş hayatına Adana'da başlamıştı. 1977'de İstanbul'da Toprak İnşaat firmasını kurdu. Toprak Holding A.Ş. ise hemen ardından 16 Mayıs 1977'de kuruldu. 1992 yılında ana ortakları Toprak Grubu şirketleri olan Toprakbank kuruldu. Zararı özkaynaklarını aşan, mali bünyesi zayıflayan Toprakbank 2001 sonunda Tasarruf Mevduatları Sigorta Fonu (TMSF) kapsamına alındı. Halis Toprak, 32 yıl sürdürdüğü yönetim kurulu başkanlığını 2009’da oğlu Mehmet Toprak’a devretti Toprak, holdingi oğluna devretti, Zaman Gazetesi, 18.02.2009 Aynı yıl Toprak Grubu’nun şirketlerinin tümünün yönetimine TMSF el koydu.TMSF, Toprak Holding'in tüm şirketlerinin yönetimine el koydu Referans Gazetesi, 08.08.2009 Halis Toprak, Toprak Grubuna ait 22 şirketin ve 21 sanayi tesisinin yönetimini, Toprak Grubu'nun Tasarruf Mevduatı Sigorta Fonu'na olan borcunun tamamını ödeyerek geri almıştır. Halis Toprak 29 Haziran 2012 tarihinde tekrar Toprak Holding A.Ş. Yönetim Kurulu Başkanlığı'na gelmiştir. Toprak Holding kurucusu Halis Toprak vefat etti. Halis Toprak'ın vefatından dolayı oğlu Ahmet Toprak Yönetim kurulu başkanlığa getirildi. Günümüzde Ahmet Toprak adında Yönetim Kurulu Başkanı olarak yönetmektedir. Toprak tesislerinde üretilen seramik, yer ve duvar karosu, seramik sağlık gereçlerinin İngiltere’ye satışını Topravit Limited – İngiltere, Almanya’ya satışını Toprak Deutschland GmbH – Almanya, Fransa’ya satışını Toprak France S.A.R.L. – Fransa, Polonya’ya satışını Toprak Polska Spolskazo.o- Polonya gerçekleştirir. Marc Aaronson Marc Aaronson (24 Ağustos 1950 - 30 Nisan 1987) Amerikalı gökbilimci. Aaronson Los Angeles'ta doğdu. Aaronson 1972 yılında BSc lisansını da tamamladığı Kaliforniya Teknoloji Enstitüsü'de eğitim gördü. 1977'de Harvard University'nde "near-infrared aperture photometry of galaxies" isimli teziyle felsefe doktorasını tamamladı.Aynı yıl Arizona Üniversitesi'ndeki Steward Rasathanesi'nde doktora sonrası araştırma görevlisi olarak çalışmaya başladı ve burada 1983'te Astronomi Doçenti oldu. Aaronson Jeremy Mould ile birlikte 1981'de George Van Biesbroeck Ödülü'nü , 1984'te de Amerikan Astronomi Derneği'nin verdiği Newton Lacy Pierce Prize Ödülü'nü kazandı. Ayrıca 1983'te Harvard Üniversitesi'nin verdiği Bart J. Bok Ödülü ile ödüllendirildi. Çalışmalarını üç konu hakkında yoğunlaştırdı : Tully-Fisher ilişkisiyle the Hubble sabiti(H)'nin belirlenmesi using the , Karbon Yıldızı çalışması , ve bu yıldızların Eliptik cüce gökadalar'daki hız dağılımları. Aaronson "Kara Madde"'yi kızılötesi teknolojiyle görüntüleyen ilk bilimadamlarındandır. Kara madde olduğu sanılan galaksiler etrafındaki bilinmeyen bir maddenin kızılötesi halelerini görüntülemeyi başarmıştır. Aaronson 30 Nisan 1987'de vahim bir kaza sonucu Kitt Peak Ulusal Gözlemevi'ndeki Mayall Teleskobu'unda hayatını kaybetmiştir. Kaza Aaronson'un dışarı çıkmaya çalıştığı sırada,teleskobun döner kubbesinin dönmeye devam ederken, merdivenlere açılan kapağın üstüne kapanmasıyla olmuştur. Aslında gözlemcilerin bu kapağı kubbe dönerken kullanabılecekleri teleskop tasarımında düşünülmediğinden daha sonra teleskobun tasarımında bir hata olduğu anlaşılmıştır. 3277 Aaronson Asteroyitine onun adı verilmiştir. Konferans Arizona Üniversitesi'nde her 18 ayda bir onun anısına düzenlenir. Yıllara göre konuşmacılar http://en.wikipedia.org/wiki/Marc_Aaronson Campo de Gibraltar Campo de Gibraltar, İspanya'nın, Endülüs Özerk Topluluğu'na bağlı Cadiz İli'nin, 6 ilçesinden birisidir. 7 belediyesi vardır. Bunlardan nüfus bakımından en büyüğü ve ilçenin başkenti, Algeciras'tır. Yüzölçümü bakımından en büyüğü Tarifa ve nüfus yoğunluğu bakımından en büyüğü ise, La Línea de la Concepción'dur. Son sayımlar olan 2009 sayımlarına göre, ilçenin nüfusu 263.739 kişidir. İlçenin yüzölçümü ise 1,528,6 km²'dir. Böylece, nüfus yoğunluğu 172,5 kişi/km² olur. İlçe, Cadiz İli'nin en güneyinde bulunur ve ilçe içinde Los Barrios ve Castellar de la Frontera dışındaki tüm belediyelerin denize kıyısı vardır. Ayrıca ilçe İspanya'nın, Birleşik Krallık'la birçok sorun yaşamasına sebep olan ve bir zamanlar İspanya'nın elinde bulundurduğu, 6 kilometrekarelik Cebelitarık'ta bu ilçeye ve ile komşudur. İspanya - Cebelitarık sınır kapısı, La Linea de la Concepcion belediyesinde bulunur. İlçenin, kuzey kesiminin rakımı daha yüksektir. Güneye doğru inildikçe rakım azalır. Eddy Maillet Eddy Allen Maillet (d. 19 Ekim 1967), Seyşelli futbol hakemi. 2001'den bu yana FIFA kokartı taşımaktadır. Maillet 2004 Afrika Uluslar Kupası, 2006 Afrika Uluslar Kupası, 2007 AFC Asya Kupası, 2008 Afrika Uluslar Kupası, 2009 FIFA Konfederasyonlar Kupası ve 2010 FIFA Dünya Kupası'nda görev yapmıştır. Hakemin Dünya Kupası'nda düdük çaldığı ilk karşılaşma Honduras–Şili mücadelesidir. Star Max 16 Eylül 2002 yılında kurulduktan sonra sabah Kral TV akşam Star Max yayınıyla bir süre devam edildi. 2003 yılında 31 Ağustos'ta kapanmıştır ve 1 Eylül'de Star Plus yayına başlamıştır. Star Plus DigiFunClub ile birlikte yıl sonunda kapanmıştır. Star Max TV'nin akşamları yerli ve yabancı dizi, yarışma ve talk show denemeleri de olmuştur. Bazı programlar Star TV'ye geçti. Star Max'in düzenli yayın akışı şöyleydi: Müdürü de; çalışmıştır. "Star Max Ana Haber"'i sırasıyla hafta içleri; hafta sonlarÄ± ise; yazÄ±n da; sunmuÅŸtur. Michael Balfe Michael William Balfe (d. 18 Mayıs 1808 Dublin, İrlanda – ö. 20 Ekim 1870 Herefordshire, İngiltere) bir İrlanda doğumlu ve genellikle İngiltere'de çalışmış, romantik döneme dahil bir müzisyen, orkestra şefi, opera şarkıcısı ve bestecidir. Birçok İngilizce opera bestelemiştir ve en ünlü operası "The Bohemian Girl (Bohamyalı Kız)" (1843) isimlidir. Michael Balfe 1808de İrlanda'da Dublin'de doğmuştur. Genç yaşta müzik alanında üstün kabiliyetli olduğu görülmüş; müzik eğitimini bir kemancı ve dans öğretmeni olan babasından almış ve 1823de babasının ölümüne kadar onunla çalışmıştır. 1823de Londra'ya yerleşmiş ve müzik kariyerine orada devam etmiştir. Kısa bir dönem kemancılık yaptıktan sonra opera şarkıcılığı yapmış ve bu sırada da birçok opera ve diğer müziksel türde eserler bestelemiştir. Müziksel çalışma kariyeri 40 yıl sürmüştür. Bu kariyerin çoğu İngiltere'de geçmekle beraber 1825 -1830 döneminde Balfe Avrupa'da, genellikle İtalya'da, opera şarkıcılığı yapmıştır. Kariyerinin döneminde Balfe 38 opera, 250 şarkı ve birçok da diğer türlü müziksel eser bestelemiştir. 1843de yapımlanan ve "Theatre Royal, Drury Lane" prömiyeri verilen "The Bohemian Girl (Bohemyali Kız)" adlı operası 100 gün orada sahnelenmiş ve sonra da Avrupa'nın diğer opera-evlerinde de yapımlanmıştır. Bu arada Londra'daki tiyatrolarda orkestra şefliği görevleri de almıştır. Özellikle 7 yıl "Her Majesty's Theatre" adlı tiyatroda Londra seyircisine sunulan İtalyan Operaları için orkestra şefliği ile isim yapmıştır. Balfe 1852de "Herefordshire"'da kiraladığı bir malikanede emekliliğe çekilmiş ve burada 1870de ölmüştür. Mezarı Londra'da "Kensal Green Mezarlığı"nda bulunmaktadır. İngilizce hazırladığı seçilmiş operaları şöyle sıralanabilir: Koman Coulibaly Koman Coulibaly (d. 4 Temmuz 1970), Malili futbol hakemi. 1999'dan bu yana FIFA kokartı taşımaktadır. Coulibaly 2004 Afrika Uluslar Kupası, 2006 Afrika Uluslar Kupası ve 2008 Afrika Uluslar Kupası'nda görev yapmıştır. Hakem 2010 FIFA Dünya Kupası listesine de alınmıştır. Beyaz Arif Akbaş Beyaz Arif Akbaş (1979, İstanbul), Türk eleştirmen, şair, yazar. 2005 yılında Ahmet Yesevi Üniversitesi Hukuk Fakültesi Sosyoloji Bölümü'nü bitirdi. İlk şiirini 1995 yılında yayımladı. 1998-2000 döneminde arkadaşlarıyla birlikte Şahdamar dergisini çıkardı. Çeşitli gazetelerde (Radikal, Birgün, Yenişafak, Star) kitap eleştirileri yapmaktadır. 1995 ile 2010 aras覺nda yedi kitab覺 yay覺mland覺: Protein yıkımı İşleveselliğini kaybeden proteinlerin hücresel ortamda yok edilmesi olayıdır. Bu sayede yaklaşık her 20 günde bir canlının cildi yenilenmiş olur. Protein yıkımı olayı ilk olaran Avram Hershko, Irwin Rose ve Aaron Ciechanover tarafından gözlenmiştir. Bunun yanında bu bilimadamları 2004 Nobel Kimya Ödülünü paylaşmıştır. Protein'in işe yaramaz hale gelmesi sadece parçalanıp, kullanılmasından gelmez. Ortamın etkisine de bağlıdır. Ortamın sıcaklığı ne kadar artarsa, protein daha çabuk işlevsellik kaybeder. Örneğin buzdolabındaki bir et, 40 °C sıcaklığında olan bir ortamdan çok geç bir şekilde çürümeye başlar. İçinde protein barındıran bir besin, çürümeye başladığı zaman protein yıkımı başlamıştır. İşlevselliğini kaybeden protein, hücre çekirdeği tarafından işaretlenir. İşaretlenen protein, "Ubikuitin" ile taşınır. Belirli zamanlarda salgılanan enzimler ile işe yaramaz hale gelen proteinler yıkılır. Yıkma olayı Endoplazmik retikulum'da gerçekleşir. Yıkma olayı gerçekleştikten sonra "Ubikuitin" maddesi serbest bırakılır ve diğer işlevselliğini kaybeden proteinleri taşımak üzere geri döner. Protein yıkımı gerçekleşmezse, çok tehlikeli hastalıklar oluşabilir. Çünkü yıkıma uğramayan işe yaramaz protein, hücre gözeneklerini ve damarları tıkamaya başlar. Bu proteinlerin artması ile tıkanıklık büyür ve hastalık ölümcül bir tehlike halini alır. Bu hastalıklara Alzheimer, Parkinson ve Huntington örnek verilebilir. Proteinin yıkılamaması sebebiyle sadece bu olaylar gerçekleşmez. Bu olaylara "Ubikuitin" maddesi de bazen sebep oluyor. Yıkılacak proteini iyi tutamayan "Ubikuitin", proteini elinden kaçırır. Elden kaçan bu protein, vücudun düşmanı haline gelir ve bir hücre gözeneği veya damarı tutar. Eğerki yıkılması gereken protein kontrol edilemeyecek düzeye ulaşırsa, hücre bunların