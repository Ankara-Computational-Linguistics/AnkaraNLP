Valiliği’ne, 12 Eylül 1917’de Bitlis Valiliği’ne, 31 Aralık 1917’de de Diyarbakır Valiliği’ne ve nihayet 17 Mart 1918 tarihinde Van Vilayeti’ne tayin edilmiştir. Van valisi görevindeyken Kuva-yi Milliye yanlısı olmak suçlamasıyla Osmanlı İmparatorluğu Hükûmeti tarafından 1919 Ağustos ayında görevden alındı. Son Osmanlı Meclisine Van milletvekili olarak katıldı. Meclisin 16 Mart 1920 günü İngiliz askerleri tarafından dağıtılması üzerine Anadolu'ya geçerek Türk Kurtuluş Savaşına katılır. Mustafa Kemal'in çağrısıyla 4-11 Eylül 1919 tarihleri arasında toplanan Sivas Kongresi'ne katılır. Sonrasında 23 Nisan 1920 günü toplanan Türkiye Büyük Millet Meclisi'nde Van milletvekili olarak yer alır. Temmuz 1920'de Konya valisi olur. 1920 yılı Ekim - Kasım aylarında patlak veren Konya Ayaklanması sonrasında kentte validir. Ayaklanmacılarla uzlaşma görüşmeleri yürütmeye çalışsa da başarılı olamaz. İsyanın bastırılmasından sonra görevinde yetersiz olduğu gerekçesiyle görevden alınır. Bundan sonra İstanbul'a yerleşecek ve devlet görev almayacaktır. Soyadı kanunundan sonra Vaner soyadını alacaktır. Ayrıca Kurtuluş Savaşında gösterdiği yararlılıktan dolayı 1925 yılında Kırmızı-yeşil şeritli İstiklal Madalyası ile ödüllendirilmiştir. Uymon bozkırı Uymon bozkırı (Rusça: Уймонская степь / "Uymonskaya step"), Altay Dağlarının ortasında dağlar arasında bulunan bir havza. Rusya'ya bağlı Altay Cumhuriyeti'nin Ust-Koksinski Rayon (Кöк-Суу аймак)'unda, kuzeyde Terekta sırtı ve güneyde Katun sırtı arasında bulunmaktadır. Genişliği 35 kilometre ve uzunluğu 10 - 12 kilometre olup yüksekliği deniz seviyesine göre 900 metredir. Uymon bozkırı, Katun Nehri tarafından beslenmektedir. Dahil edilen belediyeler şunlardır: Ust-Koksa, Yukarı Uymon, Aşağı Uymon, Baştala, Terekta, Çendek, Zamulta ve diğerleri. "Uymon" veya "Oymon" kelimesinin kökeni konusunda uzlaşma yoktur. Çeşitli çevirleri mevcut olup kimine göre "inek boyun" kimine göre "inek bağırsak" olarak çevirir. Altay öykücüleri "Oymon" kelimesi'ni "on hikmetim" olarak çevirirler. Üst Uymon'un eski sakinleri ise bozkır adının, bir zamanlar burada yaşamış olan Altayların adından geldiğine inanırlar. Holomorf demet Matematikte, daha ayrıntılı olarak karmaşık analizde bir holomorf demet (çoğu zaman analitik demet de denilir) bir karmaşık çokkatlı üzerindeki holomorf fonksiyonların demetinin doğal bir genelleştirmesidir. Tersholomorf fonksiyon Matematikte tersholomorf fonksiyonlar (tersanalitik fonksiyon veya antiholomorf de denilir) holomorf fonksiyonlara oldukça yakın ancak yine de onlardan ayrı olan fonksiyonlar ailesidir. "z"* karmaşık eşlenik olsun. Karmaşık düzlemdeki bir açık kümede tanımlanmış bir fonksiyonun bu küme üzerindeki tüm noktalarda "z"* 'a göre türevi varsa, bu fonksiyona tersholomorf denir. "f"("z") eğer açık bir "D" kümesi üzerinde holomorfsa, o zaman "f"("z"*), "D"* üzerinde tersholomorftur. Burada "D"*, "D" 'nin x-eksenine göre yansımasıdır veya başka bir deyişle, "D"*, "D" 'nin elemanlarının karmaşık eşleniklerinin kümesidir. Bundan başka, herhangi bir tersholomorf fonksiyon bu yöntemle holomorf bir fonksiyondan elde edilebilir. Bu da gösterir ki bir fonksiyon ancak ve ancak tanım kümesindeki her noktanın komşuluğunda "z"* 'ın bir kuvvet serisi olarak açılabiliyorsa tersholomorftur. Bir fonksiyon hem holomorf hem de tersholomorfsa, o zaman tanım kümesindeki herhangi bir bağlantılı bileşeninde sabittir. "z" ve "z"* 'ın her ikisine de bağlı olan bir fonksiyon ne holomorftur ne de tersholomorftur. Holomorf fonksiyon Holomorf fonksiyonlar karmaşık analizin temel çalışma araçlarından biridir. Bu fonksiyonlar karmaşık düzlemin yani C'nin açık bir altkümesinde tanımlı, bu altkümedeki her noktada karmaşık anlamda türevli ve aldığı değerler yine C içinde olan fonksiyonlardır. Bu koşul normal gerçel türevlilikten daha güçlüdür. Daha derin anlamda, holomorf fonksiyon sonsuz kere türevlenebilir ve Taylor serisi ile tanımlanabilir. Her ne kadar daha geniş anlamda (gerçel, karmaşık veya daha genel bir çerçevede) fonksiyonun tanım kümesi içindeki her noktanın komşuluğunda fonksiyonun Taylor serisine eşit olması anlamına gelse de, "analitik fonksiyon" teriminin holomorf fonksiyon terimi yerine de kullanıldığı bolca yer vardır. Analitik fonksiyonlar sınıfının karmaşık analizde holomorf fonksiyonlar sınıfı ile aynı olması karmaşık analizde önemli bir teoremdir. Holomorf fonksiyonlara bazen "düzenli fonksiyonlar" dendiği de olmaktadır. Karmaşık düzlemin tümünde holomorf olan fonksiyona tam fonksiyon adı verilir. ""a" noktasında holomorf olma" terimi "a" noktasında türevli manasına gelmekle beraber aynı zamanda karmaşık düzlemde "a" noktası etrafındaki belli bir açık disk içindeki her noktada türevli anlamına da gelmektedir. "U" kümesi "C"'nin açık bir kümesiyse, "f" : "U" → C, "U" üzerinde tanımlı karmaşık bir fonksiyonsa ve "U" kümesine ait bir "z" noktasındaki limiti varsa, "f" 'ye "z" noktasında "karmaşık türevli" denilir. Burada limit "z" noktasına yaklaşan karmaşık sayıların tüm dizileri üzerinden alınır ve bu tür tüm diziler için farkların oranı tek bir sayıya yaklaşmak zorundadır ki o sayı da "f" '("z") 'dır. Sezgisel olarak, "f" fonksiyonu "z" 'da karmaşık türevliyse ve "z" 'a "r" yönünden yaklaşılırsa, o zaman görüntüler de çarpımın karmaşık sayılar çarpımı olduğu "f" '("z") "r" çarpımı yönünden "f"("z") noktasına yaklaşır. Türevliliğin bu tip tanımı gerçel türevlilik ile belli başlı ortak özellikler taşımaktadır: "f" fonksiyonu "U" açık kümesi içindeki her "z" noktasında kompleks türevli ise, "f" fonksiyonu "U üzerinde holomorftur" denilir. "f" fonksiyonu "z" etrafındaki bir komşuluk içinde kompleks türevli ise "z" noktasında holomorftur denilir. Açık olmayan bir "A" kümesinde "f" 'ye holomorf diyebilmek için ise "f" 'nin "A" kümesini de içeren bir açık küme üzerinde holomorf olması gerekmektedir. Gerçel türevlilik ve karmaşık türevlilik arasındaki ilişki ise şudur: Eğer f(x + iy) = u(x, y) + iv(x, y) karmaşık fonksiyonu holomorfsa, o zaman u ve v 'nin x ve y 'ye göre birinci kısmi türevleri vardır ve Cauchy-Riemann denklemleri olarak bilinen aşağıdaki ifadeyi sağlarlar: Ancak bu ifadenin tersi her zaman doğru değildir. Doğru olan daha basit bir ters ifade ise şudur: u ve v 'nin "sürekli" birinci kısmi türevleri varsa ve u ve v Cauchy-Riemann denklemlerini sağlıyorsa, o zaman "f" holomorftur. "Holomorf" kelimesi ilk kez Cauchy'nin öğrencileri olan Briot (1817 - 1882) ve Bouquet (1819 - 1895) tarafından literatüre sokulmuştur ve Yunanca "tam" anlamına gelen őλoς ("holos") ve "form","şekil" veya "görünüm" anlamlarına gelen μoρφń ("morphe") kelimelerinden oluşur. Günümüzde birçok matematikçi analitik fonksiyonun daha genel bir kavram olmasından dolayı holomorf fonksiyon kavramını kullanmayı tercih etmektedir. Bunun bir diğer nedeni ise karmaşık analizde her holomorf fonksiyonun karmaşık analitik olması gerektiğini ifade eden önemli bir sonuçtur. Ancak yine de, "analitik" terimi daha geniş anlamda kullanılmaktadır. Karmaşık türevin doğrusal olması ve çarpma, bölme ve zincir kuralına uyması sebebiyle, holomorf fonksiyonların toplamları, çarpımları ve bileşkeleri yine holomorftur ve paydanın sıfır olmadığı yerlerde ise iki holomorf fonksiyonun bölümleri yine holomorftur. Eğer C, R olarak tanımlanırsa, o zaman holomorf fonksiyonlar, sürekli birinci türevi olan iki gerçel değişkenli ve iki denklemden oluşan kısmi türevsel denklemler kümesi olan Cauchy-Riemann denklemlerini çözen fonksiyonlara denk gelir. Bütün holomorf fonksiyonlar gerçel ve sanal kısımlarına ayrılabilirler ve her bir kısım R üzerinde Laplace denklemi'nin bir çözümüdür. Başka bir deyişle, holomorf fonksiyon "f"("z") 'yi 'u"("x", "y") + "i v"("x", "y") şeklinde ifade edersek, hem "u" hem de "v" harmonik fonksiyonlardır. Birinci türevin sıfır olmadığı bölgelerde, holomorf fonksiyonlar açı ve şekil (büyüklük anlamında değil) bağlamında açıkorurdurlar. Cauchy integral formülü ise bir disk içindeki her holomorf fonksiyonun, fonksiyonun diskin sınırları üzerindeki değerleriyle belirlendiğini ifade eder. Her Holomorf fonksiyon aynı zamanda analiktir. Yani, bir holomorf fonksiyon "f" 'nin tanım kümesindeki her "a" noktasında her mertebeden türevi vardır ve "a" etrafındaki bir komşulukta fonksiyonun "a"noktasındaki kendi Taylor serisi'ne denk gelir. Aslında, "f" fonksiyonu, "a" 'yı merkez alan ve "f" 'nin tanım kümesi içinde kalan her disk üzerinde kendi Taylor serisine denk gelir. Cebirsel bakış açısıyla, açık bir küme üzerindeki holomorf fonksiyonlar kümesi değişmeli halkadır ve karmaşık vektör uzayıdır. Aslında, bu küme, yarı normun tıkız altkümeler üzerindeki supremumların olduğu bir yerel dışbükey topolojik vektör uzayıdır. Karmaşık değişkenli ve karmaşık katsayılı bütün polinomlar, sinüs, kosinüs ve üstel fonksiyonlar C üzerinde holomorftur. (Aslında trigonometrik fonksiyonlar üstel fonksiyonla ilişkilidir ve Euler formülü yardımıyla tanımlanabilirler). Karmaşık logaritma'nın ana dallanması C \ {"z" ∈ R : z ≤ 0} kümesi üzerinde holomorftur. Karekök fonksiyonu ifadesiyle tanımlanabilir ve bu yüzden log("z") 'nin holomorf olduğu her yerde holomorftur. 1/"z" fonksiyonu ise {"z" : "z" ≠ 0} üzerinde holomorftur. Holomorf olmayan sürekli fonksiyonların tipik örnekleri ise karmaşık eşlenikler ve gerçel kısımlardır. Çok karmaşık değişkenli karmaşık bir analitik fonksiyon, değişkenlerin yakınsak kuvvet serileri bağlamında yerel olarak genişletilebilirse (disklerin kartezyen çarpımı olan bir polidisk içinde) analitik veya holomorf olur. Bu koşul Cauchy-Riemann denklemlerinden daha güçlü bir koşuldur ve aşağıdaki gibi ifade edilebilir: Çok karmaşık değişkenli bir fonksiyonun holomorf olması ancak ve ancak Cauchy-Riemann denklemlerini sağlamasıyla ve yerel olarak kare-integrallenebilmesiyle gerçekleşir. Holomorf fonksiyon kavramı fonksiyonel analizdeki sonsuz boyutlu uzaylara genişletilebilir. Örneğin, karmaşık sayılar cismi üzerindeki bir Banach uzayı'nda holomorf fonksiyon fikri Fréchet ve Gâteaux türevi sayesinde gerçekleştirelebilir. Meromorf fonksiyon Meromorf fonksiyon, özellikle karmaşık analizde, bir fonksiyon çeşidi. Daha açık bir ifadeyle, meromorf fonksiyon, karmaşık düzlemin açık bir D kümesi üzerinde fonksiyonun kutup noktalarından oluşan belli bir korunmalı noktalar kümesi haricinde "D" 'nin geriye kalan diğer noktalarının tümünde holomorf olan fonksiyondur. "Meromorf" kelimesi Yunanca "kısım", "parça" anlamına gelen “meros” (μέρος) ve "tüm", "bütün" anlamına gelen “holos” (ὅλος) kelimelerinin tezat bir birleşiminden ortaya çıkmış bir kelimedir. "D" üzerindeki her meromorf fonksiyon, pay ve paydası "D" üzerinde holomorf olan ve paydası sabit bir şekilde 0 olmayan rasyonel bir fonksiyon şeklinde yazılabilir. Bu halde kutup noktaları, paydanın sıfır olduğu yerde olmaktadır. Yani sezgisel olarak, meromorf fonksiyon iki tane güzel (yani holomorf) fonksiyonun oranıdır. Bu tür bir fonksiyon, orandaki paydanın sıfır olduğu ve bu yüzden fonksiyonun sonsuz değerleri aldığı noktalar dışında hala güzeldir. Cebirsel bakış açısıyla, eğer "D" bağlantılıysa, o zaman meromorf fonksiyonlar kümesi holomorf fonksiyonların tamlık bölgesinin kesirler cismidir. Bu ilişki rasyonel sayılar kümesi formula_1 ile tamsayılar kümesi formula_2 arasındaki ilişkiye denktir. Bir Riemann yüzeyi üzerindeki her noktanın karmaşık düzlemin açık bir kümesine izomorf (eşyapılı) olan açık bir komşuluğu vardır. Bu sebeple, meromorf fonksiyon fikri her Riemann yüzeyi için de tanımlanabilir. "D" tüm bir Riemann küresi olduğu zaman, her meromorf fonksiyon küre üzerinde rasyonel olduğu için, meromorf fonksiyonlar cismi karmaşık cisim üzerindeki bir değişkenli rasyonel fonksiyonlar cismi olur. (Bu GAGA prensibi denilen ifadenin özel bir durumudur.) Her Riemann yüzeyinde, meromorf bir fonksiyon, Riemann küresine gönderilen ve sabit ∞ olmayan holomorf bir fonksiyonla aynıdır. Kutuplar burada ∞ 'a gönderilen karmaşık sayılara karşılık gelir. Tıkız olmayan bir Riemann yüzeyinde, her meromorf fonksiyon iki tane holomorf fonksiyonun bölümü şeklinde yazılabilir. Tersine, tıkız bir Riemann yüzeyinde sabit olmayan meromorf fonksiyonlar bulmak mümkünken, her holomorf fonksiyon sabittir. Elliptik eğriler üzerindeki meromorf fonksiyonlar aynı zamanda elliptik fonksiyonlar olarak da bilinirler. Çoklu karmaşık değişkenlerde, meromorf fonksiyonlar yerel olarak iki holomorf fonksiyonun bölümü olarak tanımlanırlar. Mesela, "f(z,z)=z/z" iki boyutlu karmaşık afin uzayda meromorf bir fonksiyondur. Burada, artık, her meromorf fonksiyonu Riemann küresi üzerinde değerleri olan holomorf fonksiyon şeklinde anlamak doğru değildir: İki eşboyutu olan bir "belirsizlik" kümesi vardır (verilen örnekte bu küme "(0,0)" 'dan oluşmaktadır). Bir boyuttakilerin aksine, daha yüksek boyutlarda sabit olmayan meromorf fonksiyonların bulunmadığı, çoğu karmaşık simit gibi, karmaşık manifoldlar bulunmaktadır. Odaköy maden kazası Odaköy maden kazası 23 Şubat 2010 tarihinde Balıkesir'in Dursunbey ilçesine bağlı Odaköy'de meydana gelen maden kazası. Kaza sırasında madende bulunan 46 kişiden 13 tanesi ölürken 18 kişi altısının durumu ağır olmak üzere hastaneye kaldırıldı. 16.00-24.00 vardiyasında çalışacak 49 işçiden 46'sı madene indi. 3 işçi ise işe gelmedi. İşçiler yerin 500 metre altında ve girişin 250. metresindeki 4. galeride çalışırken, 18.00 sıralarında grizu patlaması meydana geldi. 46 işçiden 38'i; beşi ağır yanıkları olmasına rağmen kendi imkânlarıyla madenden dışarı çıktı. Madende mahsur kalan 8 işçi için kurtarma çalışması başlatıldı.Gaz ve dumanın tahliyesinin ardından saat 22.45'te içeride kalan işçilere ulaşıldı. Ancak içeride kalan 8 işçinin de hayatını kaybettiği anlaşıldı. Şen Madencilik Sanayi ve Ticaret A.Ş'nin (Şentaş Madencilik) ortaklarından Erhan Ortaköylü,Nihat Kosova ve Emre Temizer ile madenin mühendisi Halil Karakılıç hakkında, çıkarıldıkları mahkemece tutuklama kararı verildi. Ağır yaralanan işçilerden 30 yaşındaki Ramazan Can, tedavi gördüğü İstanbul'daki hastanede yaşamını yitirdi. Böylece faciada ölenlerin sayısı 14'e yükseldi. Şirket ortaklarından Erhan Ortaköylü ve Emre Temizer bilirkişi raporu olumlu çıkınca mahkemece serbest bırakıldı. Daha önce de sağlık nedenleriyle diğer şirket ortağı Nihat Kosova serbest bırakılmıştı. Sanıkların tutuksuz yargılanmasına devam edilecek. Davada tutuklu kalan tek kişi ise mühendis Halil Karakılıç. Odaköy’de bulunan Erhan Ortaköylü’nün sahibi olduğu Şentaş Madencilik’e ait kömür madeninde 2006 yılında meydana gelen grizu patlamasında ise 17 işçi hayatını kaybetmiş, 7 işçi de yaralanmıştı. Jülide Özçelik Jülide Özçelik, (d. 1975, İstanbul), caz sanatçısı. Liseden sonra müzik eğitimine Müjdat Gezen Sanat Merkezi'nin hafif batı müziği bölümünü kazanarak başladı. Mezun olduğu sene İstanbul Bilgi Üniversitesi'nin müzik bölümününe tam burslu olarak girdi. Burada vokal performans bölümünde Nükhet Ruacan ile vokal teknikleri üzerine çalıştı. Selen Gülün, Randy Esen, İmer Demirer, Donovan Mixon , Ayşe Özbekligil, Raci Pişmişoğlu, Ricky Ford, Can Kozlu gibi eğitmenlerden ensamble, armoni, solfej dersleri alarak mezun oldu. Türkçe sözlü caz yapma fikriyle birtakım projeler oluşturdu ve performanslar gerçekleştirdi. Bu arada Klasik Türk müziği koro çalışmalarına katıldı ve konserlerde solist olarak bulundu. TRT Hafif Batı Müziği ve Caz Orkestrası ile canlı kayıtlar aldı. Akıcı ve duru bir sesi olan Özçelik, albüm yapma fikrini Cem Tuncer'le paylaşarak, albümünün ön hazırlıklarına başladı. Cem Tuncer, Erbil Doğan, Kağan Yıldız, Ediz Hafızoğlu ve Genco Arı ile beraber 2008 Ocak ayında İlk albümü olan "Jazz İstanbul Volume 1"′i çıkardı. Birçok değişik etkinlikte yer aldı. Aynı zamanda İstanbul 12 Orkestrası'nda da solist olarak yer almaktadır. Na prostorah Rodini Ã§udesnoy Na prostorah Rodini çudesnoy (На просторах Родины чудесной / "Na prostorakh Rodiny chudesnoy" ; anlam: "Harika vatanın alanında"), Pesnya o Staline (Песня о Сталине; anlam: "Stalin üzerine şarkı") olarak da bilinen Sovyet popüler propaganda şarkısı. 1938 yılında müziği Matvey Blanter tarafından bestelendi ve sözü Aleksey Surkov (Алексей Александрович Сурков / "Aleksey Aleksandrovich Surkov") tarafından yazıldı. Şarkının temasını, SSCB'deki tarımın kollektivizasyonunun "başarı"sı ve bunu gerçekleştiren Stalin'e övgü oluşturur. Doğuran çekirdekli Hilbert uzayı Matematiğin bir alt dalı olan fonksiyonel analizde, doğuran çekirdekli Hilbert uzayı noktasal değerlemenin bir sürekli doğrusal fonksiyonel olduğu bir fonksiyonlar Hilbert uzayıdır. Burada, fonksiyonlar Hilbert uzayından kasıt, bahsi geçen uzayın öğelerinin fonksiyonlar olduğudur. Yani söz konusu uzay bir fonksiyon uzayıdır; bununla birlikte aynı zamanda Hilbert uzayı özelliği de taşımaktadır. Benzer bir şekilde, bu tür uzaylar doğuran çekirdekler tarafından da tanımlanabilirler. Bu terimi ilk defa ve aynı zamanda Nachman Aronszajn (1907–1980) ve Stefan Bergman (1895–1977) adlı matematikçiler 1950'de ortaya atıp geliştirmişlerdir. Her ne kadar bazı gerçel Hilbert uzaylarının doğuran çekirdekli olma özelliği olsa da, bu tür uzaylara verilebilecek örneklerin birçoğu analitik fonksiyon uzaylarından gelmektedir. Bu sebeple, analitik fonksiyonların karmaşık değerli fonksiyonlar olduğunu da gözönüne alarak, Hilbert uzaylarının değişkenlerinin karmaşık sayı olduğunu kabul edelim. Doğuran çekirdekli Hilbert uzaylarının önemli bir altkümesi yine bu tür uzayların sürekli bir çekirdekle ilintili olanlarıdır. Bu uzayların karmaşık analiz, kuantum mekaniği ve harmonik analizi de içerecek şekilde geniş bir uygulaması mevcuttur. "X" herhangi bir küme, "H" de "X" üzerinde tanımlı ve karmaşık değerleri olan fonksiyonların bir Hilbert uzayı olsun. "X" 'teki herhangi bir "x" için bir fonksiyonunu formula_2 olacak şekilde tanımlayalım. Her "x" için bu fonksiyon doğrusal ve sürekli ise o zaman "H"'ye "doğuran çekirdekli Hilbert uzayı" denilir. Verilen bu özellikler Riesz temsil teoremi'nin önkoşullarına uymaktadır. Bu yüzden, "X" 'teki her "x" için "H" 'de biricik "K" fonksiyonu vardır ve "K" özelliğini sağlamaktadır. "K" fonksiyonuna "x noktasındaki nokta-değerleme fonksiyoneli" adı verilmektedir. "H" öğeleri fonksiyon olan bir Hilbert uzayı ve "K" de "H" 'nin bir öğesi olduğu için, "K" fonksiyonu "X" 'in her noktasında tanımlıdır. Bu yüzden yeni bir formula_4 fonksiyonunu olacak şekilde tanımlayabiliriz. Bu "K" fonksiyonuna Hilbert uzayı olan "H" 'nin "doğuran çekirdeği" adı verilir. Riesz temsil teoremi'nin, "X" 'teki her "x" için yukarıda (*) ile gösterilen eşitliği sağlayan bir "K" öğesinin biricik olduğunu göstermesi, bize "K" fonksiyonunun tamamen "H" tarafından belirlendiğini vermektedir. "X" sonlu bir küme ise ve "H" de bu küme üzerinde tanımlı ve karmaşık-değerli tüm fonksiyonların uzayı ise, o zaman "H" 'nin herhangi bir elemanı karmaşık sayıların sonlu bir dizisi şeklinde temsil edilebilir. Eğer karmaşık sayılar üzerindeki iç çarpım kullanılırsa, o zaman "K" fonksiyonu "x" noktasındaki değeri "1" ve "X" 'in geri kalan noktalarındaki "0" olan bir fonksiyondur. Bu sebeple, "K(x,y)" fonksiyonu birim matris olarak düşünülebilir. Çünkü, "x=y" olduğunda "K(x,y)=1", diğer durumda, yani "x" 'in "y" 'ye eşit olmadığı durumda ise "K(x,y)=0" olacaktır. Eğer "X" 'in eleman sayısı "n" ise, bu durumda "H" ve formula_6 eşyapılıdır (izomorftur). Daha karışık bir örnek olarak ise birim daire "D" üzerinde tanımlı, karesi toplanabilir holomorf fonksiyonların uzayı olan Hardy uzayı verilebilir. (Hardy uzayı "H"(D) ile gösterilir.) Yani bu örnekte, "X=D" olmaktadır. "H"(D) 'nin doğuran çekirdeğinin tanımlardan yola çıkılarak olduğu gösterilebilir. Bu çekirdek, Stefan Bergman'ın adıyla anılan Bergman çekirdeği'nin de bir örneğidir. Yukarıda özelliklerden yola çıkılarak eşitliği gösterilebilir. Eğer bulunan bu eşitlikte "x" ve "y" eşit alınırsa, iç çarpımın tanımından dolayı elde edilir. Buradan ivedilikle çıkarılacak bir diğer sonuç ise şudur: formula_11 gerdiği kümenin kapanışı "H" 'ye eşit olan birimdik bir dizi ise, o zaman eşitliği elde edilir. Daha önce doğuran çekirdekli bir Hilbert uzayı vasıtasıyla bir çekirdek fonksiyonunu tanımlamıştık. Bu vesileyle, iç çarpımın özelliğinden yola çıkılarak tanımlanan bu çekirdeğin simetrik ve pozitif tanımlı çekirdek olduğu da elde edilebilir. Bunun tersini ise Moore Aronszajn teoremi vermektedir. Yani, her simetrik, pozitif tanımlı çekirdek doğuran çekirdekli tek bir (biricik) Hilbert uzayını tanımlamaktadır. Bu teorem, Aronszajn her ne kadar E. H. Moore'a atfetse de ilk defa kendisinin "Theory of Reproducing Kernels"(Doğuran Çekirdekler Kuramı) adlı eserinde belirtilmiştir. Teorem "K", bir "E" kümesi üzerinde tanımlı, simetrik ve aynı zamanda da pozitif tanımlı bir çekirdek olsun. O zaman, "E" üzerinde bir fonksiyon uzayı olan ve "K" 'nin doğuran çekirdek olduğu tek bir Hilbert uzayı vardır. Kanıt. "E" 'deki her "x" için bir formula_13 tanımlayalım. formula_14 kümesinin doğrusal geren kümesini ise "H" ile gösterelim. "H" üzerinde bir iç çarpımı ise şu şekilde tanımlayalım: "K" 'nin simetrik olmasından, bu iç çarpımın da simetrik olduğunu gösterebiliriz. "K" 'nin pozitif tanımlı bir çekirdek olmasını ise iç çarpımın negatif olmadığını ve 0 değerini ancak "0" fonksiyonu için aldığını gösterebiliriz. "H" 'ın bu iç çarpım altındaki kapanışını ise "H" ile gösterelim. O zaman, "H" şeklinde yazılabilen ve aynı zamanda formula_17 koşulunu sağlayan fonksiyonlardan oluşur. Üstteki toplamın her "x" için yakınsadığı Cauchy-Schwarz eşitsizliğinden gelmektedir. (*) eşitliğini gösterebilirsek "H" gerçekten doğuran çekirdekli bir Hilbert uzayı olacaktır. Yukarıdaki gibi bir formula_18 alalım. O zaman, olur ve ıstediğimizi elde ederiz. Geriye kalan ise bu uzayın teoremde verilen özellikte olan tek bir uzay olduğunu göstermek. Eğer "G", "K" 'yi doğuran çekirdek olarak kabul eden ve fonksiyonlardan oluşan diğer bir Hilbert uzayı ise, "E" 'deki her "x" ve "y" için (*)'ı kullanarak elde ederiz. Doğrusallıktan dolayı, formula_21 kümesinin geren kümesinde formula_22 eşitliği elde edilir. Kapanış tek olduğu içinse "G" = "H" olur. Bergman çekirdeği, C 'deki açık kümeler üzerinde tanımlanır. Mesela, "D" üzerinde holomorf olan ve aynı zamanda Lebesgue ölçüsüne göre karesi toplanabilir fonksiyonların uzayını "H" ile gösterelim. Her yerde "0" 'a özdeş olmayan birçok fonksiyon bulunacağı için, aslında bu örnekteki uzayın kuramı bayağı değildir. Bu yüzden, bu "H" uzayı bir doğuran çekirdekli Hilber uzayıdır ve bu uzayın üzerindeki tanımlı doğuran çekirdeğe de "Bergman çekirdeği" adı verilir. "n" = 1 alındığında elde edilen örnek Stefan Bergman tarafından 1922'de verilmiştir. Kıbrıs Genç TV Kıbrıs Genç TV, 31 Mayıs 1997 yılında yayına başlayan bir Kuzey Kıbrıs Türk Cumhuriyeti televizyon kanalıdır. Aynı zamanda Kuzey Kıbrıs Türk Cumhuriyeti'nin ilk özel televizyon kanalıdır. Kanal Ertan Birinci'ye aittir. Her saat başı haber veren bir kanaldır. Ayrıca Türkiye'de Türksat 3A'dan izlenebilmektedir. Fernando Savater Fernando Fernández-Savater Martín (d. 21 Haziran 1947, San Sebastián), İspanya'nın yaşayan en ünlü filozoflarından biri kabul edilen ve aynı zamanda bir deneme yazarı olan İspanyol filozof ve yazardır. On yıldan fazla "University of the Basque Country"de ahlakbilimci olarak çalıştı. Günümüzde ise, "Complutense University of Madrid"de felsefe profesörüdür. Edebiyat çalşmalarıyla da birtakım ödüller kazanmıştır. Movimiento por la Paz y la No Violencia, Gesto por la Paz, Foro Ermua ve ¡Basta Ya! gibi terörizme ve Bask Milliyetçiliğine karşı Bask Bölgesindeki barış organizasyonlarının aktif bir parçası olmuştur. Kendisini bir agnostik, bir İngiliz düşmanı ve Voltaire geleneğinden gelen aydınlanmanın bir savunucusu olarak tanımlar. Kasım 2012'de Octavio Paz şiir ve deneme ödülüne layık görülmüştür. Genç TV Genç TV, Temmuz 1994 yılında iş adamı Vedat Yelkenci tarafından İstanbul'da bulunan Üsküdar ilçesine bağlı Çamlıca frekans verici karasal yayın 37. kanalda yayın yapmaya başlamıştır. Türkiye'nin ilk müzik televizyon kanallarındandır. Kral TV ve Number One TV'den sonra yayına başlamıştır. Lisansı "Gençlik ve Müzik Televizyonu" olarak alınan Genç TV, programlı yayın yapmıştır. Ayrıca bu kanalla ilişkili bir de radyo istasyonu (Genç Radyo) vardır. Bu dönemde Ece Erken, Hande Kazanova, Fortuna Zafer, Beyaz, Esra Balamir, Melike Öcalan, Özlem Yıldız kanalın ekran yüzlerinden birkaçıdır. 24 şehirde karasal yayına başlayan ilk gençlik ve müzik televizyonu olan Genç TV izlenme oranlarında major kanallarla yarışmıştır. Smartcard dijital yayın sistemini Türkiye'ye ilk getiren kanaldır. 1998 yılında bir süre sonra brt'yi kurarak Bayındır Holding tarafından ulusal yayın haklarını sattı. 90'ların sonunda Karacan Ailesine satıldı. 2000'li yılların başında Entertainment Media Communication adlı gruba satıldı. Şu anda Raks Müzik bünyesindedir ve kanalın binası hâlen Rentaş Ticaret Merkezi'nde (Maslak) yer almaktadır. Türksat uydusundan yayını kesilmiştir ve sadece internet üzerinden yayına devam etmektedir. İnternet yayını da kesilmiştir ve kanal kapanmıştır. Urban Terror Urban Terror (kısaltması UrT) ücretsiz, özgür, açık kaynak kodlu, çok oyunculu serbestçe oynanabilen bir birinci şahıs nişancı bilgisayar oyunu. Ücretsiz olarak Windows, Linux ve Mac OS işletim sistemlerinde oynanabilen Quake 3 tabanlı bir oyundur. Oyun FrozenSand tarafından 2007'de Urban Terror adıyla GNU Genel Kamu Lisansı ile dağıtılmaya başlanmıştır. Fakat ilk defa 1998'de Quake III Arena'da harita paketi olarak dağıtılmaya başlandığı gibi oyun olma yolunda ilk adımını 5 Ağustos 2000'de Beta 1.0 ile FrozenSand'ın o zamanki adı olan Silicon Ice Development ekibi tarafından dağıtılmaya başlanmıştır. Çoklu oyunculu olan Urban Terror; Unreal Tournament, Counter-Strike ve Warsow benzeri bir savaş oyunudur. Urban Terror, diğer oyunlardan farklı olarak daha gerçekçi bir sağlık sistemi kullanır. Oyuncu yaralandığında yara kanamaya başlıyor ve yarayı sarana kadar kanamaya devam ediyor. Eğer yara sarılmazsa kan kaybından oyuncu ölüyor. Yara sarılana kadar oyuncu acı içinde sesler çıkartıyor ve diğer oyuncular tarafından bu ses duyulabiliyor. Ayrıca yere dökülen kanlar sayesinde oyuncu takip edilebiliyor. Oyunda sağlığınız kadar varsayılan olarak "E" tuşuna basarak hızlı koşabilirsiniz. Bir süre sonra oyuncu yoruluyor ve sıkça nefes alıyor. Çıkan ses, herkes tarafından duyulabiliyor. Eğer yeteri kadar sağlığınız varsa duvarlara da tırmanabilirsiniz. Eğer üzerinizde çelik yelek varsa daha çabuk yoruluyorsunuz. Oyunda gerçek modern silahların modellemeleriyle birlikte duman bombası ve el bombası bulunuyor. Zırh olarak ise kask ve çelik yelek sunuluyor. Oyunda silah satın almak için para biriktirmeniz gerekmiyor. Üzerinizde ağır silah, otomatik silah, tabanca olmak üzere üç adet silah taşıma bölgesi, bir adet bomba taşıma bölmesi ve sunucuların çoğunda ikisi kapalı olan üç adet eşya taşıma bölmesi bulunuyor. Takımların olmadığı tek mod olan bu modda hiç beklemeden canlanıyorsunuz ve oyundaki herkesi vuruyorsunuz. Bu modda iki takım bulunuyor ve belli bir sürenin sonunda en çok puanı alan taraf kazanıyor Bu mod turlardan oluşuyor. Turlar bir takımda kimse hayatta kalmayana kadar sürüyor. Hayatta kalan takım puanı kapıyor. Turlardan oluşan bu modda her takıma rastgele bir kaptan seçiliyor. Her tur bu kaptanı koruyarak karşı takımın bayrağını almaya çalışıyorsunuz. Kaptan hayatta kalırsa bayrağı kaptığınızda daha çok puanınız oluyor. Klasik olan bu modda takımların birer bayrağı bulunuyor ve amaç karşı takımın bayrağını kapıp sizin bayrakla birleştirmek. Bu da tam bir takım oyunu gerektiriyor. Eğer takımlar iş bölümünü iyi yaparsa oldukça önde bitirilebilir. Bu modda kırmızı takım haritanın iki yerinde belirlenmiş hedeflerden birini patlayıcıyla havaya uçurmaya çalışırken mavi takım bunu engellemeye çalışıyor. Oyunda her iki takım için iki erkek iki kadın olarak toplam dörder insan modellemesi bulunmaktadır. Allez Ola Olé "Allez! Ola! Olé!", (Türkçe: "Hadi! Dalga! Ole!") Jessy Matador tarafından seslendirilen ve Fransa'yı temsil etmiş Eurovision 2010 şarkısıdır. Lublin-Brest Taarruzu Lublin-Brest Taarruzu, Kızıl Ordu'nun Beyaz Rusya Stratejik Harekâtı kapsamında sürdürdüğü bir taarruz harekâtıdır. Harekât, 18 Temmuz - 2 Ağustos 1944 tarihleri arasında yapılmış olup Alman kuvvetlerini merkez ve doğu Polonya'dan çıkarmayı amaçlamaktadır. Genellikler Bagration Harekâtı olarak bilinir. 1. Beyaz Rusya Cephesi'nin güney kanadı (sol) tarafından Alman Güney Ukrayna Ordular Grubu'na ve Merkez Ordular Grubu'na karşı icra edilmiştir. Harekât, başka birkaç taarruzla aynı tarihler arasında uygulamaya konulmuştur. Bunlardan en önemlisi, güneyde 1. Ukrayna Cephesi kuvvetlerinin icra ettiği Lvov-Sandomierz Taarruzu'dur. Her iki harekât da, kuzeydeki Bagration Harekâtı başarılı bir gelişme göstermeye başlamasından haftalar sonra uygulamaya konulmuştu. Bagration Harekâtı, Alman kuvvetlerini Beyaz Rusya'nın büyük bir bölümünden çıkarmıştır. Kendilerine verilen taktik hedeflere ulaştıktan sonra, Sovyet kuvvetleri 1944 yılının Ağustos ve Eylül ayları boyunca ilerli hareketlerini Varşova yönünde sürdürdüler, yine de Varşova Ayaklanması'na destek olmadılar. Stalin'in Varşova Ayaklanması karşısındaki bu tutumu, daha sonra sert eleştirilere hedef olacaktır. General Ferdinand Schorner komutasındaki Alman Güney Ukrayna Ordular Grubu, 15 Haziran'da iki güçlü Rumen ordusuyla (3. ve 4.) birleşti. Böylece, Stalingrad yenilgisinden sonra yeniden düzenlenen 6. ve 8. Ordu ile birlikte önemli sayılabilecek bir güce ulaştı. Merkez Ordular Grubu bünyesinde ise 2. Ordu, 4. Ordu, 9. Ordu ve 3. Panzer Ordusu bulunmaktaydı. Sovyet 1. Beyaz Rusya Cephesi ise Mareşal Konstantin Rokossovski komutasında 8. Muhafız Ordusu, 28. Ordu, 47. Ordu, 61. Ordu 65. Ordu, 69. Ordu zırhlı birlikler de içeren 70. Ordu ile 2. Tank Ordusu, 11. Tank Kolordusu, 1. Polonya Ordusu, 2. Muhafız Süvari Kolordusu, 7. Muhafız Süvari Kolordusu'ndan oluşmaktadır. "Cephe" kuvvetleri, 6. ve 16. Hava Orduları tarafından desteklenmektedir. Alman komutanlığının dikkatini Lvov-Sandomierz Taarruzu hazırlıklarından uzaklaştırmak için 9-10 Temmuz tarihlerindeki savaş hilelerinden ve 13 Temmuz'da harekâtın ilk günlerdeki (13 Temmuz) başarısı görüldükten sonra Mareşal Rokossovki kendi "Cephe"sinin genel taarruzunu batı yönünde başlattı. 1. Beyaz Rusya Cephesi'nin beş ordusu, 18 Temmuz 1944 günü, Pripet Bataklığı'nın güneyinde, "Cephe"nin sol kanadından taarruza geçerek savunmadaki Güney Ukrayna Ordular Grubu'nun (4. Panzer Ordusu) cephesini Kovel'in batısında yardı. Birkaç saat sonra 2. Tank Ordusu ve birkaç mekanize/motorize kolordu, peşlerinde piyade birlikleri olmak üzere açılan gedikten batı yönünde ilerlemeye başladılar. General Nikolay Gusev'in 47. Ordu'su ve General Vasiliy Çuykov'un 8. Muhafız Ordusu, Alman savunmasını yardıktan sonra hızla ilerleyerek 21 Temmuz'da Bug Nehri'ne ulaştı. Bir sonraki gün, General Semyon Bogdanov'un 2. Tank Ordusu, Lublin ve Vistül Nehri yönünde taarruzu ilerletirken aynı sırada 11. Tank Kolordusu ve 2. Muhafız Süvari Kolordusu da kuzeybatıya, Siedlce yönünde ilerleyerek, Brest ve Bialistok civarında savunmadaki Alman Merkez Ordular Grubu'nun geri çekilme hatlarını kesti. Bu ileri hareketle Kızıl Ordu birlikleri, Lublin yakınlarındaki Nazi Toplama Kampı Majdanek'e, 22 Temmuz'da girdiler. Lublin civarındaki çatışmalar sırasında 23 Temmuz'da Sovyet 2. Tank Ordusu Komutanı General Bogdanov yaralandı ve yerine General A. I. Radzievski atandı. Buna rağmen 2. Tank Ordusu ilerlemesini hızla sürdürdü ve 8. Muhafız Ordusu'nun ileri unsurlarıyla birlikte Vistül kıyılarına ulaştı. Mareşal Konstantin Rokossovski'nin kuvvetleri 24 Temmuz'da Lublin'i aldı ve Varşova'nın güneyine, Vistül Nehri'ne ilerledi. STAVKA General Radzievski'ye, Alman Merkez Ordular Grubu'nun kuşatılması hareketine katılmak üzere ordusunu kuzeye, Varşova yönüne çevirme emri verdi. Kızıl Ordu birlikleri 28 Temmuz'da Brest'i aldılar. 1. Beyaz Rusya Cephesi'nin sol kanat orduları 2 Ağustos'ta Vistül Nehri üzerinde köprübaşı oluşturdu. General Çuykov'un 47. Ordu'su Magnuszew'de, General Kopakçi'nin 69. Ordu'su ise Pulawi'de. Hemen ardından bu köprübaşlarına Alman karşı taarruzları başladı. Kızıl Ordu kuvvetleri bu köprübaşlarını elde tutabilmek için iki ay boyunca mücadele etti. Bu köprübaşları, merkezi Polonya üzerinden Berlin'e yapılacak taarruz için son derece önemli mevzilerdir. Alman Merkez Ordular Grubu'na bağlı 46. Panzer Kolordusu, Sovyet köprübaşlarını baskılamayı amaçlayan bir karşı taarruz geliştirdi. Fallschirm-Panzer Division 1 Hermann Göring, Ağustos ayı başlarında birkaç taarruz girişiminde bulunduysa da Sovyet hatları değişmeden kaldı. Daha sonraki muharebeler, Studzianki Muharebesi olarak bilinir. Sovyet 1. Beyaz Rusya Cephesi sol kanadının Vistül Nehri'ne dayanması üzerine, Polonya Direnişi ordusu, Armia Krajowa, Varşova'da bir ayaklanma başlattı. Aslında Kızıl Ordu kuvvetlerinin bu denli yaklaşması, bu ayaklanmayı teşvik etmişti. Polonyalılar, hem Sovyet kuvvetlerine destek olmayı hesaba kattılar, hem de başkentlerinin işgalden kurtulmasını garantilemeyi amaçladılar. Varşova ayaklanmasının başlamasından birkaç gün önce STAVKA üyelerinden Mareşal Rokossovski, 2. Tank Ordusu'na Varşova'nın doğusuna (Praga'ya) yanaşma emri verdi. General Radzievski'nin ordusu 28 Temmuz'da Varşova'nın 40 km güneydoğusunda üç kolordusu bir hizada olmak üzere Alman 73. Piyade Tümeni ve Hermann Göring Panzer Tümeni'yle muharebeye tutuştu. General Radziecski, Varşova'ya doğudan ulaşan bir ekseni ele geçirmeye çalışırken Alman birlikleri de bu hattı elde tutmaya çalıştılar. Bu hattı kontrol eden taraf, Varşova'yı da kontrol edecektir. 2. Tank Ordusu, 29 Temmuz 1944'te Varşova'nın doğusuna ulaştı. Aslında harekât planlarına göre 2. Muhafız Ordu ile 47. Ordu'nun, onun sağ kanadını örtmesi gerekiyordu. Fakat 2. Tank Ordusu öylesine hızlı bir ilerleme sağladı ki, bu iki ordu geride kaldılar ve Siedlce'nin 50 km doğusunda muharebeye sokuldular. Aynı gün General Radzievski, 8. Muhafız Tank Kolordusu ile 3. Tank Kolordusu'nu, Varşova'nın güneydoğusunda bölgeyi taramak için harekete geçirdi. Bu iki kolordu, 16. Tank Kolordusu kendin güneydoğu yaklaşımında halen çarpışmaktayken, Alman savunmasının sol kanadını çevirmiş oldu. Alman kuvvetleri, 39. Panzer Kolordusu ve 4. SS Panzer Kolordusu ile, Radzimin Muharebesi olarak bilinen bir karşı taarruz başlattı. General Popov'un 8. Muhafız Tank Kolordusu kentin 20 km doğusunda başarılı bir muharebe verirken General Vedeneev'in 3. Tank Kolordusu, Mareşal Model'in panzerlerinin bir dizi etkili karşı taarruzuyla karşılaştı. Bu arada Sovyet tank kolorduları aşırı yayılmış ve yıpranmışlardı. Hermann Göring Panzer Tümeni ile 19. Panzer Tümeni, bu durumda yararlanarak 1 Ağustos'tan itibaren Radzimin bölgesinde, Varşova'nın 15 km kuzeydoğusunda karşı taarruzlara giriştiler. Bu Alman taarruzlarına 2 ve 3 Ağustos'ta, 4. Panzer Tümeni ve 5. SS Panzer Tümeni "Wiking"'de katıldılar. Yine de Sovyet 3. Tank Kolordusu, bu taarruzlara üç gün boyunca karşı koydu. Ancak, bu üç günlük şiddetli çatışmalarda Kolordu ciddi biçimde hırpalandı. Ayrıca 8. Muhafız Tank Kolordusu da ağır bir baskı altındaydı. Alman kuvvetleri, 5 Ağustos'a kadar süren çatışmalarda Sovyet kuvvetlerini ağır kayıplara uğratarak geri attılar. Sovyet 47. Ordu'sunun 5 Ağustos'ta bölgeye ulaşmasıyla 2. Tank Ordusu, yaralarını sarmak için geriye alındı. 47. Ordu'nun üç piyade kolordusu, Varşova'nın güneyinden Siedlce'ye kadar 80 km'nin üzerinde bir cephe hattına yayıldı ve Varşova ya da Narew Nehri yönünde ileri harekete geçemedi. Tüm bu çatışmalar sonucunda Alman Merkez Ordular Grubu'nun iletişim ve ulaşım hatları zarar görmekle birlikte kesilmedi. Varşova bölgesinde ve Vistül Nehri geçişlerinde, 20 Ağustos'a kadar tek büyük çaplı Kızıl Ordu birliği, 1. Beyaz Rusya Cephesi'nin 47. Ordu'suydu. Sovyet kuvvetleri Varşova Ayaklanması'na destek olmadılar ve nehrin batısında güvenlikte beklediler. Bunun yerine Sovyet 47. Ordu'su, nehrin doğu kıyılarındaki mevzilerinde kaldı ve ayaklanmaya topçu desteği dahi sağlamadı. 1. Beyaz Rusya Cephesi'nin merkez ve sağ kanadı, Siedlce'nin kuzeyinde, Narew Nehri yaklaşımlarında Alman savunmasını alt etmek için mücadele ediyordu. Sovyet kayıtları da destek için Varşova'ya yönelik herhangi bir harekâtta bulunulmadığını belirtmektedir. Batı ve Polonya, Stalin'in bilinçli olarak Varşova Ayaklanması'na destek vermediği ve Polonya Direnişi'nin askeri unsur olan Armia Krajowa'nın bu çatışmalarda imha olmasını istediğini iddia etmektedir. Buna neden olarak da, Armia Krajowa'nın arkasındaki siyasi odak olan sürgündeki (İngiltere) Batı yanlısı Polonya Hükûmeti ile Sovyet yanlısı Polonya Ulusal Kurtuluş Komitesi arasındaki çekişme olduğu ileri sürülmektedir. General Zigmunt Berling komutasındaki 1. Polonya Ordusu, 20 Ağustos'ta Sovyet 47. Ordu'suna katıldı. Kızıl Ordu kuvvetleri Varşova'nın kuzeyinde son taarruzlarına 3 Eylül 1944 günü başladılar. Bu taarruzla, ertesi gün Bug Nehri boyunca ilerleyerek Narew'e ulaştılar ve 6 Eylül'de nehir geçişleri sağladılar. İki Polonya tümeninin öncü unsurları, 13 Eylül'de Varşova'da Vistül geçişleri için taarruz ettiler. Fakat bu küçük çaplı bir harekâttı ve on gün sonra nehir geçişlerini tahliye ettiler. Varşova Ayaklanması'nın savaşçıları, 2 Ekim 1944 tarihinde şartlı olarak teslim oldular. Kızıl Ordu birlikleri, 1945 yılı başlarında Varşova'yı ileri hareketleri sırasında önemli bir çatışma olmadan aldılar. Amerikalı askeri tarihçi David M. Glantz, Sovyet kuvvetleri ayaklanmacılara destek olabilecek ve Varşova'yı alabilecekken, sadece askeri bir bakış açısından buna kalkışmadıklarını belirtir. Bu bakış açısına göre, Varşova'ya saldırmak, Varşova'nın güney ve kuzeyindeki köprübaşlarında güvenliği sağlamak yerine çabaları başka bir yöne çevirmek olurdu. Öte yandan sonuçta, katılan Sovyet güçleri yüksek kayıplı sokak çatışmalarına girmiş ve gelecekteki taarruzları için daha az optimal bir durum kazanmış olurdu. Lublin-Brest Taarruzu sonunda, Narew ile Bug Nehirlerinin birbiriyle birleştiği bölümde Sovyet 65. Ordu'su köprübaşları oluşturdu. Alman 2. Ordu'suna bağlı 20. Kolordu bölgede savunma mevzilerine girdi. Daha sonra 3 Ekim'de 3. ve 25. Panzer Tümenleri ile 252. Piyade Tümeni, Sovyet 65. Ordu'sunun bu köprübaşındaki mevzilerini ortadan kaldırmak için bir saldırı başlattılar. Taarruzun güney kesiminde Alman birlikleri 5 Ekim'de Narew kıyılarına ulaştılar. Sovyet 65. Ordu Komutanı General Pavel Batov anılarında, Alman ileri hareketini durdurmak için 44. Muhafız Piyade Tümeni'nin muharebeye sokulduğunu anlatır. Alman Komutanlığı, Sovyet köprübaşının kuzey kesimine yönelik olarak 8 Ekim için bir taarruz planladıysa da, 14 Ekim'de gerçekleşen bir Sovyet karşı taarruzuyla burada elde edilen ilerleme geri atıldı. İngilizce Wikipedia maddesinden yararlanılmıştır. Lublin–Brest Offensive Etkin piyasalar hipotezi Etkin piyasalar hipotezi, finansal piyasaların bilgi açısından etkin çalıştığını bu yüzden ticarete konu varlıkların (örn. bonolar, senetler) zaten mevcut bütün veriyi yansıttığını ve yeni bilgiye mümkün olan en yüksek hızla tepki verdiğini savunan tezdir. Dolayısıyla bu teoriye göre piyasada zaten mevcut olan veriyi kullanarak beklenenden daha fazla verim almak şansın yardımı olmadan mümkün değildir. Etkin piyasalar hipotezi'ne göre yeni bilgi, şu anda bilinmeyen fakat gelecekte rassal olarak ortaya çıkan veri olarak tanımlanır. Charles Mackay Charles Mackay (d. 27 Mart 1814 – ö. 24 Aralık 1889), İskoç şair, yazar, gazeteci ve şarkı yazarıdır. İskoçya'nın Perth kentinde dünyaya gelmiştir. Annesi doğumundan hemen sonra ölmüştür, babası ise denizcilik ve askerlikle uğraşmıştır. Londra ve Brüksel'de eğitim almış hayatının ilk yıllarını büyük oranda Fransa'da geçirmiştir. 1834'te Londra'ya döndüğünde gazeteciliğe başlamış, 1835–1844 yıllarında Morning Chronicle için çalışmış daha sonra Glasgow Arus'a editör olmuştur. 1848'de Illustrated London News'e geçip orada da 1852'de editör olmuştur. Ekonomik balon Ekonomik balon (diğer adlarıyla spekülatif balon, piyasa balonu, fiyat balonu finansal balon veya spekülatif çılgınlık) gerçek değerlerinden çok fazla fiyat değişimi gösteren malların ticaretini yapmaktır. (Diğer bir deyişle şişkin fiyatları olan mallar ve varlıklarla ticaret yapmaktır.) Bazı ekonomistler balonların varolmadığını savunsa da, fiyatların gerçek değerlerden sıkça sapma gösterdiğini savunanlar balonların sebebini açıklamakla uğraşırlar. Pek çok açıklama sunulsa da balonların belirsizlik veya spekülasyon olmasa da gerçekleşebileceği gösterilmiştir. Aleksey Verbov Aleksey İgoreviç Verbov (Rusça: Алексей Игоревич Вербов) (d. 31 Ocak 1982-Moskova) Rus voleybolcu. İlk kulübü Dinamo-MGFSO Olympus’tu. Ulusal takımla ilk maçına 29 Aralık 2003 tarihinde çıktı. Ulusal takım formasıyla 2006 Dünya Şampiyonası’nda “en iyi manşet” ve “en iyi libero”, 2006 Dünya Ligi’nde “en iyi libero”, 2007 Avrupa Şampiyonası’nda “en iyi libero” ve 2009 Dünya Ligi’nde “en iyi libero” ödülünün sahibi oldu. 2004 yılında Lokomotif Belgorod formasıyla Avrupa Şampiyonlar Ligi şampiyonluğu yaşadı. Iskra Odintsovo formasıyla oynadığı 2009 Avrupa Şampiyonlar Ligi’nde ise “en iyi libero” seçildi. Halen Zenit Kazan kulübünde voleybol kariyerini sürdürüyor. Kevin McHale (oyuncu) Kevin Michael McHale (d. 14 Haziran 1988; Plano, Teksas), Amerikalı oyuncu ve şarkıcı. En çok "Glee" dizisinde oynadığı Artie Abrams rolü ile bilinir. Teksas Plano doğumlu McHale, "The Office" dizisinin bir bölümünde oyunculuk kariyerini başladı. Sonradan üç tane "Zoey 101" ve iki tane "True Blood" bölümünde oyunculuk yaptı. 2007'den 2009'a kadar NLT adlı bir erkek grubun üyesi idi, ve 13 Mart 2007'de grup, adı ""That Girl"" olan ilk teklisini piyasaya çıkarttı. Grubun Bratz filminde bir kameosu vardı. İki tane tekliden sonra grup 2009'da dağıldı. 2009'dan beri McHale, "Glee" dizisindeki Artie Abrams rolünü oynamaktadır.Ayrıca 2011 Katy Perry'in "Last Friday Night (T.G.I.F.)" klibinde oynamıştır. NK Olimpija Ljubljana (1945-2005) Nogometni klub Olimpija, Ljubljana merkezli Sloven futbol kulübüdür. 1945 yılında NK Enotnost adıyla kurulan ve 1962'de günümüzdeki adını alan kulüp, maddi borçları nedeniyle 2005 yılında kapatılmıştır. Cro-Magnon Cro-Magnon, modern insanın atasıdır. Bulunan en eski Cro-Magnon benzeri insan kalıntılarının radyokarbon tarihleme yöntemi ile 43000-45000 yıl öncesine ait olduğu hesaplanmıştır. Bulunan en eski Cro-Magnon benzeri insan kalıntıları İtalya ve İngiltere'de bulunmuştur. Cro aslında bu eski insanların saklanmaları için kullandıkları Fransa'da bulunan bir mağaradır. Sonraları bilim insanları bu mağaranın adını eski Magnon kabilesinden etkilenip Cro-Magnon olarak değiştirmiştir. Bugün "Cro-Magnon" terimi normal adlandırma dışında, erken insanlar ve genel anlamda en eski modern insanı tanımlamak için kullanılır. Avrupa da bir süre kalan "Avrupa erken modern insan" (EEMH) yerine de "Cro-Magnon" kullanılır. Jeolog Louis Lartet ilk beş Cro-Magnon kemiğini 1868'de keşfetti. Cro-Magnon mağara, sığınak olarak keşfedildi (Les Eyzies, Dordogne, Fransa). Yaklaşık 28.000 yıl tarihli (BP) (27.680 ± 270 BP). İskeletler zayıf modern insanlar gibi yüksek alınlı ve dik postürlüdür. Eski çağlardan kalma iki tane Magnon'un Mitokondiriyal DNA araştırma ekibi tarafından bedenleri incelendi. David Caramelli'nin tespiti sonucunda mutasyona uğramış asıl adı Haplotypest olan ama bilim dilindeki adı Haplogroup A olan tek nükleotid poliformizim (SNP) genetiğine rastlandı. Project Euler Project Euler veya Euler Projesi, çözülmesi için matematiksel kavrayışlardan daha fazlasını gerektiren bir dizi zorlu matematik/bilgisayar programlama problemidir. Her ne kadar matematik zarif ve etkili yöntemlere ulaşmanıza yardımcı olsa da, çoğu problemi çözmek için bir bilgisayar ve programlama becerileri gerekecektir.Toplam problem sayısı 680'den fazladı r ve hala projeye etkin olarak problem eklenmektedir. Hedef kitlesi, temel müfredatın öğrenmeye olan açlığını beslemeyen öğrencileri, geçmişi öncelikle matematik olmayan ancak matematiksel şeylere ilgi duyan yetişkinleri ve problem çözme ve matematiğini en ileri düzeyde tutmak isteyen profesyonelleri içerir. Project Euler'in ilk sorusu: 3’ün veya 5’in katı olan 10’dan küçük tüm doğal sayıları listelersek, 3, 5, 6, ve 9’u elde ederiz. Bu katların toplamı 23’tür. 3’ün veya 5’in 1000’den küçük tüm katlarının toplamını bulunuz. Birinci problem tipik problemlerden çok daha basit olmasına rağmen, verimli bir algoritmanın yaptığı potansiyel farkı göstermeye yarar. Kaba kuvvet algoritması 1000'den az olan her doğal sayıyı inceler ve gereksinimleri karşılayan sayılarin toplamını tutar. Aşağıdaki sözde kodda gösterildiği gibi, bu yöntemin uygulanması kolaydır: Daha zor problemler için etkili bir algoritma bulmak giderek daha önemli hale gelir.Bu sorun için, dahil etme-hariç tutma ilkesini ve kapalı formlu bir toplama formülünü kullanarak 1000 işlemi azaltabiliriz. Napolyon ve Yahudiler Napolyon Bonapart iktidarı, Avrupa Yahudileri'nin tarihinde, gettolarda yaşama zorunluluğunu kaldıran; varlık, ibadet ve meslek alanındaki haklara özgürlük getiren Yahudi emansipasyonu için önemli bir dönüm noktasıdır. Fransız devrimiyle insanların kökeni ve dini ne olursa olsun ayrımcılık yapmak kaldırılmıştır. 1789'da İnsan ve Yurttaş Hakları Bildirisi ile serbest ibadet hakkına ve bunun genel düzenle çelişmeyeceğine dair güvence verilmiştir. Bu zamanda diğer Avrupa ülkeleri azınlıkların haklarını kısıtlayan hükümler yürürlüğe soktu. Napolyon'un fetihleriyle, çağın Fransız devrimi görüşü olan herkese eşit haklar fikri yayıldı. Napolyon'un Yahudiler ile ilgili tavırları açık değildir; çeşitli zamanlarda hem Yahudiler lehine hem de aleyhlerine demeçler verdi. Tarihçi haham Berel Wein, "Triumph of Survival" kitabında Napolyon'un Yahudilerin cemaat olarak kalkınmasındansa asimile olmalarını yeğlediği anlatılır: "Napolyon'un Yahudilere karşı dışa dönük hoşgörülü ve adil tutumu aslında onların asimilasyon, karışık evlilikler ve din değiştime yoluyla eritilmesini öngören büyük planının bir parçasıydı." Champagny'deki İçişleri bakanına yazdığı 29 Kasım 1806 tarihli mektup: Sonuç olarak Napolyon'un bu politikaları Yahudilerin Avrupa'daki konumunu değiştirdi ve bu Yahudiler tarafından takdir edildi. Napolyon 1806'da Yahudilerin Fransız İmparatorluğundaki konumunu destekleyen bazı kararlar aldı, Yahudi temsicilerden oluşan Sanhedrin'in kurulmasına olanak sağladı. Fethettiği ülkelerde Yahudilerin gettolarda yaşama zorunluluğunu kaldırdı. 1807'de Roma Katolisizmi, Lüteranizm ve Kalvenist Protestanizm ile birlikte Yahudiliği de Fransa'nın resmi dini yaptı. 17 Mart 1808'de Napolyon "décret infâme" adı altında bazı reformlarını geri çekti ve Yahudilere olan borçları kaldırdı, indirdi veya erteledi; bu olay Yahudi cemaatinin çökecek kadar kötü bir duruma gelmesine sebep oldu. Asimile olmaları umuduyla Yahudilerin yaşayabileceği yerleri sınırladı. Bu yasaklamalar 1811'de tekrar geri çekildi. Napolyon uzun vadede politik faydasını göreceğini inandığından Yahudiler, Protestanlar ve Katolikler gibi ezilmiş azınlıklara eşit haklar verdi. 1816'da sürgünden sonra doktoru Barry O'Meara'nın Napolyon'a Yahudilere neden özgürlük verdiğini sorması üzerine Napolyon şu cevabı verdi: 1799'da Akka kuşatması sırasında Filistin'de bir Yahudi devleti kurulması ilanını hazırladı fakat resmileştirmedi. Kuşatma Osmanlı İmparatorluğu tarafından bastırılınca bu plan gerçekleştirilemedi. "Napoleon and the Holy Land" yazarı Nathan Schur gibi bazı tarihçiler Napolyon'un "Yahudi devleti" planında ciddi olmadığını, bunun propaganda amaçlı olduğunu düşünmektedir. Bazı kişiler Napolyon'un bir Yahudi devleti ilan etmesinin sebebini, Akka'nın lideri Ahmed al Jazzar'ın Yahudi danışmanı ve Akka'nın savunmadan sorumlu kumandanı Haim Farhi'yi ve onun aracılığıyla Ahmed al Jazzar'ı kendi tarafına çekmek istemesiydi. Fransız tarihçi Henry Laurens'e göre ise Napolyon'un Yahudi devleti ile ilgili bir bildirgesi hiçbir zaman olmamıştır. Napolyon'un Yahudilerin akıbeti üzerindeki etkisi çıkardığı kararnamelerden daha güçlüydü. Orta Avrupa'nın feodal engellerini aşıp Fransız devrimiyle eşitlik vermesi son üç asırda elde edilemeyen Yahudi emansipasyonu için önemli bir adımdı. Westphalia'nın kilise meclisi diğer Alman bölgeleri için model oluşturdu, özellikle Rhine'da Yahudilerin durumu kalıcı olarak iyiye doğru gelişti. Bazı Yahudiler şükranlarından dolayı Fransızcadaki ""Bonaparte"" karşılığı olan Almanca ""Schöntheil"" ismini kendilerine soyadı olarak seçti. İtalyan Yahudisi olan kimyager ve yazar Primo Levi ise bu dönemde birçok Yahudi'nin ""Napoleone"" adını aldığını belirtir. Büyük Sanhedrin'in yaratılışına ilk tepki Rus Çarı I. Aleksandr'dan geldi. Yahudilerin özgürleştirilmesine şiddetle karşı çıkıp Ortodoks Kilisesini Napolyon'un hoşgörülü din politikalarını protesto etmeye davet etti. Napolyon'u "Tanrı düşmanı" olmakla suçladı. Moskova'nın Kutsal Konseyi, "Fransız İmparator Hristiyan Kiliselerinin temelini yıkmak için başkentine Yahudi sinagoglarını davet edip uzun zaman önce Kral İsa'yı çarmıha gerdirmeye cüret eden İbrani Sanhedrin'ini kurma çabasındadır" açıklamasında bulundu. Avusturya Şansölyesi Klemens von Metternich "korkarım ki Yahudiler onun (Napolyon'un) kendilerinin vaadedilmiş Mesihleri olduğuna inanacaklar" diye yazmıştır. Prusya'da Lutheran Kilisesi saldırgan tutum sergiledi; İtalya'da durum o kadar saldırgan olmamasına rağmen dostane olmayan tavırlar sergilendi. Londra Sanhedrin prensip ve doktrinlerini reddetti. Çar, Napolyon'u 17 Mart 1808'de Yahudilere özgürlük veren kararnamenin geri çekilmesi ve sınırlamaların getirilmesi konusunda ikna etti. Napolyon buna karşılık Çar'ın Londra'ya baskı yapıp savaşı sona erdirmesini umdu. Üç ay sonra Napolyon kısıtlamaları kaldırıp eski reformlarını tekrar yürürlüğe soktu. Fransız otoritesi altındaki bütün devletler Napolyon'un reformlarını uyguladı. Portekiz'de Yahudilere diğer vatandaşlarla eşit haklar sunulup 300 sene sonra ilk defa sinagog açma izni verildi. İtalya, Hollanda ve Alman eyaletlerinde Yahudiler ilk defa özgürleştirildi. İmparatorun Waterloo'daki mağlubiyetinden sonta kontra devrim ile ayrımcı politiklar izlendi. VII. Papa Pius'un Papalık Devleti'nde gettolar tekrar kurulup Yahudilere ihanetin ve fuhuşun rengi olan sarı renkte şapka ve Davud yıldızı giydirildi. 2008-09 Kıbrıs Kupası Kıbrıs Kupası 2008-09, 23 Eylül 2008'de başladı. Yarışmanın formatı bu sezon değiştirildi. Birinci Lig ve İkinci Lig'den 28 takım katıldı ve ayrı gruplara ayrılmadı. Üçüncü Lig ve Dördüncü Lig takımları ayrı bir organizasyon olan Kıbrıs Amatör Kupası'nda yer aldı. Kupa 5 ayrı turdan oluştu. Final maçı hariç tüm takımlar turlarda ikili maç oynadı. 10 Eylül 2008'de Lefkoşa'da Hilton Park Hotel'de birinci tur kuraları çekildi. İlk maçlar, 23 ile 24 Eylül ve 1 Ekim 2008'de oynandı. İkinci maçlar ise 4 ve 5 Ekim 2008'de oynandı.. Geçen yılın yarı finalde oynayan takımları ile bir önceki turu geçen 12 takım bu turda mücadele etti. Kuralar 29 Aralık 2008'de çekildi. İlk maçalr 14 ve 21 Ocak 2009'da oynandı. İkinci maçlar, 28 Ocak ve 4 Şubat 2009'da oynandı. 5 Şubat 2009'da Lefkoşa'da Hilton Park Hotel'de çeyrek final kuraları çekildi. İlk maçlar 25 Şubat ve 4 Mart 2009'da oynandı. İkinci maçlar ise 11 Mart ve 18 Mart 2009'da oynandı. 20 Mart 2009'da Lefkoşa'da Hilton Park Hotel'de yarı final kuraları çekildi. 15 Nisan 2009'da ilk maçlar oynandı. 6 Mayıs 2009'da ise ikinci maçlar oynandı. "AEL toplamda 3-2 kazandı." "APOP Kinyras Peyias toplamda 2-1 kazandÄ±." Ömer Fevzi Paşa Ömer Fevzi Paşa (1818, Tokat - 9 Ocak 1878, Şam), Osmanlı askeri ve devlet adamı. Kırım Savaşı sırasında Serdar-ı Ekrem Ömer Lütfi Paşa'nın ordusunda II. Kurmay Başkanı olarak görev yapmış olduğu için “Küçük Ömer Fevzi Paşa” olarak anılmıştır. Osmanlı İmparatorluğu'nda çeşitli valiliklerde bulundu. 1818’de Tokat'ta dünyaya geldi. Yüzyıllardır Anadolu topraklarında bulunan Tokat'ta yerleşik Latifoğlu ailesinin bir ferdidir. 1700'lü yılların sonundaki Anadolu'daki en güçlü Ağa olarak bilinen Latifoğlu Osman Ağa'nın oğludur. Padişah II. Mahmud, Anadolu’nun en güçlü ağalarından birisi olan Latifoğlu Osman Ağa’nın bir isyan başlatmasından endişelendiği için aşar vergisi artırımı öncesinde kendisini tutuklatarak İstanbul’a getirtmiş ve ev hapsine mahkûm etmişti. Latifoğlu Osman Ağa'nın oğlu Ömer Fevzi, II. Mahmut tarafından Viyana'da "Mekteb-i Osmani" olarak bilinen askeri okula gönderildi. Bu okul zamanında Avrupa'daki en önemli birkaç askeri okuldan biriydi ve Avusturyalı Albay Hauzlab nezaretinde eğitim verilmekteydi. Ömer Fevzi yedi yıla yakın bu okulda eğitim aldıktan sonra İstanbul'a döndü. Osmanlı ordusunda görev yapan Ömer Fevzi’nin 1854 yılında Rusya ile başlayan Kırım Savaşı üzerine Serdar-ı Ekrem Ömer Paşa'nın ordusunda II. Kurmay Başkan olup, Şumnu ve Silistre kuşatmalarında gösterdiği liyakatten dolayı Mirliva (Tuğgeneral) oldu ve Silistre Madalyası aldı. Serdar-ı Ekrem Ömer Paşa'ya nispetle rütbece daha ast olan Ömer Fevzi'ye Küçük Ömer Fevzi Paşa denildi. 1857 senesinde Ömer Fevzi Paşa Tuna'da kurulan Avrupa Komisyonu'na tam 6 sene Başkanlık yaptı ve bu dönemdeki başarılarından dolayı Avusturya kendisini Couronne de Fer nişanı ile, Fransa da Légion d'honneur nişanı ile onurlandırdı. Ömer Fevzi Paşa 1863 senesinde Tümgeneral oldu ve Hersek Fırkası Kumandanlığı'na tayin oldu. 1865 senesinde Manastır'da III. Ordu Komutanı oldu. 1868 yılında mareşal rütbesi ile İşkodra Vali ve Komutanlığına, 1869 senesinde Bosna Vali ve Komutanlığı'na, aynı sene sonunda Girit Vali ve Komutanlığı'na tayin oldu. 1869 yılında Avusturya tarafından François Joseph nişanın I. rütbesi ile onurlandırıldı. 1870 yılı Kasım ayında Tuna Valisi, 1872 yılında Selanik Valisi, 1873 yılında Şuray-ı Devlet Azası, daha sonra Akdeniz Adaları Valisi ve Edirne Valisi oldu. 8 Ağustos 1876 tarihinde Dahiliye Nazırlığı'na getirildi. 9 Ocak 1878 tarihinde Şam'da Suriye Valisi görevinde iken vefat etti. Müşir Ömer Fevzi Paşa'nın Cemil Bey adlı bir oğlu olmuştur. Bağdat ve Basra'da Kaymakamlık görevlerinde bulunan, Basra'da görevi başında vefat eden Cemil Bey'den olma iki erkek torunu vardır: Behiç Erkin (1869-1961) ve Dr. Talat Erkin (1900-1974). Torunlarından Behiç Bey, Çanakkale Savaşı’nın kazanılmasında önemli rol oynayan ve Türk Kurtuluş Savaşı sırasında Türkiye Cumhuriyeti Devlet Demiryolları’nın kuruluşunu gerçekleştiren bir asker; cumhuriyet döneminde önemli bir diplomat olarak hizmet veren bir tarihi kişiliktir ve Türkiye Cumhuriyeti kurucusu Mustafa Kemal’in yakın arkadaşıdır. Tiflis Müdafaası Çıldır Muharebesi'yle Osmanlılar; Çıldır, Tiflis ve çevresini aldılar. Bunu kabullenemeyen Safevîler, tekrar Osmanlı üzerine aynı bölgeden saldırdılar. 1582 yılında, bu bölgedeki Tiflis Kalesi kuşatıldı. Kalede bir avuç asker ve küçük miktarda erzak bulunmasına karşın kale son derece iyi savunuldu. Kalede kedi ve köpek dahil her hayvan yenildi. Kuşatmanın sonuç vermediğini gören Safevîler geri çekildi. Osmanlılar, Safevîlerin bu saldırısına 1583 yılında Meşaleler Muharebesi'yle karşılık vermiştir. Ubuntu Ubuntu (Zuluca telaffuzu , İngilizce telaffuzu ), insanların birbirlerine bağlılık ve ilişkilerine odaklanan etik ya da hümanist bir felsefedir. Sözcük Güney Afrika'daki Bantu dillerinden gelmektedir. Ubuntu klasik bir Afrika anlayışı olarak görülmektedir. Ubuntu Linux dağıtımı adını bu felsefeden alır. "Ben, ben olduğum için sen, sensin" sloganı üzerinde şekil alır. Desmond Tutu, Ubuntu'yu şu şekilde açıklar; Ubuntu konusu John Boorman'ın 2004 tarihli filmi Benim Ülkem'in ana konusudur. Edubuntu Edubuntu veya Ubuntu Education Edition, Ubuntu işletim sisteminin resmi olarak desteklenen ve okul öncesi çocuklar, okullar, öğrenciler ile öğretmenler için tasarlanmış sürümüdür. Edubuntu, birden çok ülkede, eğitimciler, teknoloji uzmanları iş birliğiyle geliştirilmiştir. Varsayılan masaüstü arayüzü Unity olup, Ubuntu LTS (uzun erimli destek) sürümleri üzerine inşa edilmiştir. LTSP Thin client mimarisi ve çeşitli özel eğitim uygulamalarını içermektedir. Edubuntu, daha çok 6-18 yaş arasındaki kullanıcılar için tasarlanmıştır. En son yayınlanan 14.04 sürümünün destek süresi, Nisan 2019 itibarıyla bitmiştir. Geliştirmeye yönelik katkıların azalması sonucu proje durdurulmuştur. Ubuntu Studio Ubuntu Studio, Ubuntu işletim sisteminin resmi olarak desteklenen bir sürümüdür ve pek çok çokluortam paketini içinde barındırır. Öntanımlı masaüstü ortamı XFCE'dir. İlk sürümü, Ubuntu 7.04 baz alınarak, 10 Mayıs 2007'de yayınlanmıştır. Jono Bacon "Jono Bacon", İngiltere'deki yazar ve yazılım geliştirici. 17 Eylül 1979'da doğdu. Free Software Song'un bir ağır rock türünü yapmıştır. 2015 yılına dek Canonical firmasında Ubuntu Topluluk Yöneticisi olarak çalıştı. Ayrıca Art Of Community adlı 2009 basımı bir kitabı vardır. Mark Salling Mark Salling (17 Ağustos 1982, Dallas - 30 Ocak 2018, Los Angeles), Amerikalı oyuncu ve müzisyen. Son olarak "Glee" dizisinde Noah Puckerman rolünü canlandırmıştır. Salling, Teksas Dallas'ta doğup büyüdü. 2001'de Lake Highlands Lisesi'nden mezun olmuştur. Sonradan Los Angeles Music Academy College of Music'te eğitim görmüştür. Salling'in ilk rolleri "" ve "The Graveyard" filmlerinde idi. "Walker, Texas Ranger" dizisinin bir bölümünde de oyunculuk yapmıştır. Günümüzde Fox'a ait "Glee" dizisinde Noah Puckerman rolünü oynamaktadır. "Jericho" sahne adı ile Salling bir solo projesi için şarkı söylüyor, yazıyor ve gitar çalıyor. Jericho'nun ilk albümü "Smoke Signals" 2008'de piyasaya çıktı. Bir Glee bölümününde Neil Diamond'ın ""Sweet Caroline"" şarkısının bir cover versiyonunu söyledi. 30 Ocak 2018'de Los Angeles'ta kendisini asarak 35 yaşında yaşamına son vermiştir. Ubuntu One Ubuntu One, Canonical Ltd. tarafından geliştirilmiş bir dosya depolama ve eşitleme servisi olup servisin faaliyetleri 1 Haziran 2014 itibarıyla sona ermiştir. Diğer benzer bulut servislerinde olduğu gibi Ubuntu One, kullanıcıların bilgisayardaki verilerini İnternet ortamında depolamasına, paylaşmasına dosyalar üzerinde yapılan değişikliklerin farklı cihazlar arasında eş zamanlı olarak eşitlenmesine yönelik bir servistir. Böylece kullanıcının bir bilgisayar üzerinde çalışıp değişikliğe uğrattığı dosyaları, farklı bilgisayarlar üzerinden de aynen kullanabilir. Ubuntu One, hizmet verdiği dönemde, isteyen her bilgisayar kullanıcısına 5 GB'a kadar ücretsiz depolama imkânı sunmuş, ayrıca ücreti karşılığında depolama alanı 50 GB'a kadar çıkarabilme imkânı sunmuştur. Cauchy-Hadamard teoremi Matematikte, özellikle karmaşık analizde, Cauchy-Hadamard teoremi bir kuvvet serisinin yakınsaklık yarıçapını hesaplamakta kullanılan önemli bir sonuçtur. Teorem ismini, Fransız matematikçi Augustin Louis Cauchy ve Jacques Hadamard'dan almıştır. Teorem, ilk defa 1821 yılında Cauchy tarafından yayınlanmıştır . Ancak; Hadamard aynı sonucu tekrar bulana kadar o kadar yaygın olarak da bilinen bir sonuç olmamıştır. Hadamard'ın bu teoremi ilk keşfi 1888'de olmuştur ve hatta bulduğu bu sonucu 1892'de yazdığı tezinde de kullanmıştır. Bir karmaşık değişkenli bir kuvvet serisini ele alalım: O zaman, "ƒ" 'nin "a" noktasındaki yakınsaklık yarıçapı olan "R" ile formula_2 'ler arasında şu şekilde bir ilişki vardır: Burada limsup, dizinin "n" 'inci öğesinden sonraki öğelerinin en küçük alt sınırının, "n" sonsuza giderken limitidir. Eğer dizi değerleri sınırsız ise, ki bu durumda lim sup ∞ olur, o zaman seri "a " civarında bile yakınsamaz. Ancak; lim sup 0 olursa, o zaman yakınsaklık yarıçapı ∞ olur ve bu da serinin karmaşık düzlemin her yerinde yakınsadığını gösterir. Orhan GÃ¼venen Orhan Güvenen (d. 1939, Erzurum), Başbakan Müşaviri, DPT Müsteşarı. 1958 yılında Saint Joseph Fransız Lisesi'nden ve daha sonra İstanbul Üniversitesi İktisat Fakültesi'nden mezun oldu, ardından Paris Üniversitesinde ekonometri dalında master ve doktora yapmıştır. 1988-1994 yılları arası Devlet İstatistik Enstitüsü Başkanlığı ve 1994-1997 yılları arasında ise OECD nezdinde Türkiye Daimi Temsilciliği görevini ifa etmiştir. 1997 yılında Başbakan Müşaviri olarak DPT Müsteşarlığına getirilmiştir. 1997 yılında Bakanlar Kurulu'nca YÖK üyeliğine seçilmiş ve dönemin cumhurbaşkanı Süleyman Demirel de onaylamıştır. Fransızca, İngilizce ve İtalyanca dillerine hakimdir. Halen akademisyen olarak görev yapmaktadır. Ayrıca Gedik Üniversitesi Mütevelli Heyeti üyesidir. Eintracht Braunschweig Eintracht Braunschweig, tam adı "Braunschweiger Turn- und Sportverein Eintracht von 1895 e. V." (kısaca: "BTSV"), Almanya'nın Braunschweig kentinde kurulmuş bir kulüp. Futbolun yanı sıra hokey, basketbol, hentbol, atletizm, yüzme, sutopu, tenis ve kış sporları branşları da bulunan kulübün kayıtlı 3,400 üyesi bulunmaktadır. Eintracht Braunschweig kulübü futbol branşı 1895 yılında bir dairede sokak futbolu oynayarak özlemlerini gideren gençler tarafından kurulmuştur. İlk kurulduğu dönemde ismi "Fußball- und Cricket Club Eintracht Braunschweig" olarak tescillenen takım daha sonraki yıllarda birkaç kez daha isim değişikliğine gitti ve son olarak 1 Nisan 1949 yılında yapılan değişiklikle bugünkü ismi olan Eintracht Braunschweig ismini aldı. Kuruluş tarihinden itibaren kendini geliştiren kulüp, şehrin diğer iki kulübü ile birlikte Almanya Futbol Birliği'nun kurucu üyeleri arasında yer aldı. Bunun yanında, sportif ve ekonomik başarıların neticesinde 1963 yılında kurulan Bundesliga'nın 16 kurucu üyesinden birisi oldu. Bundesliga'nın ilk üç yılılında orta sıralarda kendine yer bulan takım 1967 yılında ise kulüp tarihinin ilk ve tek Bundesliga şampiyonluğuna ulaştı. 1966-67 sezonunda ligi takipçisi TSV 1860 München'in iki puan önünde bitiren Eintracht Braunschweig ülkesini Avrupa Şampiyon Kulüpler Kupası'nda temsil etme hakkını elde etti. Eintracht Braunschweig, Bundesliga tarihinde çok önemli bir rekoru elinde bulundurmaktadır. Kulüp oyuncuları 1963 yılından 1975 yılına kadar -ki 1963-1973 yılları arası en üst lig olan Bundesliga'da 322 maç peş peşe oynamışlardır- bir tek kırmızı kart dahi görmeyerek eşi benzerine zor rastlanabilecek bir rekora imza atmıştır. Kulüp tarihinin ilk kırmızı kartını 1975-76 sezonunda tekrar Bundesliga'da mücadele edilirken hakeme kötü söz söylemesi sonucunda 35 yaşındaki takım kaptanı Wolfgang Grzyb görmüştür. Kulüp en son 1984-85 sezonunda Bundesliga'da mücadele etmiş ve o dönemden sonra ikinci ila dördüncü ligler arasında inişler ve çıkışlar yaşamıştır. Eitracht Braunschweig günümüzde Almanya 2. Ligi olan 2. Bundesliga'da mücadelesini sürdürmektedir. 1971 yılında Bundesliga tarihinin en büyük şike skandalında (Bundesliga Skandalı) Eintracht Braunschweig da rol oynamış ve bunun neticesinde birçok oyuncusu ceza almıştır. Söz konusu sezonda, inşaat firması sahibi ve aynı zamanda DSC Arminia Bielefeld'i de düşmekten korumak isteyen birisi olan Rupert Schreiner, Braunschweig oyuncularına, Rot-Weiß Oberhausen maçında yenilmemeleri halinde 40.000 Mark vermeyi vadederek, oyuncuları satın almaya çalışmış ve maçında 1-1 bitmesi ile bunu da başarmıştır. Bu durumun ortaya çıkması sonucunda birçok oyuncu futboldan men ve para cezası almış, kulübe ise herhangi ceza verilmemiştir. "23 Ağustos 2016 itibarıyla;" Eintracht Braunschweig Geleneksel olarak mavi ve sarı renklerdeki formalar ile kendi evinde oynamaktadır. Eintracht Braunschweig forma renkleri Braunschweig Dükalığı bayrağından gelmektedir. Tate Modern Tate Modern Birleşik Krallık'ın başkenti Londra’da yer alan ulusal ve uluslararası modern sanat eserlerinin sergilendiği bir müzedir. Tate Britain, Tate Liverpool, Tate St Ives ve Tate Online ile birlikte sadece Tate olarak da adlandırılırlar. Tate Modern’in bulunduğu sanat galerileri orijinal olarak farklı işlevlere sahiptiler. 1947 ile 1963 yılları arasında mimar Giles Gilbert Scott tasarımına göre iki aşamalı bir inşaat ile bu bölgede "Bankside Elektrik Santralı"’ni inşa etti. 1981 yılında da bu elektrik üretim santralı kapandı. Yapı mimarlar grubu olan Herzog & de Meuron tarafından yeniden tasarlanarak müze olarak hizmet vermeye başladı. Müzenin inşaatını ise Carillion adlı bir inşaat firması gerçekleştirdi. Tate Modern orijinal olarak beklenenden daha fazla ziyaretçiyi çektiği için bir süredir genişleme planları yapıyordu. Yeni açıklanan planlara göre müze 2012 yapının güney tarafında inşa edilecek üç yapı ile genişleyecek. Orijinal müze yapısını tasarlayan ve Pritzker Mimarlık Ödülü sahibi mimarlar olan Herzog & de Meuron’un genişleme projesinden de sorumlu olduğu açıklandı. İlk olarak sundukları basamak piramidi şeklindeki cam yapı müze tarafından beğenilmeyince, orijinal yapının tuğla cephesine uyum sağlamak için, eğimli bir şekilde yükselen tuğla bir cepheye sahip yeni bir tasarım üzerinde karar kılındı. Genişleme projesinin en önemli kısmını fotoğraf, video ve benzeri sergilerin gerçekleşeceği galeriler oluşturacak. 215 milyon İngiliz Pound’una mal olması beklenen projenin 2012 yılında tamamlanması böylece 2012 Yaz Olimpiyatları’na hazır olması hedefleniyor. Bu projeye ek olarak orijinal Tate Modern binası da bakım çalışmaları görecek. Berowra Waters Inn Berowra Waters Inn Avustralya’nın Sidney şehrine ve Ku-ring-gai Chase Ulusal Parkı’na oldukça yakın olup; Berowra Waters şehrinde yer alan bir restauranttır. Restaurantın bulunduğu yapı Hawkesbury Nehri’nin hemen yanında konumlanmıştır. Pritzker Mimarlık Ödülü sahibi olan Avustralyalı mimar Glenn Murcutt tarafından tasarlanmış bu restaurant, sadece özel bir feribot hattı ile ulaşılabilirliği nedeniyle oldukça özgün bir mekândır. Restaurantın bulunduğu bu mekân 1930’lu yıllarda bir pansiyon olarak hizmet vermiştir. 1975 yılında Tony Bilson ve Gay Morris tarafından satın alınan mekân, 1976 ile 1983 yılları arasında mimar Glenn Murcutt’un tasarladığı yeni proje ile gözden geçirilmiştir. 1983 yılından beri Berowra Waters Inn Fransız mutfağı ve Avustralya mutfağı ağırlıklı bir restaurant olarak hizmet vermeye devam etmektedir. Köprü Pavyonu Köprü Pavyonu (İspanyolca: Pabellón Puente) İspanya'nın Zaragoza şehrinde yer alan ve şehrin önemli sembollerinden olan bir yapı. Irak kökenli ama Britanyalı vatandaşı olan ve de Pritzker Mimarlık Ödülü sahibi Zaha Hadid tarafından Expo 2008 için tasarlanmıştır. 270 metre uzunluğunda üstü kapalı olan ve gladiolaya benzeyen bu yapı Ebro Nehri üzerinde yer almaktadır ve de La Almozara semtini sergi alanına bağlamaktadır. Yapı köprü işlevini görmekle birlikte aynı zamanda çok amaçlı bir sergi alanı olarak da hizmet vermektedir. Expo 2008 sırasında bu fuarı gezmek için her saat yaklaşık 10.000 ziyaretçinin bu köprüden geçtiği tahmin edilmektedir. Zaha Hadid bu köprünün dış kaplaması için cam yünü ile sağlamlaştırılmış betonarme sistemi kullanmıştır. Bu malzeme ile yaklaşık 29.000 adet fibreC adı verilen ve her biri farklı gri tona sahip kaplamalar ile bu köprü kaplanmıştır. Expo 2008 için tasarlanan ve inşa edilen Köprü Pavyonu, bu fuarı sona ermesinden sonra yerel bir banka tarafından, sergiler düzenlenecek bir mekan olarak kullanmak üzere, satın alınmıştır. So Ji-sub So, Ji-sub (Korece: 소지섭 ; (d.4 Kasım, 1977 Seul) Güney Koreli oyuncu.I'm Sorry, I Love You (Mianhada, saranghanda) adlı diziyle büyük üne kavuşmuştur. 7 Nisan 2020 tarihinde eski spiker Jo Eun-jung ile evlendi. İlk kez, 1997'de "STORM" adlı jean markasına yaptığı modellikle mesleğe başlamıştır.Ardından Model adlı dizide ve 3 Guys, 3 Girls adlı durum komedisinde rol almıştır.Takip eden yıllarda bazı dizilerde küçük roller aldı.Ama popülaritesi büyümeye devam etti.Oyuncu olarak ilk büyük çıkışını 2002'de Glass Slippers adlı iki sezonluk diziyle yaptı.Bu dizide canlandırdığı esas kıza aşık serseri ama saf delikanlı karakteri ona pek çok hayran kazandırdı.Ayrıca oyunculuğu da olumlu eleştiriler aldı.2004'te yine çok beğenilen What Happened in Bali'nin ardından I'm Sorry, I Love You dizisindeki performansıyla ünü ülke sınırlarını aştı.Bu dizideki rolüyle ödüller aldı ve reklamların ve film endüstrisinin aranan yüzü haline geldi. Ancak bu yükselişi Koreli erkeklerin 28 yaşına geldiklerinde yapmak zorunda oldukları 2 yıllık askerlik görevi sebebiyle sekteye uğradı.27 Nisan 2007'de askerliğini tamamladı ve beklediğinin aksine popülaritesinin eskisinin kat kat üstünde olduğunu gördü.İlk işi yine olumlu eleştiriler alan A movie is a movie nam-ı diğer Rough Cut adlı film oldu.Bu filmdeki gangster rolüyle üstüne yapışan karakterlerin dışına çıktı.Ardından 2009'da yine büyük çaplı bir iş olan Cain & Abel adlı dizide Lee Cho In adlı doktor rolünü canlandırdı.Bu dizinin tema şarkısı "Foolish Love" da rep kısmı G rumuzuyla o yapmıştır.Ayrıca Ziyi Zhang'ın başrolde olduğu Çin yapımı Sophie's Revenge adlı romantik komedi filminde yardımcı erkek oyuncu olarak görev aldı.Filmde Çince bilmemesine rağmen repliklerini ezberleyerek oynadı.Japon yapımı Ghost adlı "mobil dizi"de ise rolü gereği hiç konuşmadan oynadı. 1,82 boyundadır ve modellik ve oyunculuk yapmadan önce yüzücülük yapmıştır.Sakin ve alçakgönüllü ama hırslı kişiliğiyle tanınır.Babası "dini" sebeplerden evi terkedince annesi ve ablasıyla zorluklar içinde bir çocukluk geçirmiştir.Annesine çok saygılı ve çok bağlıdır.Kendisini "ıssız bir ada", annesini ise bu adaya yol gösteren bir deniz feneri olarak tarif eder. Ülkesinde uzun yıllardır en popüler ilk 10 oyuncu listesinden hiç eksilmemiştir.Japonya'da ise en popüler yabancı oyuncudur. Bundesliga skandalÄ± (1971) Bundesliga skandalı olarak adlandırılan olaylarda Bundesliga'nın 1970-71 sezonunda düşmeme mücadelesindeki kulüpler düşmeme adına diğer takımlara şike teklifinde bulunmuş ve birçoğu gerçekleşmiştir. Gerçekleşen bu şikeler neticesinde Rot-Weiß Oberhausen ve DSC Arminia Bielefeld Bundesliga'da kalmayı başarmışlar ama olayın gün yüzüne çıkması ile bölgesel liglere düşürülmüşlerdir. Şike olaylarının medya tarafından ilk ortaya çıkarılması, o dönemki Kickers Offenbach başkanı Horst Gregorio Canellas'ın, bir ses kaydını toplum ile paylaşması sonucu olmuştur. Söz konusu bant kayıtlarında birçok futbolcunun şike teklifi aldığı ve kabul ettiği duyuluyordu. Aynı bant kaydı Almanya Futbol Birliği'ye de sunularak olayın daha da derinleştirilerek araştırılması sağlanmıştır. Aynı bantta başkan Canellas'a dahi oyunu manipüle etmesini söyleyen futbolcular mevcuttu. Bunun nedeni başkanı bulunduğu Offenbach kulübününde düşme mücadelesinin ortasında yer almasıydı. Yapılan tetkikler ve araştırmalar sonucunda, aralarında Schalke 04 ile DSC Arminia Bielefeld arasında oynanan (17 Nisan 1971, sonuç 0-1) Bundesliga maçı dahil birçok maçın sonucunun manipüle edildiği ve söz konusu müsabakada Schalke 04'lü oyuncuların maçı 'sattıkları' tespit edildi. Bu manipülasyonun sonucunda birçok oyuncu sadece sportif açıdan ceza almakla kalmayarak aynı zamanda yalan ifadeden dolayı da mahkemeye çıkarılmıştır. Aralarında Almanya millî futbol takımında da oynayan futbolcuların, teknik direktörlerin ve yöneticilerin bulunduğu toplam 52 kişi söz konusu olaylardan dolayı sportif ve ekonomik anlamda cezalara çarptırılmışlardır. Kickers Offenbach başkanı Canellas dahi, şike yapabileceğini ima ettiği gerekçesiyle cezaya çarptırılmıştır. Toplam 1,1 milyon markın söz konusu olduğu şike olaylarında bölgesel liglere düşürülen Bielefeld ve Oberhausen'in yanı sıra en büyük cezayı manipulasyon olaylarına karışan 15 futbolcusu ile Hertha Berlin görmüştür. DFB, aynı sezon diğer takımların yaptığı manipülasyonlar neticesinde küme düşen Rot Weiss Essen'in durumunda herhangi bir düzeltme ya da iyileştirme gerçekleştirmese de kulüp iki sene sonra tekrar Bundesliga'ya çıkma başarısını göstermiştir. "Braunschweig-Oberhausen müsabakası direkt olarak manipüle edilmese de, Braunschweiglı oyunculara teşvik primi verilmiştir." Kamuoyu, olaylara birçok kulüp karışmasına rağmen sadece iki kulübün ve acele bir şekilde verilmiş bir karar ile düşürülmesini eleştirse de bunun nedeninin 1974 yılında Almanya'da gerçekleştirilecek olan FIFA Dünya Kupası'na gölge düşürmeme olarak yorumladı. San Francisco Federal BinasÄ± San Francisco Federal Binası (İngilizcesi: San Francisco Federal Building) mimarlık firması Morphosis tarafından San Francisco şehrinde tasarlanmış bir binadır. Şehrin South of Market denen bölgesinde Mission Caddesi ile 7. Cadde’nin kesiştiği noktada yer almaktadır. Yapı Pritzker Mimarlık Ödülü sahibi bir mimar olan Thom Mayne tarafından tasarlanmıştır. Thom Mayne bu yapıyı tasarlarken “direniş” diye adlandırdığı bir konsepti kullanmıştır. Bu konsept bağlamında gri betonarme duvarlar ile özel siparişle üretilmiş zigzag şeklinde ahşap tavanlarlar birbirine geçirilmiştir. 2005 yılında tamamlanması planlanan bu projenin tamamlanması şantiyede ortaya çıkan sorunlar yüzünden gecikmiş ve ancak 2007 yılında tamamlanmıştır. Ofis amaçlı kullanılan ve 71 metre yüksekliğindeki bina 18 katlıdır. San Francisco Federal Binası “yeşil” bir yapı olarak tasarlanmış ve aynı yükseklik ve kapasitedeki diğer projelere kıyasla yarı miktarda elektrik tüketmektedir, bu bağlamda sera gazları sorununun çözümüne olumlu katkısı vardır. Ayrıca klimanın kullanılmaya başlandığından beri ABD’nin batı sahillerinde doğal yollardan havalandırılması sağlanan ilk ofis binasıdır. Ferah ve açık çalışma mekanları ve de çevreye saygılı olması nedeniyle bu bina, Amerikan Mimarlar Enstitüsü San Francisco bölümü (AIA San Francisco) tarafından 2008 yılında Tasarım Ödülü’ne layık görülmüştür. Kamakura şogunluğu Kamakura şogunluğu (Japonca: 鎌倉幕府; Kamakura Bakufu), 1185 ya da 1192 yılından 1333 yılına değin Japonya'yı yöneten şogunluk. Japonya tarihinde kurulmuş olan üç şogunluğun ilkidir. Kamakura şogunluğu (Kamakura Bakufu; anlam: "Kamakura Çadır Karargâhı") nun adı dönemin başkentinin bulunduğu Kanagawa ilinin Kamakura şehrinden gelmektedir. Kuruluş tarihi üzerinde çeşitli tezler mevcuttur ve genel de şu iki görüş kabul edilmektedir. Bu şogunluğun ilk şogunu Minamoto no Yoritomo'nun ölümünden sonra Yoritomo'nun eşi Hōjō Masako oğullarını yönlendirerek fiilen siyaset yaptı. Masako'nun babası Hōjō Tokimasa Shikken (執権, İktidarı gerçekleştiren kişi, not: nâib kavramına benzemektedir) oldu ve şogunun yerine şogunluğu yöneti. İkinci şogunu Minamoto no Yoriie, eşinin sülalesi olan Hiki klanını önemsediği için başta annesi Masako olmak üzere Hōjō klanı, Yoriie'yi Shuzenji'ye sürdü ve daha sonra öldürdü. Üçüncü şogunu Minamoto no Sanetomo ise Kamakura'da Tsurugaoka Hachimangu tapınağını ziyaret ettiği sırada Yoriie'nin oğlu Kugyō (Sanetomo'nun yeğeni) tarafından öldürüldü. Böylece Minamoto klanının soyu tükendi ve şogunluğun bütün gücü Hōjō klanının eline geçti. 4 Temmuz 1333 tarihinde Genkō Savaşı'nın son muharebesi olan Tōshō-ji Muharebesi'nde yenilen eski shikken Hōjō Takatoki ve klan mensuplarının intihar etmesiyle sona erdi. "İsmen şogun unvanına sahip olanlar": Serra Dourada Stadyumu Estádio Serra Dourada, Brezilya’nın Goiás eyaletinindeki Goiânia şehrinde yer alan 45.000 seyirci kapasiteli bir futbol stadyumudur. Pritzker Mimarlık Ödülü sahibi Brezilyalı bir mimar olan Paulo Mendes da Rocha tarafından tasarlanan stadyum 9 Mart 1975 tarihinde resmen açıldı. Goiás eyaletinin sahibi olduğu bu stadyum Goiás Esporte Clube ve Vila Nova Futebol Clube futbol kulüplerine ev sahipliği yapmaktadır. Açılış maçı 9 Mart 1975 tarihinde Goiás Eyaleti Takımı ile Portekiz Ulusal Takımı arasında gerçekleşmiş, karşılaşmayı Goiás takımı 2-1 yenmiştir. Bu maç rekor bir katılımla 79.610 seyirci karşısında oynanmıştır. 1975 yılında tamamlanan Estádio Serra Dourada, düzenli ev sahipliği yaptığı eyalet bazındaki futbol karşılaşmalarına ek olarak 1989 Copa America futbol karşılaşmasında ve de 1981 Copa Libertadores futbol karşılaşmalarında kullanılmıştır. Lloyd Binası Lloyd Binası (İngilizcesi: Lloyd's building) veya İçi Dışarıda Bina (İngilizcesi: Inside-Out Building) sigorta şirketi olan Lloyd's of London'un genel merkez binasıdır. Bina Birleşik Krallık'ın başkenti Londra'daki One Lime Street'te () yer almaktadır. Pritzker Mimarlık Ödülü sahibi bir mimar olan Richard Rogers tarafından tasarlanan bina 1978 ile