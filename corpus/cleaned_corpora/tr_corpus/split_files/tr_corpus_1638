Allah'ın emriyle kurttan bal hâsıl olur çamlardır. Bu Sivrihisar'ın suyu ve havası gayet hoştur. Ve halkı da ga­ rip dostudur. Ve bu şehrin cümle evleri birbirinden seyrek bah­ çeli hanelerdir. Çarşı pazarı azdır, ancak 20 dükkândır. Ama haftada bir kere etraf nahiye köylerinden nice bin adam topla­ nıp büyük pazar durur. Halkı gayet zenginlerdir, zira çok mahsulleri vardır. Bütün erkek ve kadınları çuka ferace giyerler. Taze civan yiğitleri Ce­ zayir esvabı giyerler. Bu şehirde Halil Ağa, Serdar Muslu Beşe ve yeni serdar Veli Beşe ile vedalaşıp ve kılavuzlar alıp doğu tarafına 4 saat ballı çamları ve arıları seyrederek, (— ) Köyü 100 evli ve 1 camili mamur köydür. Orada kah­ valtıda çeşit çeşit miskli ballar yiyip yine ballı çamlar içinde 4 saat daha gidip, Cumaâbâd [Cumaovası] kasabasının özellikleri Sığla Sancağı toprağında 150 akçe kaza ve nahiyesi 70 köy­ dür. İzmir mollasına arpalık olarak verilmiştir. Her türlü vergi­ den muaf Tire şehrinde II. Selim Han'ın dârülkurrası vakfıdır ki 100 atlı ile mütevellisi yönetir, hâkimliktir. Kethüdayeri yoktur, ama yeniçeri serdarı vardır. Şehri Cuma Ovası'nm tam ortasın­ da kıbleden kuzeye uzununa kurulmuş bir şirin kasabadır. Ama hâlâ harabeye yüz tutmuştur. Hepsi 8 mahalle ve 400 kiremit ile örtülü evlerdir. Ve (—) adet mihraptır ve 5 adet camileri kârgir yüksek kub­ beleri tamamen kurşun örtülü camilerdir. Serdar Haşan Ağa'nm hanesi civarındaki kurşun örtülü mescidin kapısı üzere tarihi bu şekilde yazılmıştır Hayır sahibi Hamza Beğ bin merhûm Kasım Paşa binâ eyledi bu mescid-i şerifi. Sene 950 Orta Cami'in kapısı üzere yazılan tarihtir Kılup bu mevzi'-i zîbâyı ihyâ Bilüp ukbâ bakâdır ilme'l-yakîn 146 Acem der remz ile tarihini Hüve nime'l-mescidi li'l-müttakîn. Sene 969. Bu da kârgir kubbe ve kurşunludur. Şehrin kıblesi tarafı ucunda Hacı Veli Camii de kârgir kubbe ve kurşunlu kârgir minareli camidir. Kapısı üzere tarihi Benâ hâze'l-mescide'ş-şerif hayır sahibi ve'l-hasenât el-Hacı Velî gaferallâhu leh ve livalideyh ve li-cemî'ıl-müslimîn. Sene 973 Bu şehrin yıldız tarafı ucunda Hacı Kasım Paşa Camii de kârgir kubbe ve kurşunludur. Kıble kapısı üzere tarihi budur Hem dedim tarihini Firdevs-i âlâ cennete. Sene 911. Bu camilerin avluları içi yeşil zümrüt gibi yüksek servilerle süs­ lenmiştir. Gayet hoş düzgün servilerdir ki benzerleri meğer İstanbul'da ola. 1 hamamı, 7 adet dükkânı, 1 hanı, 2 sıbyan mektebi var, baş­ ka yapı yoktur. Orada Yusuf Ağa ve Serdar Haşan Beşe ile veda­ laşıp kılavuzları alıp doğu tarafına çamlı yollar ile mamur köy­ ler geçip 8 saatte, Kızılhisar şehrinin özellikleri Sığla Sancağı toprağında 150 akçe kazadır ve nahiyesi 40 adet şenlikli köydür. Kethüdayeri yoktur, ancak serdarı vardır. Ve Sığla paşasının voyvodalığıdır. Kalesi bir sivri kızıl kaya üzerinde, bir viranca küçük ka­ leciktir. Ama gayet sarp yerde yapılmıştır. Hatta (—) tarihinde Celâli Cennetoğlu sığınmasın diye bu kaleyi yer yer yıkmışlar, ama az bir şeyle tamiri mümkündür. Dizdarı, neferleri ve içinde insanı yoktur. Ancak köy köy ma­ mur ve şenlikli yerlerdir. Kadısının belirli merkezi yoktur. Bazı köylerinde hafta pazarı durup kadı ve subaşı pazar pazar ge­ zip görevlerini yerine getirirler. Yoksa han, cami, imaret ve çarşı­ lı kasabası yoktur. Bütün köylerinde han, hamam, cami ve mes­ cit vardır. Bunun da serdarından yirmi yeniçeri yoldaş alıp sarp topraklı ve çamlı dağlar, beller ve korkulu yollar içinde giderken sekizinci saat büyük musibet ki anlatılır. 147 Alman Boğazı menzilinde hakirin başından geçenler Bismillah ile amansız Alman Boğazı'ndan içeri tüm silâhlı yoldaşlarımızla girip yarım saat gittiğimizde onu gördük Bize karşı 20 atlı üzerimize at bırakıp gelirler. Biz de hazır olduk. Ama bunların üzerleri kızıl kan revan, kiminin eli kolu yaralı, atları durmuş kaçarak yanımıza gelip, Bre ümmet-i Muhammed nereye gidersiz. İleri uğurunuz­ da 40-50 haramiler bizi kırıp bu kadar mallarımızı alıp ardımız sıra kovup gelirler diye feryat edip kızıl kana bulanıp kaçtılar. Biz de bir yere toplandık, yeniçeri yoldaşlarımız atların­ dan indiler. Yaya olarak tüfenkleri ile salınarak pervasızca yola devam edip giderken hemen Alman Boğazı'ndan içeri 40 adet küheylân atlı, kimi tüfenkli, kimi oklu ve mızraklı kollar kızıl kan, ellerinde okları sıyrılmış adamlar belli oldu. Biz de onla­ ra kurşun havale edince açıkta at başı beraber durup içlerinden bir adam gelip, Bre gaziler, şimdi bu an ileri kaçar 20-30 atlı gördünüz mü. diye sordu. Biz de gördük diye cevap verdik. Bre medet, onlar haramilerdir. Bizi basıp kırdılar. Hamd olsun biz galip gelip atlarımızda derman kalmadı. Medet sizin atlarınız dinçtir. Haramilerin da atları kalmıştır. Bre medet şun­ lara yetişin diye feryat ettiler. Mecalsiz kalmışlar, ama gel imdi ne çare edersin. İleri kaçanlar bunlar için harami deyip kaçtılar. Bunlar mı harami, onlar mı celâli. Şüphede kaldık. Hele cüret edip bunlar ile karışıp bildik ki bunlar tama­ men tüccarlardır. Hemen bunların dinç atları olanları ile bir yere gelip 20 atlı tüfenkli yeniçeri yoldaşlarımızla geriden at boynuna düşüp hamd olsun dinç atlarımız ile seğirtip Alman Boğazı'ndan taşra bir seyrek armutlu sahrada bunlara çattık. Meğer atları dermansız kalmış. Hemen bizi görünce atlarından inip cenge başladılar. Bunlara bir uğurdan göz açtırmayıp at ko­ yup onu onda bunu bunda diyerek bir hayli cenk edip artlarını önlerini çevirdik. Bunlara kurşun vurup köpek cengi ederken bir kölem yaralandı ve bir atım öldü. Onlardan dördünü katle­ dip ve altısını diri yakalayıp at ve silâhlarını tamamen hakir alıp hizmetçilerime verdim. Geri kalanı Çamlı dağlar budur diye can attılar. 148 Onu gördük, geriden 40 atlı bezirgânlarm dinç atlıları gelip bize yardıma yetiştiler. Hemen tüccarın biri dalkılıç olup bağla­ dığımız haraminin birine bir ateş saçan kılıcı nasıl vurduysa he­ rifin kellesi yuvarlandı. Bezirgân, Benim kardeşimi bu kâfir öldürdü. Hamd olsun ben de bu kâfiri kesip intikam aldım dedi. Ve tüccarın da geride olanla­ rı gelip bize, Hamd olsun şu melunları ele getirmişsiniz diye hakirin ve yoldaşlarımın ellerini öperlerdi. Ya bu haramilerin gerisi ne oldu dediler. Biz de, İşte dağlara kaçıyorlar dedik. Derhâl hepimiz yaya ve atlı dağlara girip elimizden kaçan tüm haramileri ele getirip cenk ederken Allah'ın hikmeti yine ol bezirgânlardan 3 yiğit şehit olup bizden 2 yiğit biraz yaralandı. Benim kölemin biri kendini atıyla bir ağaca çarpıp biraz yaralan­ dı. Şehitleri atları üzere bağlayıp 12 haramiyi de bağladık. Atla­ rını ve silâhlarını alıp tüccarlar ile cenk sonrası kardeş olup yine Alman Boğazı'na yollandık. Onlar bize Siz Hızır'sınız , biz on­ lara Siz Hızır İlyas'smız diye şenlikler ederek Alman Boğazı içinde bizim ve onların ağırlıkları yanma geldik. Meğer bu mahalde tam 3 saat cenk edip 7 harami kesmiş­ ler ve kendilerden 9 adam da şehit olmuş ve 7 atları düşmüş. Bu dere içi leş, kelle-paça ve kanlı silâhlarla lâlezar bir savaş meyda­ nı olmuş. 10 seyishaneleri var imiş, tüm çuvalları dağılıp toz top­ rak olup yatar. Bre filân oğlan nerdedir. O şehit oldu, işte derede kan içinde yatar dediler. Ya bre filân filân nice oldu. Onlar kaçan haramilerin artları sıra kova gittiler diye ce­ vap verdiler. Meğer bunlar Kuşadası'na gider 50 adet zengin tüccarlar imiş. 40 adet haramiler bunları gözetip bu Alman Boğazı'nda basmışlar. Allah bunlara fırsat verip biz de yardıma yetişip hamd olsun hayli yüz aklığı oldu. Onu gördük, Dağlara giden hizmetkâr yararları dağdan yedisini de atıy­ la donuyla yakalayıp üç kelle ve bir şehit olmuş yiğitleri ile gel­ diler. Bunların kimi sevinir ve kimi ağlar oldular, kimi vay kar­ 149 deşim der, kimi vay efendim der. Zira bu yerde çatışma sırasın­ da 11 adet adamları şehitler şerbetini içerek ahiret sarhoşu oldu­ ğundan bu tüccarların bazıları üzülmüş ve perişan olmuşlardı. Hele bunlara teselli vererek, Buna çare, hemen bu amansız Alman'dan hareket edelim deyip tüm şehitlerini ve bizimle cenk ederken tüccardan şehit olan 4 adamla toplam 16 şehitleri bir sırada çimenlikte tepe üze­ rine gömüp ruhları için birer fatiha okuduk. Kısacası iyi cenk et­ mişler. Gerçekten de cesur ve yiğit adamlar imiş. Sonra bu yakaladığımız 28 adet haramileri meydana getirip bunlardan sorduğumuzda, Vallahi Vallahi, zulümden köylerimizde oturmaya gücü­ müz kalmayıp dert ve sıkıntıdan varalım Alman Boğazı'nda do­ yum olalım, diye gelip cenk ettik, işte kendimiz bu şekilde do­ yum olduk. Emir Tanrı'nmdır, koç yiğit kurban için doğar. Sere yazılan bozulmaz, elbette olacak olsa gerektir diye cevap ver­ diklerinde hepimiz bir yere gelip danıştık. Her biri birer çeşit ayakları havada boş ve gereksiz sözler ettiler. Hakir, Eğer bu haramileri bağlayarak hâkime götürürsek her biri 'Kemerimde bu kadar cevahirim, bu kadar silâhım ve küheylân atlarım var idi' derler ve 'Bize işkence edip dağlarda gömülü mallarımızı söyletip çıkartıp aldı' derler. Hemen büyük hac se­ vabı ister misiniz. 'Böylece haksızlık yapan milletin arkası kesildi. Âlemlerin Rabbi Allah'a hamd olsun' [Kur'ân, En'âm, 45] âyeti emrince gazâ-yı ekber edip bu şehitlerimizin yanında hepsini katle­ dip ganimet mallarını, hepimiz 100 adamız, eşit olarak bölüşe­ lim, can ve dil çıkmasın. Yoksa bunların her biri hâkim elinden birer yolla kurtulup yine yol kesici harami olurlar. Mahşer gü­ nünde siz sorumlu olursunuz diye bu öğütlerimi kulaklarına küpe edip hepimiz Kur'ân-ı Kerim üzere yemin ettik ki, Bu sır bu dere içinde kala diye söz verip din iman üzerine yemin ettik. Her biri birer harami aldı, şehitlerin akrabaları da birer tanesini alıp ve bizim yoldaşlarımız da sekizini alıp tüccar­ ların şehitlerinin kanları üzere hepsini çökertip bir anda kelle­ lerini tenlerinden ayırarak tıraşsız başlarını çevgan top gibi yu­ varladılar. Uğursuz vücutlarını dünya sayfasından keskin kılıç­ la kazıyıp Alman Boğazı güvenli hâle geldi. Silâhlarını dağıttık, 150 tüccarlar ancak 4 adet at alıp başka şeylerine el vurmayıp hep­ sini bizim yoldaşlarımızla kölelerimiz ve tüccar hizmetçileri eşit olarak paylaştılar. Sonra bütün seyishaneleri yükleyip cenk meydanından yine güney tarafa o taşlık amansız Alman Boğazı içre yola koyulduk. Ama Allah bilir bu boğazda canımız boğazımızdan çıkayazdı. Bu Alman Boğazı değildir, acımasız Alaman boğazıdır. Öyle taşlıktır ki at, katır ve yaya adam adım basacak yer bulamaz. 70­ 80 yerde dar dereler ve daracık kayalık boğazlar vardır ki bir adam taş ile bin adamı geçirtmez. Hamd olsun selâmetle bu boğazı 8 saatte çıkıp Dalyan Ova­ sı adlı yerde bütün seyishanelerimizden yüklerimizi yıkıp, at­ larımızı otlatıp yiyecek ve içecekten hazırda ne bulunduysa ye­ dik. Sonra yine Alman Boğazı'nın Ayasluk yolu üzere olan gölün ayağı denize karıştığı yerde mîrî balık dalyanlarını geçip Ayas­ luk Ovası içinde doğu tarafına Menderes Nehri kenarında 3 saat gittik. Menderes'i yedi göz taş köprüden geçip kıble tarafına 1 saat daha ekinlikleri güzel ve ovaları hoş zemin üzerinde gidip, Cemşid tahtı eski Ayasluk Kalesi'nin özellikleri Cemşid cihan süsü bir padişah iken onun zamanında yapı­ lıp burayı taht merkezi edinmiş idi. Sonra Cemşid'in neslinden Aya Sulya adında bir Rum kralı elinden (—) tarihinde Aydın Bay oğlu Sultan İsa fethetti. Daha sonra Osmanlı'dan Yıldırım Han eline girmiştir, Timurtaş Paşa eliyle. Sığla Sancağı toprağında (—) hükümetidir. 150 akçe şerif ka­ zadır. Kethüdayeri, serdarı, dizdarı ve 40 adet kale neferi vardır. Ayanı yoktur ve fukarası gayet çoktur. Kalesi, büyük bir ovada bir sivri mavi kaya üzerinde, yu­ varlak şekilden bademiye, havalesiz, şeddadi taş sağlam hisar ve dayanıklı set bir muhkem kaledir. Çepçevre büyüklüğü 3.100 adımdır. Dört tarafında asla hendeği yoktur, zira yalçın kaya üzerine yapılmıştır. Toplam 40 sağlam kuledir. Güneye bakar an­ cak iki kat demir kapıları vardır, ondan yokuştur. Kale içinde 20 adet toprak örtülü haneleri ve mescidi var. Bütün sokakları yal­ çın kaya kaldırımdır. Bu kaleden taşra kıble tarafına bir kat kale daha var, içinde 151 imaretten bir şey yoktur. Tamamen virandır ve ibretlik harap yapılar vardır. Kale kapısı kıbleye bakar acayip ve garip tarzlı sanatlı eski bir kapısı vardır. Kemerleri üzeri Bihzâd nakşı gibi bir çeşit hayali resimler var ki ibret gözü kamaşıp insan hayran olup susup kalır. Bu acayip [kabartma] resimlerin benzeri meğer Atina Kalesi'nde ola. Bu kapıdan dışarıda aşağı varoşta ibretlik yapılar var ki dil­ lerle anlatılmaz. Hemen eski zamanda ne kadar işlek şehir idiği şundan belli ola ki hâlâ yapı kalıntıları içinde görülebilen 300 hamam, 7 bedesten, 700 kârgir yapı han, 20 bin dükkân, 3 bin mescit, 800 cami, 200 medrese, 70 aşevi imaret, 3.00 akar sulu çeşme, 1.500 sıbyan mektebi, nice yüz bin ayan sarayı ve nice yüz bin ev kalıntıları vardır. Şehrin doğusunda göklere doğru uzanmış gökkuşağına ben­ zer yüksek su kemerleri var ki hâlâ bir padişah bir kemerini yap­ maya kadir değildir. Bu gibi büyük binaları var ki görenin aklı perişan olur. Bu binaların hepsi beyaz mermerler ile yapılıdır. Ha­ rabelerinin içinde nice bin Ayasofya sütunları gibi mermer soma­ ki ve zenburi sütunları var ki yerlere serilip yatar. Ve nice bin Kisra kemeri gibi kemerler, havuz ve şadırvanlar harap olmadadır. Hatta İstanbul'da Süleymaniye ve Yeni Cami içinde olan ibretlik sütunlar ve değerli acayip taşlar tamamen bu şehirden gitmiştir. Bu şehrin harap olmasını sebebi odur ki, âlem tarihçilerinin yazdığına göre (—) tarihinde Mısır'da bir büyük kıtlık ve yokluk olup insanın insanı yemesi mertebesine varırlar. Sonunda bir gemi ile nice yüz bin insanı bu Ayasluk hâkimine gönderip ücreti karşılığı tahıl talep ederler. Bu şehir halkı da bir hardal tanesi vermeyip gelen adamları kovarlar. O adamlar da, Şehriniz harap olup ekmek ve tuza muhtaç olasınız diye beddua edip elleri boş ve üzüntülü Mısır'a varıp başlarından ge­ çenleri Mısır hâkimine anlatırlar. Derhâl 200 bin adam bir yere toplanıp baş açıp Ayasluk'un harap olması için ve halkının yaşamaması için beddua ederler. Hâlâ Mısır divanhanesinde 7 şehrin harap olması için her sabah En'âm-ı şerif okunur. Biri de bu Ayasluk'tur ki böyle bir büyük şehrin yıkılıp harap olmasının sebebi beddua olmuştur. 152 Gerçekten Ayasluk kavmi müflis mendebur, tahılları ambar­ larında bereketsiz olur ve tuzları sulanıp erir. Aç biilaç fakir fu­ kara insanları vardır. Ama yine bu şehir içinde yatmakta olan büyük velilerin ruhaniyetleri sebebiyle aşağı varoşta 100 kadar toprak örtülü evleri, 20 adet dükkânı, 1 mescidi, 1 basık küçük hamamı ve 1 hanı var. Çarşı meydanı ortasında büyük bir çınar gölgesinde bir âbıhayat kuyusu var, Temmuz'da buz parçasıdır. Yer yer hanelerinde bahçecikleri vardır. Çarşıdan açıkta kale al­ tına yakın eski şehirde baki kalmış. Sultan İsa yapısı güzel mabet, ibretlik camiin özellikleri Bir büyük cami ve tazim gereken eski mabet bir nazargâhtır ki yeryüzünde benzeri meğer Şam'da Ümeyye Camii ola. Hemen tarzı hendesesiyledir, kârgir kubbe değildir, bu da servi levhalar üzere kurşun örtülü harpüşte tavandır. Bütün kirişleri de uzun servi ağaçlarıdır. Büyüklüğü Ayasofya kadar vardır ama ensiz­ dir. Bu camiin avlusu da camidendir. O hesap üzere Ayasofya kadar vardır. Öyle sanatlı camidir ki dört tarafının duvarları baştan başa beyaz ham mermer kaplıdır. Kıblesi üstünde iki kârgir yapı kub­ besi hemen Ümeyye Camii mihrabının kubbesi gibi bu kubbe de göklere doğru yükselmiştir. Bu kubbelerin içi safi altın lacivert ile nakışlı çinidir. Bu kârgir kubbelerin iki tarafı harpüşte tavandır. Camiin boyu tam 250 ayaktır. Ve eni kıble kapısından mih­ raba kadar 180 ayaktır ve taşra avlusu da bu büyüklüktedir. Cami içinde 4 adet mavi sütunları var ki yeryüzünde ben­ zerleri yoktur, zira beyaz mermer, kırmızı somaki ve zenburi sü­ tunlar görülmüştür ama mavi sütun görülmemiştir. Bu sütunla­ rın boyu kırkar mimar arşını yüksektir ve üçer adam ancak ku­ caklar kalın sütunlardır. Bu camiin 7 adet büyük kapısı var, bu kapılar da Ümeyye Camii gibidir. Tanrı hakkı için sanatlı mihrabının övgüsünde diller lâldir. Zira mermer ustası öyle Ferhadî külünkler vurmuş ki altınla bukalemun nakşı Hind sadefkârîsi gibi ibretlik mih­ raptır. Minberi gerçi ceviz ağacı levhasmdandır ama Fahrî oyma­ sı gibi küçük büyüleyici rumî, islimî ve çeşit çeşit Çin nakışları 153 işlenmiş bir minberdir. Misli meğer Karadeniz kıyısında Sinop Camii'nin minberi ola. Mihrabın iki tarafından camiin duvarının üç tarafında üç adam boyu yüksekte celî hat ile altın, lacivert silu ile ve baş­ ka renk renk boyalar ile Esmâ'ü'l-hüsnâ yazılmıştır. Ve çepçevre Feth-i şerif yazılmıştır. Ve türlü türlü kûfî hatlar yazılmıştır, ama okunması zor yazılardır. Ve nurlu mihrabı üzerine İnnallahe ve melâiketelıu yusallûne ale'n-nebiyy/Allah ve melekleri peygambe­ rine salât ederler [Kur'ân, Ahzâb, 56] âyeti yazılmıştır. Bu cami içinde iki müezzin sofası üzere olan müezzinler mahfilleri gerçi ahşaptır, ama her birini birer olgun usta sana­ tını gösterip var kuvvetini pazuya getirip el becerilerini göster­ mişlerdir. 2 adet mahfildir ve birer acayip ve garip tarzlı ve sa­ natlı eserlerdir. Bu camiin sağında solunda iki alt kat sofaların sol tara­ fındaki sofa padişahlara mahsustur. Sağ taraftaki Hazret-i Peygamber'in hırka-i şerifi sofasıdır. Bu iki sofaların da şebeke kafesleri birer çeşit Fahrî oyması gibi oyulmuştur ki cihan res­ samları tarhında acizlerdir. Bu camiin dört tarafında pencereleri yoktur. Ancak cami içi­ ne dört tarafındaki billur, Necef ve moran camlardan ve 7 adet kapı üzerindeki şebeke kafeslerden ışık girip aydınlanır. Birkaç cam hırka-i şerif sofası üzerindedir. Ama hırka-i şerif Asitane-i Saadet'te Hazine'dedir. Bunda sandukası vardır, teberrüken zi­ yaret olunur. Ancak bu camide bir kûfî K elâm -ı K adim vardır, Hazret-i Osman hattıdır diye insanlar ziyaret ederler. Bu camiin avlusunda olan mermer döşeme bir diyarda yok­ tur. Meğer Mısır'da Berkukıye Camii'nde ola. Öyle parlak ve cilâlı avludur ki insanın yüz rengi belli olur. Ama pabuç ile ge­ zilmez, zira camidendir. Avlunun parıltısından insan gözü ka­ maşır, sanki âyine-i İskender'dir. Bu avlunun dört tarafındaki sofalar üzerinde çeşit çeşit gü­ zel sütunlar var, birkaçı zelzeleden yıkılmış. Bu parlak avlunun tam ortasında büyük bir abdest havuzu vardır. Bu da büyüleyici ve sanatlı bir Hanefî havuzudur. Bu avlunun 3 kapısı var, sol taraftaki kapıdan avluya 15 ba­ samak taş merdivenle çıkılır. Kapının üzerinde beyaz mermer 154 Ve bu âyetin al­ tında Selâmiin aleyküm bimâ sabertüm/Sabretmenize karşılık selâm size [Kur'ân, Râ'd, 24] yazılıdır. Avlunun sağ kapısından aşağı şehre 10 ayak yine ham mer­ mer merdiven ile inilir. Bu kapının kemeri üzerinde bu camiin tarihi yazılmıştır ki tarihi budur Bismillâhirrahmânirrahîm, Bi-inşai hâze'l-cami, es-sultanu'la'zam, malikti rikâbi'l-ümem, es-sultanu'l-islâmi ve'l-müslimîn, fahrü'd-devleti ve'd-dîn, İsa bin Mehmed bin Aydın, halledallâhn miilkehu. Fî sene seb'a ve seb'în ve seb'a mie. Amelü Alî bin Musta'sımî [777] diye yazılmıştır. Avlulu kıble kapısı kapalıdır, zira ol tarafta cemaat yok­ tur, haraptır. Bu camiin bir tabaka düzgün bir minaresi var ki Hüseynî makamı kadar yüksektir ve bir Habeşî makamı güzel yapıdır. Bu imaret baştan başa mavi kurşunla örtülü nur üstüne nur bir camidir ki cennetten haber verir bir camidir. Beyt Dünya camiirıin tamamını gördük, Fakat böyle bir şey görmedik. beyti bu cami hakkında denmiş ola. Kısacası bu camiin güzellik cihetinde ve hoşluğu ve zarifliği yönünde yeryüzünde öyle bir insan eseri yapılmamıştır ki âdem oğlanı onun yapısını anlatmada acizdir. Eğer olduğu gibi özellik­ lerini yazsak evkafnâmesi gibi bir cilt seyahatname olur. Böyle bir uğursuz viran şehir içinde cemaatsiz kalmış garip bir cami­ dir. Ancak sağ tarafında imam, hatip, kayyım ve diğer hizmetçi haneleri vardır. Her cuma ve pazar günleri ve gece gündüz beş vakitte cemaat ve ziyaretçiden hâlî değildir. Ama kalabalık ce­ maati yoktur, vesselam, Allah kıyamete kadar yaşatsın. Ayasluk ziyaret yerleri Çarşıya yakın yüksek bir kubbe içinde şer'-i mübîn sultanı, müfessir ve musannif Şeyh Hazret-i Şehâbeddin, (—) ulemâsmdandır. Sivas'ta Dânişmend beylerin­ den Melik Beyzâde Cenani Bey'in kölesidir ki Gürcistan'da yine beyzâdelerden Dadyan asıllı bir kimse imiş. Çocukluğunda di­ ğer çocuklar gibi oyun ve eğlenceyle meşgul olmayıp Sivas şeh­ 155 rinde Şairizâde Balaban Efendi'den 40 sene ilim tahsil edip pek çok ilimlere malik Şehâbeddin-i Sivasî namıyla meşhur oldu. Sonra Bursa'ya göçüp Zeyneddin-i Hâfî hazretlerinin sohbetle­ ri şerefi ile şereflenip onlardan da bâtın ilimlerini öğrendi. On­ ların izinleri ile tefsir yazmıştır ki âlimler, tefsir çiler ve hadisçiler arasında Tefsir-i Şeyh diye ünlendi. Gayet muteber tefsirdir ki benzeri yoktur. Muhyiddin el-Arabî sözü üzere bu tefsirde 3 bin adet ilimler göstermiş benzersiz tefsirdir. Hamd Allah'a olsun ki böyle sultanı ziyaret edip mübarek ruhlarından yardım talep ettik. Hâlâ halkın ziyaretgâhıdır. Ulu Cami'de olan hırka-i şerif bu Şehâbeddin hazretlerinin efendi­ si Dânişmendlilerden kendilerine intikal edip Ulu Cami'e ko­ nup ziyaretgâh idi. Sonra Celâlîlerin ayaklanması sırasında Ulu Cami'den kaldırıldı. Hâlâ Hâsoda ki Osmanoğlu'nun saadet ha­ nesidir, orada korunmaktadır. Şeyh Toykun Şah ziyareti Aydın Bay oğludur. Kurduman Bay kabri ve Gazi Sığla Bay mezarı. Sığla diyarı tamamen bunla­ rın fethi olduğu için Sığla Vilâyeti derler. Zira büyük ve eski taht şehri idi. Eski zamanda bu şehre akan su kemerleri kalenin doğusu tarafında gözüken Kisra kemeri köprülerinden nişan verir bü­ yük eserlerdir. Onlara yakın Dahhâk-i Mârî mezarı derler bir büyük maşattır. Şehir halkı Dahhâk bunda yatar derler. Ama bazı tarihlerde Acem'de Demirci Gâve elinde katlolup Acem'de yatar derler. Yanvan tarihinde Dahhâk'm oğulları babalarının pis leşini Ayasluğ'a getirip defnedip mezarı üzere Dahhâk'm şeklini yaptı derler. Gerçek bir uzun mezar üzere bir beyaz mermerden heybet­ li ve iri adam sureti yapıp iki omuzlarında birer ejderha kelle­ leri edip Dahhâk'm başını ısırır şekilli yapılmıştır. Dahhâk-i Mârî'nin omuzlarında bu ejderhaların hâsıl olmasına sebep şey­ tandır diye onun da şeklini bir siyah kara yüzlü ve kör gözlü kanatlı melek suretinde kara kayadan bir şeytan sureti etmiş­ ler ki görenin gülmeden aklı gider, bir gülünç şekildir. Ama bu İblis'in seyrine gelenler taş atıp bu kadar bin yıldan beri taş yiye 15 6 yiye bir gözünü de çıkarmışlar. Allah bilir, o güzünü de çıka­ ran İsmail adlı ola. Bu kadar zamandan beri taşlara lanet sipe­ ri olduğundan kolundan kanadından, ayakları ve bacaklarından bir şeyi kalmamış. Allah bilir, Mekke'de Mine Pazarı'nda 70 bin hacının recm taşlarının darbı bu İblis tasvirine de isabet etmiş gibi. Bu İblis şekli Ayasluk'ta Dahhâk mezarı önünde yere seril­ miş yatar. Yine bu mahallere yakın, Dahhâk'm nice tarihlerde hikâyesi anlatılır. Ancak bir adaletli kimse idi. İblis aşçıbaşısı olup Dahhâk'm iki omuzlarından öpünce omuzlarından birer yılan belirir. Gıdaları birer adam beyni idi. Bu hâl ile nice günahsız halkı kırıp kırbaçla dövüp zulme başladı. Sonunda Feridun as­ rında Demirci Gâve elinde katledildi. Tevârîh-i Taberî tarihine göre soyu, Sâm bin Nuh'a ulaşır. Sonunda putperest olup Nuh Nebi dine davet edip kabul etmeyip bin yıl yaşayıp padişah ol­ muştu. Cem Melik Cemşid şanlı bir padişah idi. Bin sene yaşayıp 700 yıl padişah oldu. Bu dünyada 3 bin adet icadı vardır. Bunlardan biri 300 kub­ beli ve bin kurnalı hamamı bu Ayasluk'tadır. Hâlâ yapı kalıntıla­ rı bellidir. Çadırı, gözlüğü, sabunu, siyah barutu ve şeytanın öğ­ retmesiyle şarabı ve nice bin sanayi cinsi şeyleri bu Cemşid bul­ muştur. İlim tartışması etmek, silâh düzmek, ibrişim peyda edip el­ van boya boyamak, hayvan derisini terbiye edip kürk yapmak, dalgıçlık edip denizden inci çıkarmak, şehirden şehre yol aç­ mak, kireç ve üstübeç yakmak, misk, öd, gülsuyu, reyhan, kalyemisk ve koku çeşitlerini, nefir, zurna, davul ve kiriş yapmak bu Cemşid'in bulduğu şeylerdendir. Zamanında tüm halkı dört bölük eyledi. Birini ulemâ, birini sipahi, birini sanat ehli ve birini çiftçi eyledi. İstahır şehrini ge­ nişletip taht edindi. Adalet ederken cinnet getirip tanrılık dava­ sına başladı. Yeryüzünde olan padişahları kendine tabi etti. An­ cak Şeddâd bin Ad itaat etmeyip oğluyla Dahhâk'ı yer götürmez asker ile Cemşid üzerine gönderip Ayasluk'ta Cemşid'i ezip boz­ guna uğrattı. Ve Cemşid'i testere ile ikiye bölüp dünya halkı şer­ rinden emin oldular. 157 İnatçı Cemşid'in maşadı uzun bir mezardır. Ayasluk halkı burada gömülüdür, derler. Sorumluluk söyleyenedir. Hadis, Ya­ lancı, her duyduğunu söyleyen kimsedir buyurmuşlardır. Bu şehrin suyu ve havası gayet ağır olduğundan atları ve eşekleri sıtma tutar. Ama eski zamanda suyu ve havası gayet güzel imiş. Bu şehir yazım sırasında iki çeşit olarak yazılmıştır. Şehri, Aydın Sancağıdır. Kalesi Sığla Sancağı sınırıdır. Ürünlerinin beğenileni, kenevir keteni ve tohumu bol ola­ rak yetişir. İçinde develer gezse kenevirin boyu içinde at ve ka­ tır bile görünmez, bu mertebe uzun kendiri olur. Yer yer bağ ve bahçeleri vardır. Tanrı mamur eyleye. Burada tanıdıklarımızla vedalaşıp ve kılavuzları alıp batı tarafına Ayasluk Ovası içinde yarım saat gidip, Harap Bodurine şehri Eski zamanlarda büyük şehir imiş. Eğer harabelerini yaz­ sak harabelerin yazılmasında fayda yoktur. Meşhur olmaya­ nın zikrinde, fazla faydası olmayan nesnelerin övgüsünün uza­ tılmasında sıkıntı vardır. Yazımız uzamasın diye bu Bodurine şehrin gezdik, büyük büyük yapıları harabe olmuş yatar. [Kur'ân, Kasas, 88] âyeti manasım anlayıp parmağımızı ağzımıza götürüp hayret­ ler içinde olduk. Eski zamanda Ayasluk şehriyle bu Bodurine şehri birbirleri­ ne bitişik imiş. Bu Bodurine şehrinin dağlarında mağaralar var ki içinde derya gibi insan gezse kaybolur. İnler, mağaralar, sa­ raylar ve başka yapılar var ki insan hayran olur. Hâlâ bu viran içinde büyük bir havuz vardır, cihan halkı hücum edip suyu­ nu taşısalar deryada damla kadar eksilmeye. Sert taştan kesil­ me 10'a 10 bir havuzdur. Belde halkı tılsımlıdır, derler. Bu havu­ za eğimli yüksek dağ üzerinde, Bodurine Kalesi Kahkaha gibi sağlam bir kaledir. İçinde Ayasluk ve Kuşadası şehirlerinin çobanları kalırlar. Ayakta ya­ pısı yoktur ama dört tarafında Ayasluk'un her biri kasaba gibi köyleri vardır. Bu harap şehirden 1 saat batıya gidip bir geniş öz içinde iki 158 saat kıbleye giderken eski zamanda Ayasluk'a gider su kemerle­ rini seyrederek geçtik. Bu kemerlerin yarısını hayır sahibi ona­ rıp iki merhale yerden berrak suyunu Kuşadası'na getirmişler. Bu kemerleri temaşa ederek Ayasluk'tan 3 saatte mahsullü köyler içinden geçerek, Kuşlar yuvası kalesi, yani Kuşadası şehrinin özellikleri (—) tarihinde Bağdad fatihi Sultan IV. Murad Han yapısı­ dır, Kaptan Receb Paşa eliyle. Sığla Sancağında Öküz Mehmed Paşa'nm muaf müsellem evkafıdır. Voyvodası hâkimdir. Ve ikinci hâkimi 100 yük akçeye mül­ tezim gümrük eminidir. Üçüncü hâkimi 150 akçe şerif kazadır. Kethüdayeri yoktur, ama dördüncü hâkimi yeniçeri serdarıdır. Beşinci hâkimi dizdardır ki 110 adet nefere sahiptir. Kalesi deniz kıyısında bir tepe üzerinde dört köşe, 1 kârgir güzel taş yapı, Sultan Murad kalesidir. Güney tarafı yokuş yu­ karı kayalar üzerindedir. Sarp ve korunaklı yerde olmakla etra­ fında hendeği yoktur. Deniz kıyısı alçak geniş kumsal yerlerdir. Duvarının boyu 15 arşındır. Ve üç kapısı vardır, biri batıya bakan iskele kapısıdır. Gümrük emini orada oturur büyük bir han vardır ki 80 ocak kat kat odalardır. Kale gibi olup Öküz Mehmed Paşa hayratıdır. Daha önce kale olmak için yapılıp daha sonra han olmuştur. Son­ ra büyük kale yapılıp bu hanı da büyük kaleye bitişik etmişler­ dir. Onun için bu büyük han içinde kale gibi burçlu, mazgallı, top ve tüfenkli, süslü bedenli, yeni ve sağlam kapılı handır. Or­ tasında bir abdest havuzu, çeşmeleri, üst kat bir küçük mescidi vardır, bir kapısı batı tarafında deryaya ve bir kapısı aşağı büyük kaleye açılır. Gümrük emini, bütün zengin bezirgânlar ve mal sahibi tüc­ carlar bu handa sakinlerdir. Hanın damlarının üstü baştan başa kayağan döşelidir. Ku­ şatma sırasında damları üzerinde olan mazgal deliklerinden cenk olunur bir iç kale hanıdır. Bu hanın iki kapısının arası tam 40 adımdır. Bir karanlık köşede bir demirli kale kapısı vardır, gü­ neye bakmaktadır. Bir kapı da büyük kalenin kıbleye nazır büyük kapısıdır. 159 Bütün neferler, bekçiler, nöbetçiler ve gümrük görevlileri ora­ da oturup gelen geçen yolcuların gümrük metalarma bakarlar. Eğer esvap kaçırırlarsa malına el korlar. Bu aşağı kale içinde 3 mahalle ve 180 adet kiremit örtülü tek katlı ve iki katlı mamur güzel haneler vardır. Bütün ana yolları baştan başa kaldırımlı pâk caddelerdir. Ve 200 dükkân vardır, ama bedesten yoktur. Cemaati gayet çoktur. Kârgir minareli ve yüksek kubbesi kurşun ile örtülü mamur bir camidir. Avlu­ sunun dört tarafı medresedir. Şeriat mahkemesi de bu camie bitişiktir. Bu kaleden dışı büyük varoştur. Bu kalenin kıblesi, güneyi ve keşişleme rüzgârları taraflarında bulunan bayırlar üzere bağ­ lı, bahçeli ve akarsulu kârgir ve sağlam saraylar ile donanmış ve mahsullü bahçelerle bezenmiş bir şehirdir. Tamamı 9 mahalle ve 9 mihraptır. Sene 1068 Kadı Camii kârgir minareli hoş bir camidir. Bu dördü cami­ dir, geri kalanları mescitlerdir. 4 medresesi, 1 hamamı ve yer yer küçük dükkânları vardır. Aşağı kale önünde bir hanı var. Ve hanları kırmızı kiremitli­ dir. Birkaç çeşme vardır ki Cemşid'in Ayasluk yolundaki kemer­ leri suyudur. Şehre yakın yerde başka yollar yapıp bu şehre ge­ tirmişlerdir. Ama gayet lezzetli sudur. Bu şehrin suyu ve havası gayet hoş olduğundan mahbûbu ve mahbûbesi gayet çoktur. Taze civan yiğitleri hep Cezayirli es­ vabı giyerler. Tüfenkli bahadır uzun yiğitleri meşhurdur. Kadın­ ları çeşit çeşit prankona çuka ferace giyip edeplice hareket eder­ ler. Ve başlarına beyaz çarşaf bürünürler. 160 Bağının bahçesinin ve başka şeylerinin eşyasının beğenilen­ leri, balı, balmumu, pekmezi, üzümü, incir kurusu, köfteri, su­ samı, çam fıstığı ve bademi yeryüzüne yayılır. Övülen nimetle­ ri bol, hayır ve bereketleri çok, toprakları geniş ve verimli bir şe­ hirdir. Limanı 500 pare kadırga alır ve gayet demir tutar limandır. Ama batı tarafına demir bırakıp yatmak gerek. Bu liman içinde bir küçük adacık vardır. Bir yalçın kaya üze­ rinde yuvarlak şekilli sağlam bir kaleciği vardır, büyüklüğü 100 adımdır. Başka dizdarı, 40 adet neferi ve 10 pare balyemez topla­ rı vardır ki limanın dört tarafında kuş kondurmaz Kuşadası'nm bir mendirek kalesidir. Her gece beri kaleden de onar nefer tü­ fenkli şahbaz yiğitler yardıma giderler. Kuşadası denmeye sebep bu adacıktır ki her sene bu adaya nice kere yüz bin kuşlar gelip burayı gezip dolaşmadan geçmezler, tılsımlı bir adacıktır. Bu temaşaları edip vilâyet ayanından Bostancızâdeler Meh­ med Çelebi ve Mustafa Çelebi, Dizdar Ağa Mütevelli İbrahim Çavuş Çanakçızâde, Boşnak Haşan Beşe, Mustafa Bey, Emin Ağa, Serdar Fazlı Beşe ve diğer ahbap ve dostlarla vedalaşıp 20 adet bahadır tüfenkli kılavuzlar alıp Kuşadası'ndan kıble tarafı­ na taşlık yollar içinde şenlikli köyler seyrederek, Çömlekçi Köyü 300 kiremitli evli, 150 çömlekçi dükkânlı, 1 camili, 1 hamamlı, bağlı ve bahçeli mamur zeamet köydür. Ru­ meli ve Frengistan'a Kuşadası'ndan giden bal, yağ ve pekmez testileri tamamen bu köyde işlenir. Bu köyü geçip 7 saatte, Eski şehir, büyük iskele, Sultan Polat fethi Balat Kalesi'nin özellikleri (—) tarihinde Kaydefa yapısı ve tahtı idi. Daha sonra (—) ta­ rihinde Rum keferesi elinden Aydın Bay oğlu İsa Bay beylerin­ den Polat Emir fethettiği için Polat Kalesi derler. Bir zaman Ce­ neviz kâfiri eline girmiş. Zira kalesinin bazı yerlerinde Ceneviz işaretleri vardır. Fetihten sonra öyle mamur olmuştur ki üç bel­ denin biri Ayasluk, biri Milâs ve biri bu Balat şehri idi. Ama bu da Mısır halkına zahire vermedikleri için beddua hedefine uğra­ yıp Ayasluk gibi harap olmuştur. Eğer bunun da viran yurdunu 16 1 yazsak bir kitap olur. Ancak Menderes Nehri'nin denize karış­ tığı yerde, deniz kıyısında bir top menzili uzak, Menderes Neh­ ri kalesinin duvarların döver bir viran büyük şehir ve kaledir. Hâlâ burçları sağlamca durur. Mamuru, 200 kadar toprak örtülü haneleri, 1 hanı ve küçük çarşısı vardır ama imaret, medrese, hamam ve çeşmeleri ve be­ desten yoktur. Ancak viranı, bağı ve bahçesi çoktur. Suyu ve havası gayet ağırdır ki serçe ve eşeği sıtma tutup fakir eşeğin segâh makamında sesi çıkmayıp susup kalır. Halkı dahi tamamen sıtmalı olup yüz renkleri sarıdır. Bu şehir içinde eski imaretlerinden ancak bir camii kalmış, gayet sanatlı ve şirin camidir. Ama Ayasluk'taki gibi büyük yapı değildir, ondan küçüktür. Lâkin yapı tarzı ona benzerdir. Şehri, yine Sığla paşasının hâssıdır. Voyvodası hâkimdir. Ve 150 akçe kazadır ve nahiyesi 70 parça köydür. Kadısı, kethüdayeri ve yeniçeri serdarı Söke kasabasında otururlar. Bu şehir iskele olmakla Tire, Manisa, Aydın ve Saruhan diyarından bütün tüc­ car metalarını bu Balat şehrine getirip Akdeniz içinde olan ada­ lara ve diğer ülkelere her eşya bu iskeleden gider. Özellikle bu şehrin lodos tarafından İstanköy Adası 100 mil yakındır. O adayı bolluk eden bu Balat İskelesi'dir ki gemi­ leri İstanköy'e giderken önce Karabağlar kıyısı tarafından ge­ çip Çatal adalara uğrar. Oradan Paşa adalarını sağ tarafta bıra­ kıp 100 milde İstanköy'e dâhil olur. Birbirinden dağları açık ha­ vada gözükür. Bu Balat Kalesi deniz kıyısından biraz uzaktır. Metamın beğenileni, buğday, arpa, pamuk ve başka türlü türlü malları vardır. Ama bu diyarda olan meyankökü bir di­ yarda olmazdır. Çok fazla yetişip Anadolu ve Arabistan'a hep bundan gider. Başka diyarlarda da çok olur, ama bu Balat şehri­ nin meyanı her yerde beğenilir. Mısır diyarına tüm meyankökü bundan gider, orada gayet makbuldür. 162 Irk-ı sûs, yani biyankökü [meyankökü] özellikleri bildirir Bu şifalı otu değirmenlerde dövüp bir gece suda yatırıp şer­ betini çıkarırlar. Sabah ve akşam birer kâse içerler. Tüm Mısırlı­ lar bundan şifa bulup ismine ırk-ı sûs derler. İnsan vücudunda olan cümle ahlâtı, sevdayı, safrayı, balgamı, malihulyayı ve gö­ ğüste olan nefes darlığı hastalığını ve öksürüğü defeder. Şiddet­ li sıcakta içenin hararetini keser. Özellikle mesane tıkanıklığına yakalanan kimseler içse mesane yolunu açıp temizler, rahatlıkla ihtiyaç giderilir, gayet idrar sökücü şeydir. Hatta mesanede olan taşı da eritip yok eder. Hekim Davud Tezkire-i Müfredât'm da 70 tür özelliğini yazmış, denenmiş şeydir. Bu Balat şehrinde lezzet­ lidir ve kalındır, zira kumsal yerlerde kök kök olup yere yayılır. Balat halkı genellikle bu meyanköküyle geçinirler. Bu şehirden kılavuzlar alıp doğuya doğru (—) saatte, Çerçini kasabası Bu da Sığla Sancağı'nda Balat nahiyesinde hâstır. Serdarı ve kethüdayeri yoktur. Şehri bir mahsullü ovada 200 Türkmen haneli, 1 cami ve 1 hanlı kasabacıktır. Çarşısı, ha­ mamı ve imareti yoktur. Ama bağı ve bahçeleri çoktur. Bu kasabayı geçip kıble tarafına Menderes Nehri kenarmca şenlikli köyler geçerek 5 saatte, M andaliyat kasabasının özellikleri Bu dahi Sığla toprağında hâstır. Ve 150 akçe yerilen kazadır. Hatta kadı efendiler arasında Bu efendi Mandalı kazasını ye­ miştir, oradan mazül olmuştur diye şaka yollu bir darb-ı mesel kalmıştır. Kethüdayeri yoktur, ama serdarı ve ayanı vardır. Şeh­ ri bir düz yerde 100 haneli, bağ u bahçeli, han, cami, mescit, ha­ mam ve sıbyan mektepli, suyu ve havası hoş kasabadır. Bunu geçip Milâs şehri 4 saatlik yer yakın iken haramiler korkusundan o tarafa gitmeyip doğuya doğru süslü köyler geçe­ rek ve selâmet giderek tam 6 saatte, Söke kasabasının özellikleri Ayasluk toprağında ve Cezayir Eyaleti kaleminde Sığla San­ cağı paşasının tahtıdır. Sığla bir ada yer olmakla paşa ve kay­ makamı bu vilâyet ortası Söke'de oturur. Paşalara mahsus saray vardır. Paşasının padişah tarafından hâssı 8 yük akçedir. 2 adet 163 kadırga ile paşası kaptan paşa ile denizde sefere gider. Alaybeyi, çeribaşısı ve sancağında 600 timar erbabı ve 26 serbest gedik­ li zeamet sahibi vardır. Kanun üzere bu timar erbabı cebelüleri ile 2 bin pâk silâhlı asker olup sancakbeylerinin sancağı altında sefere memurlardır. Ve 150 akçe kazadır ve nahiyesi 40 adet köydür. Paşası dai­ ma deryada gezip kaymakamı 40 bin guruş tahsil eder. Yöneti­ mi altında olan kazalar bunlardır ki yazılır Bunlardan beş kaza mevleviyet olmuştur. İzmir kaza­ sı, Karaburun kazası, Urla kazası, Çeşme, Sığacık, Sivrihisar, Eyneâbâd, Cumaâbâd, Kızılhisar, Ayasluk, Kuşadası, Balat ve sancak merkezi Söke kazası. Bütün kazaları bunlardır, ama na­ hiyeleri çoktur. Ve gayet verimli ve mamur bir diyardır. Kethüdayeri, serdarı ve ayanı vardır, ama müftüsü ve nakibi yoktur. Şehri, Söke Dağı'nm burnundan uzak bir burun ucunda bulunup Menderes kenarında ve doğu tarafı Eyne Ovası'ndan ta Güzelhisar'a varınca kadar uçsuz bucaksız bir ovanın ucuna kurulmuş bir şirin kasabadır. Doğu tarafı Eyneâbâd kazasıdır. Söke demenin sebebi oldur ki Orhan Gazi, Güzelhisar'da iken yere gelesi kâfirler Balat Kalesi'nden gemilerle asker döküp bu Söke Hisarı'na gelip yayılıp Söke Dağı'nda tabur kurup sak­ lanır. Orhan Gazi de 80 bin askerle Güzelhisar'dan sökün edip Söke Hisarı surunda kâfirle cenk edip vuruşurken İslâm aske­ ri bozulmaya yüz tutar. Hemen Orhan Gazi dal satır olup İslâm askerine güç vererek, Bre gaziler, şu kâfiri söke söke şehirden çıkarın deyince aman Allah kâfirlere öyle Orhan satırı vururlar ki kâfirin bir ta­ rafı kurtulmayıp hepsi ateş saçan kılıçtan nasibini alıp derman­ ları kalmayıp yaşlı ve gençleri toprağa yayılıp kalırlar. Bütün ge­ mileri Balat Kalesi'nde yalnız kalıp Müslüman gazilere ganimet olur. Onun için bu şehre Söke derler ki Orhan Gazi'nin inci gibi sözlerindendir. O gaza malıyla bu Söke şehri mamur olmuştur. Hâlâ 9 mahalle ve 1.100 hanesi toprak örtülü ve kerpiç du­ varlı evlerdir. Ve tamamı 8 mihraptır. Bunlardan çarşı içinde Bey Sarayı yakınında (—) Camii kârgir minareli eski camidir, ama kiremitlidir. Hamamı kapalıdır. 164 Bedesten, medrese ve imareti yoktur. Ama bağ u bahçesi gayet çoktur. Suyu ve havası o kadar hoş değildir. Halkı sarı yüzlü, gök gözlü ve Etrak sözlü zorba adamlardır. Mahsullerinden bademleri, susamları ve pamukları gayet çok olur. Bundan da kılavuzlar alıp Menderes Nehri kenannca do­ ğuya 3 saat gittik. Sonra Menderes Nehri'ni atlar ile karşı tara­ fa geçip yine o sahra içinde 3 saat daha gittik. Nehrin bu tarafı Eyneâbâd kazası sınırıdır. Ama bu kazada kasaba yoktur, baştan başa kasaba gibi mamur köylerdir. Kadısı çoğu vakitte köylerin­ de dolaşmaktadır. Altıncı saatte, Kürtler Köyü menzili Eyneâbâd kazasıdır. Kadı çoğu za­ manda burada oturur. Ama özel mahkemesi yoktur. Sığla Sanca­ ğı hâssıdır ve zeamettir. Kethüdayeri yoktur, ama Kürtoğlu Ah­ med Beşe yeniçeri serdarıdır. Bütün halkı Şuran Kürtleridir. Bu şehirde çoğalıp imar etmişler. Asla Türkçe söz etmeyip hep harra verre runiti diyerek Kürtçe konuşurlar. 250 adet bağlı ve bahçe­ li tek katlı m amur haneleri vardır. 1 camii ve 20 adet dükkânları var. Başka imaretten eser yoktur. Bundan da kılavuzlar alıp yine Eyneâbâd Ovası içinde Men­ deres Nehri sağ tarafımızda kalıp ılgın ormanları içinde tazı ve zağarlarımız ile avlanarak 3 saat doğuya gidip, Şirin şehir Aydın G üzelhisarı Kalesi'nin özellikleri Daha önce Cemşid kızlarından Sirye adlı bir melikenin yapı­ sı ve tahtı idi. Sonra (—) tarihinde bizzat Aydın Bay oğlu İsa Bay fethidir. Daha sonra (—) tarihinde çeyiz yoluyla Orhan Gazi oğ­ luna tertemiz kızıyla 7 adet kalenin ve bu Güzelhisar'ın anah­ tarlarım teslim edip o şekilde Osmanlı eline girmiştir. Hâlâ Ay­ dın Sancağı'nda paşasının hâssı olup voyvodalıktır. 150 akçe şe­ rif güzel kazadır ve nahiyesi köydür. Şeyhülislâmı, nakibüleşrafı, ayanı eşrafı, âlimi, sâlihi, ima­ mı, hatibi ve şeyhleri gayet çoktur. Kethüdayeri, Dergâh-ı Ali yeniçerilerinin serdarı ve kale dizdarı vardır. 40 neferinin nıs­ fı İzmir'de Sancakburnu Kalesi'ne naklolunmuştur. Ahbap ve dostlardan Mustafa Paşazade, Şems Paşazâde, Boyacızâde Efen­ 165 di, Serdar Haşan Ağa, Mumcu Hüseyin Ağa, şair Sâlihî Çelebi, Zamirî Çelebi ve Mevlevihane Şeyhi Çelebi Efendi, vilâyet aya­ nı seçkinleri bunlardır. Bu kale eski zamanda gayet küçük imiş, daha sonra genişletmişler. Yüksek kalenin şekli Evvelâ bu büyük şehrin kuzeyinde yüksek bir dağ üzerinde eski yapı, kârgir taş yapı kaledir. İçinde 50 kadar kiremit örtülü küçük nefer evleri var. Kuzeye nazır bir kapısı var ve taşrasında bir kat kale duvarının da kuzeye bakar büyük kapısı var. İç kalede bir mescidi ve bir buğday ambarı var. Bu iç kale, bir küçük çakıl taşlı yalçın kayalı bir sarp duvar­ lı göklere uzanmış yüksek bir kale olup dört köşedir. Çepçevre büyüklüğü 800 adımdır. Asla bir tarafında hendeği yoktur, zira dört tarafı yalçın kayalı yüksek tepedir. Aşağı büyük şehir uç­ suz bucaksız ovaya yayılmış olup bu kaleden gözükür. Bu kale­ nin şehir tarafı cehennem çukuru gibi büyük uçurumdur. Sonra (—) tarihinde bu şehir gayet bakımlı, şenlikli ve süslü bir belde olup zengin bezirgânlar oturmakla belde halkı Celâli Karayazıcı ve Said Arap korkusundan bir yere toplanıp İşi on­ lara danış [Kur'ân, Al-i Imrân, 159] emri üzerine danışmaların­ da tek vücut olup vilâyetlerinin Celâlî'den korkularını padişaha arz ettiler. Arzuhâllerinde, Kendi malımız ile şehrimizin etrafına sur çekip padişa­ hımızın devletinde ailemiz, eşlerimiz ve çoluk çocuklarımız­ la celâli zalimlerinden emin olmamız rica edip Anadolu valisi­ ni mübaşir talep ederiz diye arzları padişaha sunulunca rica­ ları kabul olup hatt-ı hümâyûn ile kapucubaşılardan Selim Ağa adlı bir temiz kalpli şanlı ağa gelip Güzelhisarlı Yusuf Paşa'ya padişah fermanı gelince Yusuf Paşa Allah rızası için kendi ma­ lından bin kese ve vilâyet ayanından 3 bin kese topladı. Aydın Sancağı'nm tüm kazalarının reayaları yardımı ile taş, kireç, ke­ reste, çivi ve tahta taşıyarak derya gibi asker toplanıp (—) tari­ hinde Sultan (—) (—) asrında bu büyük şehrin üç tarafına yeni bir sur ve bir yeni kale yapıp aşağı eski şehir taze can buldu. Hâlen günden güne şenlenmededir. Bu kalenin kuzeyinde göklere çıkmış eski kale iç kale me­ sabesinde olmuştur ki bu yüksek kale dağına İman Dağı derler. İmanım Baba Sultan orada bir ağaçlık dinlenme yeri içinde yat- 166 maktadır. Âbıhayat pınarları akmaktadır, yaşlı ve gençlerin me­ sire yeridir. Bu ziyaretgâhm yıldız tarafındaki yüksek dağa Ceviz Dağı derler. Göklere boy uzatmış cevizli ormanlık bir yüksek dağdır. İç kaleden bir top menzili uzak olan tepesinde yaz kış karı eksik değildir. Temmuz'da bu yüksek dağdan aşağı şehrin su değir­ menlerine ve yeni yapılan kale içindeki han, cami, imaret, med­ rese, hamamları ve sarayların havuz ve şadırvanlarına ve bütün çeşmelere akan bu Ceviz Dağı'nm hayat sularıdır. Bu dağın eteğinde kıble ve güney tarafında yazılan yeni kale bir geniş ovada büyük bir kaledir ki çepçevre büyüklüğü 4.800 adımdır. Beş köşe kârgir beyaz taş ile yapılma yalın kat duvar sağlam bir kaledir. Batı tarafına Kuşadası Kapısı ve güney tarafı­ na Çufut Kapısı gayet küçüktür. O tarafta bostanlara açılır. Kıb­ le tarafına Menteşe Kapısı ve doğu tarafına Nazilli Kapısı vardır. Ondan 300 adım bir dere içinde Tabakhane Kapısı önünde bir göz taş köprü vardır. Bu Tabakhane kapısından içeri girince yıldız tarafına 200 adım gidince Değirmenler Kapısı'dır, bu ka­ pıdan kale içine gidilir. Ondan taşrası Allah saklasın cehennem çukuru gibi Hümeze ve Lümeze dereleridir. İnsan aşağı bakma­ ya cüret edemez. Değirmenler Kapısı'nm iç yüzünden yokuş yukarı İman Dağı Kapısı'dır ki iç kalenin taşra katındaki kapıdır. Dağlara, bağlara çıkar 7 kapı burada tamam oldu. Ve 47 mihraptır. Bunlardan kalabalık cemaate malik çarşı içinde Ramazan Efendi Camii, medrese, sebilhane, yüksek kub­ besi ve kârgir minaresi tamamen mavi kurşun ile örtülü aydın­ lık cami ve büyük yapıdır. Büyük bir meydan olan avlusu tama­ men limon ve turunç ağaçları ile bezelidir. Ulu Cami, eski yapıdır ama kiremitlidir. Avlusunun etrafm167 da medreseleri ortasında bir abdest havuzu var ve bir yaşlı çına­ rı var ki seyirliktir. Uveys Paşa Camii gayet hoş binadır. Kârgir minaresi ve kubbesi ve medresesi baştan başa kurşun ile örtülü bir imaret­ tir. Avlusunda yüksek bir çm arm gölgesinde bir sanatlı beyaz mermer abdest havuzu ve şadırvanı var. [1076] Yeni Cami, Hüseyin Efendi'nindir, gayet hoş ve sanatlı, aca­ yip ve garip tarzda benzersiz camidir. Sağlam, sevimli, süslü ve aydınlık kubbeli kemerli revakı var. Minaresi dilber beli gibi in­ cecik, gökkuşağı gibi göklere uzanmış, servi boylu Bilâl makamı büyüleyici bir minaresi vardır. Ve cami içinde bir müezzin mah­ fili var ki dillerle anlatılıp kalemlerle yazılmaz. Camiin sol tarafı duvarına yakın bir ibretlik büyüleyici yek­ pare ham mermerden sürahi kadeh gibi bir vaiz kürsüsü var ki dengi meğer Kürsî-i A zam ola. Mermer ustası bu bu kürsü­ de küskü ve kalemiyle ibretlik bukalemun nakışları tasarruflar etmiş ki kalemkâr-ı zergerî, Bihzâd-ı Mâni ve Erjeng-i Fahrî bir rum î islimisin nakşeylemeye kâdir değildir. Gayet büyüleyici kürsüdür. Dikkatle bakılıp görülse gözbebekleri kamaşıp insan hayran olur. Ama mihrabı ve minberi sade güzelidir. Camiin avlusunda yine bir ibretlik havuzu var. Dört tarafı 300 adet limon ve turunç ağaçları ile süslenmiş bir avludur. Tu­ runç çiçekleri kokusundan kalabalık cemaatin dimağları koku­ lanıp güzel kokusunu koklayarak ibadet edip hayır sahibine ha­ yır dua ederler. Bu avlunun dört tarafında olan medrese odalarındaki ta­ lebelerin burunları güzel kokulu çiçeklerle kokulanıp ilim öğ­ renmeye yardımcı olup birbirleriyle gönül ferahlığı ve iç huzur­ la şer'î ilim bahisleri ederler. Kısacası bu İrem Bağı cennet bah­ çesinden haber verip Güzelhisar'm güzel camiidir. Anadolu Eyaleti'nde benzeri yoktur. Bu camiin taşra yan sofaları üzerinde 6 adet somaki uzun sütunlar üzerinde 5 adet mavi kubbe vardır ki sanki her biri gök 168 kubbelerdir. Kubbelerin içi öyle nakışlıdır ki lacivert silusunu halletmede zamanımız üstadları acizdir. Avlusunda yaz kış ağaç yapraklarının çokluğundan âlemi aydınlatan güneş asla tesir etmeyip gölgesinde sadık âşıklar hoş vakit geçirirler. Bu yukarıda yazılan 4 camiden başka hutbe okunur cami yoktur, gerisi mescitlerdir. Ancak Menteşe Kapısı'ndan taşra Ahmed-i Kürdî Mahallesi'nde yine Ahmed-i Kürdî Camii ve Gollüce varoşta 3 cami vardır. Üçü de kiremitlidir, ama minareleri zelzeleden yı­ kılmış, hâlâ minaresiz camilerdir. Kısacası şehrin içinde ve dı­ şında cami ve mescit toplam 56 mihraptır. Ama kale içinde 47 mihraptır. Ve 18 medresedir. Bunlardan mükellef, vâkfı sağlam, et ve mum parası talebelerine devamlı olan Ramazan Efendi Med­ resesi Üveys Paşa, Ulu Cami, Yeni Cami, Kubbe Mescid Med­ resesi, Yarbaşı Mahallesi Medresesi, Tekke Medresesi Gollü­ ce Mahallesi'nde 2 medrese ve Ali Han Baba Sultan Medresesi. Bunlar mamur ve meşhur medreselerdir. Bu şehir içinde 4 hamam vardır. Ama çarşı içinde Yeni Ha­ mam dört ayak merdiven ile camekânma çıkılır hoş havalı ha­ mamdır. Tamamen kurşun örtülüdür. Ne sözü uzatalım Allah bilir, Anadolu memleketinde bilinen, her yönüyle övülen aydın­ lık bir hamamdır. Sanki Ebû Ali Sînâ'nm simya ilmi ile inşa etti­ ği Sînâ hamamıdır. Misli meğer Manisa'da Valide Hamamı veya Merzifon'da Pîr Dede Hamamı ola. Ama bunlardan aydınlık, hoş havalı, sanatlı bina, şirin ve hayat bağışlayan hamamdır. Suyu ve havası, gönül alan hizmetçileri o kadar hoştur ki gece gündüz in­ san yıkansa asla sıkılmaz. Bütün duvarlarından ve kubbelerinden bir damla ter akmaz. Billur, necef ve moran camlı mina kubbeler gece gündüz gün­ düz gibi aydınlıktır. Dört köşe duvarlarını koklaşan aselbend ve lâden kokusu yıkananların dimağını kokulandırır. Üstad mühendis sekiz kemer üzere bir Kisra kubbesi yap­ mış ki bir gök kubbe kâsesidir. Yıldızlar gibi, yedi gezegen gibi, âyine-i İskender gibi camlar ile 366 elvan camlarla kubbe tası öyle nakışlıdır ki gören susup kalır. Bütün camlar hendese üzere 169 birer çeşit tarh olunmuştur ki sanki pergel ve cetvelle düzgün­ ce dizilmiştir. Dört tarafında dört yarım kubbe altında yine yarım sofalar üzere ikişer kadeh gibi kurnalar var ki her biri birer tarz üzere nakışlı musluklardır. Altınla yaldızlı lülelerinden sıcak ve soğuk sular akmadadır. Dört köşesinde 4 adet halvethaneleri var, onlar da ikişer kurnalıdır. Bu aydınlık kubbenin ortasında çeşit çeşit asılı kandiller var ki her gece yanar. Onun altında bir beyaz sahra gibi orta sofası var, yeşim, yerekanî, fağfurî, somaki ve akik-i Yemeni taşlar ile şirinkâr usta ham mermer ile öyle ibretlik mermer döşemiş ki sanki tek parça macun, bukalemun nakışlı ibretlik sofadır. Bü­ tün kaçak taşları birbiriyle öyle uyuşmuş ki zorlayıp tırnak iliş­ tirecek zerre kadar yeri yoktur. Kısacası büyüleyici seçkin bir sofadır. Bu sanatlı sofanın tam ortasında iki kat ham mermer kadehli bir şadırvanı var, taraf taraf fıskiyelerinden selsebil gibi âbıhayatı fışkırıp cennet şadırvanı gibi akmaktadır. Bu sofanın aşağısı etrafında döşeli o kadar renkli ham mer­ mer ve bulut dalgalı taşlar var ki övgüsünde dil kısa kalır, yazıl­ masında cevahir saçan kalem kırıktır. Suyu ve havasının güzelliğinden bütün taşlar üzere zer­ re kadar siyah tozlardan ve insan pisliklerinden bir şey yok­ tur, tertemiz hamamdır. Ancak gayet parlak olduğundan ve na­ lın ile yürüyen dostların dikkatli yürüyüp hareket etmesi gerek ki ayakta dura. Kısacası bu hamamın övgüsünde dil kısa kalır, sözü uzatmaya hacet yoktur. Ulu Cami yakınında Orta Ham am ve Ramazan Efendi Ca­ mii yakınında Hamza Beşe Hamamı. Evvelâ çarşının tam ortasında Kur­ şunlu Han altlı ve üstlü 80 adet odalardır. Ve dört tarafı kârgir 80 dükkândır. Kale gibi demir kapılı büyük handır. Şemsi Paşazâde Beyefendi'nin iki mamur hanı var, ama kiremitlidir. Yine beye­ fendinin atası Mustafa Paşa hanları, Çukur Han, Şeyhzâde Hanı, Acemler Hanı, İplikçizâde Hanı, Kadı Hanı, Kadıncık Hanı ve Semerciler Hanı, meşhur hanlar bunlardır. Ve kırk sıbyan mektebi vardır. 170 Ve 600 dükkândır. Ancak bir hoş ve sağlam kurşunlu bedes­ ten vardır. Dört tarafında dört demir kapıları vardır. Ve içinde 120 dolap vardır, zengin bezirgânlara mekândır. Bu bedestenin dört tarafını kuşatmış bir kat da dış bedesten vardır. Ama üze­ rinde kubbe yoktur, sade ahşap binadır. Bunun da dört tarafında birer sağlam kapıları vardır. Zincir çekilmiştir ki yaya adamdan başka bir hayvan giremeyip köpekten başka canlı giremez, girer­ se çok gezemez. Kiremitli başka bir çarşıdır ki kârgirî bedesteni ortaya alıp kendi zarf, bedesten m azruf olmuştur. Bu çarşının da yolu örtülü olduğundan güneş tesir etmeyip buz gibi soğuk tertemiz yolları tamamen kaldırımdır. Bir şirin Saraçhane Çarşısı var, uzunlamasına bir çarşıdır ki her dükkân içinde şehzâde gibi güzeller şahı saraç civanları var ki kirpiklerinin okuyla âşıkların gönlünü delik delik delip gü­ zellik sergilemektedirler. Helvacılar Çarşısı da başka bir lezzetli caddedir ki Helvayî Ömer bereketiyle bu esnaf yâ Aziz ismine mazhar düşmüşler­ dir ki gayet pâk yoldur. Helva satan civanlarına âşıklardan ula­ şan bir yoldur. Zira bütün Rum, Arap ve Acem seyyahları içinde Güzelhisar'm helvacı civanları meşhurdur. Zira pirleri Helvayî Ömer hayır dua etmiştir ki Tatlı ballı ve şekerli yağlı ve lâübâli söyleşin buyurmuşlardır. Gerçekten de bu şehirde pişen çeşit çeşit helva Konya'da, Şam'da, Mısır'da ve Basra'da pişmez. Zira bu diyarın balı Mısır'ın katr-ı nebatından kalmaz. Yağı, bademi, fıstığı, nişastası ve her şeyi bol olduğundan her an taptaze miskli helvalar pişirirler ki Osmanoğlu helvahanesinde pişmek ihtimali yoktur. Tamamı dükkândır ki her biri birer çeşit pâk temiz Çin kâşîli, fağfûr perçinli ve ay yüzlü mahbûblu beyaz ve nakışlı dükkânlardır. Ateş işlikleri dükkânlarının iç yüzünde başkadır. Ateşten, pastan ve siyah dumandan pâk dükkânlardır. Çeşit çe­ şit altın ile yaldızlanmış bakır kap kaçağın her türlüsü, kalaylı si­ nileri, tepsileri, türlü türlü sarı pirinçten sahan ve tepsileri raflar üzere dizmişlerdir. Nakışlı tavanlarında türlü türlü sanatlı sini­ ler ve kıymetli avizeler asılıdır. Rengârenk nakışlı helva kutuları, türlü türlü kafes gibi tatlılar ile süslenmiş dükkânlardır. Helvacı dilberleri pâk giysilerle donanmış olup bellerinde 171 ibrişim Tire peştamalları kuşanıp gelen giden müşteriye hizmet edip peşkir, leğen, ibrik ve kokulu sabun verip Müşteri gibi müş­ terilerin ellerini temizlerler. Helvacı sözlerindendir ki eller yıkandıktan sonra helvacı dilberleri gelip sorarlar, Kasd buyurun, ne mertebe tatlı ballı ve ne türlü şeker şenli olalım. Ve taze zülbiyat ve hulviyat yiyelim derler. Helva almak isteyen de ne istediğini bildirince, n'ola deyip muradın üzere helvaları tabak tabak kâğıtlar içine koyup sarı zincirli ve san kefeli teraziler içinde tartıp yaldızlı, tezhipli ve beyaz kalaylı kaplar içine koyup beyaz siniler ile huzuruna geti­ rir. Her biri ter ü taze helvalardır ki dil yarasına takat getiremeyip nebat-ı hamevî gibi erir. Ama her helvası cihanda övülmüş­ tür. Aşk olsun kuyruk yağıyla pişmiş beyaz halka çinisine, kıs­ kanıp hasretim kalmıştır, zira gayet lezzetli halka çinidir. Bir de sinepinesi, sebinsamı, zülbiyesi, sabuniyesi, raşidiye, mâhîce, fıstıkiye, kırma bademiye, keteniye, gaziler lokması, memuniye ve nuriye helvası gerçekten iman nurudur. Kısacası 70 çeşit helvası olur ki bir diyara mahsus değildir, zira bütün halkı Tatlı sevmek imandandır hadisine uyarak helva delisi olmuşlardır. Hemen bir ekmek parçası ile bir paralık heyva alıp tatlı ve ballı yiyip helvacı civanları yüzüne acı acı bakıp tebessüm ederek helva yerler. Ö zellikle cuma günleri Cuma na­ mazından sonra bütün vilâyet ayanı, ahbaplar ve dostlar ile hel­ vacı dükkânlarına bölük bölük gidip sofalarında oturup çeşit çe­ şit helvalar getirtip birbirlerine ziyafet ederler. Bu diyarda hel­ vacı dükkânlarında helva yemek ayıp değildir, zira başka yerler gibi helvacıları pis değildir. Bu şehrin yüzü suyundan ve beğe­ nilenlerinden helvası ve dükkânlarıdır. Ta bu mertebe tertemiz ve süslü dükkânlardır. Bu şehirde haftada bir gün pazar olur. Ama başlangıç gü­ nüyle bitişi üç gün olur. Bu günlerde bu şehir içinde 5 bin guruşluk helva sürülür diye meşhurdur. Zira bütün çevredeki köyler­ den ve kasabalardan bu pazara gelen adamlar köylerinde olan toplantılara, düğünlere, mevlitlere, aşuralara ve sünnet düğün­ lerine nice yüz bin okka helva alıp götürürler. Zira bu diyarın halkının toplantıları asla helvasız olmaz. Hatta ara sıra bu şehir 172 ayanları İstanbul eşraflarına nice bin kutu miskli helvaları hediye gönderirler. Başka yerlere de yine helvası gider. Kısacası bu şehrin bütün beğenilenleri içinde miskli helvası daha meşhur olmuştur. Ve 40 adet donanımlı, süslü, bağlı, bahçeli, gül ü gülistanlı, âbıhayatlı, havuz ve şadırvanlı, nakışlı tavanlı ve cihannüma camlı kahveleri var ki her biri birer zarifler yurdu, irfan yeridir. Hanende, sazende, çalıcılar, rakkaslar, meddah şairler ve kıssacılarla dolu kahvelerdir. Her esnafın ve her kavim kabilenin birer özel kahveleri var­ dır. Meselâ Mevlevihane kahvesi âlim, şair ve belağat sahipleri yeridir. Bey kahvesi askerlerindir. Hacı kahvesi tüccarlarındır. Paşa kahvesi çarşı esnafmmdır. Buna göre her kahvehane gece gündüz ağzına kadar insan ile dolu olup can sohbeti ederler. Her kahve bağında limon ve turunç çiçeklerinin güzel kokusu kahve içenlerin dimağlarını kokulandırır. Bu kahve tabisi civanları da helvacı dilberlerine yan başı gelirler. Mahbûb ve beğenilir tabi ci­ vanları olur. Bedesten civanları da meşhurdur. Ahi Evran, yani debbağ işyerlerinin yarar pehlivan gençleri, yalınayak başıkabak sadık âşıkları da bir diyarda yoktur. Gayet güçlü, iri, acayip görünüş­ lü, garip manzaralı, iri gövdeli yiğitleri vardır. Akranları meğer Edirne'de ve Karahisar-ı Sahip'te ola. Bu Tabakhane Çarşısı şeh­ rin doğu tarafında akan derenin iki tarafında, başka bir kasaba gibi semttir. 200 kadar akarsulu, dinkli ve değirmenli işyerleridir. Bu mahalde akan derenin iki tarafı küçük çakıl taşlı yal­ çın kayalardır. Kudret eliyle ile bu dere kalenin doğu tarafına Allah'ın emriyle hendek olmuştur. Öyle derin hendektir ki san­ ki cehennem deresidir. Ve bu taraftan kaleye düşman asla zafer bulmaz, zira bu dereye insan baksa ödü patlar. Bu kalenin beş köşesinde bu mahalden başka hendeği yoktur, o kudret eli hen­ değidir. Bu şehir içinde 7 kurşunlu sebilhane vardır. Bunlardan hoş olanı çarşı içinde Kurşunlu Han'a bitişik Paşa Sebili, beyaz ham mermer ve sanatlı mermerlerle süslenmiştir. Vakfından nice bin katır yükü denk denk karını İman Dağı'ndan getirip âbıhayatma karıştırıp içen yangınların imanı gür olup Hüseyin-i Kerbelâ aşkına su derler. 173 Bu şehrin içinde ve dışında 200 çeşme vardır. Bütün hanlar­ da, hanelerde ve camilerde birer tatlı su bulunur. Bütün saray­ larda ve diğer evlerde bağ, bahçe, limon, turunç, nar, şeftali, in­ cir ve kiraz ağaçlarının her çeşidi bulunur. Bu kalenin kuzeyindeki yüksek dağın eteğinde Üç Göz de­ dikleri bağlar içinde mesiregâh yerler var ki övgüden hariçtir. Yine bu Üç Göz yanında Kisra Kemerine benzer yüksek ya­ pılar ve uzun sütunlar var ve Üç Göz de Samanyolu gibi gökle­ re baş uzatmış gökkuşağına benzer Havarnak kemeridir. Belde halkı Hazret-i Süleyman'ın binasıdır, derler. Gerçekten de Süley­ man devi yapısıdır. Bu şehrin dört tarafını birer ikişer saatlik yer bağlar kuşat­ mıştır ki her bahçe gül ü gülistan, sünbül, bostan ve reyhan ile süslenmiş bir geniş topraklı, ürünleri bol geniş vilâyeti mamur ve halkı memnun sevimli bir diyardır. Bu şehir varoşunun Ova Kapısı'ndan Nazlı [Nazilli] Kapısı'na kadar şehir içinden o yolla şehrin boyu tam bin adımdır. İç kalenin İman Kapısı'ndan yokuş aşağı Menteşe Kapısı kıblede­ dir, ona kadar 1.700 adımdır. Ramazan Efendi Camii'nin yakınında, çarşı içinde bir ma­ mur ve şenlikli mevlevîhanesi vardır. Gayet geniş cennet bağı içinde bulunan bir Celâleddin-i Rumî tekkesidir. Ama emr-i şe­ rif gelip bütün tekkeleri harap ettiler. Bununda kapılarım kapa­ tıp bütün dervişlerini memleketten sürüp Mevlânâ âyinini ya­ sakladılar. Bundan başka böyle bir Kur'ân özü Mesnevî-i şerif okunan gönlü yaralı derviş dillerini dilim dilim edip bu maka­ mın yıkılmasına sebep olmuşlardır. Hakir bu tekkenin duvarı­ na bu beyti yazdım. Beyt Hankâh-ı çerhde âyîn iken devr-i eski, Buğz edip mesdûd edenler daim ola nâ-murad Bu şehir halkı gayet garip dostudurlar ve zengin bezirgânlardır. Gelen geçen gariplere nimetleri boldur. Suyu ve havası ılımandır. Kıblesi tarafı ta Menderes Nehri'ne ve güney tarafı iki menzil ta deniz kıyısında Balat şehrine varın­ ca kadar büyük bir ovadır ki 26 çeşit mahsulü yetişip reayaları geçimlerini sağlarlar, gayet bolluk diyardır. 174 [ Mahsulünün övüleni pamuk ve pamuk ipliği, dimisi, bezi, bademi, susamı helvası, mahbûbu mahbûbesi, beyaz ekmeği, karpuzu, kavunu, limon ve turuncu meşhurdur. Ama akçesi ga­ yet küçük kuşgözü gibi olmuştur. 80 akçesi 1 dirhem gelir ve 1 guruş 300 akçeye sarf olunur. Ama yine 1 okka beyaz ekmeği 1 kuşgözü akçeyedir. Diğer yiyeceklerde ona göre kıyas oluna. Bütün halkı çuka ferace ve serhaddî esvap giyerler. Fukara­ ları pamuk bezi kaftan giyerler. Ve taze civan yiğitleri tamamen Cezayirli esvabı giyip başlarında kırmızı fes, bellerinde pala bı­ çak ve ellerinde balta nacaklı şahbaz yiğitleri vardır. Hep boyan­ mış mavi dimi dizlik giyerler. Boyacı Çarşısı'nda 70 adet boyahane işliği olmakla Deniz­ li şehrinden ve başka yerlerden nice bin yük bez getirip çeşit çe­ şit boya boyarlar. Ama isperek neftisi gayet makbuldür. 200 adet boyacı tokmağı vurur dükkânları vardır. Başka bir çarşıdır ki tokmak gürültüsünden gök gürler sanılır. Nice bin denk boğa­ sı bağlanıp tokmaklanıp yük bağlanıp yük çözülür işlek şehri­ dir. Bu boyacı tokmağının ismine boyacılar arasında hayır der­ ler. Onun için zarifler birbirlerine şaka yollu Hayır başına ol­ sun derler. Bundan maksatları Boyacı tokmağı başına olsun demektir. Halkı gayet neşeli ve zevk ehli olduklarından yüz renkleri kırmızıdır. Kadınları baştan başa muhayyer ve sof ferace giyer­ ler ve bir kısmı da vücutlarına baştan başa beyaz çarşaf örterler, gayet edeplice hareket ederler. Bu şehir de 4. iklimdendir. G üzelhisar ziyaret yerleri Evvelâ şehir içinde Ali Han Baba Sultan Tekkesi, sırrı aziz olsun, ulu sultandır. Aydmoğullarıyla Horasan'dan gelmiştir. Kavak Baba Sultan, İman Dağı'nda İmanım Baba Sultan, kıble tarafında Madran Baba ve Bardaklı Baba. Sırları aziz olsun. Ziyaret ettiğimiz bu sultanlardır. Sonra bütün dostlarla vedalaşıp ve yarar kılavuzlar alıp şe­ hirden batıya doğru bir saat bağlar içinde, sonra kuzeye 6 saat dağlar ve taşlar aşıp, Sire Yaylağı Oraya çıkıp yüklerimizi yıkıp yeşillik yerlere atları salıp hazır yemekler yedik, tatlı sular içip sarhoş olduk. Bu iç açıcı yerde geçmiş padişahlarının köşkleri ve diğer yapılarının temeli vardır. Beşer altışar ay bu yaylada içip eğlenirlermiş. Hâlâ 175 çiçeklerinin kokusundan can ve gönül yeni hayat bulur. Cihannüma yüksek bir dağdır ki Tire Ovası bu dağın kuzeyinde say­ fa gibi gözükür. Ama Tire şehri hayal görünür, zira bu yüce dağ yüksek zirveye kement çekmiş büyük bir dağdır. Buradan kal­ kıp kuzeye doğru 1 saat yokuş aşağı gidip berrak sular içerek, Bal Pınarı Yaylağı'nın özellikleri Süleyman Han Rodos fethinden gelip Süleymanî otağını bu Bal Pmarı'nda kurup kırk gün zevk ü safâ edip orada olan âbıhayat sulardan içip Bârekallah bal pınarı dediklerinden Bal Pınarı diye meşhur olmuştur. Bu mesire yerinde 3 adet âbıhayat daha vardır. Onlardan da içip birine Şeker Pınarı, birine Aynülhayat Pınarı ve birine Mürde-hayat Pınarı diye isim vermişlerdi. Bu mahalde Süleyman Han bir ufak tefek namazgâh, mih­ rap, minber, pek çok çemenzar sofa, sedir, köşe köşe havuz ve şadırvanlar, kat kat setler, Keykavus mutfakları ve aydınlık ha­ mamlar inşa edip nice sahan, tencere ve bakır kap eşyalar vak­ fedip bir tekke olur. Hâlâ tekke şeyhi ve pek çok odaları vardır. Tire şehrinin ayanı eşrafının ellerine hatt-ı şerif verip Her sene Harzemşah Nevruzu'nda vilayet ayanı ile bu Bal Pmarı'na üç ay çadır ve yükleriyle gelsinler ve bu odalarda eğlenip zevk etsinler diye padişah fermanı çıkıp ruhsat verilmiştir. Hâlen günümüzde bütün belde halkı bu yaylada dağ, bağ, bayır, ırak yakın ağaçlıklar içinde kulübeler yapıp çoluk çocuk­ larıyla hava alıp safâ ederler. Bütün sanayi ehli esnaflar bir çıra­ ğını usta etmek istediğinde tüm çarşı esnafı bu mesire yerinde toplanıp bol bol yemekler yenip dua ve sena ile çıraklarını yolla­ yıp usta edip hayır dua ile Süleyman Han'ın ruhunu yâd ederler. Bunda olan aşlama kestane ve ceviz meğer Bursa'da ola. Ve kudret eliyle büyümüş yüksek çınar, kavak, çam ve salkımsöğütlerin her biri Mesih'le beraber göklere çıkmıştır ve Tûbâ ağa­ cı gibi zemine uzun gölgesiyle yeryüzünü gölgelendirmiştir. Lâkin bu şehirde çm ar ağacı desen belde halkı gayet güce­ nirler. Bir sınıfı adamı katlederler. Zira eski günlerden beri bü­ yük düşmanlıktır, çınara sakımlı sarı kavak derler. İsimlenme sebebi boş bir çekişmedir. Aydın kavmi ile Saruhan taifeleri ara176 smda ve başka diyarlarda darb-ı mesel olmuştur, halk yanında meşhurdur. Bu hakir teberrüken bu yaylada çadırımı kurup iki gün zevk edip büyük bir çınarın gövdesine bıçakla Karahisarî tarzı bir iri yazı icat, oydum ki inşaallah o ağaç kıyamete kadar durdukça o yazı kaybolmayıp zamanın geçmesiyle de daha hoş yazı olur. Gerçekten Rum, Arap ve Acem'de öyle bir cihannüma uzak görüşlü, suyu ve havası hoş bir geniş ve bir güzel yeri insan gözü görmemiştir. Geçmişin şairlerinden nice bin övücü övgüler diz­ mişlerdir ki özelliklerini anlatmada dil lâldir. Hakir de eskinin övücülerine uyarak küstahane kırık dökük birkaç beyitle elimiz­ den geldiği kadar övgüye cüret edip yazdık Süleym an Han nazargâhı, yani Bal Pınarı övgüsü Te'alallâh zehî zâtü'l-bürûc-ı evc-i âlâdır Bu kûhun cilvegâhı pâye-i kürsî-i vâlâdır Nedir ol sahn-ı gülşen dilküşâ menzilgeh-i hurrem Sanasın her sehîkadd anda, nahl-i Tûr-ı Sînâdır Hümâ-yı evc-i nâzı sayd içün Şahîn-i şahbazı O kâf-ı kudret-i mânâda per açmış bir ankâdır Nice meyi etmesün diller o nahlistan-ı dilcüya Görürsün her nihâl-i serfirâzı Şah-ı Tûbâ'dır Eder mi teşne diller reh-güzârında anın ârâm Kenar-ı çesmesârında perî-rûlar semensâdır O sîmîn sîm sakiler o müır u dilrübâlar kim, Gör anın cilvegâhında ne demsâz ü dilârâdır Hicâz u ger Irâk'ı ehl-i diller mecmâı oldu Hezâr destan her demde nevâsâz-ı cebînsâdır Okundu kâr [u] nakş ü savt u zikri nât-ı kuddûsî. îşidenler dedi bu dem dem-i Hızr u Mesîhâ'dır Denildi Şeh Süleyman mantıkından meşreb-i camı M ecâzî ger hakîkî çün anın teşbîhi evlâdır 177 çiçeklerinin kokusundan can ve gönül yeni hayat bulur. Cihannüma yüksek bir dağdır ki Tire Ovası bu dağın kuzeyinde say­ fa gibi gözükür. Ama Tire şehri hayal görünür, zira bu yüce dağ yüksek zirveye kement çekmiş büyük bir dağdır. Buradan kal­ kıp kuzeye doğru 1 saat yokuş aşağı gidip berrak sular içerek, Bal Pınarı Yaylağı'nm özellikleri Süleyman Han Rodos fethinden gelip Süleymanî otağını bu Bal Pmarı'nda kurup kırk gün zevk ü safâ edip orada olan âbıhayat sulardan içip Bârekallah bal pınarı dediklerinden Bal Pınarı diye meşhur olmuştur. Bu mesire yerinde 3 adet âbıhayat daha vardır. Onlardan da içip birine Şeker Pınarı, birine Aynülhayat Pınarı ve birine Mürde-hayat Pınarı diye isim vermişlerdi. Bu mahalde Süleyman Han bir ufak tefek namazgâh, mih­ rap, minber, pek çok çemenzar sofa, sedir, köşe köşe havuz ve şadırvanlar, kat kat setler, Keykavus mutfakları ve aydınlık ha­ mamlar inşa edip nice sahan, tencere ve bakır kap eşyalar vak­ fedip bir tekke olur. Hâlâ tekke şeyhi ve pek çok odaları vardır. Tire şehrinin ayanı eşrafının ellerine hatt-ı şerif verip Her sene Harzemşah Nevruzu'nda vilayet ayanı ile bu Bal Pmarı'na üç ay çadır ve yükleriyle gelsinler ve bu odalarda eğlenip zevk etsinler diye padişah fermanı çıkıp ruhsat verilmiştir. Hâlen günümüzde bütün belde halkı bu yaylada dağ, bağ, bayır, ırak yakın ağaçlıklar içinde kulübeler yapıp çoluk çocuk­ larıyla hava alıp safâ ederler. Bütün sanayi ehli esnaflar bir çıra­ ğını usta etmek istediğinde tüm çarşı esnafı bu mesire yerinde toplanıp bol bol yemekler yenip dua ve sena ile çıraklarını yolla­ yıp usta edip hayır dua ile Süleyman Han'ın ruhunu yâd ederler. Bunda olan aşlama kestane ve ceviz meğer Bursa'da ola. Ve kudret eliyle büyümüş yüksek çınar, kavak, çam ve salkımsöğütlerin her biri Mesih'le beraber göklere çıkmıştır ve Tûbâ ağa­ cı gibi zemine uzun gölgesiyle yeryüzünü gölgelendirmiştir. Lâkin bu şehirde çınar ağacı desen belde halkı gayet güce­ nirler. Bir sınıfı adamı katlederler. Zira eski günlerden beri bü­ yük düşmanlıktır, çınara sakımlı sarı kavak derler. İsimlenme sebebi boş bir çekişmedir. Aydın kavmi ile Saruhan taifeleri ara176 smda ve başka diyarlarda darb-ı mesel olmuştur, halk yanında meşhurdur. Bu hakir teberrüken bu yaylada çadırımı kurup iki gün zevk edip büyük bir çınarın gövdesine bıçakla Karahisarî tarzı bir iri yazı icat oydum