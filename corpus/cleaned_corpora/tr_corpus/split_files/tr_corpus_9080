yayın bant genişliği, olarak hesaplanabilir. Beatles HayranlarÄ± Beatles Hayranları (İngilizce özgün adıyla "I Wanna Hold Your Hand", Türkçesi "Elini Tutmak İstiyorum"), Robert Zemeckis'in yazıp yönettiği komedi filmidir. Steven Spielberg filmin yapımcısıdır. Adını Beatles grubunun 1963 tarihli şarkısından alır. Universal Pictures tarafından 1978 tarihinde gösterime sokulmuştur. Film, Robert Zemeckis'in ilk yönetmenlik denemesidir. 2,8 milyon dolar bütçe ile çekilmiştir. Filmin dört yıldızı Bobby DiCicco, Wendy Jo Sperber, Nancy Allen ve Eddie Deezen, bir yıl sonra, Zemeckis ve Bob Gale'ın yazdığı, Steven Spielberg'in yönettiği "1941" filminde yer aldılar. Filmin soundtrack albümünde toplam olarak 17 orijinal Beatles şarkısı yer aldı. Bunlar: Haumea Haumea, (küçük gezegen tanımı: 136108 Haumea) Neptün'ün yörüngesinin ötesinde bulunan bir cüce gezegendir. Sadece Plüton'un üçte biri kütlesindedir, 2004 yılında Caltech'ten Michael E. Brown önderliğindeki bir takım tarafından ABD'de bulunan Palomar Gözlemevi'nde ve 2005 yılında J. L. Ortiz önderliğindeki bir takım tarafından İspanya'da bulunan Sierra Nevada Gözlemevi'nde keşfedildi. İkinci iddiaya itiraz olması nedeniyle resmi değildir. 17 Eylül 2008'de, Uluslararası Astronomi Birliği (IAU) tarafından cüce gezegen olarak kabul edildi ve Hawaii doğum tanrıçasının adı olan Haumea olarak adlandırıldı. Haumea'nın aşırı şekil değiştirmesi bilinen cüce gezegenler arasında kendisini benzersiz yapar. Şeklinin doğrudan gözlemlenmemesine rağmen ışık eğrisinden yapılan hesaplamalar ve küçüğünden iki kat uzun olan ana ekseni ile bir elipsoit olduğu düşünülür. Yine de hidrostatik denge içinde rahat olması için yerçekiminin yeterli olduğuna inanılır. Bu onu cüce gezegen yapar. Bu uzanım onun yüksek yoğunluklu alışılmadık hızlı dönmesi ve yüksek yansıtabilirliği (kristalli buzun yüzeyinden) ile birlikte çarpma olaylarının sonucu olarak düşünülebilir. Bunlar Haumeayı büyük birkaç Neptün ötesi cisimler (TNO) ve bilinen iki büyük uydusu Hi'iaka ve Namaka'yı da içeren çarpışma ailesinin en büyük üyesi yapar. Založba Sanje Založba Sanje (), 1997 senesinde Ljubljana’da kurulmuş olan Sloven yayınevi. Erişkin ve çocuk edebiyatı, teknik bilgi içeren yayınlar ve müzik alanlarında faaliyet göstermektedir. Sanje Yayınevi’nin ilk yayını şair Frane Miličinski-Ježko'nun doğum yıldönümünde, 14.12.1997 tarihinde yayınlanmış olan şiir kitabı Basit Aşk’tır. Sanje Yayınevi’nin faaliyetlerinin ilk iki senesini Sloven klasiklerinin (France Miličinski-Ježko, aktris Duša Počkaj) unutulmuş, gözlerden kaçmış olan eserlerinin sunumu oluşturmaktadır. 1999 yılında şair Janez Menart’ın Şiirler ve baladlar projesini gerçekleştirip Slovenya’daki kitapseverlere ‘sesli kitap’ kavramını kazandırmıştır. Bir sene sonra, büyük şair France Prešeren’in 200-üncü doğum yıldönümünde şairin Şiirler isimli eserini, Savica’daki vaftiz isimli şiiri dahil, sesli kitap olarak oluşturup bu eseri ilk defa Sloven dilinde sesli olarak sunmuştur. Bunun yanı sıra uluslararası sesli kitap koleksiyonları oluşturup projelerinde dünyaca ünlü sanatçıları da misafir etmiştir. (Vanessa Redgrave, Katrin Cartlidge, Marjana Lipovšek, Rainer Bischof, Blixa Bargleda vs.) Sanje Yayınevi Slovenya Radyosu işbirliği ile şiir okuma kampanyası ve mum yakma eylemini başlatıp büyük yankı uyandırmıştır. Yayınevi 2002 yılında ilk defa ücretsiz Sanje Festivalı’nı ‘hayal gücü ve yaratıcılığın şenliği’ sloganı ile organize etmiştir ve bu etkinlik sonraki yıllarda özellikle yaz aylarında Slovenya’nın kültür etkinliklerinin başyapıtı haline gelmiştir. Sanje Yayınevi aynı sene Sloven yazarın Vladimir Bartol’un Alamut adlı romanını yeni baskısını gerçekleştirmiştir ve bu roman Slovenya’da iki sene en çok satan kitaplar listesinde birinci sırada yer almıştır. 2003 senesinden sonra birçok ses getiren eserin çevirisini, özgün edisyon ve koleksiyonları Sloven okurlarına sunmuştur (aşağıda bakınız). Şaphane Dağı Şaphane Dağı Batı Anadolu'daki bir dağdır. (Ulugedik tepesi: 2.120 m) Forum Bornova Forum Bornova, Ege Bölgesinin ve İzmir'in ilk açık hava alışveriş merkezi. Multi Turkmall tarafından Bornova, İzmir'de 12 Ekim 2006 tarihinde açılan bir açık hava alışveriş merkezidir. Ayrıca Türkiye'deki forum konseptli AVM'lerin ilk tamamlanan projesidir. 2008 yılında ICSC tarafından European Shopping Centre Awards finalistlerinden biri olarak Avrupa'nın en iyi alışveriş merkezlerinden biri olarak seçilmiştir. Ayrıca 2016'da Uluslararası Alışveriş Merkezleri Konseyi (ICSC) tarafından düzenlenen "Solal Pazarlama Ödülleri"nde müşteri hizmetleri kategorisinde "Gümüş Solal Ödülü"ne layık görüldü. 200.000 m²'lik bir alana kurulmuştur. Konum olarak Ege Üniversitesi hastanesi'nin yanında yer almaktadır. Ege mimarisi'ne göre inşa edilen Forum Bornova'da IKEA, Kipa, 123 adet mağaza ve yedi salonlu Cinemaximum sinemaları bulunmaktadır. 2012 verilerine göre Forum Bornova'yı yılda 12 milyon kişi ziyaret etmektedir. Forum Bornova, geleneksel olarak son model otomobillerinin sergilendiği "Forum Adrenalin Festivali"ni düzenlemektedir. Hak ve Hakikat Partisi Hak ve Hakikat Partisi, kuruculuğunu ve genel başkanlığını Dursun Güneş'in yaptığı siyasi partidir. 40 kurucu üye ile kurulmuştur. Faaliyetlerine devam etmektedir. Partinin genel merkezi Ankara'dadır. İlk teşkilatı İstanbul'da, ikinci teşkilatı Erzurum'da partililerin tekbirleriyle ve kurbanlık hayvan kesilerek açılmıştır. Parti, 2009 yerel seçimlerine giremeyeceğini, 2011'deki genel seçimlere de Doğru Yol Partisi çatısı altında gireceğini açıklamıştır. Dursun Güneş, Erzurum'da yaptığı teşkilat açılışı konuşmasında yaptığı vurgularla tartışma yaratmıştır. Bu konuşmalarından dolayı Erzurum Emniyet Müdürlüğü Dursun Güneş hakkında inceleme başlatmıştır: ""Adaletin kılıcını masaya koyacağız. Keseceğiz, asacağız. Kesmeye, asmaya geliyoruz. Devlete kurşun sıkanı asacağız, devletin kasasına elini uzatanın elini keseceğiz. Teşkilatımızı arslanlarla kuracağız. Genel seçime kendimizi hazırlayacağız. Allah; devleti dilediğine verir, dilediğinden alır. Dilediğini aziz, dileğinin zelil kılar. Eğer Allah nasip ederse, adalet kılıcını masanın üstüne koyacağız ve keseceğiz, asacağız. Hani korktukları bir şey vardı ya, ‘‘kesip asacaklar bunlar’’ evet keseceğiz, asacağız. Osmanlı ruhu ile kesip asacağız. İyi dinleyin ve yanlış yorumlamayın. Devlete kurşun sıkanı asacağız, devletin kasasına elini sokanın elini keseceğiz. Tekke ve zaviyeleri kuracağız. Kur'an kurslarını yeşerteceğiz, temiz toplum yetiştireceğiz. Bu siyaset kokmuş, çürümüştür. Bu siyaseti toplayıp çöp bidonuna atacağız."" Parti içi teşkilatlanmasını 2011 Türkiye genel seçimleri öncesinde tamamlayamayan parti, seçimlere 3 gün kala DYP çatısı altında katılmaya karar verdi. Seçimlerde aldığı 64.607 oyla %0,15'lik bir oran yakalayan DYP ile yapılan seçim ittifakı başarısızlıkla sonuçlandı. Sandviken Sandviken, İsveç'in doğusunda bulunan bir kenttir. Şehir, Baltık Denizi'nin kıyıya yakın bir bölgesinde, ormanlık bir arazide kuruludur. Sandviken, 1862 yılında kurulan yeni bir İsveç kentidir. Keşfedilen demir madenleriyle beraber önem kazanan kent, 20. yüzyıl boyunca sürekli gelişti. 1971'de bulunduğu bölgenin başkenti olan Sandviken, günümüzde ülkenin en uzun karayollarından biri olan 80. otobanın üzerinde kuruludur. Şehir sanayi bakımından gelişmiş bir şehir olmasının yanında mimari ve kültürel alanda ileri seviyededir. Ayrıca kentte yer alan "Sandvikens IF" adlı futbol takımı, İsveç ve Avrupa liglerinde önemli derecelere sahiptir. Kentin bandy takımı Sanvikens AIK ülkede çok önemli başarılara imza atmıştır. Kentte "Sandviken Big Band" adında bir caz müzik grubu mevcuttur. Günümüzde 22.000'in üzerinde nüfusa sahip olan şehirde demiryolu hattı da mevcuttur. Sala, İsveç Sala, İsveç'in doğusunda bulunan bir kenttir. Şehir, Baltık Denizi'nin kıyıya yakın bir bölgesinde, Göller Yöresi'nin kuzeydoğusunda ormanlık bir arazide kuruludur. Sala, tarihi gümüş madenleriyle bilinen bir İsveç kentidir. Ortaçağa kadar uzanan tarihi olan Sala, bu gümüş madenlerini 1908 yılına kadar kullandı. 1624 yılında kent konumuna alınan Sala, yüzyıllar boyunca madeni para basımında kullanılan gümüş ve diğer madenler için önemli bir merkez oldu. Günümüzde madenlerin bulunduğu alanda 300 metre derinliğinde ve toplamda 20 kilometre uzunluğunda bir maden çukuru oluşmuştur. İzlenimci müslüman İsveçli ressam Ivan Aguéli de 1869 yılında bu kentte dünyaya gelmiştir. Bugün bu ressam için bir müze ve park inşa edilmiş durumdadır. Kent günümüzde 12,000'i geçen nüfusuyla tipik bir İsveç maden kentidir. PiladakÄ± Okraglak deposu Piładakı Okraglak deposu, Prusya bölgesinde bulunan lokomotif deposu. Piła'dakı bu deponun inşası 1870-1874 tarihleri arasında yapılmıştır. Prusya bölgesindeki demir yollarının intensif gelişmesine katkı sağlayan bu lokomatif deposu, değişik mimari uygulamalar, Avrupa'da da aynı modellerin inşası için standart haline geldi. Birkaç yıl devamlı kullanımdan sonra bu depo 20. yüzyılın sonlarına doğru faaliyetini durdurdu ve unutulmaya yüz tuttu. 1981 NBA All-Star Maçı 1981 NBA All-Star Maçı, 1 Şubat 1981 tarihinde Richfield'de bulunan Richfield Coliseum'da oynanan otuzbirinci All-Star maçıdır. Boston Celtics takımının gard oyuncusu Nate Archibald maçın MVP ödülünün sahibi oldu. Doğu takımının koçluğunu Philadelphia 76ers takımından Billy Cunningham yaparken, Batı'nın koçluğunu ise Phoenix Suns takımından John MacLeod yaptı. Maçı 20.239 biletli seyirci izledi. Macbeth (opera) Macbeth Giuseppe Verdi'nin bestelediği Francesco Maria Piave 'nin libretto'sunu yazdığı 4 perdelik opera eseri. William Shakespeare'in aynı isimli trajik oyunu, Macbeth'i, temel almıştır. Macbeth İtalyan bestecisi Verdi'nin önemli gençlik eserlerindendir. İlk defa 14 Mart 1847 tarihinde Floransa'da "Teatro della Pergola" tiyatrosunda oynanmıştır. İlk temsilinin sonunda eser büyük beğeni toplamış, Verdi sahneye alkışlarla yaklaşık 20 kez çağrılmıştır. Türkiye'de Devlet Operasında ilk temsili Ankara'da 1962 yılındadır. Hikâyedeki olaylar 11. yüzyılda İskoçya'da geçmektedir. Başrolü bir tenora değil, baritona vermek; kötü karakterli kişileri eserin kahramanı yapmak; eserde tek bir aşk öyküsünü değil, yükselme hırsı, vicdan huzursuzluğu gibi konuları işlemek ile Verdi bu eserde opera janrina bir sıra yenilik getirmiştir. Bu eserin liberettosu "Francesco Maria Piave" tarafından 1838'de Torino'da basılmış olan Carlo Rusconi'nin İngilizce'den Shakespeare'in Macbeth oyununun nesir olarak çevirisinden uyarlanmıştır. Giuseppe Verdi "Macbeth" liberettosunun müziğini hazırlamaya 1846-47 başladı. Operanın prömiyeri 14 Mart 1847'de Floransa'da Teatro della Pergola'da yapıldı. Verdi'nin Shakespeare'in orijinal eserini ancak bundan sonra gördüğü bildirilmektedir. Prömiyer'den 20 yıl sonra Fransa'da Théâtre Lyrique (Théâtre-Lyrique Impérial du Châtelet)deki sahnelenmesi için ek müzik sağlaması talep edildi. Bunu fırsat bilen Verdi operanın tümünü gözden geçirip önemli değişiklikler yaptı. Bunlar bir bale divertismani ekleme, ve Macbeth ve Leydi Macbeth için I. Perde ve III. Perde'deki müziğin değiştirilmesi şeklinde oldu. Bu revizyonlu yeni versiyon 21 Nisan 1865'te sahneye kondu. Bu eserin modern yapımlarında birçok opera evi bu revizyonlu versiyonu kullamayı tercih etmektedirler. Verdi'nin opera eseri Shakespeare'in sahne dram eserini çok yakından yansıtır ama bazı çok ilginç değişiklikler yapılmıştır. Orijinal oyunda sadece üç tane cadı kadın bulunmaktadır. Verdi uyarlamasında ise büyük bir cadı kadınlar korosu bulunmakta ve bunlar üç kısımlı harmoni şeklinde müzik parçalarını söylemektedirler. Verdi'nin eserinde son perde de değişiktir. Perde'nin başında İngiltere-İskoçya sınırında İngiltere'ye giden mülteciler büyük korosu assemble olarak parçalar söylerler. Revizyonlu versiyonda ise IV. Perde finalinde yine gezici şairler, askerler ve İskoç kadınların söylediği bir galibiyet ilahisi bulunur. 1865'deki Paris yapımından sonra Macbeth operası gözden düşmüştür. İkinci Dünya Savaşı sonuna kadar bu eserin ancak 13 defa yapımı gerçekleşmiştir. Buna bir neden Verdi'nin sonradan Shakespeare'den uyarladığı "Othello" ve "Falstaff" eserlerinin çok daha popüler olmasıdır. "Not: 1847deki orijinal versiyon ile 1865 revize edilmiş versiyon arasında bazı farklar bulunmaktadır. Bu farklar kare parantezler (yani [..]) arasında gösterilmiştir."" "1. Sahne: Bir fundalık kır" Bir grup cadı kadın bir savaş meydanının kenarında odun toplamaktadırlar. Savaşta galip gelen generaller, Macbeth ve Banco, sahneye girerler. Cadılar Macbeth'i Glamis'in lordu, Cavdor'un lordu ve "bundan sonraki" kral olarak selamlarlar. Banco'yu ise gelecekte ortaya çıkacak krallar hanedanının kurucusu olarak selamlarlar. Cadılar ortadan kaybolurlar. Kraldan gelen ulaklar Macbeth'e Cavdor'un Lordluğu verildiği haberini getirirler. "2. Sahne: Macbeth'in ÅŸatosu" Leydi Macbeth, kocasından gelen ve cadı kadınlarla karşılaşmasını anlatan mektubu okumaktadır. Leydi Macbeth kocası Macbeth'i İskoçya tahtına çıkarmaya azimlidir. Leydi Macbeth, İskoç Kralı Duncan'ın gelip şatosunda kalacağı haberini alır. Kralı o akşam öldürtmek istemekte azimlidir ("Or tutti, sorgete" - "Kalkın, bütün siz cehennem elçileri"). Macbeth o gün şatosuna dönünce karısı onun kralı öldürmek fırsatını kaçırmamasını ısrarla tekrar eder. Kral ve maiyetindeki soylular gelirler. Macbeth bu kral cinayetini işlemek için cesaret kazanmıştır.("Mi si affaccia un pugnal?" - "Önümde gördüğüm şey bir hançer midir?"). Fakat sonra işin dehşetinden korkup fikrini değiştirir. Leydi Macbeth bu cinayeti sonuçlandırır. Kralın nöbetçilerini suçlu göstermek için de onların üzerilerine Duncan'ın kanını sürer ve cinayet silahı olan Macbeth'in hançerini onların giysileri arasına saklar. Macduff bu cinayeti ortaya çıkarır. Bir koro bu katlin intikamının alınması için dua ederler. ("Schiudi, inferno" - "Ey cehennem, ağzını ve kusrağını daha geniş aç") "1. Sahne: Åžatoda bir oda" Macbeth artık kral olmuştur. Fakat cadılar kendisinin bir hanedan kurmayacağını ve Banco'nun yeni hanedan kuracağını kehanet olarak vermişlerdir. Bu kehanet Macbeth'i çok rahatsız etmektedir. Karısına, bu kehanetin gerçek olmasını önlemek için bir ziyafete çağırdığı Banco ve oğlunu bu ziyafetten önce öldürmeye karar verdiğini söyler. "2. Sahne: Şatonun dışında" Bir grup katil pusuda beklemektedir. Banco endişeye düşmüştür ("Come dal ciel precipita" - "Nasıl karanlık göklerden düşüp inmekte"). Banquo pusuya düşürülür ve öldürülür ama oğlu olan Fleanzio'nun onların elinden kurtulup kaçmasını sağlar. "3. Sahne: Åžatoda bir yemek salonu" Macbeth ziyaretçilerini şatosunun yemek salonda ağırlamaktadır. Leydi Macbeth (brindisi müziği) şeklinde bir şarkı söyler ("Si colmi il çaliçe" - "Şarap kaşesini doldur.") Gelen habercileri sofradan ayrılıp gören Macbeth Banco'nun bir suikaste kurban gittiği haberini alır. Fakat ziyafet masasına döndüğü zaman kendi yerinde Banco'nun hayaletinin oturduğunu görür. Macbeth hayalete bağırıp çağırmaya başlar. Hayaleti görmeyen misafirler Macbeth'in bu acayip hareketlerini onun delirmiş olduğuna yorarlar. Bütün misafirler korkularından büyük bir acelelikle ziyafetten ayrılırlar ve ziyafet birden son bulur. "Cadıların mağarası" Bir karanlık mağarada cadı kadınlar bir büyük kaynayan kazan etrafında toplanmışlardır. Macbeth girer. Cadılar onun için büyü ile üç hayalet ortaya çıkartırlar. Birinci hayalet ona Macduff'dan korkmamasını söyler. İkinci hayalet kendisinin 'bir kadından doğmuş olan bir erkek tarafından öldürülemeyeceğini söyler. Üçüncüsü ise Birnam Koruluğu kendine karşı yürüyüşe geçmeden kendisinin yenik düşemeyeceğini açıklar. (Macbeth:'O lieto augurio" - "O, mutlu kehanet!") Ama Cadılar bundan sonra Macbeth'e Banco'nun hayaleti ve gelecekte tahta çıkacak 8 İskoçya kralı gösterirler ve orijinal kehanetin doğru olduğu açıklarlar. (Macbeth: "Fuggi regal fantaşıma" - "Haydi ayrıl git kral hayaleti") Macbeth birden baygın düşer ve ayıldığı zaman kendini şatosunda bulur. Macbeth ve karısı, Macduff ve Banco'nun bütün ailesi ve sülalesini ortadan kaldırmaya karar verirler ("Ora di morte e di vendetta" - "İntikam ve ölüm saati geldi"). "1. Sahne: İngiltere ile İskoçya sınırı yakınlarında" İngiltere İskoçya sınırında bulunan ve İngiltere'ye kaçan İskoçyalı mülteciler korosu şarkı söylemektedir ("Patria oppressa" - "Ezilmiş ülkemiz"). Sınırdan biraz ileride Birnam Koruluğu bulunmaktadır. Macduff, zalim diktatör Macbeth emriyle karısının ve çocuklarının öldürülmelerinin intikamını almakta azimlidir. ("Ah, la paterna mano" - "Ah, babalık elleri"). Orada Kral Duncan'ın oğlu olan Malcolm ve onun İngiltere'de topladığı ordu ile buluşur. Malcolm askerlerine her askerin Bırnam Korusundaki ağaçlardan bir dal kesip Macbeth'in ordusunu hücum edecekleri zaman bu dalları ellerinde bulundurmalarını emreder. Malcolm ve bu ordu İskoçya'yı zalim diktatörlük boyunduruğundan kurtarmaya kararlıdır. ("La patria tradita" - "İhanete uğramış ülkemiz"). "2. Sahne: Macbeth'in ÅŸatosu" Bir hizmetli ve bir doktor uykuda gezen Macbeth'in kraliçesinin ellerini yıkama hareketleri yaptığını sanki ellerine bulaşmış kanı temizlemeye çalıştığını görürler ("Una macchia è qui tuttora!" - "Burada bir leke daha") "3. Sahne : Savaş meydanı" Macbeth kendi yönetimini ortadan kaldırmak için bir ordunun kendine doğru yöneldiği haberini almıştır. Fakat hayaletlerin kehanet sözlerini hatırlayıp bu gelişmeden çok endişelenmez ("Pietà, rispetto, amore" - "İnanç, saygı, sevgi"). Kraliçesinin ölümünün haberini de alır ama bu habere hiç aldırmazlıktan gelir. Askerlerini toplar ve şatosuna doğru yürümekte olan orduyu gözler. Ellerinde ağaç dalı taşıyan orduya şaşırır kalır; Birnam Koruluğu şatosu önüne gelmiştir. İki ordu çarpışmaya girişirler. Macbeth çarpışmayı kaybeder. 1981 NBA Seçmeleri 1981 NBA Seçmeleri, 9 Haziran 1981'de yapılmış, 10 turdan oluşmuştur ve toplamda 223 oyuncu seçilmiştir. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Tabldot Tabildot (seçmesiz yemek), Fransızca “misafir sofrası” anlamına gelen table d’hôte kelime öbeğinden Türkçeye aktarılmıştır. Restoran terminolojisi olarak kullanılır ve çeşitli yemekleri kapsayan sabit ücrete tabii sabit bir menüyü belirtir. Bu menüye “sabit ücret” anlamına gelen Fransızca kökenli prix fixe de denmektedir. Seçmeli menü ise Alakart (à la carte) olarak adlandırılır. Yaygın yazım şekli "tabldot" olmasına rağmen Türk Dil Kurumu'na göre doğru yazımı "tabildot" şeklindedir. “d’hote” köken olarak, misafirlerin belirli bir zamanda paylaştığı yemek masasına denilir. Kelime daha sonra sabit fiyatlı ve sabit bir menüyü içeren herhangi bir yemeğe verilen bir isim haline gelmiştir. Japonya’da benzeri bir uygulama Teishoku (定食) olarak adlandırılır. Bu yemek, sabit bir menüyü içerir, garnitür, turşu veya yöresel çorbayla birlikte sunulur. 800 ile 1.500 yen arası değişen meblağlar ile ücretlendirilir. Türkiye’de de birçok eğitim kurumlarında ve devlet dairelerinde tabldot yemek verilmektedir. Beverly Hills Beverly Hills, ABD'nin Kaliforniya eyaletindeki Los Angeles County'nin batı kısmında bulunan bir şehirdir. Beverly Hills ve onun komşusu West Hollywood şehri birlikte Los Angeles ile çevrilidir. Zengin bir muhit olan "Platinum Triangle" alanı Beverly Hills ve Los Angeles'taki iki yerleşim yeri Bel-Air ve Holmby Hills'ten oluşur. Şehrin nüfusu 2006 sayımlarına göre 34.980'dir. Beverly Hills kuzeyden Bel-Air ve Santa Monica Dağları ile, doğudan West Hollywood, Los Angeles'ın Carthay ilçesi ve Los Angeles'ın Fairfax District semti ile ve güneyden Beverlywood ile sınırlıdır. Beverly Hills, Los Angeles County'nin ve ülkenin en büyük evlerine sahiptir. Bunların çeşitleri, abartılı lüks, zarif ve daha modern, kiralık küçük dubleksler ve 280 metrekareden daha küçük evler şeklindedir. Şehirdeki bir evin ortalama geliri 87,000 dolardır. 2007'de Coldwell Banker ortalama bir evin fiyatının 2.2 milyon dolar olduğu Beverly Hills'i ABD'nin en pahalı emlak pazarı olarak listeledi. Messier 18 Messier 18 veya M18 (diğer adıyla NGC 6613) Yay takımyıldızına bulunan açık yıldız kümesidir. Charles Messier tarafından 1764 yılında keşfedilmiş ve kuyruklu yıldız olmayanlar listesine eklenmiştir (bkz. Messier Kataloğu). Dünya'dan bakış açısıyla M18, Omega Bulutsusu ve Yay yıldız bulutu (M24) arasında bulunmaktadır. Yaklaşık 32 milyon ışık yılı yaşındadır ve Dünya'ya 4,900 ışık yılı uzaklıktadır. Project Ha Ha Project Ha Ha (Ha Ha Projesi) İrlanda’da dört bölüm çekilen, deneysel bir komedi gösterisidir. Ocak 2009’da test edilmek üzere RTE İki’de yayınlandı. Dead Cat Bounce, Diet of Worms, David McSavage gibi başarılı komedyenlerin yer aldığı bölümlerden oluşur. Ayrıca Bernard O'Shea, Collum McDonnell ve Carol Tobin gibi komedyenlerin beraber çalıştıkları bir takım gösterisi de içermiştir. Blinder Films, Red Jam Productions, D.A.D.D.Y, Accomplice Productions and Green Inc Productions gibi yapımcı firmalar tarafından çekildi. 5-24 Ocak 2009 arası, her pazartesi saat 22:55te izleyiciyle buluştu . İki tane komedi grubu dizide rol aldı ve çalışmaları ilk iki bölümde odaklandı. Dead Cat Bounce: Müzikal gösteri ile harmanlanmış olan oyunca komedisi, Dead Cat Bounce’a büyük bir hayran kitlesi yarattı. “Work” (İş) isimli gösterileri, şirket ofisinde geçen bir güne odaklanmıştı. Red Jam Productions tarafından üretildi ve D.A.D.D.Y. tarafından yönetildi. Diet of Worms: Diet of Worms’un kendi yazdığı “Dublin Stories” (Dublin Hikâyeleri) internet üzerinden yayınladıkları serinin bir devamı niteliğindeydi. Daha evvel” Dan & Becs” adlı komedi serisini de yaratan “Accomplice Television” tarafından üretildi. DiÄŸer Komedyenler: Dizide yer alan diğer komedyenlerden bazıları ise David McSavage and Bernard O'Shea. 5 Ocak 2009’da dizinin ilk bölümü “Work” (İş) yayınlandı. Dead Cat Bounce tarafından yazıldı ve oynandı. Sıra dışı bir şirket ofisi binasındaki bir günlük hayatı kapsayan olaylardan oluşuyordu. Binada çalışan borsacılar bir hayat kadınının cesedinden kurtulmaya çalışıyor, canı sıkılmış olan başka bir işçi hip hop müzik videolarıyla ilgilenmeye başlıyor ve yabancılardan nefret eden (Zenofobi) bir casus ise koridorlarda diğerlerini takip ediyor. D.A.D.D.Y tarafından yönetildi ve Red Jam Porductions tarafından prodüksiyonluğu yapıldı. Shane O'Brien, Mick Cullinan, Demian Fox ve James Walmsley (Steve Hardcastle karakteriyle) projede çalışan diğer sanatçılardır . İkinci bölüm “Dublin Stories” (Dublin Hikâyeleri) 12 Ocak 2009’da yayınlandı. Philippa Dunne, Amy Stephenson, Rory Connolly, Niall Gaffney ve Shane Langan’dan oluşan beş kişilik bir grup olan “Diet of Worms” rol aldı. Diet of Worms 2006 yılında Dublin’de kuruldu. 2007’deki “Diet of Worms on (Melted) Ice” (Diet of Worms Erimiş Buzda) adlı gösterileri tamamen bir yüzme havuzunda gerçekleşti. Diet of Worms, YouTube’daki videolarıyla bir kült haline geldi . “The Savage Eye” (Vahşi Göz) dizinin üçüncü bölümüydü ve 19 Ocak 2009’ yayınlandı. Neden İrlandalıların çok fazla alkol tükettiğini sorgulayan hiciv niteliğindeki bir komedi gösterisiydi. David McSavage tarafından yazıldı ve oynandı. “Raw” adlı drama dizisinin ve “When Brendan Met Trudy” filminin de yönetmenliğini yapan Kieron J. Walsh tarafından yönetildi. Oyuncular arasında Declan Rooney, Aidan Bishop, Pat McDonnell ve Gerard McSorley da vardı. Pat McDonnell ve Gerard McSorley, daha önce “Father Ted” (Papaz Ted) adlı sitkomda da yer almıştı. Projenin prodüksiyonluğunu Blinder Films yaptı. Dizinin dördüncü bölümü 26 Ocak 2009’da “Touching People” (Acıklı İnsanlar) ismiyle yayınlandı. Bernard O'Shea, Colum O'Donnell, Carol Tobin ve Keith Martin tarafından yazıldı ve oynandı. Zamanlarını yardım etmek için harcıyormuş gibi gözüken ancak kendileri için çalışan, ünlü hayırsever sözcülerini alay konusu yapan bölümün prodüksiyonluğunu Green Inc Productions yaptı. Resmi Ä°nternet Sitesi Messier 19 Messier 19 veya M19 (diğer adıyla NGC 6273) Yılancı takımyıldızında bulunan küresel yıldız kümesidir. Charles Messier tarafından 1764 yılında keşfedilmiş ve aynı yıl kataloğuna eklemiştir. M19 en iyi bilinen, kutupları basık küresel yıldız kümelerinden biridir. Güneş sistemine yaklaşık olarak 28.000 ışık yılı uzaklıktadır. Gökada merkezine oldukça yakındır ve yaklaşık 5.200 ışık yılı uzaklıktadır. GÃ¼rkan Sermeter Gürkan Sermeter (d. 14 Şubat 1974, Bern, İsviçre) Türk asıllı İsviçreli futbolcudur. Aktif olarak İsviçre Süper Lig takımlarından AC Bellinzona kulübünün formasını giymektedir. Mizrahi Mizrahi Yahudileri (İbranice: מזרחים "Mizrahim"), Doğulu anlamına gelip Orta Doğu, Kuzey Afrika, Orta Asya ve Kafkasya'daki Yahudilere verilen genel addır. İsrail'de ise "Mizrahi" terimi daha çok Arap dünyasındaki ve Arap dünyasına komşu ülkelerdeki Yahudilere denir. Irak, Suriye, Lübnan, Yemen, İran, Afganistan, Buhara, Mağrib Yahudileri, Berberi, Kürt, Azerbaycan, Dağıstan, Gürcü, Hindistan ve Pakistan Yahudileri başlıca Mizrahi Yahudileridir. Her Mizrahi farklı kökenlerden geldiği için farklı gelenek ve görenekleri vardır. Ancak ibadet şekilleri Sefaradların ibadet şekillerine çok benzer. Bu benzerlikten dolayı özellikle İsrail'de genelleme yapılıp sıkça Mizrahi Yahudilerine de "Sefaradi" denildiği görülür. "Mizrah" doğu, "Mizrahi" de doğulu demektir. Mizrahi'nin Arapçadaki karşılığı "Maşrikiyyun"dur fakat bu Suriye, Irak ve diğer Asya ülkelerinin yerlileri için söylenir. Kuzey Afrika'dakilere ise "Mağrabiyyun" denir ve bu yüzden Fas Yahudilerine "Mizrahi" denmesine karşı çıkılır. İsrail'de ise "Mizrahi" kelimesi Batı Asya ve Kuzey Afrika Yahudileri için kullanılır. 1990'larda aktivistlerin çabasıyla "Mizrahi" terimi daha tanınır ve kabul edilir bir hale geldi. Birçok insan (özellikle İsrail'de) Sefarad ve Mizrahi ayinlerinin benzerliği dolayısıyla Aşkenaz olmayan tüm Yahudiler'i Sefarad kategorisine sokar. Sefaradlarla Mizrahilerin birbirlerine karıştırılmasının bir diğer sebebi ise 1492'de Sefaradların İspanya'dan kovulup Mizrahilerin bulunduğu ülkelere göç etmesidir. Göç sonrası, zamanında daha prestijli kabul edilen Sefarad kültürü Mizrahiler arasında benimsenmeye başlandı. Bir kültürün diğer kültürün altında asimile olması farklı şekillerde gerçekleşmiştir. Örneğin, İspanya'dan kaçıp Suriye'ye yerleşen Sefaradlar Mizrahiler'in kültürüyle asimile olurken Kuzey Afrika'daki Mizrahiler ise İspanya'dan kaçıp bu bölgelere yerleşen Sefaradlar'ın kültürünü benimsedi. Buna rağmen Fas'ta Mizrahilerle Sefaradlar uzun bir süre birbirleriyle pek karışmayıp iki farklı sınıf oluşturdular. Mizrahi Yahudilerinin çoğunluğu Arapça konuşurlardı. Şimdi ise yaşlı nesiller tarafından Yahudi Arapçası ikinci dil olarak kullanılmaktadır. Mizrahiler tarafından birçok felsefe, din ve edebiyat alanındaki eserler İbrani Alfabesi kullanılarak Arapça yazılmıştır. Mizrahilerin kullandıkları dillerden bazıları Dzhidi, Gürcüce, Bukhori, Kürtçe, Yahudi Berbericesi, Cuhuri, Marathi, Yahudi Malayalamı ve Yahudi Aramicesi'dir. İsrail'in kurulmasıyla patlak veren 1948 Arap-İsrail Savaşı sonrasında Mizrahilerin birçoğu (yaklaşık 900.000 kişi) gönüllü olarak ya da kovuldukları için ülkelerini terk edip İsrail'e yerleşti. 1950'lerde ve 1960'larda Arap hükümetlerinin anti-Yahudi hareketleri dolayısıyla birçok Mizrahi evlerini terk etti. 1956'da Süveyş Krizi ile Mısır'ın 25.000 Mizrahi Yahudisini kovmasıyla diğer Arap ülkelerindeki Mizrahileri güvensizlik sardı ve bulundukları Arap ülkelerinden ayrıldılar. Büyük bir kısmı İsrail'e göç ederken Fas ve Cezayir Yahudileri Fransa'ya, Lübnan, Suriye ve Mısır Yahudilerinin bir kısmı da ABD'ye göç etti. Bugün Arap olmayan Müslüman ülkelerde başta İran, Özbekistan, Azerbaycan ve Türkiye olmak üzere 40.000 dolayında Mizrahi vardır. Arap ülkelerinde yaşayan Mizrahilerin sayısı ise daha azdır. Fas'ta 5.000, Tunus'ta 2.000'den ve Lübnan'da 1.000'den azdır. Hâlen Mizrahilerin İsrail ve ABD'ye göç ettikleri görülür. Dini hoşgörünün olmadığı ülkelerde bazı Mizrahiler idam edilmiştir. İsrail'e göç eden Mizrahilerin kültür şoku nedeniyle topluma ayak uydurması kolay olmadı. Moşavim denen kooperatif tarım köylerine yerleştirilen mülteci Mizrahiler'in tarihten gelen yetenekleri ticaret ve zanaat üzerine olduğu için tarımsal alanda başarıya ulaşamadılar ve bu durum onları sosyo-ekonomik açıdan düşüşe uğrattı. Kültürel ayrılıklarından dolayı Avrupa Yahudileri Aşkenazlarla Orta Doğu Yahudileri Mizrahiler arasında toplumsal uçurumlar doğdu. Aşkenazların ortalama geliri Mizrahilerin ortalama gelirinden %36 daha fazladır. Somut Somut aşağıdaki anlamlara gelebilir: Covina Noel Baba Katliamı Covina Noel Baba katliamı ("İngilizce;" Covina Santa Claus Massacre veya kısaca Covina Massacre) 24 Aralık 2008 günü ABD'nin Kaliforniya eyaletinde, Los Angeles şehrinin bir banliyösü olan Covina'da Noel Baba kılığına girmiş olarak, bir lav makinası ve dört yarı otomatik tabanca ile, kayınlarının düzenlediği bir Noel partisine gelen Bruce Jeffrey Pardo'nun işlediği katliam. Dokuz kişinin ölümü ve cinayetlerinin failinin intiharı ile sonuçlanmıştır. Pardo'nun evliliği ile ilgili sorunlarından ve psikiyatrik kondisyonlarından dolayı cinayetleri işlediği anlaşılmıştır. Üç Boğumlu Bulutsu Üç Boğumlu Bulutsu (katalog adlarıyla Messier 20 veya M20 ve NGC 6514) Yay takımyıldızında bulunan bir H II bölgesidir. Bu isim üç boğumdan oluştuğu için verilmiştir. Bu cisim açık kümeli yıldızların olağanüstü bir bileşimidir, salma bulutsu (altta, kırmızı bölüm); yansıma bulutsusu (üstte, mavi bölüm) ve karanlık bulutsu (salma bulutsusu içinde 'belli boşluklar' üç boğumlu görünüme neden olur ve bu da Barnard 85 olarak bilinir). Küçük bir teleskopla gözlenebilir, parlak üç bulutsusu ve gözalıcı görünümüyle amatör astronomların favorisidir. Üç Boğumlu Bulutsu, Kırmızı renkli iyonize hidrojen H II bölgesi, soğurucu toz kuşakları ile üç büyük parçaya bölünmüş durumdadır. Yoğunluğu yüksek bulutun içindeki, sıcak yıldızlar, çevrelerindeki hidrojeni iyonize ederek fazla miktarda kırmızı renkli Hα (H-alfa) ışımasına neden olurlar. Yakındaki mavi renkli Yansımalı Bulutsu'nun Üç Boğumlu Bulutsu ile bağlantısı yoktur. Bunun merkezindeki yıldızın mavi renkli ışığı, az yoğunluklu gazdan soğurulmadan yansıtıldığı için bu görüntü elde edilmektedir. Halter Bulutsusu Halter Bulutsusu (diğer adlarıyla Messier 27, M 27, veya NGC 6853) Tilkicik takımyıldızında bulunan gezegenimsi bulutsudur ve yaklaşık olarak 1360 ışık yılı uzaklıktadır. Bu nesneyi gezegenimsi bulutsu olarak keşfeden 1764 yılında Charles Messier olmuştur. Görünür parlaklığı 7.5 ve açısı 8 arkdakikadır. İyi bir dürbün veya amatör bir teleskopla kolayca gözlemlenebilmesi sayesinde amatör gökbilimcilerin favorilerindendir. Bulutsu, yıldızın dış katmanları uzaya fırlatılıp, ölen yıldızın görünmeyen fakat yoğun olan mor ötesi ışığıyla harekete geçen atomlarının ışık vermeye başlamasıyla oluşmuştur. Bu etkileyici renkli birleşik görüntü, bulutsudaki pek belirgin olmayan püskürtüleri ortaya çıkarıyor. Başlıktaki fotoğraf, oksijen (yeşil ile gösterilmiş) ve hidrojen atomlarının salmasına hassas olan dar bant süzgeçler kullanılarak çekilmiştir. Hidrojen salması kırmızı (hidrojen alfa) ve soluk mavimsi (hidrojen beta) renklerde görülmektedir. Papatyam Papatyam, Mint Prodüksiyon tarafından yapılan aile dizisi. 6 Ocak 2009'da Star TV'de yayınlanmaya başladı. Dizi, yaşları ilerlemiş ve aşktan ümitlerini kesmiş iki insanın bir evlendirme programında karşılaşmasıyla değişen hayatlarını konu almaktadır. 28 Aralık 2011'de 121. bölümüyle dizi sona ermiştir. Yaşları ilerlemiş ve aşktan ümidi kesmiş iki insanın bir evlendirme programında karşılaşmasıyla değişen hayatlarının hikâyesi. Televizyonda evlenmek kolay peki ya sonrası? Bu evlilik yalnızlıklarına çare olacak mı yoksa bir yastıkta iki yalnız olmaya devam mı edecekler? Bir yanda üç kere boşanmış gönül işlerinde başarısız bir adam (Metin Akpınar) öteki tarafta aldatılmış yaralı bir kadın (Nilgün Kasapbaşoğlu). Aynı eve girdiklerinde anladılar ki geçinmek hiç de kolay olmayacak. Ama bu işten dönüş yok. Çünkü aşk bacayı sardı artık. Peki ya çocuklar? Babalarının evlenmelerini hiç istemediler. Şimdi ne yapacaklar? Birbirinden farklı bu kadar insan bir eve toplanırsa neler olur? Hala kayınvalidesiyle yaşayan bahtsız gelin, okutulmayan ve baba mesleğini yapan şansız oğul, sürekli boşanmanın eşiğinde yaşayan modern kentli çift. Kontör için para bulamazken geleceklerini inşa etmeye çalışan gençler, evliliği hayal eden ama parası olmayan delikanlılar. Ekonomik krizin bellerini büktüğü, siftah yapamadan kapatan esnaflar ve onların hüzünlü komik öyküleri... Messier 58 Messier 58 (ayrıca "M58" veya "NGC 4579" olarak da bilinir) Başak takımyıldızı yönünde yaklaşık olarak 68 milyon ışık yılı uzaklıkta bulunan bir ara sarmal galaksidir. Charles Messier tarafından 15 Nisan 1779 tarihinde keşfedilmiştir. M58, Başak Kümesi'nin en parlak galaksilerinden birisidir. Galaksi içerisinde iki adet süpernova gözlemlenmiştir. SN 1988a olarak adlandırılan tip II süpernova, 18 Ocak 1988 tarihinde Kaoru Ikeya tarafından keşfedilmiştir. SN 1989M olarak adlandırılan tip Ia süpernova ise, 28 Haziran 1989 tarihinde Kimeridze tarafından keşfedilmiştir. 2002-03 Erkekler Türkiye Kupası (basketbol) Erkekler Türkiye Kupası 2002-2003 Sezonu, Erkekler Türkiye Kupası'nın 18. organizasyonudur. ATryn ATryn, ABD’nin Massachusetts eyaletinde yer alan GTC Biotherapeutics isimli bir şirketin ürettiği antikoagülan antitrombin’in marka ismidir (antikoagülan: kanın pıhtılaşmasını önleyici madde). ATryn, insan antitrombin’i üretmek üzere genetik yapısı programlanmış olan keçilerin sütünden elde edilir. Antitrombin, anticoagülan özelliği olan bir plazma proteinidir. Mikroenjeksiyon yöntemi ile insan antitrombin genleri, keçi embryolarının hücre çekirdeklerine entegre edilmiştir . ATryn, genetiği değiştirilmiş hayvanlardan üretilen ilk ilaçtır . GTC Biotherapeutics’ın iddiasına göre, modifiye edilmiş bir keçiden elde edilecek olan antitrombin miktarı, 90.000 yıl boyunca yapılacak olan kan bağışıyla elde edilecek olan antitrombin miktarına eşittir . 6 Şubat 2009’da U.S. Food and Drug Administration (FDA) (Amerikan Gıda ve İlaç Dairesi) “hereditary antitrombin deficiency” (kalıtsal antitrombin eksikliği) teşhisi koyulmuş hastaların tedavisinde ATryn kullanılmasını onayladı . Bunun ardından, FDA’ya bağlı” Center for Veterinary Medicine” (Veterinerlik Merkezi) de ATryn yapımında kullanılan keçilerin genetik donanımını onayladı. ABD’nin Illinois eyaletindeki Ovation Pharmaceuticals, ilacın ABD’de satışını yürütecek olan tek firma. ATryn, 2009 yılında ABD’de satışa sunulmaya başlanacak . 2006 yılı başlarında, European Medicines Agency (EMEA) (Avrupa Tıbbi Dairesi) tarafından reddedilmesine rağmen, GTC Biotherapeutics’in başarısından sonra, ilacın Avrupa Birliği’nde de kullanımına izin verildi . GTC Biotherapeutics sözcüsü Tom Newberry’ye göre, ATryn’in non-hereditary antitrombin deficiency (kalıtsal olmayan antitrombin eksikliği)’nde de kullanılması için gerekli iznin alınması planlanıyor . “The Humane Society of the United States” (ABD hümanist Topluluğu) yaptığı açıklama ile bu gelişmenin hayvanların hisli yaratıklar olmaktan çok, sadece insanların kullanımı için birer araç haline getirildiğini iddia etti . Ancak, şu ana kadar, genetiği değiştirilen hayvanlarda herhangi bir hastalık belirtisine rastlanmadı. 2001-02 Erkekler Türkiye Kupası (basketbol) Erkekler Türkiye Kupası 2001-2002 sezonu, Erkekler Türkiye Kupası'nın 17. organizasyonudur. I. Kambises I. Kambises (Antik Farsça: Kambūjiya, 'Daha yaşlı') (MÖ 600 - 559), MÖ 580'den 559'a kadar Anshan kralıydı. Büyük Kiros'un babasıdır. Adı Latince "Cambyses" Yunanca "Καμβύσης" olarak geçmektedir. 2. Türkiye Hükûmeti 2. Türkiye Hükûmeti, 6 Mart 1924 - 22 Kasım 1924 tarihleri arasında görev yaptı. "İkinci İnönü Hükûmeti" olarak bilinir. Hemingway'in eserlerinin sinema uyarlamalarÄ± listesi Hemingway'in eserlerinin sinema uyarlamalarÄ± listesi Amerikalı yazar Ernest Hemingway'in (1899 - 1961) eserlerinden yapılan sinema ve televizyon uyarlamalarının bir listesi aşağıdadır. Bu listede sinema ve TV filmleri yer almaktadır, ancak TV dizileri hariç tutulmuştur. "Sütunların üzerindeki düğmelere tıklayarak her bir sütunu ayrı ayrı alfabetik sıraya sokabilirsiniz." Code::Blocks Code::Blocks, özgür açık kaynak kodlu bir C++ tümleşik geliştirme ortamıdır. wxWidgets tabanlı tamamen özelleştirilebilir arabirimiyle, GNU/Linux, Microsoft Windows, MacOS platformlarında sorunsuzca kullanılabilmektedir. Gelişmiş plugin desteğiyle kod yazımı esnasında ihtiyaç duyabileceğiniz birçok yardımcı fonksiyon sunar ve kod üzerinde tam bir hakimiyet kurmanıza olanak tanır. Code::Blocks MinGW / GCC, Digital Mars, Microsoft Visual C++, Borland C++, LLVM Clang, Watcom, LCC ve Intel C++ derleyicisi dahil olmak üzere birden fazla derleyiciyi destekler. IDE C++ için tasarlanmış olmasına rağmen GNU Fortran, Digital Mars D ve GNU GDC gibi bazı başka programlama dillerinin derleyicilerine de destek verir. Plug-in sistemi ile başka programlama dillerini de destekleyebilir. Il trovatore Il trovatore Giuseppe Verdi'nin bestelediği, "Antonio García Gutiérrez"' in "El Trovador" adlı tiyatro oyunundan uyarlanan İtalyanca libretto'sunu Leone Emanuele Bardare ve Salvatore Cammaran'ın yazdığı 4 perdelik opera eseri. Prömiyeri 19 Ocak 1853'de Roma'da "Teatro Apollo" sahnelenmiştir ve çok yakın ilgi görüp Ocak 1855'de birçok defa oynanmıştır. Verdi bu operanın Fransızca'sını "Le Trouvère" olarak revize etmiş ve bu eser 1854/55 sezonunda Paris'te "Théatre des Italiens"'de sahnelenmiştir. Bu opera, opera evleri tarafından standart opera repertuvarının başında bulunmaktadır. Yapımlara genellikle İtalyanca orijinal versiyonuna dayanmaktadır. Kuzey Amerika'daki en çok sahnelenmiş olan 20 opera eseri listesinde 17. sırayı almıştır. Mekân: Biscay ve Aragon, İspanya. Zaman: 15. yüzyıl. "1. Sahne: Zaragosa, İspanya'da di Luna'nin şatosu olan "Aljaferia Sarayı"'nda bir nöbetçiler odası" Muhafızlar komutanı olan Ferrando emrindeki askerlere Kont Di Luna, Prenses'in nedimelerinden olan Leonara'nın penceresi altında durmadan usanmadan gidip gelmekte iken dikkatle onu dikkatle korumaları emrini verir. Di Luna Leonara'yi sevmektedir ve başarılı rakibi olan trubador Manrico'yu kıskanmaktadır. Nöbetçi muhafızların uykuya dalmalarını önlemek için Ferrando kontun yaptıklarının hikâyesini anlatmaya koyulur (Ferrando: "Di due figli vivea padre beato" / "Kont Di Luna iki oğul babası olarak mesut bir hayat yaşadı.") Bir zaman bir çingene kadın kontun kendinden hemen küçük erkek kardeşini büyülemiş ve küçük çocuğu zayıf ve hasta bırakmıştı. Bu nedenle yakalanan çingene kadın bir cadılık suçu ile yargılanmış, suçlu bulunmuş ve diri olarak meydan ateşinde yakılmıştı. Çingene kadın ölmeden önce kızı Azuncena'yı kendi intikamını almasını söylemişti. Buna uyan Azucena kontun küçük kardeşini kaçırmıştı. Bir çocuğun yanmış kemikleri bir ateşin külleri arasında bulunmuş olmakla beraber kontun babası küçük oğlunun öldürüldüğüne inanmamıştı ve oğlu Kont Di Luna'yı Azucena'yi arayıp bulmaya görevlendirmişti. "2. Sahne: Prensesin sarayÄ±nda bahÃ§e" Leonara kendinin de Monrico'ya aşık olduğunu sırdaşı olan İnes'e itiraf eder.(Leonara : ("Tacea la notte placida" - "The sakin gece sessizliğe bürünmüştü") ("Di tale amor" - "Kelimelerin çok anlatabileceği bir aşk"). İki kadın sahneden ayrılınca Kont Di Luna rakibi Manrico'nun uzaktan sesini duyar.("Deserto sulla terra" - "Bu dünyada terkedilmiş tek kaldım"). Leonara karanlıkta Di Luna'yı sevdiği Manrico sanıp kollarına atılır. Bu sırada Manrico bahçeye girmektedir. Kont Manrico'nun idama mahkûm edilmiş eski bir düşmanı olduğunu anlar. Onu kendiyle kılıçla düello edip çarpışmaya zorlar. Leonara onların arasına girmeye çalışır ama düelloyu durdurmayı başaramaz. (Üçlü: "Di geloso amor sprezzato" - "Kıskanç sevginin ateşi" ). "1. Sahne: Çingenelerin kamp yapma alanı" Manrico, annesi Azucena'nın yatağı önünde oturmaktadır. Çingeneler "Ors Korosu'nu söylerler (Koro: Vedi le fosche notturne" - "Bak! Bitmez gökte karanlık gece elbiselerini çıkartmakta.") Azucena Kont tarafından meydan ateşinde yaktırılıp idam edilen Çingene kadının kızıdır ve yaşı ilerlemesine rağmen hâlâ annesinin intikamını almak istemektedir. (Arya: "Stride la vampa" - "Alevler gürleyerek yanmakta!"). Çingeneler kamp yaptıkları alandan ayrılmaya hazırlanırlar. Azucena Manrico'ya onu ailesinden çaldığını ve eski kontun en küçük oğlunu yakıp öldürmek istemekteyken fikrinden cayıp kendi çocuğunu ateşe atıp öldürdüğünü itiraf eder. (Aria: "Condotta ell'era in ceppi" - "Onu zincirlere bağlayıp sürükleyip götürdüler"). Manrico Azucena'nın öz oğlu olmamasına rağmen, Azucena'nin kendine çok sadakatla baktığını ve çok anne şefkati gösterdiğini bilerek onu öz annesi olarak kabul etmiştir. Manrico Azucena'ya düelloda Di Luna'yı yendiğini, fakat gizemli bir gücün kendini kontu öldürmekten vazgeçirdiğini anlatır. (Duet: "Mal reggendo" - "Benim öfkeli saldırılarına karşı çok aciz kaldı"). Bir haberci gelir ve Manrico'nun öldüğüne inanan Leonara'nın dünyadan el eteğini çekip rahibe olmaya karar verdiğini ve rahibe peçesini takıp manastıra girme töreninin o akşam yapılacağını bildirir. Azucena oğlunun bu zayıf durumuyla yanından ayrılmamasını ister. ("Ferma! Son io che parlo a te!"- "Sana konuşmam gerek"). Fakat Manrico sevgilisi Leonara'yı bu kararından caydırmak üzere hemen oradan ayrılır. "2. Sahne: Manastırın önünde" Di Luna ve etrafındakiler Leonara'yı kaçırma niyetiyle oraya gelmişlerdir. Kont ona olan aşkını ilan eden şarkılara başlar. (Aria: "Il balen del suo sorriso" - "Gülüşünün ışığı") ve ( :"Per me ora fatale"- "Hayatımın ölümcül saati"). Leonara ve rahibeler sırayla yürüyüp manastırdan çıkarlar. Fakat Manrico, Di Luna'nın kadını kaçırma planına engel olur ve Leonara ile birlikte ikisi kaçarlar. "1. Sahne: Di Luna'nın çadırı" (Koro: "Or co' dadi ma fra poco" - "Şimdi zar atıp kumar oynarız") Di Luna'nın askerleri ellerine geçirdikleri Azucena'yı getirirler. Ferrando kadını tanımıştır. Di Luna onun ateşte yakılarak öldürülüp idam edilmesi için adlî hüküm verir. "2. Sahne: Åžatoda bir oda" Leonara ve Manrico hayatlarını birleştirmeye karar verirler (Manrico: "Ah si, ben mio coll'essere" / "Evet sevgilim senin olmak için"). Tam birbiriyle evlilik yeminlerini vermekte iken, Manrica'nın yoldaşı gelir ve Azucena'nın meydan ateşinde yakılıp idam edileceği haberini getirir. Manrico hemen ona yardım etmek için ayrılır.(Stretta: "Di quella pira l'orrendo foco"- "O ateşin korkunç alevleri") Leonora ise bayılıp yere yığılır. "1. Sahne: Şatonun zindanı önünde" Di Luna tarafından yakalanıp tutuklanmış olan Manrico'yu Leonara kurtarmaya çalışmaktadır. (Leonara: "D'amor sull'ali rosee" - "Aşkın gülden kanatları üzerinde"). (, Leonoro, Koro: "Miserere" - "Allahım, sen kurtar"). Leonara Manrico'yu af etmesi için Di Luna'ya yalvarır; sevgilisinin yerine kendini tutuklamasını tercih ettiğini söyler. Kont'a eğer Manrico'yu affederse kendisinin olacağına söz verir. Fakat Di Luna'nın kendi vücuduna sahip olmasından önce ölmek için gizlice yüzüğü içinde sakladığı zehiri içer. (Leonara, Di Luna ikili: "Mira, d'acerbe lagrime" - "Bak, acı gözyaşları döktüğümü gör") "2. Sahne: Zindanda" Manrico ve Azucena zindanda idam için tutukludurlar. Manrico düşünceleri dağlarda olan mesut günlerine gitmiş olan Azucena'yı avutmaya çalışır.(Manrico ve Azucena ikili: "Ai nostri monti ritorneremo" - "Tekrar dağlarımıza döneceğiz"). Sonunda çingene kadın uykuya dalar. Leonara Manrico'yu ziyarete gelir. Ona serbest bırakıldığını ve zindandan hemen ayrılıp gitmesini söyler. Fakat Manciro Leonora'nın kendiyle gelemeyeceğini öğrenince zindandan ayrılmayı kabul etmez. Leonara'nın kendine ihanet ettiğini sanır. Fakat sonunda onun Manrico'ya ihanet etmemek için Leonara'nın zehir aldığını anlar. Leonara zehirlenmiş olarak sancılarla Manrico'nun kolları arasında ölmekte iken bir başka kişiyle evlenmek yerine ölümü tercih ettiğini açıklar. (Dörtlü: "Prima che d'altri vivere" - "Baskasının olarak yaşayacağıma"). Kont zindana gelince Leonara'yı rakibinin kolları arasında ölmüş bulur. Manrico'nun hemen idam edilmesini emreder. Azucena kalmıştır ve Di Luna ona idam edilmiş Manrico'nun cesedini gösterir. Azucena bir zafer haykırışı ile ölmüş annesine bağırır (Azucena: "Egli era tuo fratello!" - "O senin kardeşindi. Anne senin intikamını aldım!" ). Bunun anlamına eren Kont ise büyük bir üzüntüye düşer. (Di Luna:"E vivo ancor!" - "Ama benim hayata devam etmem gerek!"). Not: "Kat:" ses kayıt şirketinin verdiği katalog numarası; "ASIN" amazon.com ürün referans numarası. II.Perde Gabriella Besanzoni "Stride la vampa" aryasÄ± (1920): 1982 NBA Seçmeleri 1982 NBA Seçmeleri, 29 Haziran 1982'de New York'ta bulunan Madison Square Garden'da yapılmıştır. 10 turdan oluşan draft sonucu toplamda 225 oyuncu seçilmiştir. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. 1983 NBA Seçmeleri 1983 NBA Seçmeleri, 28 Haziran 1983'te New York'ta yapılmıştır. 10 turdan oluşan draft sonucu 23 takım toplamda 226 oyuncu seçmiştir. Bu seçmelerde seçilen iki oyuncu daha sonra basketbolun önemli koçlarından olmuştur. Sidney Lowe, North Carolina State University'yi çalıştırırken, Doc Rivers Boston Celtics'te görev almaktadır. Rivers, Celtics ile 2008 yılında NBA Şampiyonluğu kazanmıştır. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Güçlükonak Katliamı Güçlükonak Katliamı, 15 Ocak 1996 tarihinde Şırnak'ın Güçlükonak ilçesinde 11 köylünün bir minibüs içerisinde kurşunlanıp, yakılmasıyla sonuçlanmış katliam. Genelkurmay Başkanlığı katliamın PKK tarafından gerçekleştirdiğini duyurmuş, Ancak bazı sivil toplum kuruluşu yetkilileri, aydın ve sanatçılar bölgede yaptığı incelemeler sonucu olayın devlet güçlerince gerçekleştirildiği iddia etmiş, katliam kurbanlarının yakınlarıyla beraber olayı yargıya taşımışlardır. Fakat açılan davaların hiçbirinden sonuç alınamamıştır. Olaydan 13 yıl sonra dönemin devlet bakanı Adnan Ekmen'in olayın PKK değil JİTEM tarafından yapıldığını iddia etmiştir. PKK; 1995 genel seçimlerinden yaklaşık bir hafta önce, 15 Aralık 1995 tarihinde tek taraflı ateşkes ilan etmişti. 12 Ocak 1996 gününde Şırnak’ın Güçlükonak ilçesine bağlı Gêrê (Çevrimli) ve Yatağan köylerine baskın yapan askerler, Abdullah İlhan, Ahmet Kaya, Ali Nas, Neytullah İlhan, Halit Kaya ve Ramazan Oruç isimli eski korucuları PKK’ya yardım ettikleri iddiasıyla gözaltına aldı. Gözaltına alınan köylüler, Taşkonak Jandarma Taburu’na götürüldü. 15 Ocak gününe gelindiğinde Koçyurdu köyü korucularından Hamit Yılmaz, Abdulhalim Yılmaz, Mehmet Öner ve Lokman Özdemir , "görev var" denilerek Ramazan Nas’a ait olan bir minibüs vasıtasıyla aynı tabura götürüldü. Görev için götürülen korucular ve gözaltına alınmış olan köylüler, Taşkonak Taburu’nda, 56 AH 320 plakalı minibüse bindirilerek yola çıkarıldı. Minibüs tabur ile Koçyurdu köyü arasında gelince silahlı bir grup tarafından durduruldu. 11 köylü kimliği belirlenemeyen bu kişilerce kurşun yağmuruna tutuldu ve ardından yakılarak katledildi. Olayın hemen ardından Genelkurmay Başkanlığı, gazetecileri özel uçakla Güçlükonak'a taşıdı. Burada Genelkurmay adına açıklama yapan Albay Kalelioğlu olayın bir PKK eylemi olduğunu ilân etti ve PKK'nın ilan ettiği tek taraflı ateşkesi bozduğunu duyurdu. PKK ise bir gün sonra ilgilerinin olmadığını kesin bir dille açıkladı. Katliam kurbanlarının aileleri de Şırnak'a gelen basın mensuplarına Kürtçe olarak yakınlarını PKK'nın değil askerin öldürdüğünü söylediler. Olay için İstanbul'da toplanan "Barış İçin Bir Araya Çalışma Grubu"nun çağrısı ile çeşitli sivil toplum kuruluşlarının üyelerinden oluşan bağımsız bir heyet kuruldu. Araştırma grubu önce 12 Şubat 1996'da Diyarbakır Olağanüstü Hâl Bölge Valisi ile görüştü, ardından da Güçlükonak'a gitti. Heyet olay yerinde incelemeler yaptı ölenlerin yakınları ve bölgede yaşayanların bilgisine başvurdu. Katliamdan son anda kurtulan 12. kişi olay ve nasıl işkence gördüğü konusunda bilgi verdi. Barış İçin Bir Araya Çalışma Grubu yaptığı araştırmalar sonucu 16 Şubat 1996 tarihinde bir basın açıklaması düzenledi. Açıklamaya göre olay şöyle gerçekleşmiştir: Eskiden köy koruculuğu görevinde bulunan 6 kişi yakınları dağda olduğu iddiası ile gözaltına alınarak Taşkonak'ta bulunan Jandarma Karakoluna götürüldü. 6 kişi burada işkenceyle sorgulanarak öldürüldü. 15 Ocak tarihinde karakoldan Koçyurdu köyüne telefon eden Jandarma gözaltına alınanların serbest bırakılacağını, onları almak için bir minibüs getirilmesini istedi. Bu durumdan şüphelenen 4 köy korucusu şoförü yalnız bırakmamak için onunla birlikte karakola gittiler. Araç hareket edince bir helikopter minibüsü takip etmeye başladı. Şoförle beraber gelen 4 köy korucusu karakoldakiler için beklenmedik bir sürprizdi. Jandarmalar onları da ayrı odalara alıp öldürdüler. Daha sonra öldürülen 10 kişinin cansız bedenleri koltuklara bağlanıp başlarına çuval geçirildi, minibüs 2 jandarmanın kontrolünde yola çıktı. Taşkonak karakoluna posta götüren başka bir minibüs yolda karşılarına çıktı. Bu tuhaf görüntüye şahit olan posta minibüsü durmak istedi ama askerler tarafından engelledi. Bu sırada aynı yolu kullanan araçlar Koçyurdu Karakolunu tarafından durdurulmuş bekletiliyordu. Kısa bir süre sonra makineli tüfek sesleri ve üç patlama duyuldu. Olay yerine 2,5 kilometre uzaklıktaki Koçyurdu köyünün korucuları çatışma olduğu sanarak silahlarıyla gitmek istediler ancak karakol tarafından engelllendiler. Minibüsün yakıldığı esnada nehrin diğer yanında yer alan tepedeki gözetleme yerinde bulunan Mardin'e bağlı köy korucuları telsizle olaya müdahale etmek için izin istemiş ama olaya karışmamaları söylenmiştir. Genelkurmay tarafından olay yerine gelen gazetecilere 11 kişinin öldüğü söylenmesine rağmen ortada 10 yanmış ceset vardı. 11. kişinin yolu kesen özel timi fark edip kaçmaya çalışırken kurşunlara hedef olan minibüs şoförüne ait olduğu anlaşıldı. Yöre halkının da gördüğü helikopterde içindeki tim yola inmiş minibüs oraya gelince içinde bulunan jandarmalar inerek uzaklaşmış şoför başına gelecekleri anlayınca kaçmaya çalışsa da vurularak öldürülmüştü. Atılan roketler sonucu minibüsteki 10 ceset kömür hâline gelmişti. Fakat yanmış kişilere ait yanmamış kimliklerin ertesi gün ailelerine teslim edildiği belirlendi. Katliamı incelemek amacıyla Şırnak'a giden gazeteci Celal Başlangıç gördüğü manzarayı şöyle anlatıyor: Heyetin bölgeden ayrılmasından 2 gün sonra onlara tanıklık eden iki köylünün gözaltına alınarak işkence gördüğü haberi duyuldu. Bu konuda Diyarbakır Devlet Güvenlik Mahkemesi, Olağanüstü Hâl Bölge Valiliği ve Genelkurmay'a yapılan müracaatlardan netice alınamadı. 7 Mart 1996'da Barış İçin Bir Araya Çalışma Grubu'nun ikinci heyeti Diyarbakır'a gitti. 8 Mart'ta Koçyurdu köyüne geçtiler ve işkence gördüğü ileri sürülen iki tanığı buldular. İlk olarak önceki konuşmalarını reddeden "Biz sizinle hiç konuşmadık" diyen köylüler daha sonra korktukları için böyle yaptıklarını itiraf ettiler. Askerî yetkililerin yaptığı baskıya karşın, katliam kurbanlarının yakınları Avrupa İnsan Hakları Mahkemesi’nde tanıklık yapmayı kabul ettiler. 4 Nisan'da İstanbul'da yapılan basın toplantısına katılarak başvuru formlarını imzaladılar. Olayın üzerinden iki ay geçtiği halde hiçbir soruşturma yapılmadığın gören Barış İçin Bir Araya Çalışma Grubu 16 Nisan'da İstanbul Cumhuriyet Başsavcılığı'na Genelkurmay Başkanlığı aleyhinde toplu cinayete azmettirme ve haber alma özgürlüğüne müdahale iddiasıyla suç duyurusunda bulundu. Suç duyurusunda "katliamın sinirleri bozulmuş birkaç askerin yapamayacağı kadar büyük organizasyon gerektirdiği ve bölgede görev yapan bütün askerlerin komplonun parçası olarak emir komuta zinciri içinde hareket ettiği" savunuldu. Ancak bu girişimden de bir sonuç çıkmadı. Birkaç ay sonra dönemin Genelkurmay İkinci Başkanı Çevik Bir orduya hakaret edildiği gerekçesiyle dava açılması talebinde bulundu. 4. Ağır Ceza Mahkemesi'nde görülen davada İnsan Hakları Derneği İstanbul Şube Eski Başkanı Ercan Kanar, Petrol-İş Sendikası Eski Genel Başkanı Minür Ceylan ve Şanar Yurdatapan; “ordunun manevi şahsiyetini tahkir ve tezyif” suçlamasıyla yargılandı ve onar ay hapis cezasına mahkûm edildi. Ancak Yargıtay, "savcıya dilekçe vermenin aleni bir iş olmadığı" gerekçesiyle kararı bozdu. Tekrar yargılama günü sanıklar mahkeme kapısında ve medya mensuplarının karşısında tekrar aynı dilekçeyi dağıtarak yargılamanın yapılmasını ve olayın kendisini soruşturulmasını istedi. Ancak mahkeme sanıkların beraatine ve dosyanın kapatılmasına karar verdi. BBC'ye bu konuda bir demeç veren Şanar Yurdatapan aleyhinde de Orgeneral Hilmi Özkök imzalı bir dilekçeyle dava açıldı fakat bu dava da bir erteleme yasası kapsamına girerek ertelendi. Olayı "Korku Tapınağı" isimli kitabında anlatan gazeteci Celal Başlangıç da aynı maddeden yargılandı ve beraat etti. 12 Temmuz 1996 tarihinde Barış İçin Bir Araya Çalışma Grubu olayı Avrupa İnsan Hakları Mahkemesi'ne taşıdı. AİHM'de görülen dava sonucunda Türkiye "etkili soruşturma yürütmediği" için mahkûm edildi. Öldürülenlerin yakınlarının açtığı davada, 10 kişiye 15’er bin avro manevi tazminat verilmesi kararına varıldı. AİHM, Türkiye’yi İbrahim Kaya’ya 5160 Avro maddi tazminat ödenmeye mahkûm ederken, diğer sekiz kişiye de 3000'er Avro ödenmesine kararlaştırdı. 16 Güçlükonaklı son olarak 2000 yılında Ankara Cumhuriyet Başsavcılığı'na bir suç duyurusunda daha bulundular ancak bundan da hiçbir sonuç alınamadı. Dönemin İnsan Haklarından Sorumlu Devlet Bakanı Adnan Ekmen olaydan 13 yıl sonra "Yeni Aktüel" dergisine verdiği bir demeçte; katliamı PKK'nın değil JİTEM'in gerçekleştirdiğini savunmuştur. Ekmen, vücutları elbiseleri ve üzerlerindeki tüm malzemeler yanarak kül olan bu kişilerin tümünün kimliklerinin sapasağlam ve askerin elinde çıktığını ve görüştüğü bir korucubaşının da katliamı PKK'nın gerçeleştirmediği iddiasını doğruladığını belirtti. Ekmen, Güçlükonak Katliamının yaşanmasından bir gün sonra Avrupa Parlamentosu’nda Yeşiller Partisi ve sosyalistlerin verdiği bir karar tasarısının görüşülecek olmasına da vurgu yaptı. Karar tasarında PKK’nın ateşkesine Türkiye Devleti’nin ne cevap vereceği sorulacaktı. Türkiye; Avrupa Parlamentosu'na PKK'nın Güçlükonak Katliamı ile ateşkesin bozuluğunu öne sürmüştü. Adnan Ekmen, Ergenekon soruşturmasını yürüten savcılara çağrıda bulunarak isterlerse bildiklerini anlatacağını söylemiştir. 2009 Nisan ayında Ergenekon zanlısı Levent Göktaş'ın görev yaptığı dönemdeki bir devre arkadaşının savcılara ilettiği mektupta Güçlükonak Katliamı’nı Levent Göktaş’ın başında bulunduğu ekibin gerçekleştirdiği ve olayın PKK'nın üzerine yıkıldığı iddia edilmiştir. Diyarbakır Cumhuriyet Başsavcılığı dönemin bakanlarından Adnan Ekmen'in açıklamaları, İstanbul Cumhuriyet savcılarına gelen bir ihbar eden mektubu ve 1996 yılında olay üzerine araştırma yapan aydınların tekrar suç duyurusunda bulunması üzerine 2009 Nisan ayında Güçlükonak Katliamının tekrar soruşturulmasına karar verdi. Messier 95 Messier 95 (ayrıca "M95" veya "NGC 3351" olarak da bilinir) Aslan takımyıldızı yönünde yaklaşık 33 milyon ışık yılı uzaklıkta bulunan bir çubuklu sarmal gökada. Pierre Méchain tarafından 20 Mart 1781 tarihinde keşfedilmiş ve 4 gün sonra da Charles Messier kataloğuna eklemiştir. Gökadanın merkezi bölgesi halka şeklinde "circumnuclear" yıldız oluşum bölgesidir ve çapı yaklaşık olarak 2000 Iy (600 pc). M95, birkaç gökadayla birlikte Aslan takımyıldızı içinde M96 Grubu'nu oluşturur. Grupta ayrıca M96 ve M105 Messier nesneleri de bulunmaktadır. Turgut Tokaç Turgut Tokaç (d. 24 Nisan 1942, Çakmak, Ünye) Klasik Türk musikisi hocası, neyzen, bestekâr ve hekimdir. İstanbul Üniversitesi İstanbul Tıp Fakültesi'nden askeri tabip olarak mezun olduktan sonra Dahiliye (İç Hastalıkları) ihtisası yaptı. Çeşitli askeri ve sivil sağlık müesseselerinde görev yaptı. Emekli olduktan sonra Samsun'da serbest hekim olarak tıp mesleğini sürdürmektedir. İstanbul'daki eğitim hayatı esnasında neyzen ve bestekâr Halil Can başta olmak üzere, dönemin önde gelen müzisyenleri ile tanıştı. Halil Can'dan ney ve musiki nazariyatı konusunda çok faydalandı. Türkiye'nin her yanında yüzlerce musikiye bağlı kişiler yetiştirdi. Uzun süre görev yaptığı Samsun'da bu alanda önemli çalışmalar yaptı. Turgut Tokaç'ın çalışmaları sonucunda Samsun, Türkiye çapında klasik Türk musikisi alanında önemli merkezlerden biri durumuna geldi. Turgut Tokaç çocukları musikiye bağlı kişiler olarak yetişmişlerdir. Bombalı bir terör saldırısında hayatını kaybetmiş olan oğlu Ertuğrul Tokaç iyi bir klasik kemençe sanatçısı idi. Diğer oğlu Dr. Murat Salim Tokaç ise, çok tanınmış bir tanbûrî ve neyzendir. Çok sayıda beste çalışması olan Dr. Turgut Tokaç'ın bestelerinden TRT repertuvarında kayıtlı olanları aşağıdaki beş eserdir: Odilon Redon Daha çok Odilon Redon adıyla tanınan Bertrand-Jean Redon (20 Nisan 1840 - 6 Temmuz 1916) Fransa'nın Akitanya bölgesindeki Bordo şehrinde doğmuş sembolist bir ressam ve baskı ustasıydı. Bertrand-Jean Redon "Odilon" lâkabını annesi Odile'den almıştır. Redon erken yaşlarda resme başlamış, 10 yaşında ilkokulda katıldığı bir resim yarışmasında ödül almıştır. 15 yaşında resim öğrenimi görmeye başladıysa da babasının baskısıyla mimarlık eğitimine yönelmiştir. Paris Güzel Sanatlar Okulu (Ecole des Beaux Arts) sınavlarını geçememesi o dönem mimar olma planlarını sona erdirmiştir, yine de daha sonraları bu okulda hocası Jean-Léon Gerôme'la çalışmıştır. Bordo'ya döndüğünde heykelle uğraşan Redon burada Rodolphe Bresdin'den gravür ve taşbaskı eğitimi de almıştır. Bu sanat kariyeri 1870'te Fransa - Prusya savaşı sırasında orduya katılmasıyla sekteye uğrar. Savaş bittiğinde yeniden Paris'e taşınan Redon burada yoğun biçimde karakalem ve taşbaskıyla uğraşmıştır. Redon 1878'de Suların Koruyucu Ruhu isimli işiyle sanat çevrelerinde daha iyi tanınır, 1879'da Dans le Rêve isimli taşbaskı albümünü yayınlamıştır. Yine de 1884 yılına kadar Redon kısmen gözlerden uzak kalmıştır, ona tam anlamıyla saygınlık ve tanınırlık kazandıran olay Joris-Karl Huysmans'ın A rebours (Doğaya Karşı) isimli kült romanında bahsinin geçmesidir, romandaki sefih ve aristokrat bir karakter Redon'un çizimlerini satın alıp biriktirmektedir. 1890'larda Redon pastel ve yağlı boya kullanmaya başladı, hayatının kalan kısmında bu iki materyali tüm işlerinde baskın biçimde kullandı. 1899'da Nabis ile birlikte dönemin en güçlü sanat tüccarlarından Durand Ruel'in mekânında bir sergi açtı. 1903 yılında Légion d'honneur nişanı aldı. André Mellerio tarafından 1913'te gravür ve taşbaskılarından oluşan bir katalog yayınlandığında Redon'un ünü daha da yayıldı, aynı yıl New York Armory Show'da münferit bir sergisi yer aldı. 1923'te Mellerio, Odilon Redon: Peintre Dessinateur et Graveur isimli Redon'un işlerinden oluşan arşivi yayınladı. Mellerio'nun Redon'la ilgili yayınları bugün Şikago Sanat Enstitüsü'ndeki (Art Institute of Chicago) Ryerson & Burnham kütüphanelerinde bulunmaktadır. 2005 yılında Moder Sanat Müzesi (Museum of Modern Art) "Görünenin Ötesinde" isimli Redon'un yapıtlarından oluşan bir sergi açtı. Sergide, 100 tablo, çizimler, gravürler ve Ian Woodner aile koleksiyonundan kitaplar yer aldı. Huysmans Redon'un yapıtlarındaki gizem ve davetkârlığı şu sözlerle anlatır: "Bunlar Odilon Redon imzası taşıyan resimlerdi. Cilalanmamış armut ağacından, köşeleri altın yaldızlı çerçevelerin içinde akla hayale gelmeyecek görüntüler taşıyorlardı: Bir fincanın üzerinde dinlenen Merovenj stili bir kafa, elinde bir gülle taşıyan ve bir Budist rahibi ya da bir hatibi andıran sakallı adam, vücudunun orta yerinde bir insan yüzü bulunan örümcek. Sonra, sıradışı düşlerin terörünü derinlemesine kazan karakalem çizimler vardı. şurada devasa bir ölüm, göz kırpan melankolik gözkapakları, diğer yanda kirli ve kasvetli bir gökyüzünün altında, kuru, bozunmuş bir manzara, yanmış bir ova, bulutlara püsküren volkanlar, bazen bu imgeler bilimkurgu havasında distopyaları andırıyor bazen de buzullar, tarihöncesi bitkiler, tuhaf kayalarla tam tersi ilkel zamanları çağrıştırıyordu. Mamutlar ve dinozorlar yaşasalardı modern görünümleri nasıl olurdu bu çizimlerden tahayyül edebiliyordunuz. Bu çizimler kesinlikle sınıflandırılamazdı, resim sanatının sınırlarının dışındaydılar, olağanüstüydüler ve çok özel bir çeşit hastalığın, hezeyanın ürünleriydiler." Redon da işlerini sınıflandırılamaz, kategorize edilemez bir konumda görüyordu; "Benim çizimlerim esin vermek içindir, tanımlanmak için değil. Tıpkı müzik gibi, bizi muğlak bir diyara, tanımlanamaz bir platforma taşırlar." Redon'un yapıtları en içerlek duygularını ve ruh halini yansıtır. "Görüneni görünmeyenin hizmetine sunmak" istemiştir, grotesk, tuhaf yaratıklar resimlerini doldurur, aklındaki hayaletleri günışığına çıkartmak istemiştir. Redon'un esin kaynakları ve yapıtlarının ardındaki güç A Soi-méme (Kendim için) adıyla yayınlanan günlüğünde görülebilir. Yapıtlarını oluştururken geçtiği süreci en iyi kendisi tarif eder; "Bir egzersiz olarak genellikle objeyi tesadüflere en az fırsatı vererek çizmeye başlarım, günün sonuna doğru bu kısıtlanmış görünüm beni mutsuz etmeye başlar, ikinci gün büyük bir susamışlıkla hayal gücünün tüm kaynaklarını devreye sokarım, şekillerin yeniden canlanışıyla tatmin olur, yatışırım." 3. Türkiye Hükûmeti 3. Türkiye Hükûmeti, 22 Kasım 1924 – 3 Mart 1925 tarihleri arasında görev yaptı. "Fethi Okyar Hükûmeti" olarak bilinir. Canavar (anlam ayrımı) Canavar "canlı, mahlûk" anlamlarına gelen Farsça kökenli sözcük. Canavar ayrıca aşağıdaki anlamlara gelebilir; Peyami GÃ¼rel Peyami Gürel (d. 11 Nisan 1959, İstanbul), Türk ressamdır. 11 Nisan 1959 yılında İstanbul’da doğdu. Orta ve Lise eğitimini İstanbul Erkek Lisesinde yaptı. 1977 yılında İstanbul Üniversitesi İktisat Fakültesine girdi. 12 Eylül dönemindeki siyasi çalkantılar nedeniyle yarım kalan eğitiminin ardından sanat ve felsefe üzerine araştırmalarına yoğunlaştı. 1984 yılında evlenen sanatçı ailesine ait iş yerinde babasıyla birlikte çalışmaya başladı. Ancak bu fazla uzun sürmedi. 1986-1988 arasında kayınbiraderi ile turistik bir mağazanın işletmeciliğini yürüttü. Ticaret hayatı ile birlikte araştırma ve deneysel çalışmalarına bir taraftan devam eden sanatçı, 1988 yılında bütün bu süreçlere bir nokta koyarak, eşinin de desteğiyle kendi atölye ve galerisini kurdu. Bu çalışmalar 1993 yılında kapsamlı bir yapıya kavuştu ve eğitim programları, sergiler ve proje organizasyonları düzenleyen bir merkez haline geldi. Resmin yanı sıra, özellikle geleneksel sanat ve sanatçılarına kapısını açan merkez o dönem için önemli bir boşluğu doldurmuş oldu. 1996-1997 döneminde geleneksel sanatların topluma sevdirilmesi amacıyla canlı olarak yayınlanan haftalık bir TV programı hazırlayıp sundu. Bir dönem Beyoğlu Belediyesi ve Ülker şirketler grubunun sanat danışmanlığını yürüten sanatçı, yanı sıra İstanbul Büyükşehir Belediyesi Taksim Sanat Galerisinde 1995 yılından bu yana jüri üyesi olarak görev yapmaktadır. Multimedya ve grafik tasarım alanında seçkin yapımlarda da imzası bulunan sanatçının yurt içinde ve yurt dışında birçok koleksiyonda eserleri bulunmaktadır. Halen, İstanbul Sanat Evi adıyla kurduğu bu merkezin yöneticiliğini yapan sanatçı, resim çalışmalarının yanı sıra, geleneksel sanatlarımızdan ebru,hat, minyatür,tezhip gibi dallarda araştırmalar yaparak bu alanlarda da özgün ürünler vermiştir. Sanat kariyeri boyunca seyrek olarak kişisel sergi düzenlemeyi kendisine ilke edinmiş ve aynı şekilde az sayıda karma sergiye katılmıştır. Sanat ifadesi daha çok ontolojik, varoluşsal boyutlarla ilişkilidir. Kadim geleneklerden beslenmeyi çok önemseyen sanatçı, çağdaş bir tavır içinde resim yapmayı sürdürmektedir. 4. Türkiye Hükûmeti 4. Türkiye Hükûmeti, 3 Mart 1925 - 1 Kasım 1927 tarihleri arasında görev yaptı. "Üçüncü İnönü Hükûmeti" olarak bilinir. M96 Grubu M96 Grubu (ayrıca "Aslan I Grubu" olarak da bilinir) Aslan takımyıldızında bulunan gökada kümesi. Bu grup üç Messier nesnesi dahil olmak üzere 8 ile 24 arasında gökada içerir. Bu grup da pek çok gökada kümesi gibi Başak süperkümesi (yani Yerel süperküme) içindedir.. Aslan üçlüsü, M65, M66, ve NGC 3628 sarmal gökadalarını içerir, fiziksel olarak M96 grubuna yakın bir bölgededir. Uçan Hollandalı (opera) Uçan Hollandalı (orijinal Almanca adı: "Der fliegende Holländer") liberetto ve müzik bestesi Richard Wagner tarafından hazırlanmış. üç perdelik bir operadır. Liberetto Richard Wagner tarafından, Heinrich Heine'nin 1834 tarihli eski bir efsanenin hiciv nitelikli olarak yeniden söylemesinden uyarlanmıştır. Uçan Hollandalı efsane hikâyesi kıyamet gününe kadar ilahi güçler tarafından denizlerde yelkenli gemi kullanmaya mahkûm edilmiş olan bir Hollandalı gemi kaptanı hakkındadır. Wagner'in bu operada işlediği ana tema aşk ile insanların kendilerini kurtarabilmeleri hakkındadır. Opera'nın prömiyeri 2 Ocak 1843 Semper Oper, Dresden'de yapılmış ve bu sahnelemede orkestra şefi görevini de Richard Wagner yüklenmiştir. Türkiye'de 1961'de Ankara Devlet Opera ve Balesi'nin Ankara Opera Sahnesi'nde ilk defa sahnelenmiÅŸtir. Bu eserde de sonradan Wagner'in opera stilini belirleyen ve devamlı olarak kullandığı içinde birçok "laitmotif" bulunan opera stilinin ilk belirtileri görülmektedir. Laitmotifler üvertür ile ortaya çıkartılmaktadır ve bunlar okyanus veya fırtana motifi, Hollandalı motifi ve Senta motifidir. Bu eserinde Wagner daha sonradan kullanacağı blok halinde perde sistemi yani her perdenin baştan sona kadar tek bir beste olarak kurulması stilini daha kullanmamakta ve eserde belirgin aryalar ve diğer belirgin opera müzik parçaları bulunmaktadır. Fakat Wagner Uçan Hollandalı eserinde tekdüzelik sağlamak için perdeler arasında entraktların uygulanmamasını istemiştir ve birçok opera evi, yapımlarında bu direktife uymaktadır. Fakat yine de modern yapımlarda ayrı ayrı aralarında antraktlar bulunan üç perde sistemini uygulayan opera evleri bulunmaktadır. Norveç asıllı yelkenli gemisiyle kendi ana limanına dönme seferini yapmakta iken, Kaptan "Daland" fırtına dolayısıyla sığınacak korunaklı bir koyda barınmaktadır. Gemiyi dumencinin nöbetine bırakarak kendisi ve nöbette olmayan tayfalar güverteden ayrılmışlardır (Dümenci: "Uzak denizlerde fırtana ve kıyamet rüzgar ile) Dümenci uykuya dalar. Geminin çok gerisinden diğer bir yelkenli gemi hayalet gibi ortaya çıkar. Yüksek dalgalar tarafından Daland'ın gemisine bordalanır ve borda demirleri ile iki gemi birbirlerine bağlanır. Görünmeyen tayfalar yelkenleri sararlar. Hep siyah giysiler giymiş yüzünün etrafı kalın siyah sakallı ve gayet soluk simalı yabancı kaptan karaya çıkar. Kötü şansına sızlanır. (Yabancı kaptan: "Zaman geldi ve tekrar yedi yıl geçti.") Verdiği kutsal andına uymadığı için, hayalet geminin hayalet Yabancı kaptanı, ilahi güçler tarafından lanetlenmiş ve denizlerde ebediyete kadar seyahat etmeye mahkûm edilmiştir. Bir melek kendini bu lanetlemeden nasıl kurabileceğini kendine bildirmiştir. Her yedi yıl bitmez seyahatinden sonra yüksek dalgalar kendini sahile atacaklardır; bu sırada kendini hiç aldatmayacak bir kadın bulup onunla evlenebilirse lanetlemenin uygulaması sona erecektir. Daland yabancı kaptanı ziyaret eder. Yabancı Daland'ın Senta adında evlenmemiş genç bir kızı olduğunu öğrenmiştir; onunla evlenmeyi istediğini bildirir ve karşılık olarak Daland'ya hazine vermeyi teklif eder. Yabancı'nın altın hazine teklifi ile inandırılan Daland kızı için bu evlenme teklifini kabul eder. Birden elverişli bir güney rüzgarı çıkar ve Daland'ın tayfaları sevinçle dümenci ve koro şarkısını tekrar ederler. Bu rüzgar sayesinde her iki gemi de yelken açıp barınak limandan ayrılır. Daland'in evinde bir grup genç kız hem yün iplik eğirmekte hem de şarkı söylemektedirler. (Koro: "İplik eğir, iplik eğir, güzel kiz") Daland'in kızı Senta odanın duvarında asılı olan "Uçan Hollandalı" efsanesinin resmine bakmakta ve onu kurtarma hayalleri kurmaktadır. Dadısının isteklerinin aksine olarak Hollandalı'nın hikâyesini anlatan şarkıyı (Hollandalı leit motifine göre bestelenmiş bir balladı) arkadaşlarına şarkıyla anlatır. Nasıl onun ant içmesini Şeytan'in duyduğunu ve bu andına uymaması halinde onun Şeytanin emirlerine uyması gerektiğini açıklar. Senta sadakati ile hayalet Hollandalı'yı lanetten kurtarabileceğini herkese bildirir. Senta'nin eski erkek arkadaşı olan avcı Erik gelir ve Senta'nın dediklerini duyar. Diğer kızlar ayrılırlar. Senta'yı hala seven Erik kızı uyarmaya çalışır. Daland'ın denizden çok gizemli bir yabancı ile döndüğünü ve yabancının Senta'yla birlikte ayrılıp gittiğini rüyasında gördüğünü ona hikâye eder. Genç kız bunu sevinçle dinlemiştir ve Erik umutsuzlukla oradan ayrılır. Daland denizden yabancı ile birlikte gelir. Yabancı ve Senta birbirlerine hiç sessizce bakakalmışlardır. Kızı Daland'ın orada bulunduğundan sanki habersizdir. Daland yabancı misafiri kızının nişanlısı olarak tanıtınca bile kız babasına aldırmaz. Perdenin sonundaki Yabancı kaptan ve Senta ikili şarkısıyla; Senta ölümüne kadar yabancıya sadık kalacağına ant içer. Sonra o akşam için Daland'ın tayfaları, acayip gemideki tayfalarına birlikte eğlenmeleri için Daland'in gemisine gelmeleri için davet gönderirler; fakat bu davet beyhudedir davete hiç kimse gelmez. Kızlar davetten ayrılırlar. Yabancı'nın yelkenli gemisinde hayalet şekilde tayfaların çalıştıkları görülür. Daland'ın tayfaları da korkup ayrılırlar. Senta gelir ve arkasından Erik onu takip eder. Erik Senta'ya eskiden kendini sevdiğini ve kendine bağlılık için yemin verdiğini ve bundan ayrılmasından kendine çok üzüntü çektirdiğini hatırlatır. Bu konuşmalara kulak olan Yabancı kaptan bu lafları duyunca çok büyük bir yesise düşer ve kendisinin artık ebediyete kadar denizlerde hayalet gemisiyle yüzüp kaybolacağını birden kabullenir. Yabancı tayfaları çağırır ve Senta'ya kendinin nasıl lanetlendiğini anlatır. Kendinin lanetli bir kişi olduğunu ve efsanevi "Uçan Hollandalı"nın kendisi olduğunu ifşa eder. Böylece Daland ve Daland'ın tayfalarını şaşkınlık ve dehşet içinde bırakarak, gemisiyle yeniden ebediyen denizlere açılmak üzere rıhtımdan ayrılır. Uçan Hollandalı kaptan gemisiyle ayrılır ayrılmaz, Senta rıhtıma yetişir. Kendinin Yabancı kaptana ölünceye kadar sadık kalacağını tekrar açıklayarak kendini denize atar. Bu Uçan Hollandalı'yı lanetlemeden kurtaran hareket olmuştur. Hayalet gemi ufuktan kaybolur. Senta ve Uçan Hollandalı'nın birlikte semaya çıktıkları görülür. Not: "Kat:" ses kayıtcı şirket tarafından kullanılan katalog numarası; "ASIN" amazon.com ürün referans numarası. Fringe bölümleri listesi Bu liste bilim-kurgu dizisi olan Fringe'nin bölüm listesidir. Dizinin ilk bölümü Fox'ta 9 Eylül 2008'de yayınlanmıştır. Dizinin ilk sezonunda 20 bölüm bulunmaktadır. Dizide FBI ajanı Olivia Dunham, üstün zekalı çılgın bilim adamı Walter Bishop ve oğlu Peter Bishop'ın esrarengiz olayları bilimi kullanarak çözmesi anlatılmaktadır. 12 Mayıs 2009 tarihine kadar 20 bölümü yayınlanmıştır. İkinci sezonunda ise 22 bölüm olacağı duyurulmuştur. İntikam Peşinde (film, 2007) İntikam Peşinde (İngilizce özgün adı: Straightheads) 2007 yılında, Dan Reed tarafından kaleme alınmış ve yönetilmiş bir gerilim filmidir. Baş rollerde Gillian Anderson ve Danny Dyer oynamaktadır. Film, Internet Movie Database sitesindeki oylamada 10,0 üzerinden 5,7 puan, Sinemalar.com sitesindeki oylamada 10,0 üzerinden 4,5 puan almıştır. Alice(Gillian Anderson) ve Adam(Danny Dyer) parti için ormanlık alandaki bir köşke giderler. Çift partinin ardından, evlerine dönerken yolda çarptıkları bir geyik için durmak zorunda kalırlar. Bu esnada yolda karşılaştıkları bir diğer araç çiftin yakınına gelip park eder. Araçtan çıkan dört kişi önce Adam'ı yaralar daha sonra da kaçmak isteyen Alice'e tacizde bulunur. Yaklaşık bir ay sonra çift yaşadıklarının öcünü almak için aynı ormanlık alandaki, Alice'in ölen babasının evine yerleşirler. Çift, Adam'ın kablosuz güvenlik sistemleri üzerine çalışmasından faydalanarak intikam planları yapmaya başlar. Film İngiltere'de 27 Nisan 2007' de gösterime girerken, Türkiye sinemalarında 20 Temmuz 2007 tarihinde gösterime girdi. Her ne kadar film müzikleri piyasaya sürülmese de, aşağıdaki müzikler filmle ilişkilendirilmiştir: Portekiz Sömürge Savaşları Portekiz Sömürge Savaşları (), aynı zamanda Denizaşırı Savaş (Portekizcesi: "Guerra do Ultramar") ve Kurtuluş Savaşı (Portekizcesi: "Guerra de Libertação") olarak da bilinir, Portekiz Ordusuyla Portekiz’in Afrika’daki sömürgeleri arasında 1961-1974 yılları arasındaki savaşların adı. Soğuk Savaş döneminde Afrika kıtasındaki belirleyici ideoloji ve silahlı çatışmalardır. Portekiz, diğer Avrupa uluslarının aksine 1950 ve 1960’lı yıllarda Afrika’daki sömürgelerini bırakmamıştır. 1960’lı yıllarda sayısız silahlı kurtuluş örgütü ülkelerdeki komünist hareketin de gelişmesiyle bağımsızlık savaşı vermeye başlayacaktır. Bölgede ABD, Çin ve aparthayd yönetimindeki Güney Afrika desteğinde örgütlenen anti-komünist silahlı kuvvetlerle bağımsızlık yanlıları arasında iç savaşa varacak çatışmalar yaşanacaktır. Bölgedeki Portekiz’e karşı en belirgin kurtuluş savaşı veren ülkeler Angola, Mozambik ve Gine-Bissau olacaktır. Angola’da MPLA, Gine-Bissau’da PAIGC, Mozambik’de FRELIMO koordineli verdikleri silahlı mücadele karşısında Portekiz yönetimi zorlansa da öldürücü darbeyi 1974 yılında Lizbon’da gerçekleşen Karanfil Devrimi indirecektir. Portekiz Ordusu içerisinde örgütlenen "Movimento das Forças Armadas" (Silahlı Kuvvetler Hareketi) Afrika’da sürmekte olan kanlı sömürge savaşları ve Salazar yönetiminden genel olarak kamuoyunun rahatsızlığı nedeniyle halkı da arkasına alarak darbe yapmış ve devrim sürecini başlatmıştır. Ülkedeki siyasal yapıda çok önemli değişiklikler gerçekleştiren yeni yönetim sömürgelerde kalan askeri birlikleri hızla geri çekecek ve Afrika’daki sömürgelerde iktidar yerel örgütlere hızla bırakılacaktır. Nisan 1974'te Lizbon’da gerçekleşen Karanfil Devriminin sömürge savaşını sona erdirmesinin ardından sömürge ülkelerindeki yüzbinlerce Portekiz vatandaşı ülkeye geri dönmeye başlamış, askeri personelin yanı sıra değişik etnik kökenden Afrikalı-Portekiz dönmüştür. Bu devasa göçten sonra özellikle Angola ve Mozambik’de uzun yıllar sürecek olan iç savaşlar çıkmıştır. Eski sömürge ülkeleri bağımsızlıklarını ilan ettikten sonra ciddi sorunlarla karşılaşacak, ekonomik ve sosyal gerilemenin yanı sıra, yolsuzluk,yoksulluk, eşitsizlik ve merkezi planlama eksikliği bağımsızlık dönemi üzerine kurulan beklentileri yerine getirmeye engel olacaktır.Afrika’da ilk sömürge sahibi olan Avrupalı ülke olan Portekiz, sömürgelerini de en son terkeden ülke olacaktır. Eski sömürgelerdeki ülkeler olan Angola’da Agostinho Neto, Mozambik’de Samora Machel, Gine-Bissau’da ise Luis Cabral devlet başkanı olacaklardır. II. Dünya Savaşını izleyen dönemde dünyadaki iki süper güç olan ABD ve Sovyetler Birliği etki alanlarını genişletmek için mücadele etmekteydi. İki devlet de siyasi ve idelojik olarak kendisine yakın rejimleri desteklemekte, silahlı gruplara bu uğurda askeri, mali yardım yapmaktaydı. ABD Angola’da UPA adlı silahlı örgütü desteklemekteydi. Bu silahlı grup ise Kongo’da üslenmekte ve Angola’daki Portekizlilerle Afrikalılara saldırmaktaydı. Bu grubun gerçekleştirdiği katliamlara dair belge ve fotoğraflar Birleşmiş Milletlerde sergilenecek ve grup Portekiz tarafından 1961 yılında kınanacaktı. Dönemin ABD Başkanı Kennedy’nin katliamdan sonra Portekiz devlet başkanı Salazar’a bir mesaj yollayarak sömürgelerden çekilmesini söylediği iddia edilir. ABD’nin kendisini düşürmek üzere yaptığı darbe başarısız olunca Salazar iktidarını sağlamlaştırırken deniz aşırı sömürgelerde de asker sayısını artıracak ve diğer Portekiz sömürgelerinde olacağı gibi Angola’da da savaş çıkar. Bu dönemde 1955 yılında Endonezya’da yapılan Bandung Konferansında da sömürgelerin durumu gündeme getirilir. Bağımsızlıklarını yeni kazanmış veya kazanmak üzere olan birçok ülke süper güçlerden birine ya da diğerine yaslanmak durumunda bulur kendisini. Konferansta bu duruma alternatif üretilir. Bu durumdaki ülkelerin Üçüncü Dünya adı altında birleşerek sürmekte olan Soğuk Savaş ortamında bağımsızlıklarını korumaları öngörülür. Birlik sayesinde sömürgeci güçlerin etkisi azaltılacak, süper güçlerle olan diplomatik ilişkilerde de pazarlık şansı artacaktı. 1950’li yıllarda Portekiz Ordusu 1926 yılından beri iktidarda olan Salazar’ın kurduğu diktatörlük rejiminin açmazlarıyla boğuşmaktaydı. Bir yandan II. Dünya Savaşındaki Portekiz’in tarafsızlık politikası sürdürülmeye çalışılırken, diğer yandan rejim geniş sömürge topraklarının denetimini bırakmamak istemekteydi. Nazi Almanyasına savaş açmayan Portekiz, NATO örgütü kurulduktan sonra 1949 yılında buraya dahil olacak ve askeri yapılanma içinde yer alacaktır. NATO örgütünün temel noktası Batı Avrupa’da olacak olası bir Sovyet saldırısının geri püskürtülmesiyken, Portekiz’in önceliğinin sömürgelerde sürmekte olan gerilla savaşıyla mücadele olması bir çelişki yaratır. Portekiz’in NATO’a dahil olmasıyla beraber ordu içerisinde ABD ve NATO etkisi altında yeni bir komuta kademesi oluşmaya başlar. Bu kademenin Portekiz’de iktidarda bulunan rejimle arası açılmaya başlar. Bazılarına göre Salazar’a karşı düzenlenen Botelho Moniz darbesinin ardında da NATO ve ABD bulunmaktadır. NATO kademelerindeki komutanların ve ordudaki komutanların arasındaki koordinasyon eksikliği ileride kuvvet komutanlıkları arasında da kopukluğa sebep olacaktır. Angola’da silahlı mücadele 4 Şubat 1961 günü başlar. Çatışmaların yoğun olduğu bölge Zaire, Uige ve Cuanza arasındaki bölgeydi. ABD destekli UPA özerklik istemekteyken