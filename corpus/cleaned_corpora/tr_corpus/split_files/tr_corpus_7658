Turgut Özal cumhurbaşkanlığı, Yıldırım Akbulut başbakanlığı döneminde bir kararname çıkarılarak olağanüstü hal valilerine "kamu düzenini bozacağı ve halkın heyecanlanmasına sebep olacağı" düşünülen yayımları mahkeme kararı olmaksızın yasaklama ve toplatma yetkisi verilmiştir. Nisan 1991'de de Terörle Mücadele Kanunu kapsamında yeni yasaklar getirilerek çok sayıda gazeteci mahkûm edilmiştir. Türkiye Gazeteciler Cemiyetine göre 1990'lı yıllarda başta Ahmet Taner Kışlalı, Uğur Mumcu, Turan Dursun olmak üzere 37 gazeteci ve yazar faili meçhul cinayetlere kurban gitmiştir. Günümüzde bu cinayetlerin ve "Özgür Ülke" bombalaması gibi gazetelere yönelik saldırıların devlet eliyle düzenlendiği düşünülmektedir. Nisan 2017'de Fethullahçı Terör Örgütüne aidiyeti, iltisaki ve irtibatı olduğu gerekçesiyle bazı gazete ve dergilerin Milli Kütüphane'deki arşivlerine erişim süresiz olarak yasaklanmıştır. 7. ve 8. Türkiye Hükûmeti batılılaşma gerekçesiyle 2 Kasım 1934 tarihinden 6 Eylül 1936'ya kadar Türk müziğinin radyoda çalınmasını yasaklamıştır. Türk müziği yayınlarının radyodan kaldırılmasına gerekçe olarak bazı kaynaklar o tarihlerde Eyüp Musiki Derneği'nin diğer Batı müziği topluluklarının da yer aldığı bir etkinlikte Türk müziği ekibinin pespaye kıyafetler içinde bu konsere çıkılmasına Mustafa Kemal Atatürk'ün sinirlenerek "çağdaş bir ulusla böyle bir musiki icra ve sunuş anlayışının bağdaşmayacağı" düşüncesini beyan etmemesi ve ardından Türk müziği yasağı kararını aldığı düşünülmektedir. Bu sansür Sinan Çetin'in yönettiği "Mutlu Ol Bu Bir Emirdir" adlı 2008 yapımı kısa filmde mizahi bir dille eleştirilmiştir. Türkiye'de radyo, televizyon ve isteğe bağlı yayın hizmetleri sektörü günümüzde Radyo ve Televizyon Üst Kurulu (RTÜK) tarafından düzenlenip denetlenmektedir. RTÜK, Radyo ve Televizyonların Kuruluş ve Yayın Hizmetleri Hakkında Kanunun 8. maddesinde sıralanan yayın hizmeti ilkelerine aykırı yayın yapan medya hizmet sağlayıcı kuruluşlara idarî para cezaları verebilir. Ayrıca yayın durdurma, belirli bir yayın kuşağında RTÜK tarafından belirlenen "kamuya yararlı konularda" program yapma zorunluluğu, program yapımcısı veya sunucusunun program yapma veya sunmasının engellenmesi gibi idarî tedbir kararları uygulayabilir. Imgur Türkiye’de, yasadışı yollarla ilaç satışı yapmak isteyen bazı şahısların paylaşımları sebebiyle, i.imgur.com ise Çağlayan’daki İstanbul Adliyesi’nde DHKP-C üyesi iki kişi tarafından öldürülen Savcı Mehmet Selim Kiraz’ın fotoğrafları nedeniyle engellenmiştir. Gerekçe olarak Sağlık Bakanlığı Türkiye İlaç ve Tıbbi Cihaz Kurumu'nun (TİTCK) "14 Ekim 2017" tarihli, "61762938-000-E.205963" sayılı kararı gösterilmiş, ancak sosyal medya ve haber sitelerinde bu kararın öncesinde de sitenin engelli olduğuna dair paylaşımlar yapılmıştır. 2015 yılında kullanıcılar Imgur'a ""Ulaşmaya çalıştığınız internet sitesi İstanbul 1. Sulh Ceza Mahkemesi’nın 03.04.2015 tarihli 2015/1644 d. iş ve / sayılı kararı ile erişime engellenmiştir."" ibaresi ile erişememeye başladı. Engeli delmek isteyen kullanıcılar DNS değiştirerek siteye ulaşamadı bir süre Imgur tarafından sunulan 0imgur.com adresindeki alternatif sunucuyu kullanarak erişim sağlamaya devam ettiler daha sonraları kullanıcılar sadece VPN ile girebilmiştir. Erişimin engellenmesi ile ilgili Ankara 14. İdare Mahkemesinde Sağlık Bakanlığı ve Erişim Sağlayıcıları Birliği'ne karşı İfade Özgürlüğü Derneği'nden Bilgi Üniversitesi Hukuk Fakültesi Öğretim Üyesi Prof. Dr. Yaman Akdeniz ve insan hakları hukukçusu Kerem Altıparmak tarafından Anayasa'ya aykırı olduğu iddiası ile iptal davası açılmıştır. Akdeniz olayı şöyle açıklamıştır;"Her iki adresin kapatılmasına gerekçe resimlerin artık sitede olmadığını açtığımız davada mahkemeye iletmiştik fakat mahkeme bizi kale almadı ve davayı kaybettik. Daha sonra mahkemenin kararını istinafa taşıdık. Burada da erişim yasağına konu resimlerin artık sitede yer alamadığına dair Mart 2019'da bir dilekçe verdik ama istinaf aşamasında aylardır bir gelişme yok." Sitenin avukatı Güray Balıktay, dava sürecini şöyle açıklamıştır;"Imgur.com’a erişim engeli kararını veren kurumlar ile bir takım görüşmelerimiz oldu. Söz konusu ilaç satış gönderilerinin artık sitede olmadığını söyledik fakat kurum mahkeme kararı olmadan adım atamayacağını söyleyince Ekim ayının sonuna doğru dava açtık. Imgur'un erişime açılması da, mevcut erişim engeli yasağının kaldırılmasına ilişkin olarak açtığımız davada alınan yürütmeyi durdurma kararı sonucunda gerçekleşti. Henüz yargı aşaması devam etmekle birlikte, mahkeme 22 Ocak 2020’de, davalı kurum kararının yürütülmesinin durdurulmasına karar verdi. İlgili yürütmeyi durdurma kararı, davalı kurum tarafından hızlı ve özverili bir şekilde Erişim Sağlayıcıları Birliği'ne iletildi ve www.imgur.com alan adı üzerindeki erişim engeli, dava sonuçlanana kadar kaldırılmış oldu." 5 Şubat 2020 tarihi itibarıyla erişim engeli, dava sonuçlanana kadar kaldırıldı. e-Devlet'in Erişim Sağlayıcıları Birliği - Web Sitesi Erişim Engeli Sorgulama hizmeti aracılığıyla yapılan sorgularda kullanıcılar ""Sorguladığınız web adresine, an itibari ile mahkeme kararıyla konulmuş bir erişim engeli bulunmamaktadır"." ibaresiyle karşılaştı. Anayasa'ya aykırı olduğu iddiası ile açılan dava ise devam etmektedir. Van Gogh (opera) Van Gogh, Nevit Kodallı tarafından 1956’da bestelenmiş 5 tablodan olusan bir operadır. Librettosunu Orhan Asena, Aydın Gün ve Bülent Sokullu birlikte hazırlamıştır. Eserin ilk temsili 19 Şubat 1957’de Ankara Devlet Operası tarafından verildi. Bu bütünüyle sahnelenen ikinci Türk operası olma özelliğini taşır..(Birincisi, Ahmet Adnan Saygun’un Kerem’idir). Ünlü ressam Van Gogh’un yaşamını konu alır. Amerikalı yazar Irving Stone’un “"Lust For Life"” (1934) adlı romanından esinlenerek 1954-1956 arasında yaratıldı. Kodallı’nın ilk operasıdir. Beş tablodan oluşan eserin ilk temsili 19 Şubat 1957’de verildi. İlk temsilde eseri Ankara Devlet Operas’ında Aydın Gün sahneye koydu, Kodallı yönetti. Eser, Bakü’de de sahnelenmiştir. Eserin zamani 19. yuzyillar sonudur. Eserin ilk tablosu Van Gogh’un sevdiği kadınlar içinde evlenmeyi düşüneceği Ursula için gelmiş olduğu Londra’da Ursula’nın evinin önünde geçer. İkinci tablo Hollanda’nın Etten Kasabasındadır ve ressamı işinin başında çalışırken gösterir. Üçüncü tablo Fransa'daki Arles kasabasındadır. Van Gogh yükselen güneş ışığı altında heyecanla çalışmaktadır. Dördüncü tablo Madame Louis’nin genelevinin holünde geçer. Beşinci tablo, Van Gogh’un ölüm döşeğindedir. Gılgamış (opera) Gılgamış Operası, Nevit Kodallı tarafından 1963'te bestelenmiş dört perdelik dramatik opera. Sümer destan kahramanı Gılgamış’ı konu alır. Librettosunu Orhan Asena yazmıştır. 1954 yılında, Orhan Asena’nın Gılgamış Destanı’nı konu alan “"Tanrılar ve İnsanlar"” adlı oyununun müziğini yapan Kodallı, piyesi opera halinde yazmak istemiş ve Asena ile Kodallı’nın 1960'ta başladıkları çalışma sonucunda eser 1963'te son halini almıştır. Eser, ilk defa 27 Ocak 1964’te Ankara Devlet Opera ve Balesi tarafından sahnelendi. İlk sahnelenmede rejisörlüğü Cüneyt Gökçer üstlenmiştit. Eser, Mersin ve İstanbul’da da sahnelenmiştir . Uruk Kralı Gılgamış, dostu Enkidu’nun güzellik tanrıçası İştar tarafından öldürülmesi ile ölüm korkusuna kapılır ve ölümsüzlüğü bulmak için Udnapiştim’e gider. Ölümsüzlüğün ancak insanlığın yokolması pahasına gerçekleşeceğini öğrenince ölümsüzlükten vazgeçer. Karşılıksız bir aşkla bağlı olduğu İştar, sonunda aşkına karşılık verince tanrıların istemediği bu birliktelik Gılgamış’ın yüzünün yok edilmesi ile cezalandırılır. Kayserispor 2008-09 sezonu Veysel SarÄ± Veysel Sarı, (d. 25 Temmuz 1988, Beyoğlu), Antalyaspor takımında oynayan Türk millî futbolcudur. Veysel Sarı, 25 Temmuz 1988'de İstanbul'un Tophane semtinde Siirt kökenli bir ailenin dördüncü çocuğu olarak dünyaya geldi. Her futbolcu gibi mahalle arasında futbol oynamaya başlayan Veysel bir röportaj sırasında "Kola kutularıyla bile futbol oynardım. Tophane'nin küçük sahasında arkadaşlarla oynarken, Beyoğlu Yeniçarşı'nın antrenörü Rahmi Hoca beni görmüş, beğenmiş. "Kulübe gel" dedi." ifadelerinde bulunmuştur. O sırada 11 yaşında olan Veysel, babasının da rızasıyla futbola Beyoğlu Yeniçarşıspor'un altyapısında başladı. O dönemlerde Tophane'de oturan Veysel Sarı, Beyoğlu Yeniçarşı takımı antrenmanlarının Halıcıoğlu'nda yapılması nedeniyle her gün Tophane'den Şişhane'ye yürümüş oradan da Halıcıoğlu'na kadar otostop yaptığını açıklamıştır.Eğer kimse arabasına almaz ise yine yürümeye devam ettiğini söylemiştir. O dönemlerde Toprak sahada, çamurun içinde antrenman yapan ve forvet mevkiinde attığı gollerle dikkat çeken Veysel, takımdaki stoperlerin sakatlanmasıyla hocası Metin Kurt'un tercihiyle Haydarspor maçında stoper mevkiine geçirilmiştir. Veysel bu maçta etkili olmuş ve bu mevkiide oynamaya devam etmiştir. Bu takımda oynarken 15 yaşında arkadaşlarıyla yürürken dizinden vuruldu ve doktorlar "Artık yürüyemez." dedi. Ancak Veysel bu sözlerin üstüne başka bir doktora gitmek istediği söyledi ve doktor ise Mucize gibi bir şey, dizkapağına sanki hiçbir şey girmemiş gibi" demiştir. Veysel bu gelişmelerin üzerine 1,5 ay sonra sahalara dönmüş ve döndüğü maçta 3 gol birden atmıştır. 2007 senesinde ise İstanbul amatör liginde oynayan Dikilitaş Spor Kulübü'nün dikkatini çeken Sarı, Müjdat Yetkiner'in çalıştırdığı bu kulübe transfer oldu. O dönemlerde ailesi futbol oynamasını istemese hatta bir Eczacı kalfası olmasını istese de Veysel futbola devam etmiş ve ilk defa bir kulüpten para kazanmıştır. O dönemde hem Dikilitaş kulübüne giden Sarı, Beyoğlu Fındıklı Lisesi'nde de eğitimine devam etti. Defans'taki sağlam duruşuyla dikkat çeken Veysel, Bir sezon sonra Galatasaray'ın pilot takımı olan Beylerbeyi tarafından takip edildi ve amatör millî takımda gösterdiği performansla Sinan Vardar tarafından denenmeye çağrıldı. Veysel Beylerbeyi tarafından denenmeye çağrılmasına ise "Ben iyi bir futbolcuyum. Kendimi iyi hissediyorum. Denenmek istemiyorum" ifadelerinde bulunmuştur. Bu gelişmelerin ardından kulüp başkanı Siinan Vardar oyuncuyu aradı ve kendisiyle denenmeye almadan sözleşme imzalayacaklarını söyledi. O dönemde 2B'de yer alan Beylerbeyi, kadrosunda Cenk Ahmet Alkılıç, Anıl Karaer Fırat Kocaoğlu ve Uğur Demirok gibi Galatasaray A2 takımında forma giymiş oyuncuları kiralık olarak kadrosunda bulunduruyordu. Anlaşma gereği Galatasaray bu kulüpten istediği oyuncuyu bedelsiz olarak alabiliyordu. Veysel Sarı profesyonel kariyerinde ilk maçında Gaziosmanpaşa karşısında 31 Ağustos 2008'de "56" numaralı formasıyla ilk 11'de başladı. Bu maçta hocası Mustafa Reşit Akçay tarafından sağ bek mevkiinde oynayan Veysel, bir sonraki maçına ise Beykoz karşısında Türkiye Kupası'nda çıktı. Bu maçta yedek başlayan Veysel, 37. dakikada sakatlanan Mehmet Düz'ün yerine dahil oldu. Uzatmalara giden takımda 120 dakika oynayan Sarı, takımının 2-1 mağlup olmasını engel olamadı. Bu maçla birlikte savunmada Uğur Demirok ile vazgeçilmezlerden biri olan Veysel, takımın değişilmezi oldu. Mustafa Reşit Akçay'ın yollanmasıyla İlyas Tüfekçi'nin takımında zaman zaman ön libero mevkiinde forma giymiştir. O sezon ilk golünü ise 18 Ocak 2009'da sonradan girdiği Sarıyer maçında atmış ve takımının 4-3 galip gelmesinde büyük pay sahibi olmuştur. Bir sonraki golünü ise Pendikspor karşısında 22 Şubat 2009 tarihinde atan Sarı, başka gol atamamıştır. Bu takımda genç yaşına rağmen takımda kendine çabuk yer edinem Sarı, 34 2. Lig karşılaşmasında 2 gol kaydetmiş 1 tane de Türkiye Kupası maçına çıkmıştır. Sezon sonunda ise takımı küme düşerken bazı oyuncular Galatasaray A2 takımına alınırken Veysel ise bu takımda kalmış ve birçok kulübün dikkatini çekmiştir. Beylerbeyi Spor Kulübü'ndeki başarısı sayesinde birçok 1. Lig ve Süper Lig ekibinin transfer listesine giren Veysel, kulüp başkanı Sinan Vardar tarafından Eskişehirspor'a önerildi ve o dönem bu kulübü çalıştıran Rıza Çalımbay, Veysel'in 1 maçını izledi ve transferine karar verdi. Bu gelişmelerin üzerine 2014 yılına kadar sözleşme imzalayan Veysel için kulübüne yetiştirme bedeli dışında ücret verilmedi.2009-10 sezonunda kadrosunda Burak Yılmaz, Ümit Karan ve Souleymane Youla gibi önemli forvet oyuncuları bulunduran Eskişehirspor, Veysel'in mevkii orta saha'da ise Alper Potuk, Adem Sarı, Sezer Öztürk, Ragıp Başdağ, Doğa Kaya ve Bülent Kocabey gibi oyuncular bulundurmasından dolayı Veysel Süper Lig ekiplerinden Eskişehirspor'da bir süre yedek kaldı hatta kadroya dahi giremedi. İlk 13 haftanın yalnızca dört tanesinde kadroda bulunan bunlarda da dakika bulamayan Veysel o dönem hakkında "Yedek kaldığım dönemde kendi kendime gözyaşı döktüğüm, duvarların üzerime geldiği dönemleri biliyorum. Ben formayı hak ettiğime inanıyordum ama hocama göre demek ki eksiklerim vardı. Dediğim gibi asla pes etmedim, hep çalıştım. O şansın bana bir gün geleceğine ve benim de nasıl bir oyuncu olacağımı göstereceğime olan inancımı hiç kaybetmedim. O dönem takım içindeki ağabeylerim, özellikle Serdar Özbayraktar ve Sezgin Coşkun bana, "Sen Süper Lig futbolcususun. Çok çalışıyorsun ve bir gün mutlaka şans bulacaksın, asla pes etme" diyorlardı. Bu sezon da Erkan Zengin ağabeyden aynı desteği gördüm." ifadelerinde bulunmuştur. Veysel kariyerindeki ilk Süper Lig maçına ise 29 Kasım 2009'da 2-1 mağlup olunan Trabzonspor deplasman maçının 89. dakikasında Burak Yılmaz'ın yerine oyuna dahil olarak çıkmıştır. Bir sonraki maçına ise sonraki hafta Fenerbahçe karşısında çıkan Veysel, takımının 2-1 kazandığı maçta 77.dakikada Alper Potuk'un yerine oyuna dahil olarak çıkmıştır. İlk yarının son maçına kadar tüm maçlarda süre bulan Sarı, son hafta oynanan maçta ise forma giyememiştir. 22 Aralık 2009'da ise takımıyla ilk kupa maçına Antalyaspor karşısında çıkan Veysel, Ocak 2010'da ise bir maçta sakatlanmış ve yaklaşık 2 hafta sahalardan uzak kalacağı açıklanmıştır. Veysel ilk kez 27 Ocak 2010'da bu takımla bir maçta ilk 11 başlamış ve Tokatspor karşısında 90 dakika forma giymiştir ancak takımı 2-1'lik skorla mağlup olarak elenmiştir. Süper Lig'in 2. yarısında ise çoğu ilk 2 tanesi sakatlığı nedeniyle diğerleri ise Rıza Çalımbay'ın tercihi nedeniyle 5 maçta kadroya alınmamıştır. 8 Mart 2010'da "58" numaralı formasıyla Galatasaray karşısında kadroya tekrar dahil olan Sarı, maçın 69. dakikasında Alper Potuk'un yerine oyuna dahil olmuştur. Maçı Eskişehirspor, Koray Arslan'ın golleriyle 2-1 kazanmıştır. Bir sonraki hafta Kayserispor maçında kadroya alınmayan Veysel, 27. haftada ise kariyerinde ilk kez bir Süper Lig maçında ilk 11 başlamıştır. Beşiktaş ile oynanan maçta Eskişehirspor 2-1 mağlup olurken Veysel, Alper Potuk ve Sezer Öztürk ile orta saha'da 90 dakika görev yapmıştır. Bu mçala birlikte düzenli olarak oynamasa da forma şansı bulan Veysel, 9 Mayıs 2010 tarihinde oynanan Süper Lig maçında Eskişehirspor formasıyla ilk resmi golünü Sivasspor'a kafasıyla atmış ancak 34.dakikada sakatlanarak yerini Ragıp Başdağ'a bırakmıştır. Maç 1-1 beraberlikle sonuçlanmıştır. Sezon boyunca Süper Lig'de 8 maçta görev yapan Veysel, 1 gol atmış ve 3 sarı kart görmüştür. Türkiye Kupası'nda ise 3 maçta şans bulan Sarı, bu maçların 2 tanesine sonradan dahil olmuştur. 2010-11 sezonu öncesinde ise çoğu hazırlık maçında görev yapan hattı çok iyi bir performans gösteren Sarı'nın forma şansı takıma Pelé'nin katılmasıyla azalmıştır. Rıza Çalımbay tarafından ilk 11 hafta kadroya alınmayan Sarı, 12. hafta takımın başına Bülent Uygun'un getirilmesiyle takım kadrosuna ilk kez girmiş ancak bu seferde dakika bulamamıştır. "88" numaralı formasıyla o sezon Süper Lig'de ilk kez 10 Aralık 2010 günü Beşiktaş maçında ilk 11'de başlamış ve maçın 61. dakikasında Rodrigo Tello'nun pasında golü yapmıştır. Eskişehirspor maçı 2-0 kazanmıştır. Veysel ise sol bek mevkiinde Roberto Hilbert ve Filip Hološko gibi isimleri etkisiz hale getirmiş ve 79 dakika sahada kalmıştır. O sezonki ilk maçında gol ile dönen Veysel, bu maçla birlikte ilk kez takımında düzenli olarak forma giymeye başlamış ve tam anlamıyla takımın defansında her mevkiinde görev yaparak jokeri olmuştur. Sonraki haftada oynanan Kasımpaşa SK maçında ise yine sol bekte forma giymiş ve 90 dakika forma giymiştir. Sezonun ikinci yarısının ilk 6 haftasında ise formasını Volkan Yaman'a kaptıran Sarı, 25. haftada İstanbul BB maçının 82. dakikasında sahalara dönmüştür. Bu maçın ardından sonraki haftada son 17 dakika şans bulan Veysel, 27. hafta oynanan MKE Ankaragücü maçına ilk 11 başlamıştır ve 90 dakika hocası tarafından stoper mevkiinde oynatılmıştır. Geride kalan 8 haftada tüm maçlarda 90 dakika görev yapan Veysel, çoğunlukla Safet Nadarevic ile savunmanın göbeğinde förev yapmıştır. Türkiye Kupası'nda ise o sezon ilk maçtan elenen Eskişehirspor'un Denizlispor maçında görev yapan Sarı, 2-1 biten maçta 90 dakika görev yapmış ancak takımı mağlup olmuştur. Sarı Süper Lig'de ise sezon boyunca 1 gol atmış ve 4 sarı kart görmüştür. Veysel Süper Lig'de o sezon 23 kez kadroda bulunmuş, 10 kez ilk onbirde başlamış, 2 kez oyuna sonradan girmiş ve 11 kez kulübede oturmuştur. 2011-12 sezonu hazırlık kampında da kampın yıldızlarından olan Sarı, bu maçlarda gösterdiği performanslarla takımının vazgeçilmezi olacağının sinyalini verdi. Pelé'den formayı kapan Veysel, Süper Lig'in ilk haftasında oynanan Beşiktaş maçında maça ilk 11'de başlamıştır. Bu maçta 90 dakika boyunca önceki sezonun aksine ön libero'da oynayan Veysel, formayı kapmış ve Alper Potuk ile birlikte orta sahanın vazgeçilmez oyuncusu olmuştur. Yaptığı müdahaleler, paslar, hırsı ve defansa katkısıyla dikkat çeken Veysel, 26 Ekim 2011 günü ise o sezon kendi adına ilk golünü İstanbul BB maçında atmıştır. Daha sonra 10. haftada ise Kardemir Karabükspor maçında 26. dakikada takımını öne geçiren Veysel, 52. dakikada ise Diomansy Kamara'nın golünün asistini yaparak Eskişehirspor kariyerindeki ilk asisti yapmıştır. Bu maça da Bülent Ertuğrul ve Alper Potuk ile görev yapan Veysel, defansif müdahalelerinin yanı sıra skora direkt olarak yaptığı katkıyla da dikkat çekmiştir. 16. haftada ise Kayserispor maçında 1 gol atan Veysel, profesyonel kariyerindeki en başarılı performansını daha ilk yarıdan yaşamıştır. Devre arasında ise Trabzonspor oyuncu için kulübüyle görüşmüş ancak anlaşamamıştır. Ersun Yanal'ın teknik direktörlüğe gelmesiyle de takımının değişilmezi olmaya devam eden Veysel, Süper Lig'de sezon boyunca 30 maça çıkmış, 4 gol atmış ve 4 asist yapmıştır. O sezon statü gereği UEFA Avrupa Ligi'ne katılmak için Süper Final oynanmıştır. Bu Süper final'de ise 6 maçın tamamında forma giyen Veysel, 6 Mayıs 2012 günü oynanan İstanbul BB maçında bir tanede gol atmıştır. Süper Final sonucunda ise Eskişehirspor, UEFA Avrupa Ligi'nde elemelerden katılma hakkı kazandı. O sezon Türkiye Kupası'nda ise takımının oynadığı 4 maçın 3 tanesinde görev yapan Veysel, takımının Bursaspor'a elenmesine engel olamadı. O sezondaki performansının ardından ise kariyerinde ilk kez Türkiye millî futbol takımına çağrılmıştır. 2012-13 sezonu başında adı başta Fenerbahçe, Trabzonspor, Bursaspor ve Beşiktaş ile anılan Veysel'in en ciddi talibi Beşiktaş oldu ve transferi yüksek bonservis bedeli nedeniyle gerçekleşmedi. Daha sonra Fenerbahçe'de ciddi olarak kulübünü teklif yapsa da bu teklif de yeterli bulunmamış ve oyuncu kadroda tutulmuştur. En son olarak Bursaspor'dan teklif alan Sarı, bu teklifi de reddetmiştir. O sezon ilk resmi maçına St. Johnstone karşısında UEFA Avrupa Ligi'nde çıkan Veysel, Frazer Wright'ın attığı kendi kalesine golde şutu çeken isim oldu ve bu gol asist olarak yazıldı. Bu maçı 2-0 yenen Eskişehir ekibi, rövanşında ise deplasmanda 1-1 berabere kaldı. Bu maçta Veysel 90 dakika sağ bek mevkiinde forma giyerken, 1-1 biten maçın 51. dakikasında takımının tek golünü atan isim oldu. Takımı bir üsttura yükseldi ve bu sefer Fransa'nın kökklü ekibi Olympique de Marseille ile eşleşti. Her iki maçta da sağ bekte oynayan Veysel, etkili bir performans gösterse de takımı ilk maçta 1-1 berabere kaldı 2. maçta da deplasmanda 3-0 mağlup oldu. O sezon Süper Lig'de ise Akhisar Belediyespor karşısında ligin ilk haftasında 11 başlayan Veysel, 90 dakika boyunca mücadele etmiş ve yine sağ bek mevkiinde görev yapmıştır. Ancak takımı rakibine 1-0'lık skor ile boyun eğmiştir. Süper Lig'in ilk yarısının 17 maçının 16'sında görev yapan Veysel, kaçırdığı maçı ise sarı kart cezasından dolayı kaçırmıştır. Süper Lig'in ilk yarısının 10. haftasındaki Gaziantepspor maçındaki asistiyle dikkat çeken Veysel, devre arasında tekrar Beşiktaş ve Fenerbahçe'nin gündemine gelmiş ancak transfer yine gerçekleşememiştir. O sezon Alper Potuk ile gösterdiği performansla dikkat çeken Veysel, ilk golünü ise Süper Lig'in 28. haftasındaki Sivasspor maçında 61. dakikada kafasıyla atmıştır ve takımı 2-1 galip gelmiştir. O sezon Türkiye Kupası'nı alma hedefiyle başlayan takımında tüm aşamaları geçen ve en son gruplara kalan Eskişehirspor'da 8 maçın tamamında forma giymiştir. Yarı finalde ise Fenerbahçe ile oynanan iki maçta forma giyen Veysel, ilk maçın 1-1 berabere bitmesinde önemli pay sahibi olmuştur. Bu maçın 17. dakikasında ise Rodrigo Tello'nun golünün asistini yapan Sarı, maçın 1-1 biterek uzamasında pay sahibi olmuştur. Veysel 111.dakikada sakatlanarak yerini Servet Çetin'e bırakmıştır. Maç penaltılara gitmiş penaltıları ise 4-1'lik skorla Fenerbahçe takımı kazanmıştır. Veysel Sarı sezon boyunca, Süper Lig'de 31 maça çıkmış, 1 gol atıp 1 asist yapmıştır. Bunun yanında tam 2,325 dakika sahada kalan Veysel, 11 sarı kart görerek takımının 2 maçını kaçırmıştır. 2013-14 sezonu öncesinde ise Beşiktaş'ın transfer listesine tekrar giren Veysel için Beşiktaş yüksek meblalar önerse de son anda transfer yine gerçekleşmemiş ve oyuncu takımında kalmıştır. Daha sonra orta saha'daki partneri Alper Potuk ise Fenerbahçe yolunu tutmuştur. Bu transferin üstüne Veysel'in de Fenerbahçe'ye gideceği iddia edilmiş ancak Veysel kulübünde kalmıştır. Ersun Yanal'ın görevinden ayrılmasıyla teknik direktörlüğe Ertuğrul Sağlam getirilmiştir. Sağlam orta saha'da Alfred N'Diaye ve Aytaç Kara ikilisini görevlendirmiş Veysel ise sağ bek mevkiinde görev yapmıştır. O sezon ilk maçına Bursaspor karşısında 2-0 kazanılan maçta çıkan Veysel, ilk golünü ise 15 Eylül 2013'te takımının 3-2 mağlup olduğu maçta Sivasspor'a atmıştır. Sezonun ilk yarısında 17 maçın 15 tanesinde görev yapan Veysel, 4 sarı kart görmüş 1 maçı da bu yüzden kaybetmiştir. 1,340 dakika takımının formasını terleten Sarı, Türkiye Kupası'nda da Fethiyespor maçında görev yapmıştır. İlk yarı sonunda Tarık Çamdal ile 4 büyük takımın da listesine giren Veysel, tıpkı Tarık Çamdal gibi Galatasaray ile transfer görüşmesi yapması nedeniyle kadro dışı bırakılmıştır. O süreçte Galatasaray hem Tarık hem de Veysel için bir miktar bedel ve alacaklarından vazgeçmesini teklif etse de bu teklif reddedilmiştir. Tarık Çamdal ise takımda kalmak istediğini açıklamış ve 4 yıllık yeni sözleşme imzalamıştır. Ancak Veysel bu takımdan ayrılmak istediğini Galatasaray'a gitmek için gerekirse yarım sezon futbol oynamayabileceğini açıklamıştır. Daha sonra Fenerbahçe'de devreye girmiş ve Veysel ile sözleşme imzaladığı iddia edilmiştir. Bu süreçte adı Kasımpaşa SK ile de anılan Veysel'e bu kulübün 5 yıl için 7 milyon euro teklif ettiği iddia edilmiştir. Eskişehirspor A2 takımıyla forma giyen Veysel, transferin bitmesine 1 gün kala takımdan ayrılmak istediğini ve kulübünün de bir miktar para kazanmasını istediğini belirtmiştir. Bunun üzerine Galatasaray ile görüşen kulübü prensip anlaşmasına varmıştır. Veysel de 2 Şubat 2014 günü İstanbul'a gelmiştir. 3 Şubat 2014 günü yani transferin son günü ise sabah saatlerinde Galatasaray Veysel Sarı için kulübüyle görüşmelere başlandığını borsaya bildirmiştir. Aynı gün akşam üstü saatlerinde ise Eskişehirspor kulübü resmi sitesinden oyuncunun alacağı olan 230.000 € ve Galatasaray'ın Erman Kılıç ve Necati Ateş transferlerinden alacağı olan 700.000 € karşılığında sözleşmesinin feshedildiğini açıklamıştır. İlerleyen saatlerde ise oyuncunun lisansı çıkmış ve yeni kulübüyle 4,5 yıllık sözleşme yaptığı ortaya çıkmıştır. Bir süre Eskişehirspor takımında kadro dışı kalan Veysel, transfer gününün son gününde Galatasaray ile 4,5 yıllık sözleşme imzalamıştır. Transfer sezonunun bitmesine dakikalar kala ise Galatasaray bu transferi resmi sitesinden açıklamıştır. Galatasaray yaptığı açıklamada ilk sezon için oyuncunun 1.350.000 TL sabit transfer ücreti ve 30.000 TL maç başı ücreti, diğer sezonlar için ise 2.700.000 TL sabit transfer ücreti ve 30.000 TL maç başı ücreti alacağını açıklamıştır. İlk antrenmanına 4 Şubat 2014 günü çıkan Veysel, aynı gün tıpkı kendi gibi ilk idmanına çıkan Guillermo Burdisso ile Tokatspor maçı kamp kadrosuna alınmıştır. Bu maça ise ön libero mevkiinde ilk 11'de başlamıştır. Daha sonra ise Umut Gündoğan'ın oyuna dahil edilmesiyle sağ bek mevkiine geçen Veysel, ilk maçında 83. dakikada Tokatspor kalecisi Mehmet Dönmezdemir'i avlamıştır. Böylelikle 3-0 Galatasaray'ın lehine biten ilk maçında ilk golünü atmıştır. Süper Lig'de ise ilk maçına eski takımı Eskişehirspor karşısında çıkmıştır. Veysel'in sonradan dahil olduğu karşılaşmayı Galatasaray, 3-0 kazanmıştır. Bir hafta sonra Antalyaspor deplasmanında da oyuna sonradan Ceyhun Gülselam'ın yerine dahil olmuştur. 23 Şubat 2014 günü ise Beşiktaş derbisinde ilk 11 başlayan Sarı, bu maçta 90 dakika sahada kalmış ve takımına galibiyeti getiren penaltıyı kazandırmıştır. 16 Nisan 2014 tarihinde de Bursaspor ile oynanan Türkiye Kupası maçında da ilk 11 başlayan Veysel, takımının 2-0'dan 5-2 çevirdiği maçta Burak Yılmaz'ın golünün asistini yaptı. Veysel o sezon toplam 11 maça çıkarken, takımıyla Türkiye Kupası şampiyonluğu da yaşadı. 2014-15 sezonunda ise takımın başına İtalyan teknik adam Cesare Prandelli gelmiş ve Prandelli Veysel dışındaki sağ bek oyuncularından Sabri Sarıoğlu ve Emmanuel Eboué'yi kadro dışı bırakmış, Salih Dursun ise Olcan Adın transferinde takas olarak kiralık gitmiştir. Bu mevkiide as mevkii sağ bek olmayan Hamit Altıntop ve Furkan Özçal ile antrenmanlarda forma yarışına giren Veysel, formayı kapmış ve içinde Atlético Madrid maçı da olmak üzere tüm hazırlık maçlarında süre almıştır. Yaptığı kritik müdahaleler ile dikkat çeken Veysel, ilk resmi maçına da 25 Ağustos günü Türkiye Süper Kupası müsabakasında Fenerbahçe karşısında çıkmıştır. Bu maçta 120 dk. sahada kalsa da takımı penaltılarda rakibine boyun eğmiştir. İlk Süper Lig maçına ise 30 Ağustos 2014 günü Bursaspor deplasmanında çıkan Sarı, Olcan Adın'ın attığı golün asistini yapan isim olmuştur. İlerleyen günlerde hem sağ bek hem de sol bek mevkiinde görev yapan eski takım arkadaşı Tarık Çamdal kadroya katılmış bu ikili Süper Lig'in 2.haftasında eski takımları Eskişehirspor ile oynanan maçta ilk 11'de başlamıştır. 16 Eylül 2014 tarihinde oynanan RSC Anderlecht maçında da ilk 11 başlayan Sarı, kariyerindeki ilk UEFA Şampiyonlar Ligi maçı heyecanını yaşamış ve takımı ise Burak Yılmaz'ın 90+1'de attığı gol ile 1-1 berabere kalmıştır. 11.13 KM mesafe kateden Sarı, takımının en çok koşan ismi olmuştur. Hamza Hamzaoğlu'nun gelişiyle transfer listesine çıkarılan Sarı, 2014-15 devre arasında 400.000 Euro bonservis bedeliyle Kasımpaşa'ya transfer oldu. Sarı transfer sonrası "Kasımpaşa Spor Kulübü'ne gelmemdeki en büyük sebep, kendimi geliştirmek ve daha çok forma şansı bulabilmek. İnşallah burada iyi oynayıp Kulübüme katkı sağlarım. Kasımpaşa hem kurumsal hem de Tesis anlamında çok önemli bir kulüp. Etrafımdan duyduğum kadarıyla müthiş bir tesise sahip. İnşallah Kasımpaşa'ya faydalı olurum" diye konuştu. 17 Ocak 2020 tarihinde Veysel Sarı, Antalyaspor ile 30 Haziran 2021'e kadar sözleşme imzaladı. Daha önce amatör küme arasında yapılan millî takım dışında hiçbir millî takım kademesinde oynamayan Veysel Sarı, 1 ve 6 Haziran 2011 tarihlerinde Lübnan ve Danimarka ile oynanan özel karşılaşmalarda ilk kez Türkiye A2 millî takımı aday kadrosuna davet edildi. 1 Haziran 2011 tarihinde Lübnan'la oynanan karşılaşmada ilk kez Türkiye A2 millî takımı formasını giydi ve bu ilk karşılaşmasında millî takımlarda ilk golünü atma başarısı gösterdi. 6 Haziran 2011 tarihinde Danimarka ile oynanan maçta ikinci kez millî formayı giydi ve bu maçta kendi kalesine bir gol atarak Danimarka'yı 4-0 öne geçirdi. Veysel Sarı, Türkiye A2 millî takımı formasını şu ana kadar 4 kez giydi ve 2 gol atma başarısı gösterdi. Veysel 2013 yılında ise ilk kez Abdullah Avcı tarafından A millî takıma çağrıldı. İlk maçına 28 Mayıs 2013'te Letonya karşısında çıkan Veysel, bu maçta 1 de gol kaydetti. Siirt kökenli bir ailenin çocuğu olarak 25.07.1988'de İstanbul Tophane'de dünyaya geldi. İkisi de evli bir ablası ve ağabeyi var. Babası belediyeden emekli, annesi ev hanımı. Ağabeyi ise kendisi gibi bir dönem futbolcu olmuş ancak başarılı olamayarak futbolu bırakmıştır. Liseyi Beyoğlu Fındıklı Lisesi'nde okuyan Sarı, sonra da Eskişehir'de üniversiteyi kazandı. Turizm Otelcilik Bölümü öğrencisi olan Veysel, profesyonel olarak futbol oynamaya başlayınca okula devam edemedi ve bu nedenle açık öğretimde eğitimini sürdürdü. Gökhan Özoğuz Gökhan Özoğuz (d. 11 Ekim 1976), Türk müzisyen. Hakan Özoğuz'un ikiz kardeşidir. Athena grubunun solistidir. 2004 Eurovision Şarkı Yarışması'nda Türkiye'yi "For Real" adlı şarkıyla temsil ettiler. Bu şarkı 195 puanla dördüncü oldu ve o zamana kadar Türkiye'nin Eurovision tarihinde en fazla puan alan şarkı oldu. Ayrıca 2013-2016 yayın döneminde Tv8'de yayınlanan ve Acun Ilıcalı'nın yapımcılığını ve sunuculuğunu yaptığı O Ses Türkiye isimli müzik yarışmasında jüri üyeliği yapmaktadır. 2012 yılında Melis Ülken ile evlenmiştir. Ayşe Derya adında bir kızı ve ikizleri vardır. Hakan Özoğuz Hakan Özoğuz, (d. 11 Ekim 1976), Türk müzisyen, Athena grubunun gitaristi ve Gökhan Özoğuz'un ikiz kardeşi. Hakan Özoğuz, 11 Ekim 1976 tarihinde İstanbul’da Fenerbahçe semtinde doğmuştur. Aslen Gaziantep’lidir. Babası Ahmet Özoğuz’dur. Açıköğretim Fakültesinde okudu. 2007’de babaları Ahmet Hamdullah Özoğuz vefat etti. Müzisyen olmak için en büyük desteği dedesinden gördü. 15 yaşında gitar çalmaya merak salan Hakan Özoğuz ,2006 yılında ikiz kardeşi ile 4 yıllığına müzik eğitimi için Londra’ya gittiler Futbol taraftarlarının tezahüratı haline gelen ‘Holigan’ ‘ın ardından Athena dördüncü video klibini ‘Tarlaya Ektim Soğan’ adlı şarkıya çekti. Holigan albümünün aynı isimli şarkısı futbol maçlarının değişmez sloganı oldu. A Millî Basketbol takımımız için yaptığı “12 Dev Adam” şarkısı ise basketbol takımının sembol şarkısıdır. Grup asıl başarısını 2000’li yıllarda sağladı ve Tam Zamanı Şimdi adını verdikleri albümden birçok hit çıkarmayı başardı. “Palavra”, “Macera”, “Aşk Meşk Yok” teker teker dilden dile dolaşmaya başladı. 32. Avrupa Erkekler Basketbol Şampiyonası ve Eurobasket 2001’de tüm Türkiye “On İki Dev Adam” ile adeta tek yürek oldu. Athena bu proje için hazırladığı aynı isimli parça ile zirvedeki tek isim olmuş ve kurulduğundan bu yana kariyerinin en başarılı dönemine imzasını atmıştır. 2004 Eurovision Şarkı Yarışması'nda Türkiye'yi For Real adlı şarkıyla temsil ettiler. Bu şarkı 195 puanla 4. oldu ve Türkiye Eurovision tarihinde ikinci en fazla puan alan şarkı oldu. 2005 Ä°talya Grand Prix 2005 İtalya Grand Prix 4 Eylül 2005 tarihinde İtalya'nın Autodromo Nazionale Monza pistinde düzenlenen 2005 Formula 1 sezonunun 15. yarışıdır. McLaren-Mercedes pilotu Kimi Räikkönen sıralama turlarında en hızlı pilot olmasına rağmen, motor değişikliği yaptığı için 10 sıra geriden başlama cezası alıp yarışa 11. başlarken, pol pozisyonunu Juan Pablo Montoya'ya bırakmıştır. Yarışı Montoya galip bitirmiş, onu 2. Fernando Alonso ve 3. Giancarlo Fisichella takip etmiştir. Yarışa 11. sıradan başlayan Räikkönen 4. sıraya kadar yükselmeyi başarmıştır. Tek pit stop stratejisi ile yarışı neredeyse kazanma şansı yakalyan Räikkönen, patlayan lastiği sebebiyle ikinci kez pit stop yapmak zorunda kalmış; böylece ancak 4. olabilmiştir. Onun arkasından Jarno Trulli, Ralf Schumacher, Antônio Pizzonia ve Jenson Button sıralanmıştır. Bu sonuçlarla Fernando Alonso Sürücüler Şampiyonası'nda 76 puanlı Räikkönen'le farkı 3 puan artırarak 103 puanla birinciliğini sürdürmüş, arkalarında 55 puanda kalan Michael Schumacher yer bulmuştur. Böylece bir süredir zaten şampiyonluk umutları tükenmiş olan Schumacher'in matematiksel olarak da şampiyon olma ihtimali kalmamış, kalan yarışlarda mücadele Alonso-Räikkönen ikilisine kalmıştır. Montoya ise 10 puan kazanmasına rağmen 50 puanla Schumacher'in arkasında 5. sırada yer almıştır. Markalar Şampiyonası tablosunda ise Renault 144 puanla, 136 puandaki McLaren-Mercedes'in 8 puan önünde liderken, Ferrari 86 puanla 3., İtalya'da 7 puan kazanan Toyota 78 puanla 4. sırada kalmıştır. İtalya'da 1961 Hollanda Grand Prix'ten sonra ilk defa hiçbir pilot yarış dışı kalmamış, bütün pilotlar yarışı tamamlamayı başarmıştır. Aynı sezondaki Birleşik Devletler Grand Prix'inde de teknik olarak yarış dışı kalan olmasa da, o yarışta lastik üreticisi Michelin'le yaşanan problemlerden dolayı güvenlik gerekçesiyle Michelin lastikleri kullanan tüm takımlar çekilmiş, yarışa sadece 6 pilot katılmıştır. Bunların dışında Antônio Pizzonia İtalya ve sonrasında sezonun geri kalanında Nick Heidfeld'in yerine yarışmıştır. İtalya Grand Prix'inde Juan Pablo Montoya yarıştan önce yaptığı testler sırasında 372,6 km/saat hızla, Formula 1 tarihindeki en yüksek hız rekoruna ulaşmıştır. UÄŸur Akdemir Uğur Akdemir (d. 22 Eylül 1988, Eyüpsultan), Türk futbolcudur. 1. Lig ekiplerinden Afjet Afyonspor'da forma giymektedir. Stoper ve sağ bek mevkinde görev yapan futbolcu, üç kez üst üste Galatasaray altyapısında şampiyonluk yaşayıp, Galatasaray A takımına yükseldi. A takıma hazır bulunmadı ve teçrübe edinmesi isin kiralk olarak Gaziantep BB ve Orduspor oynadı. Bu iki takımda gösterıı üstün performansla 1. Ligin en iyi sağ beki seçildi. Buna rağmen Galatasaray A takımına yeterli bulunmadi ve 2008-09 sezonunda bonservisiyle beraber Çaykur Rizespor'e verildi. Burada bir sezon oynadı ve sonra Konyaspor ve Diyarbakırspor'a oynadı. Diyarbakırspor'da yaşanan sorunlar yüzünden 2010-11 sezonun devre arası takımdan ayrılıp Kartalspor'a transfer oldu. 5 kez Türkiye U-19 millî takımına çağrılan Uğur Akdemir, 5 kez de Türkiye U-19 millî takımı formasını giydi. HÃ¼rrem Sultan Balesi Hürrem Sultan Balesi, müziği Nevit Kodallı’ya, koreografisi Oytun Turfanda’ya ait olan 1976 tarihli bale eseridir. Türkiye’de yazılan ilk büyük bale eseridir. Orhan Asena ve Oytun Turfanda’nın 1975 yılında yazdığı Hürrem Sultan piyesinden etkilenen Nevit Kodallı, piyesi bale eseri haline getirmek için yazarlarla çalışıp Hürrem Sultan Balesi’ni meydana getirmiştir. O güne değin Türk bestecilerin orkestra eserlerine konu belirleyip küçük baleler yapılmış olduğundan Hürrem Sultan, ilk özgün Türk bale yapıtı unvanını taşır. Eser, ilk defa 1976’da Ankara Devlet Opera ve Balesi tarafından sahnelendi. Daha sonra İstanbul, İzmir ve Mersin Devlet Opera ve Balesi tarafından da sahnelenmiştir. Hürrem Sultan’ın Mahidevran Sultan’ı aradan çıkartarak Kanuni Sultan Süleyman’ın başkadını olması; Şehzade Mustafa hakkında verdiği yanlış bilgilerle Kanuni’nin onu öldürtmesine yol açması ve kendi oğlunu Mustafa’nın yerine geçirmesidir Vahdettin Engin Vahdettin Engin (d. 1956, Kocaeli), tarih profesörü. Yakın Çağ Osmanlı tarihi uzmanı olan ve özellikle Sultan II. Abdülhamid dönemine ve Türkiye'de ulaşım tarihine ilişkin araştırmalarıyla tanınan Prof. Dr. Vahdettin Engin, 1956 yılında Kocaeli'nin Yarımca ilçesinde doğdu. İlköğrenimini Yarımca’da tamamladı. 1977 yılında Galatasaray Lisesi'ni bitirdi ve 1982 yılında İstanbul Üniversitesi Edebiyat Fakültesi Yakın Çağ Tarihi Kürsüsü'nden mezun oldu. 1983 yılında Marmara Üniversitesi Atatürk Eğitim Fakültesi'nde araştırma görevlisi olarak akademik hayatına başladı. 1986 yılında ""Ahmet Rıza Bey ve Siyasi Faaliyetleri"" konulu yüksek lisans tezini, 1992 yılında ""Rumeli Demiryolları"" konulu araştırması ile doktora çalışmasını tamamladı. 1995'te doçent, 2002'de profesör unvanını aldı. Halen aynı üniversitenin Fen-Edebiyat Fakültesi Tarih Bölümü'nde öğretim üyeliği görevini sürdürmektedir. Prof. Engin, 2000 yılında çıkan F2 (Karaköy – Beyoğlu) Tarihi Tünel Füniküler Hattı hakkındaki "Tünel" kitabıyla Türk Tarih Kurumu Ödülü'ne layık görülmüştür. Son dönemde Dr. Theodor Herzl'in II. Abdülhamid ile Filistin'de bir Yahudi devleti kurulması için yaptığı gizli görüşmelerin ayrıntılarını belgeleriyle açığa çıkaran "Pazarlık" adlı kitabı sayesinde basında ses getirmiştir. Engin, 2010-2011 yılları arasında haftalık Habertürk Tarih ekinde yazarlık yapmıştır. Galatasaray Spor Kulübü'nün kuruluş belgesini bulan Engin, sıkı bir Fenerbahçe taraftarıdır. Emel Engin ile evlenmiştir ve bir tane kız çocuğu vardır. SavaÅŸ Esen Savaş Esen, (d. 28 Mart 1983, Zonguldak) Türk futbolcudur. 1. Lig ekipleriden Kartalspor'da oynamaktadır. Futbola Zonguldak amatör lig ekiplerinden Filyos Ateşspor altyapısında başladı ve 2000 senesinde Zonguldak 3. Lig ekiplerinden Kilimli Belediyespor a takıma transfer oldu. Burada bir sezon oldukça başarılı bir performans sergiledi ve bir sezon aradan sonra Zonguldakspor'a transfer oldu. Ardından Boluspor, Alibeyköyspor, Hacettepe ve Şanlıurfaspor oynadı. Son olarak 2009-10 sezonunun ara transfer döneminde 1. Lig ekipleriden Samsunspor'a transfer oldu fakat Samsunspor'da teknik direktör Hüseyin Kalpar'a hakaret ettiği için kadro dışı bırakıldı. Kadro dışı kalmasının ardından Samsunspor istikbal göremedi ve neticesinde sezonun devre arası takımdan ayrılıp Kartalspor'a geçti. Trygve Lie Trygve Halvdan Lie (d. 16 Temmuz 1896, Kristiania [bugün Oslo] - ö. 30 Aralık 1968, Geilo, Norveç), Norveçli siyaset adamı, diplomat. Lie, 1946-1952 yılları arasında görev yaptığı Birleşmiş Milletler'in ilk genel sekreteridir. Ağrı Dağı Efsanesi (opera) Ağrı Dağı Efsanesi (diğer ismi: Gülbahar) Yaşar Kemal’in Ağrı Dağı Efsanesi adlı romanından esinlenerek oluşturulmuş 3 perde ve 9 tablodan oluşan bir opera eseridir. Bestesi Çetin Işıközlü’ye, librettosu Nermin Gökpınar ve Çetin Işıközlü’ye aittir. Eserde Ağrı Dağı'ndaki bir dağ köyünde yaşayan Ahmet ile o dönemde bölgenin yöneticisi olan Mahmut Han'ın kızı Gülbahar arasındaki aşkı ve bu sevdalıların birbirlerine kavuşmak için yaşadıkları anlatılır. Eser 1972’de bestelenmeye baslanmistir. İlk açık icraları 1976'da Roma'da ve 1982'de Giessen'de opera seçmelerinden konser olarak yapılmıştır. Dünya prömiyeri Cüneyt Gökçer’in sahneye koymasıyla Ankara Devlet Opera ve Balesi tarafından 1988/1989 sezonunda 6. Ankara Uluslararası Müzik Festivali’nde gerçekleşti. 1999’da besteci Çetin Işıközlü yonetiminde "Gürcüstan Devlet Senfoni Orkestrası" ve "Azerbaycan Devlet Korosu" ve Kırgız, Özbek, Kazak ve Türk solistleri tarafından, olayların geçtiği kurgulanan Doğu Beyazıt İshak Paşa Sarayı'nda bir opera konseri olarak icra edildi. Bu konser canlı olarak dünyaya TRT Int tarafından yayımlandı. O yıldan itibaren her yıl İshakpaşa Sarayı’nda icra edilmektedir ErtuÄŸrul Sevsay Ertuğrul Sevsay (d. 26 Ağustos 1954, İstanbul), Türk tıp doktoru, besteci, akademisyen. 1980’den beri Avusturya’da yaşayan sanatçı, çağdaş müzik alanında orkestra ve oda toğluluğu için eserler yazarı, tango düzenlemeleri yapar. Band-O-Neon adlı tango orkestrasının kurucusudur. 1978’de İstanbul Üniversitesi Cerrahpaşa Tıp Fakültesi’ni bitirdi. 10 yaşından itibaren müzik dersleri almaya başladı. 10 yıl boyunca Cemal Reşit Rey’den piyano ve kompozisyon, Celal Akadlar’dan obua dersi aldı. 1976’da kurduğu Filarmoni Oda Orkestrası’nın şefliğini dört yıl boyunca sürdürdü. Uzmanlığını Viyana Üniversitesi’nde mide ve bağırsak hastalıkları üstüne tamamladı. Bu süre içinde Viyana Müzik Akademisi’nde Thomas Christian David’in öğrencisi oldu. Akademinin kompozisyon ve orkestra şefliği bölümlerini bitirdi. 1983’te ""Sinfoniette Alla Turca"" adlı eseri ile Viyana Şehir Ödülü aldı. 1985’te ABD’de müzik doktorası yaptıktan sonra Viyana’ya döndü ve Müzik Akademisi’nde kompozisyon ve şeflik dersleri verdi. Bir yandan da Miami Üniversitesi’nde yılda iki ay ders vermeyi sürdürdü. 1992’de doktorluğu bıraktı. 1995 yılında 3 keman, 2 bandoneon, çello, kontrbas ve piyanodan oluşan Band-O –Neon adlı tango orkestrasını kurdu. Karl Friedrich Louis Dobermann Karl Friedrich Louis Dobermann (2 Ocak 1834 - 9 Haziran 1894), Alman köpek yetiştiricisi. Almanya'nın Türingiya şehrine bağlı Apolda kasabasında vergi memuru olarak görev yapmıştır. Mesai saatleri dışında sahipsiz köpekleri toplayan ve onlara yardımcı olan bir hayvan severdi. Bu uğraşının dışında ek gelir olarak belediyenin mezbahasında deri yüzme işinde çalışırdı. Apolda kasabasında her yıl geleneksel köpek yarışmaları düzenlenirdi. Av köpeklerinden, bekçi köpeklerine her cins köpek bu yarışmalara katılırdı. Geleneksel yapılan bu organizasyonlar ilerleyen zaman içinde köpek pazarlarının kurulduğu ve hatta üretimlerin yapıldığı yerler haline geldi. Louis Dobermann'da bu yerlere ilgi gösteren biriydi.Bu pazarlara gitme amacı, vergi dairesinde taşıdığı önemli evrak, para ve belgeleri çalışma saatlerinde ona eşlik (Koruma Görevi) edebilecek bir köpek aramasındandır. Fakat aradığı özellikte bir köpek bulamamıştır. Köpekte aradığı özellikler sahibine sadık, atletik , güçlü, zeki, cesur, dikkatli ve koruma içgüdüsü kuvvetli, orta boy bir köpektir. Günümüze kadar gelen Doberman ırkının temel özellikleri işte bu ihtiyaçlarla oluşmuştur. Doberman ilk üreticisinin adıyla anılan ender ırklardan birisidir. Aradığı özelliklerde bir ırk bulamamasından dolayı Louis Dobermann köpek üretimi yapmaya karar verir. Üretim için uygun koşulların olduğu bir yer aramaya başlar. Oturduğu ev küçük ve üretime uygun değildir. 1874 yılında üretime uygun daha büyük evlere geçmiştir ama bu evlerde de istediği ortamı kuramamıştır. 1880 yılında kendine büyük bir ev satın alır ve ilk ciddi üretimine bu tarihte başlamış olur. Louis Dobermann üretime başladığında yanına iki arkadaşını alır. Arkadaşlarının biri mezar kazıcısı ve diğeri de kilisenin çan görevlisidir. Louis Dobermann'nın vergi memurluğunun dışında yapmış olduğu işler sayesinde üretime başladıklarında zorluk çekmediler. Sahipsiz köpekleri toplarken istediği ırkın özelliklerinde olanları ayırır ve mezbahadan köpeklerin yemek ihtiyacını karşılardı. Gayretli çalışmalar sonucu Louis Dobermann ve arkadaşları artık tanınan başarılı kişiler olmuşlardı. Köpek pazarlarında üretmiş oldukları köpekler büyük ilgi görmüşler ve siparişlere yetişemez hale gelmişlerdir. Otto Goeller, Von Thüringen adı altında köpek üretimi yapan bir iş adamı ve Goswin Tischler'de Von Grönland çiftliğinin sahibidir. Louis Dobermann ve arkadaşlarının yaptıklarıyla yakından ilgilenen Otto Goeller onların ölümünden sonra yaptıklarını alarak geliştirmiştir, Goswin Tischler'ın çiftliğinde üretimlere devam edilmiştir ve Doberman ırkı 1898 yılında resmen kabul edilmiştir. Louis Dobermann'ın Doberman ırkına ait çalışmalarını kayıt etmemiş olması ya da bu kayıtların bulunamamış olması düşünülmektedir. Kesin olarak German Shepherd Dog, Shorthaired Gun Dog, Great Dane& ve German Pinscher ırklarının Louis Dobermann'a ait çalışma kayıtları bilinmektedir. YÃ¼ksel Koptagel Yüksel Koptagel Kerven (d. 27 Ekim 1931, İstanbul ), Türk besteci, piyanist. Türkiye’de bestelenen ilk klasik gitar eserlerinin sahibi olduğu kabul edilir. 1931’de İstanbul’da dünyaya geldi. Harbiye’de Mustafa Kemal Atatürk’ün öğretmenliğini yapmış ve milletvekilliği yapmış Osman Nuri Koptagel’in torunudur. Babası, diş doktoru Baha Koptagel'dir. Cemal Reşit Rey'in önerisiyle 1936'da Rana Erksan'dan özel ders alarak müzik eğitimine başladı. 1937 - 1943 yılları arasında İstanbul Belediyesi Konservatuvarı'na devam etti. Okulda Rana Erksan'dan piyano, Hulusi Öktem'den solfej dersleri alırken; Rana Erksan'dan özel piyano derslerine de devam etti. 1948 -1955 arasında Cemal Reşit Rey'den özel olarak piyano, armoni, kontrpuan ve füg dersleri aldı. Çağın önemli gitar müziği bestecilerden olan ve 1954'te İstanbul'a gelen Joaquín Rodrigo'nun daveti ve sağladığı burs ile 1955 başında İspanya'ya gitti ; müzik eğitimine bir yıl süreyle Madrid'de devam etti. Prof. José Cubiles'ten Madrid Konservatuvarı'nda ve ayrıca özel olarak piyano virtüozitesi dersleri; Joaquin Rodrigo'dan da kompozisyon ve enterpretasyon dersleri aldı. İspanya’daki gitar çevresinden etkilenerek klasik gitar için besteler yaptı (""Tamzara"" ve ""Fossil Süiti""). Eserleri, 1958’de Almanya’da yayımlandı Bu eserler, “"Türkiye’de bestelenen ilk klasik gitar eserleri"” kabul edilir. 1955 yılı sonunda “dövizli öğrenci” olarak Paris'e geçti ve 1960 yılı sonuna kadar eğitimini Paris'te sürdürdü. 1955 - 1958 yılları arasında Scola Cantorum Yüksek Müzik Okulu'nda Lazare Levy'den piyano, André Levy'den oda müziği, Rotislav Hoffmann'dan müzik tarihi, Pierre Wismer ile Daniel Lesurre'den morfoloji ve kompozisyon dersleri aldı. Aynı zamanda Paris Konservatuvarı'nda Tony Aubin ile de kompozisyon çalıştı. 1958'de Scola Cantorum'dan "Yüksek Diploma" alarak mezun oldu. Bu arada, 1959'da İspanya Kültür Bakanlığı'nın davetlisi olarak katıldığı Santiago de Compostela'daki kurslarda piyanist Alicia de Laroccha ile İspanyol Müziği yorumu ve besteci Alexandre Tansman ile kompozisyon çalışarak bu konularda sertifikalar aldı. Eğitimini tamamladıktan sonra İstanbul Senfoni Orkestrası'nda görev yapan Koptagel, piyano, orkestra, şan için de eserler yazmıştır. Angelos HanedanÄ± Angelos Hanedanı, Bizans İmparatorluğu'na 1185-1204 yılları arasında hükmeden soylu aile. Ailenin ismi, Türkçe karşılığı "melek" olan Grekçe sözcükten türemiş olabileceği gibi, Amida'ya (Diyarbakır) bağlı bir yöre adı olan Angel ya da Agel'den de geliyor olabilir. Ailenin kurucusu Filadelfiya asıllı Konstantinos Angelos, belki çok yüksek bir sosyal sınıfa mensup olmamakla beraber, Bizans imparatoru I. Aleksios ile İrini Dukena'nin en küçük kızı Theodora (d. 1096) ile yaptığı evlilik vasıtasıyla sülalesinin asaletini temin etti. Konstantinos ve Theodora çiftin çocukları Andronikos Dukas Angelos'un çocuklarından biri, II. İsaakios (hükümdarlığı 1185-1195, 1203-1204), ailenin imparator olan ilk ferdidir. Komnenos Hanedanı'nın son ferdi I. Andronikos'u bir ayaklanma sonucu tahttan indiren başkent ahalisi tarafından 12 Eylül 1185'te imparator ilan edildi. Hükümdarlık dönemi zorluk, sıkıntı ve sorunlarla dolu olarak geçti. II. İsaakios sık sık devlet memuriyetlerini satmak yoluna başvurdu. İkinci evliliğinin düğün masraflarını karşılamak için toplattığı özel bir vergi halkın kızgınlığına neden oldu. Friedrich Barbarossa komutasında Bizans'tan geçen III. Haçlı Seferi orduları Konstantinopolis (İstanbul) ahalisine korkulu günler yaşattı. Tüm zorluklara rağmen, II. İsaakios başkentte çeşitli imar faaliyetlerinde bulundu. Büyük Saray ve Blahernai Sarayı'na hamamlar ve yeni daireler ekletti, Marmara Denizi üstünde suni adalar inşa ettirdi. Fakat aynı zamanda Büyük Saray'ın içindeki Genikon isimli hazine binası ve Manganai Manastırı'nı temelinden yıktırıp, "Nea Ekklisia"yı da talan ettirdi. 1195'te, II. İsaakios ağabeyi III. Aleksios tarafından bir darbeyle tahttan indirildi, gözleri kör edildi ve hapse kapatıldı. 1203-1204'te oğluyla birlikte tahtı tekrar ele geçiren II. İsaakios, artık kör, yaşlı ve bunamaya yüz tutmuş bir imaparatordu. III. Aleksios Angelos'un (hükümdarlığı 1195-1203) zayıf idaresi altında ise Bizans devleti daha büyük bir çöküntüye uğradı. Konstantinopolis ahalisi zaman zaman imparator aleyhtarı gösteriler ve ufak başkaldırılar düzenledilerse de, devrin en ciddi ayaklanmasını hazırlayan "Şişman" İoannis Komnenos'a (Aksuh Ailesi) yeterince destek vermediler. 1203 yılında Bizans başkentini kuşatan IV. Haçlı Seferi orduları karşısında kısa bir mücadeleden sonra şehri terk edip kaçan III. Aleksios, Konstantinopolis'e bir daha hiç geri dönmedi ve yaşamı 1211 veya 1212'de İznik'te sona erdi. Angelos Hanedanı'nın son hükümdarı IV. Aleksios (hükümdarlığı 1203-1204), babası II. İsaakios'un 1195'te tahttan uzaklaştırılmasından az sonra Avrupa'ya kaçmıştı. IV. Aleksios babasının tahtı yeniden ele geçirmesi için Avrupa'da çeşitli girişimlerde bulundu ve IV. Haçlı Seferi'nin Konstantinopolis üzerine yöneltilmesinde rol oynayan kişilerden biri oldu. 1203 yılında Haçlılar baba oğul Angelosları Bizans tahtına yerleştirdilerse de Angeloslar Haçlılara verdikleri vaatleri yerine getiremediler. Bunun üzerine IV. Aleksios başkentte Haçlılara düşman gruplarla iş birliği yapmaya başladı. Bunların arasında kendinden sonra imparator olacak olan V. Aleksios da vardı. V. Aleksios 28/29 Ocak 1204'te önce IV. Aleksios'u saraydan kaçmaya teşvik etti ve hemen ardından da yakalatıp boğdurttu. Yaşlı imparator II. İsaakios ise, V. Aleksios'un midahalesine gerek bırakmadan, kısa bir süre önce doğal şekilde ölmüştü. Angelos Hanedanı böylece son bulurken, Angelos ailesinin bazı fertleri 1204 Latin istilasının ardından Konstantinopolis'ten Epir'e ve Selanik'e gidip yerleşerek, orada Angelos Komnenos Dukas adı altında güçlerini sürdürdüler. Engin Korukır Engin Korukır (d. 19 Ocak 1958; Gölcük, Kocaeli), Türk teknik direktör. 1990'ların ortasından beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. Kasım 2010 tarihinde teknik direktör Suat Kaya ile yollarını ayıran Diyarbakırspor'da yeni teknik direktör olarak gelmiştir fakat iki ay sonra sözleşmesi feshedilmiştir. Ocak 2011 tarihinde teknik direktör Ergün Penbe'nin ayrılmasından dolayi boşalan Kartalspor teknik direktörlüğüne getirilmiştir. Engin Korukır, Çaykur Rizespor ile 16 Haziran 2012'de 2 yıllık sözleşme imzalamıştır. Fakat kötü sonuçlar üzerine Ligin ilk yarısı bitmeden görevinden istifa etmiştir. 21 Şubat 2014 tarihinde, Boluspor teknik direktörlük görevine getirildi. Boluspor ile sezon sonuna kadar sözleşme imzaladı. 2014-15 sezonunda Antalyaspor'u çalıştırdı. Livorno ili Livorno ili (İtalyanca: Provincia di Livorno) Orta İtalya'da Toskana Bölgesinde yer alır. Bu ilin merkezi Livorno'dur. Livorno ilinin batısında Ligurya Denizi ve Tiren Denizi bulunur. Akdeniz'in parçaları olan bu iki deniz Livorno ili içinde bulunan "Pıombino Burnu"'nundan doğuya çekilen bir sanal çizgi ile coğrafyacılarca ayrımlanır. İlin kuzeyinde ve doğusunda Pisa ili ve güneyinde Grosseto ili vardır. Livorno ilinin kuzeyindeki Livorno şehri ve çevresi düzlük olup genellikle bataklık arazidir. Daha güneyde bir darca bir sahil ovasının arkasında küçük rakımlı dağlar ve tepeler bulunur. Buna bir istisna Livorno şehrinin hemen güneyinde ve "Piombino Burnu" etrafında bulunan yüksek kayalık sahillerdir. Livorno ili sınırları içinde "Gorgona", Capraia, Elba, Montecristo ve eski bir tutuklu kolonisi olan "Pianosa" adaları da bulunmaktadır. İlde en uzun akarsu 73 km uzunluğundaki "Cecina Nehri"dir. Bu akarsunun güneyinde "Coirnia Çayı" vadisi ve Pıombino, San Vincenzo, Campıglia Marittima ile Suvereto Sassetta beldeleri bulunur. İl 1,211 km²lik bir alana ve (2005 tahminlerine göre) 330.739 kişilik bir nüfusa sahiptir ve nüfus yoğunluğu 273,0 kişi/km²dir. İlin 20 komünü vardır. (2005 tahminleri itibarıyla) 10.000'den büyük nüfuslu komünler şöyle sıralanabilir: Pisa ili Pisa ili (İtalyanca: "Provincia di Pisa") merkezî İtalya'da Toskana Bölgesi'nde yer alan bir ildir. Bu ilin merkezi Pisa'dir. Pisa ili'nin kuzeyinde Lucca ili; doğusunda Firenze ili ve Siena ili; güneyinde Grosseto ili ve batısında Livorno ili ve Ligurya Denizi bulunur. Pisa ili batı Toskana'da Arno Nehri alüvyal ovalardan Ligürya Denizi'ne doğru uzanan ters bir tabanca şekilde araziye sahiptir. İlin kuzeyinde Alplerin son tepeleri olan ve anti-Apeninler olarak anılan Monte Pisano silsilesi bulunur ve bunlara Pisa ilini ile Luca ilinden ayırır. Pisa ilinin ovalık sahilleri 15 km uzunluktadır. Pisa şehri etrafı düzlüktür. Fakat biraz daha içerilere girilince klasik tipik Toskana arazisi, küçük tepeleri, ormanları ve küçük köyleri ile başlar. Buralarda Volterra şehrini de içine alan Yüksek Çeçina Vadisi bulunur. İlin güneyinde en yüksek nokta 867 m rakımı ile "Monte Aia dei Diavoli" zirvesidir. Pisa ili 2.444 km²lik bir alana ve (28.2.2009 tahminlerine göre) 411.376 kişilik toplam bir nüfusa sahiptir ve nüfus yoğunluğu 168 kişi/km²dir. İlin 39 Komünü vardır. (31.12.2009 tahminleri itibarıyla) 10.000'den büyük nüfuslu olan komünler şöyle sıralanabilir: Pisa ili bir idari yenileme olarak idari bakımdan dört idari bölüme ayrılmıştır: WebOS LG webOS, Linux çekirdeği üzerinde çalışan özel bir mobil işletim sistemidir. İlk olarak Palm tarafından geliştirildi ve 2013 yılında LG tarafından satın alındı. 1992'den 2002'ye kadar kişisel dijital asistan üreticisi Palm Computing (daha sonra Palm olarak değiştirildi) Palm OS yazılım platformunun haklarına sahip oldu ve onu geliştirdi. 2002 yılında Palm PalmSource adı ile kendi yazılım bölümü içinde tamamına sahip olduğu iştirakini oluşturdu. PalmSource daha sonra bağımsız bir şirket haline gelerek Japon geliştirici Access Co. tarafından satın alındı. Palm, hem Palm OS hem de Windows Mobile sistemlerini, bunların yerine geçen yeni bir platform olarak webOS geliştirilene kadar lisanslamaya devam etmiştir. Palm Pre, Palm Pixi, Palm Pre Plus, Palm Pixi Plus, Palm Pre 2, HP Veer, HP Pre 3 telefonları ve HP TouchPad tableti bu sistemde çalıştı. 25 Şubat 2013 tarihinde HP, webOS'un LG Electronics tarafından satın alındığını duyurmuştur. Linux framebuffer Linux çerçeve belleği (fbdev) genellikle konsolda veya bir bilgisayar monitöründe grafik gösterimi için grafik donanımından bağımsız soyutlama katmanıdır. Çerçeve tamponu veya çerçeve belleği kelimesi güncel bir video karesini içeren video belleğinin bir parçasını ifade eder. Linux framebuffer, SVGAlib veya başka bir kullanıcı boşluk yazılımı gibi sisteme özel arşivlerine dayanmadan "Linux çekirdeği altında arabelleğine erişim yöntemi" anlamına gelir. RÃ³binson Zapata Róbinson Zapata Montaño (d. 30 Eylül 1978; Florida), Kolombiyalı futbolcudur. Zapata, üç kez Kolombiya millî futbol takımının kalesini korudu. Profesyonel kariyerine Kolombiya takımlarından America de Cali'de başlayan Kolombiyalı futbolcu, 2000 yılında Real Cartagena'ya transfer oldu. Burada geçirdiği iki sezonun ardından eski takımına geri dönen Zapata, 2004 yılında ise yurt dışına çıktı ve Arjantin'e transfer oldu. İlk sezonunu Rosario Central ve Independiente takımlarında geçiren Kolombiyalı kaleci fazla forma şansı bulamadı. Arjantin'deki ilk sezonun ardından Atletico Belgrano'ya transfer olan Zapata, 2006-07 sezonunu ise Cucuta Deportivo'da geçirdi. 2007 senesinde Steaua Bükreş'e transfer olan Zapata, 2008 yılında Romanya'da Yılın Kalecisi, 2009 yılında da "Yılın Yabancı Oyuncusu" seçildi. 2010-2011 sezonunun ikinci yarısında, 21 Ocak 2011 tarihinde Galatasaray ile 1,5 yıllık sözleşme imzaladı. 12 resmi maça çıktı ve sadece % 42'lik kurtarış oranıyla kötü bir performans gösterdi. Sezon sonu ise takımla olan sözleşmesi karşılıklı olarak feshedildi. 2011'in ikinci yarısında Deportivo Pereira için oynamak üzere Kolombiya'ya döndü. Daniel Robbins Daniel Robbins (Montreal doğumlu ABD vatandaşı, Quebec) bilgisayar programcısı, danışmanı ve Gentoo Linux projesi kurucusu ve eski baş mimarı olarak bilinir. 2008 yılında,Gentoo dayalı özgür bir GNU / Linux dağıtımı olarak Funtoo projesini başlattı. Projenin baş kodlayıcısı ve düzenleyicisidir. Hem, OPNET'de mühendis olarak hem Albuquerque, New Mexico'da Funtoo Teknolojileri başkan olarak çalışmaktadır. David S. Miller David Stephen Miller (d. 26 Kasım 1974), ABD'il yazılım geliştiricisi. Linux çekirdeği üzerinde SPARC uygulamasından sorumlu olan Miller'ın GNU Compiler Collection üyeliği de bulunmaktadır. Miller 2010 yılında en iyi 10 çekirdek geliştiricisi listesine girmiştir. 1999'dan bu yana Red Hat üzerinde çalışmaktadır. BC Å½algiris BC Žalgiris (Basketball Club Žalgiris ), Litvanya'nın Kaunas kentini temsil eden profesyonel basketbol takımı. Yerel: UluslararasÄ±: The Lord of the Rings: The Battle for Middle-earth II The Lord of the Rings: The Battle for Middle-earth II (BFMEII olarak kısaltılabilir), Electronic Arts tarafından geliştirilen ve yayımlanan gerçek zamanlı strateji türündeki video oyunu. Konu ve içerik bakımından J. R. R. Tolkien'ın "Yüzüklerin Efendisi" ve "Hobbit" romanları ile bunların film uyarlamasına dayanmaktadır. 2004 yılında Electronic Arts tarafından çıkarılan "" 'ün devamı niteliğinde olan oyunun Windows versiyonu 2 Mart 2006 tarihinde, Xbox 360 versiyonu ise 5 Temmuz 2006 tarihinde tüm dünyada eş zamanlı olarak piyasaya sürüldü. Normal sürümle birlikte, ekstra içerikler ve oyunun geliştirilmesi ile ilgili bir belgesel içeren koleksiyon sürümü de satışa sunuldu. "BFMEII" 'nin senaryosu, olayların iyilerin gözünden ilerlediği "Good Campaign" ile kötülerin gözünden ilerlediği "Evil Campaign"den oluşur. Çocuklar Duymasın (anlam ayrımı) Çocuklar Duymasın, aşağıdaki anlamlara gelebilir. Andy Gray Andy Gray aşağıdaki anlamlara gelebilir: Theoktistos Theoktistos () (ö. 20 Kasım 855), İmparator II. Mikhail () ve oğlu İmparator Theofilos () döneminde etkili kıdemli Bizans yetkilisi ve III. Mihail'ın (842–867 arası hükümdar) naibi. İdare ve politik yeteneği, İkonoklazmı sona erdirmesi, imparatorlukta eğitimde köklü bir rönasans başlatması ile tanınır. Naipliği sırasında, III. Mihail'ın annesinin kardeşi Bardas, en büyük rakibiydi. 855 yılında, Mihail 16 yaşına gelince, hükûmeti ele alıp, Bardas'a en yüksek rütbe "Caesar" unvanı vermiştir. Sonra Bardas ve Mihail, Theoktistos'ten kurtulmaya karar verip, onu tutuklatıp öldürmüşlerdir. Murat Bölükbaşı Murat Bölükbaşı (d. 7 Temmuz 1969, Sakarya), eski Türk futbolcu, teknik direktör. Altay ve Çanakkale Dardanelspor'ın eski futbolcularındandır. 1990'li ve 2000li senelerde Altay, Çanakkale Dardanelspor ve Balıkesirspor'da forma giymiştir. Antrenörlük kariyerine Ankaraspor'da oynarken başladı ve futbolculuğu yanında takımda yardımcı antrenör olarak görev aldı. Ardından birçok takımdan ayrılarak birçok 3. Lig ve 2. Lig ekibinde görev aldı. Son olarak 2010-11 sezonunda Sakaryaspor'da teknik direktörlük görevine getirildi idari anlaşmazlık yüzünden sözleşmesine yönetim tarafından son verildi. 2009-10 Euroleague EuroLeaguein onuncu sezonu olan 2009-10 sezonunu Barcelona şampiyon olarak tamamladı. Üst tura yükselme prosedürü: Gruplarında ilk 4 sırayı alan ekipler turnuvada gruptan çıkma şansı elde ederler.Diğer 2 takım turnuvadan elenir. İran Millî Kütüphanesi İran Milli Kütüphanesi (), İran'ın başkenti Tahran'da yer alan kütüphane. İran Millî Kütüphanesi 1933 yılında resmî olarak açılmıştır. Ülkede millî kütüphane açılması konusunda ilk adımlar 1861'de Darülfünun yüksek okulun açılmasıyla ve bu okulun küçük bir kütüphanesiyle başlamıştır. İran Millî Kütüphanesi'nin mimarı, Fransız André Godard'dır. Godard aynı zamanda İran Arkeoloji Müzesi'nin mimarıdır; kütüphane, müzenin kuzey cephesinde yer almaktadır. Kütüphane, 1 Mart 2005'te, İran eski cumhurbaşkanı Muhammed Hatemi dönmenide, Tahran'ın Abbas Abad bölgesindeki yeni merkezine kavuşmuştur. Muhammed Hatemi bir dönem kütüphanenin başkanlığını yapmıştır. Kuveyt'teki Yahudilerin tarihi Kuveyt'teki Yahudilerin tarihi, Irak Yahudi tarihinin bir parçasıdır. Irak Yahudisi tanınmış İngiliz iş adamı Naim Dangoor'in dedesi Bağdat'ta baş haham iken şehir nüfusunun %40'ı Yahudiydi ve iş yerlerinin %95'i onlara aitti. Kendisi 1930'larda Queen Mary Üniversitesi'nde mühendislik okumak için Londra'ya gitti. Ardından orduya katılmak için Irak'a döndü ve orada bir iş imparatorluğu oluşturdu. Irak'ta çok sevdiği Müslüman ortağıyla Coca Cola'nın acenteliğini yaptı. Dediğine göre: Kuveytli Profesör Faisal Abdulla Alkanderi, yukarıda söylenenleri onaylarcasına "Islam and Christian-Muslim Relations", 2006 () yazısında özetle şunları aktarmıştır: Basilisk (anlam ayrımı) Basilisk ÅŸu anlamlara gelebilir: Roca Burnu Roca Burnu, (Portekizce: "Cabo da Roca"), Avrupa'nın en batı ucu. Portekiz'in Sintra belediyesine bağlı bulunmakta olup, Batı Lizbon bölgesinde yer alır. Sri Lanka'daki Yahudilerin tarihi Sri Lanka'daki Yahudilerin tarihi en azından 9. yüzyıla kadar dayanmaktadır. 10. yüzyılda, İran'ın Siraf kentinden gelen Arap Müslüman seyyah Abu Zeid al Hasan, Seredib'de 'çok sayıda Yahudi olduğundan' bahsetmektedir; Serendib, Arapların Sri Lanka için kullandığı terimdi. 12. yüzyılda, İspanya'nın Navarra eyaletinden gelen Ortaçağ'ın maceraperest seyyahlarından Sefarad Tudela'lı Benjamin, Sri Lanka'da 3.000 Yahudi'nin varlığından söz etmiştir. Sri Lanka'nın bu ilk Yahudilerinin ya asırlar içinde nüfus içinde asimile oldukları ya da Portekizlilerin adaya varmasıyla 16. yüzyılda zorla dinlerinin değiştirdikleri, değiştirmeyenlerin ise Portekiz Engizisyonu'nca katledildiği düşünülmektedir. Adada Yahudiliğin gereklerini yerine getirenler bulunmamaktadır. Hatta, atalarının Yahudi olma ihtimaline rağmen atalarının Yahudi olduğunu bilen kişi dahi yoktur. Sefarad Yahudilerince kullanılan "de Fonseka" soyadının varlığı bu kişilerin atalarının Yahudi olma ihtimalini beraberinde getirir. Gattaca Gattaca, Amerikan bilimkurgu filmi yazarı Andrew Niccol tarafından yönetilen 1997 yılı çıkışlı başrollerini Ethan Hawke, Uma Thurman ve Jude Law'ın paylaştığı bir bilimkurgu filmidir. Loren Dean, Ernest Borgnine, Gore Vidal ve Alan Arkin gibi isimlerin de rol aldığı film ayrıca 1997 yılında Akademi Ödülleri'nde En İyi Sanat Yönetmenliği dalında Oscar Ödülüne aday olmuştur. 21. yüzyılda Dünya'da genetik mühendisliği çok ilerlemiştir ve bilimsel olarak kusursuz insanlar yaratılmaya çalışılmaktadır. Özel görevler için yetiştirilen yeni süper insan ırkı yüzünden, normal yollardan dünyaya gelmiş insanlar işsiz kalmakta ve ikinci plana itilmektedir. Hayatın her aşamasında DNAların kimlik görevini üstlendiği bu dönemde, kan, saç ve idrar gibi insandan direkt olarak alınmış maddeler belirli makinelere konularak, insanların hayatın çeşitli konumlarındaki geçerliliği ölçülmektedir. DNA'ları yetersiz (invalid) olarak görülen bazı insanlar, toplum içerisinde bir alt sınıf oluşturmaktadır. Bu insanlardan birisi olan ve henüz doğumunda kalp problemleri olduğu ve en fazla 30 yıl yaşayacağı söylenen ve bu sebepten ötürü içinde bulunduğu sistemde diğer insanlarla rekabet edemeyen Vincent, astronot olma hayaliyle yanıp tutuşmaktadır. Gattaca adlı, yalnızca genetik olarak uygun insanları işe alan şirket Vincent için bir hayal gibi görünmektedir. Ancak bu sistem içerisinde yaşayan ve daha iyi genlere sahip olan ancak buna rağmen sakatlanan bazı insanlar genlerini satarak kendilerine hayatlarını garanti altına aldırmaktadırlar. Bu sayede Vincent sakat bir atletin kan örneklerini ve kimliğini devralarak, normalde yalnızca temizlikçi olarak çalışabileceği Gattaca şirketinde iyi bir pozisyonda işe girer. Şirketin uzaya göndereceği rokete kısa bir süre kalmışken, burada işlenen bir cinayet, olayı araştıran dedektifin dikkatini Vincent'ın üzerinde yoğunlaştırmasına sebep olur. Cumhur Yılmaztürk Cumhur Yılmaztürk, (d. 5 Ocak 1990, Bakırköy, İstanbul), Galatasaray'ın altyapısından gelen bir Türk futbolcudur. 1. Lig ekiplerinden Kahramanmaraşspor'da kiralık statüsünde oynamaktadır. Futbola Terazidere altyapısında başladı ve 2003 senesinde Galatasaray altyapısına yükseldi. Burada 2009 senesine kadar oynadıktan sonra profesyonelliğe geçiş mukavelesi Galatasaray A2 takımına yükseldi. Burada teknik direktör Frank Rijkaard ve yardımcısı Johan Neeskens tarafından izlenip bazi resmî karşılaşmalar için a takım kadrosuna dahil edildi ve neticesinde a takım için ilk Süper Lig karşılaşmasını 16 Mayıs 2010 tarihinde Gençlerbirliği'ne karşı ilk onbir'de sahaya çikarak oynadı. 2011-12 sezonunub başında 1. Lig ekiplerinden Çaykur Rizespor'a transfer oldu. Moro İslami Kurtuluş Cephesi Moro İslami Kurtuluş Cephesi (MİKC) (Arapça: جبهة تحرير مورو الإسلامية) Filipinler merkezi hükümetinden Mindanao bölgesinde yaşayan Moro halkı için özerk bölge isteyen teşkilat. Uzun yıllar Moro halkı için bağımsızlık isteyen Moro İslami Kurtuluş Cephesi 2010 yılında bu hedefinden vazgeçerek geniş kapsamlı özerkliği yeni hedef olarak benimsedi. Teşkilat 2016'da Filipinler Devlet Başkanı Benigno Aquino III ve MİKC lideri Hacı Murat İbrahim'in de katıldığı bir törenle silah bıraktı. Bu teşkilat Bangsamoro, Mindanao, Sulu Takımadaları, Palawan, Basilan bölgelerinde ve diğer çevre adalarda kurulmuştur. Moro İslami Kurtuluş Cephesi, 1960'lı yıllarda Jabidah katliamına bir başkaldırı hareketi olarak oluşturulmuş Moro Ulusal Kurtuluş Cephesi (MUKC) taraftarları tarafından kurulmuş bir gruptur. MUKC Filipinler'in güneyinde bağımsız İslam Devleti'ni kurdu ve amaçlarına ulaşmak için saldırılar ve suikastlarde yer aldılar. Manila'daki devlet bu davayı tanımadı ve Filipinler'in güneyine ayaklanmayı kontrol altına almak için asker yolladı. MUKC'nin Filipin devleti ve taraftarlarına karşı ayaklanma başlatmaya karşı isteksizlerinden dolayı, 1981'de Selamet Haşim ve taraftarları MUKC'den ayrılıp, 1981'de Moro İslami Kurtuluş Cephesi'ni kurdular. 1987'de ocak ayında, MUKC, Filipin Devleti'nin ihtilaf konusu olan bölgelerin yarı özerklik teklifini kabul etti. Akabinde de Müslüman Mindanao Özerk Bölgesi kuruldu. Öte yandan, MİKC, bu teklifi reddetti ve ayaklanma faaliyetlerine devam ettiler. Manila'daki devlet ve MİKC arasındaki düşmanlığın durdurulması için 1997'de temmuz ayında bir sözleşme imzalandı ama 2000 yılında Filipin Başkanı Joseph Estrada tarafından bu sözleşme iptal edildi. Buna cevaben, MİKC hem devlete hem de devletin vatandaşlarına ve yandaşlarına karşı cihad ilan etti. Başkan Gloria Macapagal Arroyo tarafından ateşkeş antlaşması imzalandı. Barış görüşmelerine ve ateşkes antlaşmasına rağmen, MİKC, 2005'in ocak ayında devletin Maguindanao'daki askeri birliklerine saldırdı ve olay 23 ölümle sonuçlandı. MİKC'nin kombine askerleri ve Ebu Seyyaf'ın dahil olduğu çatışmada devletin askeri birlikleri isyancı güçlere müdahale etmek için ağır silahlar kullanmak zorunda kaldılar. Filipin devletinin MİKC üyelerini sorumlu tuttuğu 2003'te meydaba gelen Davao havaalanındaki bomba olayı, barış görüşmelerinin Mindanao'ya barış getirme konusunda etkisiz olabileceği yönündeki spekülasyonları arttırdı. MİKC, kontrolleri altındaki alanlarda kendilerine eğitim imkanları sağladığı düşünülen Cemaat-i İslami ile bağlantılarını reddediyorlar. MİKC, aynı zamanda Afganistan'daki kamplarda eğitim veren El-Kaide'ye 600 gönüllü yolladıkları halde , El Kaide ile olan ilişkilerini de reddetmeye devam ediyor. Ayrıca, Usame bin Ladin Filipinler'e para yardımında bulunmasına rağmen, grup herhangi bir ödeme kabul ettiklerine ilişkin söylenenleri doğrudan inkar ediyorlar. 2006 yılında 28 Haziran'dan 6 Temmuz'a kadar geçen sürede, MİKC ile Filipin Ordusu tarafından desteklenen Maguindanao valisi Andal Ampatuan önderliğindeki silahlı sivil gönüllüler arasında çatışma görülmüştür. Çatışmayı başlatan sebep, 23 Haziran'daki saldırı yüzünden vali Ampatuan'ın MİKC'yi suçlamasıdır. Saldırı kendi araç konvoyuna gerçekleştirilmiş ve çevresinden 5 kişinin ölümüyle sonuçlanmıştı. MİKC olayın sorumluluğunu üstlenmedi ama Ampatuan ilgili MİKC üyelerini tutuklatmak için polis ve sivil gönüllülere emir verdi. Akabinde gelen bir çatışmayla dört bin aile yerinden edildi. Olay 10-11 Temmuz'da imzalanan ateşkes antlaşmasıyla sona erdi. Mart 2007'de, Filipin hükûmeti Moro halkı yararına insan haklarının tanınması için 30 yıldır hiç yapılmayan teklifte bulundu. Fakat, 12 Temmuz 2007'de Filipinler'in güneyinde bulunan Basilan'daki İslami militanlar 14 denizciyi öldürdü. Denizcilerden 11 tanesinin başı vuruldu, öte yandan 9 denizci yaralandı ve tahmini 4 isyancı da öldürüldü. Çatışma, denizciler 10 Haziran 2007'de kaçırılmış olan İtalyan rahip, Giancarlo Bossi'yi ararken gerçekleşti.Filipin hükûmeti ile yapılan MİKC barış sözleşmesine rağmen , bir MİKC askeri üyelerinden birinin silahlı çatışmalara karışmış olduğunu doğruladı. MİKC için baş arabulucu olan Muhager İkbal, boyun vurma ve rahibin kaçırılması olaylarından sorumlu olduklarına dair söylenenleri inkar etti. 10 Haziran'da Zamboanga Sibugay eyaletinde kaçırılmış olan Giancarlo Bossi, fidye ödenmemesine rağmen 19 Temmuz 2007'de serbest bırakıldı. Filipinli yetkililer rahibi kaçıranları, Ebu Seyyaf 'ın adamları olarak belirledi. Devlet otoriteleri Bossi'nin kaçırılmasıdan ötürü MIKC'nin bir firari komutanını suçladı, ama suçlamalar reddedildi. Al-Barkah şehrindenki MİKC ile gerçekleşen çarpışma sonucu, 11 Filipinler Deniz Kuvvetleri askerinin boynu vurularak öldürülmesi olayına karşılık , askerler Basilan bölgesinde konuşlandı. Bunun sonucu olarak, Basilan il müdürüne göre, 900 aileden fazlası yerlerinden çıkartıldı. MİKC, 14 Filipin Deniz Kuvvetleri askerinin ölümünü üstlendi. MİKC üyeleri, Basilan'daki bölgelerinin işgal edilmesine karşılık, bu olayı bir uyarı olarak açıkladı. Önceki anlaşmalarda, bölgedeki çekişmeyi engellemek adına, iki grup MİKC'nin varlığının ve kamplarının tanınması için müzakere etti. 4 Ağustos 2008'de Filipin Temyiz Mahkemesi, devletin ve MİKC'nin Ana Vatan Antlaşması Memorandumu'nu resmi olarak imzalamalarını engelleyen geçici bir menetme kararı yayınladı. Antlaşma tüm anlaşmazlıkları sonuçlandırabilirdi ve iki grup arasında kapsamlı bir nihai sözleşmeye vesile olacak resmi görüşmeleri başlatabilirdi. Mahkeme , barış sözleşmesinde tasarlanan Müslüman Mindanao Özerk Bölgesi'nin genişletilmiş sınırlarına itiraz eden güney eyaleti devletinin önergelerini kabul etti. Malezya'da 27 Temmuz tarihinde eski vali olan barış görüşmelerini yöneten kişi Rodolfo Garcia ve barış sürecindeki başkanlık danışmanı Hermogenes Esperon ve MİKC adına da Muhager İkbal tarafından Ana Vatan Antlaşması Memorandumu imzalandı.Resmi imzalama, 5 Ağustos'ta planlanmıştı. Ana Vatan Antlaşması Memorandumu, 2001 yılında Filipinler Cumhuriyeti Devleti ile Moro İslami Kurtuluş Cephesi arasındaki sözleşmeler içindeki muhtelif gündem konularından sonuncusudur. Morolu Genç Fikir İşçileri Grubu (YMPN), halka Ana Vatan Antlaşması Memorandumu'ndan korkmamalarını ve Morolu'lara yapılan haksızlığa karşı yüreklerini ortaya koymalarını söyledi. 21 Ağustos'ta yaptıkları bir bildiride şöyle söylediler: "Sıkıntının olduğu bugünlerde, Hristiyan ve Müslüman komşularımızla birlikte barış, kabullenme ve adalet adına ellerimizi birleştirmeliyiz. Biz bu karmaşıklığa karşı demokratik ve barışçıl bir çözüm için söz verdik. Ana Vatan Antlaşması Memorandumu'ndan korkmayın. Ey halk, Moro mağduriyetine karşı yüreğini aç."" Ertesi yıl, devlet görevlileri tarafından pek çok MİKC kumandanı saldırı kampanyası başlatmış olarak etiketlendi. Ardından, Filipin Silahlı Kuvvetleri, 6.000 askerden oluşan 10 taburu Lt. Gen. Cardozo Luna komutasında Mindanao'ya harekete geçirdi. Bu şiddet olayları sonucunda 600.000 insan yerinden edildi ve 300 kişi öldü. 14 Ekim 2008'de bölünmüş oylarla idare edilen mahkeme Ana Vatan Antlaşması Memorandumu'nu ve 2001'de imzalanan Tripoli Antlaşması'nı anayasaya ve kanunlara aykırı olduklarını ilan etti.Mahkeme üyesi Conchita Carpio-Morales şunları söyledi: "Özetlemek gerekirse, barış sürecinde başkanlık danışmanı ilgili danışma sürecini yürütmeyi başaramayınca, hoşgörüyü vahim bir şekilde suistimal etti. Ana Vatan Antlaşması Memorandumu tarafından tasarlanan gizli süreç yasal yetkiye aykırı işliyor ve kaprisli, baskıcı , keyfe bağlı ve despot uygulama olarak karşımıza çıkıyor. " Bangsamoro Sivil Toplum Birliği gibi sivil topluluk organizasyonları, revizyon için bir teklif sundu. Fakat, Temyiz Mahkemesi, Filipin hükûmeti ile MİKC arasında 21 Kasım 2008'de imzalanmış olan Ana Vatan Antlaşması Memorandumu'nu anayasaya aykırı ilan eden 14 Ekim kararını yayınladı. 14 Ekim 2009'da Flipinler'de kaçırılmış olan İrlandalı rahip baba Michael Sinott'un serbest bırakılması için, MİKC askerleri yardım teklifinde bulundu ve Sinnott'un tutulduğuna inanılan bölgeye 100 askerini göndermek için izin istedi. Fakat Filipin hükûmeti tarafından teklif reddedildi. 23 Eylül 2010'da Mohagher İkbal şunları söyledi: " MİKC Filipinler'de bağımsız olmak yerine, ABD gibi bir federal devlet üyesi olma peşindeler. Böyle bir müslüman eyaleti ulusal savunma adına güç kullanamayacak ve dış işleri, ulusal para, para basma ve posta servisleri işlerini yürütemeyecekler. Çünkü bu işler merkezi devletin sorumluluğunda olacak. İkbal ayrıca şunları ekledi: "Bir eyalet olarak kendi askeri birlikleri olmayacak, bunun yerine iç güvenlik için askeri olacak." Işık hızı Işığın boşluktaki hızı, genellikle c ile gösterilir, fiziğin birçok alanında kullanılan önemli bir fiziksel sabittir. Kesin değeri 299.792.458 m/s'dir. (yaklaşık olarak 3,00×10 m/s). Metrenin uzunluğu bu sabitten ve uluslararası zaman standardından hesaplanmıştır. Özel göreceliliğe göre c, evrendeki bütün madde ve bilgilerin hareket edebileceği maksimum hızdır. Bütün kütlesiz parçacıkların ve ilgili alanlardaki değişimlerin boşluktaki hareket hızıdır (ışık ve çekimsel dalgalar gibi elektromanyetik radyasyon dahil). Bu parçacıklar ve dalgalar gözlemcinin eylemsiz referans çerçevesi ya da kaynağın hareketi ne olursa olsun c'de hareket ederler. Görecelilik Teorisi'nde c, uzay- zaman arasındaki ilişkiyi kurar; aynı zamanda meşhur kütle-enerji eşdeğerliliği formülünde de gözükür. "E" = "mc". Işığın hava veya cam gibi şeffaf maddelerdeki ilerleyiş hızı c'den azdır. Benzer şekilde radyo dalgalarının tel kablolardaki ilerleyişi de c'den yavaştır. Işığın madde içindeki hızı v ile c arasındaki orana o maddenin kırılma endeksi (n) denir (n=c/v). Örneğin, görülebilir ışık için camın kırılma endeksi genellikle 1,5 civarındadır. Yani ışık camın içinde c/1,5≈ 200.000 km/s ile hareket eder. Hangi açıdan bakılırsa bakılsın ışık ve öteki elektromanyetik dalgalar anında yayılıyormuş gibi gözükür ancak, ölçülebilir hızlarının uzun mesafeler ve hassas ölçümlerle ölçülebilir sonuçları vardır. Uzaydaki keşif araçlarıyla iletişim kurarken mesajların Dünya'dan uzay aracına ya da uzay aracından Dünya'ya ulaşması dakikalar ya da saatler alabilir. Yıldızlardan gelen ışık onları yıllar önce terk etmiştir ve bu sayede uzaktaki nesnelere bakarak evrenin tarihini çalışma şansı verir. Işığın ölçülebilir hızı aynı zamanda bilgisayardaki bilgilerin çipler arasında aktarılması gerektiği için bilgisayarların teorik hızını da sınırlar. Işık hızı, uzak mesafeleri yüksek isabetle ölçebilmek için uçuş zamanı ölçümlerinde de kullanılır. Ole Romer ilk olarak 1676'da, Jüpiter'in uydusu Io'nun görünür hareketini inceleyerek, ışığın ölçülebilir bir hızda hareket ettiğini göstermiştir(anlık hareketin aksine). 1865'te James Clerk Maxwell Elektromanyetizma Teorisi'nde ışığın elektromanyetik bir dalga olduğunu ve bu nedenle c hızında hareket ettiğini ileri sürmüştür. 1905'te Albert Einstein ışığın hızının herhangi bir referans çerçevesinde ışık kaynağından bağımsız olduğunu öne sürmüştür ve bu varsayımının sonuçlarını Görecelik Teorisi'ni öne atıp c parametresini ışık ve eletromanyetizma dışındaki şeylerle alakalı olduğunu göstermiştir. Yüzyıllar boyunca süren ve giderek daha da kesinleşen ölçümler sonucunda 1975'te ışığın hızının 299.792.458 m/s olduğu 4 milyarda birlik bir belirsizlikle hesaplanmıştır. 1983 yılında metre Uluslararası Ünite Sistemi (SI) tarafından, ışığın boşlukta 1/299.792.458 saniyede katettiği mesafe olarak yeniden tanımlanmıştır. Bunun sonucu olarak, c'nin değeri metrenin tanımı tarafından net bir şekilde sabitlenmiştir. Işık hızı genellikle sabit( constant) ya da Latince celerity( hızlı, çabuk) kelimelerinin temsilen “c” ile ifade edilir. Geçmişte V ışık hızı için alternatif bir sembol olarak kullanılmıştır ve 1865'te James Clerk Maxwell tarafından ortaya atılmıştır. 1856'da Wilhelm Eduard Weber ve Rudolf Kohlrausch c'yi daha sonra ışık hızının √2 katına denk geldiği görülen başka bir sabit için kullanmışlardır. 1894'te Paul Druder c'yi modern anlamıyla tekrar