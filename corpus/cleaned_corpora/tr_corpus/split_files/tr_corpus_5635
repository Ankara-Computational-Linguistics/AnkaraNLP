aynı yıl çıkardığı son albümüdür. PSX PSX veya Playstation X , Playstation 2 entegre edilmiş bir dijital video kaydedicisidir. 13 Aralık 2003 tarihinde Japonya'da piyasa sürülmüştür. Yüksek satış fiyatı, satış rakamlarının düşmesine ve Japonya dışında hiçbir ülkede piyasaya sunulmamasına sebep olmuştur. Genel amaçlı bir video aracı olarak görüldüğü için Sony Computer yerine Sony tarafından piyasaya sürülmüştür. Sony'nin daha sonra Playstation 3 ve PSP'de kullandığı XrossMediaBar kullanıcı arayüzünü kullanan ilk cihazdır. Playstation ve Playstation 2 yazılımlarını destekleyen cihaz geniş bant bağlantısını kullanarak çevrim içi oyun desteği sunmaktadır. Walther Flemming Walther Flemming (21 Nisan 1843 – 4 Ağustos 1905) Alman biyolog ve sitogenetiğin kurucusudur. Schwerin yakınlarındaki Sachenberg şehrinde psikiyatrist Carl Friedrich Flemming ve ikinci eşi Auguste Winter’in beşinci çocuğu ve tek oğlu olarak dünyaya geldi. İlk çalışmalarını meslektaşı ve aynı zamanda ömrü boyunca arkadaşlık ettiği yazar Heinrich Seidel’in de bulunduğu Residenzdtadt Gynasium’da yaptı. 1868 yılında mezun olduğu Rostock Üniversitesi’nde tıp eğitimi aldı. Daha sonra 1870-1871 yılları arasında Fransa-Prusya Savaşı'nda askeri tabip olarak görev yaptı. 1873’ten 1876’ya kadar Prag Üniversitesi’nde öğretim görevlisi olarak çalıştı. 1876’da Kiel Üniversitesi’nde professörlük görevini kabul etti. Anatomi Enstitüsü başkanlığına getirilen Flemming ölümüne kadar bu görevde hayatını sürdürdü. Anilin boyalarından yararlanarak kromatin adını verdiği bazofilik boyaları kuvvetlice emen bir yapı keşfetmeyi başardı. Kromatinin hücre çekirdeğindeki ipliksi yapılarla ilişkili olduğunu gördü. Felmingin ipliksi dediği yapılar daha sonra Alman anatomist Wilhelm von Waldeyer-Hartz tarafından kromozom (renkli vücut manasına gelir) olarak isimlerdirdi. Belçikalı bilim adamı Edouard Van Beneden de bunları bağımsız olarak gözlemledi. Flemming, Yunanca’da iplik manasına gelen mitoz (mitosis) olarak isimlendirdiği hücre bölünmesi ve kromozomların yavru çekirdeklere dağılım süreçlerini inceledi. Lakin henüz yavru kromatidleri yani eş olan iki ayrı yapıya bölünmeyi farkedememişti. Mitoz bölünmeyi hem canlılarda hem de semender balığının yüzgeç ve solungaçlarından elde edilen biyolojik maddelerden yapılan renkli numuneler üzerinde inceledi. Bu çalışmalar ilk olarak 1878 ve 1882’de Zellsubstanz, Kern und Zelltheilung isimli kitapta yayınlandı. Flemming, keşiflerine dayanarak ilk defa tüm hücre çekirdeklerinin daha önceki kuşaktan bir hücre çekirdeğinden geldiği kanısına vardı. Flemming, Gregor Mendel’in kalıtım üzerine yaptığı çalışmalardan habersizdi, bu yüzden kendi gözlemleri ile kalıtımsal miras arasında bir bağlantı kurmamıştı. Flemming’in yaptığı çalışmaların ehemmiyetinin, Mendel kurallarının yeniden keşfi ile birlikte gerçek manada anlaşılması için 20 yıl geçmesi gerekecekti. Mitoz bölünmeyi ve kromozomları keşfetmesi tüm zamanların ön önemli 100 bilimsel keşfinin ve hücre biyolojisi alanında en önemli 10 keşfin arasında gösterilmektedir. Flemming’in adı Alman Hücre Biyolojisi Topluluğu tarafından verilen madalyayla onurlandırılmıştır. Theodore Long Theodore Long (d. 15 Eylül 1947; Birmingham, Alabama) Long, iki yıl boyunca SmackDown'da Genel Müdür olarak görev yaptı ve ECW Genel Müdürü olarak bir dönem boyunca altı yıl sürdü. Theodore Long 1980 yılında NWA'da güreşçilerin ayak işlerini yaparak güreş dünyasına ilk adımını attı. 1985 yılında bir maça hakemin gelmemesinden dolayı maça Teddy Long hakemlik yapmıştır ve o maçtan sonra diğer maçlarda da hakemlik görevinde bulunmuştur. 1989 yılında Mike Rotundo ve Steve Williams lehine çok hızlı tuşu sayarak road warrior takımına kemeri kaybetmesine neden olunca NWA Teddy Long'u hakemlik görevine son verdi. Theodore Long da bazı heel (kötü) karakterlerin menajerliğini yapmaya başladı. Önce The Skycrapers grubunun menajerliğini yapmıştır. Bu grubun dağılması üzerine 1990 yılında doom takımının menajerliğini de yapmıştır. Bu takım NWA takım kemerini kazanma başarısını gösterdi ve NWA da bunu başaran ilk zenci takım oldu. Long da aynı sene PWI ödüllerinde senenin en iyi mejeri ödülüne layık görüldü. Bir sürede spikerlik yaptı. 1990 yılının ortalarında face (iyi) güreşçilerin menajerliğini yapmaya başladı. Royal Rumble 1999'da hakemlik yaparak WWF'de debut (WWF'de ilk çıkışını) yapmış oldu. 2002 yılına kadar hakemlik yaptı 2002 yılı sonrasında Raw'da menajer olarak çıktı. Mart 2004 yılında Smackdown brandine genel menajer olarak görev yapmaya başladı. 2014 yılında ise WWE ile olan sözleşmesini fesh etmiştir. 13 Şubat 2017'de 2017 WWE Hall of Fame'r olacağı açıklandı. Bomba atar Bomba atar, bomba atmak amacıyla kullanılan silahlara denir. Bomba atarların kullanım nedeni, bombayı elle yapılan atışa oranla daha uzağa, daha hızlı ve daha hatasız bir biçimde atabilmeleridir. Genelde tüfeklere monte edilen bu silahların, Tüfek Altı Bomba Atar, Tamburlu Bomba Atar ve Otomatik Bomba Atar gibi türleri vardır. Fiat Qubo Fiat Fiorino'nun binek amaçlı üretilmiş versiyonudur. Ticari versiyonu olan Fiorino'dan harici ve dahili olmak üzere farklılıkları mevcuttur. Harici olarak standard sunulan 15" çelik jantlar yine standard olan ön sis farları gövde rengi tampon dikkat çeken özellikler. Fiat Qubo'da da Fiorino'da kullanılan 1.3 Multijet 75 HP (Dizel) , 1.4 8v 77 HP (Benzinli) motor seçenekleri sunulmaktadır. Model Avrupa'da ve Dünya'nın birçok ülkesinde Qubo adıyla lanse edildiği halde Türkiye'de Fiorino Combi olarak satışa sunulmaktadır. Amerikan Bilim AdamlarÄ± Federasyonu Amerikan Bilim Adamları Federasyonu (İngilizce: Federation of American Scientists (FAS)), Manhattan Projesi üyesi olan ve kritik milli kararların alınmasında bilgi ve tecrübelerini sunmaya kendilerini ahlaken yükümlü hisseden bilim insanları, mucid ve mühendisler tarafından 1945 yılında ABD'de kurulan kar amacı gütmeyen organizasyon. İlk projeleri nükleer silahların kontrolü ve sivil amaçlı nükleer güç araştırmalarına odaklanana kuruluş, öne çıkan bu konuyu gündeminde tutmaktadır. 1984 yılında kimya, iktisat, ilaç ve fizik alanında Nobel Ödülü'ne layık görülen FAS,bilim ve teknoloji çözümlemelerinin kritik olduğunu yayınlarında belirtmektedir. 2016 Yaz OlimpiyatlarÄ± 2016 Yaz Olimpiyatları (XXXI. Olimpiyat Oyunları), 5-21 Ağustos 2016 tarihleri arasında Brezilya'nın en büyük ikinci kenti Rio de Janeiro'da düzenlenmiş olan olimpiyat oyunlarıdır. Uluslararası Olimpiyat Komitesi (UOK) yönetiminde yapılacak olan organizasyon için pek çok kent aday olmuştur. Uluslararası Olimpiyat Komitesi'nin 2 Ekim 2009'da Danimarka'nın Kopenhag kentindeki 121. toplantısında yapılan oylamalarda Rio de Janeiro kenti 31. olimpiyat oyunlarını düzenleme hakkını elde etmiştir. Müsabakaların çoğunluğu Barra da Tijuca merkezli tesislerde düzenlenecektir. Copacabana, Deodoro ve Maracanã bölgelerinde de bazı müsabakalar gerçekleşecektir. Bu oyunlar Güney Amerika kıtasında yapılan ilk olimpiyat oyunları özelliğini de taşımaktadır.. Oyunlarda 28 spor dalı bulunacak. Uluslararası Olimpiyat Komitesi 2009 tarihinde aldığı kararlar ile olimpiyatlara Yedili Ragbi ve Golf branşlarını eklemiştir. Başvuru süreci 16 Mart 2007 tarihinde başlamıştır. Aday olacak şehirler 13 Eylül 2007 tarihine kadar bu yöndeki niyetlerini Uluslararası Olimpiyat Komitesi'ne bildirmişlerdir. UOK başvuru formundaki 25 sorunun cevaplarını içerdiği adaylık başvuru dosyasını 14 Ocak 2008 tarihine kadar teslim ettiler. Dört aday şehir 4 Haziran 2008 tarihinde seçilmiştir, bunlar: Madrid, Rio de Janeiro, Chicago ve Tokyo (1964 Yaz Olimpiyatları ev sahibi idi). UOK Doha'yı oyunları Ekim ayında düzenlemek istemesi ve Ekim ayının olimpiyatların takvimine uymaması sebebi ile adaylıktan çıkarmıştır. Diğer aday olan Bakü ve Prag şehirleride UOK tarafından adaylıktan çıkartılmıştır. 2012 Yaz Olimpiyatları aday şehrin seçiminde de değerlendirmeler yapan Faslı Nawal El Moutawakel başkanlığındaki on kişilik komisyon bu olimpiyatlar için de aynı göreve atanmıştır. Değerlendirme komisyonu 2009'un ikinci çeyreğinde aday şehirlerde denetimlerde bulunmuştur. Hazırladıkları kapsamlı değerlendirme raporlarını oylamadan bir ay önce 2 Eylül 2009 tarihinde UOK üyelerine sunmuşlardır. 2 Ekim 2009'da yapılan oylama öncesinde Şikago ve Rio de Janeiro favori olarak görülmekteydi. İlk tur oylamasında Şikago, ikinci turda Tokyo elendi. Başvuru sürecinde yapılan değerlendirmede resmî adaylar arasında en düşük skoru (6,4) alan Rio de Janeiro Madrid ile birlikte finale kalmış ve 2016 Yaz Olimpiyatları'nı düzenleme hakkını kazanmıştır. 2016 Yaz Olimpiyatları açılış töreninin 5 Ağustos 2016 tarihinde, saat 20.00'de (UTC-03.00), Maracanã Stadyumu'nda başlamıştır. 2016 Yaz Olimpiyatları'nda 28 spor dalında, 41 disiplinde 306 yarışma düzenlendi. Ankara çiğdemi Ankara çiğdemi ("Crocus ancyrensis"), süsengiller (Iridaceae) familyasından Türkiye'de endemik olan sarı çiçekli bir çiğdem türü. Epitet adı Ankara anlamına gelen "Ancyra"dan türetilmiştir. Avrupa'da yaygın bir şekilde bahçelerde süs bitkisi olarak yetiştirilmektedir ve birçok kültivarı geliştirilmiştir. Şubat-Nisan ayları arasında çiçeklenen, 1000–1600 m rakımlarda görülen çok yıllık otsu bitkilerdir. Yaşam alanları kayalık, çalılık ve çamlık sahalardır. Yumruları liflerle kaplı; yapraklar 0.5–1 mm çapında; çiçek örtüsü saf sarı, tüp bazen morumsu ya da sarı renkli ve çiçek boğazı tüysüzdür. Şeker ve nişastaca zengin bir bileşime sahip olan soğanları Anadolu'da çiğ veya pişirilerek tüketilmektedir. Türkiye'de Kuzeybatı ve İç Anadolu Bölgesi'nde; Amasya, Ankara, Bolu, Çorum, Kastamonu, Kırşehir, Kayseri, Kahramanmaraş, Samsun, Sivas ve Yozgat illerinde yayılış yapar. T1 (Ä°stanbul metrosu) T1 (Bağcılar – Kabataş) Tramvay Hattı, İstanbul'da yer alan tramvay hatlarından birisidir. T1 hattı, Günlük ortalama 350 bin yolcuyla, İstanbul ulaşımında en çok kullanılan raylı sistemdir. Topkapı istasyonu dışındaki tüm istasyonları yer üstünden geçen hattın kullanımda olan 31 istasyonu vardır. İlk etapları Yapı Merkezi tarafından anahtar teslim olarak inşa edilmiştir. 1992 ve 2011 yılları arasında hatta yapılan yeni eklemelerle hat toplamda 19,3 kilometre uzunluğa erişmiş ve İstanbul'un en yoğun bölgelerinde toplu taşımacılığa büyük katkılar sağlamıştır. T1 hattı, hafta içi 06:00 – 00:00 saatleri arasında yoğun zamanlarda 5 dakikada bir sıklıkla çalışır. İstanbul'da, Osmanlı İmparatorluğu'nun başkenti iken, Asya ve Avrupa yakasında iki büyük tramvay şebekesi vardı. İlk olarak atlı tramvay olarak başlayan hatlar ve zamanla yerini elektrikli tramvayla değiştirdi ve İstanbul Elektrik Tramvay ve Tünel İşletmeleri A.Ş. (İETT) kuruldu. Yıllar içinde adım adım inşa edilen tramvay hatları, 1956 yılında 56 hatta 270 tren ve 108 milyon yolcu ile zirve yıllarını yaşadı. 1960'larda 27 Mayıs Darbesi, sonrası şehirdeki tramvay hizmeti kapanmaya başladı, ve 1966 yılında tamamen durduruldu. Hatlar sökülerek yerine o günün şartlarında daha hızlı ve seri hareket edebilen motorlu taşıtların ilerleyebileceği yollar inşa edildi. 13 Haziran 1992'de Aksaray – Beyazıt - Kapalıçarşı arasında hizmete giren T1 hattı, modern anlamda İstanbul'da hizmete giren ilk tramvay hattıdır. T1 hattına 10 Temmuz 1992'de Beyazıt - Kapalıçarşı – Sirkeci, 29 Aralık 1992'de Aksaray – Topkapı, 10 Mart 1994'te Topkapı – Zeytinburnu, 20 Nisan 1996'da Sirkeci – Eminönü, 30 Ocak 2005'te Eminönü – Fındıklı ve 29 Haziran 2006'da Fındıklı – Kabataş uzatmaları eklenmiştir. 14 Eylül 2006 tarihinde dönemin Başbakanı Recep Tayyip Erdoğan ve İstanbul Büyükşehir Belediye Başkanı Kadir Topbaş'ın da katılımıyla T1 (Zeytinburnu – Kabataş) Tramvay Hattı hizmete girmiştir. Kabataş istasyonunun hizmete girmesiyle birlikte T1 hattı, İDO Kabataş Terminali'ne ve F1 (Taksim – Kabataş) Füniküler Hattı aracılığı ile M2 (Yenikapı – Hacıosman Metro Hattına entegre hâle gelmiştir. Ayrıca hizmete girdiğinde M7 (Kabataş – Mahmutbey – Esenyurt) Metro Hattına da entegre olacaktır. 14 Eylül 2006'da Zeytinburnu – Bağcılar arasında T2 (Zeytinburnu – Bağcılar) Tramvay Hattı hizmete girmiştir. İstanbul'un ikinci modern tramvay hattı olarak anılan hat 5.2 kilometre uzunluğunda olup üzerinde 587 metre viyadük, 4 bin 35 metre hemzemin bulunmaktaydı. T2 hattında yüksek tabanlı tramvay araçları çalıştırılmaktaydı ve istasyonlar da bu araçlara göre inşa edilmişti. T2 hattı, Zeytinburnu İstasyonu'nda, T1 (Zeytinburnu – Kabataş) Tramvay Hattı ve M1 (Aksaray – Atatürk Havalimanı) Metro Hattı ile aktarma yapılacak şekilde tasarlanmıştı. Bu entegrasyon ile birlikte Bağcılar ve Güngören bölgesinden sadece raylı sistem aktarmaları kullanılarak kesintisiz yolculuk yapmak mümkün hale gelmiştir. Güzergâh 5 dakika sefer aralığı ile hizmet vermekte olup tek yönde sefer süresi 20 dakika olarak belirlenmişti. T2 hattı için alınan ve Ocak 2011'de İstanbul'a getirilen Alstom Citadis İstanbul markalı alçak tabanlı tramvay araçlarının T1 hattına verilmesi T2 hattının da kaderini belirlemiştir. T2 hattı istasyonlarının alçak tabanlı araçlara uygun istasyon haline getirilmesine için yapılan çalışmalar tamamlandıktan sonra 3 Şubat 2011'de T1 (Zeytinburnu – Bağcılar) Tramvay Hattı ile T2 (Zeytinburnu – Kabataş) Tramvay Hattı birleştirilerek T1 (Bağcılar – Kabataş) Tramvay Hattı oluşturulmuştur. Zeytinburnu – Bağcılar Tramvay Hattı'na ait olan T2 kodu ise Taksim - Tünel Nostaljik Tramvay Hattı'na verilmiştir. Hattın toplam uzunluğu 13.2 kilometredir. Hemen hemen tümüyle daha önceden planlanmamış bir güzergâhla, özellikle tarihî yarımada içinde yerleşim birimlerinin arasından geçtiği için bu uzunluğun büyük bir bölümü diğer motorlu taşıtlarla ortaklaşa kullanılan hemzemin yollardır. Tramvay yolu Zeytinburnu durağından başlayarak yerleşim birimleri içinde, D 100 karayolunun paralelinden Topkapı'ya ulaşır. Burada Turgut Özal (Millet) Caddesi'ne giriş yapar. Pazartekke, Çapa-Şehremini, Fındıkzade, Haseki ve Yusufpaşa duraklarını geçerek ve Aksaray durağında Ordu Caddesi'ne katılır. T1 hattı tümüyle yer üstünden geçer. Yalnızca Topkapı istasyonunda üstünden yol geçen yarı kapalı bir alanda yolcu indirir ve bindirir. Tramvay hattında son yapılan eklemelerle durak sayısı 31'e yükselmiştir. Hat içinde alçak tabanlı cadde tramvayları işlemektedir. 2001 yılında, bugün hatta kullanılmakta olan araçlar satın alınmadan önce, ABB araçları hizmet veriyordu. Bugün kullanımda olan araçlar getirildikten sonra hat 2 gün süreyle seferlere kapatılarak yüksek boylu peronlar yıkılmış ve yerlerine alçak tabanlı cadde tramvayına uygun boydaki mevcut peronlar yapılmıştır. Hattın tüm duraklarında engellilerin ve bebek arabalı yolcuların yararlanabileceği rampalı giriş-çıkışlar bulunmaktadır. T1 hattı, yolcu yoğunluğunun yüksek olduğu bir aksta, özellikle tarihî yarımada içinde İstanbul ulaşımına büyük katkı sağlamaktadır. Binlerce öğrencisi bulunan İstanbul Üniversitesi yerleşkelerinin dağıldığı Laleli semti ve dolayları, Kapalıçarşı ve Mahmutpaşa gibi İstanbul ticaretinin candamarlarının olduğu bölgeler, Sultanahmet Meydanı, Gülhane Parkı, Karaköy gibi tarihî değeri bulunan turistik bölgeler ve Beşiktaş ile Taksim Meydanı gibi İstanbul'un çok yoğun iki merkezine kolay ulaşım olanağı bulunan Kabataş istasyonları ile T1 hattı İstanbul toplu taşımacılığında en çok kullanılan araç durumuna gelmiştir. T1 hattı İstanbul'un en işlek bölgelerinden geçerek İstanbul'un iki ayrı yoğun nüfuslu bölgesini birbirine bağlar. Zeytinburnu istasyonundan M1 hattına aktarma yapılabilmektedir. Araç içi bilgilendirme duyurularında yolculara M1 hattına ayrıca Yusufpaşa durağında da aktarma yapabilecekleri bildirilmektedir. Yusufpaşa durağında aktarma yapmayı seçen yolcular kısa süreli bir yürüyüş ile M1 hattının, Aksaray istasyonuna ulaşırlar. M1 hattına aktarma yapan yolcular otogar ve havalimanı gibi İstanbul'un iki önemli ulaşım üssünden yararlanabilirler. Tramvay hattının Zeytinburnu ve Cevizlibağ-AÖY duraklarında İstanbul ulaşımındaki payını her geçen gün arttıran ve İETT tarafından işletilmekte olan metrobüs hattına da aktarma yapabilirler. Araçlar Topkapı'ya geldiklerinde T4 hattına kolayca ulaşabilirler. Ayrıca İETT'nin Topkapı garajından kalkan çok sayıda otobüs hattı vardır. Hattın bir sonraki önemli aktarma noktası da Galata Köprüsü'nün güney ucunda yer alan Eminönü istasyonudur. Burada yolcular için İDO'nun Eminönü-Kadıköy ve Eminönü-Üsküdar vapur hatlarına aktarma yapılabilir. Ayrıca Haliç içinde Üsküdar, Eminönü, Kasımpaşa, Fener, Hasköy, Ayvansaray, Sütlüce rotasında işleyen yolcu motorlarına geçmek de mümkündür. Yine İDO tarafından düzenlenen Boğaziçi Özel Gezisi ve Mehtap Gezisi adlı özel turların da tekneleri Eminönü'nden kalkmaktadır. Galata Köprüsü'nün kuzey ayağında Karaköy durağından, Karaköy iskelesine Karaköy, Haydarpaşa, Kadıköy vapur seferlerinin yapıldığı alana geçilebilir. Ancak 2008 yılında İstanbul'da yaşayan şiddetli fırtınalarda Karaköy iskelesi sulara gömüldüğü için kimi seferler Eminönü iskelesine aktarılmıştır. T1 hattının son önemli aktarma merkeziyse 2006 yılından bu yana son durak olan Kabataş'tır. Buradan F1 hattına aktarma yapılarak M2 hattı ve Taksim'den kalkan İETT otobüslerine geçilebilir. Beşiktaş ve Akaretler semtlerindeki İDO iskelerinden de şehir hatları vapurlarına ve özel yolcu motorlarına aktarma imkânı vardır. T1 hattına yakın gelecekte Dolmabahçe ve Beşiktaş istasyonları eklenerek, hattın Beşiktaş ilçesine kadar uzatılması düşünülmektedir. Ayrıca hizmete girdiğinde M7 (Kabataş – Mahmutbey – Esenyurt) Metro Hattına da aktarma yapmak mümkün olacaktır. Nefes: Vatan SaÄŸolsun Nefes: Vatan Sağolsun, 2008-2009 yıllarında Antalya'nın Tahtalı Dağında çekilen, yönetmenliğini Levent Semerci'nin yaptığı Türk filmidir. Çoğu ünlü olmayan oyunculardan kurulan bir kadroya sahip olan "Nefes: Vatan Sağolsun", 16 Ekim 2009 günü gösterime girmiştir. Film Türkiye'nin güneydoğusunda, Irak sınırına yakın bir bölgede görevli bir yüzbaşı ve onun komutasındaki 40 askeri anlatmaktadır. Film, 6 dalda aday olduğu 3. Yeşilçam Ödülleri'nde en iyi film ve en iyi ilk film ödülleri olmak üzere 2 ödül aldı. Filmin yönetmeni Levent Semerci, 17. Adana Altın Koza film Festivalin'de "En İyi Yönetmen" ödülünü almıştır. Kuzey Irak'a yönelik sınır ötesi operasyonun başlamasıyla, operasyon süresince iletişimde büyük öneme sahip olan telsiz röle istasyonunun bulunduğu "Karabal Jandarma Karakolu"nun stratejik önemi daha da artmıştır, zira operasyona katılan birliklerin haberleşmesi artık bu telsiz istasyonu ile sağlanacaktır. Kuzey Irak sınırına en yakın ilçedeki Komando Tugayı'nda görevli olan Mete yüzbaşı ve emrindeki 40 asker, operasyon sonuna kadar karakolu ve telsiz röle istasyonunu koruma görevlerini yerine getirmek için yola çıkarlar, sert hava şartları ve karla mücadele ederek iki gün sonra bu karakola ulaşırlar. Bundan sonra o bölgedeki örgüt üyeleri ile aralarında geçen sıcak teması anlatır. Derinlik sarhoşluğu Derinlik sarhoşluğu (azot narkozu, inert gaz narkozu, nitrojen narkozu veya Martini etkisi olarak da bilinir) derinlerde aletli dalış yapılırken meydana gelen geri döndürülebilir bilinç bozukluğudur. Alkol zehirlenmesi veya azot oksit solunmasındakine benzer bir durumdur. Sığ dalışlarda da olabilir ancak genellikle 30 metreden daha derine inilmeden dikkat çekici hâle gelmez. Helyum dışında solunabilen tüm gazların narkotik etkisi vardır. Lipofilisitesi yüksek gazlarda bu etki daha büyüktür. Derinlik arttıkça dalgıçın durumu da giderek artan bir şekilde bozulur ve etki zararlı bir hale gelebilir. Dalgıçlar bu etkilerin üstesinden gelmeyi öğrenmiş olsa bile bir ilaç toleransı geliştirilmesi mümkün değildir. Narkoz bütün dalgıçları etkilerken, hangi derinlikteki narkozun etkileyeceğini tahmin etmek zordur. Hassasiyet dalıştan dalışa ve bireyler arasında büyük değişiklik göstermektedir. Durum, daha sığ sulara yükselindiğinde uzun dönemli herhangi bir etkisi olmadan tamamen tersine döndürülür. Bu nedenle açık sularda dalış yapılırken oluşan narkoz, nadiren ciddi bir sağlık problemine dönüşür. Bu durumda dalgıç, narkozun semptomlarına karşı uyanık olmalı ve yükselerek durumu kontrol altına almalıdır. 40 metreyi aşan dalışlar rekreasyonel (eğlence, hobi amaçlı) dalgıçlığın kapsamı dışında kabul edilir. Atractaspididae Atractaspididae Afrika ve Orta Doğu'da bulunan bir yılan familyasıdır. Tanımlanmış 12 cinsi bulunmaktadır. Bu familya diş tiplerine göre daha önce başka familyalar içinde sınıflandırılan birçok cinsi kapsar. Bunlara dişsiz (aglyphous), zehir dişi çenesinin arkasında olan (opisthoglyphous), sabit dişli (proteroglyphous) ve engerek benzeri (solenoglyphous) türler dahildir. Bu familyanın diğerleri ile moleküler ve fizyolajik veri bağlantıları muğlak ve genellikle çelişkilidir. Bu yüzden bu familyanın taksonomisi son derece tartışmalıdır. Afrika ve Orta Doğu'da bulunur. Bu yılanların çoğu saldırgan değildir veya insanlara zarar verebilecek kadar zehir üretemezler. Kaza sonucunda sadece birkaç ölümlü vaka görülmüştür. Buna rağmen "Atractaspis microlepidota"'nın büyük bireyleri ve birkaç uzun glandlı türün tehlikeli olması çok muhtemeldir. Alethinophidia Alethinophidia kör yılanlar ve ipliksi yılanlar dışındaki bütün yılanları kapsayan infra takımdır. 9 alt familya ve 316 cinsin dahil olduğu 15 familyası mevcuttur. Alcázar de Toledo Alcázar de Toledo, İspanya'nın Toledo şehrinde bulunan alkazar. 3. yüzyılda Roma İmparatorluğu'nun sarayı olarak inşa edildi. 1085 yılında Tavaif-ül Mülk'ten Toledo'yu geri alan VI. Alfonso, daha sonra X. Alfonso tarafından restore edildi. 1535 yılında I. Carlos tarafından restore edilip 1561'de II. Felipe'nin başkenti Madrid'e taşımasına kadar defalarca İspanya Krallığının sarayı olarak kullanıldı. İspanya İç Savaşı'nın ilk günlerinde 22 Temmuz 1936'da Toledo ilinin askerî valisi Albay José Moscardó Ituarte komutasındaki 800 Guardia Civil (İspanya'nın Jandarma Teşkilatı) başta olmak üzere 1028 silahlı Cumhuriyetçi asker ve milisler tarafından kuşatıldı ve 28 Eylül 1936'da José Enrique Varela komutasındaki Afrika Ordusu tarafından kurtarıdı. Bu günlerde büyük bir ölçüde hasar gördü. Heinrich Himmler, 23 Ekim 1940 tarihinde Fransa'nın Hendaye kasabasında yapılacak olan Hitler-Franko görüşmesinden dört gün önce 19 Ekim 1940'ta İspanya'ya geldi ve 21 Ekim'de Alcázar'ı ziyaret etti. 1986 yılında Alcázar da dahil olmak üzere şehrin tarihî alanı UNESCO Dünya Miras listesi'ne girdi. Günümüzde askerî müze olarak kullanılmaktadır. Bukha Bukha, Umman'ın Musandam Bölgesi'ne bağlı bir vilayet ve şehirdir. Musandam Yarımadası'nda, Bukha Körfezi'nde dir. Bölgedeki diğer şehirlere örnek olarak Khasab, Daba Al Bayah ve Madha gösterilebilir. Musandam Bölgesi'nin başkenti ise Khasab Şehri'dir. Ayrıca Musandam Bölgesi Umman'ın anakarasından kopuk bir yerde bulunmaktadır ve Birleşik Arap Emirlikleri'ne komşudur. Arabistan Zaman Dilimi'nin biraz dışarısında Yekaterinburg Zaman Dilimi'ne yakın, Gürcistan gibi ülkelerin bulunduğu UTC+4 Doğu Zaman Dilimi'nde bulunmaktadır. 1989 yılı verilerine göre nüfusu 3.857 kişidir. Bukha'nın tarihindeki tek miras Bukha Kalesi'dir. Umman'ın Musandam Bölgesi'ni kendine bağlarken kullandığı bir kaledir. Kale fazla savaş olmadığından hasara uğramamıştır. Şehrin en önemli geçim kaynağı balıkçılıktır. Pesnya o Rodine Pesnya o Rodine (Rusça: Песня о Родине, anlam: "Vatan hakkında şarkı"), Sovyet film müziği ve popüler şarkısı. Şiroka strana moya rodnaya (Широка страна моя родная, "Vatanımın toprağı geniştir") olarak da bilinir. 1936'da müziği Isaak Dunayevski (Исаак Осипович Дунаевский) tarafından bestelendi ve şiiri Vasili Lebedev-Kumaç (Василий Иванович Лебедев-Кумач) tarafından yazıldı. 1936 yılı yapımı Tsirk (Цирк, "Sirk") filminde kullanıldı. Şarkı çok popüler oldu ve melodisi Bütün Sovyet Radyosu'nun çağırma sinyali olarak kullanıldı. Ecliptica Ecliptica, Finlandiyalı power metal grubu Sonata Arctica'nın ilk stüdyo albümü. 1999 yılında yayınlanmıştır. Successor Successor, Finlandiyalı power metal grubu Sonata Arctica'nın 7 Ağustos 2000 tarihinde yayınlanan EP'sidir. Silence Silence, Finlandiyalı power metal grubu Sonata Arctica'nın 2. stüdyo albümüdür. 2001 yılında yayınlanmıştır. Silence albümü Sonata Arctica'ya 2000 yılında katılan Mikko Harkin (klavye) ile son albümdür. Stratovarius solisti Timo Kotipelto albümde konuk sanatçı olarak yer almaktadır. Albümdeki bütün şarkılar vokalist Tony Kakko tarafından yazılmıştır. Amigdalin Amigdalin (Yunanca: , , "acı badem"), CHNO kimyasal formüllü, ilk olarak Pierre-Jean Robiquet ve Antoine Boutron-Charlard tarafından 1830 yılında, acı badem olarak da bilinen Prunus Dulcis ağacının tohumlarından izole edilen bir glikozittir. Daha sonra 1830'da Justus von Liebig ve Friedrich Wöhler tarafından incelenmiştir. Kayısı (Prunus armeniaca) ve siyah kiraz (Prunus serotina) dahil, Prunus türünün diğer birçok ilgili türü de amigdalin içerir. 1950'li yılların başından beri, amigdalinin değiştirilmiş bir formu olan laetril, Vitamin B17 adı altında kanserin çaresi olarak lanse edilmiştir. Gerçekte ne amigdalin ne de laetril gibi türevleri hiçbir anlamda vitamin değildir. Yapılan çalışmalar bu tür bileşiklerin kanser tedavisinde klinik olarak etkisiz olduğu gibi, tehlikeli bir şekilde toksik bulmuştur. Ağız yoluyla alındığında potansiyel olarak öldürücüdür çünkü bazı enzimler (özellikle bağırsakta ve yenilebilir veya yenilemez çeşitli tohumların içinde var olan glukozidas) siyanür etkisi yaratır. Laetrilin kanseri tedavi ettiğine dair reklamlar, tıp literatüründe, şarlatanlığın klasik bir örneği ve tıp tarihinde "en kurnaz, en sofistike ve kesinlikle en kazançlı kanser şarlatanlığı promosyonu" olarak tanımlanmıştır. Amigdalinin kimyasal yapısı, leatrilin kimyasal yapısından farklıdır. Leatril Amerika Birleşik Devletleri tarafından patentlenmiştir. Meksika bunu amigdalin adıyla acı bademden elde edilen doğal bir ürün olarak satmaktadır. Bazen B vitamini adıyla da satılmaktadır. Orientation (EP) Orientation, Finlandiyalı power metal grubu Sonata Arctica'nın 2. EP'si. 2001 tarihinde yayınlanmıştır. Kelebek Bulutsusu Kelebek Bulutsusu, aşağıdaki maddelerle ilgilidir. Winterheart's Guild Winterheart's Guild, Finlandiyalı power metal grubu Sonata Arctica'nın 3. stüdyo albümüdür. 2003 yılında yayınlanmıştır. Albümdeki bütün şarkılar vokalist Tony Kakko tarafından yazılmıştır. II. Guidobaldo della Rovere II. Guidobaldo della Rovere (2 Nisan 1514 - 28 Eylül 1574), 1539 yılından ölene kadar Urbino dükü olan İtalyan soylusu. II. Guidobaldo, I. Francesco Maria della Rovere ve Eleonora Gonzaga'nın oğlu olarak dünyaya geldi. Camerino dükünün kızı olan Giulia da Varano ile evlendi. Babasının bir suikast sonucu hayatını kaybetmesinin sonucunda 1539 yılında Urbino dükü oldu. 1546 yılında, Venedik Cumhuriyeti, askeri bir lider olması dolayısıyla "condotta" unvanını kendisine verdi. II. Guidobaldo'nun babası İtalya Savaşları sırasında önemli çarpışmaları yönetmişti. Giulia da Varano'nun 1547 yılındaki vefatının ardından 1548'de Vittoria Farnese ile evlendi. Yeni eşi Parma Dükü Pier Luigi Farnese'nin kızıydı. Gelinin annesi ise Luigi Orsini'nin kızıydı. Dük, daha sonraki yıllarda papalığın Fano elçisi olarak atandı ve "capitano generale" ve Roma'nın yüksek mevkili memuru unvanını aldı. 1559 yılında, İspanya Kralı tarafından Bernardo Sanseverino'ya (Guidobaldo'nun kızlarından biriyle evliydi) yardım etmek için Osmanlılara karşı savaşması üzerine tutuldu. 1 Ocak 1573'te topraklarındaki ağır vergi uygulaması sebebiyle ülkesinde isyan çıktı. Bu isyan kan dökülerek durduruldu. Ferrara ve Pesaro'ya yaptığı yolculuk sırasında hastalandı ve Pesaro'da 1574 yılında hayatını kaybetti. Oğlu II. Francesco Maria della Rovere babasının yerine Urbino dükü ilan edildi. II. Guidobaldo'nun diğer çocukları şunlardır: Reckoning Night Reckoning Night, Finlandiyalı power metal grubu Sonata Arctica'nın 4. stüdyo albümüdür. 2004 yılında yayınlanmıştır. "Bütün müzik ve şarkılar vokalist Tony Kakko tarafından bestelenmiştir. "My Selene" ise gitarist Jani Liimatainen tarafından bestelenmiştir". Sine Büyüka Sine Büyüka (d. 12 Nisan 1983, İstanbul), Türk spiker, sunucu. MEF Lisesi mezunudur. Koç Üniversitesi Uluslararası İlişkiler bölümünü bitirmiştir. Üniversite radyosunda DJ'lik yapmış, Sosyal Aktiviteler Kulübünde basınla ilişkiler görevini, Uluslararası İlişkiler Kulübü'nün de ortak kurucu üyeliği ve sekreterliğini üstlenmiştir. Çok iyi derecede İngilizce ve Fransızca bilmektedir. Digiturk'te içerik bölümünde çalışmış; Moviemax, Dizimax, Comedymax'lere dizi ve film alımları yapmıştır. Londra'da Central St Martins'de ‘design and management’ kursunu tamamlamış, Cosmopolitan'da ve InStyle dergilerinde stil editörlüğü görevini üstlenmiştir. NTV'de Gece-Gündüz programında kültür-sanat muhabirliği yapmıştır. Francis Ford Coppola, Chris Cornell, Tori Amos, R.E.M., Elbow, James, Joe Satriani, Franz Ferdinand, Albert Hammond Jr., Air, I am Kloot, Beastie Boys, Beirut, the Magic Numbers, Evanescence, Datarock, the National, of Montreal, Groove Armada, the Kooks, Friendly Fires, Kings of Leon, Kaiser Chiefs gibi isimlerle röportajları yayınlanmıştır. "Billboard" dergisinde yazarlık yapmıştır. Roportajlari "Roll" dergisinde ve "Vatan", "Hürriyet", "Sabah" gibi gazetelerde kullanılmıştır. Kurulusundan itibaren NTV Spor kanalında ve NTV’de spor spikerliği yapmaktadır. Yaz dönemlerinde 'Futbol Tatilde' programını sunmuştur. 2010 sezonunda İbrahim Kutluay'la birlikte 'Sahaya Çık' isimli programı yapmıştır. 2010 Dünya Basketbol Şampiyonası'nda muhabirlik ve spikerlik görevlerini üstlenmiştir. 2010-11 yayın döneminde Euroleague'de Kaan Kural ve İbrahim Kutluay'la birlikte maç önü-maç sonu yayınlarını yürütmektedir. İbrahim Kutluay'la birlikte 'Euroleague', Caner Eler ve İsmail Şenol'la birlikte 'Eurobasket' programlarını yapmaktadır. NTV Spor Radyo’da 'Sine'yle 45 dakika' programını yapmıştır. Radyo Eksen'de 'Untitled' isimli bir radyo programı vardır. Müzikle ilgilenmektedir ve "Oyuncak Adam" adlı bir klibi mevcuttur. Şansal Büyüka'nın kızıdır. F1 (Ä°stanbul metrosu) F1 (Taksim – Kabataş) füniküler hattı, İstanbul'da yer alan yeraltı demiryolu hatlarından biridir. Günlük ortalama 30 bin yolcuyla, iki istasyon arasında 400 sefer yapar. Tamamı yer altında olan ve aralarında kot farkı bulunan iki merkezi birbirine bağlayan F1 hattı, Tünel'den 131 yıl sonra İstanbul'da yapılan ikinci füniküler sistemidir. Hat, hafta içinde 06:00-00:00 saatleri arasında yoğun zamanlarda 5 dakikada bir sıklıkla çalışır. İstanbul ulaşımında raylı sistemler arasına entegrasyonu sağlamak, raylı sistemleri deniz ulaşımı ile birleştirmek ve bağlantı yollarındaki motorlu kara taşıtı dolaşımını azaltmak amacıyla Taksim ile Kabataş arasındaki eğimli alanda bir füniküler sistem kurma düşüncesi ortaya atılmıştır. Proje için ilk somut adım, yapım işlemlerinin 22 Ocak 2002 tarihinde 12.895.263.538.107 TL+ 9.800.159,24 $+KDV bedelle "Yapı Merkezi İnş. San. A.Ş. ve Garaventa AG" ortak girişimine ihale edilmesiyle atılmıştır. 18 ayda bitirilmesi öngörülen hattın iş teslim tarihi son uzatma süresiyle birlikte 27 Mart 2006 tarihinde olmuştur. Hatta ilk araçlar 3 Aralık 2005 günü indirilmiş ve 5 Ocak 2006'da hatta ilk deneme sürüşü yapılmıştır. Hattın resmî açılışı dönemin başbakanı Recep Tayyip Erdoğan, İstanbul Valisi Muammer Güler ve İstanbul Büyükşehir Belediye Başkanı Kadir Topbaş'ın da katılımıyla 29 Haziran 2006 perşembe günü Kabataş İskelesi önünde düzenlenen törenle yapılmıştır. F1 hattı, M2 ile T1 hatlarını birbirine bağlaması ve yolcuların Kabataş'ta bulunan İDO iskelesiyle Anadolu Yakası ve Boğaziçi yerleşim birimlerine kısa sürede ulaştırılabilmesi amacı güdülerek oluşturulmuştur. Deniz seviyesinde yer alan Kabataş semti ile denizden yüksekliği yaklaşık 70 metre olan taksim semtlerini %22.19'luk eğime sahip bir tünelle yeraltından birbirine bağlar. Hattın yapımı süresince 87.000 m³ katı atık çıkarılmış, 30.000 m³ betonarme betonu, 34.000 m² püskürtme betonu, 4.000 ton betonarme demiri, 4.500 metre fore kazık, 5.100 metre mini kazık, 6.000 metre şemsiye borusu, 6.600 metre zemin ankrajı, 10.400 metre ayna çivisi, 9.300 adet kaya bulonu, 27.000 m² su yalıtımı, 750 metre hat işi ve 2 adet makas kullanılmıştır. M2 hattını kullanan yolcular Taksim Metro İstasyonunda indirimli aktarmayla istasyonun ikinci katında yer alan Taksim Füniküler İstasyonuna aktarma yapabilirler. Füniküler istasyonuna tek ulaşım yolu budur. Taksim metro istasyonuna İstiklal Caddesi, Atatürk Kültür Merkezi, Taksim Gezi Parkı ve Talimhane girişlerinden erişilebilir. Taksim metro ve füniküler istasyonları aynı yapı kompleksi içinde bulunduğundan M2 hattının tüm duraklarından bu hatta geçiş yapılabilir. Ayrıca Taksim Meydanı'nda, İETT'nin otobüs duraklarındaki elli yedi otobüs hattına ve T2 (Taksim - Tünel) Nostaljik Tramvay Hattının Taksim istasyonuna ulaşılabilir. Hattın Kabataş ayağındaysa İstanbul'un en çok kullanılan raylı sistem hattı T1'e aktarma olanağı bulunur. Kabataş füniküler istasyonundan tramvay durağına doğrudan giriş vardır. Bu sayede yolcular M2 hattının Hacıosman Metro İstasyonundan başlayarak M1 hattıyla Atatürk Havalimanı ve Bağcılar, T1 hattıyla Bağcılar ve T4 hattıyla da Mescid-i Selam'a dek kesintisiz raylı sistem ulaşımından yararlanabilmektedirler. Kabataş'ta ayrıca İDO'nun Bostancı – Kabataş ve Kabataş – Adalar hatlarına aktarma yapma olanağı vardır. Eminönü ve Beşiktaş yönüne gitmek için Kabataş'tan kalkan ya da Kabataş'tan geçen on bir otobüs hattından da yararlanılabilir. F1 hattında 34,55 metre boylarında, 2,90 metre genişliğinde iki vagonlu iki araç seti kullanılmaktadır. İnsansız işleyebilen araçların boş hâlde ağırlığı 40 ton, yolcu kapasitesi 56'sı oturan, 319'u ayakta toplam 375'tir. Tek bir yönde saatte 7500 yolcu taşıyabilecek biçimde tasarlanan hatta iki istasyon arası 110 saniye de alınmaktadır. Her bir istasyonda 69 saniye süresince bekleyen araçlarla hatta her 3 dakikada bir araç kalkmaktadır. Hatta Kabataş istasyonu ray kotu, -11,10 m, Taksim istasyonu ray kotu +63,85 m, istasyonlararası kot farkı 74,95 m, maksimum eğim % 22,19, toplam hat uzunluğu 646,5 m, ortalama peron boyu ise 40 metredir. Eğimli hatta yolcuların eğimi ve eğimden doğabilecek rahatsızlıkları en alt düzeyde hissetmeleri için araçlar özel tasarlanmıştır. Basamak ve seviye farkı sisteminin kullanıldığı araçlarda yolcuların ayakta gidebilmesine olanak sağlanmaktadır. F1 hattında standart füniküler sistemlerde olduğu gibi çekme halatlarıyla birbirine bağlanmış iki tren karşılıklı çalışmaktadır. Taksim istasyonunda yer alan ve elektrikli motorla çalışan bir makara yardımı ile çekme halatı vagonları çekmektedir. Araçlar birbirine halatla bağlı olduğu için araçların hareketleri eşzamanlıdır. Yani bir istasyondan araç kalktığında diğer istasyona yeni araç varmıştır. Araçların çalışabilmesi için kapıların tümüyle kapalı olması gerekir. Hat ilk açıldığı dönemde halatların sarıldığı makara ve makarayı sabitleyen demir tutamak, uluslararası ölçünler gereğince birbirinden kolaylıkla ayırt edilebilecek iki renkte; sarı ve lacivert renklerde boyanmıştır. Ancak bu renkler, Türkiye'deki futbol kulüplerinden birinin simgesel renkleri olması nedeniyle tepki toplamış ve bunun sonucunda renkler değiştirilerek desenli tema uygulanmıştır. Cenk Güvenç Cenk Güvenç (d. 29 Aralık 1991, Seligenstadt), Almanya doğumlu Türk futbolcudur. Afjet Afyonspor'da oynamaktadır. Almanya'da yaşayan gurbetçi bir ailenin çocuğu olan Cenk Güvenç, 1991 yılında Almanya'nın Seligenstadt kentinde doğdu. Çok küçük yaşta futbola başlayan Cenk, Almanya'da birçok amatör kulüpte oynadı. Bu kulüplerde forvet mevkisinde görev yapan oyuncu, Offenbach Kickers takımının scoutlarına önerildi ve 7 yaşında Offenbach Kickers takımına transfer oldu. İlerleyen senelerde Offenbach Kickers takımında fiziği ile dikkat çeken Cenk, yıllar içerisinde kale hariç tüm mevkilerde görev aldı. Almanya’nın en büyük altyapı liglerinde Bayern Münih, Hamburg, Schalke 04 gibi takımlara karşı mücadele etti. Almanya'da forma giydiği dönemde Almanya millî futbol takımı tarafından da davet almasına rağmen tercihini Türkiye'den yana kullandı. Bu sırada Türkiye'den de birçok kulüpten teklif alan Cenk, Almanya’daki Hamburg-Galatasaray maçında dönemin yöneticisi Haldun Üstünel tarafından teklif alması ve Galatasaray kaptanı Arda Turan ile tanışıp anlaşmasına rağmen teklifi kabul etmedi. Bu sırada babası Ethem bey ve annesi Semra hanımın memleketleri İzmir’in Ödemiş ilçesine dönmesi üzerine Türkiye'ye transfer olmayı planlayan Cenk, Gaziantepspor genel menajeri Abdurrahman Bayındır’ın da teklif yapması üzerine Süper Lig ekiplerinden Gaziantepspor'a transfer oldu. 2009 yılında Gaziantepspor'la 3 yıllığına anlaşmaya varan Cenk, ilk profesyonel maçına 3 Ekim 2009 tarihinde oynanan ve 0-0 sona eren Trabzonspor müsabakası ile çıkmıştır. Bu maçın ardından 2009-10 sezonunda sırasıyla Sivasspor, Galatasaray, Kayserispor, Kasımpaşa ve Denizlispor maçlarında forma giymiştir. Sivasspor maçının ardından yaptığı açıklamada ""Özellikle teknik direktörümüz Coucerio gençlere büyük önem veriyor. Kendisinin gençlerle olan iletişimi çok olumlu. Her zaman bana kadroda yer veriyor. Trabzonspor ve Sivasspor maçlarında bana 90 dakika şans tanıdı. Ben zaman içinde kendimi geliştirerek takımımın vazgeçilmez oyuncusu olmak istiyorum. Bunun için çok çalışıyorum"" açıklamalarında bulunmuştur. 2010-11 sezonunda Tolunay Kafkas'ın teknik direktörlüğe getirilmesiyle Cenk, Gaziantepspor'un A2 takımına göderilmiştir. Bu sezonda sadece Türkiye Kupası'nda 2 defa şans bulmuştur. 2011-12 sezonunda ise ligde şans bulamayan Cenk, Atlético Madrid scoutlarının dikkatini çekmiştir ve 2012-13 transfer sezonu öncesinde Atletico Madrid'in B takımına transfer olmuştur. Arda Turan'ın Atlético Madrid'e transfer olmasının ardından Atletico'ya transfer olan Cenk, tecrübe kazanması için Atletico Madrid B takımında forma giymiştir. Cenk 23 Ağustos 2012 tarihinde ise Arda Turan ve Emre Belözoğlu ile ilk kez antrenmana çıkmıştır. Emre Belözoğlu'nun da transferinin ardından bir röportajda İspanya’daki ilk sezonuyla ilgili hedefini de, "Ne kadar çabuk A takıma çıkabilirsem o kadar iyi. B takımı geçici olarak görüyorum. A takıma yükselip orada oynamak istiyorum. İnşallah başarırım. Arda ve Emre ağabeyler ile görüştüm, beraber yemek yedik, beni çok iyi karşıladılar. Bana, ’çok çalış, biz sana her konuda yardımcı olacağız’ dediler." ifadelerinde bulunmuştur. Sezon boyunca Atletico Madrid B takımı ile antrenmanlara çıkan Cenk sadece 1 maçta forma giyebilmiştir. Atletico Madrid takımında beklediği şansı bulamayan Cenk, 3 Ağustos 2013 tarihinde Süper Lig'in yeni ekibi Çaykur Rizespor ile 2 yıllık sözleşme imzalamıştır. Rizespor ile ilk maçına 1 Ekim 2013'te Kupa'da İstanbulspor karşısında çıktı. Rizespor ile toplamda 2 maça çıktıktan sonra, Süper Lig'de de 11. haftada Kardemir Karabükspor maçında kadroda yer bulsa da başka maçlarda kadroya giremedi. Çaykur Rizespor formasıyla 2 Ziraat Türkiye Kupası maçına çıkan Cenk , 17 Ocak 2014 tarihinde PTT 1.Lig ekiplerinden Karşıyaka'ya transfer olmuştur. Bu takımla ilk maçına 19 Ocak'ta Adanaspor karşısınnda çıktı ve 90 dakika kaldı. Mehmet Yiğit ile savunmanın ortasında görev yapan Cenk, 19 Şubat tarihinde de ilk golünü Kahramanmaraşspor'a attı. O sezon 16 lig maçına çıktı. Sezon sonunda Rizespor'a geri döse ve hazırlık maçlarında forma giyse de 1 yıl daha Karşıyaka SK takımına kiralandı. Almanya ve Türkiye millî takımlarından davet alan Cenk tercihini Türkiye millî takımından yana kullanmıştır. 3 Kez U-18, 10 kez U-19 olmak üzere toplam 11 kez millî formayı giymiştir. Ak-Talaa ilçesi Ak-Talaa ilçesi, (Kırgızca: Ак-талаа району) Orta Kırgızistan'da Narin İline bağlı merkezi Bаеtоv olan bir rayondur. 1964 Medeni Haklar YasasÄ± 1964 Medeni Haklar Yasası (İngilizce: "The Civil Rights Act of 1964"), Amerika Birleşik Devletleri'nde siyah ırka mensup kişilere okullarda, kamusal alanlarda ve işe alımda yapılan negatif ayrımcılığın yasaklanması konusunda dönüm noktası olan bir yasadır. 2 Temmuz 1964'te dönemin ABD başkanı Lyndon Johnson tarafından imzalanarak yürürlüğe giren bu yasa ile, ırkçı ayrımcılık yasa dışı kılınmıştır. Yasa teklifi 1963 yılında dönemin ABD başkanı John F. Kennedy tarafından hazırlanmış; ancak Kennedy uğradığı suikast sonucu yaşamını yitirince yasanın kabul edildiğini görememiştir. Yasayı imzalayan başkan ise Lyndon Johnson olmuştur. Bu yasanın çıkması ve bu hakların kazanılmasında kuşkusuz en büyük paylardan biri de Amerikan medeni haklar hareketinin önderi Martin Luther King'e aittir. King'in bu konu hakkında 28 Ağustos 1963'te düzenlenen İş ve Özgürlük İçin Washington'a Yürüyüş eyleminde yaptığı "Bir Hayalim Var" konuşması çok ses getirmiş ve tarihteki önemli söylevler arasına girmiştir. Günümüzde zenci-beyaz ayrımcılığı Amerika Birleşik Devletleri'nde yasal düzeyde bulunmamakta olup, yine de bazı radikal grupların ırkçı hareket ve davranışları hâlen varlığını sürdürmektedir. 2008 yılında Amerika Birleşik Devletleri başkanlığına seçilen Barack Hüseyin Obama, bu göreve gelen ilk Siyahi olmuştur. Obama'ya karşı da bazı ırkçı tepkiler gelmiş; ancak bu tepkiler çok düşük bir oranda kalmıştır. Cumgal ilÃ§esi Cumgаl ilçesi, (Kırgızca: Жумгал району) Orta Kırgızistan'da Narin İline bağlı merkezi Çаеk olan bir rayondur. Koçkor ilçesi Koçkor ilçesi, (Kırgızca: Кочкор району) Orta Kırgızistan'da Narin İline bağlı merkezi Koçkor olan bir rayondur. Deep Roy Gurdeep Roy, (d. 1957) bazen Roy Deep, Gordeep Roy, veya Deep Roy Hint kökenli, Kenya doğumlu İngiliz oyuncu, dublör ve kuklacı. Doğum adı "Mohinder Purba"'dır. 132 cm boyundaki oyuncu, kariyeri boyunca çeşitli ilginç rollerde oynamıştır. Omar Naber Omar Karim Naber (d. 7 Temmuz 1981, Ljubljana), Sloven şarkıcı. Annesi Sloven, babası ise Ürdünlüdür. 2004 yılında "Bitka talentov" adlı idol serilerinin Sloven sürümüne katıldı ve birinci oldu. 2005 Eurovision Şarkı Yarışması'na kendi yazdığı "Stop" adlı Slovence şarkı ile katıldı. Ancak yarı-finalden çıkamadı. 2009 yılında "I Still Carry On" adlı şarkıyla Eurovision'da Slovenya'yı yeniden temsil etmek için ulusal elemelere katıldı ancak 2. oldu. İlk albümü "Omar", 2005 yılında yayınlanmıştır. İkinci albümünü, grubu Kareem ile çıkarmıştır. Slovenya'yı 2017 Eurovision Şarkı Yarşıması'nda "On My Way" adlı şarkıyla ikinci kez temsil etmiştir. Buddy Guy George "Buddy" Guy (30 Temmuz 1936), beş Grammy sahibi Amerikalı blues gitaristi ve şarkıcısı. Jimi Hendrix, Eric Clapton, Stevie Ray Vaughan ve diğer birçok gitarist için bir ilham kaynağı olarak bilinmektedir. Guy, Chicago bluesun önemli bir yorumcusu olarak kabul edilmektedir. Kadın rapçi Shawnna'nın babasıdır ve aynı zamanda Michael adında bir oğlu var. "Rolling Stone" dergisi tarafından yayımlanan "Tüm Zamanların En İyi 100 Gitaristi" listesinde otuzuncu sırada yer aldı. Alay ilçesi Alay ilçesi, (Kırgızca: Алай району) Güney Kırgızistan'da Oş İline bağlı merkezi Gulça olan bir rayondur. Sihirbaz Sihirbaz sözcüğü ile şunlardan biri kastedilmiş olabilir: Aravan ilÃ§esi Aravan ilçesi, (Kırgızca: Араван району) Batı Kırgızistan'da Oş İline bağlı merkezi Aravan olan bir rayondur. Çonğ-Alay ilçesi Çong-Alay ilçesi (Kırgızca: Чоң-алай району, "Çоñ-аlаy rаyоnu "), Güney-batı Kırgızistan'da Oş İline bağlı merkezi Dаrооt-Kоrgan olan bir rayondur. Kara-Kulca ilçesi Kara-Kulca ilçesi, (Kırgızca: Кара-кулжа району) Güney Kırgızistan'da Oş İline bağlı merkezi Kara-Kulca olan bir rayondur. Kara-Su ilçesi Kara-Suu ilçesi (Kırgızca: Кара-суу району), Güneybatı Kırgızistan'da Oş İline bağlı merkezi Kara-Suu şehri olan bir rayondur. Fergana Vadisinde aynı adı taşıyan bir köy ve bir de Kara-Suu Nehri vardır. Nookat ilçesi Kara-Suu ilçesi, (Kırgızca: Ноокат району) Güney-batı Kırgızistan'da Oş İline bağlı merkezi Eski-Nookat şehri olan bir rayondur. Özgön ilçesi Özgön ilçesi, (Kırgızca: Өзгөн району, "Özgön rаyоnu") Orta Kırgızistan'da Oş İline bağlı merkezi Özgön şehri olan bir rayondur. Zamanında bütün Maveraünnehir ("Transoxiana") buradan yönetilmiş, Kent 11. yüzyılın başlanğıcında Karluk Devleti'nin parçalanmasından sonra Batı Karahanlılara ait olmuştur. Onlar 1089-90 yıllarında Selçukluların şiddetli saldırısını püskürtmüş ve vilayet bağımsızlığını böylece korumuştur. 1141 yılı içinde, tüm Fergana Vadisi de dahil, Özçent, Karahıtayların egemenliğinin altına girmiştir. Büyük Kağan Möngke (1251-1259) döneminde Moğolların egemenliğinin altına, Timur İmparatorluğu ve Şeybani Hanlığı döneminde Andican, Fergana Vadisi'nin başkenti olmuş. Yaklaşık 1470 yılında Özbekler, Jaxartes ("Siri Derya") nehrinin kuzey kıyısı ile Sugnak ("Siḡnaq") ve Özgön arasındaki bölgeyi, müttefikleri olan Timurlulardan hiç karşılık görmeden işgal etmişlerdir. Kent sonraları Fergana Vadisi de dahil önemini yitirmiş, 1876 yılında Rusların egemenliğine girmiş ve sonra kent Uzgen olarak tanınmıştır. 1990 yılında da bu bölgede Kırgız-Özbek kargaşalağı ("Oş isyanı") yaşanmıştır. Robert Morris Robert Morris (9 Şubat 1931, Kansas City, Missouri- 28 Kasım 2018), Amerikalı heykeltıraş, kavramsal sanatçı ve yazar. Donald Judd ile beraber Minimalizm'in önde gelen teorisyenlerinden biri kabul edilir. Ayrıca, performans sanatı, arazi sanatı ve süreç sanatının gelişmesinde önemli katkılarda bulunmuştur. Morris, Kansas Üniversitesi, Kansas Sanat Enstitüsü ve Reed Koleji'nde eğitim gördü. 1950'lerde başladığı resim kariyerinin ilk döneminde Soyut Dışavurumculuk'tan, özellikle de Jackson Pollock'tan etkilendi. Kaliforniya'da yaşadığı sırada ise La Monte Young ve John Cage'in çalışmalarıyla tanıştı. Bu dönemd dans ve koreografi ile ilgilenmeye başladı. 1960 yılında New York'a taşındı. Bu şehirde boşluktaki insan vücudunu keşfetmeye yönelik performans gösterileri sergiledi. Aynı fikri, ilk minimalist heykeli "Two Columns"'ta ("İki Sütun", 1961) da ve daha sonra "L Beams"'te de (1965) geliştirdi. Gene New York'ta, sanatçı, Marcel Duchamp'ın çalışmalarıyla ilgilenmeye başladı ve bu çalışmalara göndermeler içeren eserler üretti. ("Box with the Sound of its Own Making" (1961) ve "Fountain" (1963) gibi) 1963'te New York'taki Green Gallery'de minimalist heykellerini sergiledi. 1964'te ise iki performans gösterisi düzenledi: Erwin Panofsky ile birlikte "21.3" ve Carolee Schneemann ile birlikte "Site". Hunter Koleji'ne kaydolan Morris'in bu okuldaki tezi Brancusi üzerineydi. 1966'da Artforum'da "Heykel Üzerine Notlar"ını yayınladı. Ayrıca, New York'taki Yahudi Müzesi'nde iki "L Beams" sergiledi (1966). 1967'de Morris ilk arazi sanatı örneği olan "Steam"'i yarattı. 1960'ların sonunda ABD'de müze gösterileri düzenledi. Çalışmaları ve yazıları Clement Greenberg tarafından eleştiriliyordu. Çalışmaları daha geniş ölçekli olmaya başladıkça galeriler eserlerini sergilemek için yetmemeye başladı. 1971 yılında Tate Galeri için bir sergi düzenledi. Birçok videoda ortak çalıştığı Lynda Benglis gibi Artforum'un reklamı için mazoşist pozlar verdi. 1970'lerin sonlarında, Morris destekçilerini şaşırtarak daha figüratif çalışmalara yöneldi. Bu çalışmaların temaları çoğunlukla nükleer savaştı. 1990'larda bu çalışmalarına geri döndü ve eksik parçaları tamamladı. Morris, halen New York'ta yaşamaya ve çalışmaya devam etmektedir. 1974 yılında, Castelli Galerisi'ndeki gösterisi için sadomazoşik kıyafetlerle, göğüsleri açık olarak fotoğraf çektirip bu fotoğrafla bir poster hazırlattı. Eleştirmen Amelia Jones, bu posterin aşırı derecede erkeksiliği desteklediğini ve erkekliğin homofobiklikle eşdeğer gösterildiğini iddia etti. Bu posterde Morris, sanatın gücünü fiziksel kuvvetle özellikle de şiddetle bir tutmuştu. David Denman David Denman, (d. 25 Temmuz 1973) Out Cold ve Büyük Balık filmlerinde rol almış Amerikalı oyuncu. Televizyon rolleri arasında Skip, tv dizisi olan Angel ve The Office dizisinde "Roy Anderson" karakterini canlandırmaktadır. David Denman, Juilliard Drama Bölümü, 26. Grup mezunudur. Dilek Yarımadası-Büyük Menderes Deltası Millî Parkı Dilek Yarımadası - Büyük Menderes Deltası Millî Parkı, Aydın il sınırları içinde Dilek Dağı'nın Ege Denizi'ne uzandığı son noktada yer alan millî park. 27.675 hektarlık bir alana sahiptir. Bu alanın 10.985 hektarı 19.05.1966 yılında Millî Park ilan edilen Dilek Yarımadasına, 16.690 hektarı 1994 yılında Millî Park ilan edilen Büyük Menderes Deltasına aittir. Karşısında Yunanistan'a ait Ege adalarından Sisam adası bulunan Millî Parkın Dilek Yarımadası bölümü, Samsun Dağları'nın Ege Denizi'ne doğru uzanan son noktasıdır. Jeolojik yapısı; Paleozoik şistler, Mezozoik kalkerler ve mermerler ile Neojen tortul kütlelerden meydana gelmiştir. Yarımadanın morfolojik yapısı içinde birçok tepe, vadi, kanyon ve koy bulunur. Ortalama 650 m yüksekliğe sahip yarımadanın en yüksek yeri Millî Parkın adını aldığı Dilek Tepe'dir (Mykale) ve 1237 m yüksekliğindedir. Millî Park adını bu tepeden almaktadır. Ayrıca kumlu, killi, yatık ve yüksek kıyı şekillerini içeren plajlarıyla ilgi çekici kıyı özelliklerine sahiptir. MÖ 9. yüzyılda İyon kentinin kutsal toplanma merkezi Panionion, antik Thebai kenti, Ayayorgi Manastırı, tarihi Doğanbey Köyü (Domatia) ile Karine, Hagios Antonios Manastırı ve Zeus Mağarası da Millî Park Sınırları içindedir. Yarımadanın güneyine bitişik olan Büyük Menderes Deltasının en önemli su kaynağı 584 km uzunluğundaki Büyük Menderes Nehridir. Delta, birkaç lagün, tuzcul bataklıklar ve çamur düzlüklerini kapsayan taşkın sahası özelliğinde önemli bir sulakalandır. Bu alan zengin biyolojik çeşitlilik, nesli tükenmek üzere olan canlıları ve endemik türleri barındırması nedeniyle uluslararası öneme sahiptir. Millî Park, Uluslararası Sulakalanlar Sözleşmesi (Ramsar), Avrupa´nın Yaban Hayatı ve Yaşam Ortamlarının Korunmasına Yönelik Sözleşme (Bern), Biyolojik Çeşitlilik Anlaşması (Rio) ve Akdeniz'in Kirliliğe Karşı Korunması Sözleşmesi (Barselona) kapsamında korunan alan niteliğindedir. Dilek Yarımadası – Büyük Menderes Deltası Millî Parkı, Önemli Kuş Alanı, Önemli Bitki Alanı ve Önemli Memeli Alanı olması nedeniyle aynı zamanda Önemli Doğa Alanıdır. Hem Dilek Yarımadası hem de Büyük Menderes Deltası'nın barındırdığı farklı ve çeşitli fiziksel özellikler bitki örtüsünün de kısa mesafeler içerisinde farklı ve çeşitli olmasına yol açmıştır. Millî Park içerisinde 804 bitki türü belirlenmiştir. Bu bitkilerden 6'sı dünyada sadece burada görülür. Ayrıca dünyada sadece Türkiye'de bulunan 18 bitki türünü de barındırır. Akdeniz maki bitki örtüsünün hemen hemen bütün bitki türlerinin en canlı ve sağlıklı örnekleri yarımadada yer alır. Dilek Yarımadası, genelde yaygın olarak Kuzey ve Batı Anadolu'da yayılış gösteren Anadolu Kestanesi'nin en güneye indiği, Türkiye'de birkaç yerde bulunan Kartopu'nun, Finike Ardıcı'nın, Melez Pırnal Meşesinin ve Dallı Servinin küçük orman toplulukları meydana getirerek yetiştiği tek yerdir. Başka deyişle, Millî Park, Akdeniz'den Karadeniz'e kadar tüm Anadolu'da varolan bitki türlerinin doğal olarak bir arada görüldüğü biricik doğa müzesi olma özelliğini taşımaktadır. Bu benzersiz biyolojik çeşitlilik nedeniyle Dilek Yarımadası, Avrupa Konseyi tarafından “Flora Biyogenetik Rezerv Alanı” yani, bitki örtüsü açısından soyu tükenmekte veya genetik çeşitliliği çok azalmakta olan bir canlı türü ya da topluluklarını korumaya yönelik uluslararası düzeyde koruma alanı olarak kabul edilmiştir. Millî Park'ta bulunan bitki türleri arasında ayrıca Karaçam, Kara Selvi, Erguvan, Defne,Sandal Ağacı, Zeytin, Meşe türleri, Akçaağaç, Ihlamur, Çınar, Zakkum,Kokarçalı, Hanımeli, Kavak, İncir, ahlat, Böğürtlen, Keçiboynuzu, Katırtırnağı, Dişbudak, Yasemin, Alıç, Menengiç, Sumak, Karaağaç, Funda ve Eğrelti otları sayılabilir. Dilek Yarımadası 28 çeşit memeli, 42 çeşit sürüngen ve çok sayıda deniz canlısına ev sahipliği yapmaktadır. Ayrıca yarımada, nesli tükenmekte olan Anadolu Parsı'nın batıda yaşadığı son noktadır. Bunun dışında Kurt, Tilki, Çakal,Sırtlan, Vaşak, Yaban kedisi, Porsuk, Sansar, Kirpi, Oklu kirpi, Yaban Domuzu, Kertenkele, Kaplumbağa, Kaya Kartalı, Deniz Kartalı, Şahin, Doğan, Martı, Karatavuk, Keklik, Kaya güvercini, Tahtalı güvercin, Yaban İneği, Yabani at, Tavşan, Su samuru, Akdeniz foku, Çulluk, Kerkenez, Yeşilbaş Ördek, Hazar sumrusu, doğaya terk edilmiş ve yabanileşmiş sığırlar ve atlar yarımadada yaşayan hayvanlar arasında sayılabilir . Söğütlüçeşme Greatest Hits (Robbie Williams albümü) Greatest Hits Robbie Williams'ın önceki stüdyo albümlerindeki en büyük şarkılarının toplandığı albümdür. Robbie albümde eski şarkılar haricinde iki yeni şarkı var. Bu şarkılar yeni ortağı Stephen Duffy ile birlikte yazılmıştır. Bu şarkılar "Radio" ve "Misunderstood". Albümün içindeki 16 şarkı UK'de top on şarkısı ve 5 tanesi de UK'de bir numaraya yükselmiş olan parçalar. Albüm ilk haftada 320.000 kopya sattı. Albüm Robbie için yeni bir çağ açarak onun şimdiye kadarki en hızlı satan albümü oldu. Ondan önceki en hızlı satan albümü "Sing When You're Winning"'den 6.500 kopya fazla satarak onu gölgede bıraktı. Williams, "En Büyük Hitler" albümü olasılığının onu "bocalattığını" web sitesinde kabul etmiş, "kariyerime, hiç geri baktıysam, bu nadiren olmuştur" demesine rağmen çözümü yeni ortağı Stephen Duffy ile birlikte iki yeni şarkı yapmakta bulmuştur. İki parçanın da single albümü çıkarılmıştır. "Radio", albümün ilk teklisi Ekim 2004'te piyasaya çıktı.Birleşik Krallık Listelerinde bir numara oldu. Bu Robbie'nin UK listelerinde birinci olan altıncı parçasıydı. 41,732 kopya sattı. Aynı zamanda Danimarka ve Portekiz listelerinde de birinci oldu. Dünyada çeşitli ülkelerde ilk on listelerine girdi. Albümden çıkan ikinci tekli "Misunderstood", "" filminin film müziği oldu. Ve çıktığı yılın Aralık ayında dünyanın çeşitli yerlerinde ilk ona girdi. Birleşik Krallıkta sahneye bir numaralı albüm olarak çıkan albüm ilk haftasında 320.000 kopya sattı. Birleşik Krallık'ta en hızlı satılan greatest hits albümüdür. Albüm 18 ülkede listelerde birinci sıraya yükseldi. Bu ülkeler;Fransa, İtalya, Portekiz, İspanya, Birleşik Krallık, Arjantin, Kolombiya, Almanya, Avustralya, Yeni Zelanda, ve İsviçre aralarında olmak üzere diğerleri. Albüm çıktığı yıl Birleşik Krallık'ta en iyi satan albüm oldu. Birleşik Krallık müzik tarihinde en iyi satan 61. Albüm oldu. 2 milyon kopya satarak BPI tarafından 6x Platinle sertifikalandırıldı. Albüm aynı zamanda o sene Avrupa'da en iyi satan albüm oldu. Dünya çapında 5 milyon kopya satarak 5x Plantinle sertifikalandırıldı. Albüm toplamda 8.5 milyon kopyanın biraz altında satarak Robbie'nin en iyi satan albümü oldu. Bu albüm birkaç çeşit şarkı listesiyle çıkarılmıştır. Şarkıların listesi ülkeden ülkeye değişmektedir. I. Leo Papa I. Leo veya Papa Aziz Leo Magno veya Papa Büyük Leo (d. yak 400 Toskana, Batı Roma İmparatorluğu, (günümüzde İtalya) - ö. 10 Kasım 461 Roma Batı Roma İmparatorluğu, (günümüzde İtalya). 29 Eylül 440 - 10 Kasım 461 döneminde papalık yapmıştır. Papa I. Leo, papa olan ilk İtalyan aristokrattır. 452 tarihinde Papa I. Leo, Hun imparatoru Attila'yı Doğu Avrupa'yı işgal etmemesi için ikna etmiştir. Ancak, bunun karşılığında Hunlara çok fazla değerli eşya vermiştir. Attila, bu hazineleri Hun himayesindeki evlenen genç kızlara çeyiz olarak hediye verildiğine dair belgeler vardır. Toskana'da bir yerli olarak doğdu. 431 senesinde, papaz oldu. Bunun nedeni ise, ailesinin etkisi olarak düşünülüyor. Ancak, Kudüs karşıtı olarak düşünüldüğü iddiaları ortaya atıldı. Hakkında tez yapıldı ve bunlar asılsız çıktı. Bu süre içerisinde anlaşmazlıklar papalıkta sürüyordu. O, bunları iyileştirmek için arabuluculuk yaptı ve başarılı oldu. 440 senesinde, eski başarıları ve insanlar arasındaki iyi tanınmışlığı sayesinde, oy birliğiyle "Papa" seçildi. Büyük bir kesime göre; onun papa olmasının nedenlerinden biri de Batı Roma Hükûmeti üzerindeki etkisidir. Papa I. Leo, İtalya'daki siyaset meclislerine sık sık katılırdı Jean-Michel Basquiat Jean-Michel Basquiat (22 Aralık 1960 – 12 Ağustos 1988) Amerikalı graffiti sanatçısı ve yeni dışavurumcu ressam. Basquiat, önce New York'ta graffiti sanatçısı olarak ün kazandı, ardından 1980'lerde yeni dışavurumcu tablolar çizmeye başladı. Ressam, uluslararası bilinirliğe sahip ilk Afroamerikan ressam oldu. Haiti ve Porto Riko göçmeni bir çiftin oğlu olan Basquiat, 1978'de okulunu ve ailesini terk etti. New York'ta sokak satıcılığı yaparak ve çeşitli işlerde çalışarak yaşamaya başladı. O dönemdeki arkadaşlarından Al Diaz ile birlikte, "SAMO" takma adı altında güney Manhattan sokaklarında graffitiler yapmaya başladı ve o çevrede bir anda ün kazandı. Para kazanmak için, New York müzeleri önünde, kendi çizdiği resimleri içeren posta kartları ve tişörtler sattı. Basquiat ressam olarak ilk defa Haziran 1980'de, birçok sanatçının katıldığı "The Times Square Show" isimli serginin ardından ressam olarak adından söz ettirdi. "The Radiant Child" tablosunun 1981'de "Artforum" dergisinde basılmasının ardından Basquiat uluslararası bilinirliğe ulaştı. Sonraki birkaç yıl boyunca ressamın eserleri New York'taki önemli galerilerde sergilendi. 1982'de Basquiat, Julian Schnabel, David Salle, Francesco Clemente ve Enzo Cucchi gibi sanatçılarla birlikte yeni dışavurumcu akımın içinde yer aldı. 1982 sonbaharında, henüz ün kazanmamış olan Madonna ile birlikte olmaya başladı. Aynı yıl tanıştığı Andy Warhol ile arkadaşlık kurdu ve 1984-1986 yılları arasında birçok defa beraber çalıştı. Hatta bir süreliğine aynı evde kaldılar. 1984 sonrasında ressam, gittikçe artan sıklıkta kokain ve eroin kullanmaya başladı. Andy Warhol'un 1987'deki ölümü Basquiat'i derinden etkiledi. 1988'de, birkaç uyuşturucuyu birlikte kullanmasına bağlı zehirlenme sonucunda New York'ta öldü. 1996 yapımlı Basquiat filminde Jean-Michel'in şöhret macerasını anlatmıştır. 2013 yılında Basquiat'ın Dustheads eseri 48.8 milyon dolara satıldı. İş adamı ve koleksiyoncu Yusaku Maezawa 2017 yılında kırmızı ve siyah perçinli bir kafatasının güçlü bir tasviri olan Basquiat'ın İsimsiz adlı tablosu 57 dakika içinde 110,487,500 ABD Doları tutarında rekor bir meblağa satıldığı açıklanıldı. Bu bir açık arttırma rekoruydu ve açık artırmada satılan en pahalı altıncı sanat eseri oldu. 2013 yılında 105 milyon dolara satılan Andy Warhol'un Gümüş Araba Çarpışması'nı (Double Disaster) geride bıraktı. Edwin Drood'un Gizemi Edwin Drood'un Gizemi, Charles Dickens'ın son romanıdır. Roman Dickens'ın ölümü nedeniyle tamamlanamamıştır ve nasıl sona erdiği bilinmemektedir. Roman adını Edwin Drood'dan alsa da, daha çok onun Rosa Bud adındaki öğrencisine aşık olan koro şefi amcası John Jasper'ın hikâyesini anlatır. Bud, Drood'un nişanlısıdır. Drood ayrıca Ceylon'dan ikizi Helena ile birlikte gelmiş olan canlı ve öfkeli Neville Landless'in de dikkatini çekmiştir. Neville Landless ile Drood daha tanıştıkları anda birbirlerinden hoşlanmamıştır. Hikâye Rochester'ın biraz kurgulanmış hali sayılabilecek Cloisterham'da geçer ve şehri, atmosferinin yanında sokakları ve binalarıyla da andırır. Aydın (şarkıcı) Muharrem Aydın Uğurlular, veya sıkça anılan lakabıyla Kuşum Aydın (d. 1 Temmuz 1966; İstanbul), Türk şarkıcı, söz yazarı ve sunucudur. 1998 yılında çıkardığı "Mutlu Yıllar Kuşum" adlı albümünün ardından aldığı Kuşum Aydın lakabının yanı sıra, Papyon Aydın ve Şeker Aydın olarak da bilinmektedir. Yükseköğrenimini yapmak için Marmara Üniversitesi Güzel Sanatlar Fakültesi Seramik Cam Bölümüne giren Aydın Uğurlular, daha sonra Tekstil Sanatları Bölümüne geçerek buradan mezun oldu. Ardından, yönetici olma idealiyle İstanbul Üniversitesi'nde işletme iktisadı eğitimi aldı. Müzik yaşamına stüdyolarda vokallik yaparak atılan Aydın Uğurlular, kariyerini kulüp sahnelerinde devam ettirdi. Sunduğu sabah ve öğle kuşağı televizyon programlarıyla popülerliğini artıran şarkıcı, bu sırada çıkardığı albümlerle de ses getiren çalışmalara imza attı. Aşağıdaki tabloda Aydın'ın bugüne dek çıkardığı albümler listelenmektedir. Ali Omar Ermes Yalnız Adam (şarkı) Yalnız Adam, söz ve müziği Aynur Aksel Şevki‘ye ait, sanatçı Sibel Egemen tarafından söylenmiş şarkıdır. Ayrıca aynı şarkı yönetmenliğini Çağan Irmak'ın yaptığı 2008 yılı yapımlı Issız Adam filminde, film müziklerinden biri olarak yer almıştır. Türk Keneşi Türk Keneşi (eski adı: Türk Konseyi) (, , , , , ), 3 Ekim 2009'da Nahçıvan'da imzalanan Nahçıvan Anlaşması ile, Azerbaycan, Kazakistan, Kırgızistan ve Türkiye arasında kurulmuş olan uluslararası örgüttür. Türk Dili Konuşan Ülkeler İşbirliği Keneşi ismi 27 Aralık 2011'de ""Türkiye Cumhuriyeti Hükumeti ile Türk Dili Konuşan Ülkeler İşbirliği Konseyi Arasında Türk Dili Konuşan Ülkeler İşbirliği Konseyi Sekretaryasına Dair Ev Sahibi Ülke Anlaşmas"ı ile Türk Keneşi olarak değiştirilmiştir Özbekistan 30 Nisan 2018'de konseye katılma niyetinde olduğunu açıkladı. 14 Eylül 2019'da Özbekistan da Türk Keneşi'ne üye olmuştur. Bu iş birliği konseyinin kurulması fikri ilk olarak 2006 yılında Kazakistan Devlet Başkanı Nursultan Nazarbayev tarafından sunulmuştur. 24 Mayıs 2019 tarihinde Türkiye Cumhurbaşkanı Recep Tayyip Erdoğan'ın önerisi ve keneş üyelerinin oy birliği ile Nursultan Nazarbayev, Türk Keneşi ömür boyu onursal başkanı unvanını almıştır. 2018 sonlarından bu yana, Macaristan gözlemci devlettir ve yakın zamanda Türk Keneşi'ne tam üyelik talebinde bulunabilir. Temelleri 1992 yılından bu yana belli aralıklarla toplanan Türkçe Konuşan Ülkeler Zirvesi'ne dayanan keneşin kurumsal merkezleri İstanbul (Genel Sekreterlik), Bakü (Parlamenterler Asamblesi) ve Nur-Sultan'dır (Türk Akademisi). Türk Keneşi'nin üç merkezi bulunmaktadır. Bunlar İstanbul, Bakü ve Nur-Sultan'dır. İstanbul Genel Sekreterliğin. Bakü, Parlamenterler Asamblesi'nin, Nur-Sultan ise Türk Akademisi'nin merkezidir. Ülke devlet başkanları yılda bir kez resmî, bir kez de gayriresmî olarak çeşitli şehirlerde toplanır. Ayrıca üye ülkelerin dışişleri bakanları ve bürokratları da yıl içerisinde düzenli toplantılar gerçekleştirir. Meclis başkanları ve heyetleri Bakü'de toplanır. Azerbaycan, Kazakistan, Kırgızistan ve Türkiye Devlet Başkanları tarafından Türk Keneşi'nin ilk Genel Sekreteri seçilen Türk diplomat Halil Akıncı, bu görevi Eylül 2010 – Eylül 2014 tarihleri arasında yürüttü. 5 Haziran 2014 tarihinde Bodrum'da düzenlenen 4. Türk Keneşi Zirvesi sırasında üye ülkelerin Devlet Başkanları tarafından Ramil Hasanov'un ardından, Bağdad Amreyev üç yıl süreyle genel sekreter seçilmiştir. Devlet başkanları konseyi (DBK), tarafların devlet başkanlarının aşağıda belirtilen çerçevelerde bir araya geldikleri düzenli toplantılarla faaliyetlerini sürdürür; 22 Ağustos 2012 tarihinde Bişkek'te toplanan 2. Türk Keneşi Dışişleri Bakanları toplantısında Türk Keneşi'nin resmî bayrağı kabul edildi. Bu bayrak dört üye ülkeye ait semboller içermektedir. Rengini Kazakistan bayrağından, ortasındaki güneşi Kırgızistan bayrağından, hilali Türkiye bayrağından ve 8 köşeli yıldızı ise Azerbaycan bayrağından almaktadır. Yalnız Adam (anlam ayrımı) Yalnız Adam ile şunlar kastedilmiş olabilir: James W. Valentine James W. Valentine, Amerikalı evrimsel biyolog ve Kaliforniya Üniversitesi, Berkeley Bütünleyici Biyoloji Bölümünden emekli profesör. Pek çok yayını ve kitabı bulunmaktadır. Simcity Societies: Destinations SimCity Societies: Destinations SimCity Societies için ilk genişleme paketi ve Kuzey Amerika'da 23 Haziran 2008 tarihinde piyasaya sürülmüştür.Ek pakette turizm ve tatil üzerine odaklanmaktadır. Origin platformundan satın alınabilir. Electronic Arts 21 Şubat 2008 tarihinde oyunu duyurdu ve aşağıdaki bilgileri yayımladı: Su sporları,tropikal plaj,Kamp ve yürüyüş parkurları ile bozulmamış doğa parkları oynabileceksiniz. Said bin el-MÃ¼seyyeb Said bin el-Müseyyeb (637-715), Medine'de yaşamış, hadis, tefsir ve fıkıh alanında tabiin'in önde gelen müçtehidlerinden biridir. Said, 637 yılında Ömer bin Hattab'ın halifeliği sırasında dünyaya geldi ve Ömer, Osman bin Affan ve Ali gibi sahabilerle tanışma fırsatı buldu. Said bin el-Müseyyeb, dürüstlüğü, dindarlığı ve Allah'a karşı olan bağlılığı ile bilinirdi. Zamnanındakiler, onu hadis alanındaki en büyük otoritelerden biri olarak kabul etmişlerdir. 20 yaşlarında Kur'an ve hadislerden hüküm çıkarmaya başladı. Bir defasında Abdullah bin Ömer "Eğer Peygamber Muhammed bu genç adamı görseydi, ondan çok memnun kalırdı." diyerek onu övmüştür. Said, Halife I. Velid'in yönetimine karşı çıkanlardan biri olmuştur ve Medine valisi Hişam onu tahta bir sopayla, tahta kırılıncaya kadar vurarak işkence etmiş fakat Said geri adım atmamıştır. Arkadaşları ona, işkenceden kurtulması için Velid'in halifeliğini kabul etmesi ricasında bulundukları zaman şöyle cevap vermiştir: " İnsanlar bizi amelde takip ederler. Eğer biz bunu kabul edersek, onlara bunun hesabını nasıl veririz". Said, Ebu Hureyre'nin kızıyla, ona daha yakın olmak ve daha çok hadis toplamak için evlendi. Halife Abdülmelik, Said'in kızını oğlu Hişam'a ister; fakat tüm tehditlere ve baskılara rağmen kızını medresede öğrenim gören Ebu Veda'a ile evlendirir. Günaha Son Çağrı (film) Günaha Son Çağrı, 1988 ABD yapımı dinsel epik filmdir. Özgün adı The Last Temptation of Christ olan film 1989 Nisan ayında 8. İstanbul Film Festivali kapsamında gösterildi. Osmanlı yönetimindeki Girit adasında doğmuş olan Yunan filozof, şair ve yazar Nikos Kazancakis'in 1951 yılında yazdığı "Günaha Son Çağrı" (Yunanca: Ο Τελευταίος Πειρασμός- "O Telefteos Pirasmos") adlı tartışmalı romanından senaryosunu Paul Schrader'in uyarlayıp yazdığı filmi Martin Scorsese yönetmiş, başlıca rollerinde Willem Dafoe (İsa rolünde), Harvey Keitel (Yahuda rolünde), Barbara Hershey (Mecdelli Meryem rolünde), Irvin Kershner, Harry Dean Stanton ve David Bowie oynamışlardır. Hıristiyanlık tarihine klasik Hollywood gözüyle değil de sadelik ve özü arayan farklı ve cesur bir gözle bakan Scorsese'nin bu filmi de tıpkı uyarlandığı Kazancakis'in romanı gibi şimşekleri üzerine çekmişti. Kitap Roma Katolik Kilisesi tarafından derhal yasaklı kitaplar listesine alınmış, hatta Kazancakis 1957 yılında öldüğünde Ortodoks Kilisesi defin izni vermediği için cenazesi Kandiye'yi çevreleyen Venedik surlarının dibine gömülmüştü. Kazancakis'in romanı Türkiye'de ilk kez 1969'da Cem Yayınevi tarafından Ender Gürol'un Türkçesiyle ve yine Günaha Son Çağrı adıyla yayımlanmıştı. Film de roman gibi özellikle radikal Hristiyan gruplarca şiddetle protesto edilmiş, hatta Paris'te filmin gösterildiği bir sinema salonu Molotov kokteyli atılarak yakılmak istenmişti. İngiliz televizyonlarında gösterildiğinde ise seyircilerden şikayet alma rekorunu kırmıştı. İstanbul Festivali'nde gösteriminin yapldığı "Emek Sineması"'na bomba ihbarları yapılmıştı. Jenerikte de belirtildiği üzere film incillerde anlatılanları harfiyen tekrarlamaz, İsa'nın tasavvufi, gizemli ve kutsal yönlerini ön plana çıkarmak yerine onun zaaflarını, korku ve endişelerini yani sıradan insanlarda olduğu gibi insani yönlerini irdeleyen kurgusal bir yapıttır. Çekimlerinin tamamı Fas'ta gerçekleştirilen "Günaha Son Çağrı" 70 mm geniş format negatife 6 kanallı ses sistemiyle çekilmiştir. Görüntü yönetmeni Michael Ballhaus'tur. 1989'da Martin Scorsese'ye En İyi Yönetmen Akademi Ödülü adaylığı getiren bu film Altın Küre ve Grammy adaylıklarından başka Venedik Film Festivali'nde de özel bir ödül kazanmıştı. Bu arada Yahuda rolündeki Harvey Keitel'a da "en kötü yardımcı aktör" Ahududu Ödülü verildi. Günaha Son Çağrı (anlam ayrımı) Seemann Seemann (Türkçe: "Denizci"), Rammstein'ın Herzeleid albümü için yaptığı ikinci tekli çalışması. "Seeman", Finlandiyalı cello metal grubu Apocalyptica tarafından "coverlandı". 6 Ekim 2003'te tekli olarak yayınlandı Diğer sürümlerin içerdiği şarkılar: Ankara FetvasÄ± Ankara Fetvası (Anadolu Fetvası, Börekçizade Mehmet Rifat Efendi Fetvası) Hürriyet ve İtilaf Fırkası ve Sadrazam Damat Ferit Paşa'nın etkisiyle yayımlanan, Mustafa Sabri Efendi'nin kaleme aldığı ve Şeyhülislam Dürrizade Abdullah Beyefendi tarafından ilan edilen Kuvâ-yi Milliyecilerin öldürülmelerinin günah sayılmayıp dînen caiz ve vazife sayıldığını duyuran fetvasına karşı Ankara Müftüsü Mehmet Rifat Efendi tarafından yazılıp 153 müftü tarafından imzalanarak ilan edilen fetvadır. Bu fetva, 19 Nisan 1920 ve 22 Nisan 1922 tarihlerinde dönemin Millî Mücadele yanlısı Açıksöz, İrade-i Milliye ve Öğüt gibi gazetelerinde yayımlanmıştır. Bertall Charles Constant Albert Nicolas d'Arnoux de Limoges Saint Saens, ya da kısaca Bertall (18 Aralık 1820, Paris - 24 Mart 1882, Soyons), Fransız karikatürist, çizer ve yazar. On dokuzuncu yüzyılın önemli çizerlerinden ve fotoğrafçılığın önde gelen isimlerinden biri kabul edilir. Bertall'ın babası eski bir yargıçtı. Ailesi, École Polytechnique'e (Fransa'nın ünlü mühendislik okulu) gitmesinde ısrar ettiler. Bertall ise resim kariyeri yapmaya karar verdi ve uzun yıllar Michel Martin Drolling'in atölyesine devam etti. Daha sonraki yıllarda ise tasarım, çizim ve karikatür üzerine yoğunlaştı. Balzac'ın tavsiyesiyle, çalışmalarını, "Bertall" olarak imzalamaya başladı. "Bertall", karikatüristin üçüncü isminin anagramıydı. Albertine Césarine Elisabeth Pellapra de Lolle ile evlendi ve 17 Ağustos 1866'da üçüz babası oldu. "Le Magasin pittoresque", "Le Musée des familles", "La Semaine des enfants", "Le Journal pour tous", "La Bibliothèque des chemins de fer" ve "la Bibliothèque rose" gibi yayınlar için karikatür çizdi. Gustave Barba tarafından hazırlanan ve 1849 ile 1855 yılları arasında 30 cilt olarak yayınlanan "Les Romans populaires illustrés" için 3600 çizim yaptı. Fotoğrafçılığın ilerlemesine katkıda bulunan isimlerden biri olan Bertall, 1855 yılında Hippolyte Bayard ile birlikte çalıştı. 1866 yılında ise portre fotoğrafçılığı yapmaya başladı. Makyaj Odası Şarkıları Makyaj Odası Şarkıları, Türk makyöz ve şarkıcı Suzan Kardeş'in toplamda on sekiz şarkıdan oluşan ve birçok sanatçının eşlik ettiği 4. stüdyo albümü. Kırmızı Sancak Birleşik Krallık, Avustralya, Yeni Zelanda gibi bazı ülkelerde sivil bayraktır. Britanya Denizaşırı Toprağı Bermuda bayrağı kırmızı sancak üzerinde hazırlanmıştır. Kanada ise bu bayrağın çeşitli varyasyonlarını kullanmıştır. Lewis Padgett Lewis Padgett, Amerikalı bilimkurgu yazarı çift Henry Kuttner ve C. L. Moore'un birlikte kullandıkları takma addır. Her iki yazarın annelerinin kızlık soyadlarının kullanılmasıyla oluşturulmuştur. Çift Lawrence O'Donnell ve C. H. Liddell takma adları altında da eserler yazmış, ayrıca tek başlarına da kitap yayınlamıştır. Padgett ismi, çiftin 1940'larda ve 1950'lerde yazdığı birçok mizahi bilimkurgu öyküsünde kullanıldı. Bunların arasında "Gallegher" serisi, "Mimsy Were the Borogoves", "The Twonky" ve "What You Need" gibi öyküler bulunuyordu. "The Twonky" önce radyo porgramı olarak yayınlandı, ardından da 1953'te aynı isimle sinemaya uyarlandı. 1959 tarihli TV dizisi Alacakaranlık Kuşağı'nın bir bölümü "What You Need"'den uyarlandı. "The Last Mimzy" isimli film ise "Mimsy Were the Borogoves" öyküsünden unsurlar içeriyordu. Lawrence O'Donnell Lawrence Francis O'Donnell, Jr. (d. 7 Kasım 1951), kilo verme programlarını teşvik eden Amerikan. Kuzey Kafkasya Cumhuriyeti Kuzey Kafkasya Cumhuriyeti (Aynı zamanda Dağlı Cumhuriyeti olarak da bilinir) 1917 yılında bağımsızlığını ilan eden ve 1921 yılında Sovyetler Birliği ordusu tarafında işgal edilen devlet. Halen Rusya sınırları içerisinde bulunan Çeçenistan, İnguşetya, Kuzey Osetya, Kabardey Balkar Özerk Cumhuriyeti, Dağıstan ve Karaçay-Çerkes Özerk Cumhuriyeti bölgeleri bu Cumhuriyet sınırlarına dahildi. Dağlık Kuzey Kafkasya Cumhuriyeti'nin toplam alanı 70,000 kilometrekare, o zamanki nüfusu ise yaklaşık 1 milyon idi. Kurulduğu tarihteki başkenti Terekkale idi, daha sonra Nazran, en son da Demirhan-Şura şehri başkent oldu. Kuzey Kafkasya Cumhuriyeti'nin kurucuları arasında Şeyh Şamil'in torunu Said Şamil, devletin başbakanı seçilen Tapa Abdülmecit Çermoyef, Şeyh Ali Hacı Akuşa, ve Haydar Bamat vardı. Bu cumhuriyet, Osmanlı İmparatorluğu, Almanya, Azerbaycan Demokratik Cumhuriyeti, Ermenistan, Gürcistan Demokratik Cumhuriyeti, Ukrayna, Bulgaristan, Belarus, Letonya, Estonya, Fransa, Finlandiya, Birleşik Krallık, ABD, İtalya, Avusturya-Macaristan, Polonya, Don Cumhuriyeti, Japonya ve Kuban Halk Cumhuriyeti tarafından resmen tanınmıştı. Russell Streiner Russell Streiner (d. 6 Şubat 1940, Pittsburgh, Pennsylvania, ABD), bazı jeneriklerde Russ Streiner ya da Russell W. Streiner, Amerikalı oyuncu ve film yapımcısı. Streiner, aynı zamanda yapımcılarından biri olduğu "Yaşayan Ölülerin Gecesi" filmindeki Johnny rolüyle tanınır. Yapımcılığını üsteldiği diğer filmler "There's Always Vanilla" (1971), "The Booby Hatch" (1976), "Yaşayan Ölülerin Gecesi"'nin 1990 tarihli yeniden çekimi ve "Escape of the Living Dead" (2009) bulunur. Streiner uzun süre reklamcılık alanında çalıştı. bu arada sinema, televizyon ve reklam filmlerinin yapımcılığını üstlendi. Kariyeri boyunca sinema ve televizyon yapımlarının Pennsylvania'da gerçekleştirilmesi için çaba harcadı ve Pittsburgh Film Office'in yönetim kurulu başkanı oldu. Ayrıca, John A. Russo ile birlikte DuBois, Pennsylvania'daki DuBois Business College'da yer alan John Russo Movie Making Program'ında eğitmenlik yapmaktadır. Aslolan Ben Aslolan Ben, Pınar Aylin'in 2007 yılında piyasaya sürdüğü altıncı stüdyo albümüdür. Senem Kuyucuoğlu Senem Kuyucuoğlu (d. 22 Eylül 1990; İzmir, Türkiye), modellik ve güzellik yarışmalarında derece almış Türk modeldir. Türkiye'yi birçok uluslararası yarışmada temsil eden Kuyucuoğlu, son olarak Türkiye adına 2009 Kâinat Güzellik Yarışması'na katılmıştır. Boxer dergisinin 2009 yılında okur oylarıyla belirlediği Türkiye'nin en seksi 50 kadını sıralamasında da 3. sırayı almıştır. 1990'da İzmir'de doğan Senem Kuyucuoğlu modelliğe 14 yaşında başladı. 2006 yılında, henüz 15 yaşını doldurmamışken "Deniz Akkaya ile Top Model Türkiye" yarışma programına katıldı ve burada ikinci oldu. 2007 yılında Best Model of Turkey yarışmasında "Türkiye'nin en iyi modeli" seçilen Kuyucuoğlu, aynı yıl düzenlenen Best Model of the World yarışmasına Türkiye adına katıldı ve burada da "Dünyanın en iyi ikinci modeli" seçildi. Bacak boyu 123 cm olan Senem Kuyucuoğlu, modellik yarışmalarında elde ettiği derecelerin ardından kariyerine devam etti. Çeşitli defile ve organizasyonlarda yer aldı. 2009'un Mart ayında Fashion One TV'nin ekran yüzü olan Kuyucuoğlu, yine aynı kanalda "Moda Polisi" adlı moda programını sundu. Nisan 2009'da katıldığı Miss Turkey 2009 yarışmasında ikinci olan Senem Kuyucuoğlu, Türkiye'yi Kâinat Güzellik Yarışması'nda (Miss Universe) temsil etme hakkını elde etti. 24 Ağustos 2009'da Bahamalar'da yapılan Kâinat Güzellik Yarışması öncesi rahatsızlanan Kuyucuoğlu, podyuma iğne olarak çıkarak Türkiye'yi temsil etti; ancak dereceye giremedi. 14 yaşında modelliğe başlamasını hayatının dönüm noktası olarak niteleyen Senem Kuyucuoğlu, sahne dışında utangaç biri olduğunu söylemiştir. 2008 yılında verdiği bir röportajda "İlk yarışmamda erkeğe benziyorum diye beni seçmediler" diyen Kuyucuoğlu, aynı röportajda vücudunda en beğenmediği yerinin ayakları olduğunu belirtmiştir. Tachymenis Tachymenis Colubridae familyasında bir zehirli yılan cinsidir. Başlıca Güney Amerika'da bulunur. "Tachymenis" cinsindeki yılanların ısırığı ciddi sağlık problemlerine neden olmaktadır, özellikle de "T. peruviana" insan ölümlerinden sorumludur. Best Model of Turkey Best Model of Turkey (Türkçe: "Türkiye'nin En İyi Modeli"), Erkan Özerman tarafından düzenlenen bir modellik yarışması. Bu marka başlangıçta ABD'de kayıtlı olan Best Model Queen lisansı altında Türkiye'de franchise sahipliği altında iş yapıyordu. ABD'deki kayıtlar; ABD Ticari Marka ve Patent Bürosu'ndadır ("US Patent and Trademark Office"). Bu kayıt Hollywood sinema endüstrisinde iş yapan RCA Global Entertainment Co. bünyesindeki Charlie See Pictures Inc. adınadır. Türkiye'deki ilk rekabet Best Model Queen markasının lisansı altında 1988 yılında organizatör Erkan Özerman tarafından düzenlenmiştir. Best Model of Turkey yarışmasına katılan pek çok model daha sonra ünlü olmuştur. Erkan Özerman ilerleyen zamanda Best Model of Turkey yarışmasında tacı kazananlar ile dünyanın diğer ülkelerindeki yarışmalarda kazananların küresel bir yarışmada toplamak istemiş ve RCA Global Entertainment Co. ile anlaşarak, Best Model of the World başlığı altında küresel yarışma düzenleyeceğini duyurmuştur. Böylelikle Dünya'nın En İyi Modeli (Best Model of the World) unvanını da vermeye başlamıştır. RCA Global Entertainment Co 'nun, hisse paylaşırının tamamının Rasim Aydın tarafından satın alınmasından sonra (26 Mayıs 2004) Bu markanın ABD Patent ve Ticari marka ofisindeki tüm hakları Rasim Aydın'a geçmiştir. Bu olaydan sonra Erkan Özerman sahibi olduğu Nev Organizasyon Turizm reklamcılık ve Ticaret Anonim Şirketi adına hareket ederek, 20.6.2012' de Türk Patent ve Marka Kurumu Markalar Dairesine başvurarak, markayı kendi adına (5040036) numara ile