Britanyalı Lynn Davies, Beamon'a, "Ortada mücadelen bırakmadın" demiş, Amerikalı sporcunun rekor atlayışı spor jargonuna, eşsiz başarıları tanımlamak üzere kullanılan yeni bir sıfat, "Beamonesque", sokmuştu. Bob Beamon'a atlayışı sırasında birçok çevresel faktör de yardım etti. 2240 metrelik rakıma sahip Mexico City'de hava direnci, deniz seviyesine göre daha azdı. Bu atletlere daha hızlı koşma, dolayısıyla daha iyi atlama şansı tanıyordu. 1968 Olimpiyat Oyunları'nda başka sprint ve atlama mücadelelerinde de dünya rekorları kırılmıştı. Bunun yanında Beamon saniyede 2 metre hızında esen rüzgâr avantajına da sahipti. Bu rakam rekor kayıtları için izin verilen en yüksek miktardı. Rakım ve rüzgârın Beamon'un atlayışına toplam katkısının 31 cm kadar olabileceği hesaplanmıştı. Aynı saat içerisinde Lee Evans 400 metrede 20 yıl boyunca geçilemeyen dünya rekoru derecesini yaptı. Beamon katıldığı 23 yarıştan 22'sini kazandığı 1968 sezonunda, Olimpiyat Oyunları'na favori olarak çıktı. Sezon içinde kariyer rekoru 8,33'ü atlamış; oyunlar sonrasında da 8,22 m'lik derece elde etmişti. Beamon'un rekor atlayışı "Sports Illustrated" dergisi tarafından 20. yüzyılın en iyi beş spor olayından biri olarak gösterildi. Rekor, 1991'de Tokyo'da yapılan Dünya Şampiyonası'nda Mike Powell'ın 8,95 m'lik derecesiyle tarihe gömüldü. Ancak Beamon'un atlayışı halen Olimpiyat rekorudur ve 40 yılı aşkın süredir tüm zamanların ikinci en uzun geçerli rüzgâr hızıyla yapılmış atlayışıdır. Mexico City Olimpiyatları'ndan kısa süre sonra, Beamon Phoenix Suns basketbol takımı tarafından seçildi. Amerikalı sporcu, 1972'de Adelphi Üniversitesi'nden sosyoloji diploması aldı. Olimpiyat rekoru Olimpiyat rekoru, Yaz ve Kış Olimpiyat Oyunları tarihinde herhangi bir branşta kaydedilmiş en iyi derece. Dört yılda bir düzenlenen oyunlardaki rekorlar her zaman dünya rekorları ile uyumlu olmasa da, rekortmen sporcuların kariyerlerindeki önemli başarılar olarak görülmektedir. Uluslararası Olimpiyat Komitesi sadece belli sporların belli branşlarındaki dereceleri rekor olarak kabul etmektedir. Bunlardan bazıları: Cheeta Cheeta (9 Nisan 1931 - 24 Aralık 2011, Florida), Amerikalı karakter hayvan sinema oyuncusu. Filmlerde kullanılan en ünlü ismi ile tanınan hayvan olarak bilinen "Çita" çizgi romandan beyaz perdeye aktarılan ilk olarak aktör ve yüzücü Johnny Weissmüller tarafından beyaz perdede canlandırılan "Ormanların Kralı Tarzan" 'ın ona en yakın dostu olarak inanılmaz işler başaran "Şempanze Çita" karakteriyle tüm dünyada tanındı ve sevildi. 1930'lu yıllardan 1960'lı yıllara kadar "Tarzan" filmleri dahil birçok yapımda rol alan sinemanın en tanınmış karakter hayvan oyuncusu uzun yıllardır kaldığı Florida'daki hayvan barınağında 24 Aralık 2011 tarihinde 80 yaşında böbrek yetmezliği sonucu öldü. 6 Sigma için tasarım (DFSS) 6 sigma için tasarım (DFSS) ürün döngüsünün başlangıç kısımları ile ilgilenen bir 6 sigma stratejisini tanımlar. 6 sigma’dan ayrı ve gelişen bir işletme süreç yönetim metodolojisini tanımlar. Mevcut süreçle ilgilenmez, ürün döngüsünün ilk kısımlarında yapılacak değişikliklerle optimum tasarımların oluşturulması için kullanılır. Bunu gerçekleştirirken oldukça fayda sağlayan araçlar kullanır. Bu araçlar iç işletme süreçlerine, servis proseslerinin yeniden düzenlenmesine ve ürün geliştirme süreçlerine direkt olarak uygulanabilecek olan araçlardır. 6 sigma uygulamaları mevcut sürecin mükemmelliğe ulaştırılması için kullanılırlar. Ancak bu uygulamaların sonuçları bir noktada kilitlenebilir ve ilerletilemez çünkü süreçle ilgili kısıtlar daha fazla geliştirmeye engel olmaktadır. Ürünlerle ilgili tasarım kısıtları da bu engellerden birisidir. 6 sigma için tasarım uygulaması da, sistem geliştirilmek istendiğinde karşılaşılabilecek ürün kısıtlamalarını sürecin en başından saptayıp kaldırmayı hedefler. 6 sigma için tasarım süreci şu şekilde anlatılabilir: Öncelikle Müşterinin Sesi(VOC) olarak adlandırılan müşteri beklentileri ile ürünlerin/hizmetlerin müşteriye sunduğu özelliklerin arasındaki farkı anlamayı amaçlayan Aralık Analizi(Gap Analysis) gerçekleştirilir. Her yeni üründen önce bu analiz gerçekleştirilmelidir ki ürünle ilgili zayıf noktalar belirlenebilsin. Aralık analizi gerçekleştirildikten sonra DFSS süreci, PIDOV(Planla-Tanımla-Tasarla-Optimize et-Doğrula) prosedürü uygulanarak devam eder. Bazı uygulayıcılara göre DMADV (Tanımla- Ölç-Analiz et-Tasarla-Doğrula) prosedürü de uygulanabilir. Büyük Anadolu Partisi Büyük Anadolu Partisi (kısaca BAP, önceden BANAP), Türkiye'de faaliyet göstermiş siyasi partiydi. 1986 yılında kurulan parti, 1992 yılında kapandı. 14 Mart 1986'da Kemal Bekman'ın başkanlığında kuruldu. Büyük Anadolu Partisi, Eylül ayında yapılacak milletvekili ara seçimlerinden önce kısaltmasını ve amblemini, iktidardaki Anavatan Partisi'ni (ANAP) hicveden bir şekilde BANAP olarak değiştirdi. Ancak bir süre sonra Anavatan Partisi'nin Büyük Anadolu Partisi ile ilgili olarak Yüksek Seçim Kuruluna yaptığı itirazın kabul edilmesiyle 29 Temmuz 1986'da alınan kararla parti adının kısaltması ve partinin ambleminin değiştirilmesi için partiye üç gün süre verdi. Diğer taraftan Anavatan Partisi'nin, Cumhuriyet Başsavcılığı nezdinde yapılan ve savcılığın Anayasa Mahkemesi'ne götürdüğü BANAP başvurusu, Anayasa Mahkemesi tarafından reddedildi. Anayasa Mahkemesi, BANAP'ın, ANAP'ın kısaltmasına benzer kısaltmayı ve amblemine benzer amblemi konusundaki başvuru için görevsizlik kararı verdi. Büyük Anadolu Partisi, 31 Temmuz 1986'da, Yüksek Seçim Kurulunun kararı sonrasında amblemini değiştirerek "davulu delen jaguar"ı kullanmaya başladı. Amblemdeki davul, Anavatan Partisi lideri Turgut Özal'ın kızı Zeynep Özal'ın eşi Asım Erken'in baterist olmasına; jaguar ise, Zeki Berberoğlu'nun Zeynep-Asım çiftine hediye ettiği ortaya çıkarılan Jaguar marka arabaya yönelik bir göndermeydi. Büyük Anadolu Partisi, 28 Eylül 1986 tarihinde yapılan milletvekili ara seçimlerinde %0,6 oranında oy aldı. Seçimlerden sonra faaliyet göstermeyen parti için, 1992 yılında Cumhuriyet Savcılığınca "Büyük Anadolu Partisi'nin kendiliğinden dağılma halinin ve böylece hukuki varlığının son erdiğinin tespiti" istemiyle Anayasa Mahkemesine açılan dava neticinde 24 Kasım 1992'de kapatıldı. Noriaki Kano Noriaki Kano (d. 1940, Tokyo), Japon eğitimci, konuşmacı, yazar ve kalite yönetimi danışmanı. 1960-70 yılları arasında Kaoru Ishikawa gözetmenliğinde Tokyo Üniversitesi'nde lisans ve yüksek lisans eğitimini tamamlamıştır. O tarihten sonraki meslek yaşamında eğitmenlik, yazarlık ve kalite yönetimi konusunda uzmanlık çalışmalarıyla tanınmıştır. Kalite dünyası çevresinde Çekici Kalite kavramını, yani Kano Modeli'ni ortaya atan isim olarak bilinmektedir. Dünya'nın her yerinde topluluklardan, şirketlerden, üniversitelerden konuşmacı olarak davetler almakta, konferanslar gerçekleştirmektedir. Tokyo Bilim Üniversitesi'ndeki görevinden Emeritus Profesör unvanı ile emekliye ayrılmıştır. 70'li yılların sonlarında Kano ve çalışma arkadaşlarının müşteri tatminini modelleme üzerine yaptıkları çalışma kalite için önemli bir adım olmuştur. Bu çalışma Kano Modeli olarak adlandırılmış olan çalışmadır. Bu çalışmaya göre şirketin sunduğu ürün ve servislerin özellikleri müşteri açısından aynı etkiyi gerçekleştirmez, bazı hizmet veya ürünler diğerlerine oranla çok daha fazla müşteri bağlılığı yaratmaktadır. Ayrıca "Servis endüstrisinde Toplam Kalite Yönetimi Rehberi" adındaki kitabıyla da önemli bir katkı gerçekleştirmiştir. Kalite ödülleri Kalite kavramının önem kazanması ve 1950 yıllarında toplam kalite felsefesinin geliştirilmesi ile kavramlar, modeller ve yaklaşımlar ortaya çıkmıştır. Bu süreçte kalite ödülleri ortaya çıkmış ve önemli bir değer kazanmıştır. Ödül değerlendirmelerinde şirketlerin hedefleri, yöntemleri, süreçleri ve piyasadaki rekabet durumu her yönü ile alınarak mükemmelliği simgeleyen bir araç haline gelmiştir. Şirketlerin değerlendirilmesi ve ödüllendirilmesi süreci şirketlere kendini değerlendirme fırsatı sunmakta ve yatırımlarının karşılığını alma imkânı oluşturmaktadır. Ulusal kalite ödülü, Türkiye Kalite Derneği (KALDER) ve TÜSİAD'ın Türkiye de kalite değerinin anlaşılması ve kalite alanında bir bilinç oluşturmak, kalitenin kuruluşlar tarafında dikkate alınmasını sağlamak ve uluslararası ortamdaki kalite düzeyini yakalamak amaçları ile oluşturulmuştur. Ulusal kalite ödülü 1992 yılında duyurulmuş ve 1993 yılında tek bir ödül ile sahibini bulmuştur. Başvuru sistemi ile değerlendirilen şirketlerin yarıştığı ödül sonraki yıllarda yeni sektörlerinde eklenmesi ile ödüller üç ana kategoride toplanmıştır. 1. İşletme Kategorileri • Büyük Ölçekli İşletmeler ( BÖİ ) â€¢ Operasyonel Birimler (OB) • Bağımsız KOBİ • Bağlı KOBİ 2. Kamu Sektörü Kategorileri • Eğitim Hizmetleri Kategorisi • Sağlık Hizmetleri Kategorisi • Kamu Yönetimi ve Hizmetleri Kategorisi 3. Sivil Toplum Kuruluşları (STK) Kategorisi Türkiye'de ulusal kalite ödülleri EFQM Mükemmellik Modeli kullanılarak değerlendirilmektedir. Bu yöntem Avrupa Kalite Ödülü'nden alınmıştır. Başvuran şirketler için hazırlık sürecinde şirketlerini kalite açısından değerlendirme fırsatı sunar. bu süreçte eksiklerini farketme ve tamamlama imkânı bulur. şirket içinde iş bölümünü ve takım ruhunu geliştirir. bu süreçte yarışma kurulu uzmanlarının değerlendirmesinde geçerek eksikleri konusunda tavsiyeler alma fırsatı yakalar. Ödülü kazanan şirketler ödülün logosunu belrli kurallar içerisinde kullanma ve reklamını yapma imkânı bulur. prestijini ve marka değerini arttırmak için önemli bir fırsattır. kalite alanına yaptıkları yatırımların karşılığı olan bu ödül ile alanında önde gelen hizmet sağlayıcısı olduğunu kanıtlar. Deming Ödülü, 1951 yılında savaş sonrası Deming'in kaliteye olan katkılarından dolayı Japonya'da Deming onuruna kalite kategorisinde verilen ödüllerdir. PDCA (Plan, Do, Check, Act) olarak bilinen değerlendirme modülü kullanılmaktadır. Kanada Hükûmeti tarafından 1984 yılında tüm sanayi kollarındaki şirketlere verilmek üzere oluşturulmuştur. Ödüller 8 kategoride verilmektedir. , ABD’de 1987’ den beri verilen kalite alanında verilen en değerli ve saygın ödüllerdir. Yılda bir kez üç kategoride verilmektedir. Avrupa Kalite Yönetim Vakfı tarafından Avrupa Kalite örgütü ve Avrupa Komisyonu'nun ortak çabaları ile 1992 yılında verilmeye başlanmıştır. Muhteşem Örümcek Adam Muhteşem Örümcek Adam (Orijinal adı: "Ultimate Spider-Man"), Marvel Comics tarafından yayımlanmış olan süper kahraman "Örümcek Adam" çizgi romanlarından uyarlanan bir ABD çizgi dizisi. İçinde Marvel kitaplarındaki bazı Muhteşem ("Ultimate") çizgilerini barındırır. Dizi, Brian Michael Bendis (aynı zamanda "Ultimate Spider-Man" çizgi roman dizisinin de yazarı), Paul Dini ve Man of Action (Steven T. Seagle, Joe Kelly, Joe Casey ve Duncan Rouleau'dan oluşan bir grup) tarafından yazılmaktadır. İlk olarak 2012'nin başlarında Disney XD'de yayınlanacağı duyuruldu, ve 1 Nisan 2012'de Marvel Universe yayın kuşağının bir parçası olarak ""un ikinci sezonunun yanında yayınlanmaya başladı. Peter Parker, Queens'te yaşayan bir bilim dehasıdır. Genetik yapısı değiştirilmiş bir örümceğin ısırığı ile çeşitli güçlere sahip olur. Bir hırsızı durdurabileceği halde durdurmaz ve o hırsız Peter'ın amcası Benjamin'i öldürür. Amcasının ölümünden suçluluk duyar kendisi için dikilen özel kostümü giyerek suçla savaşmaya başlar. Bu kostüm Spider-Man'in her zamanki görev kostümüdür. Ultimate Spider-Man'in ilk sayısı 1998 yılında, emektar Spider-Man çizeri Mark Bagley ve yazar Brian Michael Bendis tarafından çıkartıldı. 111. sayıdan itibaren Bagley yerine Stuart Immonen, Örümcek Adam'ın yeni çizeri olmuştur Amen Amen sözcüğü ile şunlardan biri kastedilmiş olabilir: JÃ¼rgen Pahl Jürgen Pahl (d. 17 Mart 1956 Teuchern, Almanya), Alman eski kaleci. 1978 ve 1987 yılları arasında oynadığı Bundesliga ekibi Eintracht Frankfurt ile 1980 UEFA Kupası Finali'nde kupaya uzandı. Aynı takım forması ile, 1981 DFB Kupası şampiyonu oldu. Pahl şimdiki yaşantısını Paraguay'da meyve yetiştiricisi olarak sürdürüyor. Futbola Doğu Almanya ekibi Hallescher FC'de başladı. 1975'te profesyonel olan futbolcu iki sezon boyunca bu takımın formasını giydi. 1977'deki Batı Almanya'ya kaçıp Frankfurt'un kadrosuna geçse de o sezon FIFA tarafından yasaklı olduğu için forma giyemedi. 1978'de Bundesliga ekiplerinden Eintracht Frankfurt'ta oynamaya başladı. Burada önce Heinz-Josef Koitka'nın yedek kalecisi olarak kadroda yer aldı. İlk maçına 13 Ocak 1979'da Schalke 04 karşısında çıktı. Sonraki sezon ise bu sefer Klaus Funk'un arkasında kaldı. Ancak UEFA Kupası finaline çıkan takımda final maçlarında Friedel Rausch tarafından kaleyi teslim aldı. Frankfurt ekibi, kupanın sahibi oldu. Bu performans ile sonraki sezon birinci kaleciliği alıp, DFB-Pokal'ı kazanan ekipte yer aldı. Birinci kaleciliği 1982-83 sezonunda sekteye uğradı. 4 Aralık 1982'de SV Werder Bremen deplasmanında, daha üçüncü dakikada yanlışlık topu kendi kalesine yolladı. Bundesliga, o dönem televizyonda yayınlanmadığı için bu olayın görüntüsü olmasa da fotoğrafları çekildi. Daha sonra Rudi Völler'den bir gol yiyip, Frankfurt kariyerinin ilk sarı kartını gören futbolcu, devre arasında teknik adam Branko Zebec tarafından oyundan alındı. Bu maçtan sonra ikinci kaleci Joachim Jüriens kaleye daha çok geçmeye başladı. Sonraki sezon birinci kaleciliği geri alıp, play-outlarda takımın Bundesliga'da kalmasını sağlayanlardan oldu. 1985-86 sezonunda yerini Hans-Jürgen Gundelach'a bıraktı. 24 Nisan 1987'de Blau-Weiß 90 Berlin'e 3-1 yenildikleri maçta son kez Bundesliga forması giydi. 1987-88 sezonu öncesi Türkiye 1. Ligi ekiplerinden Çaykur Rizespor'a transfer oldu. Sezon öncesi Engin Verel ve Onur Kayador'un jübile maçında Fenerbahçe'ye karşı forma giyip, penaltı kurtardı. 30 Ağustos 1987'de Sarıyer ile 0-0 berabere kaldıkları maçla Türkiye'deki ilk resmi maçına çıktı. Pahl, iki sezon boyunca Rizespor forması giydi. Bu dönemde takım arkadaşlarının sorunları ile ilgilenip, kulüp başkanı Turgut Yılmaz ile iyi bir ilişki kurdu. İlk sezon 35 maçta 12 kez, sonraki sezon ise 24 maçta 7 kez kalesini gole kapadı. Ancak, teknik direktör Adolf Remy'nin takımdan ayrılması ve alınan kötü sonuçlardan sonra takımdan ayrıldı. 18 Kasım 1976'da Türkiye'de oynanacak bir hazırlık maçı için Doğu Almanya ümit millî futbol takımı kadrosuna dahil edildi. Türkiye'de millî takımdan arkadaşı Norbert Nachtweih ile Batı Almanya'ya kaçtı. Futbolcu, bu hareketi nedeniyle FIFA'dan 16 aylık futbol oynamama cezası aldı. Hans Martin Sutermeister Hans Möhrlen, doğum adıyla Hans Martin Sutermeister (29 Eylül 1907; Schlossrued - 4 Mayıs 1977; Basel), İsviçreli yazar. Yazdığı "Zwischen zwei Welten" kitabıyla ünlüdür. Büyük Vatan Partisi Büyük Vatan Partisi (kısaca BVP), Türkiye'de faaliyet göstermiş bir siyasi partiydi. 1986 yılında kuruldu ve aynı yıl kapatıldı. 21 Temmuz 1986 tarihinde, TRT Haber Dairesi eski başkanlarından gazeteci Tayyar Şafak önderliğinde kuruldu. Partinin kuruluş amacı, Eylül 1986'da yapılacak milletvekili ara seçimleri öncesi Turgut Özal tarafından Sosyaldemokrat Halkçı Parti ve Doğru Yol Partisi'nin oylarının bölünmesi için seçim kanununda yapılan değişikliğe dikkat çekmekti. Parti, 28 Eylül 1986'da yapılan ve Şafak'ın da Ankara'dan aday olduğu milletvekili ara seçimlerinde %1,3 oranında oy aldı. Seçimlerden iki hafta kadar sonra, 13 Ekim 1986'da kendini feshetti. Evlek Evlek, eskiden Türkiye'de ve Sırbistan'da kullanılan bir Türk alan birimidir. Evlek'in anlamı, sabanla bir geçişte işlenen arazı dilimdir. Başka kaynaklara göre ise 1 evlek'in karşılığı şudur: Günümüzde, Türkiye'nin bazı yörelerinde evlek kelimesi ar arazi birimi (1 ar = 100 metrekare) için de kullanılmaktadır. Malurus grayi Malurus grayi, Maluridae familyasından ötücü kuş türü. Endonezya ve Papua Yeni Gine'de bulunur. Doğal yaşam alanı subtropikal ve tropikal nemli alçak ormanlardır. "Malurus grayi" ve "M. campbelli" (Sibley and Monroe 1990, 1993), Beehler et al. (1986), Coates (1990) ve Vuilleumier et al. (1992)'i izleyerek "M. grayi" türü altında toplanmıştır. Amy Driskell ve çalışma arkadaşlarının 2011 yılında yaptığı mitokondriyal ve nükleer DNA çalışmaları bu iki alt tür arasında büyük ayrımlar olduğunu göstermiş ve tekrar iki yarı tür olarak ayrılmalarını önermiştir. Ayrıca "Malurus" türleri ile değil de iki ayrı Yeni Gine cinsiyle aynı klâdda olduğunu da ortaya çıkarmıştır. Dolayısıyla yeni sınıflandırmanın "Chenorhamphus" cinsi içinde yapılmasını önermektedirler.. Rona Nishliu Rona Nishliu (25 Ağustos 1986, Mitroviça), Kosovalı şarkıcı, besteci ve radyocu. Genellikle pop, caz, soul türünde şarkılar yapmaktadır. Azerbaycan'ın başkenti Bakü'de gerçekleştirilen 2012 Eurovision Şarkı Yarışması'nda Arnavutluk adına yarışmıştır ve beşinci olarak Arnavutluk'a en iyi Eurovision derecesini kazandırmıştır. Suus "Suus", Rona Nishliu tarafından seslendirilen, Azerbaycan'ın başkenti Bakü'de düzenlenen 2012 Eurovision Şarkı Yarışması'nda Arnavutluk'u temsil eden şarkıdır. Yarı-finalde 146 puanla 2., finalde ise aynı puanla 5. olmuştur. Şarkı ilk olarak Arnavutça ve Latince olarak duyurulmuş olmasına rağmen, resmî "Eurovision Şarkı Yarışması" albümünde yalnızca Arnavutça olarak yayınlanmıştır. Ancak yalnızca başlığı, hala Latincedir. Arnavutluk, birinci yarı-finalde 146 puan toplamıştır. Arnavutluk, finalde 146 puan toplamıştır. Deplasman golü kuralı Deplasman golü kuralı, futbol ve diğer sporlarda, çift maçlı eliminasyon sistemiyle oynanan turlarda eşitliği bozmak için kullanılan bir yöntem. Deplasman golü kuralına göre, iki maç toplamında sonuçlar eşitse, deplasmanda daha fazla gol atan takım kazanır. Bu durum, zaman zaman "deplasmanda atılan goller iki gol sayılır" diye de bilinmektedir. Deplasman golü kuralı çoğunlukla ilk sonucun iki karşılaşmanın sonuçları toplanarak elde edildiği iki ayaklı turlarda kullanılır. Çoğu turnuvada deplasman golü kuralı, beraberliği bozmak için kullanılan ilk kuraldır, eğer bu durumda da eşitlik bozulmuyorsa ikinci olarak seri penaltı atışlarına geçilir. Kurallar bazen değişkenlik gösterebilir: deplasman golü bazen ikinci ayak sonunda uygulanırken, bazen uzatma süresi sonunda, bazen de her ikisinin sonunda uygulanabilir. Kural ilk olarak 1965 yılında UEFA tarafından kullanılmaya başlamıştır. Deplasman golü kuralı, UEFA Şampiyonlar Ligi, UEFA Avrupa Ligi, CAF Şampiyonlar Ligi, CAF FIFA Konfederasyonlar Kupası, FIFA Dünya Kupası ve Avrupa Futbol Şampiyonası'nda olduğu gibi iki ayaklı olarak oynanan çoğu turnuvada kullanılmaktadır. Tüm turnuvalar bu kuralı kullanmayabilir. Örneğin, 2005'ten önce CONMEBOL deplasman golü kuralını da uzatmayı da Copa Libertadores dahil hiçbir turnuvada kullanmıyordu. Eşitlik bozulmayan turlarda direkt olarak penaltı vuruşlarına geçiliyordu. 2005 yılında Copa Libertadores'e uzatma oynanmadan deplasman golü kuralı getirildi. İngiliz futbolunda EFL Cup'taki iki ayaklı turlarda sadece uzatma sonunda deplasman golü kuralı uygulanır. İkinci maç sonunda toplamda iki takımın gol sayıları eşitse, deplasman golüne bakılmaksızın maç uzatmaya gider. English Football League'e yükselme maçları iki ayaklı olmasına rağmen 2000 yılından beri deplasman golü kuralı uygulanmamaktadır. Bu kuralla uzatma dakikalarında atılan gol iki gol olarak sayıldığı için ligi daha aşağıda bitiren takım ikinci ayağı deplasmanda oynayarak avantaj sağlıyordu. Maç uzadığında, iki gol sayılacak bir gol atmak 30 dakikaları daha oluyordu. Deplasman golü, bazı turnuvalarda grup aşamalarında eşitliği bozmak için de kullanılabilir. Örneğin, UEFA Şampiyonar Ligi ve UEFA Kupası'nda deplasman golü, eşitlik durumunda kullanılacak üçüncü yöntemdir. 2000-01 UEFA Şampiyonlar Ligi C Grubu'nda, Olimpik Lyon, deplasman golü ile Olympiacos önünde grubu ikinci sırada bitirmiştir. Deplasman golü kuralı, ilk olarak 1965-66 UEFA Kupa Galipleri Kupası'nda Budapest Honvéd ikinci turda Dukla Praha'ı elediğinde uygulandı. Fuar Şehirleri Kupası'nda 1966-67'de, Şampiyon Kulüpler Kupası ilk turunda 1967-68'de, ikinci turda 1968-69'da ve sonraki turlarda 1970-71'de kullanılmaya başladı. Aynı stadyumu kullanan iki takım, bir turnuvada eşleştiğinde kural yine de uygulanmaktadır. Örneğin, 2002-03 UEFA Şampiyonlar Ligi yarı finalinde Inter Milan ve Milan eşleşti ve iki ayak da Giuseppe Meazza Stadyumunda oynandı. Alınan sonuçlar: oldu ve toplam sonuç 1-1 olmasına rağmen, AC Milan ikinci maçta deplasman takımı olduğu için tur atladı. Bu örnekteki gibi durumlarda, iki maçta da ev sahibi görünen takım taraftarlarına daha fazla bilet ayrıldığı için uygulama nedensiz değildir. Örneğin Brezilya'da Copa do Brasil maçlarında bu durumla karşılaşılması halinde o turda deplasman golünün kullanılmayacağı kurallarda belirtilmiştir. 2006 yılında Flamengo ve Vasco da Gama arasında oynanan iki ayaklı finalde bu durumla karşılaşılmış ve kural uygulanmamıştır. 1991 FIFA 20 Yaş Altı Dünya Kupası play-offunda Avustralya ile İsrail arasında oynanan turun iki maçı da İlk İntifada'dan doğan güvenlik açığı sebebiyle Avustralya'da oynanmasına rağmen; Avustralya deplasman golü ile tur atlayan taraf olmuştur. Aynı durum 2010 FIFA Dünya Kupası elemelerinde Bahamalar ile Britanya Virjin Adaları arasında oynanan turda da yaşanmıştır. İki ayak da Bahamalarda oynanırken, Bahamalar deplasman golü ile turu geçmiştir. Uluslararası bir turnuvada bu kuralın hakem tarafından yanlış uygulamasına en az bir kez rastlanmıştır. 1971-72 UEFA Kupa Galipleri Kupası ikinci turunda Rangers ile Sporting Lizbon arasında oynanan karşılaşmalar aşağıdaki sonuçlarla bitmiştir: Sonuç olarak toplamda takımlar 6-6 berabere olduğu için hakem maçı penaltılara götürmüş, Sporting penaltı atışlarını 3-0 kazanmıştır. Fakat, Rangers ikinci maçın uzatma dakikalarında bir gol bulduğu için deplasmanda bir gol daha fazla atarak avantajlı duruma geldiğinden kurallara göre tur atlaması gerekiyordu. Maç sonrası Rangers tur atlatıldı ve takım sonunda o sezon kupayı kazandı. CONCACAF'ın CONCACAF Şampiyonlar Ligi için farklı bir kuralı vardır. İkinci maç sonunda deplasman golü dikkate alınırken, maçın uzatmaya gitmesi durumunda, uzatma sonunda deplasman golüne bakılmaz. 2008-09 sezonunda Şampiyonlar Ligi yarı finalinde Cruz Azul ile Puerto Rico Islanders şu sonuçları almıştır: UEFA kurallarına göre Puerto Rico Islanders'ın tur atlaması gerekirken CONCACAF uzatma sonunda bu kuralı uygulamadığından maç penaltı atışlarına gitmiş ve Cruz Azul 4-2 kazanmıştır. Aşağıda farklı turnuvalarda kuralı farklı uygulamalarının bir özeti yer almaktadır. Tüm uygulamalarda (Meksika Primera División play-offları hariç. Bu turnuvada eşitlik durumunda normal sezonu üst sırada bitiren takım kazanmış sayılır), eşitlik hala bozulmuyorsa sonraki aşama olarak penaltı atışlarına geçilir. Saadiyat AdasÄ± Saadiyat Adası Birleşik Arap Emirlikleri'nin bir parçası olan Abu Dabi sahiline 500 metre uzaklıkta yer alan büyük bir adadır. Üzerinde birçok proje inşaatı halen devam etmektedir. İnşaatların en geç 2020 yılında tamamlanması beklenen Saadiyat Adası'nda birçok ticari, konut ve sosyal tesisleri halen inşa edilmekte olup; Abu Dabi hükûmet yetkilileri bu projelerin tamamlanmasıyla Saadiyat Adası'nın Abu Dabi'nin kültür merkezi olmasını amaçladıklarını açıkladılar. Yaklaşık 3,7 km²'lik bir alanda kurulacak marina 1.000 yat kapasiteli olup, çevrsinde butik oteller, lüks apartmanlar inşa ediliyor. Adanın bu bölümünde Tadao Ando tarafından tasarlanan bir denizcilik müzesi ve New York Üniversitesi'ne ait bir üniversite kampüsü de yer alacak. Yaklaşık 2.43 km²'ye yayılan bir alanda kurulan kültür bölgesinin master planı EDAW tarafından hazırlandı. Bu bölgede birçok yeşil alan, butik oteller ve diğer sosyal tesisler de yer alacak. Ancak bu bölgenin en önemli unsurları Jean Nouvel tarafından tasarlanan Louvre Abu Dabi, Frank Gehry tarafından tasarlananan Guggenheim Abu Dabi, Foster + Partners tarafında tasarlanan Zayed Ulusal Müzesi ve de Zaha Hadid tarafından tasarlanan Abu Dabi Gösteri Sanatları Merkezi oluşturuyor. Toplam 4.33 km²'lik alana yayılan sahilin uzunluğu 9 kilometreyi buluyor. Burada birden fazla beş yıldızlı otelin ve bir golf sahasının inşaatı halen devam ediyor. Yaklaşık 931,000m²'lik alandaki kordonda yürüme alanlarına ek olarak birçok restoran, kafe ve eğlence yerleri inşa edilecek. Gelgitlerle oluşan küçün göletlerin yer aldığı ve de yaklaşık 3.5 km²'lik bir bölgede az katlı ve sahile paralel konutlar inşa ediliyor. Yaklaşık 750,000m²'lik bir alanda butik oteller ve rezidans kuleleri inşa ediliyor. 4.68 km²'lik bir alana yayılan bu bölgede Trent Jones II tarafından tasarlanan golf alanları ve az katlı konutlar inşa ediliyor. Sanat mÃ¼zesi Sanat müzesi veya sanat galerisi, başta görsel sanatlar olmak üzere, her türlü sanat sergisinin gerçekleştirildiği binaya veya mekana verilen isimdir. Sanat müzeleri kamu kuruluşları olabildikleri gibi özel kuruluşlar veya vakıflar da olabilirler. Ancak bir yapının müze olabilmesi için ilk şart sabit bir koleksiyona sahip olmasıdır. Bu mekanlarda en çok sergilenen sanat eserlerinin başında resim gelmektedir. Ayrıca heykel, süsleme sanatı, mobilya, tekstil, kostüm, çizim, pastel boya, suluboya, kolaj, basılı yayınlar, sanat kitapları, fotoğraf, yerleştirme sanatı gibi sanat dallarında da eserler sanat müzelerinde ve sanat galerilerinde sıklıkla sergilenirler. Bu mekanlar bazen performans sanatı, konser gibi etkinlikler için de kullanılırlar. Buro Happold Buro Happold merkezi İngiltere'nin Bath şehrinde yer alan uluslararası bir mühendislik, danışmanlık, tasarım ve proje yönetim firmasıdır. Firma kurulduğu 1976 yılından sonra ağırlıklı olarak Orta Doğu'da hizmet vermişse de daha sonra da dünyanın birçok yerinde projeler gerçekleştirmiştir. Şu anda İngiltere dışında 7 farklı ülkede de şubeleri bulunmaktadır. Folketing Folketing (Danca: "Folketinget"), Danimarka Parlamentosu olarak da bilinen Folketing, Faroe Adaları ve Grönland ile birlikte, Danimarka Krallığı'nın tek meclisli ulusal yasama organıdır. 1849'da kurulan Folketing 1953'e kadar, iki meclisli bir parlamentonun alt meclisiydi. Üst yasama organı Landstinget'tı. Kopenhag'ın merkezindeki Slotsholmen adasındaki Christiansborg Sarayı'nda bulunuyordu. Folketing, yasaları kabul eden, kabineyi onaylayan ve hükûmetin çalışmalarını denetleyen bir meclistir. Ayrıca devletin bütçelerini kabul edip, düzenleyen ve devletin hesaplarını onaylamaktan da sorumludur. Danimarka Anayasası'nda belirtildiği gibi, Folketing gücünü monarşi ile paylaşır. Ancak günümüzde hükümdarın rolü, yasama organının kabul ettiği yasaları imzalamakla sınırlıdır; bu kabul yasa kabul edildikten sonraki 30 gün içerisinde yapılmalıdır. Folketing, 179 milletvekilinden oluşur. Bu milletvekillerinden ikisi Grönland'ı, ikisi de Faroe Adaları'nı temsil eder. Genel seçimler dört yılda bir yapılır ancak hükûmetin görev süresi dolmadan bir seçim yapmasını istemek Başbakanın yetkileri dahilindedir. Güven oylamasında, Folketing tek bir Bakanı veya tüm hükûmeti istifaya zorlayabilir. . Üyeler demokratik olarak oransal temsil ile seçilir. D'Hondt sistemi uygulanır. Danimarka siyasi sisteminde birçok koalisyonlar oluştu. Savaş sonrası hükûmetlerin çoğu, hükûmet dışı partilerin desteğiyle yönetilen azınlık koalisyonlarıydı. Parlamentonun ilk günkü oturumuna genellikle Kraliçe II. Margrethe de katılır. 1849'dan 1953'e kadar Folketing, iki meclisli parlamentoda Rigsdag olarak bilinen iki meclisten biriydi. Diğer meclis ise Landstinget'ti. Her iki meclis de prensip olarak eşit güce sahip olduğundan, "üst meclis" ve "alt meclis" terimleri genellikle kullanılmamıştır. Bu iki meclis arasındaki fark seçmen temsiliydi. Folketing, erkekler arasında ortak oyla seçildi ve çoğunlukla bağımsız çiftçiler, tüccarlar ve tüccarların yanı sıra eğitimli sınıflardan oluşuyordu. 1866'dan 1915'e kadar Landstinget'te oy verme hakkı en zenginlerle sınırlıydı ve bazı üyeleri kral tarafından atandı, Bu yüzden halk, dönemin toprak sahibi seçkinler ve diğer muhafazakârlar tarafından temsil edildi. 1915'ten itibaren hem erkekler hem de kadınlar her iki meclis için de oy kullanma hakkına sahipti. Ondan sonraki on yıllar boyunca, yasa yapma esas olarak Folketing'de gerçekleşti ve Landsting işlevsiz bir meclis olarak kabul edildi. 1953'te gözden geçirilmiş bir anayasa çoğunluk oyuyla kabul edildi. Değişiklikler arasında Landsting'in ortadan kaldırılması ve sadece Folketing olarak bilinen tek meclisli bir parlamentonun başlatılması da vardı. Parlamentoda temsil yetkisi için oyların sadece% 2'si gerekiyor. Bu kadar düşük bir seçim barajı, çok sayıda partinin temsil yetkisine saip olmasını, bu da bir partinin çoğunluk için gerekli 90 sandalyeyi kazanmasını imkânsız hale getirmektedir. 1901'den beri hiçbir parti bunu başaramamıştır. O zamandan beri tüm Danimarka hükûmetleri koalisyon veya tek parti azınlık hükûmetlerinden oluştu. Bu nedenle, anayasada uzun süredir devam eden bir madde bulunmakta, bu madde hükûmete güvenoyu kullanmadan göreve başlamasına ve güven oyu kaybetmediği sürece görevde kalmasına izin veriyor. Bunun bir sonucu, diğer parlamenter sistemlerin aksine, Danimarka hükûmetinin yasama gündeminin geçeceğinden asla emin olamayacağı ve her bir mevzuat parçası için çoğunluk oluşturması gerektiğidir. Üyelerin bileşimi Oylama sistemi SeÃ§men gereksinimleri Parlamento ayrıcalıkları Bakanlar Yasama Parlamento için 179 üye erken seçim çağrısına tabi olarak doğrudan dört yıllık dönemlere seçilir. 18 yaş ve üzerindeki tüm Danimarka vatandaşları gizli oylama ile yapılan yasama seçimlerinde oy kullanabilir. Folketing koltukları, D'Hondt parti listesi orantılı temsil yöntemi kullanılarak çeşitli partiler arasında tahsis edilir. Bir parti ya da seçim ittifakı, oturacağı görev için toplam oyların% 2'sinin seçim eşiğini geçmelidir. Parlamento başkanı, Folketing'in başkanlığını yapar, hangi üyelerin konuşabileceğini belirler ve tartışmalar sırasında düzeni sağlamaktan sorumludur. Pozisyon 1850'de kuruldu ve bu makamın ilk sahibi Carl Christoffer Georg Andræ'ydi. Mevcut Konuşmacı Sosyal Demokratlardan Henrik Dam Kristensen'dir. Başkan ve dört Başkan Yardımcısı, her genel seçimden sonra milletvekilleri tarafından meclisin açılışında seçilirler ve organ başkanlığını oluştururlar. Tarihsel yapısı 1918 ve 1920 arasında Folketing'in 140 sandalyesi vardı, bu daha sonra 149'a çıkarıldı. 1953'te sayı 179'a çıkarıldı ve bu güne kadar kaldı. Renaud Donnedieu de Vabres Renaud Donnedieu de Vabres (d.13 Mart 1954, Neuilly-sur-Seine, Fransa) Fransız siyasetçi ve Fransa'nın 2004 ile 2007 yılları arasındaki kültür bakanı. UMP üyesi ve Nürnberg Uluslararası Askerî Ceza Mahkemesi baş hakimlerinden Henri Donnedieu de Vabres'nin torunudur. Paris Siyasal Bilgiler Enstitüsü ve Ulusal İdare Okulu mezunudur. Cumhuriyetçi Parti'de ve aynı zamanda UDF'de siyaset yapmış, 1993-1995 yıllarında Savunma Bakanı François Léotard'ın danışmanları arasında yer almış 2002 Fransa cumhurbaşkanlığı seçiminde Chirac'ı desteklemiş, UMP genel sekreter yardımcılığı ve sözcülük görevlerinde bulunmuştur. UMP hükûmetlerinde Avrupa İşleri Bakanlığı (2002) ve Kültür Bakanlığı (2004-2007) yapmıştır. Yerel YÃ¶netimler Meclis Hükümet Arap Dünya Enstitüsü Arap Dünya Enstitüsü (Fransızca: Institut du Monde Arabe veya IMA) 1980 yılında Fransa'nın başkenti Paris'te 18 Arap ülkesinin Fransa ile anlaşmasıyla kurulmuş bir organizasyondur. Kuruluş amacı Arap dünyası arasında bilgi alışverişinin sağlanması, Arapça ve Arap kültürel değerleri hakkında daha fazla araştırma yapılmasının teşvik edilmesidir. Enstitünün amaçlarından birisi de Arap Dünyası ile Fransa arasında özellikle bilim ve teknoloji alanlarında işbirliği sağlanmasıdır. En son olarak Libya da bu organizasyona 1984 yılında katılmıştır. Jean Nouvel tarafından tasarlanmış olan Arap Dünya Enstitüsü Binası Paris'in Rue des Fossés Saint Bernard bölgesinde yer almaktadır. 1981 ile 1987 yılları arasında inşa edilen yapı 16,894 m²'lik bir inşaat alanına sahiptir. Binada enstitü çalışmaları için ayrılan alanlara ve ofislere ek olarak bir müze, bir kütüphane ve bir restoran da yer almaktadır. Jean Nouvel bu proje ile Ağa Han Mimarlık Ödülü'nü kazanmıştır. Yönetim Kurulu Başkanları Yüksek Kurul Başkanları Yönetim Kurulu ve Yüksek Kurul Başkanı Testere VI Yönetmenliğini Kevin Greutert'in yaptığı 2009 ABD yapımı Testere'nin 6. devam filmi. Filmin senaristliğini Patrick Melton ve Marcus Dunstan ikilisi üstlenmiştir. Özel Ajan Strahm artık ölmüştür. Dedektif Hoffman ise Jigsaw’ın mirasını devralan yeni isim olarak ortaya çıkar. Peşindeki FBI kendisini bulmaya adım adım yaklaşınca Hoffman yeni bir oyun başlatmak zorunda kalır. Bu yüzden Hoffman testere kimliğini gizleyerek iş ortağına ve iş arkadaşlarına normal bir dedektif olarak görünmeye çalışmaya başlar. Dolayısıyla Özel Ajan Strahm artık ölsede Hoffman'ın onunla işi bitmemiştir. Karl Reinmuth Karl Wilhelm Reinmuth (4 Nisan 1892, Heidelberg - 6 MayÄ±s, 1979) Alman astronom Karl Wilhelm Reinmuth 1914 yılında 796 Sarita ile başlayan keşfi, asteroitlerin bulunması konusunda (yaklaşık 400 asteroit) oldukça üretken olmuştur. 1912'den 1957'ye kadar Königstuhl, Heidelberg üstünde bulunan, Almanya Landessternwarte Heidelberg-Königstuhl astronomik gözlemevi çalışmıştır. En önemli buluşları 1322 Coppernicus, Apollo asteroitleri 1862 Apollo (grup adaşı) ve 69.230 Hermes'dir. Ayrıca Truva asteroitler 911 Agamemnon, 1143 Odysseus, 1172 ANEAS, 1173 Anchises, 1208 Troilus, 1404 Ajax, 1437 Diomedes, 1749 Telamon'u keşfetti. Karl Wilhelm Reinmuth daha sonra Stardust uzay aracı tarafından da ziyaret edilen 5535 Annefrank'ı keşfetti. Keşifleri arasında iki kuyruklu yıldızda bulunmaktadır. Bunlar periyodik kuyruklu yıldız 30P/Reinmuth ve 44P/Reinmuth'u keşfetti. Teksas valileri listesi Teksas valisi, Teksas eyaletindeki yürütme organının başı ve eyaletin askerî güçlerinin başkomutanıdır. Vali Teksas Meclisi'nden geçen tasarıları onama ve veto etme hakkına sahiptir, meclisi toplantıya çağırabilir. Vali yasama meclisinin izniyle görevden alma (yalnızca Af ve Şartlı Tahliye Kurulu tarafından önerildiğinde) veya vatan hainliği dışındaki durumlarda kişileri affedebilir. Diğer ABD eyalet valileri ile karşılaştırıldığında, "Slate" dergisi ve liberal yorumcu Molly Ivin Teksas valiliğinden oldukça zayıf bir daire olarak bahsetti. Nasıl bakıldığına bağlı olarak Teksas Vali Yardımcısı’nın Senato’yu idare eden kişi olması nedeniyle politik olarak daha etkili birisi olduğu da iddia edilebilir. Günümüzde Teksas valisi 20 Ocak 2015'te göreve başlayan Greg Abbott'tur. Eyaletin ilk anayasası 1845 yılında valilik kurumunu oluşturmuş, orijinal olarak her altı yıllık sürede maksimum dört yıl hizmet vermesini ve hizmet sürelerinin ikişer yıl olmasını öngörmüştür. (Yani bir nevi valinin ikiden fazla kez seçilmemesini öngörmüştür.) 1861 yılında birlikten ayrılma amaçlı kurulan anayasa ise valiliğin göreve başlama gününü seçimi takip eden ilk Kasım ayının ilk Pazartesi’si olarak belirlemiştir. Amerikan İç Savaşı’ndan hemen sonra 1866 yılında kabul edilen anayasa ise hizmet süresini oniki yıllık bir süre içinde maksimum olarak her birisi dört yıl olan iki dönem olarak belirlemiştir. Hizmete başlama süresini de olabilecek en kısa sürede bir Perşembe günü olarak öngörmüştür. Yeniden yapılanma dönemi sürecinde kabul edilen 1869 yılı anayasası hizmet süresi sınırlamasını kaldırmış, ve günümüze kadar Teksas hizmet sınırlaması olmayan 14 eyaletten birisidir. Halen yürürlükte olan 1876 yılı anayasası hizmet süresini iki yıla düşürmüş, ama 1972 yılında yapılan bir düzenleme ile bu süre tekrar dört yıla çıkarılmıştır. Vali her dört yılda bir Vali Yardımcısı ile birlikte Ocak ayının üçüncü Perşembesi göreve gelmek üzere yemin eder. Halen görevde olan vali Greg Abbott ve vali yardımcısı Dan Patrick görevlerine 19 Ocak 2015’te başlamışlardır. Her ne kadar bir vali adayının aday olma sınırlaması olmasa da 19. veya 20. yüzyılda hiçbir Teksas valisi yedi buçuk dönemden (Allan Shivers) veya toplam sekiz yıllık bir dönemden (Bill Clements, arka arkaya iki dört yıllık dönem) daha fazla seçilememiştir. Aralık 2000’den Ocak 2015'e kadar görev yapan vali Rick Perry bu iki rekoru da geçmiştir. Allan Shivers, Price Daniel ve John Connally’nın ardından arka arkaya üç dönem hizmet veren dördüncü validir. Herhangi bir nedenden dolayı valilik makamı boşalırsa yerine vali yardımcısı göreve gelir. Vali yardımcısına bu hak anayasaya 1999 yılında yapılan düzenleme ile verilmiştir. 1999 yılından önce vali yardımcısının sadece valilik makamını temsil etme hakkı vardı. Bunun tek istisnası 1861 anayasası idi, bu anayasaya göre ise vali yardımcısı, valilik makamının boşalması halinde, "“Temsili Teksas Valisi”" olabiliyordu. Mayıs 2018 itibarıyla görev yapmış üç Teksas valisi hayattadır. 29 Mayıs 2011 tarihinde vefat eden Bill Clements (1979–1983, 1987–1991) en yakın zamanda hayatını kaybeden validir. En yakın dönemde hizmet veren Ann Richards (1991–1995) ise 13 Eylül 2006 tarihinde vefat etmiştir. Teksas'ın iki kadın valisi oldu: Miriam A. "Ma" Ferguson ve Ann Richards. Ferguson, bir ABD eyaleti için seçilen ilk iki kadın validen biridir (4 Kasım 1924), diğeri ise Wyoming'dan Nellie Tayloe Ross'dur. Ross 5 Ocak 1925'te açılış töreni yaparken, Ferguson da 20 Ocak'ta yapmıştır. Bu yüzden Ross ilk kadın eyalet valisi olarak kabul edilir. Ferguson eski vali Jim "Pa" Ferguson'un karısıydı; fakat Richards kendi başına seçildi: ne evli ne de valinin eski karısıydı. Teksas’ta hizmet vermiş valiler 14 eyalette dünyaya gelmişlerdir: Alabama, Connecticut, Florida, Georgia, Iowa, Kentucky, Louisiana, Mississippi, Kuzey Karolina, Ohio, Güney Karolina, Tennessee, Teksas ve Virginia. Teksas valilerin mezun olduğu yerler sıralamasına en çok Baylor Üniversitesi!nden mezun olanlar gelmketedir. Bu üniversiteden beş vali mezun olmuştur: Lawrence Sullivan Ross, Pat Morris Neff, Price Daniel, Mark White ve Ann Richards – her ne kadar bu üniversitenin mezunlarından kabul edilse de Lawrence Sullivan Ross eğitimini tamamlamamıştır. Bugüne kadar üniversite eğitimi görmediği halde vali seçilen tek kişi Coke Stevenson!dur. Bill Clements ise üniversiteye başlayıp, mezun olmayan tek validir. Arka arkaya değil de belli dönemlerde birden fazla kez hizmet vermiş üç Teksas valisi vardır: Elisha M. Pease, Miriam A. Ferguson ve Bill Clements. Birçok güney eyaleti gibi Teksas’ta da yeniden yapılanma dönemi ile yirminci yüzyılın sonlarına kadarki sürede hiçbir Cumhuriyetçi vali seçilmemiştir. 1874 yılında Edmund J. Davis’in görevini bırakmasınından 105 yıl sonra ilk Cumhuriyetçi vali Bill Clements’dir. 1972 yılında göreve gelen Dolph Briscoe iki yıllık dönem için seçilen son validir; kendisi aynı zamanda 1974 yılında ilk kez dört yıllık süre için göreve gelen validir. W. Lee "Pappy" O'Daniel, 2000 yılında vizyona giren Nerdesin Be Birader? filmindeki Mississippi valisi Menelaus "Pappy" O'Daniel karakterine ilham vermiştir. Ann Richards animasyon çizgi filmi King of the Hill’de Bill Dauterive adlı karakterle ile bir aşk yaşarken tasvir edilmiştir. ISO9001:2000 ISO9001:2000 1) ISO 9001-9003 Standartlari kalite sistemi standardi idi. ISO 9001-2000 ise kalite yonetimi standardidir. 2) Yenileme calismalarinin ana amaclarindan birisi, eldeki standartlarin sayisinin azaltilmasidir. Su anda, 27nin ustundeki standardi dort ana standarda indirgeme olcut alinmistir. Dolayisi ile, eski standartlarin bir bolumu yururlukten kalkmakta ve standart sayisi azaltilmaktadir. ISO9002,9003 ve ISO 10000 serisi standartlarin cogu kaldirilmaktadir. AQAP'larin etkisi ile ISO10012 korunmustur. Diger standartlar sure icinde ya kalkacak veya teknik rapor vb yayinlara donusecektir.Bu arada, eski kilavuzlardan Guide 25, ISO 17025 numarasi ile laboratuvarlarin akredite edilmesini yonlendirmek uzere yayinlanmistir. Isci sagligi ve Is guvenligide temel etkinlik alanlari icine alinmis olup, halen OHSAS 18001 olarak anilan bu standardin ISO standardi olarak kabul edilmesi beklenmektedir. 3) ISO 9004 ile ISO 9001:2000 ile uyumlu bicime getirilmis ve ISO 9000 ile ISO 14000 arasindakiuyum artirilmistir. 4) Terimler ve tanimlar konusunda birligi saglamak uzere, ISO 9000-1 ve ISO 8402,ISO 9000:2000 basligi altinda birlestirilerek, genisletilmistir. ISO tarafÄ±ndan yapilmis su aciklamalarin bilinmesinde fayda vardir: Kalite yonetim sisteminin benimsenmesi,kurulusun stratejik karari olmalidir. Bir kurulusun yonetim sisteminin tasarimi ve hayata gecirilmesi, kurulusun degisen gereksinimleri, kendine ozgu amaclari, sundugu urunler, kullandigi surecler ve kurulusun buyuklugu ve yapisina gore degisir. ISO 9001:2000 Uluslararasi Standardta belirlenmis olan kalite yonetimi sistemi gerekleri, urun icin olan gerekli tumleyicidir. ISO 9001:2000 birbirine eslik eden iki standardin (ISO 9004:2000) bir bolumudur. Iki standart birlikte kullanilmak uzere tasarlanmissa da ayri da kullanilabilirler. ISO 9001:2000 ile ISO 14001-1996 ile uyumlu duruma getirilerek, her iki standardin birlikte kullanimi kolaylastirilmistir. NOT: Bunun anlami yakin gelecekte, belgeleme islemlerde her iki standartin gereklerinin birlikte aranacagidir. Ortak Denetleme Standardi ISO 19011 bunun gostergesidir. Eski standartlardaki taseron kelimesi terk edilerek su zincir benimsenmistir. Derek and the Dominos Derek and Dominos, bir rock ve blues grubuydu. 1970 yılının bahar aylarında daha önce Delaney & Bonnie and Friends grubunda beraber çalan gitarist Eric Clapton, klavyeci ve solist Bobby Whitlock, basçı Carl Radle ile baterist Jim Gordon tarafından kuruldu. Dave Mason da ek olarak ilk stüdyo çalışmalarında ve konserlerinde lead gitar olarak gruba destek verdi. Grubun sadece bir stüdyo albümü yayınlandı: "Layla and Other Assorted Love Songs". Albümün single parçası "Layla" (Eric Clapton ve arkadaşı George Harrison'un eşi olan Pattie Boyd arasındaki aşk hikâyesini anlatır) 1970'te yayınlanmış olmasına rağmen 1972 yılında ABD ve Birleşik Krallık'ta top 10 listelerine girebilmiştir. Albüm hayranları tarafından çok beğenilmiş ve Eric Clapton'ın kariyeri için dönüm noktası kabul edilmiştir. "Layla" şarkısına konuk gitarist Duane Allman slide gitar ile eşlik etmiş, aynı zamanda albümdeki diğer şarkılarda da ritim ve lead gitar çalmıştır. Guggenheim Abu Dabi Guggenheim Abu Dabi Birleşik Arap Emirlikleri'nin Abu Dabi emirliğinde yer alması planlanan bir sanat müzesidir. 28 Temmuz 2006 tarihinde, Birleşik Arap Emirlikleri'nin başkenti de olan, Abu Dabi şehri merkezi New York'ta yer alan Solomon R. Guggenheim Vakfı ile Abu Dabi'de 30.000 m²'lik bir inşaat alanına sahip olacak bir Guggenheim müzesinin inşaatı için bir anlaşmaya vardığını duyurdu. 2013 yılı içinde tamamlanması planlanan Guggenheim Abu Dabi Müzesi, inşa edilmiş tüm Guggenheim müzeleri arasında en büyüğü olacak. İspanya'nın Bilbao şehrindeki Guggenheim Müzesi Bilbao'yı tasarlayan mimar olan Frank Gehry'e bu müzeyi tasarlama görevi verildi. Zayed Ulusal MÃ¼zesi Zayed Ulusal Müzesi (Arapça: متحف زايد الوطني) Birleşik Arap Emirlikleri'nin başkenti Abu Dabi'de inşaatı devam eden bir sanat müzesidir. Abu Dabi'nin Saadiyat Adası bölümünde yer alacak müzede Birleşik Arap Emirlikleri'nin tarihi, kültürü ve yakın zamanda geçirdiği sosyal ve ekonomik değişikliklerin sergilendiği bir müze olması amaçlanıyor. British Museum tarafından organize edilen bu süreçte mimari projesini de Foster + Partners tasarladı. Saadiyat Adası'nda halen inşaatı devam eden müzeler arasında ilk tamamlanan olacağı tahmin edilmekte. Foster + Partners Foster + Partners Birleşik Krallık'ın başkenti Londra'da yer alan bir mimarlık firmasıdır. Norman Foster tarafından 1967 yılında kurulan şirket, 1990 yılında bugünkü ismini almıştır. Mimolette Mimolette, geleneksel olarak Fransa'nın kuzeyinde Lille bölgesinde yapılan bir peynirdir. Pişmemiş inek sütünden yapılır, kırmızıya yakın turuncu renktedir. XIV. Louis tarafından bir ekonomik politika sonucu o zamanlar popüler olan Hollanda'dan gelen Edam peynirine bir alternatif olarak üretilmiştir. Rengi yapım sırasında içine katılan "Bixa orellana" () ağacından elde edilen boya yüzündendir. 3 ay, 6 ay, 9 ay veya 12 ay olgunlaştırılmış olarak tüketilir. Moskova Ateşkes Antlaşması Moskova Ateşkes Antlaşması, Finlandiya ile diğer taraftan Sovyetler Birliği ve Birleşik Krallık ile 19 Eylül 1944'te imzalanmıştır. Anlaşma ile Devam Savaşı bitmiştir. Finlandiya 1940 yılında yaptığı Moskova Barış Antlaşması ile Karelya ve Salla bölgelerini ve Finlandiya Körfezi'nde bulunan birçok adayı vermişti.Yeni Ateşkes ile 1940 yılındaki antlaşmaya bağlı kalınarak ayrıca Petsamo bölgesini de Sovyetlere veren Finlandiya Porkkala bölgesini de 50 yıllığına Sovyetler Birliğine bırakıyordu (Bölgenin yönetimi 1956 yılında Finlandiya'ya bırakıldı). Finlandiya Sovyetler Birliğine 6 yıl boyunca savaş tazminatı olarak $300,000,000 ödeyecekti. Ateşkesten sonra Finlandiya topraklarında bulunan Alman askerleri ile 1944-1945 arası Laponya Savaşı oldu. Tomme Tomme, Fransız Alpleri ve İsviçre'de üretilen bir tür peynirin genel adıdır. Genelde tereyağı üretmek üzere kaymağı alınan sütlerden yapılır. Bu yüzden çok düşük yağ içeren bir peynirdir. Tomme peynirinin çeşitli şekilleri vardır bunlar geldiği bölgeye göre değişir. Bunlardan en ünlüsü Savoy bölgesinde yapılan Tomme de Savoidır. Tomme peyniri Auvergne bölgesine has aligot ve truffade adlı yiyecekleri yapmak için kullanılır. Safe & Sound (Taylor Swift şarkısı) Safe & Sound Amerikalı şarkıcı Taylor Swift ve country/folk ikilisi The Civil Wars'ın seslendirdiği, aynı adlı romandan uyarlama "The Hunger Games"'in soundtrack albümünde yer alan şarkı. 15 Şubat 2012 verilerine göre şarkı, dijital ortamda 504.000 kopya satış rakamına ulaşmıştır. Taylor Swift şarkıyı 2011'in Noel'inden önce kişisel Twitter hesabında "Safe & Sound" ile ilgili tweet yazarak ve single kapağını yayınlayarak tanıttı. Ballad tarzında olan şarkıya "The Civil Wars" üyeleri armoni vokal yapmaktadır. Şarkının teması filmle uyumlu olarak, mücadele ve hayatta kalmayla ilgilidir. Philip Andelman'nın yönettiği klibin prömiyeri 13 Şubat 2012'de MTV'de yapıldı. Swift dışında The Civil Wars üyeleri de yer almıştır. Şarkı yayınlanmasının ardından dijital şarkılar listesine on dokuz numaradan girdi ve iki günde 136.000 kopya sattı. Ayrıca ilk haftasında ABD "Billboard Hot 100 listesine otuz numaradan girmeyi başardı. Sonraki hafta listede otuz bir numaraya geriledi. Şarkı, video klibin yayınlanmasının ardından ise "Hot 100" listesine yeniden girdi ve elli altı numarada yer aldı. "Safe & Sound" şarkısının video klibinin yönetmenliğini Philip Andelman'dır. Videonun prömiyeri 13 Şubat 2012'de MTV kanalında yapılmıştır. Videoda Swift'tin ve The Civil Wars'ın yer aldığı sahneler dönüşümlü olarak gösterilir. Grup bir evde, şöminenin karşısında şarkıyı söyler. Swift ise uzun, beyaz bir elbiseyle yalın ayak ormanda, göl kıyısında, eski bir evde dolaşarak şarkıyı söyler. Klipte Swift'tin 1853 yılından kalma bir gerçek mezarlıkta bir çiftin mezarının üzerinde şarkıyı söylediği bir bölüm vardır. Resmi video klip Odds On Odds On Michael Crichton tarafından yazılan ilk romandır. John Lange takma adıyla 1966 yılında piyasaya sürüldü. 215 sayfadan oluşan roman karton ciltliydi. Roman; İspanya, Costa Brava'da bir otel soygununu anlatır. Soygun bir bilgisayar programı yardımıyls yapılacaktır, ancak işler planlandığı gibi gitmez. Freddy Krueger Freddy Charles Krueger, Wes Craven tarafından yaratılmış kurgusal film karakteridir. Rüyalar aleminde var olan "Freddy Krueger", rüyalar aracılığıyla gerçek dünyadaki insanları öldürebilmektedir. Yıllar önce 20'den fazla çocuğu öldüren ve delil yetersizliğinden mahkemece serbest bırakılan bu katili öfkeli ebeveynler kendileri cezalandırmaya karar vermiş ve Freddy Krueger'ı bir fabrikanın kazan dairesinde diri diri yakmışlardır. Daha sonra ise "Freddy" intikam almak için geri gelmiştir. "Freddy Krueger" karakteri 9 ayrı "Elm Sokağı Kâbusu" filmde boy göstermiştir. Yönetmenliğini Ronny Yu'nun üstlendiği 2003 yapımı "Freddy Jason'a Karşı"da Jason Voorhees ile büyük bir savaşa girişmiştir. Elm Sokağında Kâbus serisinin 9 filminin 8'inde Freddy karakterini Robert Englund canlandırmıştır. 2010 yapımı filmde ise Freddy'yi Akademi Ödüllü Jackie Earle Haley canlandırmıştır. Scratch One Scratch One; Michael Crichton tarafından yazılan ikinci romandır. John Lange takma adıyla 1967 yılında piyasaya sürüldü. 192 sayfadan oluşan roman karton ciltliydi. Roman; Roger Carr adlı başarılı bir adamın hayatını anlatır. Carr, kendisini birilerinin öldürmeye çalıştığını anladığında düzgün hayatı bir anda tersine döner. The Civil Wars The Civil Wars iki kez Grammy'e aday olmuş, şarkıcı ve söz yazarı Joy Williams ve John Paul White'tan oluşan ikili. İkili Nashville, Tennessee'de tanışmış ve birlikte şarkı yazmaya başlamıştır. 2009'da kayıt yapmaya başladılar ve grup ilk canlı performansını 2009 yılında Nashville'da bir kafede yaptı. Grup stüdyo albümü yayınlamadan önce "Live at Eddie's Attic" adlı bir konser albümü yayınladı. Ayrıca kasım 2009'da "Poison & Wine" adlı bir EP yayınladılar. Bu şarkı ABC'nin popüler dizisi Grey's Anatomy'nin bir bölümünde de kullanıldı. İlk albümleri "Barton Hollow"''u 2011 yılın yayınladılar ve albüm ilk haftasında 25.000 kopya sattı. Albüm Billboard dergisinin Digital Albums listesine bir numaradan ve yine aynı derginin Billboard 200 listesine de 12 numaradan girdi. "Barton Hollow", "Paste Magazine", "Amazon.com", "Time Magazine", "iTunes", "Huffington Post", "Associated Press", "The Tennesseean", "AllMusic.com", "The Wall Street Journal" gibi dergi, gazete ve sitelerde 2011'in en iyi albümleri arasında gösterildi. Aralık 2011'de grup aynı adlı romandan uyarlanan "Hunger Games" filminin soundtrack albümü için Taylor Swift ile düet yaptı. 23 Aralıkta yayınlanan "Safe & Sound" iTunes şarkı listesinde bir numara olmayı başardı. İkili 5 Ağustos 2014'te dağıldığı haberini duyurdu. Ayrılık şarkısı olarak," Barton Hollow "isimli albümlerinde yer alan "You Are My Sunshine" isimli şarkıyı single olarak kendi sitelerinden bedava dağıttı. Easy Go Easy Go; Michael Crichton tarafından yazılan üçüncü romandır. John Lange takma adıyla 1968 yılında piyasaya sürüldü. 204 sayfadan oluşan roman karton ciltliydi. Roman; Harold Barnaby adlı başarılı bir Mısırbilimcinin serüvenini anlatır. Barnaby, incelediği hiyerogliflerden gizli bir mesaja ulaşır. Mesajda henüz keşfedilmemiş bir mezardan bahsedilmektedir, Barnaby bu mezarı bulmak için yola çıkar. A Case of Need A Case of Need; Michael Crichton tarafından yazılan dördüncü romandır. Jeffery Hudson takma adıyla 1968 yılında piyasaya sürüldü. 1969 yılında Edgar Ödülü kazandı. Roman 1993 yılında Crichton'ın kendi ismiyle tekrar yayınlandı. Roman; baş kahramanın Dr. John Berry olduğu gerilim ve gizem yüklü bir hikâyeyi anlatır. Michelson interferometresi Michelson girişimölçeri ya da interferometresi Albert Abraham Michelson tarafından geliştirilen girişimölçerdir. Bu alet ışık demetını iki kısma ayırır ve bu kısımlar birleşerek girişim desenini oluşturur. Michelson girişimölçeri bugünkü fizik laboratuvarlarında kullanılan önemli bir araçtır. Hassas uzunluk ölçümleri ve dalga boylarının ölçümlerinde kullanılır. Michelson, bu aleti Edward Morley ile beraber ünlü Michelson-Morley deneyinde kullanmıştır. Bu cihaz, tarihsel olarak önemli bir Michelson interferometre ve bir sert ve kompakt yapısı, yüksek çözünürlüklü Fabry-Perot interferometresi birleştirir. Michelson interferometre bugünkü fizik laboratuvarlarında hala önemli bir araçtır ve iki-ışını girişim fenomen gözlemlemek için kullanılır. Fabry-Perot interferometresi çoklu-ışını girişim gözleme ve spektrumun ince yapısı ölçüm için kullanılmaktadır. Ölçümler de iki çalışma modu hassastır. İki çalışma modu ve hizalama bileşenleri arasında geçiş oldukça basittir. Bu cihaz, üniversiteler ve kolejler de fizik öğretimi için kullanılması uygundur Gelen ışık A noktasında bulunan aynayla iki parçaya ayrılır. Bu ışıklar A noktasında birleşmeden önce yollar boyunca ilerler. A noktasına geri donen iki ısın birleştirilmiş ışını oluştururlar. İki ışık dalgasının aynı miktar camda ilerlemesini sağlamak amacıyla bir C elemanı düzeneğe eklenir. İki dalganın aldığı yol aynı olursa, ışık dalgaları kuvvetlendirici girişim yapacaktır. X ve Y aynaları tam olarak dik konulursa birlesen ışınlar girişimi kuvvetlendirici yapar. Aynanın x kadar kayması sonucu N tane aydınlık çizgisi geçmiş ise X=N.(Î»/2) Yoji Akao Dr. Yoji Akao (d. 1928), Kalite Fonksiyonu Yayılımının kurucusudur. 1928 yılı Japonya doğumlu Akao, Hoshin Kanri tekniğiyle ünlü olmuş bir planlama uzmanıdır. Akao, doktorasını 1964 yılında Tokyo Teknik Üniversitesi'nde yapmıştır. Kalite Fonksiyon Yayılımı (KFY) ve Hoshin Kanri üzerine yazdığı kitaplarla tanınmaktadır. 1978 yılında Deming Ödülü'ne layık görülmüştür. Halen Uluslararası KFY Konseyinin başkanlığını yapmayı sürdürmektedir. Garonne Nehri Garonne Nehri (İspanyolca ve Occitan: "Garona"), kuzey İspanya ve güneybatı Fransa'da bulunan önemli bir akarsu. Kuzey İspanya'da Pireneler'den doğar ve Bordeaux yakınlarında Dordogne Nehri birleşip Gironde Halicinı yaratıp Atlas Okyanusu'nda Biskay Körfezi;ne dökülür. Uzunluğu 647 km ve ortalama debisi 631 m³/s 'dir. Kuzey İspanya'da Pireneler'deki Garonne Nehri kaynağı tartışmalı bir konu olup coğrafyacılar üç değişik kaynak vermektedirler: "Plan de Beret"'de "Uelh deth Garona" ( (), "Ratera-Saboredo" buzul sirki () veya "Pic Aneto" zirvesine yakın "Salterillo-Barrancs vadisi" (). Bunlar arasında "Plan de Beret" kaynağından çıkış, Garonne Nehri için en uzun mesafe ve en yüksek debi sağlamaktadır ve bu nedenle çok kere resmi olarak kaynak kabul edilmektedir. Kaynaktan sonra Garonne Nehri Fransa'ya girip kuzeye doğru Aran Vadisi'nden akışa başlar. Toulouse ve Agen kentleri yakınlarından geçerek Bordeaux'ya doğru yönelir. Bordeaux yakınlarında Gironde Nehri ile birleşip buyuk bir Gironde Halici yaparlar ve Atlas Okyanus'una dökülür. Garrone Nehri guzergahında üç önemli akarsu bu nehre katılır: Arıège, Tarn ve Lot. Bordeaux'yu hemen geçtikten sonra Gironde halıcinde Dordogne Nehri'de haliçe katılır. Garonne Nehri'nin diğer kolları Save ve Gers'dirler. Willi Heinrich Willi Heinrich (9 Ağustos 1920 – 12 Temmuz 2005), Alman yazar. Willi Heinrich Heidelberg, Baden-Württemberg'de doğdu ve İkinci Dünya Savaşı'nda bir Alman askeri olarak Doğu Cephesi'nde 1. Alman taburu içerisinde Rusya'ya karşı savaştı. 101. Öncü Bölüğü'nde geçirdiği yıllardaki karakterler, ünlü eseri "Das Geduldige Fleisch" adlı romanında piyade karakterler halini aldı. Savaş sırasında Heinrich'in savaştığı bölük büyük kayıplar yaşadı ve Heinrich beş kez yaralandı. Savaştan sonra kendini edebiyata veren Heinrich, ilk kitabı olan "In einem Schloss zu wohnen" adlı romanı 1950-52 yılları arasında kaleme aldı. Ancak 1976'ya kadar bu eseri yayınlamadı. Yazar ilk mesleki romanı olan "Das Geduldige Fleisch" romanını 1955'te yayın dünyasına sundu. Kitap edebiyat dünyasında önemli bir etki bıraktı. Bunun sayesinde 1956'da kitabın İngilizce çevirisi yapıldı. Heinrich yazın yaşamına bir savaş tarzı roman yazarı olarak girmesine rağmen 1970'li ve 80'li yıllarda yığın edebiyatına dönük ve tamamen ticari kaygılar güdülen kitaplar da yayınladı. Son kitabı "Der Gesang Der Sirenen" 1994'te basılan Heinrich; bu yıldan sonra herhangi bir kitap çıkarmadı. Yazar, 2005'te Karlsruhe yakınlarında vefat etti. Cristian SÄƒpunaru Cristian Ionuţ Săpunaru (d. 5 Nisan 1984, Bükreş) Kayserispor takımında defans pozisyonunda görev yapan Rumen millî futbolcudur. Futbola 1990 yılında FC Progresul Bükreş takımında başlayan Săpunaru, 2002 yılında bu takımda profesyonel oldu. 2003 yılında bir sezonluğuna FC Callatis Mangalia takımına kiralandı. Temmuz 2006'da ie Rapid București'ye transfer oldu. Săpunaru, 14 Temmuz 2008 tarihinde Portekiz takımı FC Porto ile 2,5 milyon € karşılığında beş yıllık sözleşme imzaladı. Rumen takımın Săpunaru'yu 6 milyon € fiyatıyla ve iki oyuncuyla birlikte Porto'ya sattığı öğrenildi. Săpunaru, 2008-09 sezonunda Porto ile Primeira Liga ile Taça de Portugal şampiyonluğu yaşadı ve double yaptı. Porto forması altındaki ilk golünü Taça da Liga'nda 2-1 kaybettikleri maçta CD Nacional karşısında attı. Săpunaru, 1 Şubat 2010 tarihinde 1-0 kaybettikleri SL Benfica maçında takım arkadaşı Hulk ile yaşadığı sorun nedeniyle beş aylığına eski kulübü Rapid Bükreş'e kiralandı. Săpunaru'nun takımdan ayrılmasının ardından Porto iyi oynasa da 2009-10 sezonunda Portekiz Kupası dışında bir başarısı yoktu. 2010-11 sezonunda ise bütün kulvarda toplam 41 maç yaptı ve Porto tarihinin en iyi sezonlarından birini yaşadı. Săpunaru, Romanya formasını ilk kez 31 Mayıs 2008 tarihinde Karadağ karşısında giydi. 2008 Avrupa Futbol Şampiyonası'na çağrılan Săpunaru, bu turnuvada hiç forma giyemedi. Marne Nehri Marne Nehri, ("Okunuşu":Marn) Fransa'nın kuzeydoğusunda Paris'in doğu-güneydoğusu'nda sağ sahilden Alfortville/Charenton-le-Pont mevkinde Sen Nehri'ne katılan bir akarsu. Toplam uzunluğu 514 km.dir. Marne Nehri havzasının büyüklüğü 12,800 km² 'dir. Marne Nehri kaynağı Langres platosundadır. Nehir önce genellikle kuzey yönünde Saint-Dizier ve Châlons-en-Champagne kentleri arasından akıp sonra batı yönüne dönüp Paris'in hemen altında Charenton-le-Pont mevkinde Sen Nehri'ne katılır. Champange bölgesinde nehrinin suyunun bir kısmı yapay "Lac du Der-Chantecoq Gölü"'ne aktarılmaktadır ve böylece nehir debisi kontrol edilerek daha alt bölgelerinde sel tehlikesi önlenmiş olmaktadır. Marne Nehri Fransa'nÄ±n Haute-Marne, Marne, Seine-et-Marne ve Val-de-Marne illerine ismini vermiÅŸtir. Marne I. Dünya Savaşı sırasında nehir sahillerinde ve civarında yapılan iki gayet büyük zayiat ortaya çıkaran modern müharebe ile ismini dünyaya duyurmuştur. I. Marne Muharebesi savaşın başında 1916'de Fransız-İngiliz ordularının Alman ordularının ilerlemesini durdurması ile bir savaş dönüm noktası olmuştur. İkinci Marne Muharebesi ise 1918'de Yüz Gün Taarruzu içinde yapılmıştır. 19. ve 20. yüzyıllarda Marne nehri ve civarı birçok güzel sanatkar ressama ilham sağlamıştır ve onların eserlerine konu olmuştur. Bu ressamlar arasında şunlar sayılabilir: Gleisdorf Gleisdorf, Avusturya'nın Steiermark eyaletinde küçük bir şehirdir. 2016 yılı sayımına göre nüfusu 10456 kişiden oluşmaktadır. Graz'ın 25 km. doğusunda yer almaktadır. Raab vadisinde kurulmuştur. Jenny Silver Jenny Maria Silver (d. 22 Ocak 1974; Ängelholm), İsveçli şarkıcı. Kısa zamanlı Fourier dönüşümü Kısa zamanlı Fourier dönüşümü, zamana bağlı değişen bir sinüzoidal sinyalin yerel bölümlerinin frekansını ve fazını bulmakta kullanılan bir tür Fourier dönüşümüdür. Basitçe, sürekli zamanlı durumda, dönüştürülecek olan fonksiyon kısa zaman periyodunda sıfır olmayanlar için pencere fonksiyonuyla çarpılır. Uç beyliği Uç beyliği (Osmanlıca: اوج بگلیکی - "uc beğliği"), Orta Çağ'da Hristiyan ile Müslüman dünyasının arasındaki Müslüman sınır bölgeleri için kullanılan bir tanımdı. Uç Beyliği'nin Hristiyan tarafındaki karşılığı, Rumca "akron" (άκρον) olarak adlandırılırdı. Sınır bölgelerinde kendi topraklarını savunmakla yükümlü kişilere Bizans tarafında "akriti" (ακρίται), Müslüman tarafta ise "gazi" (Osmanlıca: غازى) denirdi. İslam'ın erken Orta Çağ döneminde yayılmasıyla birlikte, Doğu Anadolu Bölgesi Hristiyan ile İslam dünyalarınn arasında en önemli sınır bölgesi haline gelmişti. Bu bölgenin sakinleri, olası bir saldırıyı geri püskürtmek ya da düşman topraklarına saldırı düzenlemek için sürekli seferber olmak zorundaydı. Sınır bölgelerde bu nedenle çok özel bir yaşam tarzı gelişmişti. Yerel halkın bu yaşam tarzları, halk ozanları için farklı destanlara ilham kaynağı olmuştur. Bizans kahramanlık destanı olan "Digenis Akritas" ya da Müslümanların Seyyid Battal Gazi destanı bu tür eserlerin en bilinen örnekleri. Sınır (uç) bölgelerde yaşayan halk için, yeri geldiğinde taraf değiştirmek, karşı tarafın kadınlarını kaçırmak ve esirleri kendi kültürlerine mal etmek gibi alışkanlıklar yaygındı. Oğuz boyundan Türkmenlerin Orta Asya'dan Anadolu'ya girmesi ve 1071 yılında zuhur eden Malazgirt Savaşı sonrasında, Bizans İmparatorluğu ile oluşan sınırlar Türkmen göçebeler tarafından muhafaza ediliyordu. Yaklaşık 1081 yılından itibaren, Anadolu'da Selçuklu Rum Devleti, Büyük Selçuklu İmparatorluğu'nun bir parçası olarak meydana geldi. 13. yüzyılda Moğol istilaları sırasında İlhanlılar batıya doğru ilerleyince, Anadolu topraklarına ikinci Türkmen akını meydana gelerek, Uç Türkmenlerinin (Bizans sınırlarında yaşayan Türkmenler) sayısı da arttı. Bizanslı tarihçi Akropolites, 1250 yılında kaleme aldığı bir eserinde, Bizans İmparatorluğu'na sınır bölgelerde yaşayan Türk göçebelerini şu sözlerle tarif etmiştir: "Türk topraklarının kenarında yaşayan, Bizanslılara karşı nefret dolu olan, yağmalarıyla övünen ve ganimetlerinin kutlamasını yapan insanlar". Anadolu Selçuklu Devleti, 13. yüzyılın ortasından itibaren Moğol İlhanlıların himayesinde yavaş yavaş yok olmaya yüz tutunca, sınır bölgelerdeki Türkmen boylarının gücü ve siyasi otoritesi Selçuklu şehzadelere Moğollara karşı destek vadedilerek artmıştır. Bu boyların liderleri her ne kadar Selçuklu sultanına bağlı idiseler de, tamamı Bizans İmparatorluğu sınırında beylik denen, nispeten özerk yapıda küçük devletlerini kurmuşlardır. Selçuklu Devletinin batıdaki sınır bölgeleri Karadeniz bölgesi, Akdeniz bölgesi ve Batı bölgesi olmak üzere üç ayrı bölgeye ayrılmıştı. 13 yüzyılda Denizli (o zamanki adı: Ṭoñuzlu), Karahisar, Kastamonu ve Amasya klasik Müslüman-Türk toplumunun yaşadığı merkezler haline gelmişti. Sınır bölgelerinin dış kısımları, konargöçer Türkmen (Arapça: اتراک اوج - etrak uc - Uç Türkler) savaşçıların kontrolündeydi. "Uç beyi" unvanı, sınırın ötesinde bulunan Hristiyan Bizans İmparatorluğuna karşı savaşan komutanlar için kullanılırdı. Yine aslında bir Uç Beyi olan Osman Gazi, 1299 yılında Selçuklu sultanı II. Mesud tarafından 1288 yılında beylik statüsü verilmiş olan devlet yapısının özerkliğini ilan etmiştir. Erken dönem Osmanlı İmparatorluğunun Rumeli yönüne genişlemesinde, Uç Beyleri ve Gazi ideolojisi çok önemli birer rol oynamıştır. Uç Beyleri özellikle Rumeli'ndeki fetihler için büyük öneme sahipti. En ünlü Uç Beyleri arasında Trakya ve Makedonya fatihi Gazi Evrenos, Üsküp fatihi (1392) Paşayiğit Bey ve oğlu Tesalya fatihi Turahan Bey bulunurdu. Uç Beyleri, savaşçı birliklerinin komutanlarıydı ve Osmanlı sultanlarından belli ölçüde bağımsızlığa sahipti. Otoriteleri, kendi hanedanlarını kuracak kadar ileriydi. Ancak ortak özellikleri, Osmanlıya karşı daima sadık kalmış olmalarıydı. Timur'un Yıldırım Beyazıt'ı esir alarak Osmanlıda sebep olduğu yönetim boşluğu döneminde bile Uç Beylerinden hiçbiri gerçek bağımsızlık için çaba göstermedi, ayaklanmadı. Uç Beyleri tarafından fethedilmiş olan bölgeler, Osmanlı Devleti'nin erken döneminde Osmanlı sultanı tarafından resmen Uç Beylerinin mülkü olarak kabul edilmişse de, bu topraklar daha sonra fethi gerçekleştiren Uç Beylerinin torunları tarafından yönetilen vakıflara çevrildi. Kusay bin Kilab Kusay bin Kilab (400-480), Muhammed'in 5. kuşak dedesidir. Kureyş kabilesini Kabe çevresine yerleştirerek, Arap Yarımadası'ndaki ilk meclisi kurmuştur. Babası Kilâb bin Mürre'dir. Monica Guerritore Monica Guerritore, (d. 5 Ocak 1958, Roma, İtalya), İtalyan oyuncu. Sahne kariyeri 1973 yılında tiyatroyla başladı, aynı zamanda televizyon filmleri ve sinema yapımlarında rol aldı. 1976 yılında Marcello Mastroianni birlikte rol aldığı "in Sinyor e Signori, Buonanotte" ilk aldığı yapımdır. 1977 yılında ise "RAI TV" 'de yayınlanan "Manon Lescaut" o ilk başrol oynar. Ayrıca, önemli filmleri arasında Salvatore Samperi 'ye ait 1985 yapımı "Fotografando Patrizia" ve 1986 yapımı Mauro Bolognini "ın La Venexiana" gösterilebilir. Abu Dabi Gösteri Sanatları Merkezi Abu Dabi Gösteri Sanatları Merkezi Birleşik Arap Emirlikleri'nin Abu Dabi emirliğinde yer alması planlanan bir performans sanatları merkezidir. 31 Ocak 2007 tarihinde Birleşik Arap Emirlikleri'nin başkenti de olan, Abu Dabi şehri merkezine bir performans sanatları merkezi inşaatına başlanacağı kamuoyuna duyuruldu. Zaha Hadid tarafından tasarlanan ve 62.770 m²'lik inşaat alanına sahip olması öngörülen yapıda beş adet tiyatro salonu, birer tane de müzik holü, konser salonu ve opera salonu yer alacak. Yaklaşık 25.800 m²'lik bir izdüşüm alanına sahip olan binanın maksimum yüksekliği 62 metre olacak. Vaillant Arena Vaillant Arena (Eisstadion Davos), İsviçre'nin Davos kasabasında yer alan spor salonu. Buz hokeyi maçları için HC Davos takımı tarafından kullanılmaktadır. 7,080 seyirci kapasitesine sahip olan salonun yalnızca 3,280 koltuğa sahiptir. Her sene Spengler Kupası bu salonda oynanır. Geçmişte birçok paten yarışmasına ev sahipliği yapan salonda birçok hız rekoru kırılmıştır. Salonda İsviçre hız paten şampiyonası yapılmaktadır. 1896 Yaz OlimpiyatlarÄ±'nda tenis - Tek erkekler 1896 Yaz Olimpiyatları'ndaki iki tenis etkinliğinden biri olan erkekler tek karşılaşmaları 8 Nisan tarihinde düzenlenmeye başladı. 6 faklı ülkeden 16 sporcunun katıldığı müsabakalar eleme usulüyle düzenlendi. 11 Nisan günü oynanan finalde Yunan rakibi Dionysios Kasdaglis'i 6-2'lik setlerle yenen Britanyalı John Pius Boland birinci oldu. Tezer Taşkıran Tezer Taşkıran (1907, Karabağ - 4 Mayıs 1979, İstanbul), Türk öğretmen, siyasetçi, yazar. TBMM VII. dönemde Kastamonu, VIII. ve IX. dönemlerde Kars milletvekilliği yapmıştır. Ünlü siyasetçi ve düşünür Ahmet Ağaoğlu’nun kızı; Türkiye’nin ilk kadın avukatı Süreyya Ağaoğlu’nun, Demokrat Parti’nin öndegelen siyasetçilerinden Samet Ağaoğlu’nun kızkardeşidir. 1907 yılında Karabağ’da dünyaya geldi (Bazı kaynaklarda doğum yılı 1903 olarak kaydedilmiştir). Babası Ahmet Ağaoğlu, annesi Sitare Hanım’dır. Beş çocuklu ailenin ikinci çocuğudur. Ailesi ile birlikte 1910 yılında İstanbul’a göç etti. 1925 yılında Darülfünun'un Edebiyat Şubesi Felsefe bölümünden mezun oldu. Liseler için bir mantık kitabı yazan Tezer Hanım, Ankara Muallim Mektebi’nde, Ankara Kız ve Erkek Liselerinde öğretmenlik yaptı; bir erkek okuluna tayin edilen ilk kadın öğretmen oldu. 1928 yılında kurulan Yardımsevenler Derneği’nin kurucu üyelerinden birisi oldu. 1930-1931 yılları arasında Ankara Kız Lisesi müdürü oldu. 1931 yılında cerrah Nimet Taşkıran ile evlenerek Viyana’ya gitti; 1933 yılında yurda döndü. İstanbul Kız Öğretmen Okulu Müdürü oldu. Türk Üniversiteli Kadınlar Derneği’nin başkanlığını yaptı. 1941 yılında İsmet İnönü tarafından seçim listesine alındı, VII. dönemde Kastamonu milletvekili olarak meclise girdi; VIII. ve IX. dönemlerde Kars ilinden milletvekili seçildi. Tezer Taşkıran’ın yayınladığı kitaplar arasında en önemli eseri, 1973’te yayımlanan “"Cumhuriyetin 50. Yılında Türk Kadınının Hakları"” adlı kitaptır. 2 çocuk sahibi olan Tezer Taşkıran, 4 Mayıs 1979’da İstanbul’da hayatını kaybetti. You da One "You da One", Barbadoslu şarkıcı Rihanna'nın Talk That Talk isimli altıncı albümünden çıkan ikinci teklidir. Orta tempolu ve basit sözlere sahip bir pop-elektro pop şarkısıdır. Ester Dean, Dr. Luke, Rihanna, John Hill ve Cirkut tarafından yazılmıştır. İlk kez 11 Kasım 2011'de Capital FM'de albümün ikinci teklisi olarak dinlenmeye sunulmuştur. Rihanna'nın hayatı boyunca sadece sevgilisine ihtiyaç duyduğunu, sürekli onu düşündüğünü anlatmaktadır. "You da One" olumlu eleştiriler almıştır fakat birçok eleştirmen şarkının, Rihanna'nın bir önceki albümü Loud'da yer alan "What's My Name" ve "Man Down" ile aynı kompozisyonda olduğunu, bestelerinin bile benzediğini konuşmuştur. Şarkı, Amerika Billboard Hot 100 listesinde 14. olmayı başarmış ve ayrıca Kanada, İrlanda, Norveç, İskoçya, Slovakya ve İsveç'te listelerin ilk yirmisi içinde; Yeni Zelanda, Güney Afrika ve Güney Kore'de ise listelerin ilk 10'unda yer almayı başarmıştır. Fakat bir önceki We Found Love kadar yüksek bir başarı gösterememiştir. Şarkının klibi, Melina Matsoukas tarafından yönetilmiştir. Klip, kısmen bir fotoğraf çekimi gibidir ve şarkının sözleri, çeşitli efektlerle gösterilmiştir. Klipte Rihanna, sarı saçıyla karşımıza çıkmaktadır. "You da One" Ester Dean, Dr. Luke, Rihanna, John Hill ve Cirkut tarafından yazılmıştır. Prodüktörlüğünü ise Dr. Luke ve Cirkut yapmıştır. Adı ilk kez bir radyo programında duyulmuştur. Şarkı, Rihanna'nın Talk That Talk adını verdiği 6.stüdyo albümünden çıkan 2.tekli olarak yayınlanmıştır. 11 Kasım 2011'de ilk kez ABD'de radyolarda çalınmıştır ve 14 Kasım 2011'de iTunes üzerinden dijital satışa sunulmuştur. "You da One"ın tekli kapağında Rihanna gözleri kapalı, iki eli arasındaki sigarasıyla poz vermiştir. Siyah-beyaz bir tasarımı vardır, bir önceki tekli We Found Love'ın kapağının tekrarı niteliğindedir. Ayrıca The Washington Post gazetesi, Rihanna'nın tekli kapağında tekrar sigara kullanmasını olumsuz yönde eleştirmiştir. "You da One" orta tempolu bir pop ve elektro-pop şarkısıdır. Dancehall ve Reggae unsurlarını da içerir, 3 dakika 20 saniye sürer. Karayip müziği ezgileri taşır. Rihanna, "You the one that I dream about all day" "(Tüm gün hayalini kurduğum tek şey sensin)" diyerek sakin bir tonla şarkı başlar ve şarkı genel olarak bu tonda devam eder. Temponun yükseldiği bir bölüm yoktur, sade bir düzenlemesi vardır. Bazı bölümleri tekerleme gibidir, şarkının nakaratı "My love is your love, your love is my love" "(Benim aşkım senin aşkın, senin aşkın benim aşkımdır)" sözünün birçok kez tekrar etmesiyle oluşturulmuştur. CD'lerde, "You da One"'ın 'explicit' versiyonu bulunmaktadır, 'clean' versiyonu ise iTunes üzerinden dijital olarak indirilebilmektedir. "You da One" 4 Aralık 2011 tarihinde Avustralya Singles Chart listelerine 41.sıradan girmiş, 4 hafta sonra 26 numaraya kadar yükselebilmiştir. Şarkının 70.000 kopya satması; Rihanna'ya, Avustralya Recording Industry Association (ARIA) tarafından verilen Platinum Sertifikası'nı kazandırmıştır. Yeni Zelanda'da ise şarkıya RIANZ tarafından Altın Sertifika verilmiştir. Amerika Birleşik Devletleri'nde, iTunes üzerinde yayınlandıktan sonra Billboard Hot 100 listesine 73.sıradan girdi ve iki hafta içinde 14.sıraya kadar ilerledi. Şarkı, 124.000 dijital kopya sattı ve 3 Aralık 2011 tarihinde ABD Hot Digital Songs listesine 9 numaradan giriş yaptı. Ayrıca şarkı US Hot Dance Club Songs listesinde 1 numara olmayı başarmıştır. Aynı zamanda Macaristan, İrlanda, Norveç, Romanya, İskoçya, Slovakya listelerinde ilk yirmiye, İsveç, Güney Afrika ve Güney Kore listelerinde ilk ona girmeyi başarmıştır. You da One'ın klibi 26-27 Kasım'da Londra'da çekildi. Klip Rude Boy şarkısının klibiyle aynı türdedir. Rihanna, Londra setinden kısa sarı saçlı, üzerinde yırtık kot şortlu ve desenli tayt olan, beyaz bir melon şapka taktığı bir fotoğrafını paylaştı. Klip için, 1971'de çekilen A Clockwork Orange filminden esinlenilerek parlak bir pembe bir duvar oluşturuldu ve Rihanna bu duvar önünde, elindeki siyah bastonuyla dans etti. Klip, genel olarak siyah-beyazdır. Kadrajda sürekli 'dudak' üzerine odaklanılırken arka planda siyah beyaz vurgulu imgeler gösterildi. Şarkının sözleri efektler üzerinde yansıtılırken Rihanna'nın çelik kaplama dişleri ve tırnakları marjinal bir atmosfer yarattı. Eleştirmenler tarafından eleştirilen tek kısım ise Rihanna'nın sürekli elini vücudunda gezdirmesi oldu. Şarkının klibi, 23 Aralık 2011'de Rihanna'nın Youtube kanalında yayınlandı. Paris-Sorbonne Ãœniversitesi Abu Dabi Paris-Sorbonne University Üniversitesi Abu Dabi ( veya UPSAD), Birleşik Arap Emirlikleri'nin başkenti Abu Dabi'de 2006 yılında kurulmuş olan bir üniversitedir. Paris Air Show 2017 sonrasında, üniversite hava taşımacılığında bir Master yaratılması için ENACile bir ortaklık imzaladı. Açlık Oyunları (film) Açlık Oyunları (orijinal adıyla "The Hunger Games") Suzanne Collins'in aynı adlı romanından uyarlanan Gary Ross'un yönettiği bilimkurgu, aksiyon, dram tarzındaki film. Jennifer Lawrence, Josh Hutcherson, Liam Hemsworth ve Woody Harrelson'nın yer aldığı film, 23 Mart 2012'de gösterime girmiştir. Mart 2009'da Lions Gate Entertainment, Nina Jacobson'ın yapım şirketi Color Force'la "Açlık Oyunları" için birkaç hafta öncesinden romanın dünya çapında dağıtım haklarını almak için ortak bir yapım anlaşması imzaladı. Beş yıl kâr etmemiş olan stüdyo, filmi çekmek için diğer yapımların bütçelerini düşürdü ve 88 milyon dolarlık bir bütçesini -en büyüklerinden biri- güvence altına almak için varlıklarını sattı. Collins'in temsilcisi Jason Dravis, Lionsgate'in herkese sahip olduğunu ancak valenin imtiyazı güvence altına almak için kendilerini aradığını belirtti. PG-13 derecesiyle sinemalarda gösterilen filmin senaryosunu Collins ile birlikte Billy Ray yazarken yönetmenliğini Gary Ross yaptı. Senaryo orijinal romana son derece sadık kaldı ve Ross, filmi gerçekten başarılı kılmanın tek yolunun, olayların sunumunda tamamen öznel olması gerektiğini hissetiğini belirtti ve romanda Collins'in kullandığı birinci kişi şimdiki zaman anlatımı filme yansıdı. Bir zamanlar Kuzey Amerika olarak bilinen bir yerin yıkıntıları içinde Panem ulusu yaşamaktadır. Capitol'ün etrafında bir hat boyunca sıralanmış 12 bölge bulunmaktadır. Capitol yönetimi şiddetli ve acımasızdır. Bölgeler, her yıl yapılan Açlık Oyunları'na katılmak zorundadır. Her bölge yarışma için yaşları 12 ila 18 arasında değişen birer erkek ve kız çocuğu göndermek durumundadır. Açlık Oyunları televizyondan canlı olarak yayınlanan ve ölümüne bir kavgadır. 16 yaşındaki Katniss Everdeen annesi ve kendinden daha küçük kız kardeşi ile yaşamaktadır. Oyunlarda kız kardeşinin yerine gönüllü olarak Açlık Oyunları'na katılır. Kız kardeşi için hayatta kalma mücadelesi verecektir. Ancak bu mücadeleyi kazanırsa hayatta kalma seçeneği olacaktır. Lionsgate, mart 2011'de filmin ana karakterlerinden biri olan Katniss için içlerinde Hailee Steinfeld, Abigail Breslin, Emma Roberts, Saoirse Ronan, Chloë Moretz, Lyndsy Fonseca, Emily Browning, Shailene Woodley ve Kaya Scodelario gibi isimlerinde yer aldığı 30 aktris ile görüştü. "The Hollywood Reporter" dergisi filmin diğer ana karakteri Peeta karakteri için Hutcherson'dan farklı Alexander Ludwig (daha sonra Cato karakterini canladıracak), Hunter Parrish, Lucas Till ve Evan Peters isimlerini önerdi. Gale karakteri için de David Henrie, Drew Roy ve Robbie Amell isimleri düşünüldü. Lionsgate filmin müzikleri ve soundtrack prodüktörlüğü için Akademi Ödülleri'ne aday olmuş Danny Elfman ve Akademi Ödülü sahibi T-Bone Burnett ile anlaştı. Ancak Elfman'nın gündeminde başka projeleri de olduğu için, Elfman yerine Akademi Ödülü adayı James Newton Howard ile anlaşıldı. Filmin soundtrack'inin ilk single'ı Taylor Swift ve The Civil Wars tarafından seslendirilen "Safe & Sound" oldu. 23 Aralık 2011'de iTunes'da yayınlanan şarkı, 12 saat içerisinde listede bir numara oldu. Swift ve The Civil Wars dışında albümde, The Decemberists ile Arcade Fire üyelerinden Win Butler ve Regine Chassagne'ın düeti ve filmin başrol oyuncularından Jennifer Lawrence'ın seslendirdiği "Rue's Lullaby" şarkısının da yer aldığı açıklanmıştır. Lionsgate, henüz "Açlık Oyunları" filminin çekimleri devam ederken, 8 Ağustos 2011'in serinin ikinci filmi Ateşi Yakalamak'ığın da film uyarlamasını yapacağını ve bu filmin 22 Kasım 2013'te gösterime gireceğini açıkladı. Şirket kasım 2011'de daha önce "Milyoner" ve "127 Saat" filmlerinin de senaristliğini yapmış olan Simon Beaufoy ile müzakere halinde olduklarını açıkladı ve Ross'un ikinci filmde de yönetmen olabileceğini söylenmiş olsa da filmin devam serisinin yönetmenliğini Francis Lawrence yapmıştır. Filmin oyuncularından Woody Harrelson MTV Movie Night'a verdiği bir röportajda film serisinin romanların aksine dört filmden oluşacağını, kitap serisinin üçüncü ve son kitabı olan Alaycı Kuş'un iki film olarak uyarlanacağını söyledi. Ateşi Yakalamak filmiyle elde edilen gişe başarısını 2014 yılında vizyona giren devam filmi Alaycı Kuş Bölüm 1 takip etmektedir. Henri Loyrette Henri Loyrette (d. 31 Mayıs 1952, Neuilly-sur-Seine, Paris, Fransa) Fransız küratör ve müze yöneticisi. Orsay Müzesi'nin ilk küratorü ve yöneticisi olarak 1978 yılında görev yaptı. Aynı müzede 1994 yılında tekrar bu görevlere getirildi. 2001 yılından beri de Louvre Müzesi'nin yöneticisidir. 1896 Yaz Olimpiyatları'nda karma takımlar Erken dönem Olimpiyat Oyunları'ndaki bazı etkinliklerde, farklı ülke sporcularından oluşan karma takımlar yer almaktaydı. Uluslararası Olimpiyat Komitesi (IOC) bu takımlara "karma takım" adını verdi ve ZZX ülke kodunu atadı. 1896