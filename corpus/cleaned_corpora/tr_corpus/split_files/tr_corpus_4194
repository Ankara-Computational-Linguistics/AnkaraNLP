Yerel yassı ekmekleri "ftira" ve geleneksel Malta ekmeği kaşerdir. ABD ve Birleşik Krallık'ın bağışlarıyla 2000'de bir sinagog inşa edildi. Bu sinagog, Yahudi Merkezi'ni yöneten Malta Yahudi Kuruluşu kontrolündedir. Malta kurulduğundan bu yana İsrail ile dostane ilişkiler içerisindedir. Tahir Musa Ceylan Tahir Musa Ceylan (d. 1956, Çanakkale, Yenice) şair, romancı, düşünür. Edebiyat, felsefe ve sanatla ilgili çalışmalarının ilk döneminde fotoğraf sergileri açmış olmakla birlikte, daha çok fotoğraf estetiği ve tarihi üzerine yazılarıyla tanınmış, 1988 yılında Fotoğraf Estetik ve Görüntü Üzerine Denemeler isimli ilk kitabı çıkmış, 80'li yıllarda in vivo isimli edebiyat/felsefe dergisini yayımlamış ve İstanbul Tabip Odası Bülteni’nin sanat sayfalarını ve 2013 yılında birinci Ulusal Nöropsikofelsefe Sempozyumu'nu düzenlemiştir. İlki 1986 da Sanat Olayı'nda, sonraki şiirleri Hürriyet Gösteri, Düşün, Edebiyat ve Eleştiri, Ünlem, İle, Akatalpa, Hayal dergilerinde yayımlanmış, 1988 yılında Depresyonun Şiiri adıyla ilk şiir kitabı basılmıştır. 80'li yılların şairlerindendir, ruhu öne alan, çağrışımlara yaslanan, dizelerde değil, bütünde anlam doğuran, imgeci, yoğun, dramatik bir şiir anlayışı vardır. İlk dönem şiirlerini Depresyonun Şiiri I(1988) ve Depresyonun Şiiri II(2004) kitaplarında, son dönem şiirlerini ise Aşka İnanası Geliyor(2013) adlı kitabında toplamıştır. 2005 yılında basılan ilk romanı İçi Yoksul yetmişli yılların sonunda Çanakkale'nin Yenice kasabasından öğrenim görmeye geldiği Ankara'da kültür şoku ve duygusal travmalar yaşayan bir gencin iç dünyasını ele alır. 2008 yılında yayımlanan Kestane Kıranında Kadınlar romanında ise 19. yüzyıl sonları ve 20. yüzyılın başlarında Mavruz isimli kurgusal bir köyde bir kadın ana karakter üzerinden sürekli olumsuzluklarla boğuşan bir ailenin hayata tutunma mücadelesi, arka planda da köyün hikâyesi anlatılmaktadır. Yerel bir dil kullanılan romandaki bazı karakterler ve köyde meydana gelen felaketler yazarın doğum yeri olan Nevruz köyündeki yaşanmışlıklardan esinlenmiştir. Sonraki romanları Yarım Adamın Aşkları(2009), Elli Yıl Sonra Kül(2010), Bir Zamanlar Bakırköy(2011),Kız Böcekleri(2019) ve Diri Aşk(2019) şeklinde sıralanır. Edebi üslup olarak yazar, dil ve kurguyu bütünler, zaman zaman şiir diliyle nesir dili ayrımını ortadan kaldırır, anlatımın gücünü arttırmak için sayısız metafor kullanır. Romanlarında ana öykü tek başına ilerlemez, çok sayıda yan öykü zaman zaman merkeze alınarak ana öyküyü taşır. Akışta şaşırtıcı karakterler aniden ortaya çıkarak farklı hayatları öykünün içine alır. Ana öykü, kesintisiz ve tekdüze değil, çeşitlenerek ancak bölünmeden ilerler. Ayrıntılar dört bir yana dağılsa bile bir kopukluk duygusu hissedilmez ve anlatı epik dilden ayrılmaz. Bazı yapıtları edebiyat seçkilerinde yer almıştır Romancılığında, coşkulu bir özgürlükle rafine bir kulvarda ürettiği söylenmiştir.. 25 yıla yakın bir süredir Cumhuriyet Bilim Teknoloji Dergisi Aylak Bilgi Köşesi'nde nöro-psiko-felsefe içerikli denemeleri yayımlanan yazarın bu yazıları Aylak Bilgi, Aylak Yazılar, Aylak Düşünceler ve Aylak Fikirler isimleriyle kitaplaştırılmıştır. Ceylan 2015 yılında Üsküdar Üniversitesi İnsan ve Toplum Bilimleri Fakültesi Felsefe Bölümü'ne Öğretim Üyesi olarak atanmıştır Bilgiye dayalı mantıkçı bir felsefenin izini süren Ceylan, Jung'un kolektif bilinçaltı düşüncesinin üzerine oturttuğu ve bütün insan türünün tek bir benliği olduğunu varsayan ortak benlik kavramını geliştirmeye çalışmaktadır. Buna göre insanın ortak yapısı olan DNA sahici olandır. İnsan sahici olanın yeryüzündeki işleme şeklidir, o nedenle de geçici bir bileşimdir, dünyanın o günkü koşullarında, o günün malzemesinden üretilmiş gündelik bir aracıdır. Sahici ve temel yapının içgörü yoluyla kendi benliğiyle ilgili oluşturduğu kurgu ortak benliktir. Ortak benlik yeryüzüne çıktığı andan itibaren deneyüstü ve öznel yapısını nesnel hale dönüştürür. Yeryüzündeki macera bir "dışlaşma" işleminden ibarettir. İnsanlar arasında ortak benlik kaynaklı bir bağ vardır. Kant’ın usa verdiği deneyüstü bilgi çıkarma işi ortak benlikte kodlu, önceki kuşakların ürettiği ve aşama aşama ortak canlıya eklediği bir kapasitedir. O nedenle bilgi, önceki kuşaklarda deneyden çıkmış, ama şimdiki kuşakların kullanımında deneyüstü olmuştur. İnsanı kendi bütünlüğünü bozmadan sürgit bir ortaklık ve bütünlük yaratıcı davranışa davet eden dinamik bir ahlak anlayışı vardır. Şöyle demektedir: Öyle davran ki, kendi içindeki bütünlük bozulmadan bütün bir yeryüzü ortak olsun Ontolojik olarak bütün varolanların varlığın yokluğun ilerlemesini kilitleme sürecinde ortaya çıktığını savunur. Varlık kendi ürünü varolanlarla yokluk karşısında her aşamada yeni bir bariyer kurar. İnsan hızı artmış bir varlık ürünü olarak yokluğun karşısına genişlemeyi geçici olarak durdurucu bir varolandır. Ancak insanın da, tümden varlığın da sonunda yokluğa düşmesi kaçınılmazdır. Yani yokluğun tümel nesnelliği her durumda varlığın tikel öznelliğini yutar. Dolayısıyla varlıkta ortaya çıkabilecek her imkanlı özgürlük ister insan varolanında ister insandan aşkın başka bir varolanda zuhur etmiş olsun yokluğun zorunluluğu altına girer Jimmie Johnson Jimmie Kenneth Johnson (d. 17 Eylül 1975), takma adı "Superman" adam şoför Mark Martin tarafından, bir Amerikalı stok otomobil yarışçısı dan El Cajon, Kaliforniya. Johnson 1996 yılında ve NASCAR başladı şu anda 48 Lowe's / Kobalt Tools Chevrolet Impala co-Rick Hendrick ve onun takım arkadaşı Jeff Gordon tarafından Hendrick Motorsports tarafından işletilen ait sürücüleri. Johnson dört kez NASCAR Sprint Cup Serisi şampiyonu ve 2009 yılında sadece sürücünün arka arkaya dört Sprint Cup Serisi Şampiyonası kazanan oldu. O Associated Press, yıl 2009 NASCAR Sprint Cup Serisi sürücü yanı sıra Decade of 2000's "Sürücü olarak kabul edilerek Yılın 2009 Athlete olduğunu." Grand Theft Auto: Episodes From Liberty City Grand Theft Auto: Episodes from Liberty City (kısaca EFLC), ve 'yi birlikte içeren, Rockstar North tarafından Grand Theft Auto IV için yayınlanmış bir genişleme paketidir. "The Ballad of Gay Tony", daha önce yayınlanmış olan "The Lost and Damned" ile birlikte ilk kez bu pakette sunulmuştur. 29 Ekim 2009'da Xbox 360 için, 13 Nisan 2010'da ise Microsoft Windows ve PlayStation 3 için yayınlanmıştır. Derleme bölüm indirilebilir sürümlerinin aksine, Grand Theft Auto IV'ün bir kopyasını ve de Xbox Live ve PlayStation Network hesabı (çok oyunculu hariç) gerektirmez. Çakmak taşı Çakmak taşı, mineral kuvarsın sert, tortul kriptokristal formudur. Çoğunlukla tebeşirler ve kireç taşları gibi tortul kayaçlardaki nodüller ve kütleler olarak görülür. Nodülün içinde çakmak taşı genellikle koyu gri, siyah, yeşil, beyaz veya kahverengi renktedir ve genellikle camsı veya mumlu görünümdedir. Nodüllerin dışındaki ince tabaka genellikle renklidir, genellikle beyazdır ve dokuda pürüzlüdür. Pendik Stadyumu Pendik Stadyumu, İstanbul'un Pendik ilçesinde bulunan futbol stadyumu. Pendikspor'un maçlarına ev sahipliği yapmaktadır. Stadyum, 2.500 kişi kapasitelidir. Tavşanlı Şehir Stadyumu Tavşanlı Şehir Stadyumu (halk arasında Ada Stadyumu), Kütahya'nın Tavşanlı ilçesinde bulunan futbol stadyumu. TKİ Tavşanlı Linyitspor'un maçlarına ev sahipliği yapmaktadır. Stadyumun zemini, 2008'de Beden Terbiyesi ve Türkiye Futbol Federasyonu tarafından yenilendi. Gri su Gri su, foseptik atığı dışında duştan, küvetten, lavabolardan vb. toplanan evsel atık suya verilen addır. İçme suyu kalitesinde olmayan geri kazanılmış gri su, içme suyu tüketim oranımızı yarı yarıya azaltabilir. Diğer sistemlerle kıyaslandığında gri suyun arıtılması daha hızlı ve kısa bir sürede olup daha düşük maliyetlidir. Elde edilen arıtılmış suyun kalitesi de çok daha hijyenik olmaktadır. Arıtılmış gri suyun kulanım suyu olarak kullanılması su kaynaklarının korunmasına katkı sağladığı gibi doğadaki su dengesini de olumlu etkiler. TS EN 1085 standardına göre, "evsel atık su" mutfaktan, çamaşır makinesinden, banyodan, tuvaletten ve benzer amaçlı kullanılan bölümlerde kullanılıp kanalizasyona atılan atık sulardır. "Siyah su", evsel atık suyun bir kısmıdır; tuvaletlerden gelen ve foseptik atığı içeren suya denir. Dolayısıyla, "gri su" da, evsel atık suyun siyah su içermeyen kısmına, yani duştan, lavabodan, küvetten ve hatta mutfaktan gelen atık suya denir. "Gri su geri kazanımı", evsel atık suyun en az kirli olan kısmının, yani duştan, lavabodan, küvetten gelen suyun tekrar kullanılmak üzere arıtılmasıdır. Bazı özel durumlarda çamaşır makinesi ve mutfaktan atılan su da gri suya dahil edilerek geri kazanımı sağlanabilir. "Gri su geri kazanım sistemi", gri suyu toplayıp, kullanım suyu olacak kalitede arıtıp, tekrar kullanılmasını sağlayan sistemlerdir. "Kullanım suyu", DIN 4046 standardına göre, kullanılacak amaca uygun kalitede olan su demektir. Ticari, endüstriyel, tarımsal ve benzer amaçlı olarak kullanılabilinir. Başka bir deyişle evlerde temizlik amacı ile kullanılan ve içme suyu kalitesinde olması gerekmeyen sulara örneğin tuvalet rezervuarları, çamaşır yıkama, bahçe sulama, ve araba yıkama gibi kaba temizlik işlerinde kullanılan sulara kullanım suyu denir. Yer altı suları içme suyu için öncelikli (en önemli) kaynaklarımızdandır, bunun için suyumuzu verimli kullanarak, doğal su kaynaklarından elde ettiğimiz suyun tüketim oranını düşürüp suyumuzu korumamız gerekmektedir. Tüketicinin yaşam standardına bağlı olarak farklılık göstermesine rağmen Avrupa’da genelde kabul edilen su tüketim oranlarına baktığımız zaman konutlarda tüketilen suyun %25’i tuvalet rezervuarlarında, %5’i temizlik, %5’i bahçe sulama ve %13 gibi bir kısmı da çamaşır yıkamada kullanılmaktadır. Bu nedenle su tüketiminin azaltılmasına yönelik olarak tuvalet rezervuarları, bahçe sulama, çamaşır yıkama ve diğer temizlik işlerinde içme suyu yerine arıtılmış gri su kullanılmasıyla %50’ye yakın bir su tasarrufu sağlanılmış olunur. Arıtılmış gri suyun kulanım suyu olarak kullanılması su kaynaklarının korunmasına katkı sağladığı gibi doğadaki su dengesi üzerinde de pozitif etkileri vardır. Ayrıca gri su geri kazanım tesisleri kullanılan içme suyu miktarını da azaltır. Sonuç olarak, içme suyu çıkarma ve dağıtma süreçlerinin olumsuzlukları da (enerji ve kimyasal gereksinimler, yeraltı suyunun seviyesindeki düşüş, v.b) azaltılacaktır. Gri su, siyah su (tuvalet suyu) haricinde bir evden boşaltılan atık suların genel adıdır, yani duştan, küvetten, lavabodan, mutfaktan, bulaşık ve çamaşır makinesinden gelen sulardır. Gri su sabun, şampuan, diş macunu, yiyecek parçaları, pişirme yağı, deterjan ve saç gibi maddeleri içerir. Gri su evsel atık sular içinde en büyük orana sahiptir. Genellikle evsel atık suyun %50 – %80'i gri sudur. • Kullanım suyu olarak yüksek kaliteli içme suyunu kullanmak yerine, içme suyu kalitesinde olmayan arıtılmış gri su kullanarak içme suyu kullanım miktarımızı azaltırız ve böylece doğal su kaynaklarımızın korunmasına yardımcı olmuş oluruz. • Yerinde arıtımı yapılan gri su ile kanalizasyona verilen atık su miktarı azalacağı için belediyeler tarafından yapılan ve yüksek fiyatlara mal olan arıtım sistemlerinin hacmi azalacaktır ve yatırım maliyetleri düşecektir. • Gri su geri kazanım sistemleri içme suyu kullanım oranlarını azalttığı için şebeke suyu dağıtım maliyetlerinin de azalmasına sebep olacaktır. • Gri su özellikle kurak bölgelerde bahçe sulama ve bitki yetiştirmek için değerli bir su kaynağıdır. • Gri su, siyah sudan çok daha az miktarda Nitrojen içerir. Atık suda bulunan Nitrojenin %90’ı siyah sudan gelir. Nitrojen ise kirletme etkisi en ciddi ve sudan en ayrışması zor maddedir. Bundan dolayı gri suyun arıtılması siyah suya göre çok daha hızlı ve kolaydır. • Gri su sulama suyu olarak kullanıldığında iyi bir gübre kaynağı ve besleyici su olma özelliği de taşır. Arıtılmamış gri su saklanmamalı ve depolanmamalıdır. Arıtılması yapılamamış gri su kısa sürede kokuşmaya başlar ve hastalık yapıcı mikropların oluşmasına sebep olur. Arıtılmış gri suyun tekrar kullanım suyu olarak kullanılmasının ise sağlık yönünden bir sakıncası bulunmamaktadır. Bu yüzden dolayı gri su geri kazanım sistemleri her geçen gün daha büyük bir ilgi görmektedir. Şu anda dünyada birçok ülke arıtılmış gri suyun tekrar kullanılmasını sağlamak için bu konuyla alakalı yönetmeliklerin ve yasaların çıkarılmasını hızlandırmıştır. Pratikte de gri suyun yeniden kullanımından kaynaklanan sağlık riski oluşturma ihtimalinin çok düşük olduğu ispatlanmıştır. Yine de, gri su hastalığa neden olan patojen mikrobu içerebileceğinden dolayı uygun arıtım sistemleri kurulması ve sistemin bakımının düzenli olarak yapılması zorunludur. Gri suyun yeniden kullanılmasından doğabilecek herhangi bir sağlık riskini engellemek için alınması gereken önlerler aşağıda listelenmiştir. Gri suyun miktarı dış etkenlere bağlı değildir, yani hava koşulları nasıl olursa olsun kişisel hijyen ihtiyacından dolayı gri su sürekli oluşur. Gri su, evlerde kullanılan şebeke suyunun kimyasallarla kirlenmesiyle oluşur. Gri suyun kirlilik derecesini temel olarak tüketicilerin alışkanlıkları belirler. Oluşan kirlilik kullanılan kişisel hijyen ürünlerinin, deterjanların, kirli kıyafetlerin ve vücut kirinin bir sonucudur. Bu kirletenler kolaylıkla biyolojik bozunanlar (biodegradable) sınıfındadırlar. Bu kolay biyolojik bozunmaya bağlı olarak, eğer gri su hemen işlenmezse, bozunma sureci sülfatlarla sürer bu da istenmeyen kokulara sebep olur. Bu yüzden dolayı arıtılmamış gri suyun saklanmaması ve depolanmaması gerekmektedir. ve gri su dışkı içerir.Ø bu işaret dışkı demektir. Konutlarda kullanılan suyun miktarı, tamamıyla tüketicinin alışkanlıklarına ve yaşadığı ortama bağlı olarak farklılık gösterir. Konutlarda tüketilen suyun miktarı genel olarak yıllık sabit bir değerde olur. Sadece bu miktar mevsimlere bağlı olarak farklılık göstermektedir. Su tüketim miktarları son yıllarda artarak devam etmektedir. İSKİ’den alınan bilgiye göre ise 4 kişilik bir ailenin günlük su tüketim miktarı ortalama 480 l'dir. Villa tipi yapılarda su kullanımı normal konutlara göre %10 oranında bir fazlalık göstermektedir. Kırsal kesimlerde su tüketim miktarları kişi başı 55 – 60 l gibi çok düşük bir seviyededir. Gri su evsel aktivitelerin bir yansımasıdır ve nitelikleri yaşam standartlarına, sosyal ve kültürel alışkanlıklara, evde yasayan insan sayısına ve evde kullanılan kimyasallara bağlıdır. Banyodaki lavabo ve küvetten gelen gri su en az kirlenmiş gri su kaynağıdır. Ortalama bir gri suyun toplam organik yüke (BOİ) %40-%50 gibi bir katkısı vardır. Ayrıca gri su evsel atık suda bulunan toplam asılı katıların dörtte biri ve toplam fosforun üçte ikisinden fazlasını içerir. Bulaşık ve çamaşır deterjanları gri sudaki fosforun ana kaynağıdır. Fosforsuz deterjanların kullanıldığı ülkelerde sudaki fosfor miktarı çok düşüktür. Mutfaktan gelen gri su evden gelen gri sudaki nitrojenin ana kaynağı iken bu oran banyodan ve çamaşırlardan gelen gri suda en alt seviyededir. Gri su yüksek ve düşük kirli olmak üzere iki kategoriye ayrılır. Arıtmak için öncelikli düşünülmesi gereken gri su kaynakları düşük kirliliğe sahip olan bölgelerden gelen gri sulardır. Gri su, deterjan, cilt yağı, saç, cilt ve kepek parçacıkları gibi kolaylıkla biyolojik bozunabilen maddelerden meydana gelmektedir. Biyolojik bozunma, kimyasal bileşiklerin, canlı organizmaların biyolojik etkileriyle tahribi demektir. Biyolojik bozunmada esas prosedür oksidasyondur ve genellikle tabiattaki canlılar tarafından kullanılması için organik maddelerin bir kere daha elde edilebilecek şekilde basit bileşenlere ayrılması anlamındadır. Gri suda bulunan fosfat miktarın yoğun olmasından dolayı arıtılmadan bekletilen gri su ötrofikasyon (eutrophication) problemine yol açar bu da oksijene ihtiyaç duymayan canlıların oluşması manasına gelmektedir. Fosfatlar, sularda gübre görevi görüp, bitki, yosun ve alglerin aşırı çoğalmasına neden olurlar ve arıtılmadan bekletilen gri suyun istenmeyen kokular yaymasına sebep olurlar. Bu yüzden dolayı tekrar kullanılması düşünülen gri su hemen arıtma işlemine tabi tutulması gerekmektedir. Organik maddeler BOİ (Biyokimyasal Oksijen İhtiyacı) ve KOİ (Kimyasal Oksijen İhtiyacı) parametrelerinin ortalamalarıyla ölçülür. Organik maddelerin içerikleri biriken (toplanan) gri suyun kaynağına bağlıdır. Evsel atık sularla karşılaştırıldığında gri su oldukça az besleyici madde (nutrient) ihtiva eder. Fakat biyolojik arıtımda, yetersiz besin kaynağı nedeniyle, olası bir sınırlandırma gri su geri kazanım sistemlerinde yapılan araştırmalarda ortaya çıkmamıştır. Geçtiğimiz yıllarda yapılan çok miktardaki mikrobiyolojik araştırma banyodan ve lavabodan gelen sulardaki E.coli miktarının toplam evsel atık sulara göre 100 kat daha az olduğunu göstermiştir (Tablo 3). Çamaşır yıkamadan gelen gri suların toplanmasıyla yıkama sıcaklığına bağlı olarak gri suda yüksek bakteri konsantrasyonu ölçülmüştür. Gri su geri kazanımının başlıca amacı, içme suyu kalitesine gerek olmayan işlerde içme suyu yerine bu suyun kullanım suyu olarak kullanılmasıdır. Kullanım suyu, endüstriyel veya evsel amaçlı olarak kullanılabilir. Başlıca kullanım yerleri olarak bahçe ve tarımsal sulama, tuvalet rezervuarları, süs havuzları ve arıtım teknolojisine bağlı olarak çamaşır yıkamayı da sayabiliriz. Gri su dönüşümüyle atık su üretiminin azalmasının yanı sıra şebeke suyu tüketiminin ve bu vesileyle su faturalarının azalması da mümkündür. Yağmur suyu toplanma sistemlerinin aksine, gri su geri kazanımı mevsime ve yağış değişimine bağlı değildir ve devamlı güvenilir su kaynağıdır. Bunun sonucu olarak, gri su toplama tesisi için gereken depolama hacmi yağmur suyu toplamak için gerekli olan depolama hacmine göre çok küçüktür. Gri su arıtma teknolojileri her geçen gün gelişmektedir. Su kullanılan mekânların kendilerine özgü kalite gereksinimleri bulunmaktadır. Bu yüzden dolayı gri su geri kazanım sisteminden elde edilen suyun kullanılacağı yerin standartlarına uygun olması gerekmektedir. Genel olarak işlemden geçmiş gri sudan elde edilmiş kullanım suyu, hijyenik ve mikrobiyolojik olarak güvenilir, renksiz ve bütünüyle katı atıklardan arındırılmış olmalıdır. Arıtılan gri su saklanmaya başladıktan birkaç gün sonra dahi koku oluşturmayacak kalitede olması lazımdır. Şebeke ve kullanım suyu hatlarının hiçbir şekilde bir birine bağlantısı olmamalıdır. Hatta kullanım suyunun geçtiği boru hattı farklı bir renkte olmalıdır ki şebeke suyu hattı ile arasındaki fark kolayca anlaşılabilsin. Ayrıca sisteme yapılan şebeke suyu besleme hattı DIN EN 1717 standardına uygun olacak şekilde belirli bir mesafeden serbest akış olarak yapılmalı ve geri akışa ihtimal vermeyecek şekilde olmalıdır. Gri su geri kazanım sisteminde kullanılan depolarda oluşabilecek kokuları önlemek için havalandırma hattı olmalıdır, eğer mümkünse havalandırma hattı evin drenaj hattı havalandırmasından ayrı bir şekilde çatıya kadar çıkarılmalıdır. AdÄ±var (krater) Adıvar, Venüs gezegeninin üzerindeki bir meteor krateridir. Adını Halide Edip Adıvar'dan almıştır. Adıvar krateri, Batı Aphrodite (Afrodit) Dağları’nın kuzeyinde bulunur. Kraterin çevresinde fışkırmış ve radar ile rahatça görülebilen parlak maddeler bulunur. Bu geniş alan, sıkıştırılmadan dolayı zarar görmüştür (özellikle Adıvar’ın batısı). Adıvar’ın batısında fışkıran parlak maddeler jete benzer çizgiler içerir ve düzlük etrafında 500 km'den fazla uzaklığa yayılır. Koyu bir çizgi, at nalı veya bir paraboloit şeklinde parlak bölgeyi çevreler. Düzgün paraboloit çizgiler kraterin etrafını gözetler, fakat bu nadir bir krater çizgisidir. Bu fevkalade çizgiler yalnızca Venüs’te görülür. Göktaşı gibi maddelerle etkileştiğine inanılır. Nerde Kalmıştık? Nerde Kalmıştık?, Cem Karaca'nın Cahit Berkay ve Uğur Dikmen ile beraber çıkardığı 1992 tarihli 2. stüdyo albümüdür. Albüm, Cem Karaca'nın Almanya yıllarından sonra Türkiye'de geri dönüşünde çalıştığı müzisyen arkadaşları Cahit Berkay ve Uğur Dikmen'in yardımlarıyla hazırlanmıştır. Türk pop müziğinin patladığı 1990'ların başında çıkan albümün çıkış şarkısı pop müziğe daha yakın, politik göndermeli "Raptiye Rap Rap" olmuştur. 1980 albümü Hasret'ten Herkes Gibisin ve Bu Biçim'in yeni düzenlemeleri ile albümde yer almış, "Sen de Başını Alıp Gitme" daha önce 1989'da Nil Burak tarafından yorumlanmıştı. Öteki şarkılar ise yeni şarkılardır. Bu albümde ilk kez yayınlanan şarkılardan "Raptiye Rap Rap" 2006'da Manga, 2008'de Ayben tarafından, "Islak Islak" 2005'te Barış Akarsu, 2007'de Egoist tarafından, "Sen Duymadın" 1992'de Nil Burak tarafından yorumlanmıştır. Belirtilenler dışında bütün söz ve müzikler Cem Karaca'nındır. Mehmet Emin Ceylan Mehmet Emin Ceylan (d. 1956, Yenice, Çanakkale), Türk hekim, psikiyatrist, farmakolog. Türkiye’de klinik psikofarmakoloji ile ilgili farklı etkinlikleri başlatan kişidir. Seksenli yılların sonunda, Bakırköy Ruh ve Sinir Hastalıkları Hastanesi'nin bilimsel dergisi Düşünen Adam'ı çıkartmış, doksanlı yılların başında Psikofarmakoloji Bülteni'ni yayına sokmuş, Psikofarmakolojide Yenilikler Sempozyumu'nu düzenlemiştir. Klinik psikiyatri ve psikofarmakoloji alanında iki yüze yakın yayının sahibidir. Lityumun erişkinlerde pulmoner hipertansiyona neden olduğunu, paroksetinin karsino embriyonik antijen(CEA) artışı yarattığını, uzun süre fluoksetin kullanımının iskelet sisteminde çoklu kırık yaptığını, dürtü kontrol bozukluğunun sonradan gelişecek tiroid işlev bozukluğunun ön belirleyicisi olduğunu olgu bildirimleriyle ilk belirleyen ve psikiyatrik bozukluklarda bir psikoperiyodik cetveli ilk düzenleyen araştırıcıdır; afektif bozukluklarda, ataklara koşut olarak polisitemi vera geliştiğini tespit eden birkaç araştırıcıdan birisidir . Psikanalitik kavramlara nörobiyolojik temel veren teorik çalışmaları bulunan Ceylan ayrıca Sinan Sendromu adıyla yeni bir sendrom tanımlamıştır. Türkiye'nin en geniş tıp kitabı Araştırma ve Klinik Uygulamada Biyolojik Psikiyatri'nin yazarı, RCHP dergisinin editörü, Bakırköy Ruh ve Sinir Hastalıkları Hastanesi'nde Araştırma Merkezi BARİLEM'in kurucu başkanı ve 2008'de hastanenin ilk koordinatör şefi olan Ceylan 1992 ve 1993 yıllarının bir kısmında Danimarka Aarhus Üniversitesi'nde tam zamanlı araştırmacı olarak çalışmıştır. 1987‘de İstanbul Valiliği‘nce en başarılı doktor ödülüyle, 1995'te de, İstanbul il sağlık müdürlüğünce tıbbi araştırma alanında birincilikle ödüllendirilmiştir. Üsküdar Üniversitesi Moleküler Biyoloji ve Genetik Bölümü öğretim üyesi olan Ceylan'ın bir kızı bulunmaktadır. Yiyin Efendiler (albÃ¼m) Yiyin Efendiler, Cem Karaca'nın, Cahit Berkay ve Uğur Dikmen ile kaydettiği ilk albümdür. Çıkış tarihi 1990'dır. Cem Karaca'nın Türkiye'ye döndükten sonra 90'larda çıkardığı ilk albümdür. Bu albümden daha önce de beraber çalıştığı Cahit Berkay ve Uğur Dikmen ile bir grup oluşturmuş ve uzun yıllar boyunca beraber çalışmışlardır. Albümün çoğu şarkısını Cem Karaca yazmış ve üçlü olarak düzenlemişlerdir. Albümün çıkışından kısa süre sonra 21 Temmuz 1990'da 4. Altın Güvercin Yarışmasında "Kahya Yahya" şarkısıyla katıldı. Sözlerini Karaca'nın, müziğini Cahit Berkay'ın, düzenlemesini ise Uğur Dikmen'in yaptığı ve sözleri ile "Tamirci Çırağı"nı andıran şarkı, yarışmada birinci oldu. Bu başarı ile albümün ikinci baskısına bu şarkı da eklendi. Albüm değişik basımlar ve değişik şarkı sıralamalarıyla birkaç kez yeniden yayınlanmıştır. Albümdeki "Yiyin Efendiler! (Yağma Sofrası) ve "Barış Dikeni" şarkıları 1980'deki Hasret albümündeki şarkının yeni düzenlemeleridir. "Demedim Mi?"nin orijinali ise 1971'te çıkarılan bir 45'likte bulunmaktadır. Belirtilenler dışında bütün şarkıların söz-müziği Cem Karaca'ya aitti. Avrupa Erkekler Voleybol CEV KupasÄ± 2009-2010 sezonu Avrupa Erkekler Voleybol CEV Kupası 2009-2010 sezonu’nda, toplam otuz beş Avrupa takımı mücadele etti. Avrupa’nın iki numaralı kupası olan ve Avrupa Konfederasyon Kupası adıyla da bilinen bu kupayı, 27-28 Mart 2010 tarihlerinde Belçika’nın Maaseik kentinde yapılan “Dörtlü Final” maçları sonunda Bre Banca Lannutti Cuneo kazandı. Kupanın ilk turuna toplam otuz bir Avrupa takımı katıldı. Maçlar iki maçlı deplasmanlı eleme sistemine göre oynandı. Hollanda kulübü Dynamo Apeldoorn ilk turu maç yapmadan geçti. Bir takımın tur atlayabilmesi için her iki maçı da kazanması veya her iki maç sonucunda rakibine set üstünlüğü sağlaması gerekiyor. Eğer her iki takım da birer maçı aynı set sonucuyla kazanırsa, sayı averajına bakılmaksızın ikinci maçın son setinin hemen ardından “Altın Set” denilen ve 15. sayıda biten nihai set oynanıyor ve bu seti kazanan takım tur atlıyor. İlk turda tur atlayan on altı takım aralarında eşleşerek ikinci tur maçları oynadılar. Elenen on dört takım (Hırvat kulübü MOK Zagreb Avrupa kupalarından çekildi) Avrupa’nın üç numaralı kupası olan Challenge Kupası’na üçüncü turdan itibaren katıldı. İkinci turda tur atlayan sekiz takım aralarında eşleşerek çeyrek final maçları oynadılar. Bu turda tur atlayan dört takım, Avrupa Şampiyonlar Ligi grup maçlarında üçüncü sırayı alan altı takımdan en iyi averaja sahip dördüyle eşleşti. Rakiplerine üstünlük sağlayan dört takım Belçika’nın Maaseik kentinde 27-28 Mart 2010 tarihlerinde yapılan “Dörtlü Final” maçlarına katılmaya hak kazandı. 2010 CEV Kupası Şampiyonu TakÄ±m Kadrosu Töre (Cem Karaca albümü) Töre, 1988 tarihli bir Cem Karaca albümüdür. Cem Karaca'nın Almanya'dan döndükten sonra Türkiye'de hazırladığı "Merhaba Gençler" albümünden sonra hazırladığı 2.albümdür. Eser politikliği yönünden klasik Cem Karaca geleneğini devam ettiriyordu. Pir Sultan Abdal, Ahmed Arif ve Nazım Hikmet'in şiirlerini ve birçok anonim halk şarkısını kullanmıştı. Cem Karaca, Ahmed Arif'in şiirinden Oğuz Abadan'ın bestelediği 33 Kurşun'da yaptığı 8 dakikalık yorum dikkate değerdir. Töre'nin düzenlemelerinde hem folklorik ögeler ve hem de koro ile birlikte ağırlıklı olarak kullanılan senfonik ögeler göze çarpmaktadır. Albümün ilk versiyonlarında ezan sesi içeren bu parçadaki ezan, sonraki baskılarda çıkartılmıştır. Albümdeki "Sevda Kuşun Kanadında" şarkısı da kliplenmiştir. Albümde düzenlemeleri Oğuz Abadan yaparken, Erkan Oğur, Okay Temiz, Ercan Irmak, Murat Yeter, Erdem Sökmen gibi ünlü müzisyenler de yer almıştır. Albümdeki, "Akşam Erken İner Mapushaneye" ve "Hasret"'in orijinali 1980 tarihli "Hasret" albümünde, "Oğluma" şarkısının orijinali 1982'deki "Bekle Beni" albümünde, "Resimdeki Gözyaşları"nın orijinali ise 1968'deki 45'likte yer almaktaydı. Belirtilenler dışında bütün söz, müzikler Cem Karaca'ya aittir. Orianthi Orianthi Panagaris (d. 22 Ocak, 1985; Adelaide, Avustralya), Yunan asıllı Avustralyalı şarkıcı, söz yazarı ve gitarist. Michael Jackson'ın This Is It konser serilerindeki gitaristliğiyle bilinir. İlk tanınan teklisi olan "According to You" Avustralya listelerinde 6 numaraya, Amerika listelerinde ise 17 numaraya kadar yükselmiş ve ilk tanınan albümü "Believe" 2009 sonunda ABD, İngiltere ve Avustralya'da yayınlanmıştır. Kendisi, gitarı hızlı çalabilmesini 3-4 yaşlarındayken sol elindeki üç parmağının (işaret,orta ve yüzük parmakları) kırılmasından sonra esneklik kazanmasına bağlamaktadır. Alice Cooper'ın gitaristliğini yapmaktadır. Gustav Heinemann Gustav Walter Heinemann (d. 23 Temmuz 1899 - d. 7 Temmuz 1976), Almanya Federal Cumhuriyeti'nin 3. Cumhurbaşkanı (1969-1974). 1899 yılında doğan Heinemann'ın büyük dedesi 1848 devrimine katılmıştı. Anne tarafından dedesi ise sol liberal düşüncede bir vatandaştı. 1917 yılında dil okulundan mezun olan Heinemann I. Dünya Savaşı'na asker olarak katılsa da hastalığı nedeniyle cepheye gidemedi. 1918-1922 yılları arasında hukuk öğrenimi aldı ve 1922 yılında hukuk alanında yüksek lisans 1929 yılında ise yine aynı alanda doktora derecesi aldı. Essen kentinin tanınmış hukuk bürolarından birinde göreve başlayan Heinemann, 1929 yılında Tıp alanında yasal sorunlar adında bir kitap yayınladı. 1929-1949 yılları arasında bir şirkette hukuk danışmanlığı görevini yürüttü. Bu arada 1933-1939 yılları arasında Köln Üniversitesi Hukuk Fakültesi'nde okutmanlık yaptı. 1945 yılında Almanya Evanjelik Kilisesinin üyesi olarak seçildi. II. Dünya Savaşı sonrası Müttefikler tarafından Essen kenti belediye başkanı olarak atandı ve bu görevini 1949 yılına kadar sürdürdü. Hristiyan Demokrat Parti'nin Kuzey Ren-Westfalya Eyalet teşkilatının kurucuları arasında yer alan Heinemann aynı eyalette milletvekilliği ve adalet bakanlığı yaptı (1947-1950). Başbakan Konrad Adenauer tarafından içişleri bakanlığına getirildikten bir yıl sonra başbakan ile anlaşmazlık nedeniyle bu vazifeden istifa etti. 1952 yılında Tüm Almanların Partisi adıyla bir parti kurduysa da partisinin seçmenlerden ilgi görmemesi üzerine 1957 yılında partisini feshederek Sosyal Demokrat Parti'ye katıldı. Muhalefet milletvekili olarak Başbakan Adenauer'in ülke ordusuna Atom silahları alma planına savaş açtı. 1966-1969 yılları arasında CDU-SPD büyük koalisyon hükümetinde adalet bakanlığını üstlenerek bu alanda bir dizi liberal reformlara imza attı. Mart 1969 tarihinde SPD-FDP partileri tarafından cumhurbaşkanlığına seçilen Heinemann devlet başkanı olmaktan daha çok halkın başkanı olmayı savundu. Nutuklarında Almanların demokratik haklarını ve sosyal adaleti ile hukuku savunmasını istedi. 1968 öğrenci olayları sırasındaki açık fikirliliği onu genç kuşak arasında popüler yaptı. Cumhurbaşkanlığı devrinde II. Dünya Savaşı'nda Almanya'nın işgali altına girmiş ülkeleri özellikle ziyaret etti. Aile geçmişinin de etkisiyle Alman özgürlük hareketleri üzerine bir müze kurmayı tasarlayan Heinemann bunu gerçekleştiremedi ve 1974 yılında artan sağlık sorunları nedeniyle yeniden aday olmayarak emekli oldu. Gustav Heinemann, 7 Temmuz 1976 tarihinde vefat etti. Heinemann, evli ve 4 çocuk babasıydı. Torunu Christina Rau, Almanya'nın müteveffa cumhurbaşkanı Johannes Rau'nun da dul eşidir. Merhaba Gençler ve Her Zaman Genç Kalanlar Merhaba Gençler ve Her Zaman Genç Kalanlar, 1987 tarihli Cem Karaca albümüdür. Almanya'da müzik yapmaya devam eden Cem Karaca, 1987'de Türkiye'ye döner. Döndüğü gibi 3 yıllık bir aradan sonra "Merhaba Gençler" albümünü çıkarır. Bütün müziklerde kendi imzası olan Karaca, kendi sözlerinin yanında Orhan Veli, Nazım Hikmet, Bedri Rahmi Eyüboğlu ve Ömer Hayyam şiirlerini de kullanır. Sürgünden dönmesine rağmen politik taşlamalardan vazgeçmeyen Karaca'nın albümü, eski rock havasından uzak, daha 80'lerin ruhuna uygun pop müziğe sahiptir. Double LP olarak basılan bu albümün adı, Cem Karaca konserlerinin başlangıç cümlesidir. Albümdeki "Yarım Porsiyon Aydınlık", "Almancılar" ve "Çok Yorgunum"un orijinalleri (ilk ikisi Almanca sözlerle) 1984 tarihli Die Kanaken albümünde, "Peynir Gemisi" 1982'deki Bekle Beni albümünde yer almıştır. Hep Kahır şarkısını ise 2006'da Ayhan Yener yeniden yorumlamıştır. Belirtilenler dışında tüm söz, müzikler Cem Karaca'ya aittir. Andy Whitfield Andy Whitfield, (17 Ekim 1971, Amlwch - 11 Eylül 2011, Sidney), Galler doğumlu Avustralyalı model ve oyuncu. Oyunculuk kariyerine 2004'te başlayan aktörün ilk film deneyimi "Cebrail" oldu. "" dizisindeki Spartacus rolü ile tanınmaktadır. Andy, Robert ve Pat Whitfield çiftinin oğlu olarak Amlwch'de doğmuştur. 1999 yılında ise Avustralya'ya yerleşmişlerdir. Oyuncunun Laura adında bir de kızkardeşi bulunmaktadır. İlk evliliğini Terrica Smith ile 1999 yılında yapmış ve 2003 yılında boşanmışlardır. Sonra da iki çocuğunun annesi olan Vashti Whitfield ile evlendi. 11 eylül 2011 sabahı evinde kanser hastalığı yüzünden hayatını kaybetmiştir. Starz kanalının dizisi "Spartacus: Blood and Sand"in başrol oyuncusu Andy Whitfield'a 16 Mart 2010 tarihinde Hodgkin dışı lenfoma teşhisi konmuştur. İkinci sezon hazırlıkları için olağan check-up'ını yaptıran oyuncunun hastalığı bu sayede ortaya çıkmıştır ve kendisi derhal Yeni Zelanda'da tedaviye alınmıştır. Haziran 2010'da yapılan resmi açıklamada Andy Whitfield'ın aldığı tedavinin olumlu sonuçlandığı, ünlü oyuncunun kanseri yendiği ve 2010 Kasım ayından itibaren Spartacus: Blood and Sand'in 2. sezonunun çekilerek yayınlanacağı bildirilmiştir. Fakat 20 Eylül günü yapılan açıklamada Whitfield'ın kanserinin nüksettiğinden dolayı dizinin 2. sezonunda olmayacağı bildirilmiştir. 11.09.2011 tarihinde lenf bezi kanserinin getirdiği komplikasyonlar sonucunda hayatını kaybetmiştir. Bekle Beni Bekle Beni, Cem Karaca'nın Almanya'da yaşarken çıkardığı 1982 tarihli albümdür. 1980 darbesi sonrası Türkiye'ye geri dönmeyen ve vatandaşlıktan çıkarılan Cem Karaca'nın Almanya'da gitarist arkadaşı Fehiman Uğurdemir ile kaydettiği albümdür. Almanya'da kaydedilip yayınlandığı ve Karaca'nın Türkiye'ye dönüp albümü tanıtamaması dolayısıyla çok bilinen bir albüm değildir. ancak albümden bazı şarkılar Cem Karaca tarafından sonraki albümlerde tekrar yorumlanmış ve bir kısmı da Cemaz-ul Evvel adlı toplama albümde yer almıştır. Belirtilenler dışında tüm söz, müzikler Cem Karaca'ya aittir. Asım Mehmed Paşa Asım Mehmed Paşa (d. 1821 ö. 1886 Trabzon ) valilik, Şûrâ-yı Devlet başkanlığı ve çeşitli hükûmet görevlerinde bulunmuş bir Osmanlı devlet adamıdır. Osmanlı Devlet erkanı ricalinden Hariciye Nâzırı ve Paris ile Londra Sefiri Mehmed Nuri Efendi'nin oğlu olarak İstanbul'da dünyaya gelmiştir. Babası Mehmed Nuri Efendi'den gelen namı ile "Nurizade" olarak anıldı. Annesi; Mekke Şerifi olan Büyük Galip Efendi'nin kızı Şerife Müzeyme Bint'dir. Asım Mehmed Paşa, Devlet görevine Tercüme Odasında başlamış, oradan Osmanlı Devleti'nin Paris büyükelçiliğinde başkatiplik görevine atanmıştır. 1861’de Ticaret Birinci Meclisi Reisi ve Nisan 1864’te Karasi Mutasarrıfı oldu. Eylül 1865’de Divan-ı Muhasebat Azası, Ağustos 1867’de Divan-ı Muhakemat Reisi ve Temmuz 1868’de Divan-ı Muhasebat Reisi oldu. 29 Nisan 1869’da Divan-ı Muhasebat Reisliği’nden alınarak vezirlik rütbesiyle Edirne Valisi ve Ağustos 1871’de Bosna Valisi oldu. Temmuz 1872’de bu görevinden ayrıldı. Aralık 1872’de Kastamonu Valisi ve Nisan 1873’te Trabzon Valisi oldu. Ocak 1874’te bu görevden azledildi. 1875’te Tuna Valisi, Ağustos 1876’da ikinci defa Edirne Valisi oldu. 5 Şubat 1877’de Adliye Nazırı oldu ve bu görevinden 24 Ağustos 1877’de azledildi. Şubat 1878’de Şura-yı Devlet Reisi ve Hariciye Nazırı vekili oldu, Nisan 1878’de azledildi. 12 Eylül 1880’de Hariciye Nazırı oldu ve Mayıs 1881’de bu görevinden azledildi. Kasım 1881’de Evkaf Nazırı ve ardından ikinci defa Adliye Nazırı, iki gün sonra ikinci defa Evkaf Nâzırı ve birkaç ay sonra da üçüncü defa Hariciye Nâzırı oldu. Eylül 1885’te bu görevinden ayrıldı ve Ocak 1886’da bir kez daha Trabzon Valisi oldu. Siyasî işlere vâkıf, sessiz, yumuşak huylu, namuslu, dürüst ve edip olarak tanımlanan Asım Mehmed Paşa, Trabzon Valisi iken Mart 1886’da vefat etti. Asım Mehmed Paşa; Kafkas Abdullah Efendi'nin kızı Fatma Bergis ile evlenmiş ve üç çocuğu olmuştur: 1886 yılında Trabzon'da vali olarak bulunurken vefat etti. Ayrıca Fenerbahçe Spor Kulübü'nün ilk başkanı ve 1 numaralı kurucu üyesi olan Nurizade Ziya Songülen'in dedesidir. 12 Stones (albüm) 12 Stones, Amerikan rock grubu 12 Stones'un ilk albümü. Wind-up Records tarafından 23 Nisan 2002 tarihinde yayınlandı. Billboard 200 listesine 147. sıradan giriş yapmış olup, 500.000 kopyanın üzerinde satmayı başarmıştır. Hasret (albÃ¼m) Hasret, Cem Karaca'nın 12 Eylül Darbesinden sonra yerleştiği Batı Almanya'da kaydettiği ve 1980'de yayınladığı albümdür. Cem Karaca albümün ilk bölümünü Nazım Hikmet şiirlerine hazırladığı bestelerle oluşturmuştur. Onun dışında Tevfik Fikret, Ahmed Arif ve Kerem Çalışkan şiirlerini bestelemiştir. Ancak bu albüm Karaca'nın ses getiren eserlerinden biri olmamıştır. Albümden birçok şarkı daha sonraki Cem Karaca albümlerinde yeni düzenlemeleri ile ya da daha sonraki toplama albümlerde yer almıştır. Albümdeki "Bu Biçim" şarkısı 2006'da Teoman tarafından yeniden yorumlandı. Belirtilenler dışında tüm söz ve müzikler Cem Karaca'ya aittir. Grand Theft Auto: The Classics Collection The Classics Collection Grand Theft Auto serisinin ilk derlemesidir. PlayStation için 23 Haziran 2002 tarihinde satışa sunulmuştur. Oyunun Windows sürümü için 20 Haziran 2004'te satışa sunulmuştur. Oyun, Japonya'da ise bu tarih 17 Haziran 2008 olarak kararlaştırılmıştır. Yoksulluk Kader Olamaz Yoksulluk Kader Olamaz, 1977 tarihli Cem Karaca ve Dervişan albümüdür. Yoksulluk Kader Olamaz, Cem Karaca'nın yeni şarkılardan oluşan ikinci albümüdür. Ancak, ilk albümü daha önce kaydedilmiş ve yayınlanmamış şarkılardan oluştuğu için, Cem Karaca'nın gerçek anlamda kaydettiği ilk uzunçalardır. Cem Karaca, 1974'ten beri Dervişan grubu ile beraber çalıyordu. Dönemin de etkisiyle Karaca ve Dervişan, gitgide daha politik söylemli albümler yapıyorlardı. Yoksulluk Kader Olamaz ise halkın değişik kesimlerinin farklı sorunlarının anlatıldığı bir albümdü. Albümün her şarkısından önce yaklaşık 30 saniyelik piyano partisyonları olup Cem Karaca'nın şarkı isimlerini söylemesi ile şarkılar başlıyordu. Piyano melodisinin alındığı şarkı olan "Yoksulluk Kader Olamaz" da albümü bitiriyordu. 1970'lerde toplumsal tepkinin bir göstergesi olan duvar yazıları albümün kapağında da yer almaktaydı. Albüm 2003'te farklı şarkılar, şarkı sıralaması ile yayınlanmış ve şarkıların uzunlukları da değiştirilmiştir. Cem Karaca'nın anıldığı 2009 tarihli Disko Kralı programında Yoksulluk Kader Olamaz şarkısı Hayko Cepkin tarafından yorumlanmıştır. Dervişan Walter Scheel Walter Scheel (; 8 Temmuz 1919, Solingen - 24 Ağustos 2016, Bad Krozingen), Alman siyasetçi ve devlet adamı. 1974-1979 yılları arasında Batı Almanya Cumhurbaşkanlığı görevinde bulundu. 1919 yılında Solingen kentinde doğan Scheel, bankacılık kariyerini sürdürürken II. Dünya Savaşı'nın patlak vermesi üzerine Alman Hava Kuvvetleri'ne katıldı ve üsteğmen olarak görev yaptı. İkinci Dünya Savaşı sonrası Hür Demokrat Parti'ye katıldı. Solingen belediye meclisi üyeliği ve 1950-1953 yılları arasında Kuzey Ren-Vestfalya eyaleti meclis üyeliği yaptı. Partisinin eyalet teşkilatı yönetim kurulu üyesi oldu. 1955-57 yılları arasında Avrupa Kömür ve Çelik Topluluğu genel meclisi üyeliği yaptı. 1958 yılında Avrupa Parlamentosu'na milletvekili seçilen Scheel, 11 yıl burada görev yaparken aynı devrede Başbakan Konrad Adenauer ve Başbakan Ludwig Erhard hükümetlerinde Ekonomik İşbirliği ve Planlama Bakanlığı görevini ifa etti (1961-1966). 1968 yılında partisinin genel başkanlığına seçildi ve 1969 yılında savaş sonrasının ilk sol ağırlıklı hükümetine ortak olarak başbakan yardımcılığı ve dışişleri bakanlığı görevini üstlendi. Bu devrede en çarpıcı olay Almanya'nın Polonya, Çekoslovakya ve Sovyetler Birliği tarafından işgal edilen topraklar üzerindeki hak iddiasından vazgeçmesiydi. Buna rağmen koalisyon hükûmeti 1972 seçimlerinde güven tazeledi. 1974 yılında Başbakan Willy Brandt'ın bir casusluk skandalı nedeniyle istifasının ardından bir hafta başbakanlığa vekalet eden Scheel, görev süresi dolan Gustav Heinemann'ın yerine koalisyon partilerinin meclis grupları tarafından cumhurbaşkanlığına seçildi. 5 yıllık görev süresi dolunca emekliye ayrılan Scheel 1980-1985 yılları arasında Bilderberg Konferansı'nın başkanlığını üstlendi. Scheel, ilk iki eşinin vefatları sonrası Barbara Wiese ile evlenmiştir ve 4 çocuk babasıdır. Son dönemlerinde demans hastalığına yakalandı. 24 Ağustos 2016 tarihinde Bad Krozingen şehrinde, 97 yaşında hayatını kaybetti. İşçi Kardeşliği Partisi İşçi Kardeşliği Partisi (İKP), 2006 yılında “İşçilerin Kendi Partisi” girişimcileri tarafından, 15-16 Haziran İşçi Direnişi’nin 36. yıldönümünde Zeki Kılıçaslan’ın genel başkanlığında kuruldu. Farklı geleneklerden gelen sosyalistler ve işçiler tarafından kurulan İKP, işçi haklarının korunması ve halkların kardeşliğini savunmaktadır. Bu görüş doğrultusunda slikozis hastası kot kumlama işçilerinine destek olundu. 2007 genel seçimleri ve 2007 yerel seçimleri'nde İKP tarafından bağımsız adaylar desteklenmiştir. 27-28 şubat tarihlerinde gerçekleştirilen Birinci Olağanüstü Konferans ve Kongresinde partinin ismi Türkiye Birleşik İşçi Partisi (TBİP) olarak değiştirildi. Yüzde 10 seçim barajının anti-demokratik olduğunu belirten 12 siyasi parti ile birlikte TBİP de, seçim barajının kaldırılması talebiyle Taksim Hill Otel'de düzenlenen basın toplantısına katıldı. Yıllar sonra ilk defa 2010 yılında Taksim Meydanı'nda düzenlenen 1 Mayıs İşçi Bayramı'ını kutlamak üzere TÜRK-İŞ kortejinde yer aldı. Partinin Genel Başkanı Zeki Kılıçaslan, 2010 yılında partiden ayrılarak HAS Partiye katılmış, ardından parti yeniden ilk ismi olan İşçi Kardeşliği Partisi (İKP) adını almış ve Genel Başkanlığına da Şadi Ozansü getirilmiştir. 4 Şubat 2020'deki resmî verilere göre partinin üye sayısı 47'dir. Cem Karaca'nın Apaşlar, Kardaşlar, Moğollar ve Ferdy Klein'a Teşekkürleriyle Cem Karaca'nın Apaşlar, Kardaşlar, Moğollar ve Ferdy Klein'a Teşekkürleriyle, Cem Karaca'nın daha önce yayınlanmamış şarkılarından oluşan ilk albümü. 1974 yılında yayınlanmıştır. Apaşlar KardaÅŸlar Moğollar Mehraban, DoÄŸu Azerbaycan Mehraban (Farsça:مهربان, ), İran'ın Doğu Azerbaycan Eyaleti'nde şehir. Serab şehristanı'nda bulunan şehir kendi adını taşıyan Bahşın da merkezidir. 2006 yılı nüfusu 6.000 kişidir ve bu nüfusun çoğunluğunu Azeri Türkleri oluşturur. Marage'nin 30 km batısında, Tebriz'in 100 km doğusunda ve Tahran'ın 600 km kuzeybatısında yer alır. Şehir halkının geçim kaynağı tarım ve hayvancılıktır. El dokuma halı ve kilimler de diğer önemli bir geçim kaynağıdır ki burada üretilen halı ve kilimler Tebriz çarşılarında şöhretinden ötürü yüksek fiyatlarla satılır. 2010 Avrupa Kadınlar Artistik Jimnastik Şampiyonası 2010 Avrupa Kadınlar Artistik Jimnastik Şampiyonası kadınlarda düzenlenen 28. Avrupa şampiyonasıdır. Birmingham'da 28 Nisan - 2 Mayıs 2010 tarihleri arasında yapılacaktır. Blog 27 Blog 27 Tola Szlagowskais ve dört müzisyen ile iki dansçıdan oluşan 2005 yılında kurulmuş Polonyalı pop müzik grubu. Melikan Malekan (Farsça: ملکان), İran'ın Doğu Azerbaycan Eyaleti'nde şehir. İdari olarak Malekan şehristanı'na bağlıdır ve bu şehristanın yönetim merkezidir. 2006 nüfusu 23,989 kişidir ki Doğu Azerbaycan'ın 12. büyük şehridir. Malekan; Tebriz-Miyandoab karayolu üzerinde, Tebriz'den 143 km., Marage'den 41 km. ve başkentten 658 km. uzaklıktadır. Halkı Azeri Türküdür ve şehirde Türkçe konuşulmaktadır. Şehir ve çevresinin geçim kaynağı tarım ve hayvancılıktır. Urmiye Gölü yakınlarındaki Malekan, verimli topraklara sahiptir. En çok tarımı yapılan ürünler tahıl, fındık ve üzümdür ki şehir ülke içinde üzümlerinin kalitesiyle bilinir ve yetiştirilen üzümler ihraç edilmektedir. Osku Osku (Farsça: اسکو), İran'ın Doğu Azerbaycan Eyaleti'nde şehir. İdari olarak kendi adını taşıyan Osku şehristanı'nda bulunan şehir bu şehristanın yönetim merkezidir. 2006 yılı nüfusu 16.140 kişidir ve bu nüfusun çoğunluğunu Azeri Türkleri oluşturur. Tebriz'in güneyinde, bağlı olduğu eyaletin batı kısmındaki şehir Sehent dağı eteklerinde kurulmuştur. Karaağaç, İran Karaağaç (Farsça:قره‌آغاج, ), İran'ın Doğu Azerbaycan Eyaleti'nde şehir. Çaroymak şehristanı'nda bulunan şehirde 2006 yılında yapılan sayıma göre 1385 hane ve 4.157 kişi bulunmaktadır. Nüfusun çoğunluğunu Azeri Türkleri oluşturur. Kentin adı Türkçe'dir. Bu yörede yetişen karaağaçlara nispetle kasabanın adına "Karaağaç" denmiştir. Şehir, Haştrud'un 70 km güneyinde, Tebriz'in 193 km güneydoğusunda yer alır. Şehir halkının geçim kaynağı tarım ve hayvancılıktır. Gümüşdere, Sarıyer Gümüşdere, İstanbul ilinin Sarıyer ilçesine bağlı bir mahalledir. İlçe merkezine 14 km uzaklıktadır. Domuz Dere ismiyle Rum yerleşimi idi. Rumların yerine Selanikten Fuştanlı Pomaklar iskân edildi. Fox (Türkiye) tarafından yayınlanan programların listesi Fox'ta daha önce yayınlanmış ve günümüzde yayınlanmakta olmuş televizyon programlarının bir listesidir. Serdrud Serdrud (Farsça:سردرود), İran'ın Doğu Azerbaycan Eyaleti'nde şehir. Eyaletin Tebriz şehristanı'nın Merkezî bahşı'nda bulunan şehrin 2006 yılı resmi nüfusu 24.853 kişi ve 6.903 hanedir. Serdrud, Tebriz şehristanı'da Tebriz'den sonraki en büyük şehridir. Halkı Azeri Türküdür ve Türkçe konuşmaktadırlar. Serdrud, Tebriz şehrinin güneybatı çıkışında bulunur ve bugün hemen hemen Tebrizle birleşmiştir. Şehir etrafında meyve ve sebze bahçeleri bulunur ki şehrin domatesi meşhurdur. Eskiden meşhur bir el dokuma halı merkezi olan kentte bugün pek çok makine halısı üretimi yapan fabrika vardır ve halkın geçimi büyük oranda bu sektöre bağlıdır. Meksika'daki Yahudilerin tarihi Meksika Yahudileri ülkede engizisyonlardan beri yaşamaktadır. Çoğu Meksika şehrinde olmak üzere cemaatin 50,000 üyesi vardır. Diğer Yahudiler Jalisco eyaletinin Guadalajara ve çevre şehirlerinde ve Monterrey, Veracruz, Culiacán ve Tijuana'da yaşamaktadır. Hernan Cortes yanında birkaç konversonun da bulunduğu kişilerle Aztekleri fethedince Meksika'da Yahudi hayatı başladı. Ardından, engizisyonlardan kaçan Yahudiler buraya vardı. Bu İspanyol Yahudilerinin bazıları Katolik olmaya zorlandı ("bkz. konverso"), fakat bu Yahudiler gizlice Yahudiliklerini devam ettirdiler; yakalananlar ise Meksika Engizisyonu'yla öldürüldü. Bazı konversolar ve onların soyundan gelenler Hristiyanlığı seçti; bu kişilerin Yahudilikleri ırklarıyla sınırlı kaldı. İspanyol Sömürgecilik Dönemi'nde Meksika'daki Katolik Kilisesinin gücüyle bazı Yahudiler buraya göç etti. 1860'larda I. Maximilian'ın daveti üzerine yüklü miktarda Alman Yahudisi Meksika'ya yerleşti. 1880'lerin başında, Rusya ve Romanya'daki pogromlardan kaçanlar da bu ülkeye geldi. Bir diğer büyük göç dalgası da Osmanlı İmparatorluğu'nun çöküşüyle yaşandı; Türkiye, Fas ve Fransa'daki bazı Sefaradlar göç etti. Son göç dalgası ise II.Dünya Savaşı sırasında Nazilerden kaçan Yahudilerce gerçekleşti. Bugün Meksika'da 40,000 civarıda Yahudi vardır; gelecekte Yahudi nüfusunda artış beklenen az sayıdaki ülkelerden biridir. Meksika'daki Yahudi cemaati bölümlere ayrılmıştır; bunların en büyüğü Aşkenaz cemaatidir. Mizrahi cemaati ise genelde Suriye göçmenleri olup Maguén David ve Monte Sinai alt-cemaatlerine bağlıdır. Meksika Yahudilerince Mizrahiler için kullanılan terim "judíos árabes" yani "Arap Yahudileri"dir. Sefarad cemaatinin çoğunluğu Türk göçmenlerinin torunlarıdır ve bir kısmı da İspanya göçmenidir. Meksika'daki Yahudilerin çoğu Meksika şehrinde bulunmalarına rağmen Guadalajara, Monterrey ve Tijuana'da hatırı sayılır büyüklükte Yahudi cemaatleri bulunmaktadır. Yakın geçmişte küçük bir grup Meksika Yahudisi Cancún'a göç etti. Emekliye ayrılmış Amerikan Yahudilerinden oluşan küçük bir grup da Jalisco eyaletinin Chapala ve Ajijic şehirlerindedir; ayda bir dini törenler için bir araya gelirler ve bazen de Guadalajara'daki Meksika Yahudileriyle temasa geçerler. 1938'de tüm Yahudi cemaatlerini çatısı altında toplayan "Meksika Yahudi Cemaati Merkez Komitesi" ('Comité central de la comunidad judía de México') kuruldu. Meksika Yahudilerinin çoğunluğu başkent Meksiko'da yaşamaktadır. Sinagoglar, okullar ve diğer Yahudi enstitülerinden oluşan geniş bir ağı vardır. Çoğu Ortodoks olmak üzere 30'dan fazla sinagog bulunur. Meksika şehrindeki Yahudiler çocuklarını laik, Haredi veya yeşiva Yahudi okullarından birine göndermektedir. Bazı okullar Avrupa'daki savaştan önce isimlendirildi; Siyonist "Tarbut", modern Ortodoks "Yavne" ve laik "Yiddische Schule" bunlardan bazıları olup son okulda Yidiş eğitimi de verilmektedir. "Centro Deportivo Israelita" isimli Yahuci Cemaat Merkezi Yahudi diyasoporasında türünün en büyük örneği olup spor ve sosyal aktiviteler yapılır. Bnei Akiva, Habonim Dror ve Hashomer Hatzair gibi birçok Siyonist gençlik akımlarının Meksika'da şubesi vardır. Guadalajara Yahudi cemaati her geçen gün küçülmekte olup şu anda yaklaşık 250 Yahudi aile vardır. Cemaatte hemen hemen eşit sayıda Sefarad ve Aşkenaz bulunur. Eskiden her iki grubun kendine ait sinagogları olup diğer gruptaki Yahudilerle evlenmezken bugün bu durum değişmiştir ve genç ailelerin neredeyse hepsi Sefarad-Aşkenaz karışık evliliklerden oluşur. Şehirde Yahudi hayatının merkezi olan bir Yahudi Cemaat Merkezi bulunur. Bu merkez spor tesislerine, Yahudi okuluna ve bir sinagoga ev sahipliği yapar. Yahudi dışı evliliklerin ender görüldüğü Guadalajara'daki gençler evlenmek için daha büyük bir Yahudi cemaati olan Meksika şehrine gitmektedir; bu da Guadalajara'daki Yahudi nüfusunun azalmasındaki ana etkendir. Yakın zamanda cemaatin Ortodokslaşmasıyla bir grup Yahudi bu cemaatten kopup kendi Konservatif tapınak ve cemaat merkezini kurdu. Geniş ve vahşi Kızılderili toprakları olan Monterrey'e gelen Avrupalı ilk yerleşimciler Kripto Yahudileri olan konversolardı ve yerleşim birimlerine Nuevo Leon adını verdiler. Bilindik en önemli kripto Yahusidi Luis de Carvajal y de el mozo ailesiyle birlikte Yahudiliği gizlice icra ettikleri için öldürüldüler. Monterrey'in İspanyol kurucusunun yeğeniydi. Anılarında Monterrey'e yerleşen İspanyol yerleşimcilerin Yahudi kökenli olduğu aktarılır. 20.yy'ın başlarında Avrupa'dan Aşkenazlar geldi. Bölgede binden az Yahudi bulunup cemaatin sinagogu, okulu, ve spor tesisleri vardır. Sinagogları Ortodoks olmasına rağmen halkın yaşam tarzı Konservatiftir. Cemaatteki Yahudi nüfusunun sayısı aynı kalmakta olup asimilasyon oranı düşüktür. Bazı Meksikalılar engizisyondan kurtulmak için görünüşte Katolikliğe geçen konversolardan geldiklerini savunur ve geleneklerinde Yahudi izleri bulunduğunu belirtir. Örneğin, mutfaklarında Pan de Semita denen hamursuz ekmek ("bkz. matsa") bulunur, Cuma akşamları mum yakarlar ("bkz. Şabat") ve aralarında konuştukları dil ortaçağ İspanyolcasıdır ("bkz. Ladino") Konverso aileden gelen ünlü ressam Diego Rivera'nın 1935'te belirttiğine göre:"Yahudilik hayatımın dominant bir unsurudur. Çalışmalarıma esin kaynağı olan mağdur halklara karşı sempatim bu yüzdendir" Grupo de Teatro Malayerba Grupo de Teatro Malayerba, Ekvador merkezli tiyatro topluluğudur. 1979 yılında, Arjantin ve İspanya kökenli göçmen tiyatro oyuncuları Arístides Vargas, Susana Pautasso ve María del Rosario “Charo” Francés tarafından kurulmuştur. Malayerba kurulduğu günden itibaren bünyesinde farklı geçmişlere sahip, farklı milletlerden gelen oyunculara yer vermiştir. Topluluk, Ekvador’un zengin kültürel çeşitliliği ve karmaşık tarihinin yanında göç, sürgün, siyasi şiddet, bireysel ve kolektif hafıza meseleleriyle ilgilenmektedir. Malayerba’nın ilgilendiği temel konular arasında tiyatro eğitimi, deneye dayalı araştırma, sanatçılar arası iş birliği ve topluluk inşası bulunmaktadır. Topluluk ulusal tiyatro festivallerine katılmış, uluslararası festivallerde Ekvador’u temsil etmiş, yurt içi ve yurt dışında tiyatro topluluklarıyla iş birliği yapmış, sinema ve televizyon yapımlarında yer almış, Quito’da toplum bazlı çalışmalar gerçekleştirmiştir. Topluluk, Ekvadorlu genç oyuncuları yetiştirmek ve deneysel tiyatro kuram ve uygulamalarını sürekli olarak araştırmaya devam etmek için 1989 yılında Laboratorio Malayerba’yı kurdu. Malayerba, 2001 yılında Ekvador tiyatrosuna ilişkin kuramsal ve eleştirel tartışmaların gerçekleştirileceği bir ortam oluşturmak ve Ekvador tiyatrosunu yaymak için Hoja de Teatro adlı tiyatro dergisini kurdu. Topluluğun tiyatro laboratuvarı ve 70 kişi kapasiteli tiyatro salonu, Casa Malayerba adlı merkezlerinde bulunmaktadır. Malayerba tiyatroya mevcut toplumsal ve siyasi süreçleri anlamayı ve bunlarla yüzleşmeyi mümkün kılacak anlamlı yaratıcı deneyimlerin üretildiği, sanatsal, etik ve teknik boyutları olan bir çalışma alanı olarak bakmaktadır. Farklı geçmişlere sahip, farklı milletlerden oyuncuların birlikte çalışması çok kültürlülüğün mümkün olduğunu, üstelik farklılıkların hem yerel hem evrensel olan hayallerin, anıların, eksikliklerin, acıların bedende birleştirilmesiyle yeni kimliklerin doğmasını sağladığını ve bunun insanı zenginleştirdiğini göstermiştir. El-Askeri Camii El-Askerî Camii veya Askeriyye Camii/Türbesi ( - "Merkad el-İmameyn Ali el-Hâdi ve Hasan el-Askerî"), Irak'ın başkenti Bağdat'ın yakınlarında, 125 km güneyinde bulunan Samarra kentindeki bir türbe ve cami kompleksi olup Şiî Müslümanlar için dünyadaki kutsal ziyaretlerinin en önemlilerindendir. İbadethanenin yapımı 944 yılına tarihlenmektedir. Caminin altın kaplamalı kubbesi Sünni militanların 2006 yılının Şubat ayında düzenledikleri bombalı bir saldırı sonucu yıkılmış, iki minaresi ise 2007 yılının Haziran ayında yapılan bir diğer saldırıda tahrip edilmiştir. Bu iki eylem Şii Müslümanlar arasında büyük kargaşaya neden olmuştur. Yapının o zamana değin ayakta kalmış olan saat kulesi ise Temmuz 2007'de tahrip edilmiştir. Yapının önemi, ibadethane özelliğinden ziyade, Şiî itikadında masumiyetine inanılan 12 İmam'ın 10uncusu ve 11incisi olan İmam Ali Naki (El-Hadi) ile oğlu ve halefi Hasan el-Askeri'nin türbesi olmasına bağlıdır. Bu iki İmam için, camiye adını veren 'El-Askeriyyeyn' (iki Askerî) lakabı da kullanılmaktadır. Camide ayrıca gaybette olduğuna inanılan 12. İmam olan Mehdi'nin annesi Nergiz Hatun da defnedilmiştir. Türbenin bitişiğinde, Mehdi'nin ilk küçük gaybete girdiği rivayet edilen yerin üzerine kurulmuş olan bir diğer bina da vardır. Askeriyye Türbesine ayrıca 'İmameyn Türbesi' de denmektedir. "Time" dergisi, 2006 yılındaki bombalı saldırı münasebetiyle yayınladığı bir yazıda cami hakkında şunları bildirdi: 10uncu İmam Ali Naki ve 11inci İmam Hasan el-Askeri, Samarra'nın zamanın halifesi Mutasım'ın 'Askar ul-Mutasım' denen askeri bölgesinde ev hapsinde tutuluyorlardı. Bu nedenle bu iki İmam için askeri bölge sakini anlamına gelen "Askeriyyeyn" lakabı kullanılmıştır. İkisi de Mutasım tarafından inşa edilmiş olan caminin yakınındaki Ebu Ahmed Sokağındaki evlerinde ölmüş ve defnedilmişlerdir. Daha sonra yayılan bir söylentiye göre zehirlenerek ölmüşlerdir. Mabedin son mimari değişikliği Nasreddin Şah Kacar tarafından 1868 yılında ve altın kubbenin ilave edildiği 1905 yılında yapılmıştır. 72.000 altın parçası ile kaplanmış ve mavi çinilerle kaplı duvarlarla çevrili kubbe Samarra şehrinin siluetine hakim bir görünüm arz etmekteydi. Kubbe yakl. 20 m çapında 68 m yüksekliğindeydi. 22 Şubat 2006 tarihinde, yerel saat itibarıyla 6.55'te, camide altın kubbeyi tamamen tahrip eden ve camiye bunun dışında da önemli ölçüde hasar veren patlamalar meydana gelmiştir. Askeri üniformalı, el-Kaide'ye bağlı Irak İslam Devleti mensubu Iraklı Sünni isyancılardan birkaç kişi daha önce camiye girmiş, bekçileri öldürmüş ve daha sonra patlamaya neden olan patlayıcıları yerleştirmişlerdir. Irak Özel Kuvvetler üniformalı beş ila yedi kişi sabahtan camiye girerek iki tane bomba patlatmıştır. 13 Haziran 2007 tarihinde, yerel saat itibarıyla sabah 8 sularında, el-Kaide örgütüne bağlı güçler, caminin ayakta kalmış, her biri 36 m yüksekliğinde olan ve daha önce tahrip edilmiş olan kubbenin her iki yanında duran iki minaresini havaya uçurmuştur. Kimsenin ölmediği olayla ilgili Irak polisi "caminin içinden ve etrafından eşzamanlı iki patlama sesi" olduğunu bildirmiştir. Irak devlet kanalı El-Irakiyye'ye göre "yerel yetkililer, minarelere iki adet havan topu atıldığını bildirmiştir." 2009 yılının Nisan ayına kadar, yıkılan altın kubbe ve iki minare yeniden yapılmış ve türbe yeniden ziyaretçilere açılmıştır. Fortaleza de la Mujer Maya FOMMA veya Fortaleza de la Mujer Maya, Peru'da Maya etnik kökenli kadınlar tarafından oluşturulmuş bir tiyatro kolektifi. Kolektifte sahne sanatçılarının yanı sıra öğretmenler ve oyun yazarları da aktif bir şekilde yer almaktadır. Kolektifin sunduğu sahne eserlerinde Maya yerli kadınların durumu, hakları gibi konular başta olmak üzere ekolojiden Tzeltal ve Tzotzil gibi yerli dillerin yaşatılmasına, sağlığa kadar çok çeşitli sosyal ve siyasî konular işlenmektedir. FOMMA (Fortaleza de la Mujer Maya) resmi internet sitesi Hemispheric Institute of Performance and Politics'te FOMMA (Fortaleza de la Mujer Maya) Álvaro López Miera Álvaro López Miera "El Gral" (d. 26 Aralık 1931) Kübalı devrimci, Küba Devrimci Silahlı Kuvvetler Bakan Yardımcısı, Küba Devrimci Silahlı Kuvvetleri Genelkurmay Başkanı Küba Komünist Partisi Politbüro üyesi, ve Küba Cumhuriyeti Kahramanı. İspanya İç Savaşı sonrasında Francisco Franco rejiminden kaçan İspanyol ailenin çocuğudur. Küçük yaşta 26 Temmuz Hareketine katılmış ve ünlü devrimci Frank Pais ile birlikte savaşmıştır. Küba Devriminin zafere ulaşmasından sonra orduya dahil olur. 1960 yılında topçu olarak Küba Devrimci Silahlı Kuvvetlerine girer. Çeşitli askeri akademileri başarıyla bitirir. 1977 ve 1978 yıllarında Etiyopya’daki Küba birliklerinin komutasını yürütmüştür. Ayrıca Angola’daki Küba askeri heyetinde 1987 yılında Harekât Başkanı olmuştur. 1997 yılında General Ulises Rosales del Toro’nun yerine Küba Devrimci Silahlı Kuvvetleri Genelkurmay Başkanı olmuştur. Aynı zamanda Küba Devrimci Silahlı Kuvvetler Bakan Yardımcısı görevini sürdürmektedir. Küba Komünist Partisi Politbüro üyesidir. Küba Devrimi’ne olan hizmetlerinden ötürü Küba Cumhuriyeti Kahramanı ödülünü almıştır. Angola İç Savaşı sırasında ve sonrasında gösterdiği yararlılıklar nedeniyle de Sovyetler Birliği tarafından verilen Angola Gazileri Birlik Madalyasına layık görülmüştür. Ulusal Genç Solistler Yarışması Genç Solistler Yarışması, Türkiye’deki müzik eğitim kurumlarında öğrenim görmekte olan veya mezun olmuş 21-32 yaş rası gençlerin katıldığı, İzmir’de düzenlenen ulusal bir müzik yarışmasıdır. İlki 2008’de opera ana teması ile gerçekleşen yarışmanın ikinci ve üçüncüsü de opera ana teması ile gerçekleştirilmeye devam etmiştir. İzmir Alsancak Rotary Kulübü tarafından, İzmir Devlet Opera ve Balesi ile Dokuz Eylül Üniversitesi Devlet Konservatuvarı’nın katkılarıyla düzenlenir. Genç sanatçıların sanatseverlere tanıtılması ve onlara bazı olanaklar sağlayarak özendirmek, daha ileri düzeye gelmelerine katkı sağlamak amacıyla düzenlenmektedir. 2006 İtalyan futbolu skandalı 2006 İtalyan futbolu skandalı ya da 2006 Serie A Skandalı, İtalya'nın en üst düzey futbol ligi Serie A'nın üst düzey takımlarını da içeren maç skorları üzerine oynandığının ortaya çıktığı olaylar zinciridir. Bu olayın ortaya çıkması büyük bir tesadüf eseri olmuştur. Polis bir mafyanın ilişkilerini, bağlantılarını araştırırken, telefon dinlemelerinde, hakem ayarlama işlerine de şahit olur. Daha sonra bu olayın yukarısına gidilerek Temiz Ayaklar Operasyonu adı verilen operasyonlar düzenlenmiş ve bu büyük skandal ortaya çıkartılmıştır. Skandal ilk olarak Mayıs 2006'da İtalyan polisi tarafından kamuoyuna açıklandı ve başta son lig şampiyonu Juventus olmak üzere AC Milan, Fiorentina ve SS Lazio'yu de içeren bir şike organizasyonu olduğu iddia edildi. 14 Temmuz 2006 günü ilk karar açıklandı. Juventus, Fiorentina ve Lazio bir alt küme olan Serie B'ye düşürüldü. Tüm takımlar bir sonraki yıl önemli puanları silindi ve lige bu şekide başlamaları kararlaştırıldı. AC Milan lige kaldı ancak bu takımında bir sonraki yıl puanlarının silinmesine karar verildi. Kulüplerin kararı bozmak üzere bir üst mahkemeye başvurması üzerine Temyiz Mahkemesi 25 Temmuz 2006 günü son kararını verdi. Son karara göre Fiorentina ve Lazio, Serie A'da kaldı. Bir sonraki sezon Fiorentina'dan 19 puan, Lazio'dan ise 11 puan düşülmesine karar verildi. Juventus'un bir alt kümeye düşmesi onandı ancak -30 puandan başlaması istenen ilk karar bozuldu ve -17 puanla 2006-2007 sezonuna başlaması kararı verildi. Zaten küme düşürülmeyen AC Milan'ının ise 15 puan silinmesi şeklindeki ilk karar bozuldu ve ceza 8 puana indirildi. Bu sayede AC Milan bir sonraki sezon ön eleme oynayarak da olsa UEFA Şampiyonlar Ligi'ne katılma şansını yakaladı. Juventus: AC Milan: Fiorentina: Lazio: Bu kararlar şimdiye kadar bu kadar üst seviyede kulüplere verilmiş ilk cezalar oldu. 2006 FIFA Dünya Kupası'na katılan İtalya millî futbol takımının 13 oyuncusu bu 4 kulüpte oynuyordu. Bu cezaların dışında İtalya Futbol Federasyonu'na bağlı 19 hakem ile Milan, Internazionale, Sampdoria, Genoa, Reggina, Udinese ve Chievo kulüpleri ile yöneticileri para cezaları ve men cezaları almışlardır. Johnston organı Johnston organı, böcekler (Insecta) sınıfında, duyarga ara bileziğininin ("pedicellus") duvarları arasında gerilmiş bulunan "antenal chordotonal organlar" 'dır. Duyarga kamçısının ("flagellum") hareketlerini algılar. Yapılarına göre hava akımını, titreşimleri, ya da kamçının konumuna (ağırlığına) göre vücut konumunun değişikliğini algılarlar. Gyrinidae familyasında engel tespiti (yarasa radarı gibi), Notonectidae familyasından sırt üstü yüzen böceklerde vücudun sırt üstü olup olmadığını gösterirken, Drosophila sineklerinde işitme görevi üstlenirler. Eskiden böcekler içinde sınıflandırılırken bugün onlardan ayrılarak içtençeneliler (Entognatha) sınıfını oluşturan altı bacaklılarda Johnston organı bulunmaz. Bu bulunup bulunmama durumu altı bacaklılar içinde böcekler ile içtençenelileri ayırt etmeye yarayan en büyük kıstastır. Christopher Johnston'a ithafen Johnston organı denmiştir. Samandar Samandar (ya da "Semender"), eskiden Hazar Denizi'nin batı kıyısında ve Atil'in güneyinde yer aldığı sanılan Kuzey Kafkasya şehri. Şehrin kesin olarak belli olmasa da, Terek Irmağı'nın kıyısında, bugünkü Kizlyar şehri civarlarında olduğu düşünülmektedir. Bilim insanları Samandar'ı kimin kurduğu hakkında ortak bir kanıya sahip değillerdir. George Gubaroff, şehri Hazar idarecilerin kurduğunu öne sürdü;. çünkü Hazarların Samandar'da beyaz kalenin dışına bir istihkam inşa ettikleri bilinmektedir. Buna karşılık, Svetlana Pletnyova Samandar'ın Farsça'da "en uzak kapı" anlamına geldiğini ve dolayısıyla şehrin 6. yüzyılda İranlılar tarafından kurulduğunu yazmıştır. El İstahrî, yerel olarak bir Yahudi tarafından yönetilen Samandar'da sayısız bağ bahçe olduğunu ve çok sayıda Müslümanın yaşadığı şehirde birçok camii bulunduğunu ifade etmiştir. İstahri, ayrıca, şehir halkının evlerini "Ağaçtan yapılan evleri birbirine çapraz olacak şekilde dizilmişti ve damları kubbe şeklindeydi," diyerek tanımlar. Leyla Gencer Şan Yarışması Leyla Gencer Şan Yarışması, ünlü soprano Leyla Gencer anısına İstanbul’da iki yılda bir düzenlenen uluslararası bir şan yarışmasıdır. İlki 1995 yılında düzenlenen yarışma, 2006 yılından beri İstanbul Kültür Sanat Vakfı ve La Scala Tiyatro ve Sahne Sanatları Akademisi işbirliği ile düzenlenmektedir. Leyla Gencer adına düzenlenen ilk yarışma, 1995'te "Yapı Kredi Uluslararası Leyla Gencer Şan Yarışması" adıyla gerçekleşmişti. İkincisi 1997'de gerçekleşen yarışmanın üçüncüsü 1999 Marmara depremi nedeniyle bir sonraki yıla ertelendi. Dördüncü yarışma, 2006'da, İstanbul Kültür Sanat Vakfı tarafından La Scala Tiyatro ve Sahne Sanatları Akademisi işbirliği ile düzenlendi. İlk defa ön eleme uygulaması başlatıldı. Yarışmanın altıncısı altı yıl aradan sonra 2010 yılının ağustos ayında gerçekleşti. Daha önce ses kayıtları üzerinden yapılan ön elemeler, İstanbul dışında Barselona, Milano ve Berlin’de canlı olarak yapıldı. Ön eleme sonrasında yarışmaya hak kazanan yarışmacılar, 3 aşamalı olarak (çeyrek final, yarı final, final) İstanbul'da yarıştılar. Ön elemeleri Berlin, Londra, Viyana, Madrid, Milano ve İstanbul'da 2012 yılının eylül ayında yapılan yedinci yarışmada, La Scala Tiyatro ve Sahne Sanatları Akademisi'nde üç aylık eğitim bursu sağlayan "La Scala Tiyatrosu Akademisi özel ödülü" ilk sahibini buldu. 2015 yılının eylül ayında gerçekleşen sekizinci yarışmaya yapılan başvurular Paris, Londra, Berlin, Milano, Varşova ve İstanbul'da değerlendirildi. Birinci, ikinci ve üçüncülük ödüllerinin verildiği yarışmada, ertesi yıl düzenlenecek İstanbul Müzik Festivali'ndeki bir konserde yer alma hakkı tanıyan Leyla Gencer Halk Ödülü de veriliyor. Polonya Ulusal Operası ve Londra Kraliyet Operası Jette Parker Genç Sanatçılar Programı yarışmada kendi ödüllerini takdim ediyor. Yarışmanın amacı, “"dünyanın dört bir yanındaki genç yetenekleri saygın bir yarışma çerçevesinde uluslararası opera sahnelerine kazandırmak ve kariyerleri için olumlu ve anlamlı bir başlangıç sağlamaktır."” Onn Cafer Onn bin Dato' Cafer (12 Şubat 1895, Bukit Gambir - 19 Ocak 1962, Johor Bahru, Malezya), Malaya Federasyonu'nun kurulmasında ve Merdeka (Bağımsızlık) hareketinde önemli rol oynayıp Birleşik Malay Milli Örgütü'nü kuran Malay siyaset adamı. Oğlu Hüseyin Onn, 1976'da Malezya Başbakanı Abdurrezzak Hüseyin'in ölümünün ardından görevi devralarak Malezya'nın üçüncü başbakanı olmuştur. Hükümette eğitim, içişleri ve savunma bakanlığı gibi görevler yapan Hişamuddin Hüseyin de Onn Cafer'in torunlarından biridir. 1904 yılında İngiltere'nin Suffolk şehrindeki bir özel okul olan Alderburgh Lodge School'da öğrenim görmek için gitti ve 1909 yılına kadar kaldığı bu dönemde sporla ilgilenip okulun kriket ve futbol takımlarınnda kaptanlık yaptı. Malezya'ya geri döndükten sonra 1910-1911 yılları arasında eğitim gördüğü Malay College Kuala Kangsar'dan mezun olduktan sonra bir süre Cohar'daki eyalet yönetiminde stajyer katip olarak çalışıp bir yıl sonra daimi katiplik görevinde bulundu. 1917'de Cohar Askeri Akademisi'ne girdi. Onn Cafer, teğmen rütbesiyle 2 yıl orduda hizmet verdikten sonra yeniden devlet memurluğuna dönerek eyalet yönetimine bağlı çeşitli birimlerde çalıştı. İngiliz hakimiyetine karşı 1920'li yıllarda ortaya çıkan Malay milliyetçiliğinin fikrinden etkilenerek gazeteciliğe başladı. Malay halkının haklarını savunan makalelerinden bazıları Cohar Sultanı İbrahim'in politikalarını eleştirdiği için 1927'de Sultan İbrahim tarafından Singapur'a sürgün edildi. 1930 yılında "Warta Malaya" adlı gazetenin editörü oldu. Sonraki 6 yıl boyunca "Lembaga Malaya", "Warta Ahad" ve "Lembaga" gazetelerinde editörlük yaptı. Onn, Malayların şikayetlerine ilişkin konuları ele almaya devam ettikten sonra halk tarafından çok tanınır hale geldi ve Sultan İbrahim, Onn'u 1936'da Cohar'a dönmeye davet etti. Onn, Japonya'nın Malaya işgalinin ardından 1941'de Cohar eyalet yönetiminde görevlendirildi. II. Dünya Savaşı'ndan sonra siyasete atıldı. İngilizlerin yarımadayı tek bir sömürge yönetimi altında birleştirmek amaçlı ortaya koyduğu "Malaya Birliği Federasyonu"nu kurma planına karşı çıkarak, ekonomik bakımdan güçlü olan Çinli ve Hintlere hükûmette yer verilmesiyle Malay ırkının yok olacağını savundu ve birliğe karşı girişilen protesto hareketlerinin başını çekti. Mayıs 1946'da birliğe karşı çıkan 40'tan fazla Malay örgütünün katıldığı bir toplantı düzenleyerek, yalnızca Malay halkının çıkarlarını temsil eden bir siyasal parti olan Birleşik Malay Milli Örgütü'nü ("United Malay National Organisation"-UMNO) kurdu. 1946'da kurulan Malay Birliği'nin ülke genelindeki Malayları siyasi ve ekonomik yönden bitireceğini savunan Onn, Sultan İbrahim'in bu birliğe sıcak bakması karşısında eyalet genelinde protestolar düzenleyip sultanın tahttan indirilmesi çağrısı yaptı. Bunun üzerine birlikten vazgeçilerek Şubat 1948'de Malay Federasyonu'u kuruldu ve Onn, sultan tarafından Mayıs 1950'de başbakanlığa ("mentri besar") getirildi. Malaya Federasyonu'nun kurulması, Çinliler ve diğer Malay olmayanlar için etnik Malayların sahip olduğu ayrıcalıklar bakımından huzursuzluk yarattı ve Malaylar ile Çinliler arasında etnik gerilimlere sebep oldu. Başlangıçta Malay çıkarlarının savunucusu olarak tanınmasına karşın, sonradan UMNO'nun ırka dayalı komünalist politikalarını eleştirip parti üyeliğinin bütün halklara açık olmasını savunmaya başladı ve bu önerisi reddedilince 26 Ağustos 1951'de UMNO'dan ayrıldı. Yerine, daha sonra Malezya başbakanı olan Tunku Abdurrahman geçti. Onn, 1953-1955 arasında Malaya Bağımsızlık Partisi (IMP) ve Ulusal Parti ("Parti Negara") adını taşıyan iki siyasal parti kurdu. Ama bu partilerden hiçbiri seçimlerde etkili olamadı ve zamanla siyasal yaşamdan silindi. 1959 seçimlerinde, Onn'un liderliğindeki Ulusal Parti, diğer partilerle koalisyona girerek yalnızca tek bir milletvekili çıkarabildi. Onn Cafer, ilerlemiş yaşı dolayısıyla parlamentodaki muhalefet liderliğine getirildi. RadimiÃ§ler Radimiçler (Beyaz Rusça: "Радзiмiчы"; Rusça: "Радимичи"; Ukraynaca: "Радимичі"), 1. binyılın sonlarında Yukarı Dinyeper Nehri'nin doğusundaki Soj Nehri boylarında yaşayan Doğu Slav kabilesi. 9. yüzyılın ortalarında Hazar Kağanlığı'na vergi veren bu kabile, 885'te Novgorod Knezi Oleg'in egemenliği altına girdi ve Kiev Knezliği'ne bağlandı. Radimiçler, 907'de Oleg'in Bizans İmparatorluğu'yla yaptığı ve Rus galibiyetiyle sonuçlanan savaşta Kiev Kneziliği ordusunda görev aldı. Radimiçlerden tarih vesikalarında en son 1169 yılında söz edilmiştir. Josef Mysliveček Josef Mysliveček (d. 9 Mart 1737 Prag, (Bohemya, Avusturya İmparatorluğu, şimdi Çek Cumhuriyeti), ö. 4 Şubat 1781 Roma. Gençliğini o zaman Avusturya İmparatorluğu'na bağlı olan Bohemya'da geçirdikten sonra müzik, kompoziyon ve keman çalma eğitimi yaptı ve sonra müzik çalışmalarını İtalya'da tamamladı. 1763'te İtalya'ya yerleşerek genel olarak İtalya'da müzik kariyerini sürdürdü. Opera eserleri bestecisi olarak ün kazandı ama çok sayıda diğer türde müzik parçaları da bestelemiştir. Mysliveček 18. yüzyılın sonlarında gelişen müzikteki "klasizm" akımının kurulup gelişmesine büyük katkı yapmıştır. Josef Mysliveček 1737'de Prag'da zengin bir un fabrikası sahibinin ikiz oğullarından biri olarak doğdu. İkiz kardeşi, Jachym' ile birlikte Domikan ve Cizvit rahiplerinin idaresine olan "Saint-Gilles Lisesi"'ne devam ederek klasik bir eğitim gördüler. Sonra Prag'da Charles-Ferdinand Üniversitesi'nde Felsefe bölümüne devam etti ve bu kurumdan üniversite diploması aldı. Önce babasının un değirmenciliği işine girdi ve 1761'de değirmencilik loncasına dahil değirmenci ustası unvanını aldı. Fakat ailesinin işinde kariyere devam etmekten vazgeçerek çok yetenekli olduğu müzik, özellikle keman çalma, çalışmalarına başladı. 1760'lı yıllarda Prag'da Franz Habermann ve Josef Seğer adlı müzik hocalarından kompozisyon dersleri aldı. Sonra kısmen ailesinin mali yardımı ve kısmen Vincenz von Waldstein adında bir Bohemyalı köylünün mali desteği ile müzik eğitimine devam etmek için 1763de İtalya'ya; önce Giovanni Pescetti'den ders almak için Venedik'e gitti. 1763de İtalya'ya gittikten sonra 1767-68de Pragg'i, 1773de Viyana'yı ve Aralık 1776 ile Nisan 1778 arasında Münih'i ziyaretten başka İtalya'dan hiç ayrılmadı. Prag'a ziyareti sırasında orada İtalya'da bestelediği birkaç operasını yapımlanmasına destek verdi. Münih'e gidişi Baveraya Elektör'ünün davetiyle 1777 karnaval'i için kendisine verilen opera siparişini yerine getirmek için yapıldı. İtalya'da "Mükemmel Bohemyalı (İl divino Böemo)" olarak bilinmekteydi. Ayrıca Çek isminin çevirisinden ortaya çıkan "Küçük avcı (Venatorini)" olarak çağrılmaktaydı. 1766'da prömiyeri Bergamoda yapılan ilk opera eseri olan "Semiramide" çok büyük sükse sağladı ve Myslivecek'in opera bestecisi olarak ununun başlangıcı oldu. 1787'de "İl Bellerofonte" operası önce Napoli'de ve sonra İtalya'nın bütün opera-evlerinde büyük bir popülerlikle sahnelendi. Bundan sonra çeşitli İtalyan oeara-evlerinden siparişler almaya başladı ve bu siparişleri yerine getirmek için bir seri opera eseri besteledi. Mysliveček'in operaları İtalyan "opera seria" geleneğinde idi ve çok karmaşık aryalardan ortaya çıkan ses aktörlüğüne dayanmaktaydı. 1766-1780 döneminde Mysliveček'in yeni operaları herhangi bir diğer Avrupalı opera bestecidinde çok daha üstünde olarak devamlı yapımlanmıştır. "Il Belerofente" dahil bu dönemde 26 "opera seria" janrında eser bestelemiştir. Bu eserlerinin hemen hepsi 1789 Karnavalı için [Milano'daki "Armıda" prömiyerine kadar ilk sahnelenmelerinde başarı kazanmıştır. Başarısının diğer bir göstergesi o dönemin en prestijli opera evi olan [Napoli'deki San Carlo Tiyatrosu'nda en çok eserlerinin prömiyeri sahnelenen besteci olmasındadır. 1770'de Mozart'ın babası ile İtalya seyahati sırasında genç Mozart ile ilk görüşmesi Bologna'da olmuştur. Mozart ailesi Mysliveček'i bir aile arkadaşı ve genç Mozart'ın bir müzik danışmanı olarak saymışlardır. Mozart'ların yazışmalarında Mysliveček birçok kere anılmıştır. Mysliveček genç müzik arkadaşı olan Wolfgang Amedeud Mozart'a senfoni, İtalyan opera seria janrı ve keman konçertosu hakkında çok önemli kompozisyon bilgileri verdiği bilinmektedir. Bu yakın bağlılık 12 yıl kadar sürmüş sonunda Mysliveček'in genç Mozart'ta San Carlo Tiyatrosu'nun bir sipariş almasına destek vereceğini söz vermesine rağmen bu sözünde durmaması nedeniyle soğumuştır. Mysliveček devamlı serbest bir hayat sürmeyi tercih etmişti ve zamanının diğer bestecilerinin tam aksine hiçbir hükümdar, idareci, yüksek din adamı veya zengin bir kişinin patronluğunu kabul etmedi. Hayatını müzik bestelemek, müzik öğretimi ve müzik çalma ile kazandı ama birçok zengin hayranının verdikleri zengin hediyeleri de hiç redetmemiştir. Hayatı boyunca mali bakımdan devamlı eli bol yaşamıştı. Öldüğünde en ufak olsun serveti olmadığı görülmüş ve hayatının sonuna doğru mali durumunun da bir sorun olduğu anlaşılmıştı. Hayatının sonuna doğru Josef Mysliveček ileri frengi hastalığı komplikasyonlarından şikayetçi idi.Baverya Kralı ve Palatine Elektörü I. Maximillan'ın daveti üzerine Münih'e giderken aldığı bir yara kangren olmuştu. Mysliveček bu sağlık ve mali zorluklar içinde 4 Şubat 1781'de Roma'da hayata gözlerini kapadı. Mezarı Roma'da "Lucina San Lorenzo Kilisesi"'nde bulunmaktadır Josef Mysliveček Çek operasının babası sayılmaktadır ve bu nedenle hazırladığı opera eserleri en önemli eserleri olarak görülmektedir. Ama Josef Mysliveček operalar yanında 10 tane oratoryo, 85 senfoni, keman koncerto ve çok sayıda çeşitli oda muzigi parçası hazırlamıştır. Aşağı Silezya Taarruzu Aşağı Silezya Taarruzu, Mareşal İvan Konev'in 1. Ukrayna Cephesi kuvvetlerince Aşağı Silezya'ya yönelik genel taarruz harekâtıdır. Harekât, Alman askeri varlığını Aşağı Silezya'nın büyük bir bölümünden çıkarttı ve bölgenin başkenti Breslau'da büyük bir Alman birliğini kuşattı. Mareşal Konev'in kuvvetleri Vistül-Oder Taarruzu'nu başarıyla tamamlayıp Alman A Ordular Grubu'nu Polonya'dan sürdü, Kraków'u işgal etti ve Oder Nehri üzerinde köprübaşları ele geçirdi. Harekât katılan Kızıl Ordu birlikleri, Mareşal İvan Konev komutasındaki 1. Ukrayna Cephesi'ne bağlı kuvvetlerdir. Sovyet taarruzunu karşılayan alman birlikleri ise Mareşal Ferdinand Schörner emrindeki A Ordular Grubu'na bağlı birliklerdir. Bu birlikler Breslau Garnizonu'nun yanı sıra, Mareşal Konev, Vistül-Oder Taarruzu sonunda tesis edilmiş olan Steinau ve Ohlau köprübaşlarından 8 Şubat'ta taarruz etmeye karar vermiştir. Taarruz, elli dakikalık bir hazırlık ateşinin ardından saat 06:00'da başladı. Gün sonunda taarruzun öncü unsurları yer yer 60 km'lik bir derinlikte ilerlemişlerdir. 3. Muhafız Tank Ordusu, Breslau'yu geriden sarmak amacıyla güneye, daha sonra da doğuya çark ederken 4. Tank Ordusu Steinau köprübaşından ileri hareketini batı yönünde sürdürdü. İki köprübaşından taarruz eden diğer Kızıl Ordu birlikleri 15 Şubat'ta Breslau'yu sararken 3. Muhafız Tank Ordusu, batıdaki açıklığı kapattı. Kızıl Ordu'nun bu çevirme manevraları sırasında sadece Alman 269. Piyade Tümeni'nin unsurları geri çekilmeyi başarmıştır. Diğer Alman birliklerini oluşturan 35 bin kişi ve 80 bin sivil, Breslau'da çevrilmiş oldu. Breslau Kuşatması savaşın sonuna kadar sürmüştür. Bu arada General Lelyuşenko'nun 4. Tank Ordusu, Alman 4. Panzer Ordusu'nun yer yer gösterdiği dirence karşı, Neisse Nehri yönünde bir hayli ilerlemiştir. General Lelyuşenko kuvvetlerinin sol kanadına Grossdeutschland Tümeni ve 24. Panzer Kolordusu 14 Şubat'ta, kuşatmayı engellemek için her şeyi göze alarak bir karşı taarruz düzenlediler. İzleyen beş gün boyunca Alman kuvvetleri, Sovyet birliklerini kuşatmayı sağlayamadı ve taarruz harekâtlarına son verildi. Ama bu arada Sovyet 52. Ordu'su ile 3. Muhafız Tank Ordusu, General Lelyuşenko'nun sol kanadını güven altına almayı başardılar. Mareşal Konev, güçlü Alman takviyeleri karşısında harekâtın taarruzu evresine son verdi. Neisse Nehri üzerinde, Almanya-Polonya sınırındaki Lausitz'de küçük bir köprübaşı elde etmişti. Bu şekilde oluşan cephe hattı, 1945 yılı başlarında Sovyet kuvvetlerinin bu kesimden Berlin yönünde geliştirecekleri genel taarruzun çıkış noktalarından biri olacaktır. Alman Merkez Ordular Grubu Komutanı Mareşal Schoerner, Mart ayı boyunca kaybedilen araziyi yeniden kazanabilmek için Lauban ve Striegau yönünde başarılı karşı taarruzlara girişti. Breslau kuşatmasını yarmak yönündeki bir Alman taarruzu, 1. Ukrayna Cephesi sağ kanadının güneydoğu yönündeki taarruzuyla bozuldu. Bu Sovyet taarruzu, Sovyet Yukarı Silezya Taarruz Harekâtı'nın bir parçasıydı. İngilizce Wikipedia maddesinden yararlanılmıştır. Lower Silesian Offensive YukarÄ± Silezya Taarruzu Yukarı Silezya Taarruz Harekâtı II. Dünya Savaşı Doğu Cephesi'nde Mareşal Konev kuvvetlerinin giriştiği bir genel taarruz harekâtıdır. Bu Sovyet taarruzu, Alman kuvvetlerinin Yukarı Silezya'nın büyük bir bölümünden geri çekilmelerine yol açmıştır. Silezya'daki cephe hattı, 1945 yılı Ocak ayı içinde gerçekleşen Sovyet Vistül-Oder Taarruzu sonunda oluşmuştu. Bu harekâtta Mareşal Ivan Konev'in birlikleri, General Friedrich Schulz komutasındaki 17. Ordu'nun Yukarı Silezya'nın önemli endüstri merkezlerinden Katowice bölgesinden çekilmesini sağlamıştır. Şubat ayında gerçekleşen Aşağı Silezya Taarruz Harekâtı, Neisse Nehri geçişlerine ulaşarak cephe hattını daha da ileri götürmüştür. Ancak bu ilerleme, Südetler dağlarında uzun bir korumasız kanat bırakmıştı. Bu bölge halen General Schulz'un kuvvetlerinin elinde bulunmaktaydı. Yine bu bölge, bu durumuyla, STAVKA'nın Berlin üzerine yapmayı tasarladığı genel