ek olarak İngiliz gemileri, "Goeben"in hasarlı kazanlarına rağmen birkaç mil daha yavaştı, bu durum Alman gemilerinin İngiliz filosunu önceden tespit etmesi halinde çatışmanın menzilini istedikleri gibi belirleyebileceği anlamına geliyordu. Sonuç olarak Troubridge tek şansının "Goeben"i şafakta, uygun gözlem koşullarında, "Goeben" doğuda kalacak şekilde yakalayıp temasa geçmek ve tercihen destroyerleri ile torpido saldırısı düzenlemek olduğunu değerlendirdi; ancak destroyerlerinin en az beşi tam yol giden kruvazörlere ayak uydurmaya yetecek kadar kömüre sahip değildi. 7 Ağustos sabah 04.00'te Troubridge, Alman gemilerini gün aydınlanmadan önce yakalayamayacağını fark etti; hava aydınlandıktan sonra "Goeben"in üstün top menzili ve hızı sebebiyle inisiyatifi kaybedeceğini düşünüyordu. Bir değerlendirmenin ardından Churchill'in muğlak ""üstün kuvvetle çatışmama"" emrini düşünerek Milne'e takibi bırakma niyetinin sinyalini gönderdi. Troubridge saat 10.00'a dek bir cevap almadı, bunun ardından yakıt ikmali için Zante'ye yol almaya başladı. Bu esnada Alman gemileri doğuya doğru yolculuğuna devam ediyordu. Gün doğumunda gerilerinde takipte olan "Gloucester"in dumanını gördüler. Britanya muharebe kruvazörlerinin geri döndüğünden habersiz olan Souchon, hızı arttırarak arayı açmak için "Goeben"in mürettebatını bir kez daha kömür görevine koydu. Bu esnada patlayan bazı kazan boruları sebebiyle dört mürettebat sıcak buharla yanarak öldü. Britanya gemisi peşindeyken kömür ikmali yapamayacağını düşünen Souchon, "Breslau"ya "Gloucester"in rotası üzerinde sahte mayın dökme manevraları yapma ve gemiyi korkutma emri verdi. Hala Souchon'un batıya dönmesini bekleyen Milne, Gloucester'a teması kesme emri verdi; ancak Gloucester'ın kaptanı Howard Kelly "Goeben"in kaçmakta olduğunun farkındaydı. "Breslau", "Gloucester"i taciz ederek takibi bırakmaya zorlamaya çalışıyordu; "Gloucester" sonunda "Breslau" ile çatışmaya girdi; Britanyalılar "Goeben"i geri dönmeye ve hafif kruvazörü korumaya zorlamayı hedefliyordu. Saat 13.05'te "Gloucester" öndeki 6 inçlik (15 cm) toplarıyla 10.500 metre mesafeden ateş açtı. "Breslau" da hemen karşı ateşle cevap verdi. Kelly hızını arttırarak mesafeyi kapatmayı, 9.100 metre menzile gelince dönerek borda ateşi açtı. Çatışma üzerine Souchon, "Goeben"in dönerek "Breslau"ya yardım etmesi emrini verdi. "Goeben"in manevrasını gözlemleyen "Gloucester" çatışmadan çıkarak geri çekilmeye başladı; Souchon ise hafif kruvazörü takip etmek için kömür harcamamaya karar vererek tekrar rotasına döndü. Bu çatışmada "Gloucester" 18 adet 15 cm, 14 adet 10 cm mermi ateşledi ve "Breslau"ya su hattında bir isabet sağladı; Souchon'a göre bu çatışmada "Breslau" kayda değer bir hasar almamıştır. Kaptan Kelly üç saat boyunca takibi sürdürdü; ancak "Gloucester" saat 16.40'ta azalan kömürü ve Matapan Burnu'nu geçmeme emri sebebiyle takibi bırakarak geri döndü. Almanlar sonunda takipten kurtulmuş, Ege Denizi'ne giriyorlardı. 8 Ağustos gece yarısından hemen sonra Milne üç muharebe kruvazörü ve hafif kruvazör "HMS Weymouth" ile doğuya yöneldi. Saat 14.00'te Donanma Komutanlığı'ndan İngiltere'nin Avusturya ile savaşa girdiğine dair hatalı bir sinyal aldı; gerçekte iki ülke arasında 12 Ağustos'a kadar savaş ilan edilmeyecekti. Dört saat sonra sinyal hatasına dair bilgi ulaştı, ancak Milne "Goeben"'i aramaktansa Malta yakınlarında konuşlanarak Adriyatik Denizi'ni korumaya almayı tercih etti. Sonunda 9 Ağustos'ta Milne, ""7 Ağustos'ta Matapan Burnu'nu kuzeydoğu yönünde geçen Goeben'i takip et"" emrini aldı. Troubridge'i Adriyatik koruması için geride bırakan Milne, Souchon'un Çanakkale Boğazı'na gittiğine inanmıyordu, "Goeben"in Ege Denizi'nden dışarı çıkmayı planlamadığından habersiz şekilde Ege çıkışını savunmaya geçti. 8 Ağustos'ta Ege Denizi'ne giren Souchon adalar arasında yol aldıktan sonra 9 Ağustos şafağında Hacılar adası körfezine girdi. İki gemi burada tek bir kömür gemisinin iki yanında pozisyon alarak kömür ikmallerini tamamladılar. 10 Ağustos gecesi saat 03.00 civarında Britanya gemileri de Ege'ye ulaşmıştı; Alman gemileri ise telsiz dinlemeleri sayesinde bu durumdan haberdardı. Souchon bu esnada Karadeniz'e çıkabilmek için izin almaya çalışıyordu. 10 Ağustos sabahı demir alan Alman savaş gemileri Boğazlar'a yolculuklarının son ayağına başladılar. Saat 17.00'de gemiler Çanakkale Boğazı açıklarına ulaşarak geçiş için izin beklemeye başladılar. Almanya bir süredir İkinci Meşrutiyet döneminin etkin gücü olan İttihat ve Terakki Fırkası ile yakınlaşmaktaydı. Parti üzerindeki ağırlığını sonunda kullanan Alman hükümeti, Osmanlı savaş bakanı Enver Paşa'ya gemilerin boğazdan geçmesi için baskı yapmaya başladı. Boğazların Rusya'ya ulaşmak için dört mevsim boyunca seyrüsefere açık olan tek deniz yolu ve en önemli ikmal hattı olması, Rusya'nın Alman gemilerinin geçişine şiddetle karşı çıkmasına sebep olacaktı. Ayrıca Almanlar Enver Paşa'yı takipteki Britanya gemilerine ateş açılması emri vermeye de ikna etmeyi başardılar. Souchon boğazlara girme izni aldığında gemilerdeki gözcüler, yaklaşan Britanya gemilerinin dumanını ufukta görebiliyordu. Aslen izin, Çanakkale Müstahkem Mevkii Komutanlığı'na 8 Ağustos tarihli ve "Başkumandan vekili Enver" imzalı şifreli telgrafla iletilmişti. Telgrafta, "Almanya Hükümeti'nin "Goeben" ve "Breslau" ismindeki sefain-i harbiyesinin (savaş gemilerinin) düşmanla muharebeye tutuşmuş olmaları muhtemeldir. Sefain-i mezkure (adı geçen gemiler) boğaza iltica ederlerse duhullerine (girişlerine) müsaade ve kabul ediniz." denilmektedir. Gemiler 11 Ağustos'ta Çanakkale'ye vardılar, üç gün Çanakkale'nin kuzeyinde bir koyda demirli durumda bekledikten sonra 16 Ağustos'ta İstanbul'a ulaştılar. Gemilerin İstanbul'a demirlemeleri Rusya, Fransa ve özellikle de Britanya'nın sert protestolarına neden oldu. Osmanlı Devleti savaşta hala tarafsızdı ve uluslararası anlaşmalar gereği Alman gemilerinin boğazlardan geçişini önlemekle yükümlüydü. Bu sorunun etrafından dolanmak üzere Alman büyükelçisinin önerisiyle gemilerin Türk donanmasına katılması kararlaştırıldı. Protestolara cevap olarak söz konusu iki geminin parası peşin olarak ödenmiş olduğu halde Britanya hükümetince gasp edilen iki gemi yerine Almanlardan satın alınmış olduğu bildirilmiştir. Bu gemiler için 500.000 altın lira ödendiği ve isimlerinin "Yavuz" ve "Midilli" olarak değiştirilerek Osmanlı Donanması'na dahil edildiği bildirilmiştir. Britanya, Akdeniz'deki bir tehdidin azalmasından memnuniyet duymuştu. 16 Ağustos'ta gemilerin resmi devir töreni yapıldı; Alman bayrakları indirilerek direklere Osmanlı bayrağı çekildi ve Bahriye Nazırı gemileri Osmanlı donanmasına kabul etti, ertesi gün Alman mürettebata fesler dağıtıldı. Ancak Souchon halen gemilerin kumandanı, Alman mürettebat ise yerinde idi. Ağustos'ta çabuk bir zafer bekleyen Almanya, Osmanlı İmparatorluğu'nun tarafsız kalmasından hoşnuttu. Ayrıca Marmara Denizi'ndeki "Goeben" gibi güçlü bir savaş gemisi Kraliyet Donanması'nın Çanakkale Boğazı'na yaklaşmasını engelliyordu. Fakat Eylül'de alınan Birinci Marne Muharebesi yenilgisi ve Rusya'nın Avusturya-Macaristan İmparatorluğu'na karşı üstünlüğü Almanya'nın Osmanlı gibi bir müttefiki savaşta yanında görme isteğini arttırdı. Amiral Souchon, İmparator Kayzer Wilhelm'den aldığı talimatla 14 Eylül 1914 tarihinden itibaren Osmanlı donanmasının tatbikat için Karadeniz'e açılması yönünde çaba harcamaya başlamıştır. Osmanlı Hükûmeti 20 Eylül'de Amiral Souchon'un talebini reddetmiştir. Ancak aynı gün Enver Paşa, bir günlüğüne Karadeniz'e tatbikat amaçlı çıkış için izin vermişti. Aynı gün Sadrazam Said Halim Paşa, duruma karşı çıkmış, gemiler geri çağrılmıştır. Amiral tarafından birkaç kez yenilenen talep, Osmanlı hükûmeti tarafından her seferinde geri çevrilmiştir. Amiral Souchon 23 Eylül 1914 tarihinde Osmanlı Donanması Komutanlığı'na getirilecektir. Bu çabalar sürerken Osmanlı'nın 27 Eylül günü Çanakkale Boğazı'ndan bütün gemi geçişlerini yasaklaması -ki Rusya'nın mevcut olan ihracat-ithalat trafiğinin %90'ı o sıralarda bu rotadan sağlanıyordu- bütün gerilimi artırdı. Süregelen Rus ve Fransız diplomasisi Osmanlı İmparatorluğunu savaşın dışında kalmaya ikna etse de, 27 Ekim 1914 günü Amiral Souchon komutasında "Goeben", "Breslau" ve dokuz Osmanlı savaş gemisinden oluşan bir filo Karadeniz'e açıldı. Karadeniz Baskını olarak adlandırılan bu harekatta filo 29 Ekim 1914 sabahı Rus liman ve gemileriyle temas kurdu. Odesa (Hacıbey), Sivastopol (Akyar), Novorossiysk ve Feodosya (Kefe) limanlarını bombaladı. Bir mayın gemisi ve on beş askeri nakliye gemisi batırıldı, bir torpido botuna ağır hasar verildi. Bir kömür gemisi 3'ü subay 75 personeliyle esir alındı. Novorossiysk'de buğday silolarıyla elli petrol deposu tahrip edildi. Bu gelişmeler bir dönüm noktası oldu ve 2 Kasım'da Rusya, 5 Kasım'da İngiltere sırasıyla Osmanlı İmparatorluğu'na karşı savaş ilan ettiler. Osmanlı İmparatorluğu'nun savaşa girmesi ile I. Dünya Savaşı'nda çok sayıda yeni cephe açıldı. The Four Horsemen (şarkı) The Four Horsemen, Metallica'nın ilk albümü "Kill 'Em All" da 2. sırada yer alan şarkıdır.Şarkı Mustaine’in “The Mechanix”inin üzerinde birkaç değişiklik yapılmış halidir.Hetfield albüme koymadan önce şarkının sözlerini değiştirmiş ve parçanın orta bölümüne gitar solosu eklemiştir. Bu solo Metallica şarkılarındaki ilk Kirk Hammett solosudur. Albümün diğer tüm solo ve riffleri Dave Mustaine tarafından yazılmıştır fakat daha sonra Dave'in gruptan atılması sonucunda kayıtlarda Kirk Hammett gitarda yer almıştır. Az önce de değindiğimiz gibi Kirk'ün Kill 'em All'a kayıt dışında yaptığı tek katkı, The Four Horsemen'ın orta solosudur. “The Four Horsemen” ayrıca Metallica için kullanılan takma adlardan bir tanesidir. Sözler ,şarkının adından da anlaşılabileceği gibi,dünyanın sonu ve kıyamet hakkındadır. İncilin “Four Horsemen of the Apocalypse” bölümüne gönderme yapıldığı söylenilse de birçokları şarkının dört atlı yani Metallica hakkında olduğuna inanmaktadır.Şarkıda bahsi geçen dört atlı zaman(time),kıtlık(famine),salgın(pestilence) ve ölüm(death)dür. Şarkının geçiş(bridge) bölümünde Cliff Burton’ın sesi arka vokalde duyulabilir Albert Vandal Albert Comte Vandal (7 Temmuz 1853, Paris- 30 Ağustos 1910), Fransız tarihçisi. 1897 yılında Fransız Akademisi'ne seçildi. Albert Sore adlı politik-kurgu romanını bu okulda tamamlamıştır. Manastır Askerî İdadisi Manastır Askerî Îdâdîsi Makedonya'nın Manastır şehrinde bulunmaktadır ve günümüzde müze olarak kullanılmaktadır. Burada eğitim görenlerden biri Mustafa Kemal Atatürk’tür (1896-1898). Binanın ikinci katında Mustafa Kemal Atatürk için ayrılmış bir bölüm vardır. Aynı zamanda İttihat ve Terakki’nin önde gelen isimlerinden Resneli Niyazi Bey 'de burada okumuştur. Resneli Niyazi Bey, II. Abdülhamit’e Meşrutiyet’i ilan ettiren ayaklanmanın liderlerinden ve ayrıca İstanbul’da patlak veren 31 Mart İsyanı’nı bastıran Hareket Ordusu’nda yer alan Cumhuriyet’in önemli figürlerinden birisi. Mersin LimanÄ± Mersin Limanı, Türkiye'nin Mersin şehrinde yer alan bir yük ve yolcu limanıdır. Ülkenin konteyner hacmi bakımından ikinci, kargo tonajı bakımından altıncı büyük limanıdır. Mersin Limanı'nın dalgakıranlarla korunmuş bölümü kentin güneyinde Akdeniz ilçesi sahilinde yer alır. Ancak rıhtım ve iş bölgesi bu alanın doğusundadır. Batıda ise balıkçı barınağı vardır. 1841 yılında ufak bir balıkçı köyü olan Mersin; 1850 yılında bucak ve 1865 yılında ilçe olmuştur. 1860 yılından itibaren iskele inşası önem kazanan ilçede 1886 yılında Adana-Mersin demiryolunun da açılmasıyla gelen giden gemi sayısında bir artış meydana gelmiştir. Bu gemilerin tahmil ve tahliyesi için daha süratli çalışma olanakları aranarak Mersin Belediyesi tarafından önce taş iskelesi, daha sonra gümrük iskelesi inşa edilmiştir. 19. yüzyılda Mersin'in bir liman kenti olarak ortaya çıkması genellikle Amerikan İç Savaşı'na bağlanır. Avrupa'nın pamuk ihtiyacının bir bölümünün Mersin'den sağlanması kent tarihinde bir dönüm noktası olmuştur. Deniz ticaretindeki hızlı artış nedeniyle ciddi bir liman yönetimine ihtiyaç duyulmuş ve 29 Ağustos 1927 tarihinde Seyrisefain acenteliği, Mersin, Tarsus, Seyhan ve Ceyhan Belediyeleri ile Mersin Ticaret Odası ve Mersin Hususi Muhasebesinden müteşekkil Mersin Liman Şirketi kurulmuştur. Şirketin sermayesi 200.000 TL'dir. Ne var ki, parasal sorunlar ve araya II. Dünya Savaşı'nın girmesi sebebiyle projeden vazgeçilmiştir. Şirket meydana gelen doğal afetlerden dolayı zarar görmüş ve 1942 yılında tasfiye kararı ile birlikte Hükümete devri kararı alınmıştır. 400.000 TL bedel ile Milli Koruma Kanununun muaddel 6. Maddesine tevkifan Devlet Demiryolları ve Limanları İşletme Umum Müdürlüğüne devri hakkındaki K/323 sayılı karar, Bakanlar Kurulunun 14 Mayıs 1942 gün ve 5106 sayılı Resmi Gazete'de münteşir 9 Mayıs 1942 tarih ve 2/17874 sayılı kararı ile kabul edilmiştir. Mersin Limanı'nın modern ve korunaklı bir şekilde inşaasına 3 Mayıs 1954 tarihinde başlanılmış olup inşaat Hollanda Kraliyet Liman İnşaat Şirketi ("Koninklijke Nederlandsche maatschappij voor havenwerken N.V.") tarafından yapılmıştır. 25 Nisan 1954 tarihinde temel atılmıştır. Bayındırlık Bakanlığı (o zamanki adıyla Nafıa Vekaleti) denetimindeki iş yedi yıl devam etmiştir. İlk iskele 30 Ağustos 1958'de hizmete açılmış, diğer işler 30 Haziran 1961'e kadar devam etmiştir. Limandaki yardımcı tesisler ise şirketin Türk ortağı Himtaş tarafından tamamlanmıştır. İş o zamanki kura göre 70 milyon Hollanda florinine mal olmuştur. Bütün tesisleri ile ikmal edilen liman 1962 yılında modern anlamda işletmeye açılmıştır. Liman, İnşaat Mühendisleri Odası tarafından hazırlanan 50 Yılda 50 Eser adlı listede yer almıştır. Özelleştirme İdaresi tarafından ihalesi yapılan TCDD’ye ait Mersin Limanı’nın işletme hakkı, 11.05.2007 tarihinde, 36 yıl süreyle PSA-Akfen Ortak Girişim Grubu'na verilmiştir. MIP (Mersin International Port), PSA-Akfen Ortak Girişim Grubu tarafından kurulmuştur. Geniş bir hinterlanda sahip olan Mersin Limanı yurt içine iyi bir şekilde kara ve demiryolları ile bağlanmıştır. Limana en yakın hava alanı 50 km uzaklıktaki Adana'dadır. Akdeniz'in önemli limanlarından biri olan Mersin Limanı, İç Anadolu Bölgesi, Akdeniz ve Güneydoğu Anadolu Bölgesi bölgelerinin ithalat-ihracat kapısı olması yanında, Ortadoğu ülkelerinin de transit merkezidir. Güneydoğu Anadolu Projesi'nin tam anlamı ile hayata geçmesi Mersin Limanı'nın önemini daha da artacaktır. Mersin Limanı gemilere her türlü hizmeti verebilecek niteliktedir. 48 tane rıhtımı bulunan limanda, büyüklüğüne göre aynı anda 60'a yakın gemide yükleme-boşaltma yapılabilmektedir. Yılda 44.000.000 toplam yük elleçlemesi yapılmaktadır. Limanda yolcu, dökme yük, konteyner, canlı hayvan, hububat taşımacılığı ve petrol gemilerine hizmet verilmektedir. Bir Danimarka şirketinden kiralanan tarak makinesi yardımıyla deniz tabanı derinleştirilmiştir. Derinlik yerine göre 6 ve 14 metre arasındadır. Liman içerisinde yer alan iskelelere -8,5 ile -22,5 m draftlı gemiler alınabilmektedir. Ayrıca liman Mersin şehir merkezinde olduğundan gemi personeli; PTT, otel, çamaşırhane, eczane, banyo-duş, lokanta, hastane, banka, makine onarımı, yakıt temini ve alışveriş olanaklarından kolaylıkla yararlanabilmektedir. Başlıca iskeleler; ticari eşya iskelesi, tahıl iskelesi (100.000 tonluk Mersin silosuna hizmet etmektedir), orman ürünleri ve canlı hayvan iskelesi, balıkçılık iskelesi, maden cevheri iskelesi, petrol iskelesi (ATAŞ rafinerisine hizmet amacıyla yapılmıştır) ve onarım iskelesidir. Doğuda ve batıda iki adet dalgakıran vardır. Mersin'in hâkim rüzgârı lodos olduğundan batıdaki 1.600 metrelik ana dalgakıran büyük taş bloklarla inşa edilmiştir. Taşlar Mersin'in Limonlu (Lamas) beldesindeki taş ocağından temin edilmiştir. 2.400 metrelik doğu dalgakıranı ise beton bloklarla yapılmıştır. Üç ana depo vardır. Zati (kişisel) eşya ambarı adını alan bir ambar 32×75 m genişliğinde ticari eşya ambarı adını alan iki ambar ise 120×75 m genişliğindedir. Bunun yanı sıra 3 km genişliğinde boş alan vardır ki bu alan şu anda konteyner depolama alanı olarak kullanılmaktadır. Heroes (dizi) Heroes, 25 Eylül 2006 tarihinde Amerikan NBC kanalında yayınlanmaya başlamış olan televizyon dizisidir. Dizinin ilk bölümü 14,3 milyon seyirci çekmiş ve NBC kanalında son beş yılın en fazla reyting yapan dizisi olmuştur. Heroes'un Türkiye'deki ilk bölümü 4 Mart 2007 Pazar günü 21:00'da CNBC-e'de yayınlanmıştır. İngilizce bir kelime olan Heroes, Kahramanlar anlamına gelir. Dizinin ilk sezonu, Amerika'da 23 Eylül 2006 tarihinde yayınlanan Genesis adlı bölümle başlamıştır. Yaratılış anlamına gelen "Genesis" ayrıca dizinin ilk sezonunu kapsayan ilk cilde de adını vermiştir. Bir güneş tutulmasıyla başlayan bu sezon karakterlerin sahip oldukları güçlerin farkına varmaya başladıkları, "Şirket" tarafından yakalanmamaya ve "Sylar" tarafından öldürülmemeye çalıştıkları sezon olmuştur. 1. sezonda öne çıkan karakterler Peter Petrelli, Gabriel Gail (Sylar) ve Hiro Nakamura'dır. 23 bölümlük bu sezon, etkileyici sezon finali ile 21 Mayıs 2007'de bitmiştir. Sezon finalinde Ted'in gücünü alan Peter patlamak üzereyken Nathan onu uçurur ve havada patlar. Sylar, Hiro'yu 1671 yılına ışınlar. Meksika'da gözünden siyah sıvı akıtarak insanları öldüren Maya ve onun gözündeki sıvıyı durdurabilen abisi Alejandro, Sylar ile birlikte Mohinder'ı bulmaya giderler. Micah, kuzenleri ile birlikte yaşamaya başlamıştır. Niki, Şirket'te kendisini zindana kapattırmıştır. Hiro, 1671 yılına ışınlanıp tarihi Japon kahramanı Takezo Kensei (Adam) ile tanışır. Adam, iyileşme yeteneği olan yaşlanmayan ve ölümsüz bir karakterdir ve Shanti virüsünü yaymaya çalışmaktadır. Matt, babası Maury ile mücadele eder. Adam, Hiro'nun babası Kaito Nakamura'yı öldürür. Peter ve Adam'ın hapishaneden kurtulmasını, virüs ile ilgili flashbackleri (zamanda geri sıçramalar) ve sonunda virüsün Peter, Nathan, Hiro ve Matt tarafından durdurulmasını içerir. Nathan yetenekleri hakkında basın açıklaması yapacağı sırada siyah şapkalı gizemli biri Nathan'ı vurur. Nathan'ın yaralanması ile sezon sona erer. Sezon boyunca güçsüz dolaşan Sylar ise Mohinder Suresh'ten çaldığı Claire'ın kanını kendine enjekte ederek güçlerine tekrar sahip olur. Niki, yangında Monica'yı kurtarmaya çalışırken ölür. Diziye birçok yeni kötü kahramanın katıldığı bir sezondur. Mohinder kendisine güç enjekte eder. 3x02'de bu caniler tutuklu bulundukları Level 5'ten kaçmayı başarır ve etrafa korku salarlar. 3. Sezon 3. Cilt bu canilerin tanıtılması ve aralarından en azılı olan Arthur Petrelli 'nin (Peter ve Nathan'ın babası) yıllardır süren felçliğinden Adam'ın gücünü alarak kurtulması ile başlar. Bu şekilde Adam'ı öldürür. Daha sonra Peter ve Maya'nın güçlerini alır. Bütün azılı caniler tekrar toplanıp bir grup oluştururlar. Mohinder ise bu gruba katılır. Amaçları çok eskiden ikiye bölünen formülün (yetenek veren aşı) parçalarının tekrar bir araya getirip yeteneklilerden oluşan ordu kurulmasıdır. İyi kahramanlarda bunu engellemelidir. Bir hayli yanıcı olan bu formül yüzünden Flint'in ellerinden çıkan alev ile Primatech yanar ve en sonunda patlar. Kurtulmanın yolunu bulan kahramanlarımızı yeni bir macera beklemektedir. Nathan, Amerika Birleşik Devletleri başkanına gider ve tanıdığı bütün özel yeteneğe sahip kişilerle ilgili bilgileri verip onların insanlar için tehlike içerdiğini ve özel bir tesise kapatılmaları gerektiğini söyler. Başkan da kendisine bunun için ödenekler sağlanacağını ve yardım edileceğini söyler. Yeni cilt boyunca yetenekli insanlar kaçırılıp 26 nolu binaya kapatılıyor. Bu cildin başlangıcı Primatech'in patlamasından 3-4 hafta sonradır. Kahramanlarımız olayları unutup yeni bir başlangıç yapmaya çalışmaktadırlar fakat eve dönmek o kadar kolay değildir. Kahramanlarımızın sıradan bir yaşam sürme hayalleri, Nathan'ın kendileri (yani özel yeteneği olan kişiler) hakkında bir hükûmet planı oluşturduğunu Claire öğrendiğinde suya düşer. Claire bunu herkese söyleyemeden kahramanlarımız yakalanır. Özel tesislerin bulunduğu bir adaya götürülürken Peter ve Claire uçağın düşmesini sağlarlar ve düşen uçaktan kahramanlarımız sağ kurtulup sezon boyunca yakalanmamak için kaçarlar. Sonunda Nathan'ın da yeteneği olduğu öğrenilir ve o da kaçmaya başlar. En kötüsü ise şekil değiştirme yeteneğine sahip olan Sylar'ın Nathan'ın kılığına girerek başkanla konuşmayı düşünmesidir. Başkanla konuştuğunda onun şekline girip onu öldürerek dünyanın en güçlü adamı olmayı düşünür. Sezon sonunda kahramanlarımız Sylar'ın planını altüst eder ve onu yakalarlar. Sylar tarafından öldürülen Nathan'ın acısı Angela'nın yüreğini dağlar ve bu yüzden Noah ile bir plan yaparlar. Matt gücünü kullanarak Sylar'ın zihnine girer ve onun şekil değiştirme gücünü de kullanarak onun Nathan'a dönüşmesini sağlar. Nathan'a dönüştüğünde Sylar gerçekte kim olduğunu unutur ve kendini Nathan olduğuna inandırmaya başlar. Flashforward'da (zamanda ileri sıçrama) ise Tracy Strauss kendisini hücreye kapatan 26. Bina ajanlarını teker teker bulup öldürmektedir. Bu arada kendisi de evrim geçirmiştir. Artık su ve buz parçalarına dönüşüp değişik formlarda hayatını sürdürebilmektedir. Nathan ise Sylar'ın yeteneklerinden biri olan mekanizmaların işleyişini anlayabilme yeteneğini keşfetmiştir. Ofisindeki bozuk bir saati tamir etmiştir. Nathan yavaş yavaş kendisine gelmeye başlar ve gerçek kimliğini bulma çalışmalarına başlar. 21 Eylül 2009'da başlayan bu sezonda kahramanlarımız normal yaşamlarına dönmüşlerdir. Claire üniversiteye başlamıştır. Nathan'ın kafası karışıktır. Angela onun gerçekte Sylar olduğunu anlamasını engellemeye çalışmaktadır. Sylar ise Matt'e görünerek kendi bedenini geri istemektedir. Ki sonunda Sylar'ın ruhu Matt'i ele geçirir. Nathan bir kiralık katil tarafından öldürülüp gömüldüğünde Sylar topraktan kendi bedeniyle çıkar. Yani sonuç olarak Sylar'ın bedeninde ruh yok, Matt'in bedeninin içinde Sylar vardır. Matt'in ruhunun ise bir bedeni yoktur. Yeni bir kötü aramıza katılır: Samuel. Karnaval'ın kurucusu ve Joseph'in kardeşidir ve yeteneğinin gerçek gücünü önlemeye çalışan abisini öldürmüştür. Joseph'in gücü Peter Petrelli gibi güç empatisi'dir yani güçleri kopyalayabilir. Samuel ise toprak ve mürekkep gibi madenleri kontrol edebilmektedir. Karnaval özel gücü olan insanların bir arada yaşadığı bir lunaparkın arka tarafındaki topluluktur. Samuel ise kardeşinin ölümü üzerine ilk önce kardeşi ile aynı yeteneklere sahip olan Peter Petrelli'yi karnavala katmaya çalışır ama başarılı olamaz. İstediği insanlar uzakta bile olsa onların ne hissedebildiklerini ve arzularını hissedebilen Samuel'in sevgilisi Lydia sayesinde Samuel diğer özel güçlü insanları öğrenir ve ilk önce kafası karışık olan Sylar'ı karnavala katar. Samuel'in amacı karnavalı büyütmektir yani daha çok özel insan bulmaktır. Bu arada Peter da duyma engelli bir bayanla tanışır: Emma. Emma sağırdır ama sesleri renk olarak görebilmektedir. Gerçekten üzüldüğünde ve sinirlendiğinde ise bu renk bulutlarını kontrol edip bir kuvvet oluşturabilmektedir. Peter ise artık iyileştirme gücüne sahiptir fakat bu güç insanları iyileştirirken onun enerjisini emmektedir. Yeni cildin başında Claire dönme dolaba tırmanır ve birçok kamera tarafından çekilirken kendini boşluğa bırakır, yere çarptıktan kısa bir süre sonra kalkar ve tanıdık cümleyi söyler: "Ben Claire Bennet, bunun kaçıncı deneme olduğunu hatırlamıyorum." Peter Sylar'a döner ve "Her şeyi mahvediyor." der. Sylar'ın yorumu ise basittir: "Cesur Yeni Dünya!" DİZİNİN 5. SEZONUNUN İPTAL EDİLDİĞİ NBC KANALI TARAFINDAN AÇIKLANDI. Kanal, dört sezondur yayınladığı ve istikrarsız reytingleriyle sıkıntı yaratan "Heroes"un fişini çekti. İlk sezonuyla büyük ilgi toplayan ve bir fenomen haline gelen dizi sonraki sezonlarda giderek düşen temposu ve akıcılıktan uzaklaşan yapısıyla oldukça tepki çekmişti. Kanal yetkilileri yaptıkları açıklamayla dizinin iptal edildiğini duyurdu. Kanaldakilerin aklında ana beşlinin içinde olduğu ve diziyi bir finale bağlayacak bir mini seri fikri var. Ancak oyuncuların başka diziler için anlaşmalar yapmış/yapacak olması bu ihtimalin gerçekleşmesini çok zor kıldığı da ortadadır. Yayından kaldırılan dizi 13 bölümlük Heroes: Reborn isimli mini seri ile 2015'te geri dönüş yaptı. Sıkça görünen ve yeni kahramanlarla alakalı olan bu sembol stilize bir RNA molekülüne benzemektedir. 12. bölümde Ando Masahashi sembolün iki Japonca karakterin birleşimi olduğunu ortaya çıkartmıştır. "Büyük yetenek" manasına gelen 才 (sai) ve "mucize" anlamındaki 与 (yo) karakterlerinin birleşimidir.Bu sembol birçok kez bir kahramanla ilişkili olarak görünmüştür. Ayrıca dizide Tanrı vergisi işareti olarak söylenmektedir: Origins, "Heroes" dizisinin planlanan bir spin-off (sezon arası bölümleri) dizisidir. "Heroes" 1. sezonu tamamladıktan sonra yaratıcı Tim Kring yaz döneminde bir spin-off yayınlanacağını, bu spin off'un ilk defa görünecek 6 farklı karakterin özel bölümlerinden oluşacağını söylemiştir. Amerikan yazarlarının başlattığı grev sonucu dizi ilk önce askıya alınmış, 2. sezonun yayınlanması sonrası ise iptal edilmiştir. Her bir "Heroes" bölümünün yayınını müteakiben "Aspen Comics" tarafından çizilen bir çizgi roman bölümü NBC'nin resmi sitesinde yayınlanmaktadır. Her bölümde bir sürpriz yumurta mevcuttur. Ayrıca Panini Comics, DC Comics işbirliğiyle yayınladığı 34 hikâyelik çizgi roman Türkiye'de Türkçe olarak yayınlanmakta. KÃ¼resel Rekabet Endeksi Küresel Rekabet Endeksi dünya ülkelerinin, rekabetçilik puanlarına göre sıralanmış bir listesidir. Ülkelerin rekabetçilik puanları Dünya Ekonomik Forumu tarafından her yıl tekrar edilen kapsamlı bir çalışma ile ölçülür. Dünya Ekonomik Forumu, yıllık düzenli toplantısını, İsviçre'nin Davos kentinde Ocak ayı içerisinde gerçekleştirir. Yapılan çalışma, raporda yer alan 131 ekonomiden 11.000 iş dünyası lideri ile yapılan anketler sonucu gerçekleştirilmiştir. Anket soruları, bir ekonominin iş ortamını etkileyen ve kalıcı ekonomik kalkınmanın kritik belirleyicileri olan geniş bir faktörler yelpazesini kapsamayı amaçlar. Sıralamalar, kamuya açık kesin verilerin kombinasyonu ve yönetici görüş anketlerinin sonuçları esas alınarak gerçekleştirilir. DÃ¼nya Ekonomik Forumu Heroes Heroes un farklı anlamları: Bulutsuzluk Senfoni Bulutsuzluk Senfoni, 2004 yılında Türk rock müziği grubu Bulutsuzluk Özlemi'nin büyük bir orkestrayla verdiği konserin kaydından oluşan konser albümüdür. Grup Harbiye Açıkhava Tiyatrosu'nda şef Orhan Şallıel yönetimindeki senfonik orkestra ile birlikte verdiği bu konserde 11 şarkı çalmıştır. Albüm, grubun ikinci canlı performans albümüdür ve 2008 yılında "DVD" formatında tekrar yayınlanmıştır. Ahmet Gündüz Ökçün Gündüz Ökçün (1936, Eskişehir - 26 Kasım 1986, Ankara) Türk siyasetçi ve hukukçu. 1958 yılında Ankara Üniversitesi Siyasal Bilgiler Fakültesi'nden mezun oldu. Ankara Üniversitesi Hukuk Fakültesi'nde Devletler Özel Hukuku branşında asistan, 1974 yılında profesör oldu. Konuk profesör olarak Columbia Üniversitesi'nde 1 yıl ders verdi. Bazı uluslararası toplantılarda Türkiye'yi temsil etti. 1976-1977 yılları arasında Ankara Üniversitesi Siyasal Bilgiler Fakültesi Dekanlığı, 5.(XVI) Dönem Eskişehir Milletvekilliği (1977-1980) ile Dışişleri Bakanlığı (1977 ve 1978-1979) yaptı. 26 Kasım 1986 tarihinde kalp krizinden vefat etti. Evli ve iki çocuk babasıydı. KorsanlÄ±k Korsan, deniz taşıtlarına saldıran, yağmalayan haydut. Korsanlar bir milleti ya da orduyu temsil etmezler ve çoğunlukla amaçları ganimet ele geçirmektir. Korsanlar günümüzde de faal olup, her yıl 13-16 milyar dolar kayıba neden olmaktadırlar. Günümüzde korsanlık daha çok Pasifik ve Hint Okyanuslarında yaygındır. Bugünkü Türkçede korsan kelimesi denizde gemi, adam ve mal gaspını, yağmalamayı içeren deniz “ haydutluğu”'nu ifade etmektedir. Fakat Latincedeki “ cursus “ kelimesinden türeyen ve Türkçedeki korsan kelimesine kaynaklık eden “ corsair” sözcüğünün anlamı, deniz haydutluğunun aksi olarak resmi otorite tarafından verilen bir deniz görevidir. İzinli korsanlık olarak ifade edeceğimiz bu görevi İngilizcede kullanılan “privateering “ kelimesi karşılamaktadır. Buccaneer de bu sınıftaki korsanlar için kullanılan bir diğer terimdir. Fakat devlet göreviyle korsanlık, diğer devletlerin gözünde alelade haydutluktan farklı olmadığından, bu terimler haydut anlamında da kullanılır. Deniz haydutluğunu ifade için ise batı dillerinde “piracy” , “pirate “ kelimeleri kullanılmıştır. Bu doğrultuda bir iktidarın bilgi ve gözetimi dâhilinde yapılan izinli korsanlık ile herhangi bir yasal dayanağı olmaksızın yapılan deniz haydutluğu aslında birbirinden farklı iki olgu olarak gerçekleşmektedir. Osmanlı Devleti'nde ise korsanlar deniz komando sınıfı idi. En büyük üsleri Cezayir idi. Hemen bütün büyük Türk amiralleri bu sınıftan yetişmişlerdir. Zira levendlerin (Bahriyeli) en gözü pek, zeki ve bilgili kısmı bu sınıfa geçiyordu. Ekserisi birkaç Avrupa dili konuşurdu. En büyük korsan amirali Turgut Paşa'dır. Barbaros kardeşler de korsanlıktan yetişmekle beraber, onlar daha çok devlet kurucu fatihlerdir. Korsan filolarının hedefi düşmanlarının deniz gücünü vurmak, düşman sahillerini tahrip etmekti. Bu fiil Fransızcadaki "corsaire" kelimesi ile ifade edilir. Devlet hizmeti ile ilgili olmayan deniz eşkıyasına ( Fr. Pirate) son asır Türkçesinde korsan denmiştir fakat asıl Osmanlı terminolojisinde bu manada " derya haramisi, deniz haydudu, deniz haramisi, deniz şakıysi " kullanılmıştır ki bunlar hırsız katillerdir. Türklerde Korsan ise korsan devlet bahriyesinin bir sınıfı idi. Eski Osmanlı metinlerinde en büyük amiraller “yarar korsandır, büyük korsandır, mahir korsandır” gibi tabirlerle övülür. Korsanlıktan yetişmemiş bir denizci tam bir denizci sayılmaz. Korsan karadaki Akıncının denizdeki mukabilidir. Osmanlı İmparatorluğu'nun kuruluşunda Korsan sınıfı, Akıncı sınıfı derecesinde çok büyük hizmetler görmüş, büyük fetihler yapmış, büyük muharebeler kazanmış, devletin denizdeki düşmanlarının belini büken onları aciz bırakan kuvvetlerden olmuştur. Korsan sınıfı karadaki Akıncı gibi bahriyenin en seçkin , en imtiyazlı en vuruşkan en fedai sınıfıdır. Bu günün deniz komandosu denilebilir. Denizde en tehlikeli misyonları yüklenir ve hayatı pahasına başarır. En büyük görevi budur. Devletin sulh halinde bulunmadığı devletlerin gemilerini açık denizlere bırakmaz zapt eder, batırır, zarar verir, hiç olmazsa korkutur. İmparatorluk Türkiyesinin devamlı savaş halinde bulunduğu İspanyaya ait İspanya ve İtalya kıyılarında limanları basar gemileri zapt eder, limanları bombardıman eder, sahilden hayli mesafede şehirlere kadar girip düşmanın maneviyatını altüst eder, ekonomik gücünü kırar. XVI. asırda Turgut Reis (Turgutça bey, Turgut paşa ) yarım asır korsan ocağının başında bulunmuş bu sınıfın fonksiyonunu şahikasına çıkarmıştır. Korsanlar ; Türk ticaret gemilerini ve yollarını himaye eder , emir alınca Donanmay-ı hümayun’a katılıp sefere çıkar ve açık deniz muharebelerine katılırlar. Devletin sulh halinde bulunduğu padişahça aman verilmiş Hristiyan devletlere ve hiçbir şekilde Müslüman devletlere ait gemilere dokunamazlardı. Devletin harp halinde olmadığı devletin bayrağına saldıran korsan gemisi reisinin derhal başı vurulurdu. Türk korsan sınıfının gerçek kurucusu onu cihanşumul bir kuvvet haline getiren şahsiyet II. Bayezid’in 3. oğlu ve Yavuz Sultan Selim’in ağabeyi Şehzade Korkuttur. Bu iş için çok dikkatli bir siyaset takip etmiş ve çok büyük paralar harcamıştır. Bu suretle Barbaros kardeşleri himaye etmiştir ki en büyükleri Oruç Reistir. Ondan sonra kardeşi Hızır Reis (Barbaros Hayreddin Paşa) ve onun İstanbul’a çağrılması üzerine de Turgut Reis korsan ocağının başına geçmişlerdir. Ocağın merkezi İstanbul değildir. Batı devletleri suları ile karşı karşıya ve ispanya sahilleri ile yüz yüze olan Cezayir şehridir. Turgut zamanında orta Tunus ( Benzert = Bizerte ) başlıca korsan üsleridir.Bu yerlere Cezayir beylerbeyliği nin birçok limanını da eklemek mümkündür. (Becaye = Bougie, Unnâbe = Bône , Cicelli , Şerşel vs. ) Hristiyan devletlerinde böyle korsanları vardır. En dehşetlileri; gayeleri kuruluşları ve hayatiyetleri için tek maksat olarak Türk gemilerini hedef almış olan Saint Jean (Hazreti Yahya) şövalye tarikatıdır. 1523'te I. Süleyman tarafından Rodosun zaptı ile buradan kovulan bu tarikat birkaç yıl sonra Charles Quint tarafından Malta’ya yerleştirilmiştir. Papa’nın himayesinde fakat müstakil bir askeri tarikattır. Onlarda öğretisinde Türk korsanları gibi ölmeden silah teslim etmemek vardır. Silahlarını ancak cesetlerinden almanın mümkün olduğu rivayet edilir. Hollanda, Portekiz, İngiltere gibi denizci devletlerinde Türk korsanları ile mukayese edilemeyen korsan teşkilatları vardır.Ancak Akdenizde Türk korsanları ile rekabet edebilen tek güç Saint Jean şövalyeleridir(Rodos Şovalyeleri). İngiliz, Fransız , Hollanda korsanları daha çok Karayip Denizi’nde İspanya gemilerini hedef almıştır. En büyük Türk korsanları olarak Oruç Reis, Hızır Reis, Turgut Reis, Burak Reis, Murat Reis, Küçük Murat Reis, Koca Murat Reis, Karamürsel Bey, Piri Reis, Salih Reis, Seydi Ali Reis, Kemal Reis, Mezomorto Hüseyin Paşa, Cezayirli Hasan Paşa sayılabilir. Marul tohum tahtakurusu Marul tohum tahtakurusu ("Liorhyssus hyalinus"), Rhopalidae familyasından marullarda zarara neden olan bir bitki zararlısı türü. Kozmopolit bir türdür. 5-7,5 mm boyda, sarımsı, kırmızımsı veya siyahımsı renktedir. Ön kanatların membran kısmı genellikle abdomenden daha uzundur. polifagtır. Sebzelerden en çok tohumluk için bırakılmış marullarda bulunur ve tohumları sokup emmek suretiyle zarar yapar. Yeni Kantcılık Yeni-Kantçılık 19. yüzyılın ortalarında başlayıp günümüze kadar devam etmiş olan bir felsefe akımıdır. Eduard von Hartmann ile Helmholtz'un Kant'a yönelik yürüttükleri çalışmalar, Otto Liebmann'ın "Kant'a dönelim" (Zurück zu Kant!) çağrısı, Friedrich Albert Lange'nin Kant'ın bilgi teorisini değerlendiren çalışması, Yeni-Kantçılığın doğuşunda etkili ve belirleyici olmuştur. Bu eğilim felsefe târihinin en uzun süreli eğilimlerinden biri olarak kabul edilir, çünkü günümüze kadar gelen ve hâlâ devam eden bir felsefî tutumu ifâde eder. Bunun yanı sıra özellikle 19. yüzyılın sonu ile 20. yüzyılın başlarında etkili olduğu söylenebilir. Pozitivist eğilime karşı bir tepki olarak doğup geliştiği de belirtilebilir. Doğa bilimlerinin idealleştirilmesi, Sosyal Darwinizmin yaygınlaşması ve pozitivist bilimin giderek güçlenmesine karşı, felsefe içinde gelişen tepki kendisini Yeni-Kantçılık olarak ortaya koyar. Yeni-Kantçılar ayrıca Hegelci idealizme olduğu gibi Marksist materyalizme de tepkilidirler. Kantçı düalizm bu Yeni-Kantçılık eğiliminin temel ilkesidir. Bu düalizm fenomen-numen ayrımı üzerine kuruludur ve Yeni-Kantçı okulların hepsi bu ayrımı sürdürürler. Yeni-Kantçı felsefe, "kürsü felsefesi" ya da "akedemik felsefe" olarak da adlandırılır, bunun başlıca sebebi bu akımın genellikle üniversite profesörü olan filozoflar tarafından geliştirilmiş olmasıdır. Yeni-Kantçılık doğa bilimleri eleştirisine paralel olarak bir kültür bilimleri epistemolojisi geliştirir. Hayrettin Erkmen Hayrettin Erkmen, (1915, Tirebolu, Giresun 18 Mayıs 1999, İstanbul), Türk siyasetçi. Ankara Üniversitesi Siyasal Bilgiler Fakültesi'ni bitirdi. Cenevre İktisat Fakültesi'nde doktora yaptı. İstanbul Üniversitesi İktisat Fakültesi'nde asistanlığa atandı. Galatasaray İktisat ve İşletmecilik Yüksek Okulu Öğretim üyelikleri, T.C. Merkez Bankası İdare Meclis üyelikleri yaptı. Demokrat Parti'den 1950 - 1960 yılları arasında IX., X.ve XI. Dönem Giresun milletvekili seçildi. Adnan Menderes'in yakın çevresinde yer almayı başaran Erkmen, 1953'te Çalışma Bakanı Samet Ağaoğlu'nun istifası sonrası İkinci Menderes hükûmetinde Çalışma Bakanlığı'na getirildi. İkinci, üçüncü ve beşinci Menderes hükûmetlerinde Çalışma Bakanı olarak görev yapan Erkmen, ilk bakanlığı sırasında halef-selef olduğu Samet Ağaoğlu'nun baldızı Münire Babaoğlu ile 1955'te evlenerek eski bakanla bacanak oldu. DP Grubunda huzursuzlukların artması Cumhurbaşkanı Celal Bayar, Menderes'ten yeni bir kabine kurmasını isteyince 9 Aralık 1955'te oluşturulan dördüncü Menderes kabinesinde Erkmen yer almadı. Namık Gedik'in yerine 1956'da DP Meclis Grubu Başkanlığı'na seçilen Erkmen, 1957 seçimlerinden sonra yeniden Çalışma Bakanlığı görevine getirildi. Yassıada mahkemelerinde (1960-61) 10 yıl hapse mahkûm edildiyse de çıkarılan aftan yararlanarak 1964'te tahliye oldu. Aftan yararlanarak Adalet Partisi'nden (AP) 12 Ekim 1975 - 12 Eylül 1980 tarihleri arasında Giresun senatörü seçildi. 12 Eylül Darbesi öncesinde, 1979'da Süleyman Demirel'in başkanlığında kurulan AP azınlık hükûmetinde dışişleri bakanlığına getirildi. Yunanistan'a karşı uyguladığı yumuşak politikalar yüzünden eleştiriler aldı. 5 Eylül 1980'de hakkında "Millî menfaatlere aykırı politika izlediği, Avrupa Ekonomik Topluluğu'na girmeye teşebbüs ettiği, İslam Dünyası'na karşı Batı yanlısı politika takip ettiği" gerekçesiyle, Millî Selamet Partisi (MSP) tarafından TBMM'ye verilen ve Cumhuriyet Halk Partisi (CHP) tarafından desteklenen gensoru önergesinin 231 oyla kabul edilmesi sonucunda Türk siyasi hayatında gensoru ile düşürülen ilk bakan oldu. 12 Eylül 1980 askeri müdahalesinden sonra senatörlüğü de sona erdi. 1992'de yeniden açılan Demokrat Parti'nin genel başkanlığına getirildi, 1994'te yapılan kongrede genel başkanlığı Aydın Menderes'e kaptırdı. 18 Mayıs 1999'da İstanbul'da yaşamını kaybetti. İlk Müslümanlar listesi İlk Müslümanlar (Arapça: "Sabikin-î İslâm"), İslam'ı ilk kabul eden sahabelerdir. İslam'ı ilk kabul eden Hatice'dir. Ömer 40. Müslümandır. Ömer'e kadar Müslüman olan kırk kişi ise şunlardır: Hatice, Ali, Ebubekir, Osman, Zeyd bin Harise, Talha bin Ubeydullah, Zübeyr bin Avvam, Sa'd bin Ebi Vakkas, Abdurrahman bin Avf, Said bin Zeyd, Ebu Ubeyde bin Cerrah, Hamza, Haris, Cafer, Mısab, Mesud, Iyas, Ebû Zerr el-Gifârî, Ebu Selman el Farisi, Osman bin Mazun, Bilal- Habeş, Habbab, Hatib, Halid Bekir, Abdurrahman Cahş, Ebu Ahmed, Amir, Amir Rebia, Vakıd, Erkam, Üveys, Halid, Ömer Anbese, Nuaym, Ammar, Süheyb, Mikdad, Said Hudri. Kültür tarihi Kültür tarihi belirli dönemlerin, ülkelerin ya da toplulukların düşünsel ve kültürel özelliklerini inceleyen bir bilim dalıdır. Sözcük olarak kökeni Almanca "Kulturgeschichte" kavramına dayanmaktadır. Almancadan alınan bu kavram İngilizcede de "" olarak adlandırılmıştır. Kültür tarihi çalışmaları aslında (kültür çalışmaları) adı altına yapılan çalışmalarla benzerlik göstermektedir. Bu kavram ilk ortaya çıktığında daha çok minimalist anlayışla ele alınmış ve belirli nesnelerin antropoloji ve tarihin gözüyle yorumlanması olarak görülerek "kahvenin kültür tarihi", "rakının kültür tarihi", "patatesin kültür tarihi" gibi başlıklarla özetlenebilen alanlarda çalışmalar yapılmıştır. Kültür tarihi siyasi gelişmeler ve ülkeler(uluslar)-arası ilişkilerle doğrudan ilgilenmez. Bu nedenle hangi olayın hangi tarihte olduğunun bilinmesi kültür tarihi açısından çok önemli değildir. Aslında, kültür tarihi kavramı 18. yüzyılda ortaya çıkan Aydınlanma döneminin (Kant, Voltaire) bir ürünü olan insanlığın sürekli ileriye doğru kültürel gelişimi anlayışına dayanmaktadır. Almanya'da Romantik dönemde her tür bilinçsiz yaratıcılık kültür tarihinin bir parçası olarak görüldüğü için bu tür olgular "halk ruhu"nun bir ifadesi olarak anlaşılmıştır. Bilgilerini insan topluluklarının karşılaştırmalı kültür tarihi çalışmalarından elde eden Arnold J. Toynbee ve Oswald Spengler gibi 20. yüzyıl felsefecilerinin yaptığı çalışmalar ise kültür felsefesinin ortaya çıkmasına yol açmıştır. Kavram, Alfred Weber tarafından kültür sosyolojisinin bir alt dalı olan düşünce tarihi doğrultusunda geliştirilmiştir. Kültür tarihi kavramı altında daha çok sosyolojik açıdan aile, dil, gelenekler, din, sanat ve bilim alanlarında çalışmalar yapılır. Bu nedenle kültür tarihi diğer bilim alanlardan farklı olarak "günlük kaynaklar"dan da yararlanır. Ancak, son yıllarda daha bütüncül bir anlayışla kavranan kültür tarihi çalışmaları belirli bir dönemde Tarih biliminde kültür tarihi denilince çok farklı anlayışlarla karşılaşılmaktadır. Bunlar genel olarak iki farklı eğilimle özetlenebilir. Bazı tarihçiler "kültür tarihi" kavramı altında siyasi tarihten tamamen bağımsız olarak belirli araştırma nesnelerinin incelenmesini anlamaktadırlar. Son zamanlarda ortaya çıkan yeni eğilim ise kültür tarihi kavramını belirli nesnelerle ilişkilendirmekten özenle kaçınmaktadır. Bu "yeni" kültür tarihi anlayışında, bütün nesnelerin belirli bir bakış açısından, yani kültür tarihi açısından yorumlanması önemlidir. Böylece geleneksel kültür tarihi çalışmalarının ihmal ettiği ya da özenle kaçındığı alanlar da kültür tarihinin nesneleri arasına katılır; yani siyaset ve hukuk. Ancak, siyaset ve hukuk alanında yapılan kültür tarihi çalışmalarının odağında iletişim süreçleri yer almaktadır. Kültür tarihi açısından siyasi ve hukuksal kurumlar rasyonel olarak yapılandırılmış nesnel varlıklar değildir, bunlar iletişim aracığıyla talep, kabul ya da reddedilen iktidar isteklerinin yoğunlaşmış şekilleridir (Bkz. Jurgen Habermas). Buradaki iletişimden işaretlerin değişimi anlaşılmaktadır, ki bunun sonucu olarak özellikle imgeler, ritüeller ve törenler gibi işaretler yeni kültür tarihi çalışmalarında ilk sıralara yükselmiştir. Julie Delpy Julie Delpy (d. 21 Aralık 1969/Paris, Fransa), Fransız oyuncu ve müzisyen. İlk olarak 1985 yılında Détective filmi ile sinemaya atıldı. Daha sonra birçok Amerikan ve Avrupa filminde rol aldı. 1995'te NYU Film Okulunu bitirdikten sonra, Blah Blah Blah isimli kısa filmi hem yazdı hem de yönetti.Asıl büyük çıkışını Ethan Hawke'la başrollerini paylaştığı Gün Doğmadan filmi ile yaptı. 9 yıl sonra, bu filmin devamı olan ve senaryosunu Delpy'nin Ethan Hawke'la beraber yazdığı Gün Batmadan'da de oynadı. İlk albümünü 2003 yılında çıkardı. Before Sunset filminin 3 şarkısını besteledi ve söyledi. Tarayıcı Bilgi işlemde tarayıcı, bir resmi, yazılı dokümanı, el yazısını veya bir objeyi analiz ederek sayısal ortama aktaran araç. Günümüzde tarayıcılar genellikle CCD veya CIS algılayıcı kullanmaktadır. Eski davul tarayıcılarda fotoçoğaltıcı tüpler de kullanılmıştır. Bu tip tarayıcılar ismini üzerine monte edilen ve yazılı dokümanı aktarmayı sağlayan şeffaf akrilik silindirden alır.Tamburlu tarayıcıların en önemli özelliği; aralık boyutunu ve taradığı yazılı doküman örneğinin büyüklüğünü kontrol yeteneğidir.Siyah-beyaz ve renkli negatif orijinalleri tararken aralık ve örnek büyüklüğünü ayrı ayrı kontrol etmesi film çizgisini düzgünleştirir. KÄ±l Kıl, bitkilerin kökleri ile yapraklarında bulunan ince-uzun yapılara ve hayvanların, özellikle de memelilerin bedenlerini kaplayan, "kıl kesecikleri" adı verilen hücrelerden çıkan tüylere verilen ortak ad. Memelilerde, hızla bölünen bir hücre grubundan oluşan kıl keseciğinden çıkan kılın gövdesi, tüylerde ve boynuzlarda da bulunan keratin adlı proteinden yapılmıştır. Renklerini içlerindeki pigmentlerden alan kıllar, kıl keseciklerine bağlı küçük kaslar aracılığıyla hareket ederler. İnsanda bedenin kıllarla kaplı olmaması, çevreden bağımsızlığını yansıtan ikincil bir özellik sayılır. Hayvanlarda beden sıcaklığını koruyan kıllar, kış geldiği zaman uzar ve sıklaşır; güvenliklerini renkleri sayesinde sağlayan kutup tavşanı gibi canlılar da, kıllarını dökerek renk değiştirirler. Kılın rengi ve niteliği hayvanın cinsiyetine bağlıdır ve hayvanların aşağı yukarı tümünde kıllar erkeklerde daha uzundur. İnsanlarda saç ve kıl rengi kalıtımsal nitelik taşımakla birlikte, güneş etkisiyle biraz açılabilir. Honda CBR250 Honda CBR250, Japon otomobil ve motosiklet üreticisi Honda'nın 1986-1996 yılları arasında ürettiği bir modeldir. Araç hafif, 4 silindirli ve 4 zamanlı, 18.500 devire ulaşabilen motora sahiptir ve 6 viteslidir. Eski modeller (1986-1993) 45 ps (34 kW) güce sahipken, değişen Japon kanunları ile 1994'te güç 40 ps'e (30 kW) düşürülmüştür. Honda'nın kullanma kılavuzunda motorun 18.500 devir yaptığı iddiasına karşılık motorun devir kesicisi 17.230 devirle limitlidir. Ayrıca motoru Japon kanunlarının gerektirdiği güce düşürmek için ateşleme düzeni 14.000-16.000 devir arasında bozulmuştur. Honda CBR250 sadece Japonya'da ve az miktarda Avustralya'da satılmıştır. Dört büyük Japon motosiklet üreticisinin her biri yüksek devirli, 4 silindirli, dört zamanlı, 45 hp güç üretebilen motorlar tasarlamıştır. Bunlar Honda CBR250, Kawasaki ZXR250, Suzuki GSX-R250 ve Yamaha FZR250'dir. Honda CBR250 web sayfası Hard rock Hard Rock, kökenleri 1960 başları garaj rock'ı ve psychedelic rock'a dayanan bir rock and roll tarzıdır. Elektro gitar, bas gitar ve davulların sert şekilde kullanılması tipik özelliğidir. Hard rock terimi, genellikle punk rock, grunge, ve alternatif metal gibi pop rock radyo müziklerinden daha sert olan rock tarzlarını tek bir çatı altında toplayan ana kategorilerdendir.Ayrıca Rock, Blues'dan türemiş bir müzik türüdür. Günümüzde rock müziğin en çok dinlenen türlerinden birisidir. Hard rock gruplarÄ± listesi Homeopati Homeopati, bir hastalığın, hastalık belirtilerini sağlam bir insanda ortaya çıkarabilecek maddelerin çok düşük dozlarda hastaya verilmesiyle tedavi edilebileceği inancına dayanan bir alternatif tıp yöntemidir. İlk olarak Samuel Hahnemann (1755-1843) tarafından 1796 yılında uygulanmaya başlanmış olan homeopatide, ilaçlar arka arkaya defalarca seyreltilerek hazırlanır. Seyreltme işlemi sonunda ilaç, genellikle aktif maddeden bir adet molekül bile barındırmayabilir. Mesela 6C ölçekde, bir birim aktif madde 10 birim suya eklenir, yani ilacın içerisinde bir adet molekül barındırma şansı kabaca milyonda bir'dir. Seyreltme işlemi nedeniyle Homeopatik ilaçların farmakolojik herhangi bir etkisi yoktur. Homeopati'nin plasebo etkisi dışında bir faydası olduğu bilimsel ve klinik olarak kanıtlanamamıştır. Homeopatik ilaçlar genellikle herhangi bir aktif madde barındırmadıkları için zararsız kabul edilirler. Fakat bu ilaçların geleneksel tıbbın yerine kullanılması hastaları tehlikeye atabilir. Homeopati alternatif tıp kategorisine giren bir tedavi çeşididir ve kullanılmadan önce mutlaka uzman bir hekime başvurulması gerekir. Vahit Melih Halefoğlu Vahit Melih Halefoğlu (19 Kasım 1919; Antakya, Osmanlı İmparatorluğu - 21 Ocak 2017, İstanbul), Türk diplomat, emekli büyükelçi ve dışişleri bakanı. Ankara Üniversitesi Siyasal Bilgiler Fakültesi'ni bitirdi. Ertesi yıl dışişleri bakanlığında çalışmaya başladı. 1962 - 1983 yılları arasında Türkiye'nin Beyrut, Moskova, Lahey ve Bonn büyükelçiliğini yaptı. Turgut Özal'ın kurduğu ilk, Türkiye Cumhuriyeti'nin ise 45'inci hükûmetine parlamento dışından dışişleri bakanı olarak alındı. 1986'da yapılan ara seçimlerde ANAP'tan Ankara milletvekili seçildi. Fransızca, İngilizce, Almanca, Osmanlıca ve Arapça bilen Halefoğlu, kendi kararıyla Kasım 1987'deki seçimlere katılmadı ve politikaya vedâ etti. Zehra Halefoğlu ile evlidir. 21 Ocak 2017 tarihinde İstanbul'da vefât etti. Samuel Hahnemann Christian Friedrich Samuel Hahnemann (d. 10 Nisan 1755, Saksonya - รถ. 2 Temmuz 1843, Paris) Alman hekim. Kınakınanın etkilerine ilişkin tutarsız savlara inanmayarak bu etkileri kendi üstünde denemek isteyen Hahnemann, her gün küçük dozlarda kınakına alarak bu deneyleri sonucunda kınakınanın hastalarda ateşi düşürdüğünü, buna karşılık sağlam bedenlerde ateşe benzeyen durumlar yarattığını gözlemledi. Homeopatinin temel yasası olan benzerlik yasasını ve homeopati öğretisini ortaya attı. Eleştirilere aldırmayarak denemelerini sürdürdü. Komando (TÃ¼rkiye) Komando, Türk Silahlı Kuvvetleri personeli muharip sınıflara bağlı subay ,astsubay ve uzman çavuşlardan eğitime seçilen ve eğitimde başarılı olanlara verilen unvandır. Kuramsal eğitimler ve karar verebilme yetilerinin yanında alınan uzun süreli sistemli eğitimlerle kazanılan yetenekler çerçevesinde düşman hedeflerinin keşfini yaparak imha hareketlerine başlayan ikmal unsurları olmasa dahi görevine devam eden en zor şartlarda savaşabilen askerdir. Komandolar düşmana ani baskınlar yaparak düşman kuvvetlerinin fiziksel taktiksel ve moral yönünden zayıflatarak dost birlik ve kuvvetlere geniş hareket alanı sağlar. 1926 yılında Eğirdir'de Dağ Talimgahı'nın kurulmasıyla eğitimlere başlanmıştır. Türkiye'de mavi bere kullanılmasının nedeni eski Osmanlı Akıncılarının renginin mavi olması , sağa yatık olmasının nedeni İslam'a göre ölen kişinin sağa dönük yatırılmasını simgeler. Eğirdir Komando Okulu'nda Komando Temel ve Komando İhtisas kursları verilir. Komando Temel Kursu 10 hafta sürmektedir.Komandoların bir kısmı ise 1.Komando Tugayı'nda eğitim alır. Kara Komando İhtisas kursu 5 safhadan oluşur. 28 hafta sürmektedir.Bunlar: Türk Silahlı Kuvvetlerinin Komando Tanıtım Klibi : https://m.youtube.com/watch?v=krLndxL5las Şoför İdris Şoför İdris olarak bilinen İdris Erdinç (1914 - 17 Ocak 1996), TKP'li işçi önderi ve sendikacıdır. 17 yaşında İstanbul'a gelerek tütün işçiliği yapmaya başlamıştır. 1929 yılında TKP'li olmuştur. 1946 yılında Kocaeli İşçi Sendikalar Birliği'nin kurulmasına önderlik etmiştir. "Şoför" lakabı, partisine gelir kaynağı yaratmak için, tütün işçiliğinin yanı sıra şoförlük yapmış olmasından gelir. 1951'de TKP tutuklamaları sırasında hapse girmiş, işkence görmüştür. 1992'de partili mücadeleye kaldığı yerden devam etmiş, STP(SİP-TKP) üyesi olmuştur. 1994 yılında 80 yaşında iken 1 Mayıs olaylarında polisle çatışmış ve kafasından darbe alarak yaralanmıştır. İdris Erdinç'in hayatını anlatan "Her Şeye Rağmen" isimli Aydın Aydemir tarafından yazılan bir de kitap bulunmaktadır. 2007 yılında Yurtsever Cephe Kocaeli İşçi Birliği Lokali'nde Şoför İdris İşçi Kütüphanesi açılmıştır. Riketsiya Riketsiya (bilimsel adı Rickettsia), bakteri ve virüsler arasında bir geçiş formu olan canlı cinsidir. Çok küçük boyutları, zorunlu intraselüler (hücre içi) üreme davranışları ve zorunlu parazit yaşamları yüzünden önceleri virüs oldukları düşünülen, modern mikroskop ve tahlil yöntemlerinin gelişimi ile ultra küçük gerçek bakteriler oldukları, tüm bakteri organellerini ve çoğu bakteri enzimini bulundurdukları anlaşılan gram negatif mikroorganizmalardır. Türleri, lekeli humma ve Q hummasına yol açar. Bit, pire ve kenelerle bulaşırlar. Christian Bale Tam adıyla, Christian Charles Philip Bale (d. 30 Ocak 1974), İngiliz sinema oyuncusudur. Yüksek bütçeli Hollywood filmlerinde Batman (Bruce Wayne) rolü gibi yıldız rollerin yanında ağır sanat filmlerinde de rol almıştır. Bale ilk olarak Steven Spielberg'in yönettiği "Güneşin İmparatorluğu" filminde canlandırdığı, II. Dünya Savaşı'nda ailesini kaybederek Japonya'da yalnız kalan İngiliz çocuğu rolü ile sinemaya başladı.1990'da Robert Louis Stevenson 'ın Define Adası romanının uyarlaması Define Adası 'nda Jim Hawkins rolünü başarıyla canlandırdı. Bret Easton Ellis'in romanından uyarlanan "Amerikan Sapığı" filmi ile daha 29 Aralık 2000'de, Winona Ryder'ın asistanı Sandra Blazic ile evlendi. "Entertainment Weekly" internet üzerinden yürüttüğü "Son 10 Yıl İçerisindeki En Güçlü 8 Kült Figür" listesine girdi. 2007 yılında IMDb'de yapılan oylamada 40 yaşın altındaki en iyi aktör seçilmiştir. Bir röportajında Galler doğumlu olduğunu ama Galli olmadığını, İngiliz olduğunu belirtmiştir. Babasi pilot annesi ise sirk performanıdır. Dört kardeşin en küçüğüdür, ve İngiltere'yi 1976 yılında terk etmiştir. Çocukluk yıllarında bir keresinde en iyi çocuk aktör seçilmiştir. 1992 yılında ilk müzikalinde oynadı, bu bir büyük Disney müzikali idi. Bu müzikaller için filmlerinin dans sahneleri için 10 hafta boyunca dans ve askeri sanat dersleri almıştı. 2004 senesinde başrolünü oynadığı Makinist filmi için 28 kilo vermiş, ertesi sene gişe rekorları kıran Batman filmindeki rolü için verdiği kilonun yaklaşık iki katını aldı ve film sektöründe bunu başararak Guiness Rekorlar Kitabına girmiştir. Bale, Galler'de Güney Afrika doğumlu pilot David Bale ve İngiliz sirk palyaçosu Jenny James'den dünyaya gelmiştir. O 4 kardeşin en küçüğüydü. 1976'da Galler'den ayrıldıktan sonra birçok (İngiltere, Portekiz, ABD) ülkeleri gezmiştir. 1990'larda Güney Kaliforniya'da bir kolejde okudu. Anuşe Ansari Anuşe Ansari (Farsça: انوشه انصاری, d. 12 Eylül 1966), İranlı Amerikalı iş kadını. Uzaya giden dördüncü turist. İlk uzay blogcusu, ilk kadın uzay turisti, ilk Müslüman kadın astronot. 10.000.000$'lık Ansari X Ödülü isim sponsoru ve X-Prize vakfı mütevelli heyeti üyelerinden biri. Ansari’yi taşıyan Rus Soyuz uzay aracı 18 Eylül 2006'da Kazakistan’dan fırlatıldı. Ansari bu gezi için 4 yıl beklemek zorunda kalmış ve 6 ay boyunca yoğun eğitime tabii tutulmuştu. Uzay aracında bir Amerikalı astronot ve bir Rus Kozmonot bulunuyordu. Amerika’da kitle iletişim sektöründeki yatırımlarıyla zengin olan Ansari, 26 Eylül 2006 günü dünyaya döndü. Åžiga toksini Şiga toksinleri (veya Shiga toksinleri), "Shigella dysenteriae" ve bazı "Escherichia coli" bakterileri tarafından salgılanan toksinlerdir, bunlar bakterinin içinde bulunan konak organizmada dizanteri meydana getirirler. Bu toksinler evrimsel olarak birbirine akraba bir toksin ailesidir, Stx1 ve Stx2 olarak adlandırılan iki ana gruptan oluşur. Bu toksinlerin genleri, bakteriyi enfekte etmiş bir virüs olan, lambda-tipi profajların genomunda yer alır. Şiga toksinleri, "Shigella dysenteriae"'nın neden olduğu dizanterinin bakteriyel kaynağını tanımlamış olan Kiyoşi Şiga'ya atfen adlandırılmışlardır. Şiga toksini, "Shigella dysenteriae"nin yanı sıra "E. coli"'nin serotipi ve diğer bağırsak kanatıcı (enterohemorajik) "E. coli'"ler de bu toksinleri salgılar. "E. coli"'nin salgıladığı Stx1 toksini baştan Vero toksin veya Şiga benzeri toksin ("Shiga-like toxin") olarak adlandırılmış ancak daha sonra bu toksinin "S. dysenteriae"nın salgıladığı Şiga toksinleri ile hemen hemen aynı olduğu gösterilmiştir. Şiga toksinleri hedef hücrelerde protein sentezini engelleyerek etki gösterirler. Toksin, hücre içine girdikten sonra bir N-glikozidaz enzimi olarak işlev görür, ribozomu oluşturan RNA'dan bir adenini keserek protein sentezinin durmasına neden olur. "Ricinus communis" adlı fasulyede bulunan risin toksini de aynı mekanizmayla çalışır. Şiga toksinlerinin yapısı aynıdır: bir A ve beş B protein alt biriminden meydana gelirler. B altbirimleri bir beşgen oluştururlar, beşgen düzleminin bir tarafında, ortada, A birimi oturur. B birimleri hedef hücrenin zarında bulunan, globotriasilseramit Gb3 adlı bir glikolipide bağlanırlar. Bunun ardından A altbirimi içeri alınır, hücre içinde bulunan furin adlı bir proteaz tarafından iki parçaya ayrılır. A1 parçası ribozoma bağlanıp protein sentezini bozar. Bir Şiga toksininin hücre zarından ribozomlara ulaşmak için izlediği yol şöyledir: toksin endositoz yoluyla bir endozoma alınır, endozom Golgi aygıtıyla kaynaşınca toksin de önce Trans Golgi Şebeke'sine ("Trans Golgi Network"), oradan da Endoplazmik retikulum'a (ER'ye) aktarılır. En sonunda toksin ER'den sitoplazmaya, henüz bilinmeyen bir mekanizma ile geçer. Şiga toksinleri protein sentezini engellemek dışında de etkileri vardır. Apoptoz yoluyla hücre parçalanması protein sentezinden bağımsızdır ve bunun sonucunda saçılan proteazlar civar hücrelere ek bir zarar verebilir. Keza, protein sentez engellemesinden bağımsız olarak Şiga toksinleri IL-1, IL-6, IL-8 ve TNF gibi bazı sitokinlerin salgılanmasına neden olurlar. Toksin kan damarlarının çeperlerindeki endotel hücrelere etki eder. Kalın bağırsak damarlarına bu şekilde zarar vermesi yüzünden kanlı ishal meydana gelir. Toksin kanla sindirim sistemini çevreleyen damarlardan daha öteye yayıldığı zaman küçük damarlar içeren çeşitli organlara zarar verebilir. Böbrek glomerulusunun epiteli, taşıdığı Gb3 glikolipit reseptörleri yüzünden özellikle toksine duyarlıdır ve onun zarar görmesi böbreğin filtreleme işlevini ortadan kaldırır, sonuç kanamalı böbrek yetmezliğidir (hemolitik üremik sendrom). Stx1 ve Stx2 aynı yapıya sahip olmakla beraber bazı ayrıntılarda farklılıklar gösterirler. Stx insanlarda Stx1'den daha toksiktir. Stx2'nin hemolitik üremik sendrom oluşturmaya Stx1'den daha yetkindir. Şiga toksin genleri "E. coli" kromozomuna entegre olmuş bir lambda tipi bakteriyofaj genomlarında bulunur. Bakterinin büyümesini engelleyen şartlarda bakterinin gösterdiği SOS tepkisi bakteriyofajı etkinleştirir, hem bakteriyofajın, hem de Stx2 toksininin üretimi artar. Kinolon sınıfından antibiyotikler, ayrıca trimethoprim ve furazolidone uygulandığında Stx2 üretiminin 100 katı arttığı bulunmuştur. Dolayısıyla bazı antibiyotiklerin kullanımı Şiga toksin üreten "E. Coli" hastalıklarının kötüleşmesine ve daha hızlı yayılmasına neden olabilmektedir. Toksinin hücreye bağlanıp içine girmek için gerek duyduğu Gb3 reseptörleri insanda vardır ama inek, domuz ve geyik gibi başka hayvanlarda yoktur. Bu hayvanlar toksin üreten bakterileri kendileri zarar görmeden barındırabilirler, dışkılarıyla onları çevreye salıp insanlara geçmelerine neden olabilirler. Stx1'in antiviral etkisi olduğu gösterilmiştir, dolayısıyla bulunduğu hayvanlarda koruyucu bir etkisi olabilir. Escherichia coli O157:H7 Escherichia coli O157:H7 "koli basili" tabir edilen "E. coli" bakterisinin en zararlı tipi sayılır; bir gıda zehirlenmesi etmeni olup "hemorajik kolit" denen hastalığa neden olur. Enfeksiyon bağırsak krampları ile başlar, bunu önce sulu ishal, sonra da çoğu zaman kanlı ishal izler. Bazen küçük çocuklarda hemolitik üremik sendrom olarak adlandırılan böbrek yetmezliği meydan gelir. Genelde bu bakteriyi içeren kıyma etin az pişirilerek yenmesi sonucu hasta olunur. Bakteri ayrıca kişiden kişiye dokunma yoluyla, pastörize edilmemiş süt içmekle, bakterini karıştığı suyla sulanmış sebze veya meyvelerin yenmesiyle, böyle suda yüzmek veya onu içmek yoluyla da bulaşır. "Escherichia coli" O157:H7 serotipi, Shiga benzeri toksin(ler) salgılayan, çubuk şekilli Gram-negatif bir bakteridir. "E. coli" bakterisinin yüzlerce serotipinden biridir. Çoğu suş zararsız olup sağlıklı insan ve hayvanların bağırsaklarında yaşamasına karşın, bu serotipi oluşturan suşlar güçlü bir toksin salgılar ve ağır hastalığa neden olur. Bu serotip, patojenik "E. coli" 'lerin "Enterohemorajik E. coli", veya EHEC, olarak adlandırılan grubuna dahildir. Buna alternatif adlandırmalar olan "Verotoksin üreten E. coli" (VTEC) veya daha ender olarak "Shiga-benzeri Toksin üreten E. coli" (STEC) adları onun toksin üretme yeteneğine değinir. Serotip ismindeki "O" (sıfır değil, büyük O), somatik antijen numarasına, "H" ise flagella antijenine değinir. Başka serotipler (genelde daha hafif) hastalığa neden olur; burada yalnızca O157:H7 bileşimine sahip olanlar incelenecektir. "E. coli" O157:H7 1982'de ABD'de bir kanlı ishal salgınında ilk defa tanımlanmıştır. 1996-97'da İskoçya'da bu bakteri yüzünden 21 kişi hayatlarını kaybetmişlerdir. Bu serotipli bakteri yüzünden ABD'de yılda ortalama 73,000 vaka, 60 dolayında ölüm meydana gelir. Enfeksiyonun başlıca kaynağı az pişmiş kıymadır, diğer kaynaklar pastörize edilmemiş süt ve meyve suyu, çiğ sebze ve şarküteri ve enfekte olmuş hayvanlardır. Kontamine olmuş göl veya havuzlarda yüzmek ve yeterince klorlanmamış su içmek yoluyla da iletim olabilir. Bu organizma kolaylıkla kişiden kişiye geçer ve çocuk bakım merkezlerinde kontrol altına alınması zor olan mikroplardandır. "E. coli" O157:H7 bazı mandıralarda bulunmuştur ve sağlıklı sığırların bağırsaklarında yaşayabilir. Hayvanların kesimi sırasında et kirlenebilir, etten kıyma yapılırken organizma iyice içine karışabilir. İneğin memelerinde veya sağma makinesinde bulunan bakteri süte karışabilir. Hastalığa neden olan organizma sayısı belirlenmemiş olmakla beraber çok küçük olduğu tahmin edilmektedir. Bu bakterinin bulaşmış olduğu etin görünüşü ve kokusu normaldir. Eğer yeterince pişirilmezse enfeksiyona yol açabilir. "E. coli" O157:H7 enfeksiyonu genelde ağır ve kanlı bir ishale (ancak ishal kansız da olabilir) ve abdominal kramplara yol açar. Çoğu zaman ateş yoktur veya çok az olur ve hastalık 5 ilâ 10 günde iyileşir. Bazı kişilerde hastalık belirtisiz olarak da iyileşebilir. Bazı kişilerde, özellikle 5 yaştan küçük çocuklar ve yaşlılarda, enfeksiyon hemolitik üremik sendroma neden olabilir, bu durumda alyuvarlar imha olur ve böbrekler iflas eder. Enfeksiyonların %2-7'sinde bu komplikasyon olur. Hemolitik üremik sendrom vakalarının çoğu "E.coli" O157:H7'den kaynaklanır. Dışkı kültürü ile bakteri tanınabilir ama bu rutin bir test değildir, özel olarak istenmesi gerekir. Nümune, sorbitol-MacConkey agar'da, veya onun bir çeşidi olan sefiksim potasyum tellurit sorbitol-MacConkey agar'da kültürlenir. "E. coli" O157:H7 suşları hemen hepsi D-sorbitolu ya fermente edemezler veya çok yavaş ederler, buna karşın diğer suşların %80 bu şekeri fermente edebilirler. Bu yüzden sorbitol-MacConkey agarda büyüyen kolonilerin rengi O157:H7'yi tanımaya yarar. Ancak, diğer kültür yöntemleri gibi bu da yavaştır ve PCR teknikleri ile daha hızlı tanı mümkündür. Geliştirilmekte olan yeni tekniklerde flüoresan işaretli antikorlar kullanılır. Çoğu kişi antibiyotiksiz veya başka özel bir tedavi görmeden 5-10 günde iyileşir. Antibiyotiklerin hastalığın gidişatını iyileştirdiğine dair bir kanıt yoktur ve hatta bazı antibiyotiklerle tedavinin böbrek komplikasyonlarına yol açabileceği düşünülmektedir. Bazı antibiyotikler bakterinin büyümesini durdurmalarına rağmen Şiga toksin üretimini arttırırlar. Loperamide (imodium) gibi ishal ilaçlarından da kaçınmak gerekir. Hemolitik üremik sendrom acil serviste bakım gerektiren, hayatî tehlike taşıyan bir durumdur. Kan nakli ve böbrek diyalizi sıkça gereklidir. Enfeksiyonların çoğu tamamen iyileşir. Hemolitik üremik sendrom geliştirenlerde uzun vadeli etkiler görülür. Acil bakımla hemolitik üremik sendromda ölüm oranı %3-5 dolayındadır. Bu gruptakilerin 1/3'ü yıllar sonra anormal böbrek fonksiyonu gösterir ve bunların birkaçı uzun dönemli diyalize gerek gösterebilir. Bu gruptakilerin diğer bir %8'i yüksek tansiyon, havale, felç, körlük gibi hayat boyu sürecek komplikasyonlar yaşarlar. Eğer bağırsaklarının bir kısmının ameliyatla çıkartılması gerekmişse bunun da sonuçlarını çekeceklerdir. E. coli O157:H7'nin 2001 yılında okunan genom dizisinin zararsız "E. coli" K12 suşu ile karşılaştırması sayesinde O157:H7'yi patojen yapan özellikleri ortaya çıkmıştır . İki organizmanın genomları aynı uzunlukta olmakla beraber her ikisinin de kendine has genleri bulunmaktadır. Patojen suşun genomunun çeşitli yerlerinde bulunan "patojelik adalarında" ona hastalık yapma yeteneği veren 1387 yeni gen bulunmuştur. Bu genlerin bir kısmı daha evvelden keşfedilmiş olan Şiga toksinleri ve adezyon faktörleri (fimbriumlar) gibi hastalık faktörlerini kodlamaktadır. Farklı genlerin bir kısmı hastalık yapmaktan ziyade iki suşun farklı ortamlarda büyüyebilmelerine olanak sağlayan proteinleri kodladığı tahmin edilmektedir. Ayrıca pek çok gende de K12 suşuna kıyasla en az bir amino asidin farklı olmasına neden olacak farklılıklar bulunmuştur, bu faklılıkların bir kısmı O157:H7'nin konak organizmasının hastalanmasına katkısı olabilir. İki genom arasındaki farklılıklar O157:H7'nin daha hızlı evrimleştiğini, ayrıca patojen adalarında buluna viral ve bakteriyel konjugasyon genlerinin varlığı K12'de olmayan çoğu genin başka bakteriyofaj ve plazmidler aracılığıyla yatay transferle geçmiş olabileceğine işaret etmektedir. O157:H7'nin yeni genler edinebildiğine dair belirtiler, bu organizmanın hızlı genetik değişikliğe uğrayabilmesi yeni salgınlarda kendini göstermesinin bir açıklaması olabilir. Hayvan kesimi kontaminasyonun en başlıca kaynağıdır, ineğin bağırsaklarının içeriği etle karışınca nemli ve sıcak ortamda bakteriler çoğalırlar. Enfekte olmuş kısımlar eğer kıyılırsa bakteri etin yüzeyinden içine geçer. Dolayısıyla kıymanın bir enfeksiyon kaynağı olma olasılığı biftekten daha yüksektir. Biftekte sadece etin yüzeyi kirlenir ve etin dış kısmının pişmesi bakteriyi öldürmeye yeter. Buna karşın kıymadaki bakterinin imhası için tamamen pişmesi gerekmektedir. Üstelik birden fazla hayvanın etlerinin birleştirilip kıyılması halinde enfekte olmuş bir hayvan büyük bir kıyma işinin kontaminasyonuna neden olur. Dolayısıyla "E.coli" O157:H7 taşıyan inek sayısının azaltılmasına yönelik önlemler ve etin kesimi ve kıymanın hazırlanması sırasında etin kirlenmesini azaltacak önlemler gereklidir. Kıyma ve köftenin tamamen pişirilmesi halinde organizma bertaraf edilebilir. Etin en kalın kısmına saplanan bir termometre en az 72 °C göstermelidir. Et hazırlanırken diğer yiyeceklerden ayrı tutulmalı, çiğ etle temas eden tüm yüzeyler ve aletler tekrar kullanılmadan evvel iyice yıkanmalıdır. Üzerinde çiğ etin bulunmuş olduğu ve yıkanmamış bir tabağa sonradan pişmiş köfteleri koymak enfeksiyonu aktarır. Ellerin yıkanması da benzer şekilde önemlidir. Pastörize edilmemiş sütten ve meyve suyundan kaçınılmalıdır. Ticari meyve suları hemen her zaman pastörize edilmiştir. Meyve ve sebzeler, özellikle eğer pişirilmeyeceklerse, iyice yıkanmalıdırlar. Kirli olma olasılığı olan sularda (Örneğin kanalizasyon suyu karışmış olması) yüzerken su yutmamaya özen göstermek hastalık riskini azaltır. Tuvaleti kullandıktan sonra veya bir bebeğin (özellikle ishalliyse) alt bezini değiştirdikten sonra el yıkamak iletim riskini düşürür. İshali olan kişiler başkalarıyla yüzmemeli, başkasıyla beraber banyo yapmamalı ve başkaları için yemek hazırlamaktan kaçınmalıdır. Terminal (film) Terminal, başrolünde Tom Hanks'in oynadığı politik komedi-drama türünde 2004 yapımı bir film. 1988'den 2006'ya kadar tam 18 yıl Paris-Charles de Gaulle Havalimanı'nda yaşayan Mehran Karimi Nasseri'den esinlenilerek çekilmiştir. Steven Spielberg'ün gerçek bir olaydan esinlendiği ilgi çekici bir öyküye sahip bir politik komedi olan film, Doğu Avrupa'dan Krakozya adlı bir ülkeden New York'a gelen Viktor Navorski'nin (Tom Hanks) öyküsünü anlatıyor. Amerika yolundayken ülkesinde askeri darbe olması üzerine Viktor, New York'un JFK Uluslararası Havaalanında mahsur kalır. Pasaportu artık geçersiz olduğu için ABD'ye girme hakkını yitirmiş durumdadır. Ülkesindeki savaş bitinceye kadar havaalanı terminalinin transit yolcular salonunda beklemek zorundadır. Zamanla havaalanı görevlileri ile dost olur ve hatta bir hostesle (Catherina Zeta-Jones) arasında duygusal bir bağ gelişir. Havaalanının Güvenlik müdürü Frank Dixon (Stanley Tucci) Viktor'un varlığını bir türlü kontrol edemediği bürokratik bir facia olarak görür ve bu sorundan bir an önce kurtulmanın çaresini bulmaya çalışır. Viktor'un Amerika'ya gelme amacı ise babasının bir zamanlar çok sevdiği Amerikalı bir müzik grubundan aldığı imzalı fotolardan eksik olanı tamamlamaktır. O sanatçıyı bulup imzalatmak için yolculuğa çıkmıştır. Eski Sovyetler Birliği'nin dağılmasıyla kurulduğu varsayılan hayali bir ülkedir. Kendine özgü bir dili vardır. 2004 yılında iç savaş çıkar ve ülkede darbe olur. Hayali ülkenin ismi Spielberg'in favori şehirlerinden Polonya'daki Kraków şehrinden gelmektedir. Krakozya'nın kesin konumu, Doğu Avrupa ya da eski bir Sovyet Cumhuriyeti olma fikriyle kasıtlı olarak belirsiz bir şekilde tutulmaktadır. Bununla birlikte, filmin sahnelerinden birinde, devam eden çatışmayla ilgili bir haber raporu sırasında havaalanının televizyon ekranlarından birinde Krakozya'nın haritası kısaca gösteriliyor ve Kuzey Makedonya ile sınırı olduğu gösterilmektedir. Bazı eleştirmenler filmin, 1988'de mülteci kâğıtlarının çalınmasından dolayı 2006 yılına kadar Charles de Gaulle Havaalanı'ndan Birinci Terminali'nde yaşayan ve İranlı bir mülteci olan Mehran Karimi Nasseri'nin hikâyesinden esinlendiği belirtmiştir. The New York Times gazetesi, Eylül 2003'te Spielberg'in Nasseri'nin yaşam hikâyesini filmin temelini olarak aldığını kaydetti ve Eylül 2004'te Guardian gazetesi de, Nasseri'nin film yapımcılarından binlerce dolar aldığını belirtti. Bununla birlikte, stüdyonun tanıtım materyallerinden hiçbiri, Nasseri'nin hikâyesinin ilham kaynağı olduğundan bahsetmemektedir. Steven Spielberg, üretim uzunluğu boyunca filme almasını sağlayacak gerçek bir havaalanı bulmak için dünyayı dolaştı, ancak bulamadı. Terminal seti LA / Palmdale Bölgesel Havaalanında büyük bir hangarda yapılmıştır. Rockwell International B-1B bombardıman uçağını inşa etmek için ABD Hava Kuvvetleri Fabrikası 42 kompleksinin bir parçası olan hangar kullanıldı. Set, tam deprem yönetmeliğine göre inşa edildi ve Düsseldorf Havaalanı'na dayanıyordu. Hem fiili terminalin hem de yanlamasına olarak görülen kümenin şekli, bir uçak kanadının kesitidir. The Roger Ebert'in yaptığı incelemelerde belirttiği ve Spielberg'in Empire dergisinin bir özelliği tarafından onayladığı Terminal için set tasarımı, Jacques Tati'nin klasik filmi Play Time'dan büyük ölçüde esin kaynağı oldu. Hanks, Viktor Navorsky'nin karakterini, Bulgar göçmeni olan kayınpederi Allan Wilson'a dayandırdı. Hanks, ayrıca Peter Budevski adlı bir Bulgar çevirmen tarafından yardım aldı. Film setinde her şey gerçek hayatta olduğu gibi çalıştı. Gerçek yiyecekler, dondurma ve kahveler uygun dükkanlarda vardı. Yürüyen merdivenler iflas eden bir mağazadan satın alındı. Konsolosluğun her birinde gerçek şirket sponsorluğunda gerçekleştirildi. Birçok mağazada ve Viktor, Brookstone, La Perla ve Discovery Channel mağazalarında bir iş istiyor, Burger King'de yemek yiyor, New York City rehber kitaplarını Borders'dan satın alıyor ve takım elibisesini Hugo Boss'tan satın alıyor. Enrique ise, Sbarro'daki Dolores'e öneriyor. Çoğu dış çekim ve gerçek uçakların bulunduğu yerler Montréal-Mirabel Uluslararası Havalimanı'nda çekildi: orada, göç masalarına bakan asma katın ve arkalarından bagaj taşıyıcılarına bakan ilave iç çekimler de yapıldı. Boeing 747 uçağı, United Airlines tarafından sağlandı. Star Alliance filme büyük sponsor oldu ve oyuncuların yanı sıra üniforma, ekipman ve figüranlar da sağladı. Star Alliance havayollarının ağır varlığına rağmen, Delta Air Lines pilotu filmin son beş dakikasında Viktor'u bir sahneye geçiriyor. Murat Giray Murat Giray (ö. 1696) 1678-1683 yılları arasında Kırım Hanı. II. Viyana Kuşatması'ndaki tartışmalı rolüyle tarihe geçmiştir. Osmanlı Sadrazamı Merzifonlu Kara Mustafa Paşa 1678 yılında Kırım hanı I. Selim Giray'ı görevden alarak yerine Murat Giray'ı atadı. Murat Giray 1676-1681 Osmanlı-Rus Savaşı'nda Osmanlı ordusunun yanında yer aldı. 11 Ağustos 1678'de Ukrayna'daki Çiğrin kalesi'nin Ruslardan alınması sırasında Merzifonlu Kara Mustafa Paşa'ya birlikte hareket etti. Ancak Murat Giray 1683 yılında II. Viyana Kuşatması sırasında sadrazamla büyük bir görüş ayrılığına düştü. Kuşatma sırasında Merzifonlu Kara Mustafa Paşa Murat Giray'ı küçümsedi ve görüşlerini dikkate almadı. Merzifonlu Kara Mustafa Paşa, Murat Giray'dan Viyana'ya yardıma gelmesi beklenen Leh kralı III. Jan Sobieski'yi durdurmasını bekliyordu. Oysa Murat Giray Tuna nehrini geçmekte olan Leh ordularını hiçbir şey yapmadan seyretmekle yetindi. Gerçekliği tartışmalı olan bazı iddialara göre Murat Giray Merzifonlu Kara Mustafa Paşa'nın hakaretlerine gücenmiş ve ona bir ders vermek amacıyla Viyana Kuşatması'da Osmanlı ordusuna yardım etmemişti. Kuşatmanın başarısızlıkla sonuçlanması üzerine Merzifonlu Kara Mustafa Paşa derhal Murat Giray'ı görevden aldı. Kısa bir süre sonra Merzifonlu Kara Mustafa Paşa'nın kendisi de görevden alınarak idam edildi. Murat Giray geri kalan 13 yıllık yaşamını Saraçeli çiftliğinde geçirdi ve 1696 yılında öldü. Tere Tere ("Lepidium sativum"), turpgiller (Brassicaceae) familyasından, yaprakları salata olarak yenen baharlı bir bitki türüdür, vücuttaki yağ yakımını hızlandırıyor. İnce yaprakları pişince acılaştığı için çiğ yemek gerekir. Ayrıca içinde birçok vitamin barÄ±ndÄ±ran bir bitkidir. Anadolu'da bolca yetişir. Anavatanı Asya'dır. Karaciğere faydalıdır. Sigaranın zararlarını azaltır. Yabani olanına "ıspatan" denir. 12,8 cm FlaK 40 12,8 cm FlaK 40 Nazi Almanyası ordusu Wehrmacht tarafından II. Dünya Savaşı sırasında kullanılan 88 mm topun başarısı üzerine üretilen uçaksavar silahıdır. 88 mm lik topun yerine üretilmiş olsa da hiçbir zaman onunla yer değiştirilmesi düşünülmedi. Çünkü 88 mm lik top çağının en etkili uçaksavar silahıydı. Aynen 88 lerde olduğu gibi ileride bu top, tamamiyle tanksavar topuna dönüştürülecek ve tank topu olarak hizmet verecekti. Üretimine 1936 yılında Rheinmetall tarafından başlandı. İlk prototip 1937 yılında denenmesi için teslim edildi ve testlerden başarıyla geçti. Ancak ateşe hazır iken toplam ağırlığı 12 tonu bulduğundan taşınması sırasında namlusu çıkartılıyordu. Sınırlı sayıda yapılan test sonucunda bunun hiç de pratik olmadığına karar verildi ve 1938 yılında başka fikirler üzerinde çalışılmaya başlandı. Sonuçta silahın basit bir ateşleme platformu üzerinde kullanılmasına karar verildi. Beton zemin üzerine civata ile tutturulan platformun toplam ağırlığı 26.5 tonu buluyordu. Bu da silahın çekilerek taşınmasını imkânsız hale getirdi. Bu ufak sorun haricinde topun üretimine 1942 başlandı. Ve 105 mm üzerinde topların mobil olarak üretilmesi yasaklandı. Ağustos 1944 tarihinde 450 top kullanıma hazır hale getirildi. Yarıya yakını Berlin de bulunan Flak Tower adıyla bilinen uçaksavar kulelerine monte edildi. Bunun haricinde çok azı Berlin dışında sabit kullanıldı. 200 adet top ise tren katarlarına monte edilerek farklı bölgelerde kullanıldı. Bu top 57 pound yüksek patlayıcılı veya 58.13 pound zırh delici başlıklı mermi atabiliyordu. "Yatay ve 30 derecelik vuruş açısı ile" Doris Day Doris Day (3 Nisan 1922, Cincinnati, Ohio - 13 Mayıs 2019, Kaliforniya), Amerikalı oyuncu, şarkıcı, yapımcı ve hayvan hakları aktivisti. Yaklaşık 50 yılını eğlence sektörüne verdi. Day, kariyerine 1939'da bir grupta şarkıcı olarak başladı, ancak 1945'te ilk kaydı olan ""Sentimental Journey""i kaydettikten sonra tanınmaya başladı. Grubu Brown & His Band of Renown'dan ayrıldıktan sonra Columbia Records'la uzun sürecek olan ortaklığına ve solo kariyerinde denemeler yapmaya başladı. Columbia Records, Doris Day'in anlaşma yaptığı tek etiket şirketidir. Ortaklıkları 1947 yılından 1967'ye kadar sürdü ve Day'i 20. yüzyılın en popüler ve sevilen şarkıcılarından biri olmasını sağlayan 650 kayıttan fazlasını içermektedir. Gerçek adı "Doris Mary Ann Kappelhoff" olan Doris Day, 1938'de geçirdiği bir kaza sonrasında bir daha dans edemez ve bunun yerine şarkı söylemeyi öğrenir. Daha sonradan aldığı "Doris Day" adı ile müzikhol ve büyük orkestralar ile çalışmaya başlar. 1948'den itibaren, beyazperdede görülür. Kısa bir süre sonrasında da Warner Bros ile kontrat imzalar ve onun için birçok filmde oynar. Çok sevilen bir komedi sanatçısı olan Doris Day, Rock Hudson'un veya Cary Grant'ın da ortağı olarak, ekranlarda genellikle sağlıklı ve erdemli kadınları canlandırdı. Michael Curtiz, David Butler, Charles Vidor ve Alfred Hitchcock gibi sinema dünyasının en önemli isimleri ile filmler çevirdi. 1968'de beyazperdeden televizyona geçen Doris Day, neslindeki birçok sanatçı gibi kariyerini televizyon ekranlarında devam ettirdi. Doris Day, 1960 yılında "Pillow Talk" adlı filmdeki rolüyle En İyi Kadın Oyuncu Oscarı'na aday gösterildi. 1975'te ""Doris Day, Her Own Story"" adlı otobiyografisini yayımladı. Doris Day, özellikle de Alfred Hitchcock'un "The Man Who Knew Too Much" filminde söylediği ""Que Sera Sera"" adlı şarkıdaki unutulmaz yorumu ile dünya sinema seyircilerinin hafızalarında yer etti. Amerikalı kadın oyuncu ve şarkıcı Doris Day, 13 Mayıs 2019'da Carmen valley, Kaliforniya'da 97 yaşında yaşama veda etti. Bal kabağı Bal kabağı lifi bol bir meyvedir. Potasyum, fosfor, kalsiyum, magnezyum, sodyum, demir gibi madensel elementler içerir. Türk mutfağında en yaygın kullanım şekli kabak tatlısıdır. Turuncu renkli bal kabakları ABD, Birleşik Krallık, Kanada, Avustralya ve Yeni Zelanda gibi ülkelerde kutlanan Cadılar Bayramı'nın vazgeçilmez bir sembolüdür. Bal kabağı ile cadılar bayramı için güzel süslemeler de yapılabilmektedir. Aynı zamanda kabak bitkisinin çekirdekleri de yemiş olarak halk arasında çok sevilmektedir. Kabus 22 Kâbus 22, Son Işık tarafından geliştirilip, Türkiye'de Vestel firmasınca yayımlanan; üçüncü kişi bakış açısıyla oynanan; hayatta kalma, korku türlerinde üç boyutlu bir video oyunudur. Oyunun yurt dışı dağıtımını Merscom firması üstlenmiştir. Dehri, nereden ve ne şekilde geldiği bilinmeyen, hayal dahi edilemeyecek güçte bir varlıktır; kötülüğün lideridir. Yıllarca gizliden gizliye yaydığı vaatlerin karşı konulamaz cazibesine dayanan inanç sistemi ile dünyanın en güçlü isimlerini kendi tarafına çeker. Dünyevi zaafları insanoğluna çok pahalıya patlayacaktır. Nihayet 2000 yılına gelindiğinde; Dehri, emrindeki 22 havariyi ve 10 farklı türden oluşan canavar ordularını harekete geçirir. Artık dünyaya hükmetmenin zamanı gelmiştir. Sayıları epeyce azalmış olsa da, bu inancı kabul etmeyen insan toplulukları Dehri'ye karşı direnmeye kararlıdır. İstanbul'daki direnişin başındaysa Demir adında, eski bir asker vardır. Demir, bölgeyi istiladan korumak ve sivillere zarar gelmesini önlemek için çaba sarf etmektedir. Ebru, Demir'in komutasında görevli bir direniş askeridir, aynı zamanda Demir ile Ebru arasında duygusal bir yakınlık söz konusudur. Ve asıl öykü, Ebru'yla irtibatın kaybolmasıyla başlayacak; Demir'in, mantığından çok duygularıyla hareket ettiği bir sırada, İnzar adındaki insanüstü varlığın Demir'e yol göstermesiyle şekillenecektir. Oyunun yurt içi ve yurt dışı tanıtımlarına katkıda bulunması amacıyla K22: Yıkım Günü adıyla , ücretsiz bir mini oyun geliştirilmiş olup, 21 Ekim 2007'de internet üzerinden yayımlanmıştır. FPS/Arcade tarzındaki bu mini oyunda, "Demir" karakteri ile üzerine monte edilmiş toplam 8 silahtan oluşan özel bir araç kontrol edilmektedir. Yıkım silahlarıyla mümkün olan en kısa sürede en çok yaratığı öldürmek ve "Ebru" karakterini bu yaratıklardan korumak oyunun esas amacıdır. Üyelik alınması halinde, elde edilen skorlar internet üzerindeki