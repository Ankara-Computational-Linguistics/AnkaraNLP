kılar. Kur'an hukuku, hükümler olarak insanoğlunun varoluşsal bütün çizgilerini görünür kılar… Ve insan, varlıksal ve varoluşsal çizgileri üzeri neye göre ve ne için kendini gerçekleştirecek ise genel anlamda Kur'an'da bulur. Kur'an çizgisinde diyalektiğe bakıldığında ise istenen, çatışkılı diyalektikten rekabete dayalı diyalektiğe geçiştir. Bu da insanın, maddi ve manevi düzlemlerde nesnel ve öznel olarak sonuçta edinmek zorunda olması gerekenidir. İnsan her türlü düzeyde hukuk belirimi ile eylemleri kritik eder. Hukuk eylemlerin, ilkelerin bütünlendiği adalet ilkesinde kritik edildiği bilimdir… Ve hukuk ile kritik edilen eylemler sonucunda ilkelere bağlı olarak olumlu veya olumsuz yargı belirimleri ile nitelenen insandır. Hukukta yargı fevri olmayacak kadar önemli ve insanidir. Her meşru ve doğru olmayan yargı, insanın dedikodusunu yapmaktan öte değil iken hukuk ile insan, hak ilkesi ile hakkı gereği yargısında bulunularak 635 Tevhid Okumaları nitelenendir… Ve toplumsal yaşam, ilişkilerin sonuç belirimlerine göre hukukla düzenlenmesi sonucunda bilimsel çizgide görünüş bulur. Hukuk adına, birçok başlıkta ilgili oldukları düzeyde beyanlarda bulunulmuştur. Ayrıca bu konu başlığı adına zevk edilmesi yerinde olur. 636 Tevhid Okumaları Tarih kültür, medeniyet, ilim, tecrübeler, değerler vb. olgusal miraslar ile geçmişi anlayabilmenin yöntemi olduğu kadarı ile günde olanların, hangi nedenlere kadar uzandığını kaynağından itibaren takip etmenin de gereğidir. Bu bağlamda tarihçiler için tarih, her ne kadar edebi olarak geçmişin, gerçeğine gerçekleşmiş olay ve olgulara göre en yüksek anlatım biçimi olsa da sosyolojik olarak sosyal bilimlerin zemini olarak ele alınması gerekir. Tarih bilgisi olmayanların, sosyalde gerçekleşenlerin durum değerlendirmelerinde doğru tespitlerde bulunmaları beklenemez. Tarih deyince kronolojik geçmişi dizi olarak dizgesinden kopuk işlemek tarihi, bilgi olarak nakletmekten öte değildir. Bununla elde edilecek olan ise günün değerleri ile ya tarihi olay, olgu ve kişilerine ululamak ve kendine bir kimlik oluşturmaya çalışmaktır ya da geçmiş tecrübeleri günde değerlendirerek işine geldiği gibi kullanabilir kılmaktır. Tarih dizi olarak geçmişi, günün değer kabullerine göre değerlendirmekten öte bir mirastır. Bu nedenle tarihi olay ve olgulara bağlı beliren koşul ve ihtiyaçlara göre şekillenen bir yapısallıkta ilerlemenin süreci olarak görmek gerekir… Ama bununla beraber öznesi olan insan, ilkelerin görünüşe geldiği meleke donanıma haiz olduğu içindir ki tarihi, ilkesel de okumak gerekir. Bu bağlamda tarihte gerçekleşenleri ahistorik bir düşünce yapısallığında okuma olanağı elde edebiliriz. İnsan tarihin öznesidir. Bu nedenle insanı melekelerine bağlı olarak gelişimini tanımadan eksik bir tarih okumasında bulunuruz. Ayrıca insanın, nedenlere bağlı anlam arayışı, bilgi edinimi, ürettikleri ve ürettiklerini amaca bağlı olarak değer niteliği kazandırması doğrultusunda aidiyet ve sahiplenmelerde bulunması sonucunda değer belirimlerine göre tarih öznesi olduğunu bilmemiz gerekir. Tarih olaylarına sebep veren insanın bilgi edinirken, edindiği bilgiyi idealinde değer niteliğinde görmesi, koşul ve ihtiyaçlara göre de üretimlerde bulunurken üretim kaynak, araç ve üretim nesnelerini değer olarak belirlemesi sonucunda değer algısı ve değer yargılarına göre gerçekleştirdiği olaylar, insanı tanımanın aracıdır. Tarihte, gerçekleşenolay ve olguları bilmek tarih biliminin önceliği değildir. Tarihte önemli olan, tarih öznesi insanı tanıyabilmektir. İnsanı geçmiş belirimlerine göre tanırsak ve hangi süreçlerde nasıl iş yapabileceğini, nelere neden olabileceğini görürsek, günde hukuki zeminde hak ve hadlere göre nelerin olması gerektiği veya 637 Tevhid Okumaları olmaması gerektiğini görebiliriz. Böylece tarihi, olay ve olgularından bağımsız olmadan, olay ve olgularına aşkın okuyarak güne dönebiliriz. Tarih, üzerinde deney yapmadan insanı tanıyabilmenin gerçek deney alanıdır. Bu bağlamda tarih tümelinde kendimizi tanıyabilmenin de bilimi olarak işlenmelidir. Sadece tarih olay ve olgularına takılı kalınırsa eğer tarih bilimden uzak, edebi bir anlatımdan ibaret olur. Çok iyi tarih bilmek tarihçi olarak bilim insanı olmak anlamı gelmez. Tarih bilim olarak okutulacak ise eğer insanı tümelinde tanıyarak, olay ve olgular sonucunda da gerçekleşen değerler belirimlerine göre nasıl ilerlendiğini prensipleri ile görerek, olan biteni evrenselinde okumak gerekir. Tarihsel sonuçlar, insanlığın insanlık adına olması gereken ve olmaması gerekenlerin tecrübeleri ve bilgi verileri ile doludur. İnsan tecrübe ve vicdan varlığıdır. Bu bağlamda tarih insanın, insanlığın son varisçisi olarak vicdanını bulacağı tecrübe alanı olarak kendi ile yüzleşmesi gereken bir düşünce alanıdır. Yani tarih insana, yaşadıklarının sonuçlarını öngörebileceği ibret sahnesi olarak geleceğini öngörebileceği kapı aralığıdır. Bu kapıyı insan hem vicdanı ile aralaması hem de bilimsel düzlemde tarihte olan bitenlerin–sürecinde görülen- ilkesel aklıyla, yarına bakmayı öğrenerek aralaması gerekir. Bu gerçekleştiğinde tarih ilkesel sonuç verileri ile geleceği yansıtan olduğunda, bilimsel niteliğini kazanır/ kazanabilir. Bu bağlamda Johann Gustav Droysen'in tarih bilim değil, bilimlerin üstündedir sözü, eksik bir ifade olarak anlamını yitirir… Elbette ki tarih, insanlık tini adına vicdanın uyandırılacağı ve –her türlü alanda gerçekleşenleri ile- ibret alınanlarla günün, olması gerekenlere göre yaşanması gerektiğini gösteren ayrıca ortak değerlerde toplum birliği ve kolektif bilincin edinilmesine sebep olması, tecrübeler doğrultusunda da gelecek adına strateji üretebilmenin düşünce alanı olarak siyaset düşünce alanını biçimlendirir ve bu doğrultuda da yaşama yön verdiği değer belirimleri ile bilimlerden ayrıcalıklıdır. Bilimler nesnelliğe bağlı bilme edimi iken tarih yaşama yön veren mirastır… Kanaatim o ki bilimde nesnesine bağlı kalarak düşünen, vicdana örtük olması ile ruhundan uzak duran insanın, insan olmanın tinsel nedenlerini tarihte aranması gerektiğidir. Tarih, miras bırakılanlar ile yarına uzanmanın, öz güven nesneleri ile yarınlara yürümenin ve sonuç verileri ile öngörülü bir geleceğe bakabilmenin düşünce alanı olmaktan daha çok insan bilimi olmalıdır. Tarih, insanın tarihi ise insan bilimlerinden olarak kabul edilmesi gerekendir. Bu açılardan bakıldığında tarih, insanlık tini adına yarınlara iz düştükleri ile yarınlara olması gerekenler ile bakabilmenin bilimi olarak bilimler 638 Tevhid Okumaları içinde yerini almalıdır. Zaten bilimde de zamansal iz düşümlerden hareket ile nedensellik aranır iken nesnesi olana tarihsel perspektiften bakmak zorunda kalınır. Tarihe geçmiş veri belirimleri doğrultusundadeğerler edinimine göre geçmişte yaşamanın, anakronik değerlendirmelerde bulunmanındüşünce alanı değil evrenseline bağlı gerçekleşenler doğrultusunda yarını öngörebileceğimiz bir düşünce alanıdır. Yani tarih ile günü değerlendirmek, günün değerlerine göre tarihi okumak ve siyasi, kimlik vb durumlara göre tarihi stratejik bir silah olarak kullanmaya çalışmak oluyor olsa da tarih ile olması gereken geleceğin öngörüsü ile beraber günü hukuk ile belirlemektir. Bu bağlamda tarih bilinci edinmenin olması gerekenleri 1. Günde yaşananların nedenlerinin tarihte araştırılması. 2. Tarihsel verilere göre olasılıkları öngörebilmek. 3. İlke ve prensiplere bağlı olarak okunacak tarih ile olasılıklar doğrultusunda gelecek belirimlere göre günde olması gerekenleri belirlemek. Gerçek olan değişmezliği ile görünüş bulur. Bu bağlamda tarihi değişken olay ve olgular dizgesinde değişmez olana göre okumak yerinde olur. Yani tarihin değişmezlerini belirlemeden tarih bilimi yapmanın imkânı olmaz. Tarihin Değişmezleri 1. İnsan Öznesi Ve Tarih Psikolojisi İnsanın nefsi emmareye ait fıtratı gereği yazdığı tarih savaşlar ve göçler tarihidir. İnsanın biyolojik olarak temel ihtiyaçları, insanı tarih öznesi kılmaz doğaya ait yönlerini açık eder… Ama insanın temel ihtiyaçları, insanı tarih öznesi olmaya zorlar. İnsan mülkiyet ve haklar edindiğinde, öteki ile ilişkileri sonucunda hadler edindiğinde, toplumsal yaşamı gerçeği olarak bulur. Toplum, hak-had belirimlerine göre aidiyetler yurdudur. Aidiyetler belirdiğinde ise insan değer edindikleri ile tarih öznesi olmaya başlar. İnsanın değerler ile yaşadığı tarih kültür ve medeniyet tarihidir. Kültürel tarih, kültür nesneleri üzerinden kuşaktan kuşağa aktarılan aidiyetler tarihidir… Ki insan kültür ile tarihi öznellikte bulur. Hiç kuşku yoktur ki kültürel tarih değer edinilen –kültler (değiştirici ve dönüştürücü etkileri 639 Tevhid Okumaları olan değer belirimleri) ile biçim kazanır iken öznellikte yaşanandır. Geçmişe dair kültürel anlatılar ve medeniyet yapıtları ortak değerleri belirli kılarlar… Ve toplum psikolojisini, ortak değerlere bağlı olarak aidiyet, sorumluluk, mensubiyet ve duyarlılık belirimlerine göre yönelimlerinde etkiler. Ortak değerler alanı, her toplumsal yapının ortak kaderidir. Bu nedenle yabancılığı örter, yakinlik edinimlerine sebep olur. Toplum olma ussallığını gösteren insan, toplum oldukça tarih yazma –tarih öznesi olmapotansiyelini kazanır. Çünkü tarih tek başına olan öznenin olamayacak kadar toplumun öznesi olan insanın ve toplumların tarihidir… Toplum öznesi olan öznenin, değer belirimi ile etrafında toplanan ve peşinde giden toplumların tarihidir. İnsanın tarihsel yönelimlerinde ve eşiklerinde de hiç kuşku yoktur ki tarih belirimi olan kültürün etkileri fazlası ile vardır. Her tarihsel eşik, farklı kültür değerlerinde olan insanların karşı karşıya kalır iken öteki olarak birbirlerini bulmaları sonucunda görünüş bulur… Ama medeniyet olarak yapısal ve teknik kazanımlarının üstünlüğü veya değer belirimlerine göre iradenin direnci ve usun kullanılma başarısı, tarihte karşı karşıya kalınması ile varoluşsal olarak insanın yeni bir evreye taşınmasının kırılma eşiklerini açık eder. Her karşı karşıya kalınan kırılma eşiğinde insan, öteki ile varoluşunu birbirine kattıkları ile bulur. Her kırılma eşiği, bir nevi insanın korunma reflekslerini ussal olarak geliştirir iken birbirini aşılamasıdır… Ayrıca birbirine kültürel, medeni ve psikolojik etkiler ile kalıcı izler bırakır. Her iz, insanı tarihsel kılar ve tarihsellikte bulduğu değer bağları ile tarihsel yargılar ve duyarlılıklarda bulunmasına nedendir. Bu da her devirde insan için değer belirimlerine göre sorunsaldır. Bu durumda insan tarihi, insan olmanın –değerlere göre varoluşun- sorunsal alanı olarak bulur. İzler, yaşanan travmalara göre acıların etkileri doğrultusunda ne kadar derin ise insan, tarihsel saplantıların değer belirimleri ile tarihin sorunsallığı ile karşı karşıyadır. Bununda toplumsal düzeyde etkileri, kültürde beliren ortak refleks belirimleri ile toplumsal psikolojide görünür… Ve her iz, toplumsal korunma reflekslerini ussal düzeyde geliştirir iken saplantı düzeyinde ise toplum sağlığını tehlikeli kılar… Ama aidiyet ve kimlik edinimlerinde sorumlulukların üstlenilmesi ve 640 Tevhid Okumaları mensubiyetlerin belirli kılınması doğrultusunda pekinleştirici olarak tutkal –harç olma- görevi görür. toplumsal yapıyı İnsan gerekçeleri sebebiyle amaç varlığıdır… Ve her amaç belirimine göre nesne edindikleri değer belirimi ile yaşamında yer alır. İnsanın amaçlarında farklılaşma, çeşitlenme ve tarihsel izlerin belirimi, insanın insan ile olan tarihsel yürüyüşünü, rekabet veya çatışkı düzeylerinde diyalektik kılar. Diyalektik, tek ümmet olamayan insanın tarihsel gerçeğidir. Nesnel olmaktan öte, tamamı ile özneldir ve ussaldır. İnsanın doğa zemininde doğaya aşkın ilerlemesinin ve insanın insan ile ilişkilerinde olması gerekenleri –ilkeleri- öğrenmesinin nedenidir… Ve olması gerekenlere göre yaşaması gerektiğinin talimidir. Diyalektik, kavramsal olarak bir olgu olsa da nesnel olgusal olmaktan farklı olarak öznel edimsel belirimi ile olaydır. Tarihsellikte ise diyalektik, tarih belirimine sebep her tarihsel gelişimin ayrıcahem öznel hem de nesnel birikimin sonucudur ve sebebidir. Tarihte belirleyici olan ve tarihsel olmaya sebep insan melekeleri olanus ve vicdan Vicdanın tarihinden daha çok usa bağlı olarak doğa karşısında ürün vermek ile insan ve usunun tarihine tanık olunur. Vicdanın tarihine ise kültür nesnesi olan mitlerde –anlatılarda- tanık olunur. Mitler, kültürel düzeyde toplumsal değerlerin insan psikolojisindeki etkileri üzerinden bakıldığında insanın tarihsel bağları ile aidiyet, sorumluluk, mensubiyet ve bu doğrultuda da tarihsel duyarlılık edinir iken tarih varlığı olduğunun izlerini taşır… Ve kültür, insanın tarih varlığı olduğunun görüngüsüdür. Kültür tarihsel biçemdir… Ve insan, kültür içinde tarihi bengisellikte bulur. Çünkü insan için kültür, tarihselliğin bengisellikte biçem kazanmasıdır. Tarih ilk olarak kültürde meşruiyet alanını bulur. Tarih, kültürde olduğu kadar hiçbir alanda değerlerin bengisel kılınması ile öznel kılınamamıştır. Kültür tarihi, günde ve yarında ölmezleri –zamansız kıldıkları- ile yaşamaktır. Geçmiş zamana ait olmaktan farklı olarak tarihin ortak bilinç olarak özümsenmesidir. Kültürel zaman, -nesnel değil- değer yüklemli zamansallık-tır-ta özne olarak bulunmaktır. 641 Tevhid Okumaları Kültür, ilkeleri/ özlerin ortak değer alanında değerlerin organik ilişkide biçemler kazandığı kutsallar alanıdır. Atadan oğul-a bırakılan değerlerin zamansız kılınması ile değerlerin bengiselliğe taşındığı durumun kavramsal olarak ifade edilmesidir. Ortak değerler üzerinden ortak bilinç, ortak karakter ve ortak kimlik biçimleri ile insanın insana ve doğaya karşı yabancılığının bitirildiği ortak mensubiyet alanıdır… Ve insani ilişkilerde ortak değerler aranır iken insanlaşmanın meşruiyet alanıdır. Bu nedenler ile seküler olarak zamana –tüketilebilir olmaya- ait kılınmayacak kadar tinsel ve kutsaldır. Kültür nesnelerinin putlar edinilmesi ile fetişist ve ayartıcı olarak seküler kılındığında ise zulmün meşru görüleceği gerekçelerin bulunduğu/ uydurulduğu değer biçem belirimleri ile diyalektiğe nedendir… Ve diyalektik –doğrultusallığı ve tüketilen tekrarlığında-, zamana ait bir belirim olarak kültürel zamanın, zamansızlık içerdiğini açık eden tarih çarkı olarak görünüş bulur. Diyalektik her ne kadar tarihsel zaman belirimine haiz olsa da nefsi emmarenin –biyolojiksebep-gerekçeleri sebebiyle varoluşundan ve her daim insanın amaçsal olduğunda bahsedilmekte ise zamansızlığını tarihsel oluşu ile hep koruyacaktır. Çatışkılı diyalektiğe tarihselliği ile bakıldığında tarih, savaşların tarihidir… Ve savaşlar, birçok nedenden dolayı yapılsa da kültürün insan üzerindeki insanı etkir kıldığı gücü doğrultusunda kültür savaşlarının yapıldığı görülür. Bu bağlamlarda diyalektik, ilişkide ussallığın ve karşı karşıya kalınmışlıkta ise değerlerin belirimi olarak toplumsal düzeyde kültürlerin farklılıklarını çatışkılarında açık eder. Her kültür değerleri ile ön yargılı olan insan, ötekileştirdiği ile de kültürünü canlı tutma çabasını gösterir. Uygarlık, değer belirimleri ile çıta değil, çatı olabilirse eğer kültürler arası çatışkı da hukuk zemininde beraber yaşayabilmenin aklının edinilmesiyle geride bırakılmış olunur. Her savaş, kültürlerin savaşıdır… Ve her savaş sonucunda, galip kültürün etkisi altında gerçekleşen, kültür kaymaları –erozyonları- ve kültür kaynaşmaları doğrultusunda kültürel değişimlere gebe kalınır. Hamili olunan, değişen koşul ve ihtiyaçlara göre de yenilenen her kültür, yeni kuşaklara aktarıldıkça bengisellikte kendini bulur. Kültürün en önemli yönü ise insanın değişim ve dönüşümlerine göre 642 Tevhid Okumaları her zamanda yenilenmek zorunda kaldıkları ile görünüşünü koruyor olması ve insanın insan ile olan ilişkisinde hep bulunuyor olmasıdır. Kültürler savaşında önemli olan ise sonuçta fetişist olan değer yargılarının ve ayartıcı olan alışkanlıkların seküler değerler olarak yerleşik olması değil, öz değerlerin korunuyor ve yerleşik olmasıdır. Bu durumda yaşamın yıkıcı olan acı gerçekleri karşısında insan, kültür nesneleri üzerinden edindiği kendilik bilincini koruyor iken hayatı/ varoluşu, anlamsız ve değersiz –nihilist- görmekten farklı olarak, insancıl ilişkilerinde kültürel değerleri ile anlamlı bulmasıyla yabancılıktan kurtulmasıyla- yaşar/ bulur. Ussal olarak insan, ürettikleri ve ürettiklerini miras bırakması ile tarihin öznesidir. Her diyalektik tarih beliriminde ise insan, kendine dersler çıkararak varoluşunu devamlı kılma çabasında bulunur. Bu bağlamda tarih, diyalektik belirimi ile insana ilkeler ile usunu, ibret betimlemesi olan olaylardan ders almaya yönelik kullanmaya zorlar iken vicdanı ile sağduyulu olması gerektiğinin de dersini verir – talimini yaptırır-… Ama insan, acı olan tarihsel izlerin izleğinde korunma, savunma –güvenlik- reflekslerini ussal olarak geliştirir iken saldırı pratiğini de ürettikleri doğrultusunda ussal olarak geliştirir. Us, tarih yazmanın aracıdır. Üç zamanlı olarak bilinçlenmeye neden iken tarihin pratik alanında tarih ile geleceğe öngörülü olarak kapı aralamanın anahtarıdır. Tarih usa bağlı olarak insanın kendini gerçekleştirdiği ve değerlere bağlı olarak insanın kendini kültür, medeniyet, uygarlık çizgisinde toplumsal ve bireysel psikolojik yönleri ile bulacağı, insan olmanın formasyonlarının değişik koşul-ihtiyaçtalep-beklenti belirimlerine göre nasıl gerçekleştiğini ussal olarak görmenin de düşünce alanıdır. Tarih ve hak olanla ilerleme İnsanın her türlü alanda bilgi edinirken, bilgiyi ürettikleri üzerinden değer niteliğinde kullanması… Ki bu, insanı tarih öznesi kılan en önemli olgudur. İnsan değer varlığıdır ve değer edindikleri üzerinden tarih öznesi olmaktadır. Bu bağlamda iyi bir tarih okuması küresel düzeyde yapılacak bir okuma ile insanlıkta beliren değer edinimleri ve değer edinimleri doğrultusunda birbirleri ile karşı karşıya kalan insanlığı 643 Tevhid Okumaları anlayabilmenin gereğidir… Ama her değer belirimine göre yapılacak olan tarih okuması, tarihe bir açıdan yaklaşım olarak eksik veya öznel olur. Önemli olan ise değer belirimlerine göre tarihin nasıl biçimlendiğini ve süreçte nelerin geride bırakılması ile tarihselliğin gerçekleştiğini okuyabilmektir. Bu bağlamda hak olan ile insanın hep ilerlediğini ve tinde gelişim kazandığını görmekte oluruz. Batıl olan ise hak bilginin –gerçek- olanınçıtasında geride bırakılmış olarak tarih dışı kalmaya nedendir. Tarihsellikte ilke ilerlemedir ve tarih ilerlemenin tarihidir. İlerleme ise tinde gelişimin gereğidir… Ve her ilerleme değer belirimlerine göre gerçekleşir. Tarih, değer belirimlerine göre insanın kültür, medeniyet ve uygarlık çizgisinde nerede kaldığının göstergesidir… Ve psikolojik olarak zamanın ahkâm belirimlerine ve galip düşüncesine göre -genel görünüş biçimi ile- insanın tipolojik karakter belirimlerine gelişim süreçlerinde tanık olma alanıdır. Hak olan ile ilerleyen insan, değişen insandır… Ki her devrin insanı tümellerinde benzer olsa da bulunduğu zamanın ahkâmı ve galip düşüncesi karşısında edindiği varlık görüşü ve varlık görüşü doğrultusunda gerçekleşen yaşam biçimi nedeni ile -aynı değilbirbirinden farklı olan insanlardır. Gelecek belirimlerine göre tarihin görünüş bulması Menfaatler, umutlar, ortak ilkeler/ ülküler değer belirimidir… Ve insanı tarih öznesi kılan en önemli nedenlerdendir. Bu değer belirimlerine bağlı olarak da gelecek korkusu/ kaygısı ise tarih psikolojisinde önemli yer tutar. İnsan toplumsal yaşamda öteki ile ilişkilerinde politik olmayı bulur iken toplumsal yaşamda hak-had belirimlerine göre politik gerçekleşen menfaate dayalı ilişkilerinde öteki ile var olmayı öğrenir. Doğa ve öteki insanın, koşullar karşısında ihtiyaç ve taleplerini karşıladığı ölçüde güven duyduğudur… Ama doğanın sert koşulları ve insanın nefsi emmaresi sebebiyle güvenilmezliği, geleceğe kaygı ile bakmaya nedendir. Geleceğe karşı her türlü kaygı/ korku insanı, çözüm ve üretime zorlar iken çözüm üreten ve her türlü alanda ürettikleri ile insan gelecek belirlemeleri ile tarihsel olmayı bulur. 644 Tevhid Okumaları Tarih, gelecek belirlemelerinde bulunmak ile insanın üretmek zorunda kaldıklarıyla başlar… Ve hak olanın bilgisini edindikçe doğanın kullanımıyla gerçekleşen ilerlemeyle devam eder. İnsan, üç zamanlı bilinç yapısallığı ile öncelikli olarak güne bakar iken gelecek öngörüleri ile de çözüm ve üretimlerde bulunması sonucunda tarihsel olmayı fıtratı gereği bulur. Tarih bilincini ise miras edindiklerinin değer belirimleri ile görünüş bulması ve tarihin deneyim alanı olması üzerinden gelecek öngörüleri edinmesiyle bulur. Dinler –inanç- tarihi İlkelere bağlı vicdan ve değer edinme tarihidir… Ki din –ideoloji-, eyleme bağlı olarak varlık görüşünü gerçekleştirme erkini kendinde barındırır. Dinden edinilen ilkesini gerçekleştirme motivasyonu ile tarih, inancın ve inancın gerçekleşme tarihi olarak biçim kazanır. Zaten insan gelecek olarak inandığı, kendisi için tercih ettiği ile inandığı ve tercih ettiğini gerçekleştirdiği kadarı ile tarihsel olmayı hak eder… Ve tarihsel olmayı, gelecek üzerinden bulur. Her türlü alanda üretirken doğada ilerleyen insanın, ürettikleri ile tarihin akışını belirleyici olduğunu görmek Üretim, tarihsel olmanın nesnelliğe bağlı olduğunu gösterse de üreten özne olarak insanın, tarih öznesi olduğunun göstergesidir. Tarihi belirleyici insan karakterleri Kahramanlar, önderler, liderler… Bunlara ve toplumları ile olan ilişkileri ve sonuçlarına bakıldığında, yukarıda belirtildiği gibi- tek başına tarih yazılmadığı, toplum öznesi olan birey ve birey etrafında belli bir amaç uğrunda toplanan insanların organize olmaları ile toplumsal düzeyde tarihsel olmanın gerçekleştiği görülür. 2. Coğrafi nedenler Coğrafi nedenler insanın, biyolojik sebep-gerekçeleri doğrultusunda en temel ihtiyaçlarını karşılama gereksinimi nedeni ile tarih varlığı olmasına etkendir. İnsan ihtiyaçlarına coğrafyanın cevap verdiği ölçüde coğrafi şartların insan karakterine etkileri düşünüldüğünde tarihte insan, tarih yazmak için değil ama ihtiyaç belirimlerine göre hem üretmek hemde yeni coğrafyalara açılmak zorunda kaldığında tarih öznesi olmayı zorunlu olarak bulmuştur. 645 Tevhid Okumaları 3. Tarih ve diyalektik İnsan değer üreten olduğu için amaçsal/ ereksel belirimleri sonucunda farklı değer algı ve yargılarında bulunan insanlar ile amaçta/ erekte ayrılığa düşerek karşıt belirimlerde görünüş bulur. Bu da doğal olarak savaşların çıkma tarihidir. Savaşlar tarihi,hem insan dehasını hem debasiretsizliğini stratejilere bağlı olarak okuyabilmenin düşünce alanıdır. Diyalektik, karşıt ilişkiler sonucunda gerçekleşen olay beliriminde görülür. Farklı değer algılarından bahsetmekteysek eğer insan yaşamında diyalektikten bahsetmekteyizdir ki bu da tarihte insanın ilerlemesinin nedenidir. Tarih celal sıfatı ile arayışa sevk edilen insanın kendini keşfetme serüvenidir. Tarihte diyalektik ussal bir belirimdir. Bu durumda amacımız usu keşfetmek değil,ussal olan kavramın ilke olarak evrenseline yükselerekolan biteni hakkıyla idrak etmeye çalışmaktır.Gerçek olanın değerinde görünüşü, celal tecellisinin/ çatışkının sonucunda gerçekleşmiştir. Diyalektik belirim olan çatışkıyı insan tarihinin değişmez gerçeği olarak görmek ve çatışkıyı olumsuz ussallıktan olumlu ussallığa (sulh) nasıl taşınabilinir olduğunu tarihin gösterdiği gereklilikte görmek gerekir. İnsanın iktidar hırsının, haklar ve hadler düzeylerinde küresel alanda yaptırım gücü olan hukukla sınırlanması, birlikte yaşayabilmenin gereğidir. İnsan sınırsızca hareketten, evrensel hukuk ile adilce belirlenmiş sınırlarda hareket etmeye geçmek zorundadır. Bunu da tarihin derslerinde görmesi gerekir. Önemli olan, tarih varlığı insan için diyalektiğin bitirilmesi değil, kontrol edilebilinir bir oluşun gerçekleştirilmesidir. 4. Değer üretmek ve değerlere göre algı, yargı ve yaşam biçimlerinin oluşması İnsanı tarih varlığı/ öznesi yapan değer üreten olmasıdır. İnsan, ihtiyaç, menfaat durumları doğrultusunda ilkeler/ idealar zemininde ve diğer evrensellerine –esma ve sıfat belirimlerine- bağlı olarak da değer üretir. İnsan da değer üretimi aidiyet ve sahiplenme üzeri ya menfaate ya da ilkeye bağlı olarak vicdan zemininde üretilir. Bu bağlamda değerler 646 Tevhid Okumaları Meta (nesnel) değerler. Tinsel (öznel/ özsel) değerler olmak üzere iki şıkta görünürler. Bu bağlamda kültür ve medeniyet, değerler bütünü olarak ele alınmadır. Her türlü alanda ürettikleri ile insanın değer üreten olarak tarihin nesnesi olmaktan kurtulduğu görülür. İnsanın geçmişi günde yaşaması, insanı tarih nesnesi kılar. Her zamandaki ahkâma yani vaktin hükmü/ akıbeti– ihtiyaç ve koşullarına göre beliren değer algısı, yargıları ile insan yaşam biçimleri oluştururken tarih nesnesi (ibni vakt) olmaktan kurtulur ve tarih öznesi (eba vakt) olur. 5. Doğa zemininde üretim ve kendini keşfetmek Üretim ussaldır. İnsan için doğa nesneleri ve doğa nesneleri ile de ürettikleri tarih nesnesi olurlar. İnsanı tarih öznesi yapan en önemli faktör her ne kadar değer algıları ve değer yargıları olsa da insanın tarihte ilerlemesi, hak/ gerçek olana göre bilgi edinimi ve bilgiye göre de her türlü alanda üretimlerde bulunmasıdır. Doğanın bilgisi, sonuç verilerine göre doğa nesnelerini kullanmayı ve ihtiyaca bağlı olarak üretimi olanaklı kılar iken toplumsal yaşamda iş bölümü ve paylaşımlara bağlı sınıflanma insanın kaçınılmazıdır. Doğa nesnelerinin kullanılması,faydacılığa bağlı olarak yeniden üretimi ve sınıfsal olarak toplumsal yaşamın yapısallık kazanması ayrıca diyalektik ilerlemenin gerçekliği nesnel tarih okumasını görünür kılmıştır. Böyle olsa da doğa zemininde doğa nesnelerinin kullanımı ve yeniden üretimi, usun görünüş bulması anlamına da gelse, doğanın bakirliğine – doğallığına- us ile her dokunuş, doğanın insan tinine bağlı olarak amaçsal yönde ne olduğunu belirli kılar iken yeniden yorumlanmasıdır. Bu da tarihin, doğa zemininde tinsel olarak edinildiğinin göstergesidir… Ve tarih, doğanın tinde yorumlanışı ve insanın da insan ile mülkiyet ve üretim alanlarına göre sınıflandırılır iken karakter ve kimlik kazandığı tinsellik alanıdır. İnsan için sınıflandırmada bulunmak fıtri ve kültürel nedenlere (renk, cinsiyet, ırk vb.) bağlı olarak değil, fırsat eşitliği ile beraber mülkiyet haklarına bağlı olarak emeğe göre sonuçtan hareket ile kazanımlar sonucunda olması gerekendir. Tarihteki çatışkılı diyalektikten insanın ders çıkarması gereken en önemli sonuçlar da hukuk zemininde, fırsat eşitliği ve iktisadi adalettir...Hukuk zemininde mülkiyet edinme 647 Tevhid Okumaları hakkı olmalı ama mülkiyete göre değil,emeğe bağlı kazanımlar sonucunda ayrıca insanın doğal olarak iş bölümü ve paylaşımları sürecinde ve sonucunda, mizaç ve meşrebine uygun olan yönelimleri doğrultusunda sınıflanmasıdır. Doğa zemininde üretim, üretim nesneleri, araçları ve yöntemleri tarihselliği nesnelliğe bağlı gerçekleşen doğrultuda görmeye nedendir. Böyle olsa da insan, ürettikçe doğaya aşkınlığı ve tinde kendini bulmaya başlar… Ve tarih, üreten insanın kendini imkânları dâhilinde keşfetmesinin tarihidir. Doğayı keşfeder iken kendini doğada ürettiği ile keşfetmek, insanın kaçınılmazıdır. Doğayı tini gereği yeniden yorumlayan insan için tarih, varoluşunu anlamlı kıldığı ve kendini bulacağı düşünce alanıdır… Ve tarih, materyalist -nesnel nedenlere bağlı- olarak okunamayacak kadar ussallık ve ussallığa bağlı olarak tinsellik kokan öznellik alanıdır. 6. Üretim ve değer edinimine göre değişimin ve ilerlemenin kaçınılmaz olması İnsan nedenlere bağlı olarak anlam bulur/ bilgi edinir… Ama bildiği ile yargılar edinişi ve ürettiklerini amaca bağlı kullanımı ile değerler edinir –bilgi değer niteliği kazanır. Zamanının koşul ve ihtiyaçlarına göre de üretimlerde bulunan insan için kazanç, bir değer belirimi olarak insan yaşamının biçimsel olarak değişimine neden olan etkenlerdendir. İlk çağlardan beri dinsel değer edinimleri ile de insan, yaşamını köktenci bir biçimde değiştirir. Tarihte değişim, geriye dönük olmaktan farklı olarak ileriye –geleceğe- doğru ilerlemeci bir çizgide gerçekleşir. 7. Tarihi sibernetik değerlendirebilmek ve eylem İmkânlaragöre gelecek (akıbet) öngörüsü ile beraber tarihi sibernetik değerlendirebilmek gerekir. Her olay sonuçları itibarı ile nedenlerini de etkiler. Sonuç nedenleri belirleyici olarak görüldüğünde tarihte olması gerekenlerin dışında bir şeye tanık olunmaz. Bu durumda edinilecek olan ise değişmezlere göre değişim gerçekleşiyorken değişmezler doğrultusunda karmanın gerçekleştiğini görebilmektir. Bu da sonuçlara göre imkânlar bağlamındadoğru stratejiler belirleyerek günde yapısal ve olumlu politikalar üretilebilmeye neden olmalıdır. Bu tür bir tarih okuması, geçmiş ile yüzleşmenin zorunlu olduğunun bilgisi ile gerçekleşir. İlkesel 648 Tevhid Okumaları yaşanmaz ise eğer ilkeler ile yüzleşmek, yüzleşirken de Tanrı'nın ilahi adaleti ile karşılaşmak insanın kaçınılmazıdır. Demek istediğim Tarihsel her olay nedenleri belirli kılarken olgusallıkta bulunmayı zorunlu kılar. Her tarih okuması ile olayların etkir güçleri sonuçları doğrultusunda değerlendirildiğinde, olguların hangi yönelimlerle nesnel kılınacağı ve bu doğrultuda neler ile karşı karşıya kalınacağı öngörülebilir. Bu bağlamda tarih, gelecek öngörüsü ile yeniden ve bilinçli olarak değerlendirilmesi sonucunda bilincin nesnesi olur… Ve insan, bilincin nesnesi olan tarihi, tarihin öznesi olması sebebiyle bulur. Sibernetik tarih bilincinde insan üç zamanlı olarak tarihi, doğanın bengiselliğinden kurtuluşun belirimi olarak bulsa da tinde bengiselliğe ermenin belirimi olarak bulur… Ve günde yaşananlara ve geleceğe bakışımda bulunmanın sonucunda, eylemde bulunarak zamana uzanmanın gereği olarak bulur. Eylem, tarihsel olmanın sonucudur ve üç zamanlı olarak hem bengisellikte gerçekleşir hem de zamanda bulunmaya nedendir. İnsan, üretim, değer edinim, diyalektik olarak uslamlamak ve sibernetik olarak düşünmek geleceğe ve günün koşullarına ve ihtiyaçlarına göre tarih bilinci edinmenin gereğidir. İnsan, Kur'an'ın işaret ettiği gibi üç zamanlı olarak durum tespiti ve değerlendirmelerde bulunacak biçimde düşünemedikçe tam anlamı ile bir tarih bilinci edinemez. Tarih bilinci ise hem insanlığımıza uyanmak için hem de geleceğe selamet ile yol alabilmek için gereklidir. Bu nedenle tarih bilimlerden daha önemli olarak ders konusu olmalıdır. Tarihi, devirsel düzeyde okumak Öznelbelirimlere göre tarihin okuması. Nesnelliğe bağlı beliren olay ve olgulara göre tarihin okunması. Öznel ve nesnel belirimler doğrultusunda iki düzeyde de okuma yapanlar vardır. Kur'an ve diğer dini metinler kaynaklı biliyoruz ki öznel tarih, arketip karakter belirimlerinde insanlığın tinde gelişim –psikolojik ve tipolojik karakter yansımalarının- devirleri olarak ele alınır. Âdem devri, Musa devri vb. bu gibi tarih okumalarında tarih bilinci, devirlerin karakter değişmezlerine ve ideal olanın gerçekleştirilmesinin evrensel düzeyde bir belirim olarak ele alınması ile edinilir. Bu tür okumalar inanca bağlı keşfi okumalar olduğu kadarı ile deneyimsel olarak da tecrübe edilmesi üzeri kadarda aklidir. İnsan tarih öznesi ise insana göre tarihi 649 Tevhid Okumaları okumak en olması gereken okuma biçimlerindendir.Bu tür okumalar ile insanın tinde arketipindehangi evrede yaşadığı belirlenir. Eskiler buna kademlerde ilerleme, safhalarda seyir etme derlerdi. Her devir, öznesine bağlı olarak yaşanması doğrultusunda hatmi meratipte seyir edilendir. Hatmi meratibe bağlı olarak seyir edenin nerede olduğu tespit edilir ve nereye doğru gittiği de öngörülür. Tarihe ilkelerin gerçekleşmesi olgusallığı ile bakıldığında, insanoğlunun hangi devirleri yaşadığını tespit etmek ve neyi ilkesine bağlı olarak nasıl yaşayacağını öngörmek mümkündür. Nesnel tarih belirimleri ise insanın koşul ve ihtiyaçları doğrultusunda gerçekleşen her türlü alandaki üretimlere göre yaşam biçimlerini değiştiren olay ve olgulara göre belirlenir. Böylece tarihin değişmezlerinden olan değişim ve ilerlemeye göre nerede kalındığı ve neye göre insanın değerlendirildiğine tanık oluruz. İnsan, hak/ gerçek belirimlere göre değişim ve ilerlemeyi tarihi gerçeği olarak bulur. Üretmek, acziyetinin ve ideallerinin gereği olarak insanı, gerçeklik ve doğazemininde ilerleyişi ile anlayışında değişime ve yaşam biçimleri ile de dönüşüme tabi kılar. Tarihin en önemli değişmezi, gerçeğe/ hak olana, üretim nesnelerine göre insanın değişime tabi olarak değişmesidir. Siyasi tarih, öteki ile gerçekleşir ve hep öteki ile yazılır. Ötekinin yabancı olması ve olgulara bağlı olay seyrindeki ilişkilerde değer belirimlerine göre amaçlarda ayrışılması, çatışkılı diyalektik belirimde insanı tarihsel kılar. Çatışkılı diyalektik (olumsuz ussal olan)insanı her türlü alanda stratejik düşünce doğrultusunda üretime zorlar (tarihte üretim, stratejik düşünmenin sonucunda görünür). Böylece insan, ürettikleri ile iktidar istenci doğrultusunda sürdürebilinir bir yaşam için stratejik düşünmeyi tarihinin getirisi olarak bulur. Siyasi tarih, sebep-gerekçelere bağlı olarak insanın stratejik düşünmesinin ve bu doğrultuda ürünler vermesinin sonucu olarak görünüş bulur. Tarih diye bizlere okutulan ise meleklerin kan dökecek diyerek ifade ettiği insanın siyasi tarihidir. Siyasi tarih, insanın ötekinin farkındalığı ile varoluşunu korumak ve varoluşunu sürdürebilmenin gereği olarak ihtiyaç belirlemelerine ve iktidar edinme gereksinimine göre stratejik düşünmenin doğrultusunda biçimlenir. Bu durumda insanın insana hep öteki kalması ve bu doğrultuda da ayrışması, ayrıştırması, suni sınırlar çizmesi görülür. Böyle olsa da ötekinin diğerine itki olması ile insan, kendinde olan ile de aşılayıcı olur… Ve aşılayıcı olması ile insan toplumsal yaşamda bütünleyen, düşüncede analitik düşünmeye sevk eden, tinsel belirimlerde toparlanılmaya sebep olan, ilişkilerde hukukun belirli kılınmasına neden olan ve her türlü üretim alanında 650 Tevhid Okumaları kendini bulan olarak doğa zemininde doğaya aşkın tinsel yaşamında görünüş bulur. Siyasi tarihinde insanın en büyük kazanımı üretim ve hukuk olmuştur. İnsan üretim ile kendini keşfederken, hukuk ile de öteki ile nasıl sürdürebilinir bir hayat yaşayacağının zeminini edinmiştir. Genel ifadesi ile tarih, anlam bulan ve anlam bulduğu ile değer üreten insanın ürettiklerini miras bırakması ile bellek oluşturması sonucunda tarih yaparken tarih öznesi olmasının sonucunda görünüş bulur. Bu bağlamda -insanmelekeleri ile melekelerinin tafsilatını görebileceği doğadan ayırıcı özellik taşımaz- tarih, insanın doğadaki diğer mevcudattan ayrıldığı en önemli özelliği olarak belirir. Çünkü üreten insan ürettiklerini değer olarak bırakırken, tarih öznesi olarak kendine dönendir vetarihe bağlı doğrultuda anlam buldukları ve yeniden ürettikleri ile yeni bir geleceğe kapı aralar. İşte bunu, cinler vb. yaşam birimleri hariç doğadaki diğer mevcudatta bulamamaktayız. İnsan kendinde olan bütün melekelerin gelişmiş ve gerisinde kalmış olan örneklerine doğada rast gelse de tarih öznesi olmasını doğadaki diğer mahlûkatta göremez. Bu nedenle tarih, insanın özne olarak kendini bulacağı düşünce alanıdır. Bu nedenle insan tarih okumalarında nesnelliğe değil, öznelliğe dikkat etmelidir. Nesnelliğe bağlı tarih okumaları arkeolojik veriler sonucunda yapılır. Bu okuma biçimi ile geçmişe nesnesine bağlı tanıklık gerçekleşir. Yazılı tarih ile beraber yapılan tarih okumalarında ise kişi ve olaylara odaklı olaraksonuçlar doğrultusunda okumalar yapılır. Bu okumalarda problem olarak görülen ise aidiyet ve sahiplenmelere göre romantik diyebileceğimiz okumalar yapıldığıdır. Bilimsellikten uzak bu okumalarda sağlıklı tarih bilgisi edinmek mümkün değildir. Olsa gerek ki buna, tarihsel olay ve kişilere tanık kılmak ile beraber, insanın kendisini tarihe hapsetmesinin okuma biçimidir de diyebiliriz. Bu tür okumalarda tarih, kimlik bulmanın meşruiyet alanı olarak da kullanılır. Tarihi, kişiler ve olaylara aşkın olarak sonuçta beliren tarihi olguların (siyaset, ekonomik, askeri, ilim, bilim, tin/öznel, din vb. olgular) gerçekleşmesürecinde,ilkesel nedenlerine bağlı olarak okursak eğer o vakit tarihi bilimsel nitelikte okuruz. Böyle olsa da insan amaç varlığıdır ve amaç varlığı olduğu içindir ki tarih, insanlığın amaç belirimlerine göre anlam buldukları ve değer olarak ürettikleri ile amaçsal okunmalıdır. Tarih, nesnel nedenlerine (coğrafya, hava koşulları, antropolojik veriler vb.) aşkın amaçlarda tinsellikte –gerçekleşenler ile miras bırakılanlar doğrultusunda gerçeklik kazanır iken - nedenini bulandır. Bu bağlamda tinselliğin 651 Tevhid Okumaları düşünce alanıdır. Bu doğrultuda edinilmesi gereken tarih okuması ise ilkeye bağlı tarih okumalarıdır. Bu bağlamda doğada ilerleme, tinde gelişim insan tarihi sürecinin değişmezleridir. İnsan geçmişini bilincinin önüne alarak geleceğe doğru yürür.Tarih bu bağlamda geleceğe yürümenin nesnesi olarak insanın bilincinin önüne alması gerekendir. İnsan süreç varlığı olduğu içindir ki tarih kaotik değil ilkesel ereğine bağlı sürecinde okunmalıdır. Böylece tarih, insanın kendisinden kopmadığı olarak kendisini beliren koşul –şart ve ihtiyaçlara göre nasıl yenilenerek yeniden üretebildiğinin kanıtsal düşünce alanı olarak okunmuş olunur. Bu durumda tarih, Kur'an'da da denildiği gibi ders çıkarılan ve günü, insanın tutum ve davranışlarına göre belirecek olan gelecek olasılıklara göre tutum ve davranışlarda bulunarak yaşayabilmenin gereği olarak önümüzde durur. İnsan, anlam bulduğu ve değer olarak ürettikleri ile tarih öznesi olmayı doğası gereği bulur. İnsanın doğada ilerleyişi ve tinde gelişimi, insanın hangi melekelerine bağlı olarak ilerlediği ve geliştiğini görmek adına önemlidir. Bu bağlamda insanın potansiyelleri olan us ile doğa zemininde ilerleyişi ve vicdan ile de tinde gelişimini sürecinde takip etmek gerekir. Demem o ki insanı tarihsel sürecinde takip ederken meleklerin kan dökecek olarak gördüğü insanı, Allah'ın hangi hikmet üzeri yarattığını görebiliriz. Elbette ki hangi nedenlere bağlı olarak insan kan dökmekte ise o nedenlere göre de tarihin biçimlendiğini görmek gerekir… Ama meleklere ben sizin bilmediğinizi bilmekteyim diyen Allah'ın gözleri ile insanın tarihsel gerçeğini görmek gerekir ki bu da amaca bağlı olarak belirli kılınan nedenleri doğru okumamıza ve sonuçta belirecek olan hikmeti ilahiye tevhid gereği tanık olmamızı sağlar. İnsan tarihinde tanık olunması gereken ise Allah'ın mülkünde insan üzerinden sıfatlarını görünür kıldığıdır. Bu bağlamda tarihi sadece özgürlük idealinin gerçekleşmesinin alanı olarak değil, Allah'ın kendisini diyalektik olan ussal ilişkiler üzerinden görünüşe taşıdığı tinsel belirim alanı olarak da görmek gerekir. Tarih kendi sürecinde sebep-gerekçe bağlamında amaçsallık içerir. Amaca bağlı belirimlerde ise değer belirimi alanıdır ki insanı ve Allah'ı değer belirimlerine göre beliren tutum ve davranışlarda görebileceğimiz, insanın deneyim alanı ve deneylendiği alan olarak da görmek gerekir. İnsan kendi ve Allah'ı tarihte görmelidir ve yaşanmış olan tecrübelere göre ibret alıp, gelecek öngörüsü ile yarınlara yürümelidir. 652 Tevhid Okumaları Tarih, olayların tarihidir tarihsellik ise olguların tarihselliğidir. Tarih öznesi olan insan, sebep olduğu olaylar ile tarih yazar iken insan olmanın tümeline bağlı olarak süregelen olgusallığında tarihseldir. Tarih, olup da bitenlerin tarihsellik ise olagelen –süregelenin- tarihselliğidir. İnsan, din, sanat, felsefe, bilimler vb. olgular öznesine/ öznelliğe bağlı olan bitimsizliklerinde -gerçekleşmelerinin evrelerindesüregelen tarihselliğe haiz olarak tanık olunması gerekenlerdir. Tarihsel olanın sürecinde öznesine bağlı olay belirimleri ise tarihin görünüşüne nedendir. Tarih, insanın süregelişinde sadece olay ve olaya sebep özneleri ile okunamayacak kadar tarihsellik içerir. İlişkiler, olaylar ve sonuçlar itibarıyla tarihi olaylar çizgisinde okumak ile olgusal olanın tarihselliğinden hareketle tarih okumaları yapmak birbirinden farklı iki okuma biçimidir. Tarihte olaylar kaotik oluşta görünse de tarihte olgusallık kaotik olunmadığının göstergesidir. Bu bağlamda her olgu, tarihsel bağlam ve ayrışımlarında süregelen gelişim evrelerinde süreç belirimi ile görülmesi gerekendir. Öznesine bağlı olarak olgunun tarihselliği vardır. Her olgusal olan, tarihsel sürecinde takip edildiğinde ne olacağına dair kanaat verir.Olgulara bağlı olarak gerçekleşen olaylar ve olaylara bağlı olarak gelişen olgular, tarihsel oluş sürecinden takip edildiklerinde mevcut olanak ve koşullar karşısında geleceğin göstergesidirler. Bu bağlamda tarih, öznesi olan insanın ve insani olan olguların tarihidir.Tevhid çizgisi ile bakıldığında ise insan üzerinden kendini görünüşe taşıyan Allah'ın tarihine tanık olunur… Tarih, Allah'ın tarihidir. Yaptığımız tevhid okumaları ders başlıklarında da din, bilim, sanat, felsefe, hukuk vb. olguları süregelen süreçlerinde evreleri ile okumayı yöntem olarak tercih ettik. 653 Tevhid Okumaları 654 Tevhid Okumaları Tarih varlığı olan insanın,tarihi süregelişine bağlı olarak bireysel, toplumsal tutum ve davranışlarının nedenlerini, ilişkilerinde belirleyici olan etkenlerini-değerlerini ve ilişkilerdeki düzenini araştıran bilim dalı sosyolojidir. Toplumsal yapılar ve ilişkiler, ayrışım ve bağlamlarının kurulmasını sağlayan sonuçlara doğru yürümesini olanaklı kılan neden-erek belirimleri doğrultusunda sosyolojinin ana konularındandır. Sosyoloji, toplum bilim demektir.İnsan sosyal bir varlık olarak ortak akıl ve amaçsallıkta görünüş bulduğu içindir ki bu bilimin iki temel olgusu, ortak akıl oluşumunun nedenleri ve ortak amaçta bulunmanın gerekçeleridir. Bu bilim sebep-sonuç ve sebep-gerekçe bağıntısında eş ölçümlü olmama düzeyinde bulunur. Bu iki ilke doğrultusunda sosyalleşmek, iş görmek ve gerekçelere bağlı olarak ilişkilerde bulunmak sosyolojinin ilgi alanına dâhildir. Sosyoloji, toplumun nedenleri doğrultusunda nasıllarını ve amaçlarına bağlı olarak değer belirimlerini sorgulaması gereken bilimdir. Her şeyden önce insan şahıs – özne- olan varlıktır. Özne olmanın nesnel yönleri elbette ki bilimsel araştırma konusudur… Ama özne, biyolojik sebep-gerekçeler ve tinsel sebep-gerekçeler doğrultusunda amaçsal olandır. Bu bağlamda amaç, amaca bağlı olarak nesnel olanın değer kazanması ve nesnel olanı kendi için kılar iken nesnesi/ nesneleri üzerinden kendiliğini gerçekleştirenden bahsedilmektedir. Demem o ki insanın toplum bilimi yapılacak ise özne olmanın amaçsallığına dikkat etmek gerekir. Amaçsallıktır ki insanı gerekçelerine bağlı olarak toplum varlığı kılar… Ve öteki ile ilişkilerinde kendini gerçekleştirmesinin nesnelerini edinmesine sebeptir. Amaca bağlı ortak değerler edinilmeye başlandığında ortak bilinç edinmenin evrelerinde insan, toplumun insanı olarak insanlaşmayı bulur. En genel anlamı ile toplum, ortak değer ve ortak bilinç alanı olarak insanın ilk insan evresidir. Çünkü toplumsal olan ortak ruha bağlı olarak her insan, toplumun insanı –ortak kendilikte- olarak doğar… Ve toplumlar, iç ve dış etkenler ile yakaladıkları diyalektik belirimlere bağlı olarak ortak ruhlarında her daim değişken olmayı, tarihsel olgusallıklarının gereği olarak bulurlar. Bizlerin dersini gördüğümüz başlıkların çoğu sosyolojinin ana başlıklarıdır. Hukuk, insan psikolojisi, antropoloji, tin vb. insanı ve insan ilişkilerini konu alır. Bizler için önemli olan ise tinine bağlı olarak insanı, insan ilişkilerinde tanıyabilmektir.Bu bağlamda daha çok özdekçi/ bedensel –antropolojik bakan, kültürel, medeni ilişkiler, inançlar, hukuk vb. alanlarda insanı inceleyen ve sonuçlar çıkaran sosyolojiden farklı olarak insanı insanlığını edinme niteliğine bağlı olarak öznel bir 655 Tevhid Okumaları zeminde, tinsel düzeyde ele alarak anlamlı kılmaya çalışmaktayız. Tevhidin gereği de budur. İnsan beden değil, ruh cevherinin beden üzerinden melekeler zemininde dil ile anlam-değer-duygu-yargı yüklemlerinde bilinçte halk edilendir… Eylemde gerçekleştirdikleriyle de kendini bulandır. İnsanı sadece kimyaya, biyolojik neden ve değer belirimlerine indirgemek sadece bedene indirgemek, sadece ruha indirgemek, insanlığımızdan uzak insanı mekanik ilişkilerde, organik ilişkileri dışında anlamaya çalışmaktır. İnsan, anlamlar edinir, erek/ amaç ve yargı belirimlerine göre edindiği anlamlara değer yükleminde bulunur. Bu bağlamda insanı anlam ve değer edinerek tümelinde/ insanlıkta, nelere göre anlam ve değerler edindiğini ve bu doğrultuda ilişkilerde bulunduğunu ve ilişkilerini geliştirdiğini bilmez isek insanı her alanda incelerken o alanın kendisine hapsedebiliriz. Bu konu başlığından amacımız sosyolojiden daha çok toplumsal düzeydeinsanın, neden ve erek belirimlerine göretinsel düzeyde insan olmaniteliğini nasıl kazandığını, insanlığa bağlı olarak tümelinde insan olabildiğini de anlamlı kılarak bir daha özet olarak ele almaktır. İnsan, insan ile kendini bulur, keşfeder ve ortak değerler ile organize olur… Ve hep daha bir üst kültür veya medeniyet yaşam alanında kendini geleceğe odaklı olarak geliştirir. Toplumsal yaşam, insanın hem doğası gereği hem de tini gereği zorunluluğudur… Ve insan,insan olarak kendini toplumsal yaşamın kendisinde bulacaktır. Ferdiyetini bulamamış insanbeşerdir.İnsanbeşer olarak dünyaya gelir ve toplumsal yaşamda haklar ve hadlere bağlı olarak hukuk zemininde bulduğu kolektif bilinçte insan olma niteliğini edinir ve fıtratının gereğini yaşar İnsanlık tümeli altında insan olma vasfıkazanılır. Hukuk insanın ilişkilerinin hangi çerçevede gerçekleşeceğini belirli kılar iken insan, insan ile olan ilişkilerinde başkaları için yaptıkları ile beraber yaşadıklarına katkıda bulunduğu ölçüde –salih amellerde- insanlaşmaya başlar. Bu durumda toplumsal yaşamda değerlere bağlı olarak aidiyet ve sorumluluklar edinmek tinde insanlaşmanın gereğidir. İnsan, öteki ile ilişkilerinde ötekiye olan yabancılığını aidiyet ve sorumluluklar dâhilinde duygusal bağlar, ortak amaçlar/ değer belirimleri, ortak ilişkiler vb. görünüş bulan ilişkilerinde aşar… Ve yabancısı olmadığı ile ortak yaşamda insanlaşma serüvenine, tekbenci olan nefsi emmare yönüne baskın gelerek terbiye/ eğitim bulur iken devam eder… Ve insan, bu durumda yine insan ile insan olma niteliklerinde kendini gerçekleştirirken insanlaşmak zorunda kalandır. 656 Tevhid Okumaları Doğa nesneleri veya melekler ile ilişkide olarak kendini gerçekleştiren bir insan için insan olmak, nitelikleri ile kendini gerçekleştirmekten daha çok ilişkide olduğu ortamın ortak belirimlerine göre kendini gerçekleştirmesi söz konusu olurdu. İnsan yaratılış itibarı ile edilgendir… Ve erk ve yargıları doğrultusunda üzerinde galip olana göre tinde biçim kazandığıyla varoluşunu bulur. Demem o ki insan, bedensel tarafı ile her ne kadar insan formunda bulunsa da ilişkilerinde üzerinde belirleyici olanlar doğrultusunda kendini gerçekleştirir iken tinde her türlü nitelemeye açık olan bir yaratılışa haizdir. Bu doğrultuda toplumsal yaşamda insanın insan ile ilişkilerinde doğadan kendini soyutladıkları ile bulması ve insani ilişkilerde kendini gerçekleştirmesi önemlidir. İnsanlaşmak/ insan olmak, formuna bağlı olarak insanın insan ile olan ilişkilerinde yüklendiği anlam-değer-duygu-yargı belirimlerine göre insanın kendisini niteledikleri –inandıkları ile gerçekleşmektir. Bu başlıkta toplusallığın ve toplum içinde değer belirimleri doğrultusunda aidiyet ve sorumluluklara göre ferd bilincinde gelişimin önemini de vurgulayacağız. Hazreti Resul'ün de dediği gibi her insan mümin doğar… sonradan verilen öğreti ve eğitim ile edindiği değerler doğrultusunda farklılaşır. Farklılaşırken de insanlıkta farklı olarak görülen yapısal düşünce, inanç, kültür ve medeniyet olgularında başkalılaşarak, yabancılaşarak, ötekileşerek insan tümelinden uzaklaşması ile kendini insan bilir… Ama insan, tümelinde bağlayıcı olan ilişkiler sonucunda insanlığını bulduğunu ve özde aynı olduğunu bilmelidir. Sonradan edindiklerimiz, insan olduğumuzun hakikatine bizi örtmemelidir. İnsan isekendi hakikatine zihin alanında örtüktür. İçinde doğulan toplumun bilinci, toplumsal üst akıl belirimi olarak anlam bütünü ve değerler bütünü, insan olma nitelemelerinde belirleyicidir. Toplumsal ortak bilinç sonradan edinilendir ve insan nitelenmesine neden olan en belirleyici etkendir. Toplumsal ortak bilince –şahsı manevi olarak- ilk insan evresi de diyebiliriz… Ve her beşer, içinde doğduğu ve içinden doğduğu insan olarak ilk insan evresinin karakter ve kimlik beliriminin iz düşümünde gerçeklik olarak bulduğu inandıklarında yaşar. Zamanın koşul-ihtiyaç-talep-beklenti belirimleri doğrultusunda ve diyalektik erklerin görünüşü sonucunda değişken olan galip düşüncesinin her daim yenilenmesi/ değişmesi sebebiyle de ilk insan evresi, anlam-değer-duygu-yargı yüklemlerine bağlı olarak her daim değişkendir. Önemli olan ise insanın ilk insan evresine aşkın ferdiyetinde kendini bulabilmesidir. Bundan daha da önemlisi Özde birlik –birbirine içkin olmak- tümelinde birlik – ilkesine bağlı olarak aşkınlığı bulmak- ilişkilerde bütünlük –devlet- ve ilişkilerinde düzen yakalar ikenortak yaşamı, ilişkileri sürdürebilirlik –hukuk-ilkeleri 657 Tevhid Okumaları doğrultusunda hak ve hadler çerçevesindenesnelliğe aşkın, toplumsal bilinci yapısal kılabilmektir. Mademki önemli olan toplumsal yaşamda insan olabilmektir toplumun yapısallığı,ideallerive neye göre ilişkilerinde işlevsel olduğunu bilerek, tinde gelişen ve doğada ilerleyen insana korunaklı ve devamlı olan, ilk insan evresi sağlamak önemlidir… Ama bu ilk evre, gelişim ve ilerlemenin önünde engel olacak yapısallıkta ise insanın bunu aşması kaçınılmaz olduğundan, geride kalması da kaçınılmaz olur. Önemli olan ise insanın, insanlığa katkıda olarak yapıcı olması ile gelişim ve ilerlemesinin önünü açabilecek toplumsal olgunlukta yapısal ortak bir bilinç edinilmesidir. Toplumsal akıl, değerler ile belirleyici olan ahlaki belirimlere haizpratik akıl belirimidir… Ve hukuk zemininde nesnel kılınmış olan, olması gereken akıldır. Toplumsal akılda ortak değerler, ortak ahlak anlayışı, ahlaki yaşam biçimi ve bu doğrultuda da ortak karakter belirimlerine toplumsal yaşamın ana taşları olmaları sebebiyle dikkat etmek gerekir. Dil, toplumsal yaşamın en önemli yapı taşıdır. Ortak dil, ortak akılda ortak değerler edinilmesine sebeptir.Ortak dil, fıtri/ organik kurgusu ile sebep-gerekçeye bağlı olarakaklın nesnelerini ve bağlamını belirler… Ve bu ortak akıl üzeri toplum, gerekçelerine bağlı olarak amaç belirimlerine göre ortak değerler edinir.Bu süreçte toplumsal yapıda, ortak değer algıları ve yargıları belirir ki bu da toplumsal yaşamda ortak bilinç edinmeye sebeptir. İnsana dışsal olan/ duran, dil ileanlamdeğer-duygu-yargı yüklemleri sonucunda tin alanına taşınır. Ve dil ile ortak fikirler, amaçlarda buluşulduğunda ve ortak değerler edinildiğinde -özellikle hukuk zemini edinilmesi ile- ortak akılgörünüş bulur… Ortak değerlere, hak-had belirimlerine göre yargılar belirdiğinde, yargılar doğrultusunda sonuçlara bağlı olarak yapısal nedenlerin işlevsel kılınması ile sibernetik organik işlevselliğinde toplumsal bilinç edinilir. Toplum bilinci neden ve amaçlara bağlı olarak sonuçlara göre nedenleri yargı ve yaptırımları ile belirleyici olan sibernetik bir işlevselliğe sahiptir… Ve mekanik olmaktan farklı olarak ilişki ve iletişimde organik yapısallığa sahiptir. İnsan toplumsallığı her ne kadar fıtratının gereği olarak acziyeti, ihtiyaç ve koşul belirimlerine göre bulsa da toplumsal yaşamı kaygı ve güven üzerine kuruludur. Kaygı, güvensizliğe bağlı olarak toplumsal yaşamda yaşam sınırlarının ve gereksinimlerinin edinilmesinin, güven ise amaca bağlı olarak gerçekleşen toplumsal ilişkilerin gerçekleşmesinin ön koşuludur… Ama bir toplumda daha iyi yaşama umudu yoksa toplumsal yaşamda zorlanmalar ve zorlamalar sonucunda 658 Tevhid Okumaları insanın yalnızlaşması kaçınılmazdır. Kaygı, umut ve güven toplumu, ortak akılın organik ilişkisinde canlı tutmanın gereğidirler. Toplumda aile, ortak değerlere bağlı olarak varoluşun ve ortak yaşamanın gerekliliğinin görünüş bulmasıdır. Toplum ilk insan evresidir… Ve her toplum kendi insanını tarihi, coğrafi, ticari, dini, kültürel, biyolojik –genetik- vb. etkenlerde ilişkiler içinde çıkartır ve belirli kılar. Toplumda ise ilk insan evresi ailedir… Ve toplumsal olarak ilk insan evresi ikinci aşamasındakültür, üçüncü aşamasında da hukuk zemininde medenileşme sonucunda ortak aklın edinilmesiyle görünüş bulur.Ortak alışkanlıklar, değer ve tabular kültürü belirli kılar iken medenileşen insan için ortak akılda buluşmak hukuk zemininde olur. Kültür her ne kadar öznel olsa da nesnelerine bağlı olarak yaşamsaldır. Aile de kültürün izleğinde yapısallığını bulan ve en temel karakterlerin görünüş bulduğu tinsellik alanıdır. Toplumda ortak değerler ve tabular, bütünlüğe neden buluşma nesneleridir. Her toplumun kutsalları/ dokunulmazları, diğer toplumlardan ayrıştığı yönleridir. Toplumların ortak değer nesneleri her ne kadar birliktelikleri adına önemli olsa da toplumsal ortak birliği sağlayan ilişkilerin sonucunda görünür olan menfaatlerdir… Ama menfaatlerden daha da önemlisi ortakahlak ve ortak hukuk ileilişkilerin bir düzen içinde güvenliğin sağlanması ile toplumsal yaşamda istikrarın yakalanmasıdır. İlişkilerde düzenin sağlanmadığı ve nedensel-ereksel düzeylerde istikrarın yakalanmadığı her toplumsal yapıda çatlaklar görünmeye başlar. Her çatlak, hak taleplerinin veya had bildirimlerinin aşırı biçimde seslendirilmesi ile görünüş bulur. Bu durumda toplumsallığın gereği olan bütün ilişkilerin, evrensel hukuk çatısı altında düzenlenmesi ve ilişkilerde kazanımlar edinilmesi toplumsal yaşamın istikrar kazanması adına önemlidir. Toplumda iletişim ve iletişime bağlı gelişen her ilişki, toplumsal olmanın iki gerçeğidir. İletişim, toplumsal ortak olgular üzerinden yapılır ve durumlar karşısında gelişir. İlişki ise toplum olmanın gerçekliliğidir ve toplumsal olgulara bağlı amaçsal durumlara göre beliren gerçekliliği belirli kılar. Toplumda gerçeklik olgular zemininde nesnel olanın yasasına bağlı olarak görünüş bulmasından farklı olarak, nesnellik zemini üzerinden ilkelerin (özellikle ideaların) ilişkilerde dışlaşırken görünüş bulur. Toplumdaki ilişkilerde ilkeler yargısal belirimler olarak seçimlerde bulunmanın, tecrübeler sonucunda ideal kabul görülene bağlı olarak kararlar almanın ve düzenleyici ortak yargılar olarak meşru görüldüklerinde de toplumsal yaşamın nasıl ve neye göre yaşanması gerektiğinin ahlaki çizgisini belirli kılarlar. Her toplumun düzenleyici ortak yargıları, ortak akılları –genel kabulleri olarak- toplumsal yaşamın gerçeğidirler. Düzenleyici her yargı, hukuksal karar, 659 Tevhid Okumaları ceza ve yaptırımlar ile beraber ilişkilerin hangi sınırlar dâhilinde gerçekleşmesi gerektiğini açık eder. Hukuk devlet erki ile toplumda işlevsel olduğundan, her devletin hukukuna bağlı olarak yargısal belirimlerinde ahlakı vardır. Bu neden ile devletlerin ahlakı olmadığından değil, hukuksal açıdan hangi düzeyde ahlakının olduğu veya olması gerektiği sorgulanması gerekendir. Bu bağlamda ilkelerin hukukta karşılık gördüğü evrensel haklar, yargısallığın/ kritik etmenin adresidirler. Toplumların kendi içlerindeki değer belirimi farklılıkları ve diğer toplumlar ile belirgin bir biçimde ayrıştıkları değer belirimleri, her türlü erk kullanımına göre galibiyet iradesi ile çatışkılı diyalektiğe sebeptir. Bu bağlamda çatışkı amaca bağlı görünüş bulan değer belirimleri doğrultusunda galibiyet istencinin sonucudur… Ve her galibiyet istenci, güvenlik veya menfaat durumlarına göre biçim kazanarak hedef beliriminde bulunmaktır. Toplumsal yaşamda her zorluk, zorlanma ve zorlama, insanın her yeni duruma göre pozisyon alması –tavırsal olarak- tutum ve davranışlarda bulunmasına sebeptir… Ama en önemlisi insanın, durumlar karşısında olanakları dâhilinde çözümler üretmesi üzerinden kendini gerçekleştirmesine sebeptir. Toplumsal yaşamdaki her diyalektik zorlamada insan mevcut durumlar karşısında ya yenilenir ya asimile edilir ya yok olur gider ya da ürettiği yenilik ve ürettikleri ile kendini vazgeçilmez kıldıkları veya edindiği/ edineceği erk belirimlerine göre kabul ettirir. Bu doğrultularda ilişki gerçekliliği belirli kılar. Toplumsal yaşamda ilişki belirimleri, toplumların hangi gerçeklilikte kendilerini buldukları veya inandıklarını gerçeklik idrakinde yaşamda hangi değer belirimlerinde gösterdiklerine tanık kılar. Toplumun iletişim ve ilişki nesneleri ise toplumun gerçeği olanı açık etmenin nesneleridir. Her toplum gerçeğini, amaca bağlı ilişkilerinde bulduğu kadar tarihsel neden ve köklerinde bulur. Hiç kuşku yok ki toplum, tarihselliği ile olgusaldır. Tarih olgusal olarak toplum, erk belirimleri ile kendilerini zorla kabul ettirenlerin zulmü ile doludur… Ki tarih, erklerin tek elde toplanmadan –tekelleşmelere müsaade etmeden- ortak yaşamın olması gerektiğini gösterir. Bu bağlamda toplumların tarihinde ilk edinilecek ders, toplumsal yaşamın selameti adına tedbirlerin alınmasıdır. Her toplum sıcak veya soğuk düzeyde görünüş bulan çatışkılı diyalektikte, -her türlü- erk kazanımlarına göre devamlılık ve erk kayıplarına göre de yok oluşu, tarihsel süregelişte bulur. Kuşku yoktur ki toplumlar, insan kaynağı olarak erk yitiminde pasifleşmek ve kayıplar vermek zorunda kalır. Her türlü erk belirimi, insan kaynağı var ise eğer nitelikli bir biçimde kullanılabilir. Toplumda amaca/ 660 Tevhid Okumaları değerlere bağlı olarak beliren gerekçesine göre insan yetiştirilmesinde koşulihtiyaç-talep-beklenti belirimleri doğrultusunda erk kazanımı –hayati düzeyde olduğu içindir ki- öncelenir/ öncelenmesi de gerekir. İnsan doğayı varoluşunun zemini olarak bulsa da doğa nesneleri insanın tercihlerde bulunmasına nedendir. Toplumsal yaşamda, doğa koşulları, ortak değer belirimleri elbette ki etkendirler… Ama doğadan, tedbirleri ile kendini soyutlamayı öğrenen veya birçok sebepten dolayı gerçekleşen göç ile yeni yerleşkeler edinen insan için doğa kaderi olarak kabul etmediğidir. İnsan, fıtratı gereği tinde yeniden yaratılışa hep gebe olduğu içindir ki kaderini amaca bağlı gerçekleştirdikleri üzeri bulur. Bu neden ile ilkesel yaşamayı, toplumsal yaşamın kaderi olarak bulur… Ve ilkelere göre varoluşunu gerçekleştirmek zorunda kalır… Çünkü ilkeler öznel, ussal, deneyimsel ve genel –meşru- olan yargılar olarak insan yaşamının –ilişkilerinin- değer yargıları olarak kritik edilmesi ile beraber amaca bağlı olması gerekenlerin –gerekçelerin- gerçekleşmesinin gereklilikleri olarak tecrübe edilmiştir. Toplumsal yaşamda istikrar istenmekte ise evrensellere bağlı hukuk ile meşru zemin edinilmesi şarttır. Fırsat eşitliği ve iktisadi adalet, bu bağlamda bir toplumun olmazsa olmazıdır. Bir toplumda stratejiye bağlı olarak askeri, ekonomik ve eğitim vb. alanında tedbirler gelecek adına önemlidir… Ama her şeyden önce toplumsal yaşamın istikrarı ve ilişkilerin düzeni adına tedbir hukuk ile edinilmesi gerekendir. Toplumlarda tedbir hem erk edinimi adına koşul ve ihtiyaç belirimlerine göre birikimlerde bulunmak hem de hukuki zeminde hesap verebilirlik ilkesine bağlı olarak olması gerekendir… Ama her birikim denetlenebilir, kontrol edilebilir, amaca bağlı kullanımında hesap verilebilir olmalıdır… Ve menfaati halka dönecek biçimde vergilendirilmelidir. Her vergilendirme, toplumsal ilişkide –iktisadi adalete bağlı olarak- sibernetik döngüsel olduğunda toplumlar daha rahat yaşam biçimi edinmeye başlarlar. Toplumlar, karşı karşıya oldukları diyalektiğin şiddeti ve yönü ölçüsünde -rahatlıkta- rehavete düşmeden kendilerini hep yenilemek zorunda bulurlar. Diyalektikte kendilerini mevcut şartlar karşısında yenilemeyen toplumlar, tarih yazar olmaktan farklı olarak tarihin arka sayfalarında geride kalmış olurlar. Tarih kendini yenileyenlerin tarihidir… Kendini yenilemeyenler, yenileyenlerin bulduğu erk belirimleri –iktidarları- altında yönetilirler, güdülürler, asimile edilirler, süreçte ise yok edilirler. Erk kazanımlarını, iktidarların zaafları veya menfaatleri doğrultusunda beklenti yönetimi ile kullanmasını bilenler ise kısmen de olsa ayakta kalırlar. Kültürel dokuları ne kadar kuvvetli ise asimile edilmeleri de o kadar zordur. 661 Tevhid Okumaları Toplumlarda gelecek odaklı amaca bağlı gerçekleşen ilişkiler, koşul-ihtiyaç-talepbeklenti durumlarına göre biçim kazanır iken günün belirli kılınmasını sağlar… Ve kültürel olarak tarihsel bağlar ile kök bulan toplum için gelecek, gün ve geçmiş üç zamanlı olarak yaşanır. Kültür ve medeniyet, toplumun ilişkilerinde ortak değer belirimleri ile organik beraberliğini sağlayan bellek olması sebebiyle önemlidir. Her toplum zamanın, koşul-ihtiyaç-talep-beklenti belirimleri ve anlam-değerduygu-yargı yüklemlerini kendinde barındırır. Tarihsel kök ve nedenler, gelecek kaygıları ile biçimlenen ilişkilerin düzenlenmesi ve günün koşullarına göre beliren ihtiyaçların giderilmesi, insan ve insanın –insanlaşmanın- ilk evresi olan toplumu ortak kabullere göre belirli kılar. Toplum her türlü insani belirimi ile ilk insan evresidir… Ve insan tarihsel neden ve kökler, gelecek kaygısı ve umutlar, günde bulduğu koşullar ve ihtiyaçlar doğrultusunda ilk evresi içinde doğar ve ilk evresinin izlerini taşır… Ama her insan, ilk evresinin izleri üzeri yaşayacak diye bir kaide de yoktur… Çünkü insan, tercihleri ile yaşamına yön verir. İlk insan evresi de insanın kaderi değildir… Değişen insan, kendini farklı insanlık evrelerinde bulur/ bulması da gerekir… Ki insan olmayı, yapısallığa ve kütlere aşkın olarak çeşitlilikte görebilsin. Tarihsellik ve gelecek, günün koşullarına göre toplumsal yaşamın rutinlerini belirleyenleri olsa da toplumsal iç ve dış diyalektik etkenler krizlere neden olduğunda stratejiye bağlı olarak tedbir ve değişim kaçınılmazdır. Her toplum değişim durumlarını göz ardı ettiğinde, krizleri olası olarak önünde bulur. Her olası kriz durumuna göre ise toplumlar, devlet çatısı altında kriz yönetimini de edinmelidirler. Her toplum, erklerin (toplumsal düzeyde beliren her türlü alandaki nesnelliğe ve öznelliğe bağlı erk belirimi) imtiyaz belirimine göre sınıflanır… Tarihsel süregelişte de kültürel kimlikler ve siyasi kimlikler doğrultusunda sınıflar belirginleşir. İş bölümü ve paylaşımlara göre belirli olan ilişkilerde beliren her türlü yönelim doğrultusunda da toplumsal yaşam canlı tutulur. Toplum, ilişkilerinde ve yönelimlerinde canlıdır… Ve diyalektiğe bağlı değişen imtiyaz belirimlerine göre alınan pozisyonlar ve yönelimler doğrultusunda da yeniden biçim kazanır.Toplumların tarihsel çizgileri de gösterir ki her toplumun kendi içindeki diyalektik belirimlerin ve dış etken olarak buldukları diyalektik belirimleri ne kadar kuvvetli ise her türlü olanağa (özellik ile insan kaynağına) bağlı olarak kendini geliştirmesi ve yenilemesi daha kuvvetli bir biçimde gerçekleşir… Ama ola ki rehavet, şımarıklık, israf vb. durumlarda toplum ve toplum yöneticileri sadece kendi menfaatlerini düşünüyor olarak olan-bitenin gerçekliliğinden uzaklaşmış 662 Tevhid Okumaları olmasın. Toplum, fevriliği kaldıramayacak kadar gerçekçi olmayı önceler. Ötekinin ve diyalektiğin gerçeği doğrultusunda koşulların gösterdiği istikamette yenilenmek, toplumların varoluşsal olan ortak gerçeğidir. Toplumların tarihi değilse de toplumların tarihsellik çizgisinde ilişkilerini okumak, ileri görüşlülüğe –ön görülebilir bir geleceğe bakabilmenin- gereğidir. Tarihte önemli olan ilişkilerdir… Ve tarihte ilişkiler, olayın tarihini ve olguların tarihselliğini belirli kılar. Ortak koşul-ihtiyaç-talep-beklenti ve anlam-değer-duygu-yargı yüklemlerine göre her toplum, ilişkilerinde karakter yapısını açık eder iken ne ile karşı karşıya olunduğunu da göstermiş olur. Bir toplumu değişkenlerine göre okumak ise tarihsel çizgisinde mümkündür. Tarihsel olan değişken çizgileri ve ilişkilerinde aldığı pozisyona bağlı olarak tavırları ile görünüş bulan karakter belirimleri, toplum olarak nasıl bir insanlık evresi ile karşı karşıya kalındığının göstergeleridir… Bu bağlamda toplum yöneticilerinin ileri görüşlülüğü edinmeleri, halklarının selameti adına gereklidir. İç erk dengelerinin gözetilmesi ve dış erkler ile ilişkilerin diplomasiye açık olması her toplumun kendi geleceği adına önemlidir. Hayati olmadığı sürece ilişkilerde çatışkıya yer vermeden, erk edinimlerinde tekelleşmeye müsaade etmeden, rekabetin adalet çizgisinde gerçekleştirilmesi insanlık adına önemlidir. Toplum, yaşamı yerleşkesinde bulur… Ve her yerleşke, medenileşen insan için biyolojik sebep-gerekçelerini ve tinsel sebep-gerekçelerini değer belirimi olan nesneleri üzerinden yaşayabilmenin yapıları ile şekillenir. Bu bağlamda kurulan her şehir, öteki ile yaşar iken insanlaşmanın mabedidir. Şehir ilkelere göre yaşamaya insanı zorlar iken mabet olmayı, insanın değer belirimlerine göre ilişkilerinin sonucunda tümeline bağlı olarak insan olmayı insanlık içinde gerçekleştirmesi sonucunda bulur… Ve şehir, insanın kendini gerçekleştirdiklerine bağlı olarak nitelendikleri –inandıkları- ile edindiği ortak ruhun yansıtıcısıdır. Şehir öyle bir mabet ki sezgisinde anlaşılması zor olan ortak ruha taşıyan bir mabettir… Bu bağlamda her şehrin koşul ve ihtiyaç belirimlerine göre şekillenen farklı karakterlerde görünüş bulduğuna tanık olunur. Şehri yaşamak içinde olmak ile değil, içinde iken onu da yaşadığını hissetmek ile olur… Çünkü her şehir, ortak ruhu ile canlılık bulmuştur. İnsan şehirdeki çoklu ve girift ilişkilerde özünde olanı gerçekleştirme olanağı bulur… Şehri insanı kendini gerçekleştirmeye zorlar… Ve her kendini gerçekleştirme de öteki ile insan, tanrısal yönlerini emek ve edimlerinde ilişkiler üzerinden aşikâr eder. İnsan, şehrin zorlukları ve sağladığı kolaylıkları içinde tanrısal yönlerini geliştirme olanağı da bulur… Ve şehir, insana mabet iken insanın 663 Tevhid Okumaları da asli varlığı olan Allah'a ermesine olmasa da Allah'ı hakkı kadarı ile yaşamasına nedendir. Şehrin yapısal düzeni zemininde ilişkilerinde insan Allah'a mabet olur. Bu doğrultuda şehrin koşuşturması içinde insan kendine dönebilirse eğer kendini Rabbi olan Allah ile bulacaktır. Yeter ki Allah'a duyarlı olsun… Ki Allah ile kendini insan olmanın gerçeğinde bulabilsin… Ama şehrin her zorlaması ve zorluğu, acılar için de kendini gerçekleştirmeye çalışan insanın izlerini taşır. Şehir kimilerinin acıları kimilerinin de sefası ve menfaati üzerine kurulur. Acılar ve sefa arasında insan, şehre tutundukça kendini gerçekleştirmenin yollarını arar/ bulur. Her türlü koşul ve ihtiyaç karşısında kaygı ve umut ile insan, tutundukları ile şehrin insanıdır… Ve şehir çaba ve emek ister iken insan, dünyevi olarak peşinden koştukları ile aslına yitik ve dünyayı yüklenmiş olarak yorgun olması ile ölüme doğru yürür. Her şeye rağmen insan, şehirde öteki ile yenilenmeyi, zamana ayak uydurmayı ve yakınları ile de yarınlara doğru yürümeyi öğrenir. İdealar ile değer yargısallığında insan olmayı niteler iken insan olmayı acı tecrübeleri sonucunda hakiki olduğunda bulur. Her şeye rağmen şehir, insanın insan olması için kurduğu ocağıdır. Bu ocakta ışıyan ateşte pişen de insandır. Şehir insanlaşmanın ocağı, mabedi ise hukuksal açıdan emniyeti sağlanmış olmalı ve insan olmanın nitelemelerine ait çizgilerde yapılanmış olarak görünüş bulmalıdır… Ama doğa koşulları, hayati ihtiyaçlar ve ekonomik gerekçeler sebebiyle her şehir, kültüre ait çizgileri ile beraber yapılanmayı, faydacılığın öncelenmesine göre bulur. Bu, bir şehir yaşama taşınır iken olması gerekeni değildir. Şehir insanın kaderi değildir ama her şehir, değerini ve kaderini insan ile bulur. Her şehir kültürel, dinsel, siyasi, bulunduğu coğrafyanın koşulları ve nesneleri ile beraber ortak faydada buluşulan yerleşkedir. Hukuki zeminde yapısal olduğu ölçüde insanın kendini güvende hissettiği ve ortak değerleri ile yaşam ilişkilerinde kendini bulurken kendisini ait hissettiği yurdudur… Ve şehir, insanın kendisini çoklu ilişkilerde ilkelere bağlı gerçekleştirirken ve karşılaştığı durumlar sonucunda insanlığını kritik etmesinin, insanlaşmasının, tinini/ özsel olanı hakkı gereği yaşamasının değer belirimine haiz yaşam alanıdır. İnsan olmanın hikâyesi şehirde başlamasa da şehirde en yüksek biçimini alır. Şehir, insanın koşul-ihtiyaç-talep-beklenti belirimlerine göre zamana dönmek zorunda kaldığı yerleşkesidir… Ama yerleşkesi zemininde insan, ilişkilerinde özünde olanı gerçekleştirir iken yerleşkesine de aşkın yaşamayı öğrenir. Zamansızlık, -şehrin zorlamaları sebebiyle- şehir ile bulunacak olan değildir ama şehir, insanın zamansızlığını tarihsel olan olgularına bağlı olarak çizgilerinde 664 Tevhid Okumaları görünüşe taşır… Ve insan, şehirde tarihsel olgusallığında kendini bulur iken değerler alanında zamansızlığına ayna tutan şehrine bakar ve şehrine tutunur. Şehir insanın kendini ortak anlam-değer-duygu-yargı yüklemlerinde kök saldıkları ile bulduğu adresidir… Ve şehir zemininde insan ilk evresi olan toplumda toplumlaşmanın nedeni olsa da toplumda insan olma niteliğini nitelendikleri ile bulurken, insanlaşma serüvenine şehirde devam eder. Küreselleşen dünyada şehir, hızlı ilişkilerde yakınlaşan mesafelerde, bir durak gibi kullanılandır. İnsanlık belleğini şehirden daha çok sanal ortam ve sanal ilişkilerde buldukça şehir anlamını yitirmeye yüz tutar… Şehrin her sokağı insanlığın izlerini taşır iken insanlıktan –insanlaşmadan- kaçanları boğmaya başlar. Her şeye rağmen şehir, insanın doğduğu yerdir ve kendisi ile buluşacağı adresidir. Her toplum ortak anlam-değer-duygu-yargı yüklemlerini tarihselliğinde bulur iken nesnelliğe bağlı olarak seküler olamayacak kadar değerler alanında kendini bulur… Ve şehir, koşul ve temel ihtiyaçlara bağlı olarak seküler izler taşısa da tarih olgusal olması nedeni ile toplumun seküler olmadığının kanıtıdır. Her toplum, değerlerine bağlı olarak biçimlendirdiği şehri, seküler olmaya aşkın kılar… Ve şehir, doğa zemininde biçimlenir iken insan tini karşısında doğa nesnelerinin yeniden üretildiği ve her türlü inanç belirimi ile –özellikle din çizgisinde- ortak değerlerin yaşanıldığı tinselliğe yükselmenin memleketidir. Toplum seküler nedenler ile ilişkide iken ortak değerler, seküler olmaya aşkın yaşamaya nedendir… Bu bağlamda her toplum, tarihsel değer belirimi olan kökleri ile beraber seküler ve nihilist olmayı kendinden öteler. Bireyler nihilist ve seküler olma seçiminde bulunsalar da toplum, tarihsel kökleri nedeni ile bunu baskılar. Sadece seküler olması ile nihilist olmaya aday olan toplumlar ise nesnel hukuk zemininde bütünlük oluştursalar da tinsel –evrenseldeğerler ile biçim bulan aidiyet ve sorumluluklar zemininde birlik oluşturmaktan yoksundurlar. Çünkü insanın her şeyden önce değerler alanında birliğe ihtiyacı vardır… Ki toplum içinde yalnızlığını ve anlamdan yana boşluğunu aşabilsin… Ve böylece yaşama duygusallıkta kurduğu bağlar ile tutunabilsin. Bu durumda modern yaşamın öncelediği tarihsel dokulardan kurtulmak yerine, zamanın galip düşüncesi/ düşünceleri karşısında ve birlikte yaşar iken yalnızlaşmamak adına tarihsel değer dokularının yeniden yorumlanması ile yaşamsal kılınması insanlık adına önemlidir. 665 Tevhid Okumaları Toplumda Sistem, İktidar, Devlet ve Hukukun Gerekliliği Tin ve doğa bağlamında erekte belirimin nedenleri belirleyici kılması ile döngüsel işlevsellik elde edilmesi,organik işlevsellikte özselliği/ öznelliği ve bilincigörünüşe taşır… Ve bu organik işlevsellik –bilinç-,her daim sibernetik işlevsel bir döngüye haizdir. Toplumsal yapısallığın yürütme olarak idaresi, değer algılarına göre belirli kılınanın yargısı ve değişen ihtiyaç ve koşullarına göre beliren değerler doğrultusunda yasalar edinmesi kurumsal yapısallığı zorunlu kılar. Kurumsal yapısallık ise toplumun sistem zemininde medenileşmesinin gereğidir. En ilk hali ile her kültür ve aile, kendi içinde değerler bütününde beliren bir sistemdir. Bu da insan türünün öznelde kendini keşfetmesinin, kendini üretebilmesininve devamlılığının ilk zeminidir. Böyle olsa da insan, sistemler üretirken sistemler ağı içinde kendini sistemin bir parçası olarak bulur… Ve sistemin öznesi olarak kendini gerçekleştirmesi ile birey olarak insan olmanın hilesinde kendini bulur. Böylece sistem kendi öznesini var kılarken insanlaşmış olarak bir o kadar öznellik kazanır. Artık insan sisteme aidiyet ve sorumluluk bilinci ile kendini gerçekleştirme derdindedir.Varsa eğer insanın kendine ait genel doğruları –değerleri-, toplumun genel doğruları –ortak değerlerisistemin kendisinde belirleyici iken gerçekleşmeye olanak bulamaz… Gerçekleşmeye olanak bulsa da insan değer yargıları ve sistem ile karşı karşıya kaldığında zorlukları önünde bulur. Her sistemde sistemin belirli kılındığı ilke ve yasalar sistemin gerçeği olarak kendi ile var olanların hak ve had belirimini zorunlu kılar… Ki fizik doğada da böyledir. Bu nedenle ilke ve yasa ile belirli kılınan sistemin kendisi ile değil de –çünkü sistem varoluşa zemin olarak gerekli olandır- sistemin hangi değerlere bağlı olarak işlevsel kılındığı ile ilgili olmak gerekir. Bu da sistemin hikmeti gereği sistemi gerekli görüp sistemi sorgulamak –sistemselliğe anarşist olmak- yerine sistemin yapısallığını sorgulamak gerektiğinin anlayışına kapı aralar. Toplumun genel doğruları da diyebileceğimiz ortak değerleri, sistemin belirmesinin ana nedenidir. Her sistem kendi içinde amaca bağlı değer edinimi sebebiyle sonuç belirimlerine göre yapısallık kazanırken sibernetiktir ve ortak değerler ile biçimlenen kolektif bilinç yapısallığında spekülatif bir yapısallığa haizdir. Her sistem ilkesine bağlı edinilen genel doğruları ile yasalar zemininde meşrulaştırılır. Yasalar, mekaniğe bağlanmış insan üretiminin nesneleri olsalar da 666 Tevhid Okumaları sistemdeki ilkeye bağlı değerler bütününde insanın kendini bulmasının da gereği olarak görünürler. Bunun içindir ki yasa ile koşullandırılan, denetlenilir kılınan, yönetilen, amaçsallığa bağlı yönlendirilen insan, toplumsal yapının –kolektif bilincin- önünde gözetlenendir ve gözetim altında tutulandır. Bütün kurumsal yapılanmalar da toplum içinde insanın gözetlenmesi veya gözetim altında bulunmasının üst yapı kurumları olarak kolektif bilincin öznel kılınmasının nesneleri olarak görünüş bulurlar.Bu durumda insan, toplumun değer anlayışına göre disipline –terbiye- edilen olarak sistemin bir parçası olur. Böylece insan, ortak değerlerin –genel doğruların-belirli kıldığı aidiyet ve sorumluluk bilinci ile toplumun bir bireyi/ öznesi olmasına rağmen topluma eklemlenmiş olarak kendini toplum içinde diğerinin ötekisi olarak bulur. Bu da toplumsal düzeyde güvensizliğin göstergesidir. İnsan nefsi emmare mertebesinde terbiye edilecek ise elbette ki toplumun genel doğruları ile biçim kazanmış, hak ve had belirimlerine göre şekillenen yasalar doğrultusunda hukuku tesis etmelidir. Hukuk, insanın kendi için iken bencil olması –güvenilmez olması- sebebiyle insan türünün insanlaşmak için ortak yaşamasının zorunluluğu olarak görülür. İnsan, nefsi emmare sahibiyken, nefsi emmarenin tutsağı olmamak adına hak ve belirimlerine göre diğer insanlar ile olan ilişkilerinde meşru görülen genel doğrulara göre yasalar ile disipline edilmek zorunda da olandır. Yasalar ile amaçlanan, insanın toplum içinde eklenmiş olmasından öte toplum öznesi olarak insanın kendisini bulmaya çalışması, olması gerekendir. Yasanın zorunluluğu ilkeye bağlı değerlerin görünüşe taşınması içindir ki bu da insanı insan kılacak ilişkileri belirli kılar. Böyle olsa da insan zaafları sebebiyle toplum nazarında suç olana göre denetimi, gözetlenmeyi, gözetimi ve cezayı hak etmişlikte bulur. Bu da insanın nefisi emmaresi sebebiyle sınırlar edinmesinin gereğidir. Nefsi emmarenin belirimi olan hazlar, arzular, menfaatler elbette ki öznel olarak her bireyin kendine ait dünyasının bir gerçeğidir… Ama diğer insanlar ile insanca yaşamanın gereği olarak hukuk, insanın ilkeye bağlı ortak değerlerde tin edinmesinin zorunluluğu olarak olması gerekendir… İnsanın nefsi emmaresine göre meşru sınırlarını çizerek insan olduğunun hatırlatılması ve insan olmasının gereğini hakkı olana göre yaşayarak edinmesinin doğrultusal yolunu belirli kılar. Hukukta ceza ise toplumun genel doğrularına göre genel doğruların belirli kıldığı sistemde, sistemin devamlılığı için belirli kılınan yasaların/ hadlerin öznellik kazandığının göstergesidir… Ve ceza, suç görülenin meşru kılınmamasının, insanın genel doğrulara göre edinilmiş ortak tine –değerler algısına- geri dönülmesinin 667 Tevhid Okumaları caydırıcı yaptırımı olarak toplumsal yapılarda görülür… Ve ceza belirimi ile de toplumsal mensubiyet hak kazanımı olarak da belirli kılınmış olur. Bu da ailede, kültürde, medeniyette hep bu mantık çizgisinde görünür. Ceza, sonuçtan bakıldığında yaşamsal –meşru- sınırların belirli kılınması adına önemli olmak ile beraber, meşru olmayan eylemler sahibinin sonuçta kendine verdiği hükümdür. Ceza olarak sonucu bilinerek yapılmış her eylem, sahibinin sonuç itibarı ile hak edilecek olan hükmü kendine vermesidir. Hukuk -şeriat-, sürekli ve sürdürebilir bir toplumsal yaşamın önceleyenidir… Ve bu doğrultuda sağlıklı bir toplumsal yaşamda amaçsal olarak olması gerekendir. Böyle olsa da tinselliğe ait hakikatin –özne olmanın- ve ilkelere bağlı olarak öznelliğin beliriminin nesnesidir. İnsan, toplum nazarında ortak değer algılarına göre belirli kılınan zaaflarını, hak taleplerini gerçekleştirmek için yol arar… Ve toplum içinde ortak değer belirimleri doğrultusunda çalışan sistem yapısallığında buna gayri meşru yollardan çözüm bulur. Bu da insanın, gayri meşru olarak iktidar arayışına doğru yönlendirir ki hakkı olarak gördüğü talep ettiklerini gerçekleştirebilsin. Meşru yollardan iktidar arayışı da insanın hak talepleri doğrultusunda kendini gerçekleştirmek istemesinin değerler çizgisini gösterir. Her hak talebi ve iktidar arayışı hukukla belirli kılınmış yasalara göre had belirimi doğrultusunda geçekleşmezse görülecek olan düzensizlik, yönetilemezlik, anarşi, toplumsal yapının –sistemin- çökmesine veya değer algılarından yana yozlaşmasına sebep olur. Toplumsal yapısallıkta hukuka bağlı sistem zorunludur… Ve zorunlu olana göre yaşanmaz ise insanın insanca yaşamaya yol bulacağı söylenemez. Bu nedenle sistem değil de sistemi belirli –sınırsal, yapısal, kurumsal, işlevsel kılan yasalar doğrultusunda yargı ve yürütme de biçimlenen sistemler ağı olan devlet değil, devletin işleyiş biçimi ve mekanizmaları sorgulanmalıdır. İnsan sistemsiz olamaz ama her devirde koşul ve ihtiyaçlara bağlı olarak daha iyi işlevsel olabilecek olan sistemler edinmek zorundadır. Sistemi işleten de insan olduğu içindir ki insan zaaf varlığı –hukuksuzluğa meyilli- olmasından dolayı denetlenebilinir sistemler – şeffaflılık ilkesinde- toplumun vicdanı önünde hesap verebilir olmalıdır. Tabi ki her sistemin kendine ait özelleri bulunduğundan denetim -şeffaflılık ilkesi- özellere/ mahreme ait değil hak görülmemiş olana ait olarak gerçekleştirilir. Bu her ne kadar doğru olsa da zaafları olan insanlar sebebiyle yozlaşmaya da açık kapı bırakmaktır. Bu nedenle sistemlerde aranması gereken, sürdürebilinir bir yapısallık için insanın yeterliliği ve liyakatinin aranmasıdır. Bu, aile için geçerli olduğu kadar özellikle 668 Tevhid Okumaları devlet içinde geçerli olandır. Bunun dışında kurulacak sistemler sürdürebilinir bir yapısallığa haiz değillerdir… En fazla görülecek olan, çıkar birliği –ortaklıklar kurulması ile menfaatler veya tatminlerin gerçekleşmesine kadar sürecek beraberliklere tanık olmaktır. İnsanın insan ile ilişkisi sistemleşmeyi zorunlu kılar. Bu, ilk evresi itibarı ile ailede ve kültürde görünüş bulur. İnsan toplumsal yapısallığında