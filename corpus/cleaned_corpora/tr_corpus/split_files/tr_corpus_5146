1995 yılından itibaren İtalya millî futbol takımı formasını 91 kez giymiş ve 27 gol atmıştır. Pele'nin açıkladığı "Dünyanın en iyi 100 futbolcusu" listesinde de yer almaktadır. Serie A tarihinin serbest vuruştan en çok gol atan oyuncusu unvanını 2009 yılında eski Interli futbolcu Sinisa Mihailovic'in elinden almıştır. 9 Kasım 1974 tarihinde Traviso’da doğan Del Piero, ilk resmi sözleşmesini daha 17 yaşındayken Padova kulübü ile imzaladı. 22 Kasım 1992 yılında Padova formasıyla ilk golünü kaydetti. Padova'da 2 sezon kaldı ve bu süre içerisinde toplam 14 kez sahaya çıktı. Del Piero 1993-94 sezonu başladığında Juventus kulübünün futbolcusu oldu. Juventus’taki ilk sezonunda, 11 maçta 5 gol attı. Sonraki sezon Juventus takımının başına Marcello Lippi getirildi. Marcello Lippi, o zamanlar birçok insan tarafından en iyi futbolculardan biri olarak gösterilen Roberto Baggio' yu takımdan çıkarttı ve ilk 11'de Del Piero'yu oynattı. Sonraki 4 yılda Del Piero Juventus' un vazgeçilmezlerinden biri oldu. Fakat en parlak sezonu sonrası geçirdiği sakatlık yüzünden sadece 8 kez takımının formasını giyebildi. Sonraki 7 sezonda ortalama 27 kez sahaya çıktı. Del Piero, Juventus forması ile sayısız gol kaydetmiştir ve bu gollerin büyük bir bölümünün de frikikten olması, frikiklerinin etkili olduğunun göstergesidir. Juventus’a geldiği ilk senenin ardından şampiyonlukla tanışan Del Piero, her ne kadar o şampiyonlukta çok fazla pay sahibi olmasa da 1996/97, 1997/98, 2001/02, 2002/03 senelerinde Serie A’yı şampiyon olarak tamamlayan Juventus’ta ki en önemli oyunculardandı. Juventus forması altında kazandığı diğer başarılar ise; 4 İtalya Süper Kupası: 1995, 1997, 2002, 2003 2 İtalya Kupası: 1994/95 1997/1998 1 UEFA Åžampiyonlar Ligi: 1995/1996 2 Avrupa Süper Kupası: 1996,1999 2 Kıtalararası Kupası: 1996,1997 1 Intertoto KupasÄ±: 1999 3 İtalya Gençler Şampiyonluğu 1994,1997,1999 1 Viareggio TurnuvasÄ±: 1994 1 UEFA Kupası Finali: 1993 İlk kez 21 yaşında İtalya millî takımının formasını giyen Del Piero, millî takım kariyerinde şu ana kadar 92 kez forma şansı bulmuş ve 27 gol kaydetmiştir. 1998 FIFA Dünya Kupası’nda hedeflediği başarıya ulaşamayan İtalya, gözünü 2000 Avrupa Şampiyonası’na çevirmiştir. Bu kupada finale kadar giden Mavi Beyazlılar, Fransa ile oynadıkları maçın uzatma dakikalarında kupayı Fransa’ya kaptırıp yine bir matem havasına girdiler. Sonrasında sessiz ve başarısız bir biçimde geçirilen 6 yılın sonunda takımın başına Marcello Lippi getirildi. Bu değişiklik ile birlikte İtalya katıldığı 2006 FIFA Dünya Kupasında kimsenin beklemediği bir şekilde finale kadar çıkıp Fransa ile eşleşmiş ve bu sefer kupayı kazanan taraf oldu. İtalya, 24 yıl sonra Dünya Şampiyonu olmuştur. Takımına Del Piero’nun büyük katkısı olmuştur. İtalya’da patlak veren şike olayları sonrasında bir alt lige düşürülen Juventus’ta birçok oyuncu kulüpten ayrılmıştır. Fakat Del Piero takıma olan bağlılığını gösterip takımda kalmıştır. Del Piero Juventus ile birlikte alt ligde geçirdiği bir sezonun ardından tekrar Serie A’ya dönme başarısını göstermiştir. Serie B'yi 21 gol ile gol kralı olarak tamamlamıştır. 2007-2008 sezonunda bu kez Serie A'da attığı 21 golle bir yine krallık sevinci yaşamıştır. Del Piero, 1999 yılından beri birlikte olduğu TV sunucusu Sonia Amuroso ile 2005 yılında evlenmiştir. Çiftin 2007 ve 2009 yıllarında doğmuş iki çocuğu bulunmaktadır. 2011-2012 sezonu sonunda Juventus'tan ayrılarak Avustralya'nın Sidney kulübü ile 2 yıllık sözleşme imzalamıştır. 28 Ağustos 2014'te Delhi Dynamos FC ile 4 aylık sözleşme imzaladı. 2015 yılında aktif futbol hayatını sonlandırdı. Hababam Sınıfı Üç Buçuk Hababam Sınıfı Üç Buçuk, 2005 çıkışlı Türk korku-komedi filmi. Filmin yönetmenliğini Ferdi Eğilmez yapmıştır. Ünlü Türk yazar Rıfat Ilgaz'ın Hababam Sınıfı adlı öykülerinin sinemaya uyarlanan serilerden biridir. Özellikle 1970'li yıllarda çekilen serileri ile Türk halkının büyük beğenisini toplayan Hababam Sınıfı filmlerinin 2000'li yıllarda çekilen 3. örneğidir. Film yayınlandıktan kısa bir süre sonra IMDb'de gelmiş geçmiş en kötü 5 filmden birisi seçilmiştir ve oldukça eleştirilmiştir. Bir türlü iflah olmayan sınıf, " Özel Çamlıca Lisesi"'nin müdür ve öğretmenlerini yeniden çileden çıkarmak üzeredir. Okul müdürü Deli Bedri Hababam Sınıfı’nı bu kez kesin göndermek niyetindedir. Karısı Deli Bedriye ve oğlu ile beraber okula taşınır. Türlü numaralarla onlardan kurtulmaya kararlıdır. Deli Bedriye'yi de çok geçmeden düşmanları arasına katan Hababam Sınıfı’nı yeni sürprizler beklemektedir. Okul koridorlarında yeni bir kovalamaca başlar. Mehmet Ali Erbil (Deli Bedri) Seda Sayan (Bedriye) Şafak Sezer (Ercüment) Memet Ali Alabora (Matkap Emre) Peker Açıkalın (Psiko) Cengiz Küçükayvaz (Kötü Kenan) Melih Ekener (Beberuhi) Kibariye (Müzik hocası Nuriye) Hakan YÄ±lmaz (Feza) Dost Elver (Peltek) Sümer Tilmaç (Sazan Kamil) Zihni GÃ¶ktay (Yusuf Hoca) Hamit Haskabal (Niyazi Hoca) Tuncay Akça (Bacaksız) Deniz Oral (Sumo) SeÃ§kin Piriler(alara) Halit Akçatepe (Güdük Necmi) Tuğçe Koçak (Dilara) Bu dönem filmlerinden biri olan Hababam Sınıfı Üç Buçuk, IMDb resmi sitesinde dünyanın tüm zamanlarındaki en kötü 5 filminden biri seçilmiştir. Sinema eleştirmenlerince herhangi bir senaryo taslağına sahip olmayan ve oyuncuların sadece gelişigüzel espri yapması formatına göre oluşturulan, bir tür hareketli stand-up şov olarak gösterilen film aynı zamanda geleneksel Hababam Sınıfı kültüründen çok uzak kalmıştır. Murat GÃ¼lsoy Murat Gülsoy (d. 1967, İstanbul), Türk yazar, akademisyen. Öykü, roman, inceleme türlerinde eserler vermiştir. Eserleri Sait Faik Hikâye Armağanı (2001), Yunus Nadi Roman Ödülü (2004), Notre Dame de Sion ödülü (2013), Sedat Simavi Edebiyat Ödüllerine (2014) layık görülmüştür. 2004 yılından beri Boğaziçi Üniversitesi Yayınevi'nin genel yayın yönetmenliği ve 2014 yılından beri Boğaziçi Üniversitesi Nâzım Hikmet Kültür ve Sanat Araştırma Merkezi müdürlüğü görevini sürdürmektedir. 1967'de İstanbul'da doğdu. Kabataş Erkek Lisesi'ni bitirdi. Yüksek öğrenimini Boğaziçi Üniversitesi Elektrik-Elektronik Mühendisliği bölümünde tamamladı (1989). Aynı üniversitenin Psikoloji Bölümü'nde “"Face-Specific Evoked Brain Potentials"”(İnsan yüzlerine ilişkin uyarılmış beyin potansiyelleri) başlıklı tezi ile yüksek lisans derecesi aldı. (1992). İstanbul Teknik Üniversitesi Elektrik-Elektronik Mühendisliği Biyomedikal Mühendisliği programında doktora yaptı. Beyin cerrahisinde kullanılacak bir cerrahi lazer sistemi üzerinde tez yazarak doktorasını tamamladı (2000).. 2000 yılından beri Boğaziçi Üniversitesi Biyomedikal Mühendisliği Enstitüsü’nde öğretim üyesi olarak görev yapan Gülsoy, biyofotonik alanında çalışmaktadır. Lazer-doku etkileşimi, lazerle doku kaynağı, cerrahi lazer sistemi tasarımı konularında çok sayıda yayımlanmış makalesi bulunur. 1992-2002 yılları arasında Selçuk Akman ve Nazlı Ökten ile birlikte Hayalet Gemi dergisini çıkardı. Bu dergide öykü ve deneme türünde yazılarını yayımladı. Hayalet Gemi’deki hikâyelerden bir seçme olan ilk kitabı ""Oysa Herkes Kendisiyle Meşgul"" 1999 yılında yayımlandı. Ertesi yıl Abbie Hoffman'ın 1971 tarihli kitabının ismini ("Steal This Book") kullanarak ""Bu Kitabı Çalın"" adlı hikâye kitabını yayımladı ve bu kitap ile 2001 yılı Sait Faik Hikâye Armağanı’nı kazandı. İlk romanı ""Bu Filmin Kötü Adamı Benim"" ile 2004 yılı Yunus Nadi Roman Ödülü, ""Bu Filmin, "Baba, Oğul ve Kutsal Roman" adlı romanı ile 2013 yılı Notre Dame de Sion Edebiyat Ödülü’ne, Gölgeler ve Hayaller Şehrinde romanı il 2014 yılı Sedat Simavi Edebiyat Ödülü’ne değer görüldü. Kitapları çeşitli dillere (İngilizce, Almanca, Çince, Makedonca, Rumence, Bulgarca, Arapça, Arnavutça) çevrilen yazar yapıtlarında gerçekliğin ve zihinsel deneyimlerin aldatıcılığı, rüyalar, ölüm ve aklın sınırları gibi konuları akıcı bir üslupla ele almaktadır. Edebiyat üzerine de inceleme ve denemeler de yazan Gülsoy, Boğaziçi Üniversitesi'nde vermekte olduğu yaratıcı yazarlık derslerini “"Büyübozumu: Yaratıcı Yazarlık"” adlı kitabında, modernizm/postmodernizm üzerine görüşlerini "602.Gece" adlı inceleme kitabında yayımlamıştır. Açık Radyo'da 1995-2002 yılları arasında "Hayalet Gemi", "Simgeler Sözlüğü", "Ubor Metenga" gibi programlarda yer almış olan Gülsoy 2010-2013 yılları arasında TRT Türk kanalında "Açık Şehir" programında sinemada edebiyat uyarlamalarını hazırlayıp sunmuştur. 2004 yılından beri Boğaziçi Üniversitesi Yayınevi'nin Genel Yayın Yönetmenliği ve 2014 yılından beri Boğaziçi Üniversitesi Nâzım Hikmet Kültür ve Sanat Araştırma Merkezi müdürlüğü görevini sürdürmektedir Phobetor Phobetor (""korkutucu, korkunç"") Yunan mitolojisinde bir tanrı. Hypnos ile Oneiroi'nin çocuğu olan Phobetor kâbusların cisimleşmiş sembolü (tecessümü) ve tanrısıdır. Rüyalarda hayvan veya canavar şeklinde görünür. ""Icelus"" olarak da anılmıştır. Kötü Kedi Şerafettin Kötü Kedi Şerafettin, kısa adıyla Şero, esas olarak Bülent Üstün'ün gerçek hayatta beslediği ve 1996 yılında kaybettiği kedisinin adıdır. Bundan ilham alan çizgi roman kahramanı Şero ise 1996 yılında L-Manyak dergisinde doğdu. 2001 yılında Lombak dergisine geçen Bülent Üstün tarafından çizilen çizgi karakterin bu kadar sevilmesinin nedenini çizeri günümüz modern insanının "uygarlık adına" duygularını dışa vuramaması olarak değerlendirmiştir." Şeroyu çizerken aslında bu kadar ünlü bir karakter olmayacağını düşünen Üstün, karakterin Türkiye'ye göre biraz daha sert ve punk bir karakter kaldığını belirtiyor. Ancak 2006 yılı itibarı ile Türkiye'de gelişen düzene göre ise naif kaldığını da belirtiyor. Şero, İstanbul ilinin Cihangir semtinde belalı bir tekir kedi rolündedir. Burada ana karakter olan kediler konuşma yetisine sahiptirler. Yarı insan yarı hayvan bir karakter olan Şero, Tonguç`un mastürbasyon yaptıktan sonra ortaya saçılan menisine oturan dişi bir kediden dünyaya gelmiştir. Daha sonraki zamanlarda Şerafettin'in 7 kişi tecavüz ettikleri dişi bir kediden Tacettin adında bir oğlu olduğu ortaya çıkar. Kötü Kedi Şerafetttin, özellikle Türkiye'deki genç kesimde 1990'ların sonlarından başlayarak popüler oldu ve hikâyeleri paylaşıldı. Ekşi Sözlük gibi popüler internet sitelerinde sık sık diğer hayali kedi karakterleri Garfield ve Heathcliff'le karşılaştırıldı. Şerafettin baskılı tişörtler çok sayıda satışa ulaştı. Bunun dışında anahtarlıklar gibi hediyelik eşyaları da çıktı. 2002'den itibaren Kötü Kedi Şerafettin karikatürlerinden oluşan 4 tane albüm kitap çıktı. 2009 yılında çıkan Nil Karaibrahimgil'in "Nil Kıyısında" adlı albümün çıkış parçası "Seviyorum sevmiyorum" adlı şarkıda ""Yok ki senin bir yedeğin, Kötü Kedi Şerafettin!, Söyle nasıl kıydın bana?, Hem canındım, hem ciğerin"" kıtasında karakterin adı kullanıldı. 2009'dan beri, animasyon çizgi filmi, cep telefonu oyunu ve bir müzikalinin yapılması planlanmaktadır. Kötü Kedi Şerafettin, yönetmenliğini Mehmet Kurtuluş ve Ayşe Ünal'ın üstlendiği Türk yapımı sinema filmidir. 5 Şubat 2016 tarihinde vizyona girmiştir. Åžero Şerafettin (2005, genellikle Şero), Cumhuriyet Halk Partisi'nin Ankara'daki genel merkezinde yaşayan bir kedi. Şero, 32 binden fazla takipçisi olan bir Twitter hesabının olmasıyla ünlüdür, ancak hesabın arkasındaki gerçek operatör bilinmemektedir. Şero CHP'nin maskotudur ve 'standart sosyal demokratik kedi' olarak tanımlanır. Twitter hesabında yapılan tuhaf ve mizahi politik yorumlar için haberlerde sürekli olarak yer alan Şero, Türk siyasetinde önemli bir ikondur. Mandriva Mandriva Linux, 1998 Temmuz'unda ilk sürümü çıkan, Gaël Duval tarafından başlatılan Mandrake Linux projesi. Connectiva Linux ile birleşmesinden sonra adını Mandriva olarak değiştirmiştir. Geliştiriciler, Red Hat Linux dağıtımından yola çıkmış, varsayılan masaüstünü KDE'ye çevirmiş, kullanımı kolay grafiksel bir kurulum ekleyerek "Linux'un kurulumu zordur" düşüncesini bertaraf etme konusunda önemli bir adım atmıştır. Mandriva yayınlandığı dönemlerde donanım tanıma ve disk bölümleme araçları, çoğu kişi tarafından piyasanın en iyisi olarak görülmüştür. Dağıtımın Ağustos 2011'den bu yana yeni sürümü yayınlanmamıştır. Mandriva yayınlandığı dönemlerde, özellikle Linux'a yeni başlayan ya da alternatif bir işletim sistemi denemek isteyen ev kullanıcıları için ideal bir dağıtım olarak görülmüştür. Mandriva, tamamen özgür ve şeffaf bir geliştirme ortamı sunmaktadır. Günlük olarak güncellenen "cooker" depolarında yazılımların güncel paketlerini bulmak mümkündür. Geçtiğimiz yıllarda finansal problemler çeken Mandrake Linux şirketi Mandrake Club sayesinde durumunu toparlamış ve yine bilinen ve sevilen bir dağıtım olan Connectiva ile şirket evliliği gerçekleştirmiştir. Bu birleşme ile birlikte masaüstü kullanımına yönelik bir dağıtım olan Lycoris'i de satın alan şirket masaüstünde zaten güçlü olan pozisyonunu sağlamlaştırmıştır. Mandriva yüksek oranda güncel bir Linux dağıtımıdır. Bunun ters bir etkisi olarak, kullanıcılar diğer dağıtımlara nazaran daha fazla hata ile karşılaşabilmekte, sistemin kararlılık oranı da diğer dağıtımlara göre daha düşük olabilmektedir. Çoğu kullanıcı, en son sürüm programları kullanmak adına, bazı olası program kilitlenmelerini ve ufak hataları kendi masaüstü sistemlerinde kabul etmektedirler. 2010 yılında yaşanan mali sorunlar nedeniyle dağıtımın gelişiminda bazı aksaklıklar yaşandı. Bu süreçte geliştirici ekipten işten ayrılmaya karar veren ya da ya da işten çıkarılan pek çok kişi, dağıtımı çatallamaya karar verdi ve herhangi bir şirkete bağlı olmayan Mageia projesini başlattı. Mandriva'ya daha çok bağlı kalarak hazırlanmış dağıtım olarak ise OpenMandriva bulunmaktadır. Ayrıca ROSA Linux ve PCLinuxOS da birer Mandriva çatalıdır. 2013 yılı itibarıyla Mandriva'ın resmi web sitesinde Mandriva dağıtımı bulunmamaktadır.. Dağıtımın son ürümü Ağustos 2011'de yayınlanmıştır. Şehzade Bayezid (I. Süleyman'ın oğlu) Şehzade Bayezid (Osmanlıca: شهزادة بايزيد; d. 1525 veya 1526, İstanbul - 25 Eylül 1561, Kazvin), I. Süleyman'ın Hürrem Sultan'dan olma üçüncü şehzadesidir. Kütahya, Konya ve Karaman sancak beyliklerinde bulunmuştur. Annesi Hürrem Sultan'ın koruması ile kendini tahtın varisi olarak görmeye başlamış ancak annesi öldükten sonra güçsüz kalmışken ablası Mihrimah Sultan Şehzade Bayezid'e sahip çıkmıştır. Fakat Babasının Şehzade Selim'in tarafını tutmasıyla kendisine taraftar toplamaya başlamıştır. Babası henüz sağ iken kardeşi Şehzade Selim ile giriştiği taht mücadelesinde yenilmiş; sığındığı İran Şahı’nın sarayında babasının adamları tarafından oğulları ile birlikte boğularak öldürülmüştür. Oğulları ve kendisinin naaşı Sivas'ta bulunan Melik-i Acem Türbesi'nde yer almaktadır. 1525 veya 1526 yılında İstanbul’da dünyaya geldi. Babası Osmanlı padişahı Kanuni Sultan Süleyman, annesi Hürrem Sultan’dır. 11 Kasım 1539’da erkek kardeşi Cihangir ile birlikte sünnet edildi. 1543’teki Macaristan seferine katıldı. 1546’da Karaman Sancak Beyliği ile görevlendirildi. 1548’de İkinci İran seferine çıkan babasını abisi Şehzade Mustafa'yla birlikte Akşehir’de karşıladı. Kanuni 1553’te Nahcıvan Seferi’ne (3. İran seferi) çıkarken Bayezid’i taht muhafazası için Edirne’ye gönderdi. Ordu sefere giderken Konya’da Şehzade Mustafa’nın boğdurulması ve ardından Şehzade Cihangir’in de hastalanarak Halep’te hayatını kaybetmesi üzerine Bayezid, tahtın iki varisinden birisi olarak kaldı. Diğer varis, ağabeyi Şehzade Selim idi. Şehzade Mustafa’nın öldürülmesinden sonra ortaya çıkan Düzmece Mustafa olayında Şehzade Bayezid’in, isyancı kuvvetleri durdurmada ağır davrandığı, hatta bu isyanı onun tertipledği iddiası ortaya atıldı. Kanuni’nin ona olan güveni sarsıldı, ancak yine de kendisini affedip Kütahya’ya gönderdi. Bayezid bunun üzerine babasına yazdığı mektupta “"ben kulunuzu muradına irgürdünüz"” diyerek teşekkür etmiş ve kendisini tahtın varisi olarak görmüştür. Hürrem Sultan, kendi oğullarından birisinin, daha çok karakter bakımından Kanuni’ye benzeyen Bayezid’in tahta geçmesini istiyordu. Hatta Düzmece Mustafa olayında Bayezid’ın affedilmesinin Hürrem Sultan’a borçlu olduğu söylenmektedir. Ancak Hürrem Sultan'ın 1558’de ölümünden sonra, Bayezid koruyucusuz kalmış ve kendine askerler toplamaya girişmiştir. Bayezid’in Selim aleyhine harekete geçmesinde, Lala Mustafa Paşa’nın rolü olduğu düşünülür. Oğullarının taraftar toplamaya başlamaları üzerine Kanuni onları birbirlerinden uzaklaştırmış, 1558’de Selim’i Konya’ya, Bayezid’i ise Amasya’ya göndermiştir. Bayezid bunu kendisine bir hakaret saydı ve Kütahya’da kalmaya çalıştı. Ancak babasının ısrarları sonucu Amasya’ya gitmek zorunda kaldı; 21 Aralık 1558’de Amasya’ya vardı. Kanuni onu çeşitli vaatlerle oyalamaya çalışırken, o bir mektubunda babası için “"padişah olan yalan söyler mi"” dedi ve taraftar toplamaya devam etti. Kanuni, aynı şekilde Selim’in de asker toplamasını söylemiş ve Sokollu Mehmed Paşa’yı ona yardıma göndermiştir. Bu arada Bayezid’in sancağından çıkması isyan olarak değerlendirildi ve Şeyhulislam Ebusuud ve başka din adamları tarafından öldürülmesinin vacib olduğuna dair fetvalar verildi. Bu esnada Amasya’dan Ankara’ya gelmiş olan Bayezid, 29 Mayıs 1559’da Konya önlerinde Selim’in ordusuyla çarpıştı, ancak 2 gün süren savaşta onun düzenli ordusu karşısında üstünlük sağlayamayıp yenildi. Bunun üzerine Amasya’ya dönmüş ve müftü Muhyiddin Cürcani’yi babasına, affedilmesini dilemesi için gönderdi. Kanuni, Bayezid'in af talebini reddedip yakalanmasını emredince Bayezid oğullarını alarak 7 Temmuz’da Amasya’dan çıktı. Ağustos ortalarında İran’a sığınmak zorunda kaldı. İran’da Şah Tahmasb tarafından Kazvin'de büyük bir törenle karşılanan Bayezid, onun aracılığıyla babasından affını diledi. Tahmasb, Selim ve Kanuni arasında Bayezid’in teslimi konusunda yazışma ve pazarlıklar yapıldı. Tahmasb’ın isteklerinden bir kısmını kabul etmek zorunda kalan Kanuni, ona 200.000 altın ödeyeceğini ve Kars Kalesi’i bırakacağını vadetmiştir. Ayrıca Selim de padişah olduğunda, İran’la dost kalacağına dair bir ahidname vermiştir. Anlaşma sağlanınca Kazvin’e giden Osmanlı elçileri 25 Eylül 1561 tarihinde önce Bayezid’i ardından da oğullarını boğarak öldürdüler. Bayezid ve oğullarının cenazeleri Sivas’a getirilerek surların dışında bulunan ""Melik-i Acem türbesi""'ne defnedilmiştir. Bu türbe Abdülvehhâb Gâzî Camii içerisindedir. Şehzade Bayezid'in ölümünden sonra Bursa'ya nakledilen hanımı bir kale içinde bekletilmiş ve yanında bulunan üç yaşındaki oğlu da öldürülmüştür. Bayezid olayından sonra, yeniçerilerin Anadolu’ya muhafız olarak yayılması ve şehzadelerden yalnızca en büyüğüne sancak verilmesi gibi idari değişikliklere gidilmiştir. Ona sadrazamlık vaadinde bulunan Selim’in tahta çıkmasını isteyen ve Bayezid'i babasına karşı isyana teşvik eden Lala Mustafa Paşa, ancak III. Murat zamanında yaklaşık 3 ay sadrazamlık yapabildi. Bayezid’in “"Şahi"” mahlasıyla yazdığı şiirleri, Türkçe ve Farsça şiirlerinden oluşan bir divanı vardır. Şiirlerinde saltanat arzusu, aşk, günahlarından bağışlanması için yakarış konularını işler. Babasından affını dilemek için yazdığı şiirleri ve babasının yine şiir olarak verdiği karşılıklar ünlüdür. Divanının iki el yazma kopyası Millet Kütüphanesi Ali Emirî koleksiyonunda bulunur. Divanı Filiz Kılıç tarafından yeni Türk alfabesine çevrilmiştir, fakat bu aktarım fazla hatalı olduğu iddiasıyla eleştirilmiştir. 2003 yapımı Hürrem Sultan dizisinde Engin Altan Düzyatan tarafından canlandırılmıştır. 2011 yapımı "Muhteşem Yüzyıl" dizisinde ise Aras Bulut İynemli tarafından canlandırılmıştır. Red Hat Red Hat, açık kaynaklı ve Linux tabanlı profesyonel yazılım şirketidir. Şirket, 1993′te Bob Young ve Marc Ewing tarafından kurulmuştur. Red Hat tarafından resmi olarak desteklense de, Fedora özgür yazılım geliştiricilerinin katılımıyla varlığını sürdürmektedir ve aynı zamanda Red Hat Enterprise Linux ürünü için bir test ortamı görevi görmektedir. Red Hat Linux ve dolayısıyla Fedora'yı özel yapan şey kararlı ve bilinen paketlerin, sağlam bilgi ile bir araya getirilmesidir. Paketler güncel değildir; güvenlik güncellemeleri dışında, yeni bir beta versiyon çıktığında paket versiyonları dondurulmaktadır. Sonuç, iyi test edilmiş, nispeten kararlı bir Linux dağıtımıdır. Bug rapor etme ve beta programlar kullanıcılara açıktır ve çok sayıda e-posta listesi bulunmaktadır. Bu özellikleriyle Red Hat Linux, dünya çapındaki sunucuların birçoğunda tercih edilmektedir. Ayrıca RPM paket yöneticisi, Red Hat'ın Linux'a katkılarından birisidir. Bugün Mandriva, Suse gibi popüler birçok dağıtımın kullandığı RPM paket kurulumu konusunda önemli adımlar atılmasını sağlamıştır. Linux dünyasına açık kaynaktan nasıl para kazanılabileceğini ilk gösteren şirketlerden biri olan Red Hat yazılım sektörünün kabul görmüş ve önemli bir markasıdır. Şirket aynı zamanda her çocuğa bir bilgisayar projesine de destek vermektedir. Kurtlar Vadisi (dizi) Kurtlar Vadisi, 15 Ocak 2003'te Show TV'de "Bu bir mafya dizisidir" sloganıyla başlayan Türk aksiyon, dram ve politik televizyon dizisidir. 4 sezondan ve 97 bölümden oluşmaktadır. 1. sezonunda (ilk 20 bölüm) çarşamba günleri sonrasındaysa perşembe günleri yayımlanmıştır. Dizi ilk üç sezon Show TV'de yayımlanmıştır. Son sezonundaysa 4 milyon dolar karşılığında Kanal D'ye transfer olmuştur. Bu yönüyle Türk televizyonunda bir ilktir. 29 Aralık 2005 tarihinde 97. bölümle final yaparak sona ermiştir. Yurt dışında KGT adına birçok başarılı operasyonda bulunan Ali Candan; en son Kosova'da iken emrinde olduğu Aslan Akbey tarafından yurda çağrılmış ve kendisine en kritik görev olan Kurtlar Vadisi Operasyonu görevi verilmiştir. Bu görevdeki amaç; mafyanın en tepesindeki güç olan ve Mehmet Karahanlı'nın baron olduğu Kurtlar Konseyi'nin çökertilmesidir. Bu görev hiç kolay değildir ve Kurtlar Konseyi çok güçlüdür. Öyle ki konsey, Türkiye'nin yıllık millî gelirinin yarısı kadar bir paraya hükmetmektedir. Ali Candan; kendisine verilen bu zor görev için tüm sevdikleriyle vedalaştıktan sonra bir trafik kazasında öldü olarak gösterildi ve ameliyatla yeni bir yüze kavuştu. Yeni kimlik olarak da kendisine Polat Alemdar kimliği verildi. Polat Alemdar, eski kabadayı Duran Emmi'nin yeğeni olarak gösterildi ve mafya alemine girdi. Kurtlar Konseyi'nde Testere Necmi'nin hiyerarşisinde olan ve konsey adına çeşitli suikastlar gerçekleştiren Süleyman Çakır, bir gün Duran Emmi'yi ziyaret etmek için onun, Salacak'daki kahvesine gitti. Burada Polat'la da tanışan Çakır, Duran Emmi ile beraber kahveden çıkarken rakibi Şevko'nun saldırısına uğradı. Ama saldırıyı fark eden Polat, son anda hem Çakır'ı hem de Emmi'yi yere yatırarak hayatlarını kurtardı. Böylece Çakır ve Polat can dostu oldular ve birçok başarılı işe imza attılar. Polat'ın bu başarıları Kurtlar Konseyi'nin dikkatini çekti ve başta Mehmet Karahanlı olmak üzere Laz Ziya, Kılıç, Testere Necmi gibi konseyin üyeleriyle tanışan Polat, zamanla Çakır gibi konseye hizmet eder oldu. Sonraları yükselerek konseyin baronu oldu. Tabi böyle yükselirken Pala ve ekibi, Kirve, Rus Konseyi ve birçok zararlı grubuda yok ettiği gibi Süleyman Çakır, Aslan Akbey, Duran Emmi, Seyfo Dayı, Elif Eylül ve birçok sevdiğinide kaybetti. 2005 yılında Kurtlar Konseyi, iç çekişmeler ve birçok nedenle çöktü ve son üyesi Laz Ziya'nın vefatıyla dağıldı. Böylece Kurtlar Vadisi Operasyonu başarıya ulaşmış oldu. Konseyin çöküşünden sonra Polat, konseyin bağlı olduğu Tapınakçılar'ın Dünya Baronu Amon ile görüşmek üzere Los Angeles şehrine gitti. Amon, kendisine birlik olmayı ve Mehmet Karahanlı'nın bizzat yazdığı, konseyin Türkiye aleyhine faaliyetlerinin ve konseyin bağlı olduğu yerlerin kayıtlı olduğu Kripteks adındaki şifreli kutudaki belgeleri istedi. Ama Polat, bunları kabul etmeyerek Amon'la bir anlaşma yaptı ve Türkiye'ye döndü. Tapınakçılar'ın devam eden zararlı faaliyetleri ve Abdülhey'in ölümü, anlaşmanın Amon tarafından bozulmasına ve Polat'ın 'Kripteks'deki belgeleri dizinin devamı olan Kurtlar Vadisi Pusu'nun 9. sezonunda kamuoyuna açıklamasına sebebiyet verip Piramit operasyonunun başlamasını sağlayacaktır. Not: Tabloda yer alan ana karakterlerin detaylı açıklamaları, yardımcı karakterler ile diğer karakterler hakkında detaylı bilgiler ve bölüm numaralarıyla ilgili bilgi edinmek için karakter listesine bakabilirsiniz. Fedora (işletim sistemi) Fedora (önceki adıyla Fedora Core), açık kaynak kodlu ve özgür bir Linux dağıtımı. Dünya çapında bir özgür yazılım topluluğu olan Fedora Projesi tarafından geliştirilmekte ve yönetilmekte, Red Hat tarafından desteklenmektedir. Red Hat'ın 2004 yılında sonlandırdığı Red Hat Linux dağıtımının devamı olarak adlandırılabilecek Fedora, Linux dünyasının önde gelen dağıtımlarından biridir. Fedora aynı zamanda Red Hat Enterprise Linux ürünü için bir test ortamı görevi görmektedir. Fedora, varsayılan olarak GNOME masaüstü kullanır ayrıca KDE, Xfce ve LXDE masaüstü ortamlarını da seçenek olarak sunar. Fedora Projesi aslen Red Hat Linux'a ek RPM paketleri sağlamak amacı ile oluşturulmuş bir proje idi. Red Hat'in 2003 yılında açık kaynak sürüm çıkartmayacağını, bunun yerine hiçbir kar amacı gütmeyen ve mevcut Red Hat kaynağını alıp geliştirecek bir organizasyona destekçi olacağını açıkladı. Bu proje önce "Red Hat Linux Project" olarak adlandırılmıştı ancak daha sonraları Fedora Projesi ile birleşince nihai isim Fedora olarak kaldı. Fedora, fötr şapkanın İngilizce karşılığıdır ve Red Hat Linux'un meşhur logosundaki şapkaya atıfta bulunmaktadır. İsmi daha önce Cornell Üniversitesi'nde geliştirilmiş başka bir yazılımın adı olduğu için tartışma konusu olmuş fakat kullanımı devam etmiştir. Fedora projesi eskiden kullanılan paketleri Fedora Core ("Fedora Çekirdeği" veya "Fedora Temeli") ve Fedora Extras adlı iki temel paket deposuna bölmüştü. "Core" Red Hat tarafından geliştirilen temeli, "Extras" da gönüllüler tarafından geliştirilen eklentileri ifade ediyordu. Core 6 sürümünden sonra iki deponun birleştirilmesi kararı alındı ve yeni sürümün adı Fedora 7 oldu. Fedora sürümleri yaklaşık olarak altı ayda bir yenilenir. Yeni sürümün çıkmasından bir ay sonra iki önceki sürüme destek sona erer. Bu bir aylık geçiş dönemi dışında, güncel sürüm ve bir önceki sürüm desteklenir. Örneğin; Fedora 9 "Sulphur"un çıkışından bir ay sonra Fedora 7 "Moonshine"a destek sona erecek, 9 "Sulphur"la birlikte 8 "Werewolf"a destek devam edecektir. Fedora'nın her bir sürümü için çeşitli dillerde ayrıntılı sürüm notları bulunmakta. Fedora; temel olarak üç farklı depo içermektedir. Temel yazılımları ve kodları bünyesinde barındıran "Core",gönüllüler tarafından geliştirilen eklenti ve programların bulunduğu "Extras" ve destek durumunu yitirmiş olan programların bulunduğu "Legacy". Asonans Asonans, şiirdeki benzer ünlü harflerin tekrar edilmesidir. Yalan haber Yalan haber ya da asparagas, hiçbir gerçekliği olmayan uydurma haber. Terim, 14 Nisan 1963 tarihli "Hürriyet"te yayımlanan "Amerikalı kız, Türk sevgilisiyle bir gecekonduda yaşıyor" başlıklı haber sonrası Türk basın literatürüne girmiştir. Muhabir Yener Tuğrul imzalı haberde bir Türk gencinin eğitim için bulunduğu ABD'de sanayici bir babanın kızına aşık olması ve Türkiye'ye yerleşmeleri anlatılmaktadır. Yaptıkları bu haber için gazeteden ikramiye alan muhabirlerin haberinin yalan olduğu ertesi gün bir başka gazetede gündeme getirilmiş ve bu olay oldukça ses getirmiştir. Haber ile yayımlanan foto muhabiri Yurdaer Acar'ın çektiği fotoğrafta bir erkek ile kadının arka planındaki kulübe kapısında yazan "Azparagas" sözcüğü haberin yalan olmasının ardından popülerleşerek Türk basınında yalan haberler için kullanılagelen bir terim olmuştur. Oxford Üniversitesi Reuters Enstitüsü'nün 2018 yılında yayınladığı Dijital Haberler Raporu'na göre Türkiye araştırmaya konu olan 37 ülke arasında dezenformasyon ve yalan haberin en çok görüldüğü ülke olduğu belirtildi. Raporda Türkiye'de medyaya güven duyduğunu belirtenlerin oranı yüzde 38, güven duymadığını söyleyenlerin oranının ise yüzde 40 olduğu ifade edildi. Asteriks Asteriks aşağıdaki anlama gelebilir: Åžirinler Şirinler (Fransızca: "Les Schtroumpfs"), Belçikalı çizer Pierre Culliford'un oluşturduğu çizgi roman ve animasyon dizisinin ortak ismi. 1958'de Pierre Culliford tarafından çizgi roman olarak ortaya çıktı. 1981'de televizyonda gösterilen "Şirinler" büyük ilgi gördü. Yıllarca Türkiye'de de yayınlanan çizgi dizi, başta Amerika Birleşik Devletleri olmak üzere birçok ülkede, yüksek izlenme oranlarına rağmen gösterimden kaldırılmıştır. 2008 yılında, "Şirinler"in 50. yılı kutlamaları kapsamında Birleşmiş Milletler Çocuklara Yardım Fonu hayrına Avrupa'nın birçok ülkesini kapsayan bir açık artırma kampanyası düzenlenmiş ve 124.700 Euro UNICEF'e bağışlanmıştır. Şirinler'in İngilizce adı olan "Smurf" kelimesinin "Socialist Men Under Red Flag"ın kısaltması olduğu "iddiası" bir şehir efsanesinden ibarettir. Çünkü, Şirinler'in yaratıcısı Peyo tarafından Şirinler'e verilen orijinal isim "Les Schtroumpfs"'tur. 1998 yılında yazar Marc Schmidt; Avrupa kültürünü konu alan, içinde sosyalizm etkileri barındıran Şirinler kaynaklı bir parodi yazdı. Fransız sosyolog Antoine Buéno 2011 yılında yayınladığı kitabında onları totaliter ve ırkçı ütopya olarak tanımladı. Âşık kolu Kol, usta çırak geleneği içinde, birbiri ardınca yetişen âşıkların, odak kimliğindeki usta âşığa bağlılık duyarak, ona ait üslûp, dil, ayak, ezgi, konu, hatıra ve hikâyelerin devam ettirildiği okuldur. Âşık makamları Âşık edebiyatında her türün özel bir ezgisi vardır. Buna makam adı verilir. Çalınan ezginin makamından âşıklar ve dinleyiciler hangi konu ve türde şiir söyleneceğini tahmin ederler. Duşanbe Duşanbe (Tacikçe: Душанбе) (1929'a kadar: Dyushambe ; 1961'e kadar : Stalinabad), Tacikistan'ın başkenti. Şehrin adı Farsçada Pazartesi anlamına gelir. Bu ismin aslı bu şehrin, içinde her pazartesi günü pazar kurulan bir köyün gelişmesi sonucu ortaya çıkmasına bağlanmaktadır. Tacikistan'ın en büyük şehir (2008 yıllın nüfusu — 649,4 bin insan) Aşkınlık Aşkınlık, görülen, bilinen, yaşanılan, deneyimsel dünyanın ötesine geçerek ya da deyim yerindeyse üstüne çıkarak bir çeşit aşkın bir dünyayla buluşmanın ruh haliyle yazılmış sanat-edebiyat eserlerini nitelemek için kullanılan bir terimdir. Sanatçının kendini aşma durumudur. İyi sanat eserleri, çoğu zaman ‘alıcı’sına da, bu aşkınlığı yaşatır. Transandantal. Felsefede özellikle dini düşünce akımları arasında bir düşünce biçimi olarak belirmiş ve bilinen dünyanın dışında var olan tanrısal gücün dünya üzerindeki etkisinin ifadesinde çokça kullanılmıştır. Bir diğer ifadeyle Aşkın düşünce; dünyaya bir nevi dünya dışından bakabilme yetisi olarak da düşünülebilir. Aşkınlık, anlam olarak aşırılık kavramını vurgular. Görgül tecrübelerle ve belirli, belli başlı kesin yargıları olmayan konularla alakalı bir kavramdır. Birçok alanda "İçkinlik" (tanrının doğada var olduğunun kanıtı) ahiret inancına paralel, gerçek dünya görüşüne zıt bir anlam niteliği taşır. Aşkınlık kavramı, din ve felsefe alanında genellikle hiçbir şekilde duyularla algılanamayan gerçeklikler anlamındadır. Duyularla algılama anlamı gerçekliğe dayandırılarak iki belirli şekilde ele alınabilir. Bilimsel olarak var olma yapısı birinci bakış açısıdır. İkinci olarak tanrının kabul edilmesi gerekliliği anlaşılmalıdır. Felsefi geleneklerde bazı büyük ayrımlar da bulunabilir. Söz konusu bu ayrımlar, var olmanın anlam karşılıklarında, her bir anlama sürecini kapsayan amaçları ve koşulları bilme konularında yer almaktadır. Buna örnek olarak Aristoteles’in etkilendiği metafizik, İslam’daki Vahdet-i Vücut ve Hıristiyanlıkta Aquino’lu Thomas’ın nedensel var olma düşüncesi gösterilebilir. Platon düşünceleri doğrultusunda “gerçek” kavramı iki yönden ele alınmaktadır. Kesin doğrulardan oluşan düşünce gerçekliği ve bu düşünce gerçekliğinden kaynaklanan, çözümlenemeyen anlamlar dünyası, bu söz konusu “gerçek” kavramının içerisinde yer almaktadır. Fakat bu kavramın her iki tanımı da asıl cevabı vermemektedir. Üçüncü yön olan, Kant’ın dışarıdan bakarak varlık bilimsel sorulara aradığı cevaplar ve anlamaya yönelik olan saptamaları kabul edilir. Duyularla algılanabilen dünya, doğa kanunlarının yansımasıdır. Çünkü doğa kanunları sadece var olma durumunun değil, duyular üstülüğünün de sonucudur. Bu noktada salt olarak anlama eylemi ne kadar net geçekleşiyor ise duyuların soyutluğu o kadar azalmaktadır. Buradan yola çıkarak, aşkınlık kavramı ölümden sonra hayatın devam edip etmeyeceğine yönelik sorularla ortaya çıkmıştır. Bu konuda felsefedeki görüşler de düşünceleri anlama şartı, tanrıya ulaşma amacı ve tek tanrıyı reddeden yöntemsel düşünceler olarak ikiye ayrılmıştır. Akımsallık kavramından ayrılan aşkınlık kavramı, dünya görüşünün tarihsel süreci ve onunla alakalı olarak insanın dünyada var olması sorunsalı ile örtüşür. Antik felsefede “mit” insanın anlama ve bilmesinin ufku olarak dünya ve anlamayı aynı oranda temellendirirken Hıristiyan felsefesi Aristoteles’in o meşhur “hareketsiz hareketlendiren”ini nedenselliğin en son sınır değeri; başka bir deyişle, onu aşarak ondan daha büyük bir şeyin düşünülemediği, zihinsel dinamizmin sınır noktası olarak görür. Bilginin sınırlarının çizilmesi Kant’ın Bilgi Kuramı felsefesinin farklı şekillerde ele alınmasından sonra başlamıştır. Hegel’in Mutlak İdealizm Sistemi’ne bakıldığında birbirini takip eden olayların döngüsel gelişimi ile karşılaşılır. Bu Hegel’e göre, dünyayı anlamaktır. Hegel’in düşüncelerinden etkilenen Heidegger’in düşüncesine göre, insan dünyaya yalın olarak gelmiştir ve bu Varoluşçuluk felsefesinin özünü oluşturmaktadır. Bu dünyada yalın olarak bulunma insanın kendi varlığını oluşturmasına sebebiyet vermiştir. Ayrıca insan bilgiye sahip olarak ve tanıyarak kendi bilgi deryasını oluşturur. Bu insanın sahip olduğu zorunlu bir özgürlüktür. Bu bağlamda bir şeyleri zamanından önce anlama belirli çerçevelerde mümkün olabilmektedir. Bu konu yalnızca bilginin sınırları içerisine girmez. Daha çok her türlü bilgi ediniminin bir olasılık koşulu olarak ortada olanı kapsar. Kendi bilgi oluşumsal koşullarına dönük etkinleşen felsefe (bilgi kuramsal düşünce), bu etkinlik sayesinde her seferinde içkin verilmiş ufku, kendi anlama hedefine dönüştürür. Örneğin, böyle bir ufuk olarak kabul edilen “hakikat” daima koşulsal olarak verilmiş bulunmaktadır, üstelik, ortaya atılan önermenin doğru olup olmadığından; hakikatin amaçlanıp amaçlandığından, eylemin iyi veya kötü olup olmamasından bağımsız olarak verilmiştir, tıpkı yalancının o efsanevi itirafında olduğu gibi, hani hiç kimsenin bu yalancının her zaman yalan attığını iddia edemiyorsa, zira en azından bu itiraf durumunda bile hakikati söylemektedir, ve bu önermesi ile de (her zaman yalan söyleme durumdaki) hakikat, kendi önermesinin amaçlanan yanlışlığının olasılık koşulu haline dönüşmektedir. Yani, her zaman yalan söylediğine yönelik yanlış önerme, aynı önermenin içerdiği hakikat olasılığı tarafından koşullandırılmıştır. "“Anlayan özne ile onun her türlü olası gerçekliğin sınırsız enginliği karşısındaki sonsuzluğuna yönelik öznevari, konusuz; her zihinsel bilme eylemi içinde geçerli olan ortak bilince aşkın deneyim denir.”" Karl Jaspers’e göre aşkınlık kavramı 3 aşamada açıklanabilir. Asıl aşkınlık kavramı, gerçek aşkınlık kavramını savunanlar tarafından tanımlanabilir. Karl Jasper bu söz konusu tanımların özünü “gerçek anlamda var olma”nın oluşturduğuna inanmaktadır. Gerçek aşkınlık tam anlamıyla kavrama ya da kavramanın esasen ne olduğunu kavramadır. Aşkınlık, içkin (deney ve bilgi sınırları içerisinde olan) olan kavramlara tam anlamıyla sahip olmadır. İçkinliğe dâhil olan bu kavramlara var olma, her yönüyle anlama, ruh ve dünya örnek gösterilebilir. Karl Jaspers bu konuyla alakalı olarak “Biz, içkin olan tüm anlayışların da ötesine geçmiş durumdayız. Yani kanıksanmış anlayıştaki nesnellikler, aşkınlar tarafından tamamen aşılmıştır. Bu da içkin olan kavramların aşkınlık tarafından kabul edilmesiyle mümkün olmuştur. Yani kabul edilen nesnellik anlayışı bizim için de söz konusudur.” demiştir. Aşkınlık tanrı kavramıyla eş anlamlıdır. Bu yüzden felsefe, aşkınlık işaretlerinin ve görüşlerinin karşısındadır. (1970, Basel Dersleri SS. 1961) Aşkınlık kavramı Jean Paul Sartre’nin görüşlerine göre, insanlığın temel özelliklerindendir. Egodan kurtulmak, insanın sadece kendini arındırması değil, aynı zamanda insani tüm değerlere sahip olmasıdır. Yunan Filozof Platon’un ve ideolojisinin yardımıyla asıl var olmanın tüm evrende var olmak olduğu düşüncesi geçerliliğini korumaktadır. Bu aşkınlığın da savunulduğu; fakat somut olarak tasvir edilemeyen ve bir madde yoluyla aktarılamayan bir görüştür. Hıristiyanlıkta dünyevî ve tanrısal hayatın sınırlarını aşarak gerçek dünyanın ötesine geçme aşkınlık olarak tanımlanır. Buradan yola çıkarak tanrı olarak kabul edilen kutsal ruh, şimdiki zamanın kanıtlanabilirliği ve tüm kötü şeylerden soyutlanma aşkınlık kavramıyla bağlantılıdır. Öldükten sonra dirilme Hıristiyanlıkta aşkın bir inanış olarak kabul edilir. Protestanlar bu aşkın inanışlara, tanrının isteklerinden ilham alınarak insanlar tarafından yazılmış olan İncil’de yer vermişlerdir. Fakat Protestanlar Aşkınlık kavramının şimdiki zamanda geçerli olduğuna inanırlar. Ayrıca Protestanlık mezhebine göre kutsal konuşmalar, hastalığa bulunan ilahî çareler, mucizeler gibi doğaüstü olaylar her zaman mümkündür. Buna ek olarak, meleklerin gerçek hayatta görünür halde olmaları ve varlıkları Hıristiyanlıktaki yaygın inanışlardan biridir. Roma Katolik Kilisesi ve Yunan Ortodoks Kilisesi bu tür inanışları Meryem Ana’nın yansıması olarak kabul eder. Söz konusu inanışların bu denli kabul edilir olması kuşkusuz kiliselerin etkisiyle mümkün olmuştur. İsa’dan sonra Hıristiyanlık dinince kutsal kabul edilen insanların (örneğin, Paulus) doğaüstü güçlerine bugün bile inanılmaktadır. Budizm’de aşkınlık prensipleri görece ve mutlak gerçekliğin ortaya çıkarılmasıyla kabul görmeye başlamıştır. Görece gerçeklik, dünyevî algıların yanı sıra aydınlanmış canlıların sahip oldukları algılar olarak da tanımlanır. Mutlak gerçeklik, Nirvana’ya ulaşmayı ve sürekli uyanma halinde olmayı savunur. Budizm’de aşkınlık bir alandan (görece gerçeklik) başka bir alana (mutlak gerçeklik) geçmedir. Budizm’deki aşkınlık kavramı klasik felsefedeki tanımıyla karıştırılmamalıdır. Felsefe, Kant’tan sonra aşkınlık kavramını nesnelliğin soyut sonuçları olarak tanımlar ve böylece hataların, acıların sebebi net olarak bilinmektedir. Fakat Hıristiyanlıktaki aşkınlık gibi de başka bir dünya boyutunu kabul etmez. Bu söz konusu olay, görece bir geçekliğin başka görece olan bir gerçeklikle değişimidir. İkonografi (resimleri inceleyen ve yorumlayan bilim dalı), aşkınlıkla alâkalı değerleri mutlak gerçeklik çerçevesinde somut olarak ortaya koyar. Farklı Buda heykelleri, Budizm inanışının hâkim olduğu farklı figürler ve değerler İkonografi sayesinde somutluk kazanmıştır. Aşkınlık konusuyla bağlantılı olarak Mahayana-Budizm’de Buda’nın ilâhi resimlerine ve figürlerine sıkça rastlanılmaktadır. İslam dininde kişi aracı olmaksızın tanrıyla dolaysız bağlılık içerisindedir. Tanrı Hıristiyanlıktaki gibi kişiselleştirilmemiştir ve insanların koşulsuz inanmak zorunda oldukları ilâhi bir güç olarak algılanmaktadır. Arapça kökenli bir sözcük olan “İslam”ın sözlük anlamı “teslim olma” ya da “tanrıya kendini adama”dır. İslam dininin kutsal kitabı Kur'an’a göre tanrı her şeyin üstesinden gelebilecek güçtedir. “Modern dünyaya karşı İslam’ın savaşı” adlı kitabın yazarı Jean-Claude Barreu eserinde “İslam insanların da ötesinde olan bir dindir. Yahudilik dinine nazaran çok daha fazla aşkın davranışlar İslam dininde yer almaktadır. Tanrı bu dinde bağlı kalınması gereken hâkim güçtür. Allah her şeyden yücedir.” demiştir. İstanbul Ticaret Üniversitesi İstanbul Ticaret Üniversitesi, İstanbul Ticaret Odası Eğitim ve Sosyal Hizmetler Vakfı tarafından 2001 yılında kurulan bir vakıf üniversitesidir. İstanbul’da 2 kampüste eğitim ve öğretim yapan İstanbul Ticaret Üniversitesi, İTO’nun yoğun desteğine sahiptir. 6 Fakülte 24 bölüm, 4 Enstitü 65 Lisansüstü programı ile İstanbul’un en merkezi noktalarında konumlanmış bir şehir üniversitesidir. Üniversitenin hedefi Türkiye ekonomisine, ticaret ve sanayi yaşamına katkı verecek nitelikli insan sermayesini yetiştirmek; bu kaynağı kullanarak teknolojik gelişmeleri izlemek, ürettiği bilgileri değişen dünyaya ve yaşadığı topluma aktarmak olarak belirlenmiştir. Üniversite, ülke genelinde en çok tercih edilen vakıf üniversiteleri arasındadır. 1879’da Sadarete getirilen Mehmed Said Paşa (1838-1914) ticaret ve sanayinin sorunları için sektör temsilcilerini aynı çatı altında toplayacak bir kuruluş ortaya çıkarma çalışmalarına başladı. Çalışmalar neticesinde Meclis-i Mahsus’un kararı ve Sultan II. Abdülhamid'in tasdiki ile Oda'nın kurulması onaylandı; Dersaadet Ticaret Odası örgütlenme çalışmalarını 1882 yılında tamamlayarak kuruldu. Dersaadet Ticaret Odası, ticari hayatın ihtiyaç duyduğu kalifiye elemanı çoğunlukla Darülfünun'dan temin etti. Bu durum, zamanla Oda'nın yetişmiş insan gücünü kendisinin eğitmesi sürecine evrilecekti. Dersaadet Ticaret Odası'nın ismi Cumhuriyet döneminde İstanbul Ticaret Odası olarak değişti. Oda bünyesinde, bir üniversite kurulması önerisi resmi olarak 1992 yılında İTO Genel Kurulu'nda İsmail Özarslan tarafından önerildi. Öneri, İstanbul Ticaret Odası Üniversitesi adıyla kabul edildi ve çalışmalara bu tarihte başlandı. Üniversiteyi kurma çalışmalarına başlayan İTO, İstanbul Ticaret Odası Eğitim ve Sosyal Hizmetler Vakfı eliyle üniversiteyi kurdu. Kuruluş kanunu olan 14 Nisan 2001 tarih ve 4633 sayılı yasanın 5. maddesi şu şekildeydi: Üniversitenin Kuruluş ve Ana Teşkilat Yönetmeliği ise 23 Kasım 2001 tarihli ve 24592 sayılı resmi gazetede yayınlandı ve böylece[2001 yılında 73 lisans öğrencisiyle, Türkiye'nin ilk vakıf üniversitelerinden biri olarak öğretime başlandı. İstanbul Ticaret Odası'nın desteği, üniversitenin öğretim felsefesinin temel taşlarından biri oldu ve iş dünyasına yakın bir öğretim modeli benimsendi. 11 Temmuz 2012 tarihinde Üniversite ve İTO arasında imzalanan iş birliği protokolü ile İTO'nun desteği daha da efektif olarak devam etmek üzere teyit edildi. Kurucu fikir babası olan İsmail Özarslan'ın ismi Üniversite'nin Eminönü Kampüsü'ndeki konferans salonuna verildi. Üniversite her geçen yıl İstanbul Ticaret Odası'nın desteğiyle büyüdü ve 2012 yılında altın boynuzun kıyısındaki ikinci kampüs olarak açılan Sütlüce Kampüsü ile beraber, 2012 yılı itibarıyla toplam 4 kampüste 811 önlisans, 312 hazırlık, 4141 lisans, 1197 lisansüstü öğrencisine, 295 akademisyenle öğrenim sunar hale geldi. Siyah ve sarı, İstanbul Ticaret Üniversitesi'nin ve logosunun anahtar renkleridir. Siyah renk kudreti, nüfuzu ve otoriteyi sembolize ederken, sarı renk tarafsızlığın, zenginliğin ve aydınlanmanın sembolüdür. Üniversite'nin, en üst karar organı Mütevelli Heyeti'dir. Mali ve İdari Konularda her türlü kararı alma yetkisine sahip olan Mütevelli Heyeti, İstanbul Ticaret Odası Eğitim ve Sosyal Hizmetler Vakfı tarafından seçilir. 2018 yılı itibarıyla heyet üyeleri aşağıdaki isimlerden oluşmaktadır: Mütevelli Heyeti tarafından seçilen rektör, üniversitenin idaresi ve temsili için yetkili kişidir. Halihazırda Üniversite'nin rektörü Yücel Oğurlu'dur. Tüm ülkede geçerli olan ÖSYS yöntemiyle öğrenci kabul usulü İstanbul Ticaret Üniversitesi'nde de uygulanmaktadır. ÖSYM sınavından yeterli puanı alan öğrenciler, Tam Burslu, %75 İndirimli, %50 İndirimli, %25 İndirimli kontenjanlara yerleşebilirler. İstanbul Ticaret Odası üye eş ve çocuklarına %15; İTO Meclis Üyesi eş ve çocuklarına %25; Üniversite iştirak ve personellerinin eş ve çocuklarına %25; Türkiye’deki oda ve borsaların üye eş ve çocuklarına %10 oranlarında ek indirim sağlanır. Üniversite’nin 2018-2019 yılı doluluk oranı %91’dir. İş dünyasına yakın olması sebebiyle Türkiye’nin en çok tercih edilen vakıf üniversiteleri arasında yer almaktadır. . Üniversiteye kabul edilen ve ilk üç tercihi içinde yerleşen her öğrenciye 400 TL aylık nakdi burs desteği sağlanır. İstanbul Ticaret Üniversitesi, Sütlüce'de Küçükyalı'da bulunan kampüslere sahiptir. İşletme, İletişim, İnsan ve Toplum Bilimleri ve Hukuk fakültelerinin yer aldığı kampüs, 2013 yılında Haliç kıyısına kurulmuştur. Kampüste; Hukuk fakültesi öğrencileri için Uygulamalı Mahkeme Salonu; İletişim Fakültesi öğrencileri için yayın stüdyosu (dekor odası, montaj, radyo, reji), canlandırma atölyesi, medya atölyesi, fotoğraf ve uygulama atölyeleri, MAC laboratuvarları vardır. İşletme Fakültesi öğrencileri Sütlüce kampüsünde yer alan Sanal Banka Salonu ve BistLab Borsa Salonu’nda uygulama yapabilmektedir. Ayrıca Psikoloji Laboratuvarı, Havacılık Simülasyon Sınıfı, Sosyopark gibi uygulama alanları da mevcuttur. 226.000 Basılı ve Elektronik kitabın yer aldığı, 3.000 metrekare büyüklüğünde, gece okuma salonu, 19 çalışma odası ve 500 kişilik oturma kapasitesine sahip bir kütüphane bulunmaktadır. Anadolu yakasının merkezî semtlerinden olan Küçükyalı’daki kampüste Mühendislik Fakültesi ile Mimarlık ve Tasarım Fakültesi yer alıyor. Kampüste; fizik laboratuvarı, internet laboratuvarları, her bölüm için ayrı uzmanlık alanlarını kapsayan bilgisayar laboratuvarları, Bilgisayar Mühendisliği donanım ve yazılım laboratuvarları, Endüstri Mühendisliği Ergonomi ve CİM/CİF laboratuvarları bulunuyor. Ayrıca Mühendislik Fakültesi öğrencileri için Savunma Sanayi Laboratuvarı, PC Laboratuvarı, Fizik Laboratuvarı, Elektrik – Elektronik Laboratuvarı, İnternet Laboratuvarı, Adli Bilişim Laboratuvarı; Mimarlık ve Tasarım Fakültesi öğrencileri için Maket Atölyesi, Boya ve Baskı Laboratuvarı, Örme ve Dokuma Atölyesi, Çizim Atölyesi bulunmaktadır. Eşit ağırlık alanında Hukuk ve Uluslararası Ticaret bölümleri, sayısal alanda ise Endüstri Mühendisliği bölümü en yüksek puanlı bölümlerdir. Dekanlığını Prof. Dr. Asuman Yılmaz’ın yaptığı fakülte, gerek alanında uzman hocalardan oluşan akademik kadrosu, gerekse nitelikli öğrencileri ile diğer vakıf ve devlet üniversiteleri arasında özel ve ayrıcalıklı bir yere sahiptir. Hukuk fakültesinde nitelikli bir hukuk eğitimi verilmektedir. Zengin akademik kadrosuyla, her bir öğrencinin donanımlı birer hukukçu olarak yetişmesini hedeflenmektedir. Fakültede öğretim dili Türkçe olmakla beraber zorunlu ders olarak Genel İngilizce, seçimlik ders olarak Hukuk İngilizcesi eğitimi verilmektedir. Hukuk Fakültesinde sosyal ve kültürel etkinlikler, sosyal olanaklar, İTO desteği, çeşitli burs imkanları ve Fakülte bünyesinde düzenlenen ulusal ve uluslararası sempozyum, panel, konferans ve seminer benzeri etkinliklerle de öğrenciler kendilerini geliştirme fırsatı bulmaktadır. Kurulduğu 2001-2002 Öğretim Yılı’ndan bugüne hukuk eğitiminin pratik çalışmalarla desteklenmesine çalışan fakülte, öğrencilerinin moot court tecrübesi edinmelerini desteklemekte ve özendirmektedir. İstanbul Ticaret Üniversitesi Hukuk Fakültesi her yıl Viyana'da düzenlenen Willem C. Vis Uluslararası Tahkim Yarışması'na katılan 6 Türk hukuk fakültesinden biridir. Dekanlığını Prof. Dr. Mustafa Said Yazıcıoğlu’nun yaptığı fakülte benimsediği çağdaş, evrensel ve bilimsel eğitim ilkeleriyle toplumun değişim ve dönüşüm süreçlerini takip edebilen, özgüveni yüksek, alanında donanımlı bireyler yetiştirerek topluma katkı sağlanması noktasında önemli bir rol oynamayı hedefliyor. Ayrıca söz konusu ilkeler doğrultusunda, Fakültede öğrenim gören öğrencilerin objektif düşünceye ve eleştirel yaklaşıma sahip olmaları da hedeflenir. İnsan ve Toplum Bilimleri Fakültesinde öğrenciler, "“zorunlu staj”" uygulamasıyla iş dünyasını yakından tanıma olanağına sahip olmaktadırlar. Bu süreçte öğrenciler, mesleki etik değerleri benimseyerek farkındalık kazanmaktadırlar. Fakültede yer alan bölümler şunlardır: İstatistik, Matematik, Psikoloji, Sosyoloji, Siyaset Bilimi ve Uluslararası İlişkiler. Dekanlığını Prof. Dr. Celalettin Aktaş’ın yaptığı Fakülte, eleştirel düşünceye sahip, alanında mesleki bilgi ve beceri ile donanmış, sorumluluk sahibi gençler yetiştirmektedir. İletişimin dinamik ve hızla değişen yapısı içerisinde öğrenciler, kuramsal bilginin yanı sıra yetenek ve becerilerini geliştiren, araştıran, sorgulayan, özgüveni yüksek ve iletişimin pratik yönünü işin mutfağında öğrenen iletişimciler olarak mezun olmaktadır. Öğrenciler tarafından periyodik olarak çıkarılan İtalik dergisi ve Haber Postası gazetesi ise kuramın ve uygulamanın harmanlanmasının somut göstergeleri ve Fakültenin önemli değerleridir. Ayrıca Fakültede uluslararası indeksler tarafından taranan Intermedia International e-Journal ve Uluslararası Halkla İlişkiler ve Reklam Çalışmaları hakemli dergileri periyodik olarak yayınlanarak İletişim Bilimi Alanına katkı sağlamaktadır. Fakültedeki bölümler şunlardır: Halkla İlişkiler ve Reklamcılık, Medya ve İletişim, Görsel İletişim Tasarımı. İşletme Fakültesi, İstanbul Ticaret Odası’nın da desteğini arkasına alarak Türkiye’de ve dünyada ekonomik faaliyetlerin geliştirilmesinde öncü fakültelerden biri olma hedefini gerçekleştirme sürecindedir. Bu hedefe yönelik olarak alanlarında uzman, iş dünyası deneyimine sahip bir akademik kadroyu bünyesinde barındırır. Fakülte yapısında açılmış olan bölümlerde kuramsal bilginin yanı sıra iş dünyası uygulamalarına ciddi anlamda önem verilir. Her bölümün müfredat programı bu hedefi destekleyecek nitelikte tasarlanmıştır. İşletme Fakültesi, kuruluşundan bu yana gerek nitelikli öğretim üyesi kadrosu, gerekse yoğun tercih alan eğitim-öğretim programları ile son yirmi yıllık süreçte önemli ölçüde ilerleme kaydetmiştir. Modern eğitim-öğretim araçlarıyla, ideal sınıf büyüklükleri ve ortamıyla, işletme gezileri, mesleki seminer uygulamalarıyla, iş dünyası konferansları, zorunlu veya seçmeli staj uygulamalarıyla öğrencilere ideallerinde yaşattıkları eğitim ortamını sunar. Fakültede yer alan bölümler şunlardır: İşletme, İşletme İngilizce, İktisat, İktisat İngiizce, Bankacılık ve Finans (İngilizce Destekli), Uluslararası Ticaret (İngilizce Destekli), Uluslararası Lojistik ve Taşımacılık (İngilizce Destekli), Havacılık Yönetimi. Fakülte; tasarım ve uygulama problemlerini çözebilen, çağdaş yaşamın getirdiği ve gerektirdiği teknolojiyi kullanan, araştırmacı, aynı zamanda bilgiyi uygulama hayatında da etkin bir biçimde kullanabilen, yenilikçi, toplumun değişen ihtiyaçlarını öngörebilen tasarımcılar, mimarlar, iç mimarlar, moda tekstil tasarımcıları yetiştirmeyi hedeflemektedir. Fakülte; öğrencilerin sahip olması gereken, yukarıda belirtilen özellikleri kazanabilmeleri için ulusal ve uluslararası çalıştaylar, sergiler ve konferanslar düzenleyerek; öğrencilerin sanatsal, mesleki, ve bilimsel açıdan ufuklarını geliştirmeyi hedeflemektedir. Yurt içi ve yurt dışı teknik araştırma gezileri öğrencilerin, iletişim, düşünme, öğrenme, ve belgeleme becerilerini kazanmalarına oldukça önemli katkılar sağlar. Fakültede yer alan bölümler şunlardır: Mimarlık, İç Mimarlık ve Çevre Tasarımı (İngilizce Destekli), Endüstriyel Tasarım, Moda ve Tekstil Tasarımı. Yüksek Lisans Programları Doktora Programları Yüksek Lisans Programları Doktora Programları Yüksek Lisans Programları Doktora Programları Uygulama ve Araştırma Merkezleri Hayat Boyu Öğrenme Koordinatörlüğü TOEFL iBT testleri merkezi ABD de, New Jersey, Princeton’da, özel ve kar amacı gütmeyen ETS (Educational Testing Service) tarafından hazırlanır ve değerlendirilir. Günümüzde tüm dünyada, her yıl 1 milyondan fazla kişi bu sınavı alarak İngilizce bilgi seviyelerini ölçmekte ve belgelemektedir. TOEFL sınavı başlangıçta ABD üniversiteleri tarafından öğrencilerin üniversiteye devam edebilmeleri için gerekli akademik ingilizce yeterlilik seviyelerini ölçmek ve belgelemek amacıyla oluşturulmuştur. Zaman içerisinde bu sınav başarısını kanıtlamış ve kullanımı yaygınlaşarak günümüzde bütün dünyada ingilizce eğitimi verilen üniversiteler, kolejler, profesyonel lisans programları, burs programları, şirketler, devlet kuruluşları tarafından işe giriş ve terfilerde benimsenerek muhtemel öğrenci veya iş adaylarının ingilizce bilgi seviyesini belirlemek için kullanılır konuma gelmiştir. TOEFL iBT sonuçları diğer ülkelerde olduğu gibi Türkiye’de de tüm özel ve resmi kurumlar tarafından kabul edilmektedir. TOEFL iBT sınavı standartlaşmış seçmeli sorulardan oluşmakta olup günümüzde tamamı bilgisayar üzerinden internet yoluyla tüm dünyada aynı ücret, standart ve koşullarda uygulanmaktadır. Öğrencilerin mezuniyeti takip edecek olan kariyer hayatlarında ilerlemeleri adına, üniversite bünyesinde Kariyer Planlama Merkezi çalışmaktadır. Merkez, üniversite öğrencileri ile sektör arasında bir köprü görevi görmekte ve özellikle İTO'nun olanakları sayesinde kanuni ve iradi stajların gerçekleştirilmesini sağlamaktadır. Üniversitede yabancı dil eğitimi öncelikli olarak İngilizce'dir. Başlangıç seviyesinden itibaren, öğrencilerin Genel-Akademik amaçlı müfredat programlarına, günlük ve haftalık olarak yapılacak yazılı ve sözlü proje sunumlarının daha aktif bir biçimde eklenmesi ile bilginin öğrenci tarafından daha fazla özümsenmesi sağlanmaktadır. Eylül ayında yapılan Proficiency sınavını geçen öğrenciler fakültelerine başlarlar. (Geçme notu: 65) Amerika Birleşik Devletleri, Birleşik Krallık, İsveç, Fransa, İtalya ve Yunanistan'daki bazı üniversitelerle iş birliği içinde bulunan İstanbul Ticaret Üniversitesi'nde Erasmus Programı uygulanmaktadır. Bu program çerçevesinde üniversitenin öğrencileri yurt dışında dönemlik ya da yıllık öğretim görmekte ve yurt dışından da yabancı öğrenciler gelerek Üniversite'de misafir olmaktadır. Farabi Programı çerçevesinde Galatasaray Üniversitesi, Yıldız Teknik Üniversitesi Anadolu Üniversitesi, İzmir Ekonomi Üniversitesi, TOBB Üniversitesi, Piri Reis Üniversitesi, KTO Karatay Üniversitesi ile öğrenci değişimi yapılmaktadır. Avrupa’da herhangi bir yükseköğretim kurumunda belirli bir dönem eğitim alma amacı ile düzenlenmiş bir programdır. Erasmus+ programı çerçevesinde öğrenci değişimi anlaşması yapmış olduğumuz 23 Avrupa ülkesinden 76 üniversite bulunmaktadır. Üniversite’de öğrenim gören uluslararası öğrencilerin sayısal verileri aşağıdaki gibidir; Üniversitede uygulanmaktadır. Sınavların öngörülen medyanı 49 ve altı olan öğrenciler başarısız sayılarak F notuyla ilgili dersten kalır. 50 ve üzeri medyana sahip öğrenci ilgili derste çan eğrisine tabi tutulur. Üniversite, öğrencilerin ders dışı zamanlarını verimli değerlendirmeleri için sosyal, kültürel ve entelektüel faaliyet gösteren toplam 51 kulübe sahiptir. Kulüplerden bazıları şunlardır: Her yıl, öğrencilerin baharın gelişini karşılayıp sınav stresini atmaları için ünlü sanatçılarla ve çeşitli etkinliklerle 1 - 3 gün süren bahar şenlikleri düzenlenmektedir. Tüm kampüslerinde fiziki şartların engelli öğrencilerin, çalışanların ve akademisyenlerin rahat kullanımı için dizayn edildiği üniversitede, ders takibi ve sosyal etkinlikler de engelli öğrencilerin sorunsuz katılımına uygun şartlarda düzenlenmektedir. Üniversite'nin, Basketbol, Okçuluk, Karate, Satranç ve Voleybol takımları vardır. Üniversitenin öğrencileri ve mezunları, Kandilli Cemile Sultan Sosyal Tesisleri’ndeki tenis kortları, basketbol sahaları ve yüzme havuzlarından ücretsiz faydalabilmektedir. İstanbul Ticaret Üniversitesi, eğitim amaçlı yayın yapan ve tüm öğrencilerin yararlanabildiği UHF 42. Band çıkışlı "İletişim TV" isminde televizyon ile "101.8 İletişim FM" isminde bir radyoya sahiptir. Üniversitenin iletişim alanındaki diğer ürünleri ise aylık ""İtalik"" isimli dergi ile bilimsel hakemli 2 adet dergidir. Üniversiteden kabul alan her öğrenciye ad.soyad@istanbulticaret.edu.tr formatında bir e-mail adresi verilir. Kurów Kurów güneydoğu Polonya'da bir kasabadır. Puławy ve Lublin arasında, Kurówka nehri üzerinde yer alır. Lublin voyvodalığı (Lublin Voivodship) içinde ayrı bir gmina'nın merkezidir ve yaklaşık 2870 kişi (2013) yaşamaktadır. Atf-Ä± tefsir Atf-ı tefsir, edebiyatta, aynı anlamda olan iki sözcüğün yan yana kullanılmasıdır. Örnekler: Zehir zıkkım, deli divane, yazık günah ... Gmina Gmina, Polonya'da bölgesel ayrımlardaki en alt yönetim birimidir, ve belediye yapısına yakındır. 2004 yılı itibarı ile 2.478 Gmina mevcuttur. Her Gmina ayrıca küçük kasabalar içerebilir. Gmina Almanca toplum, topluluk anlamına gelen "Gemeinde" kelimesinden türemiştir. Atmosfer (edebiyat) Atmosfer, bir edebi eserde yoğun olan zihni, ahlaki, duygusal ya da heyecan verici durumların tümü. Bir sanat eserinin alıcıda uyandırdığı kalite duygusu olarak da tanımlanabilir. Rigveda Rigveda, Hinduizmin kutsal metinleri olan Vedalar'ın bir bölümü. Veda'ların ilk bölümü olan Rigveda, aynı zamanda en eski ve en önemli bölümdür. 1028 ilahi içeren Rigveda tanrılara şükür ve saygı için yazılmış on kitaptan oluşur. Rigveda dünyanın en eski kutsal metnidir. KÃ¶seler, Ulubey Köseler, Uşak ilinin Ulubey ilçesine bağlı bir köydür. 16. yüzyıl kayıtlarında yerleşimden bahsedilmemektedir. 1676 yılında tutulan Avârız Defterinde de Uşak Kazasına bağlı olarak görülen yerleşim, Cumhuriyetin ilk yıllarında da Uşak merkez kazasına bağlı olduktan sonra Ulubey nahiyesine bağlanmıştır. Ulubey'in 1953 yılında ilçe olmasıyla da bu ilçenin köyü olmaya devam etmiştir. Uşak iline 22 km, Ulubey ilçesine 8 km uzaklıktadır. Attisizm Attisizm, Asyacılığa tepki olarak milattan önce 3. yüzyılda Roma'da doğan bir söylem türüdür. Anlatımda basit, yalın, açık ve konuşmayı andırır bir yolda ilerlerler. Attisizm ismi Attikacılık demektir. Attisizm de bu bağlamda Antik Yunan edebiyatına öykünür. Samaveda Samaveda, Hinduizmin kutsal metinleri olan Veda'ların bir bölümü. Samaveda kurban esnasında söylenan ilahileri içerir. Genel sıraya göre dört Veda'nın içinde üçüncü sıradadır. Yine de kutsiyet ve liturjik (ayinsel) açıdan Rigveda'dan sonra en önemli Veda bölümüdür. Bir tür melodiler vedası olan samaveda yüksek sesle okunur. Bursa AtatÃ¼rk Stadyumu Bursa Atatürk Stadyumu, 1950 yılında Bursa'da açılan futbol stadyumu. Bursa Atatürk Stadyumu, Merkez Osmangazi ilçesinin Altıparmak semtinin batısında, Kültürpark'ın doğusunda yer almaktadır. Bursa'da 1930 yılına kadar maçlar Atıcılar Sahası'nda oynanıyordu. 1929 yılında, İstanbul'dan gelen Galatasaray-B takımının 1-0 yenmesi, yeni bir saha için olanak arayanlara fırsat hazırladı. Başta Faik Tinel olmak üzere o zamanın yöneticileri Bursa Valisi Hulusi Bey'den yeni bir saha istediler. Ortamın elverişli olması bu isteğin sonuçlanmasını sağladı. Bu arada, kolordu komutanı Ali Hikmet Paşa da futbol sahası olması için Beylikbahçe adıyla anılan dutluğu düzelttirdi. Bu sıralarda bölge müdürü, Nasuhi Baydar'dı. Bu sırada Atatürk, Bursa'ya geldi ve bugün müze olarak kullanılan Çelik Palas'ın yanında bulunan köşkünde Nasuhi Baydar'ı kabul etti. Atatürk, durumu öğrenince Bursa'ya futbol sahası yaptırılması için 1000 Türk Lirası bağışta bulundu. Daha sonra Vali Kemal Gedelek, 2000 Türk Lirası daha temin etti. Bu paranın yanı sıra Ali Hikmet Paşa'nın gayretleriyle Balıkesir'den getirtilen istihkam bölüğü de sahanın etrafını duvarlarla çevirdi. Ardından, 400 kişilik bir beton tribün yapıldı. Daha sonra da bu saha bozuldu ve doğu-batı yönlerinde yeni bir saha yapıldı. Bu sahanın güneyine Vali Şefik Soyer zamanında tahta tribün yaptırıldı. Bu tarihlerde bölge müdürü, İhsan Celal Antel idi. Sonunda 1950 yılına gelindi. Haşim İşcan'ın valiliği ve Faik Tinel'in bölge müdürlüğü zamanında bugünkü stadyum ilk haliyle oluşturuldu. Saha ve kapalı tribün böylece hizmete girdi. Bursa Atatürk Stadyumu daha sonraki yıllarda birçok ek inşaatlar gördü. İlkin stadın çevresi taş duvarlarla çevrildi. Ardından kapalı tribünün karşısına bir açık tribün yapıldı. Daha sonra Altıparmak yönündeki kale arkasi tribünü de inşa edildi. En son 1970'te Merinos Fabrikası yönündeki kale arkası tribünü de inşa edilince Bursa Atatürk Stadyumu, bugünkü durumuyla ortaya çıkmış oldu. Çok maç yapılması nedeniyle zemini devamlı kontrol altında ve ek inşaatları ile Bursa'nin tek ve en büyük stadyumu olma özelliğini hâlen korumaktadır. 2000'li yillarda Bursa ve Bursa Atatürk Stadyumu'nda millî futbol takımı; Almanya, Hollanda, İrlanda gibi futbol takımlarını yenmeyi başarmıştır. Türkiye'nin 2016 Avrupa Futbol Şampiyonası'na adaylığını koymasıyla Bursali yetkililer yeni bir stad yapmaya karar verdi. Bu yeni stadın adi Timsah Arena olacaktır ve 41.963 kişinın sığacağı biçimde tasarlanmıştır. 32.000 sayısının son dört rakamı Bursaspor'un kuruluş tarihidir. Ancak bu stadyum Bursa Büyük Şehir Belediyesi tarafından çok büyük görülmektedir. 1926 yılına gelinceye değin Bursa'daki spor müsabakaları, Atıcılar alanında yapılırdı. Atatürk'ün 20 Mayıs - 14 Haziran 1926 tarihleri arasındaki 5. Bursa gezisi sırasında, Vali Kemal Bey ile Kolordu komutanı Ali Hikmet Paşa kentin spor tesislerinden yoksun oluşunu dile getirerek, Cumhurbaşkanı'ndan bu konuda yardımcı olması ricasında bulundular. Bunun üzerine Mustafa Kemal Paşa uygun bir yerde stadyum inşa edilmesi için buyruk verdi, ayrıca kendisi de stadyum yapımına bir katkı olmak üzere 1000 lire bağış yaptı. Kent Yöneticileri buyruk üzerine hazineye ait ve "Bahçe Beylik" adıyla bilinen yerde - bugünkü Atatürk Stadının bulunduğu yere stat yapılması kararlaştırdılar. Kolordu komutanı Ali Hikmet Paşa, Balıkesir'deki istihkam birliğinden iş makineleri getirtti. Gerekli tesfiye işlemini yaptırdı. Kısa süre sonra Kemal Gedeleç yerine Bursa Valiliği görevine atanan Fatih Güvendiren'de 2000 liralık bir finansman daha sağladı. Böylelikle futbol sahası kuzey -güney doğrultusunda projelendirilen ilk stadyum 1930 yılında tamamlanarak hizmete girdi. 1934 Bursa yıllığında yer alan bilgilere göre, bu stadyum yaklaşık 2 hektarlık bir alanı kapsıyordu ve 300 kişilik betonarme tribünü vardı. Bir süre sonra bu stadyum Bursa için yetersiz kaldı. 1938'de bu stadyumun biraz daha güneyinde (Şu anki stadyumun bulunduğu yerde) bu kez doğu-batı yönlerinde yeni bir stadyum yapımına girişildi. Bu stadyum bir spor kompleksinin içerisinde yer alacaktı. Kompleksin ve stadyumun projesi, Ankara'daki 19 Mayıs stadyumu ile hipodrom'un projelerini çizen ve yapımını gerçekleştiren İtalyan mimar Viyenti Viyola'ya hazırlattırıldı. Komplekste futbol sahası, yüzme havuzu, tenis kortu, atış poligonu, atlı yarışmalar için kapalı manej, çocuk bahçesi ve birde gazino yer alacaktı. Ne var ki seçilen doğu-batı yönündeki futbol alanına uygun olmayışı, gerekse başka sakınca ve ekonomik olanaksızlıklar nedeniyle kompleksin yalnızca futbol alanı tamamlanabildi. 1945 yılında Haşim İşçan'ın Bursa Valiliğine atanmasının ardından, stadyum konus yeniden gündeme geldi. Eski doğu-batı yönlü stadyum yıktırıldı ve modern sisteme uygun bir plan üzerine günümüzdeki Atatürk Stadyumunun yapımına başlanıldı. Stadyumun futbol sahası, altı kulvarlı atletizm pisti ve kapalı tribün inşaatı 1950 yılı başlarında tamamlandı.İnşaatın ilk bölümü müteahhit Şerif Çapan, ikinci bölümü ise Emlak Bankası'nın sorumluluğu altında emanet usulüyle Ahmet Ürük tarafından gerçekleştirildi. İlk karşılaşma, Şubat 1950'de hakem Hasan Kesimel yönetiminde Akınspor ile Acar İdmanyurdu arasında oynandı ve 2-1 Akınspor'un galibiyeti ile sonuçlandı. Stadyumun ilk golünü Akınsporlu Nurettin Sezgiç attı. Zamanla ek bölümler eklenerek kapalı tribün dışında iki kale arkası ve maraton tribünle geliştirilen stadyum 1978 yılında çimlendirildi. 1994-1995 yılında ise stadyum gece maçlarının oynanması için ışıklandırıldı. İlk gece maçı Bursaspor ile İstanbul ekibi Galatasaray ile arasında oynandı ve sahadan Bursaspor 1-0 galibiyetle ayrıldı. 1997 yılında Uludağ tarafındaki kale arkasının üstü uzayçatı sistemi ile kapatıldı. Böylelikle stadyumun 4 te 3 lük kısmının üstü kapatılmış oldu. Bursa Atatürk Stadyumu ABD'den yayın yapan spor sitesi Bleacherreport.com sitesinin 18 Aralık 2014 tarihinde yayınladığı Dünyadaki en iyi 100 stadyum listesinde 86. sırada yer almıştır. Bursa Atatürk Stadyumu 2009-10 sezonunda UEFA kriterlerinin gereği olarak ; Stadyumun koltuk kapasitesi 25,000'dir. Maç günleri güvenlik açısından basılan bilet sayısı 24800dir. Koltuk kapasitesi Protokol tribününde: 165, Vip tribünlerinde: 681, Kapalı Tribünde 2090, Maraton Tribünü: 5495, Kapalı Kale Arkası: 9277, Açık Kale Arkası: 5049, Stadyumun 15 adet giriş kapısı ve 24 adet barkod sistemli turnikesi bulunmakta, 24 iç, 24 dış ve 3 adette dönen başlı split kamera olmak üzere 51 adet kamera ile donatılmış; foto muhabirlerinin yararlanabileceği 30 metrekarelik basın çalışma odası yapıldı ve 20 adet kablolu 2 megabitlik internet olanağı sağlandı, Basın tribünde 2 Megabitlik, 50 adet kablolu internet olanağı sağlandı ve saha içerisinde çekmek üzere wireless sistem kuruldu, Güvenlik kameraları ve ses sisteminin kontrol edilebildiği güvenlik odası kuruldu. 14 Ekim 2009 tarihindeki Türkiye - Ermenistan maçının bu statta oynanmasına karar verildi. 2016 yılında stadyumun meydan ve miting alanına dönüştürülmesi amacıyla yıkılmıştır. Tagalogca Tagalogca (kendi dilinde: Tagalog), Filipinler'in resmî dili olan Filipincenin temelini oluşturan ve Tagalogların anadili olan dildir. Filipinler'de en çok konuşulan Filipin dilidir. Tagalog, "tagá-ílog" kelimesinden gelmiştir. tagá=yerlisi ílog=nehir anlamında kullanılır. tagá-ílog ise yörenin müslümanları tarafından "nehirde yaşayanlar" anlamında kullanılırdı. 16. yüzyılda İspanyolların bölgeye gelmesinden önceki döneme ait Tagalogca yazılı bir belge yoktur. İspanyollar'ın yöre müslümanlarını dejenere etme çalışmaları yüzünden Tagalogca tarihi hakkında çok az şey bilinir. Tagalogca ilk kitap "Doctrina Cristiana"(Christian Doctrine 1593) isimli kitaptır. İspanyolca ve Tagalogcanın iki versiyonunda yazılmıştır. Bir tanesi Baybayin diğeri ise Latin alfabesidir. Prostat Prostat (Yunanca "προστάτης", prostates, terimi "protector" koruyucu, muhafız) Üriner sistem'in son kısmına yakın bölümde mesane ve üretra (dış idrar kanalı) arasına yerleşmiş kestane şekli ve büyüklüğünde bir organdır. Kadınlarda bulunan Skene bezi, erkeklerde bulunan prostatın eşdeğeridir. Vücudun normal işleyişinde iki göreve sahiptir:ana fonksiyonu boşaltım sisteminde boşaltım esnasında idrar torbasından idrarı taşımak ve ejakülasyon esnasında spermin iletimini sağlamaktır. Ayrıca meni sıvısının içeriğinde bulunan, spermleri besleyen ve onları kadın üreme sistemi içerisine ilerlerken koruyan özel bir proteini salgılar. Prostat bezinin üç sık görülen hastalığı, iyi huylu büyüme (BPH), prostat enfeksiyonları (prostatit) ve prostat kanseridir. İyi huylu prostat büyümesi (BPH=Benign Prostat Hiperplazisi) olup, genellikle rastlanan türdür. Bu büyüme, 40’lı yaşların sonlarından itibaren başlayıp, değişen hızda devam eder. İyi huylu prostat büyümesi (BPH) yaşlanma ile birlikte görülse de kesin nedeni tam olarak bilinmemektedir. Prostat bezi büyümesi, idrar yolu ve mesane çıkışında daralma yaratarak idrar akışını engelleyerek mesanenin hem idrar depolama hem de idrar boşaltma işlevini bozabilir. Sık görülmekle birlikte her erkekte aynı düzeyde sorun oluşturmayabilir. Bazılarında tedavi gerektirmeyebilir. Rahatsız edici belirtilere neden olursa, idrar yapma fonksiyonunu bozarak böbreklere zarar verir hale gelirse tedavi edilmesi gerekir. Prostat iltihabı olarak da isimlendirilir. Prostatın akut bakteriyel enfeksiyonundan, prostatın ağrılı olduğu kronik ağrı sendromlarına dek uzanan geniş bir hastalık yelpazesini tanımlanır ve akut ve kronik prostatit olmak üzere iki başlık altında incelenebilir. Bakterilerin sebep olduğu prostat bezinin enfeksiyonu, ateşli iltihabıdır. Gençlerde genellikle cinsel yolla bulaşan hastalıklardan sonra, orta ve ileri yaşlarda ise prostat büyümesine bağlı gelişir. İdrar yaparken yanma ve zorlanma,sık idrara çıkma, ani sıkışma hissi, titreme, yüksek ateş ve halsizlik gibi belirtileri vardır. Ateş görülmez. Kasıklarda ve/veya yumurtalıklarda ağrı, idrar yaparken yanma, sık idrara çıkma, ani sıkışma hissi, bel ağrısı gibi belirtiler görülebilir. Cinsel boşalma esnasında peniste, yumurtalıklarda veya apış arasında ağrı ve rahatsızlık hissi görülebilir. Genellikle 20-30 lu yaşlar arasında veya 40’ lı yaşların sonuna doğru görülür. Tedavi süresi 4- 8 haftaya kadar uzayabilir. Haftada 2-3 kez cinsel boşalma, sıcak su oturma banyoları, kabızlıktan ve soğuktan kaçınma gibi tedbirlerin hastalık üzerinde iyileştirici etkisi bilinmektedir. Hastalık tekrarlayabilir ancak başka hastalığa dönüşme riski bulunmamaktadır. Kabak çekirdeği, Güney Afrika yıldız otu, cüce palmiye (saw palmetto) bitkisi, ısırgan otu, Afrika ağacı kabuğu, soya fasulyesi, Afrika kuş üzümü, çavdar poleni önerilse de ne kadar etkin oldukları belli değildir. Doktor tavsiyesi almak gerekmektedir. Alfa-blokerler, prostatın düz kaslarını gevşeterek belirtileri ve idrar akışını iyileştiren bir grup ilaçtır. BPH’si olan erkeklere en sık önerilen ilaç grubu olup, Alfuzosin, Doxazosin, Tamsulosin, Terazosin, Silodosin bu gruptaki ilaçlardandır. Transüretral prostat insizyonu (TUIP), Açık prostatektomi, Lazer tedavisi, Prostat stentleri, Transüretral iğne ablasyonu (TUNA), Transüretral mikrodalga tedavisi (TUMT) The text of this article was originally taken from NIH Publication No. 02-4806, a public domain resource . Nikos Sampson Nikos Sampson (d. 16 Aralık 1935 - ö. 9 Mayıs 2001), EOKA-B isimli örgütün lideridir. Karpaz'ın Vasili (Gelincik) köyünde doğmuştur. Yunanistan'daki Cunta Hükümeti'nin de desteği ile 15 Temmuz 1974'te Kıbrıs Cumhurbaşkanı Makarios'a karşı Rum Millî Muhafız Güçleri ile darbe yaparak 'Ulusal Kurtuluş Hükümeti' kurduklarını ve Kıbrıs'ta bir 'Yunan Cumhuriyeti' ilan edildiğini açıkladı. Bu gelişmeler üzerine Türkiye Cumhuriyeti garantörlük haklarını kullanarak 20 Temmuz 1974 tarihinde, Kıbrıs Harekâtı'nı düzenlemesi üzerine görevinden istifa etmek zorunda kaldı. Yajurveda Yajurveda, Hinduizmin kutsal metinleri olan Veda'lardan bir bölüm. M.Ö. 1500 - M.Ö. 500 arasında yazıldığı tahmin edilmektedir. Liturji ve özellikle kurban ayinleriyle ilgili formüller ihtiva eder. Kurban esnasında mırıldanarak okunur. Yajurvedanın iki ana biçimi vardır: Şukla (beyaz) ve Krişna (siyah). "Şukla Yajuverda" manzum biçimde ilahiler ihtiva ederken, "Krişna Yajuverda" hem Şukla Yajuverda'daki tüm metinleri ve hem de ek olarak nesir biçiminde bir tefsiri(ni) ihtiva eder. Türk mutfağındaki köfteler Köfte, Türk mutfağının önemli yemeklerinden biridir. Bir araştırmaya göre ülke mutfağında 291 çeşit köfte yemeği bulunmaktadır. MantÄ± Mantı, çeşitli baharatlarla çeşnilendirilen kıymanın, küçük hamur parçalarının içine konulması ve bu hamur parçalarının suda haşlanması ile yapılan yemektir. Türk mutfağının olduğu kadar diğer Orta Asya mutfaklarının da bir parçası olan mantı, eski SSCB ülkelerinde de popüler bir yiyecektir. Ayrıca Afganistan, Balkanlar, Kuzeybatı Çin ve Pakistan'ın Peşaver şehrinde de mantı tüketilmektedir. Mantı, Uzak Doğu'da baozi (包子) ve mandu adları ile anılan etli/sebzeli hamur yemeklerine benzemektedir. Mantının kökeni tam olarak belli değildir. Çincedeki "mantou" kelimesi mantı kelimesinin kaynağı olarak gösterilse de, aynı yemeği ifade etmek için farklı Çince karakterler kullanılmıştır. Bu durum, Çinlilerin yabancı bir kelimeyi yazı sistemlerine uyarlamaya çalıştıklarını göstermektedir. Buna karşın, "mantou" (饅頭) kelimesine Jin handanı (MÖ 266- MÖ 420) kayıtlarında rastlanmaktadır. Ayrıca benzer yemekler önceki dönemlerde Çin'de üretilmiş ve tüketilmiştir. Aynı yemeği tanımlayan "manshou" (饅首)" ve "zhenbing" (蒸餅) kelimeleri önceden de kullanılmaktaydı. Mantou ilk dönemlerde etle doldurulmaktaydı.Wu Çincesinde "moedeu" olarak adlandırılan yemek de doldurulmuş çörek anlamına gelmektedir. Bununla beraber Mandarin ve Çincenin diğer lehçelerinde, mantou kelimesi buharda pişirilmiş çörek anlamına gelir, baozi kelimesi ise antik dönemde yapılan ve etle doldurulmuş yemeği tanımlamaktadır. Mantı Moğol İmparatorluğu topraklarında da ortaya çıkmış olabilir. Mantının bazı türleri Çin'in kuzeybatısında yaşayan Uygurlara dayanmaktadır. "Manta"dan bahseden en eski kaynağın 1330'da Hu Sihui tarafından yazılmış "Yinshan Zhengyao" adlı eser olduğu düşünülmektedir. Hu Sihui, Yuan Hanedanı İmparatoru Buyantu Han'ın terapistiydi. Bu yemeğin Türkler ve Moğollar tarafından Orta Asya'dan Anadolu'ya İpek Yolu boyunca taşındığı genel olarak kabul görmektedir. Holly Chase'e göre, Türk ve Moğol atlıları göçleri sırasında yanlarında donmuş veya kurutulmuş mantı taşımıştır. Türk ve Moğol birlikleri, mantıyı kamp ateşinde kolaylıkla yenebilecek duruma getirebiliyordu. Ermeni bir araştırmacıya göre, 13. yüzyılda Ermeniler ve Moğollar arasındaki kültürel etkileşim sonucunda mantı Kilikya Ermeni Krallığı'nda tüketilmeye başlamıştır. Türkçe konuşan halklar, kendileriyle beraber be yemeği de Anadolu'ya getirmiştir. Anadolu'da yemeği adı mantıya dönüşmüştür. Tatarlar Kayseri şehrine yerleştiğinde, bölge mantısıyla ünlenmiştir. Kore mutfağındaki mandu yemeğinin de 14. yüzyılda Moğollar tarafından Kore'ye getirildiği düşünülmektedir. Bununla beraber, bazı araştırmacılar mantının Orta Doğu'da ortaya çıktığını ve İpek Yolu ile beraber Çin ve Kore'ye yayıldığını düşünmektedir. Osmanlı mutfağındaki en eski yazılı mantı tarifi 15. yüzyılda Muhammed bin Mahmud Şirvani tarafından yazılmış yemek kitabında yer almaktadır. Şirvani'nin kitabında geçen versiyonda, kuzu kıymaları ve ezilmiş nohutlar bir hamurun içine doldurulduktan sonra yemeğe tarçın ve sirke ilave edilmektedir. Sumakla süslenen yemeğin, günümüzdeki mantılar gibi sarımsaklı yoğurt sosuyla servis edildiği yazmaktadır. İlk Türk yemek kitaplarının çoğu "mantı" adında bir yemekten bahsetmemektedir. İlk basılı yemek tarifi kitabı "Melceüt`t Tabâhhin", 1844'te yayınlanmıştır. Bu yemek kitabında mantıya benzeyen "Tatar böreği"nin tarifi yer almaktadır. Tatar böreği mantıdan farklı olarak sarımsaklı yoğurtla servis edilmemektedir. Osmanlı'da İngilizce yazılmış ilk yemek kitabı ve 1880'de yayımlanmış üçüncü yemek kitabı da aynı tariften bahsetmektedir. 1880'de yazılmış başka bir yemek kitabındaki tarifte, mantı kıyma ve sarımsak yoğurtla servis edilen katmanlı bir hamur yemeği olarak geçmektedir. Bu kitapta Tatar böreğinin peynirle doldurulmuş versiyonu "piruhi"nin tarifi de yer almaktadır. Türk mutfağında mantı, Orta Asya yemek kültürü ile kıyaslandığında farklılaştığını söyleyebiliriz. Türk mutfağında mantı yapımı, Orta Asya mutfağına kıyasla daha çok emek gerektirir. Türk mutfağında mantı genellikle; üzerine ilave edilen salça, eritilmiş tereyağı ve yoğurt ile servis edilir. Bunun dışında baharat tercihi ise çoğunlukla nane ve sumaktır. Bölgelere göre zaman içerisinde farklılaşmıştır. Kayseri ile özdeşleşen mantı, Türk Patent ve Marka Kurumu tarafından tescillenmiş ve 2009 yılında coğrafi işaret belgesi almıştır. Bölgelere göre mantı; Sinop, Boşnak, Gürcü, Sivas ve Çorum mantısı gibi farklı isimlerle anılmaktadır. Trakya usulu mantı da et suyu veya salçalı su dökülerek tepside pişirilir. Bir çeşit böreği andırır, bilindik mantıdan farkı kızarmış tepsi mantısıdır. Mantı, aynı zamanda Nevşehir'de de popülerdir. Hamur parçalarının içine koyun ya da at eti kıyması konulur, buharda pişirilir, karabiber ekilir, doğranmış balkabağı eklenir. Üstüne tereyağı, ekşi krema ya da soğan sosu dökülerek servis yapılır. Hamur parçalarının içine koyun eti, dana eti, patates ve balkabağı gibi malzemelerden biri ya da birkaçı konulur. Yağ eklenir. Eklenen yağ, mantıyı daha sulu ve lezzetli yapar. Buharda veya suda haşlanarak ya da yağda kızartılarak pişirilir. Üzerine genellikle tereyağ konur ve ekşi krema, özel domates sosu veya sirke ve karabiber ile lezzetlendirilen taze soğan halkaları ilave edilerek servis yapılır. Çocukların sevdiği bir yemektir. Pişirmesi zahmetli ve zaman alıcıdır. Mantı pişirmek, çocukların da dahil olduğu bir aile aktivitesidir. Ayn Rand Ayn Rand (2 Şubat 1905 – 6 Mart 1982, ilk adı "Alisa Zinovyevna Rosenbaum"), kurduğu objektivizm felsefesi ve yazdığı "Yaşamak İstiyorum" (We the Living), "Ben" (Anthem), "Hayatın Kaynağı" (The Fountainhead) ve "Atlas Silkindi" (Atlas Shrugged) kitapları ve objektivizm felsefesiyle tanınan düşünür-yazar. Felsefesi ve kitapları kendi bireycilik, rasyonel bencillik ve kapitalizm mefhumlarını vurgular. Devletin özgür bir toplumda yasal ama minimal bir role sahip olduğuna inanan Rand sıkı bir minarşisttir. Liberteryenler ve Amerikalı muhafazakârlar arasında önemli bir etkisi olmuştur. Romanları kendisine özgü oluşturduğu bir kahramanın tanıtımını merkez alır, Kahraman kendi yeteneği özgünlüğü ve bağımsızlığı yüzünden toplumla çatışır, ama bu çatışmalar onun hataları yüzünden değil, rasyonel davrandığı ve yürekten gelen bir şekilde kendi çıkarı için çalıştığı için olur. Rand'a göre rasyonel düşünen akıllar için çatışma söz konusu değildir. Kahraman yine de idealleri doğrultusunda devam eder. Rand bu kahramanı ideal insan olarak görür ve literatürünün bu tip insanlar için bir tanıtım yeri olmasını amaç edinir. O'na gÃ¶re, Ayn Rand Rusya'da Sankt-Peterburg'da doğdu. Yahudi bir ailenin üç kızının en büyüğü idi. Ailesi agnostik ve dine karşı ilgisizdi. Küçük yaşlarından itibaren edebiyat ve sinemaya ilgi duydu. Yedi yaşındayken hikâyeler ve oyunlar yazmaya başladı. Annesi ona Fransızca öğretme görevini üstlendi ve çocuklar için hikâyelerin bulunduğu bir dergiye abone oldu. Bu dergilerde Rand ilk çocukluk kahramanını buldu: Rudyard Kipling tarzı bir hikâye olan Gizemli Vadi'de yerli bir subay, Cyrus Paltons. Gençlik yılları boyunca Sir Walter Scott, Alexandre Dumas ve diğer romantik yazarların kitaplarını okudu ve genel olarak romantizm akımına karşı tutkulu bir sevgi besledi. 13 yaşında Victor Hugo'yu keşfetti ve romanlarına aşık oldu. Sonraki yıllarda Rand onu en sevdiği, dünya edebiyatının en büyük roman yazarı olarak adlandırmıştır. Petrograt Üniversitesi'nde felsefe ve tarih okudu. Üniversite yıllarında yaptığı en büyük keşifler Edmond Rostand, Friedrich Schiller ve Fyodor Dostoyevski oldu. Rostand'a zengin, romantik hayal gücü, Schiller'e de büyük, kahramansı etkisi yüzünden hayranlık besledi. Dostoevsky'e kurduğu drama ve yaptığı derin ahlaki analizler yüzünden hayrandı, ama felsefesine ve hayat anlayışına derinden karşıydı. Kısa öyküler ve oyunlar yazmaya devam etti, ve yoğun bir şekilde anti-sovyet fikirler içeren düzensiz bir günlük tuttu. Nietzsche ile de tanıştı, Böyle Buyurdu Zerdüşt'teki kahramanca ve özgür adamı yüceltişini beğendi, ama aynı zamanda felsefesine romanlarının önsöz kısmında haşince eleştirecek kadar karşı oldu. Rand'ı açık ara en çok etkileyen isim özellikle Mantık adlı eseriyle Aristoteles'tir, onu gelmiş geçmiş en büyük filozof