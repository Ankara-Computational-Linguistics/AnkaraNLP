hükûmet tarafından da tanınır olup, heteroseksüel evli çiftlere tanınan federal hakların hepsi eşcinsel evli çiftler için de geçerli hale getirilmiştir. 26 Haziran 2015'te Amerika Birleşik Devletleri Yüce Mahkemesi tarafından verilen Obergefell v. Hodges kararı ile tüm eyaletlerde eşcinsel evlilikler yasallaşmış oldu. 2010 yılından bu yana Arjantin'de eşcinsel evlilik yasaldır. Eşcinsel evliliği tanıyan ilk Güney Amerika ülkesi olmuş Uruguay'da yasamanın her iki kabinesi de eşcinsel evliliği yasasını kabul etmiştir. Ayrıca 22 Temmuz 2010 yılından bu yana yasal olan yasa da eşcinsel çiftlere evlat edinme hakkı da verilmektedir. 2004 yılından bu yana Brezilya'nın altulusal yetki alanlarına göre bazı bölge ve eyaletlerinde serbest olan eşcinsel evlilik merkez hükûmeti tarafından 2013 yılında ülke genelinde yasallaştırılmıştır. 2005 yılında medeni hukukta eşcinsel evliliği tanıyan ilk Kuzey Amerika ve Dünya'da ülke çapında eşcinsel evliliği yasallaştıran dördüncü ülkesi Kanada olmuştur. Kanada eşcinsel evliliği tüm ülke genelinde yasallaştırmadan önce yasayı merkez hükümetinden önce 3 eyalet ve bölge kabul etmiş ve ülke geneli yasadan önce de aynı eyalet ve bölgelerde 3,000 eşcinsel çift evlenmiştir. 2006 yılında Güney Afrika eşcinsel evliliği yasalaştıran ilk ve tek Afrika ülkesi olmuştur. Yeni Zelanda'da eşcinsel evliliği 17 Nisan 2013 tarihinden itibaren yasaldır. İsrail, ülke sınırları dışında uygulanan eşcinsel evlilikleri yasal olarak tanımıştır; fakat ülke sınırları içerisinde eşcinsel evlilik yapılamamaktadır. Yalnızca Kanada ve İspanya eşcinsel ve heteroseksüel çiftlere evliliklerinde aynı yasal statüyü vermektedir. Diğerleri ise eşcinsel evliliğin uygulanması için ülke içerisinde ikameti önkoşul saymaktadır. Ayrıca medeni birliktelik, eviçi partnerlik ve kayıtlı partnerlik evliliğin birçok avantajını eşcinsel çiftlere sunmaktadır. (Andorra, Avustralya, Kolombiya, Hırvatistan, Çek Cumhuriyeti, Danimarka, Finlandiya, Fransa, Almanya, Macaristan, İzlanda, İsrail, Lüksemburg, Yeni Zelanda, Norveç, Portekiz, Slovenya, İsveç, İsviçre , İngiltere. Ayrıca Arjantin, Brezilya ve Meksika’nın bazı eyaletleri.Birleşik Devletlerde: California, Hawaii, Maine, New Jersey, Oregon, Washington eyaletleri.) 2013 Temmuz ayında İngiltere ve Galler’de de eşcinsel evlilik yasal statü kazanmıştır. Aynı şekilde yine 2013 yılının Temmuz ayında Birleşik Devletler Anayasa Mahkemesi “Evliliğin Savunulması Akdi – DOMA”’yı anayasaya aykırı bulduğundan, eşcinsel evliliğin geçerli olduğu Birleşik Devletler Eyaletlerinde yapılan evlilikler, federal düzeyde de tanınır hale gelmiştir. Bert Patenaude Bertrand "Bert" A. Patenaude (4 Kasım 1909, Fall River, Massachusetts - 4 Kasım 1974 Fall River, Massachusetts) Amerika Birleşik Devletleri millî futbol takımında forma giymiş futbolcudur. Önceleri kabul edilmese de, FIFA'nın 2006 yılında yaptığı düzeltme ile FIFA Dünya Kupası'nda bir maçta hat-trick yapan ilk futbolcu unvanına sahiptir. Kariyeri boyunca ABD Profesyonel Futbol Ligi'nde forma giymiş ve 158 maçta 114 gol atmıştır. Damlataş Silüet Silüet (), bir şeyin yalnız kenar çizgileriyle tek renk olarak beliren görüntüsü, gölge. Daha çok şehirlerin, dağların, belli yükseklikleri olan coğrafi elemanların panoramik görüntüsü için silüet tabiri kullanılır. İsmi (1709-1767) adlı Fransız politikacısının adından gelir. Kimilerine göre bu şahıs köşküne davet ettiği ağır misafirlerinin silüetlerini duvara asarak tekniğin moda olmasına vesile olduğundan, kimilerine göre ise ülke idaresinde cimrice ekonomik politikalarına hicven, bu göresi daha ucuza mal olan resimlere onun adı verilegelmiştir. Maklube Maklube (Arapça: "مقلوبة" ""dönüştürülmüş""), Suriye, Irak, Filistin ve Ürdün gibi Levant ülkeleri başta olmak üzere Türkiye'de de Arapların çoğunlukta yaşadığı Siirt ve Mardin gibi yerlerde pişirilen bir yemektir. Yemeğin çok farklı hazırlanışları olup, Orta Doğu'da ve de Dünya'da en çok rağbet gören Suriye-Filistin şekline göre kuzu eti çam fıstığı ve bademlerle dibi zeytinyağlanmış bir tencerede kavrulur. Sonrasında tencerenin dibine kızartılmış patlıcan döşenir. Üzerine et, onun üzerine de pirinç döşenir, tekrar patlıcan tekrar et tekrar pirinç döşenerek tencere doldurulur az bir su ilave edilerek karıştırmadan pişirilir. Pirinçler pişince tencere büyük bir sofra tepsisine ters kapatılarak boşaltılır. Pirince bol bol karabiber ve başka baharatlar eklenir. Kemal Kaynaş Stadyumu Kemal Kaynaş Stadyumu Karaman şehir merkezinin tek büyük stadıdır. Önceden Karamanspor'un maçlarını oynadığı 2010'dan itibaren Karaman Belediyespor tarafından oynanmaya başlanmıştır. Ayrıca stad çevresinde kapalı spor salonu, olimpik yüzme havuzu, ve kafeteryalar, basketbol sahaları bulunmaktadır. Jorge Rafael Videla Jorge Rafael Videla Redondo (21 Ağustos 1925, Buenos Aires eyaleti - 17 Mayıs 2013; Marcos Paz, Buenos Aires), Arjantinli asker ve siyasetçi. 1976-1981 yılları arasında de facto olarak Arjantin Devlet Başkanı olarak görev yaptı. 1973 yılında genelkurmay başkanı oldu. 1975'te ordunun baskısıyla Isabel Perón tarafından başkomutanlığa atandı. Bu göreve başlar başlamaz ordu üst kademelerinde değişikliğe giderek Peronizm'e yakınlık duyan komutanları görevden aldı. Aynı yıl Tucuman eyaletinde Marksist eylemcilere karşı başlattığı askeri harekat sırasında yüzlerce gerilla öldürüldü. 24 Mart 1976'da ordunun yönetime el koymasıyla Isabel Peron cumhurbaşkanlığından uzaklaştırıldı. General Orlando Ramon Agosti ve Amiral Emilio Massera'yla birlikte oluşturduğu üç kişilik bir askeri cuntanın başı olarak devlet başkanlığını üstlendi. Ülkede düzen yeniden kurulduktan sonra sivil yönetime geçileceğini açıkladı, Ulusal Kongre'nin çalışmalarını durdurdu ve yasama yetkilerini dokuz kişiden oluşan bir askeri komisyona devretti. Mahkemelerin, siyasi partilerin ve sendikaların çalışmaları durduruldu; bütün önemli görevlere subaylar atandı. Yalnızca Mart ayının son haftasında yolsuzluk suçlamasıyla 4 bin kişi tutuklandı. Bundan sonra ekonominin canlanması amacıyla Peronizm'in düzenlemelerine son vererek serbest pazar ekonomisini güçlendiren önlemler aldı. Bu önlemlerin bir ölçüde başarılı olmasına karşın emekçilerin hoşnutsuzluğu sürdü. Marksist harekete uyguladığı baskılar, bütün dünyada ağır eleştirilerle karşılandı. Aynı zamanda ordunun aşırı sağcı kanadının tehditleriyle de karşı karşıyaydı. Aşırı sağın sınırsız otoriterliğini benimsememekle birlikte, gazeteci ve öğretim görevlisi gibi aydınlara yönelik tutuklamaları sürdürdü. 1981'de görevden çekilerek yerini General Roberto Viola'ya bıraktı. Aralık 1983'te sivil yönetime geçilmesinin ardından Videla ve Massera cinayet suçundan yargılanarak 1985'te ömür boyu hapis cezasına mahkûm edildilerse de 1990'da Carlos Menem tarafından çıkarılan afla serbest bırakıldılar. 1998'de, iktidarı sırasında gözaltında "kaybolanlar" nedeniyle suçlu bulundu ve 28 gün hapiste kaldıktan sonra sağlık gerekçeleriyle cezası ev hapsine çevrildi. SÃ¡ndor Kocsis Sándor Kocsis (21 Eylül 1929, Budapeşte, Macaristanb- 22 Temmuz 1979 Barselona, İspanya), Ferencváros TC, Budapest Honvéd, Young Fellows Zürich, CF Barcelona ve Macaristan millî futbol takımında forma giymiş eski Macar futbolcudur. Kafa vuruşlarındaki üstünlüğü nedeniyle lakabı Altın Kafa'dır. 1950'lerde Ferenc Puskás, Zoltán Czibor, József Bozsik ve Nándor Hidegkuti gibi önemli oyunculardan kurulu efsanevi Macaristan millî takımının önemli oyuncuları arasında yer aldı. Bu dönemde Macaristan, 1952 Yaz Olimpiyatları'nda altın madalya kazandı; 1954 FIFA Dünya Kupası'nda ise finale kadar çıktı. 1954'te Dünya Kupası'nın en başarılı oyuncuları arasında yer aldı ve 11 gol atarak turnuvanın gol kralı oldu. 11 1948 - 1956 yılları arasında 68 kez millî oldu ve 75 gol attı. Macar Devrimi'nden sonra İspanya'ya gitti ve o dönemdeki en başarılı takımlardan olan FC Barcelona kadrosunda yer aldı. 1961'de geçici olarak Valencia kulübünde oynadı ve bu takımın yaz ligini kazanmasında rol oynadı. Futbolu bıraktıktan sonra 1972-1974 yıllarında Hercules CF kulübünde teknik direktörlük yaptı. İçine kapanık biri olarak bilinen Kocsis, 22 Temmuz 1979 günü, 49 yaşında iken, tedavi gördüğü hastanenin odasında ölü bulundu. Kanıtlanmasa da ölümünün intihar olduğu sanılmaktadır. Macaristan Ferencváros TC Honvéd FC FC Barcelona Valencia CF Tayvan kayını Tayvan kayını ("Fagus hayatae"), kayıngiller (Fagaceae) familyasından 20 m kadar büyüyebilen bir kayın türü. Kış tomurcukları 1,5 cm kadardır. Yaprak baklavamsı-yumurta, 3–7 cm uzunluğunda, gençken ipeksi tüylüdür, salgı bezleri tüysüz ve sekonder damarların birleştiği kısımlarla orta damar tüylüdür. Yaprak tabanı kama şeklinde hemen hemen yuvarlak, ucu sivri veya uzun sivridir, orta damar uca doğru kıvrımlı devam eder, sekonder damarlar orta damarın her iki tarafında 5-9 kadar bulunur. Çiçek sapı 0.5–2 cm tüylüdür. Kupula 7–10 mm'dir; brahteler ince uzun, geriye doğru eğilmiş, 1–3 mm uzunlukta tüylüdür. Nuks kupulanın uzunluğunda çok küçük kanatlı uca yakındır. Anavatanı Tayvan ve Çin'dir. Dağ sırtlarında 1300–2300 m yükseklikteki yaprak döken ormanlarda görülür. Tom Florie Thomas Florie (d. 6 Eylül 1897 - ö. 26 Nisan 1966) Amerikalı futbolcudur. 1930 ve 1934 FIFA Dünya Kupası'nda Amerika Birleşik Devletleri millî futbol takımı forması giymiştir. 1986 yılında ABD'de futbolun en iyileri listesine girmiştir. Edmund Conen Edmund Conen (d. 10 Kasım 1914 Ürzig, Almanya — ö. 5 Mart 1990) Alman eski millîfutbolcudur. Döneminin en başarılı oyuncularından olan Conen, 1934 FIFA Dünya Kupası'ndaki performansı ile hâlen Miroslav Klose ile birlikte altın ayakkabı alan iki Alman oyuncudan biridir. Kariyerin başında 1. FC Saarbrücken, VfB Stuttgart ve FC Mulhouse takımlarında forma giydi. Daha sonra 1934 yılında SV Werder Bremen'e transfer oldu. Almanya millî futbol takımı formasını 1934-1942 yılları arasında 28 kez giydi ve bu maçlarda toplam 27 gol attı. 21 yaşında geçirdiği kalp rahatsızlığı ve II. Dünya Savaşı nedeniyle kariyeri sık sık kesilmek zorunda kaldı. Futbolu bıraktıktan sonra Wuppertaler SV takımında teknik direktörlük yaptı. The Sims: Livin' Large The Sims Livin' Large The Sims serisinin ek paketidir. Belki de ilk ek paket olduğu için belli bir tema üstüne kurulmamış bu paket, sadece yeni iş alanları, yeni giysiler, yeni eşya içerir. Kısacası, her açıda bir genişleme paketidir. 27 Ağustos 2000 günü çıkmıştır. Oldřich Nejedlý Oldřich Nejedlý (26 Aralık 1909; Žebrák - 11 Haziran 1990; Rakovník), Çek eski millî futbolcudur. Çekoslovakya millî futbol takımında forma giymiş ve 1934 ve 1938 FIFA Dünya Kupası'nda millî formayı giymiştir. 1934'te İtalya'da düzenlenen Dünya Kupası'nda attığı 5 golle gol kralı olarak kabul edilmiştir. Ancak FIFA, Kasım 2006'daki bildirisi ile oyuncunun bu turnuvadaki gol sayısının gerçekte 4 olduğunu ve gol krallığını İtalyan Angelo Schiavio ve Alman Edmund Conen ile paylaştığını açıklamıştır. Nejedlý, 1938'de ise 2 gol atmıştır. Toplamda Çekoslovakya Millî Forması ise 29 golü vardır. Kulüp olarak Sparta Praha'da oynamış ve 162 gol atmıştır. Altan Gördüm Altan Gördüm, (d. Adana, 1 Aralık 1958), Türk tiyatro, sinema ve dizi oyuncusu. 1978 yılında, Ankara Üniversitesi Siyasal Bilgiler Fakültesi'ne girdi. 1979-1980 sezonunda Ankara Sanat Tiyatrosu'nun kurslarına katıldı. 1995-1996 sezonuna kadar, AST'de, oyuncu, yönetmen, yönetici ve eğitmen olarak görev yaptı. 1996-2000 yılları arasında özel nedenlerden dolayı, İzmir'de yaşadı. 2000 yılında Devlet Tiyatrosu'ndan aldığı davetle, yetişmiş sanatçı kontenjanından, Ankara Devlet Tiyatrosu kadrosuna katıldı. Ankara Sanat Tiyatrosu'ndaki pek çok oyunda rol aldı. Sesli ve görüntülü olmak üzere televizyon çalışmalarını sürdürmekte. Bir dönem tiyatro sanatçısı Vahide Perçin'le evli olan Gördüm, 2009 yılında Vahide Perçin ile birlikte İstanbul'da AKADEMİ 35BUÇUK SANAT EVİ isimli oyunculuk okulunu kurmuştur. 2013 senesinde eşi ile boşanmıştır. 1994 doğumlu Alize isminde bir kızları var. Altan Gördüm, "Hayat Bilgisi" dizisinde Panzer Emin Hoca karakterine, "Kavak Yelleri" dizisinde Kamil karakterine hayat verdi. Son olarak 2011 yılında yayınlanan "Canım Babam" dizisinde rol almıştır. 2013-2014 sezonunda TRT'de yayınlanan "Beni Böyle Sev" isimli dizide rol alırken bir yandan da Akademi 35Buçuk'ta oyunculuk derslerine girmektedir. Joel Madden Joel Reuben Madden (d. Joel Rueben Combs; 11 Mart 1979) Good Charlotte grubunun vokalistidir. Waldorf, Maryland'da doğmuştur. Doğum adı Joel Reuben Combs'dur. Benjamin adında bir ikiz kardeşi (Good Charlotte'ın ritim gitaristi ve arka vokalidir) ve ayrıca Sarah ve Josh adında iki kardeşi daha vardır. Maryland'da La Plata adlı bir liseye gitmiştir. Babası ailesini Joel 16 yaşındayken ekonomik sebepler yüzünden terketti. Joel ve kardeşleri de annesine yardımcı olmak için genç yaşlarda çeşitli işlerde çalışmaya başladı. Birkaç sene sonra Joel kardeşleriyle birlikte "Combs" olan soyadlarını babasıyla ilişkilerini kesmek için annelerinin kızlık soyadı olan "Madden" olarak değiştirdi. 1996 yılında Benji ve Joel Madden gittikleri Beastie Boys konserinde bir arkadaşlarıyla birlikte grup kurmaya karar verdiler. Daha sonra liseden arkadaşları Paul Thomas ve Aaron Escolopio gruba dahil olmuşdu. 1998 senesinde de Billy Martin gruba katıldı. Grubun bateristi olan Aaron The Young and the Hopeless albümü çıkmadan gruptan ayrıldı. Daha sonra yerine Chris Wilson geldi ama o da 2005'te grubu sağlık problemleri yüzünden terketti. 2007 senesinde Dean Butterworth gruba dahil oldu. Joel Madden, Benji ve Josh Madden ile birlikte "MADE Clothing" adında bir giyim mağzası kurdu. 2005'in sonlarına doğru da adı "DCMA Collective" olarak değiştirildi. Joel ve Benji Madden'ın "Dead Executives" adlı bir projeleri daha vardır. Kasım 2007'de Joel Madden ve Nichole Richie "The Richie Madden Children's Foundation" adlı bir yardım derneği kurmuşlardır. Madden aynı zamanda Unicef iyiniyet elçisidir. Joel Madden 2004'te Hilary Duff'la çıkmaya başladı. 2006'da da çift ayrıldı. Birkaç ay sonra Joel, Nichole Richie ile görüşmeye başladı. 2008 yılında Harlow Winter Kate adında bir kızları oldu. 2009 da Sparrow James Midnight adında bir oğulları oldu. Joel ve Nichole, Harlow ve Sparrow'la birlikte Hollywood, Kaliforniya'da yaşamaktadır. HavalÄ± fren sistemi Bünyesinde hava üreten taşıt araçlarının fren pedalından gelen komutla birlikte; havayı mekanik güce dönüştürerek durmayı sağladığı fren sistemi türüdür. Fren Pedalına uygulanan gücü Kamyon, Tır gibi araçlarda araç lastiklerine iletmek imkânsız olduğu için hava araç tekerine kadar gider ve kampana ya da fren diskine etki etmeden önce pnömatik güçle mekanik hareket oluşturur. Araçta havayı üreten aygıttır. Fren Pedalından aldığı komutla havayı sisteme bırakır. Frenlemeyi sağlayan pedaldan aldığı komutu sisteme yönlendiren ve pedalla bitişik vaziyette duran valftir. Pneumatik (havalı) Fren Sistemlerinde çok nadir olarak hidrolik özellikleri içeren valfler kullanılabilir. Ancak havalı fren sistemlerinin büyük çoğunluğunda pedal valflerinin çalışma mantığı sürücünün pedala basması sonucu elde edilen basıncı pneumatik bir enerjiye dönüştürürek tekerlere aktarmasıdır. Regülatör de denilen sistemde frenleme sonrasında borularda kalan havayı boşaltmaya yarayan aygıttır. Daha sonraları bu aygıt kurutma işlemini de bünyesine alan sistemdeki havayı kurutarak sistemin ömrünü uzatan hava kurutucu valfine entegre edilmiştir. En son teknoloji ürünlerde bu ürün kurutucu - tahliye ve dağıtıcı vazifelerini bir arada gören "Dağıtıcı entegreli kurutucu tahliye valfi"nin bir parçası olmuştur. Fren Pedalının komutuyla kompresörden gelen havayı tekerlere uygun hava basınçlarıyla dağıtmaya yarayan aparattır. Hava Tedarik (Supply) Girişinden girer ve Aktarım deliklerinden ilgili barlarla çıkar. Son teknolojilerde bu aparat Tahliye Valfinin üzerine Kurutucu Valf ile birlikte entegre edilmiştir. Havalı Fren sisteminde el freni de pnematik sisteme entegre edilmiştir. Tıpkı havalı fren sistemine sahip olmayan araçlarda el freni standart frenden bağımsız olarak bir tesisata sahipse; havalı frende de el fren ünitesi standart fren sisteminden bağımsız olarak havayı direkt olarak tekere ileterek duruş sağlar. Ancak yine hava ile çalışmaktadır. Uluslararası adı T.I.R olan ve arkasına bağlanan dorse ya da treyleri çekme vazifesi gören araçlarda; arkada bağlı alan dorsenin fren sistemine komut gönderen valftir. Fren sistemindeki hava akışında oluşan bar uyumsuzluklarını gidererek aracı vazifesi gören valflere denir. Bu valfler kimi zaman gelen havanın basıncını artırır kimi zaman azaltır kimi zaman da dağıtır. Role vazifesi görür. Araçlarda kompresörden gelen havanın mekanik güce dönüşerek fren disk ya da kampanasına etki etmesini sağlayan mekanizmalardır. Mantık olarak birbirine pistonla bağlı iki hava odacığından oluşur. Odcağın birine dolan hava basınçla pistonu iter ve diğer odacığa bağlı mil hareket geçerek dikey hareketi yataya çevirerek balatayı genleştirir. Balata; disk ya da kampanaya sürter ve fren gerçekleşir. Araçtaki yükün dengesine göre sağ ya da sol taraftaki tekerlere havayı bırakarak savrulma ve devrilmeleri engeller. Aracın şasesine bağlı bir aygıt sayesinde aracı kullanandan bağımsız olarak çalışır. Ya da bir baÅŸka ifade ile; Günümüzde ağır sanayi araçlarının fazlalığı ve karayolu ulaşım aracı olarak otobüs ve benzeri araçların tercihi ile bu tip araçların teknolojiye ayak uydurarak gelişmekte olduğu görülmektedir.Özellikle bu tip araçların ağırlığının 10 tonun üzerinde olması sebebiyle araç karayolunda seyrederken yavaşlaması veya durması gerektiğinde minimum şoför kuvveti ile aracın durdurulması sağlanmalıdır. Bu alanda ve şu an kullanılan bu sisteme HAVALI FREN SİSTEMİ adı verilir.Basınçlı hava fren sistemleri ünite veya sistem olarak 4 ayrı gruptan meydana gelir.Bunların birincisi Basınçlı hava besleme ünitesi, ikincisi Sürekli fren sistemi, üçüncüsü Ayak fren sistemi, dördüncüsü ise El freni ünitesinden meydana gelir. Şimdi bu 4 sistemi ayrı ayrı inceleyecek olursak; 1- Basınçlı hava besleme ünitesi: Bu sistem ana ünite olarak da geçer.Basınçlı havanın üretilip, yan üniteler tarafından kullanılmak üzere hazır duruma getirilen sistemdir.Ünite; - Kompresör: Basınçlı hava üreten parçadır. - Basınç regülatörü: Sistemdeki hava basıncının ayarlanmasını sağlayan parçadır.(7.3-8.1 bar) - Antifriz pompası: Sıkışan ve ısınan havanın zamanla suya dönüştüğünde donmaması için antifriz eklenir.(alkolde ekleyenler vardır.) - 4 devreli emniyet supabı: Ana ünitenin son ve en önemli parçasıdır.Basınçlı havanın ilgili yerlere birbirinden bağımsız olarak dağıtıldığı yerdir.4 devreli denmesinin sebebi ayak fren sistemine iki tane, el frenine bir tane ve sürekli fren sistemine bir tane hah göndermesidir. 2- Ayak fren ünitesi: Bu sistem üretilen basınçlı havanın şoför mahalindeki normal fren pedalı yardımıyla aracın frenlemesini sağlayan sistemdir.Sistem; hava tankı(iki adet), basınç uyarı ünitesi, iki devreli ayak fren supabı, fren regülatörü ve fren silindirlerinden oluşur. 3- El freni ünitesi: El freni sistemi düz ya da eğimli yollarda araç dururken sürücünün olmadığı durumlarda aracın sabit kalmasını sağlar.Ayrıca pnömatik ve hidrolik enerji kesildiği durumlarda bu fren sistemi bağımsız ve otomatik olarak çalışır. Sistem: Tek yönlü supap, el freni supabı, role supabı ve birleşik fren silindirinden oluşur. 4- Sürekli fren ünitesi: Aracın tekerlekler üzerinden değil de hareket etmesini sağlayan motor ve aktarma organlarına etki ederek frenlemeyi sağlayan sistemdir. Sistem: Basma düğmeli supap ve çalışma silindirinden meydana gelir.Sistem egzoz mani foldu üzerindeki klapeden faydalanılarak motor devrinin yavaşlatılması ve aynı zamanda yakıt pompası tarafından yakıtın kesilmesiyle aracın frenlemesine yardımcı olunur. Hidrolik fren sistemi ile Havalı fren sisteminin karşılaştırılması: - Havalı fren sis. maliyeti yüksektir.Hidrolik frenlerin ise düşüktür. - Havalı fren sis. minimum pedal Hidrolik fren sistemleri ise havalıya nazaran serttir. - Havalı fren sis. max. frenleme sağlar.Hidrolik fren sistemleri de max. frenleme sağlar. - Havalı fren sis. araç gücünden faydalanarak çalışır(kompresör). Hidrolik fren sistemlerinde ise böyle bir sakıncası yoktur. Havalı Fren sistemi bünyesinde hava üreten tüm araçlarda kullanılmaktadır. Aracın içinde bir kez üretilen hava fren dışındaki diğer mekanizmalarda da kullanılmaya başlanmıştır. Debriyaj sistemlerinde ağır servo şartları havalı servo valfleriyle hafiflemiştir. Böylece debriyajın hidrolikkısmının yanına bir de pnematik kısmı eklenmiş ve havalı debriyaj sistemi ortaya çıkmıştır. Bunun yanı sıra araçta üretilen hava şu anda aynı zamanda süspansiyon sistemlerinde de kullanılmaktadır. Böylece Havalı Süspansiyon Sistemleri mekanik makas tipi süspansiyon sistemlerinin yerini almış bulunmaktadır. Bu sistem binak araçlarda kullanılan hava şarjlı amortisör sistemiyle karıştırılmamalıdır. Havalı Süspansiyon Sistemi'nin temel mantığı şase ile yük arasına içi hava dolu balonlar koyarak süspansiyonu sağlamaktır. Bütün bunların yanı sıra ABS, EBS, TEBS gibi üst düzey sistemler de artık ağır vasıta araçlarda kullanılmaktadır. Hepsinden önemlisi basınç değişikliklerini not eden sensörler sayesinde yukarıda belirtilen tüm aparatlar hata raporlarını sürücü göstergesine iletmektedir. Bunun yanında fren diagnostik aletleri yardımıyla fren sistemindeki tüm aksamalar tek bir aletle ortaya çıkarılabilmektedir. Havalı fren sistemlerinde kullanılan mevcut fren tablası sistemleri şunlardır: 2009 yılında Türkiye' de faydalı model belgesi alınan (Belge no: TR 2009-06867 Y) ve "Hava tahrikli kampana tipi D-kam (dairesel kam) sistemli fren" olarak adlandırılan fren tablası sistemi Tübitak ar-ge desteği ile Dokuz Eylül Üniversitesi Makine Mühendisliği Bölümü danışmanlığında geliştirilmiş ve denemeleri tamamlanmıştır. "D-Kam sisteminin avantajları şöyle sıralanabilir." İçgüdü (film) Human Nature () 2001 yapımı komedi filmi. Human Nature'ın senaryosu Charlie Kaufman tarafından yazılmış ve yönetmenliği Michel Gondry tarafından yapılmıştır. Konusu ise Lila isimli bir kız vücudunun diğer insanlara göre çok daha fazla kılla kaplanmaya başlamasını fark eder. Ardından bir ormana çekilir ve burada insanlardan uzak bir köşede yaşamını sürdürür. Fakat insan iç güdüleri sonucu daha fazla yalnız kalamaz ve medeniyete dönmeye karar verir. Döndüğünde ilk karşısına çıkan kişi laboratuvardan hiç çıkmayan bir bilim adamıdır. Ardından birçok komik olay gelişir. 2002'de gösterime giren filmin başrolünde Lila rolüyle Patricia Arquette, bilim adamı rolüyle de Tim Robbins bulunmaktadır. Ayrıca genç Lila rolünü Hilary Duff canlandırmıştır. Ernst Wilimowski Ernest Otton Wilimowski (Almanca: Ernst Otto Willimowski, lakabı: "Ezi"; 23 Haziran 1916, Kattowitz - 30 Ağustos 1997, Karlsruhe), Polonya ve Almanya vatandaşlığı bulunan futbolcudur. Her iki millî takımda da forma giyen Wilimowski, Brezilya'ya karşı 1938 FIFA Dünya Kupası'nda bir maçta 4 gol atan ilk futbolcu unvanını da almıştır. Wilimowski, aynı zamanda Pogoń Katowice takımı ile buz hokeyi de oynamıştır. 1916 yılında Polonya - Almanya sınırında Katowice (almanca Kattowitz)'de doğdu. Babası I. Dünya Savaşı'nda ölünce 13 yaşında, annesinin ikinci eşine ait Wilimowski soyadını aldı. İki kültürden de etkilendi. Savaştan sonra Polonya vatandaşı oldu. Cadet Kelly Cadet Kelly, Disney kanalı için yapılmış bir televizyon filmidir. Başrollerde ise Hilary Duff ve Christy Carlson Romano bulunmaktadır. Karakterler Par覺lt覺l覺 kay覺n Parıltılı kayın ("Fagus lucida"), kayıngiller (Fagaceae) familyasından Çin'de endemik olan bir kayın türü. 25 m'ye kadar büyür. Kış tomurcukları 1,5 cm'dir. Yaprak sapı 0,6–2 cm uzunluğundadır; yumurtamsı veya eliptik yumurtamsı 5–11 cm uzunluğunda parlak yeşil, tüysüz yalnızca orta damarın alt yüzeyinde ipeksi tüyler bulunur. Yaprak tabanı yuvarlağımsı kama şeklinde, yaprak kenarı dalgalı, ucu sivri veya uzun sivri, sekonder damarlar orta damarın her iki yanında 8-12 kadar bulunur. Çiçek sapı 0.5-1.5 cm tüysüzdür. Kupula 1-1,5 cm; brahteler yumrumsu, üçgen şeklinde sivri göbekli 1–2 mm uzunluğundadır. Nuks hafif dışarı doğru çıkmış, kanatlar belirgin olarak uca yakındır ya da değildir. Dağların 800–1200 m yüksekliğindeki karışık orman habitatlarında bulunur. Leopar (anlam ayrımı) Buhurdan Buhurdan ya da Buhurluk, içinde tütsü için kullanılan maddeler yakılan kap. Genel anlamda kutsal bakire Meryem Ana’yı andırır. Buhurdanın üstteki tutamacı tanrısallığa; küçük kubbesi gök kubbesine; yukarıdaki kubbeyi aşağıdaki ateşin bırakıldığı kısım ile bağlayan üç zincir de kutsal üçlüğe (Baba, Oğul ve Kutsal Ruh) işaret etmektedir. Bu zincirlere bağlı olan dokuz ufak çıngırak ise meleklerin dokuz sınıfını sembolize eder. Yukarıdaki kubbeyi, aşağıdaki kubbeye bağlayan ortadaki zincir ise gökten inerek tenleşen Rab İsa Mesih’e işaret etmektedir. Bu orta zincire bağlı olan üç küçük çıngırak ise gökten inerek tenleşen Rab İsa Mesih’in üçlük ile aynı kökenden olduğunun bir göstergesidir. Ateşin bırakıldığı kısma gelince; yanan kor ateş parçası Rab İsa Mesih’i karnında taşıyan ve bundan etkilenmeyip yanmayan bakire Meryem Ana’ya işaret etmektedir. Ateşin üzerine konulan buhur (besmo) ise kutsallığa, buhurun etrafa yaydığı güzel koku da Rab İsa Mesih’in tanrısal öğretileriyle günahın kötü kokusunu yok ettiğine işarettir. Firmoyu taşıyan kişinin kilise içinde attığı tur Rab İsa Mesih’in yeryüzündeki öğretişlerine ve tekrar göğe yükselmesinin bir işaretidir. Ayrıca Lidyalılar da buhurluklarıyla ünlüdürler. Tore Keller Tore Keller (4 Ocak 1905 — 15 Temmuz 1988), forvet pozisyonunda oynayan İsveçli eski millî futbolcudur. IK Sleipner Norrköping ve İsveç millî futbol takımında forma giydi. Millî takım ile 1934 ve 1938 FIFA Dünya Kupası'nda oynadı. 1938'deki turnuvada, 33 yaşında iken, 8-0'lık Küba galibiyetinde 3 gol atarak Dünya Kupası tarihinde en yaşlı hat-trick yapan futbolcu unvanını aldı. Tore Keller, 1924 Yaz Olimpiyatları'nda da millî takımda görev aldı ve bronz madalya sahibi oldu. Gustav WetterstrÃ¶m Gustav Wetterström (d. 15 Ekim 1911), forvet pozisyonunda oynayan İsveçli eski millî futbolcudur. IK Sleipner Norrköping ve İsveç millî futbol takımında forma giydi. Millî takım ile 1938 FIFA Dünya Kupası'nda oynadı. Bu turnuvada, 8-0'lık Küba galibiyetinde takım arkadaşı Tore Keller ile birlikte hat trick yaptı. FIFA verilerine göre 3 gol attığı yazarken, bazı kaynaklarda bu maçta 4 gol attığı not edildi. Let There Be More Light Let There Be More Light sadece Amerika ve Japonya'da yayınlanmış bir Pink Floyd single'ıdır. Şarkı A Saucerful of Secrets albümünün de giriş şarkısıdır. Şarkı bilimkurgu konularına ve The Beatles'ın "Lucy In The Sky With Diamonds" şarkısına göndermelere sahiptir. Pink Floyd'un 60'lardaki konserlerinin en önemli şarkılarıdan olan bu şarkıda David Gilmour'un Pink Floyd için attığı ilk solo da bulunmaktadır. Gyula Zsengellér Gyula Zsengellér (d. 27 Aralık 1915, Cegléd - ö. 29 Mart 1999, Lefkoşa), Macar futbolcudur. Újpest FC ve Macaristan millî futbol takımındaki performansı ile efsanevi futbolculardan biri olmuştur. Özellikle 1938 FIFA Dünya Kupası'nda Macaristan'ın finale kadar çıkmasında önemli rol oynamıştır. Bu turnuvada Brezilya millî futbol takımından Leônidas da Silva'dan sonra en çok gol atan ikinci oyuncu olmuştur. Millî takım kariyerine 2 Aralık 1936'da Macaristan'ın İngiltere'ye 6-2 yenildiği maçla başladı. Toplamda 39 kez millî oldu ve bu maçlarda 32 gol attı. Bu sayede tüm zamanların en çok atan 8. Macar millî futbolcusu oldu. Zsengellér, ayrıca 1935-1947 yılları arasında Macaristan Ligi'nde 325 maç yaptı ve 387 gol attı. Bu sayı ile, halen ligde en golcü üçüncü oyuncudur. Futbol kariyerine Salgotarjani TC'de başladı. 1936'da Újpest FC'ye transfer oldu. 11 sene başarıyla bu takımda oynadıktan sonra İtalyan takımı AS Roma'ya gitti. 1949-50 sezonunda Ancona'ya transfer olduktan sonra, kariyerini 1952 yılında Kolombiya'da Deportivo Samarios'da tamamladı. Macaristan Ligi'ni 1938, 1939, 1943, 1944 ve 1945 olmak üzere 5 kez gol kralı olarak tamamladı. Ayrıca 1939 ve 1945 yıllarında Avrupa Liglerinin en golcü oyuncusu oldu. IFFHS tarafından tüm zamanların en başarılı 7. golcüsü seçilen Zsengellér, 1999 yılında, 83 yaşında iken öldü. Point Me at the Sky Point Me at the Sky, grubun son albüm dışı yayınladıkları single olmuştur. Ayrıca listelerde başarı kazanmaması nedeniyle İngiltere'de 1979'a grup başka bir single yayınlamamıştır. Şarkı 2005'te geçen bir yaşamı anlatmaktadır. Şarkının bir video klibi de vardır. Zihni Küçümen Zihni Küçümen, (d. 16 Şubat 1929, İstanbul - ö. 26 Haziran 1996), Türk tiyatro sanatçısı, yönetmen, çevirmen ve yazar. 1975 yılında "Milliyet Sanat" dergisi deneme yarışmasında "birinci" olan Zihni Küçümen, iyi bir oyuncu olmanın yanı sıra, başarılı bir çevirmen ve yazardı. Devlet Tiyatroları Genel Müdürlüğü'nde ve Dostlar Tiyatrosu gibi topluluklarda rol aldı, bir film senaryosu yazdı ve 13 filmde oynadı. Kendisi gibi sanatçı olan Oya Küçümen'in babasıdır. Kendisiyle uzun yıllar yakın arkadaş olan Hakkı Devrim, Radikal Gazetesi'ndeki köşesi "Cihannüma"'daki yazılarını, zaman zaman Zihni Küçümen'e hitaben yazmaktadır. Yeşilırmak, Lefke Yeşilırmak veya Limnidi (Yunanca: Λιμνίτης "Limnitis"), Kuzey Kıbrıs Türk Cumhuriyeti'nin Lefke ilçesine bağlı, Dillirga yöresinde yer alan bir köydür. Kıbrıs Cumhuriyeti'nin kontrolü dışında olarak, Lefkoşa kazasında resmiyette varlığını sürdürmektedir. Eski ismi Limnitis (Limnidi) olan Yeşilırmak, eski bir yerleşim yeri olan Vuni sarayına yakındır. Yeşilırmak köyünün yerli halkı tamamıyla Kıbrıs Türklerinden oluşmaktadır. Köyün gerçek nüfusü diğer ülkelere olan göçler sebebiyle tam olarak net değildir. K.K.T.C verilerine göre, 1960 yılındaki nüfus 323 (315 Türk ve 8 Rum)1973 yılı verilerine göre ise, tamamı Türklerden oluşan nüfus yaklaşık olarak 396olarak belirlenmiştir. Bazı kaynaklara göre Yeşilırmak kökenli 2.000 kişi Birleşik Krallık'ta ve yaklaşık 1.500 kişi ise Avustralya'da yaşamaktadır. Yeşilırmaklıların geçim kaynağının büyük bir kısmını ziraat oluşturmaktadır. Köyde başta çilek ve kolokas (gölevez) olmak üzere çeşitli meyve ve sebze yetiştirilmektedir. The Nile Song The Nile Song grubun More filminin soundtrack'inden çıkan tek single'ıdır. Şarkı diğer Pink Floyd şarkılarına göre daha serttir. Daha sonra da birkaç cover'ı yapılan bu şarkı içinde keyboard bulundurmayan ender Pink Floyd şarkılarındandır. B yüzündeki "Ibiza Bar" da "The Nile Song"'taki bazı melodileri içeren bir hard rock şarkısıdır. Óscar Míguez Omar Oscar Míguez (5 Aralık 1927 – 19 Ağustos 2006), Uruguaylı eski millî futbolcudur. 1950 ve 1954 FIFA Dünya Kupası'nda Uruguay millî futbol takımı forması giydi. Forvet olarak görev yapan Oscar Míguez, hâlen 8 gol ile Uruguay'ın Dünya Kupaları'ndaki en golcü oyuncusudur. 2 Temmuz 1950'de Bolivya millî futbol takımına karşı takımın 8-0 yendiği maçta 3 gol atarak hat-trick yapmıştır. Bir diğer maçta İsveç'e son 15 dakikada iki gol atmıştır. 1954 Dünya Kupası'nda ise grup maçlarında üç gol atmıştır. Bir gol 2-0'lık Çekoslovakya galibiyetinde, iki gol ise 7-0'lık İskoçya maçında atmıştır. 1950-1958 yılları arasında 39 kez mili formayı giymiş, attığı 27 gol ile ülkesinin en golcü 5. futbolcusu olmuştur ve rekoru kırmasına yalnızca 4 gol kalmıştı. Josef HÃ¼gi Josef "Sepp" Hügi (d. 23 Ocak 1930 Basel - ö. 13 Nisan 1995), forvet pozisyonunda oynayan eski İsviçreli millî futbolcudur. 1948'ten 1962 yılına kadar FC Basel ve İsviçre millî futbol takımında forma giydi. 1954 FIFA Dünya Kupası'nda 6 gol atarak, hâlen Dünya Kupaları'nda en çok gol atan İsviçreli futbolcu unvanını korumaktadır. Dolby Tiyatrosu Dolby Tiyatrosu (eski adı : Kodak Tiyatrosu), Hollywood, Kaliforniya'da bulunan Akademi Ödülleri törenlerinin yapıldığı salon. Kodak tarafından inşa ettirilmiştir. 3400 kişi kapasitelidir. Hemen dışında bulunan Walk of Fame'de yıldızı bulunan ünlü boksör Muhammed Ali'nin "Peygamberimin adını ayaklar altına koydurmam" sözlerinin üzerine Muhammed Ali'nin yıldızı, Kodak Tiyatrosu'nun üzerine asılmıştır. Erich Probst Erich Probst (d. 5 Aralık 1927, Viyana - ö. 16 Mart 1988), forvet pozisyonunda görev yapmış Avusturyalı eski millî futbolcudur. Profesyonel kariyerine 1945 yılında Admira Wien kulübünde başladı. Daha sonra sırasıyla First Vienna, Rapid Wien, Wuppertal, Zürich, Red Bull Salzburg, ASK Salzburg ve First Vienna kulüplerinde oynadı. Probst, 1954'te İsviçre'de düzenlenen Dünya Kupası'nda takımının 3. olmasında önemli rol oynadı. Avusturya millî futbol takımı formasını toplamda 19 kez giydi. 1954 FIFA Dünya Kupası'nda 6 gol atarak Macar Sándor Kocsis'in ardından Alman Max Morlock ve İsviçreli Josef Hügi'yle beraber ikinciliği paylaştı. Carlos Borges Carlos Ariel Borges (14 Ocak 1932 - 5 Şubat 2014), Uruguaylı eski futbolcudur. 1954-1959 yılları arasında 35 kez Uruguay millî futbol takımı formasını giydi ve bu maçlarda toplam 10 gol attı. 1954 FIFA Dünya Kupası'nda da forma giydi ve İskoçya'ya bir hat trick de dahil olmak üzere, Uruguay'ın turnuvayı 4. tamamlamasında rol aldı. Carlos Ariel Borges, kariyeri boyunca Peñarol kulübünde forma giydi. One of These Days One Of These Days grubun Meddle albümünden çıkan tek single'dır. Şarkı Gilmour ve Waters tarafından çalınan bas gitarlarla başlar. Şarkının içinde geçen tek cümle "One of these days, I'm going to cut you into little pieces" (Şarkı Live at Pompeii konserinde böyle adlandırılmıştı.) Nick Mason tarafından söylenmiştir. Bu söz grubun sevmediği BBC radyosu spikeri Jimmy Young'a karşı söylenmiştir. Şarkı dövüş müsabakalarından, buz hokeyi müsabakalarına, dizilerden haber programlarına birçok yerde kullanımıştır. Theodor Wagner Theodor "Turl" Wagner (6 Ağustos 1927 - 21 Ocak 2020), Avusturyalı eski millî futbolcudur. Avusturya millî futbol takımı formasını 46 kez giydi ve bu maçlarda toplam 22 gol attı. İsviçre'de düzenlenen 1954 FIFA Dünya Kupası'nda 26 Haziran 1954'te oynanan ve 7-5'lik skoru ile Dünya Kupaları tarihinin bir maçta en çok atılan maçında hat-trick yapmıştır. Sinema SanatlarÄ± ve Bilimleri Akademisi Sinema Sanatları ve Bilimleri Akademisi orijinal adıyla Academy of Motion Picture Arts and Sciences 11 Mayıs 1927'de Los Angeles, Kaliforniya'da kurulmuş bir kuruluştur. Akademi Ödüllerini dağıtan kurumdur. Son başkanı Tom Sherak'tır. Oyuncular YÃ¶netmenler Yazarlar Teknisyenler Yapımcılar Avukatlar Mixed Nuts Mixed Nuts 1994 ABD yapımı sinema filmidir. Başrolde Steve Martin ve Madelina Kahn var. Yardımcı roldeyse Adam Sandler gözükmektedir. Yönetmenlik Nora Ephrona'ya aittir. Philip (Steve Martin) sevgilisi tarafından terk edilmiştir ve işi intihara kalkışan insanları bundan vazgeçirmektir,yani bir nevi hayat kurtarandır. Çok az insan çalışmaktadır burada.Ve artık yeni kararla işlerine son verilecektir.Yılbaşına az kalmıştır fakat Philip umudunu yitirmez ve hala da çalışmaya devam eder, zaten bir apartman dairesinde çalışmaktadır.Burada da birçok garip komşuları vardır. Bir anda Philip yanında çalışan Catherine'ya (Rita Wilson) aşık olur ama sadece o değildir alt komşuları olan ve müzik bestelemeyi seven Louie de (Adam Sandler) ona aşık olmuştur. Ve yılbaşı gecesi başlarına cinayetten doğuma kadar türlü olaylar gelir. MPAA tarafından 13+ olarak görülmektedir. "Howard Stern on Demand: Best of 02/20-02/24, 2006" da Jon Stewart sahnesi görünmektedir. Ziya Kürküt Ziya Kürküt (d. 19 Haziran 1967; İstanbul), Türk tiyatro ve sinema oyuncusu, seslendirme sanatçısı, sunucu. İstanbul Üniversitesi Devlet Konservatuvarı Tiyatro Bölümü mezunu olan sanatçı, aynı zamanda film ile dizilerde seslendirme ve resim yapmaktadır. Taner Barlas Mim Tiyatro, Kent Oyuncuları, Tiyatrokare, Bakırköy Belediye Tiyatrosu, Dostlar Tiyatrosu'nda çalıştı. Kasım 2006'da "Samimiyet" adını verdiği bir resim sergisi açtı. 2008 2010 sezonunda Asuman Dabak tiyatrosunda oyuncu yönetmen olarak çalıştı. Halen televizyonda yarışma ve müzik eğlence programlarında sunuculuk yapmaktadır. Bilenlere Selam Olsun Yunus Emre Bakırköy Belediye Tiyatrosu 1993 Barış Aristophanes Bakırköy Belediye Tiyatrosu 1993 Sevgili Yelena Sergeyevna Ludmila Razumovskaya Kenter Tiyatrosu 1993 Harold ve Maude Colin Higgins Kenter tiyatrosu 1991 Değişim Franz Kafka Taner Barlas mim Tiyatrosu 1988 KonÃ§inalar Haldun Taner Taner Barlas Mim Tiyatrosu 1987 Yönettiği pc oyun seslendirmeleri: Crysis Killzone3 Party Ziya Kürküt'ün sinema ve TV'de seslendirdiği sanatçılar ve filmler şunlardır: Oh, What a Lovely Tea Party Oh, What a lovely tea party, Kevin Smith'in karısının yönettiği Jay and Silent Bob Strike back (2002) filminin kamera arkası görüntülerinden oluşan bu kısa filmi yaptılar. Ben Affleck, Chris Rock, Kevin Smith ve tabii ki Jason Mewes gibi isimlerin göründüğü sahnelerle dolu bu görüntüler 2004 yılında çıkan Jay & Silent Bob Strike Back (Sessiz ve Derinden) filminin DVD'sinde yer almaktadır. View Askew Productions üstlenmektedir yayınını. Özellikle filmin hayranları içindir. İsmiyse filmin içinde dikkat edilirse oradaki bir replikten alıntıdır. Aldeia de Paio Pires Aldeia de Paio Pires Portekiz'de Seixal belediyesine bağlı olan, 12,14 km yüzölçümüne sahip, 10.937 nüfuslu (2001) bir bucaktır (Portekizce: "freguesia"). Amora (Seixal) Amora Portekiz'de Seixal belediyesine bağlı olan, 27,31 km yüzölçümüne sahip, 50.991 nüfuslu (2001) bir bucaktır (Portekizce: "freguesia"). Arrentela Arrentela Portekiz'de Seixal belediyesine bağlı olan, 9,58 km yüzölçümüne sahip, 28.610 nüfuslu (2001) bir bucaktır (Portekizce: "freguesia"). Corroios Corroios Portekiz'de Seixal belediyesine bağlı olan, 16,92 km yüzölçümüne sahip, 46.475 nüfuslu (2001) bir bucaktır (Portekizce: "freguesia"). Fernão Ferro Fernão Ferro Portekiz'de Seixal belediyesine bağlı olan, 25,26 km yüzölçümüne sahip, 10.753 nüfuslu (2001) bir bucaktır (Portekizce: "freguesia"). Seixal (bucak) Seixal Portekiz'de Seixal belediyesine bağlı olan, 2,37 km yüzölçümüne sahip, 2.506 nüfuslu (2001) bir bucaktır (Portekizce: "freguesia"). Meral Niron Meral Niron, TÃ¼rk sinema, tiyatro ve dizi oyuncusu. Dostlar Tiyatrosu, Ankara Sanat Tiyatrosu gibi topluluklarda rol alan sanatçı, sinema filmi ve dizilerde de oynadı. Özellikle TRT'de yayınlanan "Bizim Evin Halleri" tv dizisinde oynadığı "Sakız" karakteriyle tanındı. Camacha Camacha Portekiz'de, Madeira Adası'nda Santa Cruz belediyesine bağlı olan, 19,58 km yüzölçümüne sahip, 7.991 nüfuslu (2001) bir bucaktır (Portekizce: "freguesia"). CaniÃ§o (Santa Cruz) Caniço Portekiz'de, Madeira Adası'nda Santa Cruz belediyesine bağlı olan, 12,00 km² yüzölçümüne sahip, 11.586 nüfuslu (2001) bir bucaktır (Portekizce: "freguesia"). Gaula Gaula Portekiz'de, Madeira Adası'nda Santa Cruz belediyesine bağlı olan, 7,07 km² yüzölçümüne sahip, 3.092 nüfuslu (2001) bir bucaktır (Portekizce: "freguesia"). The Sims: House Party The Sims House Party The Sims simülasyon oyununun ikinci ek paketidir. Konusu adından da anlaşılacağı gibi partidir. Santa Cruz (bucak) Santa Cruz Portekiz'de, Madeira Adası'nda Santa Cruz belediyesine bağlı olan, 28,10 km² yüzölçümüne sahip, 6.070 nüfuslu (2001) bir bucaktır (Portekizce: "freguesia"). Santo AntÃ³nio da Serra (Santa Cruz) Santo António da Serra Portekiz'de, Madeira Adası'nda Santa Cruz belediyesine bağlı olan, 14,25 km yüzölçümüne sahip, 982 nüfuslu (2001) bir bucaktır (Portekizce: "freguesia"). Toksoplazma gondii Toxoplasma gondii, "Toxoplasma" cinsine dahil parazitik tekhücreli bir türdür. Ara konak insan, kuş, sığır gibi omurgalı hayvanlardır. İnsan ve diğer bütün memelilerde hücre içi paraziti olarak yaşar. Herhangi bir belirti vermeden uzun süre vücutta taşınabilir. Akut bir hastalık olan "toksoplazmoz" ("toxoplasmosis") neden olur. Trofozoit, bradizoit ve ookist olmak üzere 3 enfektif evresi vardır. Ertuğrul Kürkçü Ertuğrul Kürkçü (d. 5 Mayıs 1948, Bursa), sosyalist aktivist, yayıncı ve yazar. Halkların Demokratik Partisi (HDP) Onursal Başkanı ve Avrupa Konseyi Parlamenter Meclisi (AKPM) Onursal Üyesi. 68 kuşağının önemli isimlerinden olan Kürkçü, 18 Ekim 1970'te Türkiye Devrimci Gençlik Dernekleri Federasyonu (DEV – GENÇ) Genel Başkanlığı'na seçildi. Mahir Çayan ve arkadaşlarının 30 Mart 1972'de öldürüldüğü Kızıldere olayından sağ kurtulan tek kişi oldu. Sıkıyönetim mahkemelerinde yargılandı, ölüm cezasına mahkûm edildi, 1974'te çıkarılan genel Af Yasası ile cezası 30 yıla çevrildi; 14 yılını ceza evinde geçirdi. 1986'da yapılan infaz yasası değişikliğiyle serbest bırakıldı. Cezaevinde iken Karl Marx'ın biyografisini Türkçeye çevirdi. Serbest bırakıldıktan sonra, İletişim Yayınları için tasarladığı Sosyalizm ve Toplumsal Mücadeleler Ansiklopedisi'nin yayın yönetmenliğini yaptı. Siyasi etkinliğini Özgürlük ve Dayanışma Partisi'nde (ÖDP) sürdürdü. 1996'da ÖDP'nin kurucuları ve Parti Meclisi ve Merkez Yürütme Kurulu üyeleri arasında yer aldı. ÖDP'deki ayrışmaların ardından oluşumuna katıldığı Sosyalist Emek Hareketi Parti Girişimi'nin (SEH) Sosyalist Cumhuriyet Kolektifi (SCK) ve Sosyalist Demokrasi Kolektifi'yle (SDK) birlikte 27-28 Mart 2010'da gerçekleştirdiği konferansta oluşturulan Sosyalist Gelecek Parti Hareketi'nin (SGPH) eş sözcüsüydü. Kürkçü, 2013'te SGPH, Toplumsal Özgürlük Platformu (TÖP), Sosyalist Parti (SP) ve Sosyalist Birlik Hareketi'nin (SBH), bağımsız sosyalistlerle birlikte 2013'te oluşturdukları Sosyalist Yeniden Kuruluş Partisi'nin (SYKP) fahri üyesi, 2018'de de fahri Parti Meclisi üyesi oldu. Ertuğrul Kürkçü 12 Haziran 2011 tarihinde yapılan 24. dönem milletvekili genel seçimlerinde Barış ve Demokrasi Partisi (BDP) ile 13 sosyalist parti ve hareketin oluşturduğu Emek, Demokrasi ve Özgürlük Bloku tarafından Mersin'den bağımsız milletvekili adayı gösterilmiş ve 92.322 oy alarak seçilmiş ve 24. dönem Mersin milletvekili olarak TBMM'ye girmiştir. Büyükbabası Kadri Ahmet Kürkçü TBMM 1. Dönem Diyarbakır ve 2. Dönem Siverek milletvekillerindendi. Kürkçü, 7 Haziran 2015 milletvekili genel seçimlerinde Halkların Demokratik Partisi (HDP) adayı olarak İzmir 1. Bölge'den yeniden seçilerek milletvekili oldu. TBMM'nin hükûmet kuramaması üzerine tekrarlanan seçimler sonucunda gidilen 1 Kasım 2015 milletvekili genel seçimlerinde de bir kez daha HDP adayı olarak İzmir 1. Bölge'den seçildi ve TBMM'ye girdi. 24. dönemde, Ekim 2013'e değin TBMM İnsan Haklarını İnceleme Komisyonu ile bu komisyonun Cezaevleri, Şiddetten Kaynaklanan Yaşam Hakkı İhlalleri, Kadına Karşı Şiddet ve Uludere Katliamı'nı inceleyen alt komisyonlarında ve Avrupa Konseyi Parlamenter Meclisi (AKPM) Türk delegasyonu ve AKPM Birleşik Sol Grubu içinde BDP-Blok Grubunun tek üyesi olan Kürkçü, Ekim 2014'ten başlayarak TBMM Avrupa Birliği Uyum Komisyonu ve Türkiye-AB Karma Parlamento Komisyonu (KPK) ile Sağlık, Aile, Çalışma ve Sosyal işler Komisyonlarında HDP Meclis Grubu'nu temsil etti. Kürkçü, 25. ve 26. dönemlerde de HDP İzmir milletvekili olarak TBMM Çevre Komisyonu ile Plan ve Bütçe Komisyonu'nda yer aldı. AKPM'de Türk delegasyonu üyesi olarak Birleşik Avrupa Solu Grubunda yer aldı ve görev döneminin sonuna kadar Sosyal İşler, Sağlık ve Sürdürülebilir Kalkınma Komitesi Başkan Yardımcılığı görevinde bulundu. Ertuğrul Kürkçü, HDP tüzüğünün seçimle gelinen görevlerde iki dönemden fazla yer alınamayacağı ilkesi uyarınca 24 Haziran 2018 seçimlerinde milletvekilliğine aday olmadı. HDP Onursal Başkanı sıfatıyla Parti Meclisi ve Merkez Yürütme Kurulu üyeliklerinde bulundu. Kürkçü'ye milletvekilliğinin sona ermesinin ardından üyesi olduğu AKPM Birleşik Avrupa Solu Grubunun önerisiyle AKPM Onursal Üyeliği unvanı verildi. Kürkçü Cumhurbaşkanı Erdoğan ve AKP'nin HDP'yi TBMM'den dışlamak amacıyla gündeme getirdikleri geçici anayasa değişikliğinin MHP ve CHP milletvekillerinin desteğiyle parlamentodan geçmesi üzerine dokunulmazlığı kaldırılan 54 üyesi arasındaydı. 20 Mayıs 2016'da geçen değişiklikle birlikte TBMM'de bekleyen fezlekelerin işleme konulmasının ardından Kürkçü aleyhine 40 yılı aşkın hapis talebiyle 16 dava açıldı. Bu davaların dördünden beraat eden Kürkçü, 18 Aralık 2018'de Iğdır 1. Ağır Ceza Mahkemesi tarafından 2016 Newrozunda yaptığı konuşma için 2 yıl ağır hapse mahkûm edildi ve dosya Erzurum Bölge Adliye Mahkemesine gönderildi. Emek, Demokrasi ve Özgürlük Bloku'nun bir toplumsal ve demokratik mücadele birliğine dönüşmesi ve seçimlerde birliği bir ortak partiyle temsil etmesini amaçlayan Halkların Demokratik Kongresi'nin (HDK) 15-16 Ekim 2011'de Ankara'da Türkiye'nin 21 bölgesinden gelen 1000'i aşkın delegeyle düzenlediği kongrenin açılış konuşmasını yapan Kürkçü, Halkların Demokratik Kongresi'nin Genel Meclis Divan üyeliğine ve dönem sözcülüğüne getirildi. Kürkçü, Ekim 2013'te diğer üç BDP-Blok İstanbul milletvekili Sebahat Tuncel, Sırrı Süreyya Önder ve Levent Tüzel ile birlikte Halkların Demokratik Kongresi'nin mücadelesini politik alana taşımak üzere kurulan Halkların Demokratik Partisi'ne (HDP) katılmak için BDP'den istifa etti. Kürkçü'nün TBMM komisyonlarıyla AKPM'deki görevleri de TBMM içtüzüğüne göre HDP'nin bir grup oluşturacak sayıda milletvekili bulunmadığı için sona erdi. Ertuğrul Kürkçü 27 Ekim 2013'te toplanan 1. Olağanüstü Kongre'de Sebahat Tuncel ile Birlikte HDP Eş Başkanlığına seçildi. Ertuğrul Kürkçü ve Sebahat Tuncel eş başkanlık görevlerini 22 Haziran 2014'te toplanan HDP 2. Olağanüstü Kongresi'nde Selahattin Demirtaş ve Figen Yüksekdağ'a devrettiler; Kürkçü HDP Tüzüğü'ne eklenen bir madde ile HDP'nin "Onursal Genel Başkanlığı"na getirildi; Kürkçü bu sıfatla HDP Parti Meclisi ve Merkez Yürütme Kurulları'nın daimi üyesi oldu. Kürkçü 6 Temmuz 2014'teki HDK Genel Kurulu'nda Sebahat Tuncel ile birlikte HDK eş sözcülüğü görevini üstlendi. Sebahat Tuncel'in 17 Ocak 2015'te Ankara'da toplanan HDK Genel Kurulu'nda görevi bırakmasının ardından Gülistan Koçyiğit ile birlikte yeniden HDK Eş Sözcülüğüne seçildi. Kürkçü bu görevini 14 Kasım 2016'da, Prof. Onur Hamzaoğlu'na devretti. Kürkçü, 2011 milletvekili genel seçimleri için aday olduktan sonra, koordinatörlüğünü yaptığı ve gazeteci-yazar olarak çalıştığı bianet.org haber sitesini de kapsayan BİA (Bağımsız İletişim Ağı) projesindeki görevlerinden ayrıldı. Kürkçü, 2002 - 2007 arasında siyaset ve kültür dergisi Siyasi Gazete'yi çıkardı. Siyasi Gazete'nin "eki" Sosyalist Emek'in ardından Eylül 2009-Ağustos 2011 arasında yayınlanan Sosyalist Gelecek Parti Hareketi'nin yayını Ekmek & Özgürlük'ün de editörüydü. Sosyalist Yeniden Kuruluş Partisi'nin (SYKP) yayın organı Siyaset Gazetesi'nde ve günlük Özgür Gündem gazetesinde köşe yazıları yazdı. bianet.org'a makaleleriyle katkıda bulunuyor. Ertuğrul Kürkçü'nün Sosyalizm ve Toplumsal Mücadeleler Ansiklopedisi için yazdığı imzalı makaleleri bir araya getiren kitabı "İsyanın İzinde" Kasım 2013'te Dipnot Yayınlarınca yayınlandı. Kürkçü'yle cezaevinden çıktıktan sonra yapılan söyleşilerden bölümleri bir araya getiren "Pratiğin Aklı Teorinin Heyecanı" başlıklı derleme de Mayıs 2014'te aynı yayınevinden çıktı. Kürkçü İnsan Hakları İzleme Örgütü'nün yayımladığı Savaş ve İnsan: Türkiye'de Silah Transferleri ve Savaş Yasaları İhlalleri adlı kitabı Türkçeye çevirdiği için 14 Mart 1997'de ertelemeli 10 ay hapis cezasına mahkûm edildi. Avrupa İnsan Hakları Mahkemesi, Kürkçü'nün açtığı davada Türkiye'nin 2 bin 500 Euro ödemesine karar verdi. The Sims: Vacation The Sims Vacation, The Sims simulasyon oyununun 4. ek paketidir. Konusu tatildir. Tatile gitmek için telefonla bir tatil jipi (Vacation Van) çağırmak yeterli. Oyuncu simlerini nereye götürmek isterse seçer. İster günübirlik götürür, ister günlerce orada bırakır. Kalmak için otele giriş yapabilir, çadır ya da eskimo evi kiralayabilirsiniz. Sİmler zamanında çıkış yapmazsa, bir gün daha kalmak zorunda kalırlar. Oteller, çadırlar ve ekimo evleri için çıkış yapma saatleri sabah 11'dir. Tatil adasında üç çevre bulunur: plaj alanı,kamp alanı ve kayak alanı. Her çevrede üç alan bulunur. Bütün alanların kendine özgü tesisleri vardır; kayak alanlarında snowboard yapma yerleri ve karlı yerler, plajlarda havuz ve kumdan kaleler, kamp yerlerinde ise ok atma yerleri ve balık tutma yerleri vardır. Simler tatil adasında yaşayamaz, ama tatil adasındaki eşyanın bazılarını simler kendi evlerine de alabilir. Simler Tatil yöneticisinden, metal bulucusundan veya ödül kulübesinden alabilirler. Ödül kulübesinden hediyelik eşya almak için, simin bilet alması ve kazanması gerekir. Simler aldıkları hediyelik eşyayı evlerine koyabilirler. Simlerin hediyelik eşyaya olan bağlılığı, onlara sahip oldukları süreye bağlıdır. Alan Rickman Alan Sidney Patrick Rickman (21 Şubat 1946 - 14 Ocak 2016) sahnede ve ekranda çeşitli roller oynamasıyla bilinen İngiliz aktör ve yönetmen. Rickman, Royal Academy of Dramatic Art'da eğitim aldı ve Royal Shakespeare Company'nin bir üyesiydi, modern ve klasik tiyatro yapımlarında oynadı. İlk büyük televizyon rolü 1982'de geldi ancak şansının dönmesi 1985 yılında Les Liaisons Dangereuses'un sahne yapımında üstlendiği Vicomte de Valmont rolü ile oldu, Tony ödülüne aday gösterildi. Rickman, Zor Ölüm filminde Hans Gruber ve Harry Potter filminde Severus Snape rolünde sergilediği performans ile daha fazla dikkat çekti. Rickman'ın diğer film rolleri arasında, "Nottingham Şerifi" rolü ile BAFTA En İyi Yardımcı Erkek Oyuncu Ödülü'nü kazandığı filmi, "Jamie" rolünde Ruhum Seninle, "P.L. O'Hara" rolünde Müthiş Serüven, "Colonel Brandon" rolünde Altın Küre kazanan Aşk ve Yaşam filmi, Altın Küre, Emmy Ödülü ve SAG Ödülü'nü kazandığı Rasputin filminin isim karakteri, "Alexander Dane" rolünde Galaksi Savaşçıları, "Harry" rolünde Aşk Her Yerde, "Dr. Alfred Blalock" rolünde oynadığı, Emmy kazanan film Tanrı'yı Oynayanlar ve Stephen Sondheim'ın müzikalinin uyarlaması olan filminde "Yargıç Turpin" rolünde oynadı. Rickman, 14 Ocak 2016 tarihinde 69 yaşında pankreas kanserinden vefat etti. "Eye in the Sky" filminde Korgeneral Frank Benson rolü ve filminde tırtıl Absolem seslendirmesi onun son rolleri oldu. Rickman, 21 Şubat 1946'da işçi sınıfı bir ailenin, Margaret Doreen Roseve ve Bernard William Rickman'ın oğlu olarak Hammersmith, Batı Londra'da doğdu. Rickman'ın annesi bir ev hanımıydı. Babası fabrika işçisiydi. Ataları İngiliz, İrlandalı ve Gallerli; Babası Katolik, annesi Metodist idi. Rickman'ın David ve Michael isminde iki erkek kardeşi ve Sheila isminde kız kardeşi vardı. Rickman sekiz yaşındayken babası akciğer kanserinden vefat etti, annesi onu ve üç kardeşini postanede çalışarak yetiştirmek için mücadele etti. 1960'ta annesi tekrar evlendi ancak Rickman'ın üvey babasından üç yıl sonra boşandı. Rima Horton ile tanışmadan önce, ilk aşkının on yaşındayken "spor gününde" Amanda adındaki kız olduğunu belirtti. Çocukken, hat sanatında ve suluboyada mükemmeldi. Rickman, Acton'daki Montessori eğitim yöntemini takip eden okul Derwentwater Primary School'a katıldı. Daha sonra doğrudan burs sistemi aracılığıyla Londra'daki Latymer Upper School'da tiyatroya dahil oldu. Latymer'den ayrıldıktan sonra, Chelsea College of Art and Design ve ardından Royal College of Art'a katıldı. Bu eğitim, Rickman'ın oyunculuktan daha istikrarlı bir meslek olarak gördüğü Royal College of Arts'ın kendi bünyesindeki ARK ve the Notting Hill Herald dergileri için grafik tasarımcısı olarak çalışmasına imkân verdi. ""Drama okulu 18'inde yapılacak en mantıklı şey değildi."" Mezuniyetten sonra Rickman ve birkaç arkadaşı "Graphiti" adlı bir grafik tasarım stüdyosu açtı ancak başarılı üç iş yılının ardından profesyonelce oyunculuk yapmaya devam edeceğine karar verdi. Royal Academy of Dramatic Art (RADA) seçmelerine katılmak için yazdı. 1972'den 1974'e kadar katıldı. Oradayken, Sir Nigel Hawthorne ve Sir Ralph Richardson için kostümcü olarak çalışarak kendini destekledi. RADA'dan mezun olduktan sonra Rickman, İngiliz repertuvarı ve tecrübeli tiyatro grupları ile birlikte Çehov'un The Seagull'ı ve The Royal Court Theatre'daki, Snoo Wilson - The Grass Widow oyunları da dahil olmak üzere geniş çapta çalıştı ve Edinburgh Uluslararası Festivalinde üç kez yer aldı. 1978'de diğer oyunların yanı sıra Court Drama Group ile birlikte Romeo ve Juliet ve Köprüden Görünüş'te oynadı. Royal Shakespeare Company (RSC) ile çalışırken, Size Nasıl Geliyorsa'nın oyuncularından biri oldu. Trollope'un ilk iki Barchester romanının BBC uyarlaması Barchester Chronicles'ta (1982) "Obadiah Slope" olarak yer aldı. 1985 yılında Royal Shakespeare Company'de Howard Davies'in yönettiği Christopher Hampton'ın Les Liaisons Dangereuses uyarlamasında kendiine "Vicomte de Valmont" rolü verilmişti. Sonrasında 1987'de Broadway'e transfer oldu. Rickman performansından dolayı hem Tony Ödülleri hem de Drama Desk Ödülleri adaylığı aldı. Rickman çok çeşitli roller oynamıştır. "Colonel Brandon" Aşk ve Yaşam ve "Jamie" Ruhum Seninle karakterlerini romantik yollarla oynadı. Hollywood'un büyük bütçeli filmlerinde Alman Suçlusu "Hans Gruber" olarak Zor Ölüm (1988) filminde, Tom Selleck'in muhalifi olarak Avustralyalı "Elliot Marston" rolünde Quigley Down Under filminde ve filminde "Nottingham Şerifi" olarak çok sayıda kötü adam rolünde oynadı; ve ara sırada HBO yapımı Tanrı'yı Oynayanlar'daki "Dr.Alfred Blalock" gibi televizyon rolü oynadı. Rasputin'deki "deli keşiş" rolüyle Altın küre ve Emmy ödülünü kazandı. Zor Ölüm'ün yapmak istediği türden bir film olmadığını düşündüğünden rolü neredeyse almadığını açıklasa da, "Hans Gruber" rolü ona AFI'nın 100 Yılı... 100 Kahraman ve Kötü Adam listesinde bir yer kazandırdı. filminde "Nottingham Şerifi" olarak sergilediği performans, filmlerde bir kötülüğü canlandıran en iyi aktörlerden biri olarak övgü aldı. Harry Potter serisinde (2001-2011) iksir ustası olan Severus Snape'i canlandırması karanlıktı, ancak karakterin güdüsü kestirilebilir değildi. Kariyeri boyunca Rickman, Galaksi Savaşçıları, Aşk Her Yerde gibi filmlerde komedi rolleri de oynamıştır. Tanrı'yı Oynayanlar filmindeki performansıyla Emmy için aday gösterildi. Ayrıca Sigourney Weaver ve Carrie-Anne Moss ile birlikte bağımsız Kar Pastası filminde ve Tom Tykwer'ın yönettiği filminde rol aldı. Harry Potter'ın yanı sıra Helena Bonham Carter ve Timothy Spall birlikte çalıştığı, eleştirmenlerce beğenilen Tim Burton filmi 'nde "Yargıç Turpin" olarak göründü. Burton'un filmi Alice Harikalar Diyarında tırtıl Absolem'i seslendirdi. Rickman, Noël Coward'ın romantik komedisi Private Lives'ta sahne aldı. Howard Davies'in yönettiği Tony Ödüllü "Les Liaisons Dangereuses" prodüksyonunda Lindsay Duncan ile bir araya geldi. Antonius ve Kleopatra oyununda Helen Mirren ile birlikte sahne aldı. Rickman, 1995 yılında The Winter Guest'i Londra'daki Almeida Tiyatrosu'nda yönetti ve 1997 yapımı Emma Thompson'nın gerçek hayattaki annesi Phyllida Law ile birlikte oynadığı aynı isimdeki filmi yönetti. Katharine Viner ile My Name Is Rachel Corrie adlı oyunu derledi ve Royal Court Theatre'da yapılan prömiyeri yönetti. "Tiyatroseverlerin Seçimi En iyi Yönetmen Ödülünü" kazandı. 2009'da Rickman, University College Dublin Edebiyat ve Tarih Kurumu tarafından James Joyce Ödülü'ne layık görüldü. Ekim ve Kasım 2010'da Rickman, Henrik Ibsen tarafından yazılan John Gabriel Borkman oyununu Abbey Tiyatrosu'nda Lindsay Duncan ve Fiona Shaw ile birlikte oynadı. İndependent İrlanda, Rickman'ın performansının nefes kesici olduğunu yazdı. Rickman, Harry Potter serisinde Severus Snape olarak göründü. Serinin genelinde Snape tasviri genel olarak eleştirmenlerin beğenisini kazandı. Kenneth Turan, Los Angeles Times'ta ""Rickman, her zaman olduğu gibi, en kalıcı etkiyi yapar"" dedi. Peter Travers, Rolling Stone dergisinde Rickman için ""Sonunda bize Snape'in maskelediği o yüce kalbe bir bakış açısı verdi."" dedi. Medya kapsamında Rickman'ın performansı, En İyi Yardımcı Erkek Oyuncu Akademi Ödülü'ne aday gösterilmeye layık görüldü. Snape rolünden dolayı ilk ödül adaylıkları, 2011 Kadın Film Gazetecileri Birliği Ödülleri, 2011 Saturn Ödülleri, 2011 Scream Ödülleri, 2011 St. Louis Film Eleştirmenleri Birliği Ödüllleri'nde "En İyi Yardımcı Erkek Oyuncu" kategorisinde geldi. Kasım 2011'de Rickman, Theresa Rebeck'in John Golden Theatre'daki Seminar oyununun açılışında sahne aldı. Rickman oyundan Nisan ayında ayrıldı, Broadway.com "İzleyici Seçimi Bir Oyundaki En Beğenilen Aktör Ödülünü" kazandı ve Drama League Award'a aday gösterildi. Rickman, 1966 yılındaki Harika Hırsız filminin yeniden uyarlaması olan, Michael Hoffman'ın yönettiği 2012 yapımı Gambit filminde Colin Firth ve Cameron Diaz ile birlikte oynadı. 2013'te CBGB East Village punk-rock kulübünün kurucusu olan Hilly Kristal rolünü CBGB filminde Rupert Grint ile birlikte oynadı. Rickman, 1995 yılında Empire tarafından film tarihinin en seksi 100 yıldızından (34.) biri seçildi ve Ekim 1997'de "Tüm Zamanların En Büyük 100 Film Yıldızları" listesinde 59. sırada yer aldı. 2009 ve 2010'da Rickman, her iki yılda Empire tarafından bir kez daha "en seksi yıldızlar" listesinde seçilen 50 aktör arasından 8. oldu. Rickman, 1993 yılında Royal Academy of Dramatic Art (RADA) konseyine seçildi; daha sonra RADA'nın başkan yardımcısı, Sanatsal Danışmanı, Eğitim komitesi ve Geliştirme Kurulu üyesi oldu. Rickman, Empire dergisinin 50 yaş üstü En Büyük Yaşayan Film Yıldızları listesinde 19. seçildi. Broadway'in Tony Ödülüne En İyi Erkek Oyuncu (oyun) dalında iki kez aday gösterildi. The Guardian, Rickman'a Akademi Ödülleri'ne hiç aday olmamış en iyi aktörler listesinde yer verdi. İki dilbilimci ve ses mühendisi 50 ses örneğine dayanarak, "mükemmel erkek sesini" Rickman ve Jeremy Irons'ın kombinasyonu olarak buldu. Rickman, Adam Leonard'ın bestelediği "Not Alan Rickman" adlı bir şarkı da dahil olmak üzere birçok müzik çalışmalarında yer aldı. Rickman, When Love Speaks (2002) albümünde Shakespeare'in sonelerini anlatan birçok sanatçıdan biriydi. Rickman, 1965 yılında 19 yaşındayken, 18 yaşında olan Rima Horton ile tanıştı ve kız arkadaşı oldu daha sonra İşçi Partisinden Kensington ve Chelsea Londra Belediye Meclisi Konseyi (1986-2006) üyesi ve civarındaki Kingston Üniversitesi'nde ekonomi öğretim görevlisi oldu. 2015 yılında Rickman, 2012 yılında New York'ta yapılan özel bir davetle evlenmiş olduklarını doğruladı. 1977'den Rickman'ın öldüğü 2016 yılına kadar birlikte yaşadılar. İkisinin hiç çocuğu yoktu. Rickman "Saving Faces" araştırma vakfının aktif bir koruyucusuydu ve dünyanın her yerindeki performans sanatçıları arasındaki yoksullukla savaşmak için çalışan bir hayır kurumu olan "International Performers' Aid Trust" kuruluşunun onursal başkanıydı. Ağustos 2015'te Rickman pankreas kanseri tanısından dolayı küçük bir felç geçirdi. En yakın arkadaşlarından başka kimseye hastalığını söylemedi. 14 Ocak 2016 tarihinde Rickman 69 yaşındayken Londra'da vefat etti. Kısa süre sonra, hayranları Londra King's Cross tren istasyonunda "Platform 9¾" işaretinin altında bir anıt oluşturdu. Ölüm haberinin ardından akranlarından ve beraber oynadığı oyunculardan gelen hürmet mesajları sosyal medyada yer aldı. Hastalığı bilinmediği için bazı kişiler şaşkınlıklarını dile getirdi. Harry Potter'ın yaratıcısı J. K. Rowling, Rickman'dan "muhteşem bir aktör ve harika bir adam" olarak bahsetti. Emma Watson şunları yazdı: "Böylesine özel bir insan ve aktörle çalıştığım ve zaman geçirdiğim için kendimi çok şanslı hissediyorum. Sohbetlerimizi özleyeceğim." Daniel Radcliffe, bağlılığını ve desteğini şu sözlerle sundu: " Britanya'da ve Amerika'da sahnede yaptığım her şeyi görmeye geldiğinden eminim. Bunu yapmak zorunda değildi." Evanna Lynch, Snape karakterindeyken Rickman ile karşılaşmanın korkutucu olduğunu, ama "Snapelemediği zamanlarda çok nazik ve yüce gönüllü" olduğunu söyledi. Rupert Grint, "gitmiş olsa da ben her zaman sesini duyacağım" dedi. Kate Winslet, Londra Film Eleştirmenleri Dairesi'nde Rickman'ı gözü yaşlı bir biçimde, sıcak ve yüce gönüllü olarak hatırladığını söyledi ve ekledi, " Ve o ses! Ah, o ses." Dame Helen Mirren, sesi için "bal ya da gizli bir bıçak önerebilir" dedi. Emma Thompson, "Alan benim arkadaşımdı.. bunu yazmak çok zor çünkü daha şimdi onu öptüm" dedi. Colin Firth, The Hollywood Reporter'a Rickman'ın aktör olarak bir akıl hocası olduğunu söyledi. Zor Ölüm filminin yönetmeni John McTiernan, "kötü adamları oynayan kuşak arasında muhtemelen en beyefendi kişiydi" dedi. Sir Ian McKellen şunları yazdı: "Alan Rickman'ı hatırlamak için o kadar çok eşsiz şey var ki" Senarist/Yönetmen Kevin Smith, Rickman hakkında 10 dakikalık ağlamaklı bir hikâye anlattı. Rickman'ın ailesi "taziye mesajları için" şükranlarını sundu. Kent Oyuncuları Kent Oyuncuları (Kenterler), İstanbul'da bulunan bir özel tiyatrodur. Devlet Tiyatrosu'ndan ayrılan Yıldız Kenter ve Müşfik Kenter kardeşlerin Devlet Tiyatrosu Genel Müdürlüğünden alınan Muhsin Ertuğrul'un desteği ile 1960 sezonunda oluşturduğu topluluk, İstanbul'daki Karaca Tiyatrosu ile anlaşarak Site Sineması'nın üst katında 1959-1960 sezonunda Muhsin Ertuğrul yönetiminde oyunlar sahnelemeye başladı. İlk olarak sahnelenen oyun Amerikalı yazar W. Gibson’un "Salıncakta İki Kişi" adlı oyunu oldu. Tiyatronun çekirdek kadrosunda Yıldız ve Müşfik Kenter'den başka, Genco Erkal, Şükran Güngör, Sadri Alışık da bulunmaktaydı. Topluluk, "Site Tiyatrosu" olan adını değiştirerek 1962'de "Kent Oyuncuları" adını aldı. İlk oyunları, Jean Anouılh'un "Antigone" adlı eseriydi. Kent Tiyatrosu oyunlarını bir süre Dormen Tiyatrosu'nda sahneledi. Koltuk satma kampanyası ile destek toplayarak Harbiye'de inşa ettikleri tiyatro binası 1968'de tamamlandı. Topluluk, Necati Cumalı'nın Nalınlar, Derya Gülü, Cahit Atay'ın Pembe Kadın, Melih Cevdet Anday'ın Mikadonun Çöpleri gibi yerli oyunların, Anton Çehov'un Üç Kızkardeş, Bertolt Brecht'in Üç Kuruşluk Opera, Eugene Ionesco'nun Sandalyeler, Harold Pinter'in Kapıcı gibi yabancı oyunları sergiledi. "Kent Oyuncuları", bugün Türkiye'nin birçok sanatçısına bir okul olarak, ekol haline gelmiş bir geçmişe sahiptir. Halen aktif tiyatronun yanı sıra; belli bir dönem de "Akademi Kenter" adıyla sanatçılık eğitimi vermişlerdir. Tiyatronun İstanbul Büyükşehir Belediyesi (İBB) tarafından satın alınması Temmuz 2020'de gündeme geldi, fakat yapılan teklif İBB Meclisi tarafından reddedildi. Harry Potter filmlerindeki oyuncularÄ±n listesi Anahtar Birleşik Krallık ve İrlanda'nın birçok tanınmış aktörleri J.K. Rowling'in kitap serisinden uyarlama olan Harry Potter film serisinde oynamış ya da seslendirme yapmışlardır. Daniel Radcliffe, Rupert Grint ve Emma Watson tüm filmlerinde Harry Potter, Ron Weasley ve Hermione Granger karakterlerini canladırmışlardır. Ayrıca filmlerde Helena Bonham Carter, Jim Broadbent, John Cleese, Robbie Coltrane, Warwick Davis, Ralph Fiennes, Michael Gambon, Brendan Gleeson, Richard Griffiths, Richard Harris, John Hurt, Jason Isaacs, Gary Oldman, Alan Rickman, Fiona Shaw, Maggie Smith, Timothy Spall, Imelda Staunton, David Thewlis, Emma Thompson, ve Julie Walters gibi ödüllü oyuncularda rol almıştır. On üç oyuncu sekiz filmde de aynı karakteri canlandırmıştır. Aşağıdaki listede filmlere göre rol alan oyuncular bulunmaktadır. Bazı karakterleri birden fazla oyuncu canladırmıştır. ! colspan="9" style="background-color:#ddf;" | ! Hannah Abbott ! Marcus Belby ! Katie Bell ! Miles Bletchley ! Susan Bones ! Lavender Brown ! Millicent Bulstrode ! Cho Chang ! Penelope Clearwater ! Vincent Crabbe ! Colin Creevey ! Roger Davies ! Cedric Diggory ! Justin Finch-Fletchley ! Marcus Flint ! Seamus Finnigan ! Gregory Goyle ! Terence Higgs ! Angelina Johnson !Leanne ! Lee Jordan ! Neville Longbottom ! Luna Lovegood ! Ernie Macmillan ! Draco Malfoy ! Cormac McLaggen ! Pansy Parkinson ! Padma Patil ! Parvati Patil ! Adrian Pucey ! Zacharias Smith ! Alicia Spinnet ! Dean Thomas ! Romilda Vane ! Fred Weasley ! George Weasley ! Ginny Weasley ! Nigel Wolpert ! Oliver Wood ! Blaise Zabini ! colspan="9" style="background-color:#ddf;" | ! Sirius Black ! Dedalus Diggle ! Elphias Doge ! Aberforth Dumbledore ! Arabella Figg ! Mundungus Fletcher ! Alice Longbottom ! Frank Longbottom ! Remus Lupin ! Alastor Moody ! James Potter ! Lily Potter ! Kingsley Shacklebolt ! Nymphadora Tonks ! Emmeline Vance ! Arthur Weasley ! Bill Weasley ! Charlie Weasley ! Molly Weasley ! colspan="9" style="background-color:#ddf;" | ! Lord Voldemort ! Regulus Black ! Alecto Carrow ! Amycus Carrow ! Barty Crouch Jr ! Antonin Dolohov ! Fenrir Greyback ! Bellatrix Lestrange ! Walden Macnair ! Lucius Malfoy ! Narcissa Malfoy ! Peter Pettigrew ! Thorfinn Rowle ! Scabior ! Travers ! Yaxley ! colspan="9" style="background-color:#ddf;" | ! Amelia Bones ! Mary Cattermole ! Reg Cattermole ! Barty Crouch Sr ! John Dawlish ! Amos Diggory ! Cornelius Fudge ! Mafalda Hopkirk ! Albert Runcorn ! Rufus Scrimgeour ! Pius Thicknesse ! Dolores Umbridge ! Percy Weasley ! colspan="9" style="background-color:#ddf;" | ! Frank Bryce ! Dennis ! Mrs. Cole ! Dudley Dursley ! Marge Dursley ! Petunia Dursley ! Vernon Dursley ! Mr. Granger ! Mrs. Granger ! Malcolm ! Mr. Mason ! Mrs. Mason ! Piers Polkiss ! King's Cross railway station security guard ! colspan="9" style="background-color:#ddf;" | ! Fleur Delacour ! Gabrielle Delacour ! Gregorovitch ! Gellert Grindelwald ! Igor Karkaroff ! Viktor Krum ! Olympe Maxime ! colspan="9" style="background-color:#ddf;" | ! Kanlı Baron ! Sir Cadogan ! Everard ! Şişman Keşiş ! Şişman Kadın ! Gri Leydi ! Mızmız Myrtle ! Neredeyse KafasÄ±z Nick ! Phineas Nigellus Black ! Peeves ! Seçmen Şapka ! colspan="9" style="background-color:#ddf;" | ! Bathilda Bagshot ! Heathcote Barbary ! Mr Borgin ! Gideon Crumb ! Barnabas Cuffe ! Ariana Dumbledore ! Kirley Duke ! Food Trolley Lady ! Auntie Muriel ! Xenophilius Lovegood ! Mr Ollivander ! Ernie Prang ! Madam Rosmerta ! Stan Shunpike ! Rita Skeeter ! Orsino Thruston ! Tom the barman ! Donaghan Tremlett ! Myron Wagtail ! Eldred Worple ! colspan="9" style="background-color:#ddf;" | ! Aragog ! Bane ! Bogrod ! Dobby ! Firenze ! Grawp ! Griphook ! Kreacher ! Magorian ! Sanguini ! Shrunken Head ! colspan="9" style="background-color:#ddf;" | ! Astoria Malfoy ! Scorpius Malfoy ! Albus Severus Potter ! James Sirius Potter ! Lily Luna Potter ! Hugo Weasley ! Rose Weasley Cem Ã–zer Cem Özer (d. 5 Ekim 1959; Göksun, Kahramanmaraş), Türk tiyatro, sinema ve dizi oyuncusu, sunucu ve yazar. Annesi Arşalus İçtilop Ermeni kökenli olup babası Çerkes kökenlidir. İstanbul Üniversitesi Hukuk Fakültesi'ni yarım bırakan sanatçı, daha sonra Dostlar Tiyatrosu gibi topluluklarda çalıştı. Televizyonda Laf Lafı Açıyor adlı programın sunuculuğuyla tanındı. Özellikle bu program ülkenin alışık olmadığı bir tarzdaydı. Ve özel televizyonların ilk sansasyonel programlarından biri oldu. 1. bölümün ilk konukları ise Hülya Avşar, Müjdat Gezen ve Cenk Koray'dı. Tarkan, Cem Yılmaz gibi isimleri ilk kez kendisi televizyona çıkartmıştır. Şansını Dene yarışmasında yarışmacı olarak görev aldı. Çeşitli sinema film ve dizilerinde rol aldı. Modacı Esin Maraşlıoğlu ve oyuncu Nurgül Yeşilçay ile evlilikleri oldu. Toplamda 5 kez evlenen Özer'in Cemre adında bir kızı ve Osman Nejat adında bir oğlu bulunmaktadır. 2018 yılında bir film çekimleri sırasında ayağını kırdı. Selçuk Özer Selçuk Özer, gerçek ismiyle "Selçuk Özercan" (d. 1954, Erzincan) Tiyatro, sinema ve dizi oyuncusu, senarist. Selçuk Özer 1968 yılında Avni Dilligil Tiyatrosu'nda oyunculuğa başlamıştır. Tiyatro oyunculuğu; Oğuz Aral ile İstanbul Tiyatrosu, Gülriz Sururi-Engin Cezzar Tiyatrosu, Ali Poyrazoğlu Tiyatrosu ve son olarak Dostlar Tiyatrosu ile devam etmiştir. Birçok sinema filminde başrol oynamış. Rol aldığı sinema filmlerinde ve dizilerde de iyi bir karakter oyuncusu olduğunu ispatlamıştır. En son "Kurtlar Vadisi Pusu" dizisiyle daha çok tanınmıştır. Kış Düşleri adlı bir filmin senaristi ve başrol oyuncusudur. Şebnem Özinal Güzin Şebnem Özinal (d. 1971Ankara), Türk tiyatro ve sinema oyuncusu. İstanbul Teknik üniversitesi Jeoloji Mühendisliği Bölümü'nden mezun olan Şebnem Özinal, bir aktualite dergisinde tiyatro röportajları da yapmıştır. 1991 yılında "Çılgın Sonbahar" adlı oyunla Dormen Tiyatrosu'na katıldı. Daha sonra, Dostlar Tiyatrosu, Tiyatro İstanbul, Ali Poyrazoğlu, Tiyatrokare gibi topluluklarda rol aldı. Tiyatro oyunculuğunun yanı sıra, birçok Televizyon ve Sinema çalışması da yapmaktadır. Filistin (anlam ayrımı) Filistin sözcüğü ile şunlardan biri kastedilmiş olabilir: Ahmetölen, Kepsut Ahmetölen, Balıkesir'in Kepsut ilçesine bağlı bir mahalle. Balıkesir il merkezine 42 km, Kepsut ilçe merkezine 16 km uzaklıktadır. Free Four "Free Four", Pink Floyd'un La Vallee adlı film için hazırladığı Obscured By Clouds albümünden çıkan tek teklisidir. Waters'ın babasının savaştaki ölümüne göndermelerde bulunan bu şarkı Pink Floyd'un o zamana kadar Amerika'da en büyük başarıyı kazandığı şarkı olmuştu. Amerikan sürümünün B yüzündeki "Stay", İtalya sürümünde ise "The Gold It's in the..." şarkısı yer almaktadır. Money (Pink Floyd şarkısı) Money, Pink Floyd'un Dark Side Of The Moon albümünden çıkan ilk single'dır. Şarkı paranın insan hayatına yansımalarını anlatmaktadır. Waters şarkıyı önce kendi stüdyosunda demo olarak kaydetmiş, grup üyelerinin de üzerinde oynamalarıyla son halini bulmuştur. Şarkıda Dick Perry de saksafon çalmıştır. Şarkı Velvet Revolver, Dream Theater gibi sanatçılar tarafından yeniden yorumlanmış ve Pink Floyd'un 2005 Live 8'teki konserinde de çalınmıştır. Şarkının sözlerinin bir kısmı The Wall filminde kullanılmıştır. Şarkı A Collection of Great Dance Songs albümünde David Gilmour tarafından saksafon dışındaki bütün enstrümanlar çalınarak kaydedilmiştir. Pink Floyd'un eski firması olan Capitol yeni firme Columbia'ya izin vermediği için böyle bir değişiklik yapılmıştır. Şarkı yeni versiyonunun gitar ve davul bölümlerinde orijinal şarkıya göre farklılıklar bulunmaktadır. Şarkının yeni versiyonu da single olarak 1981'de yayınlanmıştır. Time (Pink Floyd şarkısı) Time Dark Side Of The Moon albümünden çıkmış ikinci single'dır. Şarkı bir antika dükkânında kaydedilmiş saat sesleriyle başlar. Bu kayıt normalde ses teknisyeni Alan Parsons tarafından sadece deneme için kaydedilmişti. Waters'ın zamanın hızla geçtiğini anlattığı bu şarkıyı bir kıta Gilmour, bir kıta Wright söylemektedir. Şarkı sonunda Breathe şarkısının farklı bir versiyonunu içerir. Ali SÃ¼rmeli Ali Sürmeli (d. 7 Nisan 1959, Solhan, Bingöl), Zaza asıllı Türk tiyatro ve sinema oyuncusudur. Mimar Sinan Güzel Sanatlar Üniversitesi (MSGSÜ) Devlet Konservatuvarı "Tiyatro" bölümünden mezun (1985) olan sanatçı, Sokak Tiyatrosu, Dostlar Tiyatrosu ve Devlet Tiyatroları Genel Müdürlüğü'nde görev yaptı. Sinema filmleri ve dizilerde oynadı. İlk başrolü 1995 yılında oynadığı ve yönetmenliğini Tülay Eratalay'ın yaptığı "Düş, Gerçek, Bir de Sinema" adlı filmdir. "Deli Yürek" dizisiyle televizyonda tanındı. Kurtlar Vadisi Pusu dizisinde can verdiği Zaza Dayı karakteriyle hafızalara kazınmıştır. Son olarak Eşkıya Dünyaya Hükümdar Olmaz dizisinde Doğan Baba karakteriyle rol almaya başlamıştır. Kevin Campbell Kevin Joseph Campbell (d. 4 Şubat 1970, Lambeth, Londra) forvet bölgesinde oynamış eski İngiliz futbolcudur. Campbell futbol hayatına Arsenal altyapısında başladı. 7 Mayıs 1988'de Everton karşısında ilk kez A takımda oynayan futbolcu, İngiliz ekibinde 1988-1995 yılları arasında forma giydi. Arsenal'in UEFA Kupa Galipleri Kupası'nı kazandığı 1993-94 sezonunda attığı 19 golle takımdaki en iyi sezonunu geçirmişti. Oynadığı toplam 166 maçta 46 gol attı. 1989'da Leyton Orient'e kiralandı. Bu takımda 16 maçta 9 gol attı. Aynı sezon içinde Leicester City'ye kiralık olarak gitti. Burada ise oynadığı 11 maçta 5 gol attı. Arsenal'den ayrıldıktan sonra Nottingham Forest'la anlaştı. Forest formasını 1995-1998 yılları arasında giydi. Takımıyla çıktığı 80 maçta 32 gol attı. 1997'de İngiltere dışına çıkarak Notthingham Forest'tan Trabzonspor'a transfer oldu. Trabzonspor'a gelişi büyük yankı uyandıran İngiliz futbolcu ülkesinde gösterdiği başarılı performansını Trabzonspor'da gösteremedi. Sempatik tavırlarıyla kısa sürede Trabzon halkının sevgisini kazanmayı bildi. Trabzonspor'un Galatasaray'a karşı Ali Sami Yen'de kazandığı 5-3'lük maçta 3 gol atıp 2'de asist yaparak, bu galibiyete büyük katkı yaptı. Dönemin kulüp başkanı Mehmet Ali Yılmaz'ın kendisi için söylediği iddia edilen "bizim yamyamı gol makinesi diye aldık çamaşır makinesi çıktı" şeklindeki hakaret içeren değerlendirmeden ve istenilen performansı gösterememiş olmasından ötürü Trabzonspor'dan ayrıldı. İngiltere'ye dönen Kevin Campbell, Everton'la sözleşme imzaladı. Çıktığı 145 maçta 45 gol kaydetti. 2005-2006 sezonunda West Bromwich Albion takımına transfer edildi. Bu takımda 45 maçta 5 gol attı. Mayıs 2006'da West Bromwich'in EFL Championship'e düşmesiyle birlikte serbest kaldı. Sonraki sezon için Cardiff City'ye imza attı. 20 Şubat 2007'de West Bromwich ile oynanan karşılaşmada son kez forma giyen Campbell, bu dönemin ardından futbolu bıraktı. ANKAmall ANKAmall, 27 Ağustos 1999'da "Ankara Migros Alışveriş Merkezi" adıyla açılıp 2004 yılında genişletme çalışmaları ile 12 Mayıs 2006 tarihinde hizmete "ANKAmall" adıyla girmiş alışveriş merkezidir. Toplam büyüklüğü 278 bin metrekare olan merkezde 300'den fazla mağaza ve 6 bin araç kapasiteli otopark bulunmaktadır. ANKAmall bünyesinde 5 yıldızlı, 568 yatak kapasiteli bir otel de bulunmaktadır. İsmi değiştikten sonra Türk Dil Kurumu tarafından tepkiyle karşılanmış ve ANKAmall yönetimine bir yazı gönderen TDK, seçilen ismin Türkçe olmadığını söyleyerek değiştirilmesini istemiştir. Granma ili Granma, Küba'nın güneydoğu kesiminde il.Yönetim merkezi Bayamo'dur. Adını, 1956'da Küba Devrimi'ni başlatmak için sürgünden dönen Fidel Castro ve Che Guevara'yı adaya getiren Granma yatından alır.1956'da Fidel Castro'nun Küba'ya ayak bastığı yer olan Granma, 1976'da Oriente ili'nden ayrılarak ayrı bir yönetim birimi oldu. Kuzeybatıda Las Tunas, kuzeydoğuda Holguin, doğuda Santiago de Cuba illeri, güney ve batıda da Guacanayabo Körfesiyle çevrilidir. Cauto Irmağı ile Salado Irmağı gibi verimli ovaları akaçlayarak batıya doğru akar ve Guacanayabo Körfezinin düz kıyı şeridinde alüvyonlu mangrov bataklıkları oluşturur. Daha güneyde yer alan Cruz Burnu, Maestra Dağlarının en batı noktasıdır. Bölgede hatırı sayılır önemde altın, gümüş ve manganez yatakları vardır. Kahve, şekerkamışı, tütün ve pamuk önemli tarım ürünleridir. Oktay Öztürk Oktay Öztürk, (d. 7 Şubat