Birleşik Devletleri’ne girişi uygun vizeye sahip olmadığı için reddedildi. Britanya basınında yapılan yayınların arkasından McEwan Birleşik Devletler’e “Sizi hâlâ kabul etmek istemiyoruz ama dışarıda olmanız pek çok uygunsuz yayına sebep oluyor” açıklaması ile kabul edildi. Daha sonra Birleşik Devletler kendisine bir özür mektubu yolladı. Royal Society of Literature, Royal Society of Arts, American Academy of Arts and Science McEwan’ın üye olduğu bazı gruplardır. 1999 yılında Hamburg’da Alfred Toepher Vakfı tarafından Shakespeare Ödülü’ne layık görüldü. Ayrıca British Humanist Association’ın seçkin destekçilerinden olan McEwan 2000 senesinde İngiliz Şövalyelik Ödülü ile ödüllendirildi. Ian McEwan, 2002 yılında II. Dünya Savaşı sırasında başka bir aileye evlat olarak verilen bir erkek kardeşi olduğunu öğrendi ve bu hikâye 2007 yılında kamuoyu tarafından duyuldu. McEwan’dan altı yaş büyük olan duvar ustası David Sharpe, ebeveynleri evlenmeden önce dünyaya gelmişti. McEwan’ın annesi âşığıyla ilk kocası savaşta öldükten sonra evlenmiş, Ian ise bu nikâhtan birkaç sene sonra dünyaya gelmişti. McEwan’ın yayınlanan ilk eseri 1976 yılında Somerset Maugham Ödülü’nü kazandığı kısa hikâyelerinden oluşan İlk Aşk, Son Törenler (First Love, Last Rites, 1975) isimli kitabıdır. Bu kitabı ilk roman sayılabilecek The Cement Garden (1978) ve Yabancı Kucak (The Comfort of Strangers, 1981) isimli eserler takip etti. Bu iki roman McEwan’ın edebiyat dünyasında “Ian Macabre” olarak anılmasına sebep oldu. 1997’de yayınlanan ve erotomani hastalığına yakalanmış bir insanı konu alan Sonsuz Aşk (Enduring Love) isimli romanı Man Booker Ödülü aday listesinde yer almamasına rağmen pek çokları tarafından bir başyapıt olarak nitelendirildi. McEwan Booker Ödülü’nü 1998 yılında Amsterdam’da Düello (Amsterdam) isimli romanı ile aldı. Bir sonraki romanı Kefaret (Atonoment, 2002) de ilgi ile karşılandı. Time Dergisi eseri 2002 yılının en iyi romanı ilan etti ve roman Booker Ödülü aday listesine girdi. 2005 yılında yayınlanan romanı Cumartesi’de (Saturday, 2005) başarılı bir beyin cerrahının bir cumartesi günü yaşadıklarını işledi. Romanın ana karakteri olan cerrah Henry Perowne’un evi Londra’nın merkezinde ünlü bir meydandadır. McEwan da Oxford’dan Londra’ya geri taşındıktan sonra aynı meydanda bulunan evinde yaşamaktadır. “Cumartesi” James Tait Black Memorial Prize ile ödüllendirildi. On Chesil Beach ise, 2007 senesinde çıktı ve aynı sene Booker Ödülü adaylarından biri oldu. McEwan ayrıca pek çok film senaryosuna, bir adet sahnelenmiş oyuna ve bir oratoryaya imza atmıştır. 2007 Ağustos’unda “For You” isimli operanın metinlerini yazmaya başlayan McEwan’ın bu eseri Michael Berkeley tarafından bestelenecek ve 2008 yılı içinde icra edilecektir. 2006 yılı sonunda, McEwan’ın romanı Kefaret’i Lucilla Andrews’ın otobiyografisi “No Time for Romance”’den yaptığı intihalle yazdığı iddia edildi. Yazar kendisini The Guardian’da savundu, Andrews’un çalışmasından Kefaret’i yazdıktan sonra haberi olduğunu söyledi. McEwan, Amerikalı büyük yazar Thomas Pynchon’ın da içinde bulunduğu pek çok önemli yazar tarafından da savunuldu. İlk romanı The Cement Garden’ın orijinalliği hakkında da yorumlar yapılan McEwan’ı son olarak Claire Henderson-Davis “On Chesil Beach”’de annesinin ismini kullanıp ebeveynlerinin hayat öykülerini anlatmakla suçladı. McEwan bütün bu suçlamaları da reddetmektedir. Black Dogs The Daydreamer Amsterdam Enduring Love The Comfort of Strangers First Love, Last Rites Atonoment Saturday On Chesil Beach The Child in Time The Cement Garden In Between the Sheets The Innocent Solar Havran BarajÄ± Havran Barajı, Balıkesir'de, Havran Çayı üzerinde, sulama ve taşkın kontrolü amacıyla 1995-2002 yılları arasında inşa edilmiş bir barajdır. Kaya gövde dolgu tipi olan barajın gövde hacmi 1.000.000 m³, akarsu yatağından yüksekliği 72,00 m, normal su kotunda göl hacmi 66,50 hm³, normal su kotunda göl alanı 3,15 km²'dir. Baraj 3.530 hektarlık bir alana sulama hizmeti vermektedir. Çiğdem Can Rasna Çiğdem Can Rasna (d. 5 Temmuz 1976, İstanbul), Türk voleybolcu. Voleybola Eczacıbaşı’nda başladı. Daha sonra Ankara Vakıfbank’a transfer oldu. Bu kulübün kapatılması üzerine yeniden Eczacıbaşı’na döndü. Kısa bir süre İtalya A 2’de oynadı. Basketbolcu Faruk Rasna ile evlidir. 2006-2011 arasında Fenerbahçe’de oynadıktan sonra voleybolu bıraktı. Millî formayı 2007 yılına kadar 174 kez giymiştir. 2011 yılında anne olan oyuncu, sonrasında 2015 yılına kadar Fenerbahçe Grundig takımında menajer olarak kariyerini devam ettirmiştir. Umurbey BarajÄ± Umurbey Barajı, Çanakkale'de, Umurbey Çayı üzerinde, sulama amacıyla 1995-2003 yılları arasında inşa edilmiş bir barajdır. Toprak gövde dolgu tipi olan barajın gövde hacmi 2.400.000 m³, akarsu yatağından yüksekliği 81,00 m, normal su kotunda göl hacmi 24,56 hm³, normal su kotunda göl alanı 1,70 km²'dir. Baraj 2.445 hektarlık bir alana sulama hizmeti vermektedir. Orange (GSM operatörü) Orange Fransız menşeli, uluslararası GSM Operatörü. 1994, yılında Paris'te kurulmuştur. 2000 yılında France Télécom' la birleşerek Fransa'nın en büyük telekomünikasyon kuruluşu olmakla kalmamış dünya arenasına da çıkmıştır. 2001 yılında Itineris, Ola ve Mobicarte şirketleri Orange' a katılmıştır. Bunu 2006 yılında Wanadoo ve MaLigneTV katılımları izlemiştir. %100 Fransız sermayesi olan şirket günümüzde de bu özelliğini kaybetmemiş bir anonim şirketidir. Orange Telekom 17 ülkede hizmet veren dünyanın en büyük GSM operatörlerinden birisidir. Vodafone ile arasında büyük bir rekabet vardır. İngilizler ile Fransızların arasındaki tarihsel nedenlerden dolayı oluşan rekabet Vodafone ve Orange arasında da aynı şekilde sürmektedir. Özellikle bu 2 operatör birbirlerinden abone çalmak ve diğer operatörü saf dışı bırakmak için birçok pazarda değişik taktikler uygulamaktadır. (Hizmet kalitesini arttırma, fiyat kırma gibi.) Fransa' da bu Orange - Sfr Mücadelesi şeklinde sürer. Sebebi %100 Fransız sermayesi olan Orange' ın, milliyetçi görüşlerini yoğun olarak yaşayan Fransızlara İngiliz Vodafone' unu Sfr olarak ön plana çıkarmaktır. 30 Ekim 2009 raporlarına göre şirketin piyasa değeri, 38,2 milyar avro' dur. Orange 113,784 milyon abonesi ile dünyanın büyük telekomünikasyon şirketlerindendir. (30 Haziran 2008 tarihli Rapor) Pazar payı %43,5 ile 24,326 milyon abonesi ile de Fransa'nın en büyüğüdür. Livebox, Flybox, Unik, Internet Everywhere ve Orange World ürünleriyle hizmet vermektedir. "Orange Business Services" 1 Haziran 2006 tarihinden itibaren, France Telecom grubunun tüm kurumsal iletişim çözüm ve hizmetlerini iş dünyasına sunmaktadır. Bu çözüm ve hizmetler daha önce Equant, France Telecom Intelmatique, Orange, Etrali, France Telecom, Almerys, SETIB, Expertel Consulting, EGT ve Solicia firmaları tarafından sunulmaktaydı. Bu ürün yelpazesinde tümü iş proseslerini ve verimliliğini arttıracak şekilde tasarımlanmış olarak, “ses ile verinin beraber işlenmesi ve sunulması” ve mobil hizmetlerin yanında, IT uzmanlığı ve yönetilen servisler yer almaktadır. Orange Business Services 166 küresel noktada konuşlanmış şube ve personeliyle 220 ülkeye hizmet götürmektedir. "Telemark değerlendirmelerine ve Müşteri Memnuniyeti Endeksine göre;" Orange Business Services Müşteri Desteği ve Toplantı Gereksinimleri alanında En İyi Küresel Operatör (Best Global Operator for Customer Support and Meeting Requirements) olarak kabul edilmektedir. Orange Business Services aynı zamanda birçok “Best Class” ödülü de aldı. Ödüller toplam sekiz kritere göre verildi; Network Güvenirliği; Genel Yardım masası Sağlanması; Tüm Coğrafyada Erişim; Tek noktadan iletiÅŸim; Uçtan uca Network Yönetimi Uzak ve Zor Noktalara Erişim. Ayvacık Barajı Ayvacık Barajı, Çanakkale'de, Tuzla Çayı üzerinde, sulama amacıyla 1997-2007 yılları arasında inşa edilmiş bir barajdır. Toprak gövde dolgu tipi olan barajın gövde hacmi 1.200.000 m³, akarsu yatağından yüksekliği 53,00 m., normal su kotunda göl hacmi 30,00 hm³, normal su kotunda göl alanı 3,42 km²'dir. Baraj 3.900 hektarlık bir alana sulama hizmeti vermektedir. Taşoluk Barajı Taşoluk Barajı, Çanakkale'de, Çınarcık Çayı üzerinde, sulama amacıyla 1995-2001 yılları arasında inşa edilmiş bir barajdır. Kaya gövde dolgu tipi olan barajın gövde hacmi 1.700.000 m³, akarsu yatağından yüksekliği 75,00 m., normal su kotunda göl hacmi 88,00 hm³, normal su kotunda göl alanı 3,10 km²'dir. Baraj 7.924 hektarlık bir alana sulama hizmeti vermektedir. Mehmet Hamdi Ä°zgi Mehmet Hamdi İzgi, (d. 1878 Beydemir, Karaisalı Adana Türkiye) - (ö. 1959 Beydemir, Karaisalı Adana Türkiye), Türk siyasetçi. Dini ilimlerde kendisini yetiştirmiştir. Bir süre imam hatiplik ve vaizlik yapmıştır. Çukurova'nın işgalinden sonra Karaisalı Müftüsü Mehmet Aldatmaz ile birlikte işgal güçlerine karşı mücadele etmiştir. Kurulan Müdafa-i Hukuk Cemiyeti'nin kurucu üyesi olmuştur. 23 Nisan 1920 günü açılan ilk Mecliste Adana Mebusu olarak görev yapmıştır. Abdurahman Oğultürk Abdurahman Oğultürk (1940; Çamlıdere - 16 Haziran 2004; Kızılcahamam), Türk siyasetçi. Ankara Eğitim Enstitüsü'nü bitirdi. Çamlıdere ve köylerinde öğretmenlik yaptı. 1977 yılında 5.(XVI.)dönem Ankara milletvekili olarak parlamentoya girdi. 1980 darbesiyle birlikte görevi sona erdi ve ticaret ile uğraşmaya başladı. 1989 yılında Yenimahalle belediye başkanlığına seçildi. Bu görevini 10 sene devam ettirdi. Ankaralılar Derneği kuruculuğu ve başkanlığı yaptı. Gençlerbirliği kulübü asbaşkanlığı görevinde de bulundu. Kent Koop. başkanlığı da yaptı. 1999 yılında yapılan ön seçimi kaybedince siyasi yaşamına son verdi. Çamlıdere'nin siyaset ve sosyal alanda öncülüğünü yaptı ve değerli emeklerde bulundu. 16 Haziran 2004 tarihinde geçirdiği kalp krizi sonucu Kızılcahamam'da vefat etti. Cenazesi Çamlıdere'de siyaset dünyasından ve hemşehrilerinden oluşan binlerce kişilik bir kalabalık tarafından kaldırıldı. Çokal Barajı Çokal Barajı, Tekirdağ'da, Kocadere üzerinde, sulama ve içme suyu temini amacıyla 1997-2002 yılları arasında inşa edilmiş bir barajdır. Toprak ve kaya gövde dolgu tipi olan barajın gövde hacmi 4.065.000 m³, akarsu yatağından yüksekliği 81,00 m., normal su kotunda göl hacmi 204,00 hm³, normal su kotunda göl alanı 10,10 km²'dir. Baraj 10.660 hektarlık bir alana sulama hizmeti verirken, aynı zamanda yıllık 14 hm³'lük içme suyu da sağlamaktadır. Bayramdere BarajÄ± Bayramdere Barajı, Çanakkale'de, Karanlık Çayı üzerinde, sulama ve içme suyu temini amacıyla 1999-2002 yılları arasında inşa edilmiş bir barajdır. Kaya gövde dolgu tipi olan barajın gövde hacmi 1.000.000 m³, akarsu yatağından yüksekliği 60,00 metre, normal su kotunda göl hacmi 18,45 hm³, normal su kotunda göl alanı 0,94 km²'dir. Baraj 1.050 hektarlık bir alana sulama hizmeti vermektedir. Riyazu's-Salihin Riyazu's Salihin (Arapça: رياض الصالحين), "Salihlerin çayırı/bahçesi" anlamında İmam Nevevi tarafından kaleme alınmış hadis kitabı. Yazılışından itibaren, Müslümanlar arasında çok rağbet gören bir kitap olan Riyazus Salihin, müellifi olan İmam Nevevi'nin en meşhur eseridir. İmam Nevevi bu eserinde, hadisleri konu başlıkları halinde derlemiştir. Kütüb-i Sitte denilen ve sahih hadisleri derlediği kabul edilen eserler bu çalışmanın temel kaynaklarıdır. 10 AralÄ±k Hareketi 10 Aralık Hareketi, Türkiye'de var olan siyaset yapma tarzının, kullanılan söylemin ve siyasal kadronun niteliğinin yenilenmesinin, yani yeni bir siyaset anlayışının yaratılmasının gerekliliğine inanmış olan bir grup siyasetçi, sendikacı, bilim insanı, kültürinsanı ve çalışanlar tarafından kurulmuştur. İlhan Tekeli ve Yiğit Gülöksüz’ün alt yapısını oluşturduğu “yeni siyaset anlayışı”, Mart 2005'te, Erdal İnönü, Altan Öymen, Burhan Şenatalar, Erol Katırcıoğlu ve Fuat Keyman'nın da aralarında bulunduğu sosyal demokrat düşünce ve pratiğe emek vermiş bir grup tarafından bir çalışma toplantısında ele alınmış ve zenginleştirilmiştir. DİSK Genel Başkanı Süleyman Çelebi’nin kolaylaştırıcılığı üstlenmesinin ardından yapmış olan çağrıyla bir araya gelen sosyal demokratlar, 10 Aralık 2005’te İstanbul Dedeman Oteli’nde yapılan bir toplantıda, yeni siyaset tarzına ilişkin düşüncelerin tartışılması, yaygınlaştırılması ve hayata geçirilmesi amacıyla bir platform oluşturulduğunu kamuoyuna açıklamıştır. 2006 ve 2007 yılları içerisinde Türkiye'nin birçok ilinde gerçekleştirilen kitlesel toplantılarda “yeni siyaset anlayışı” sosyal demokrat kamuoyunun tartışmasına ve katkısına açılmıştır. 22 Temmuz 2007 Genel Seçimlerinden hemen önce ÖDP, SHP, DSP ve bağımsız sol hareketlerin ortak bir liste ile seçimlere girilmesi için çalışmış ama CHP'nin 13 tane DSP'li milletvekili adayına kendi listesinde yer vermesi üzerine çalışmaları sonuçsuz kalmıştır. 2008 yılı içerisinde ise Türkiye'nin çeşitli illerinde örgütlenerek tartışmaların daha geniş bir çevrede ve bir kurumsal bir çatı altında gerçekleştirilmesini hedeflemektedir. Hareketin sözcülüğünü Burhan Şenatalar ve Süleyman Çelebi birlikte yürütmektedirler. Hareketin merkezi İstanbul'dur. 10 Aralık Hareketi, Cumhuriyet Halk Partisi'nde yaşanan lider ve anlayış değişiminin ardından daha önce bir hedef olarak önüne koyduğu "çağdaş sosyal demokrat yeni bir parti" çalışmalarını yarıda bırakmıştır. Yeni perspektife göre sosyal demokrat düşüncenin önce CHP içinde yayılmasına önem göstermektedir. FransÄ±zca eser veren yazarlar listesi Fransızca eser veren yazarların doğum tarihine göre sıralanmış listesi (yazarın milliyetinden bağımsız) Not: Tarih "(... - ... arası)" şeklinde verilmişse, yazarın doğum ve ölüm tarihleri tam olarak bilinmemekte, ancak bu iki tarih arasında yaşıyor olduğu bilinmektedir. YouTube'a eriÅŸimin engellenmesi YouTube, dünya çapında; kimi ülkelerde uygulanmakta olan engellemelerle karşı karşıyadır. Bu sitenin engellenmesi, kullanımda "YouTube Erişiminin Engellenmesi" şeklinde yer almaktadır. Brezilyalı manken "Daniela Cicarelli"nin seks videoları YouTube'a düşünce ülkenin siteye girişi yasaklanmıştır. Ülkede 9 Ocak 2007'den beri siteye giriş yasaktır. Aynı şekilde Ermenistan'da cumhurbaşkanlığı seçimlerinin ardından çıkan ayaklanmadan sonra sıkıyönetim ilan edilmiştir ve iletişim 2 Mart 2008 tarihinde kesilmiştir. Çin ise, komünist rejimin hâkimiyetinden dolayıpek çok siteye erişimi yasaklamış durumdadır. YouTube da bunların başında yer almaktadır. 17 Ekim 2007 tarihinden beri ülkede YouTube'a erişim yasaktır. Aynı doğrultuda, İran'da da YouTube'a erişim 3 Aralık 2006 tarihinden beri engellidir. Ülke, neden olarak, içerikteki seks materyalleri ve cumhurbaşkanı Mahmut Ahmedinecad'a yapılan hakaret videolarını göstermektedir. Fas'ın hâkimiyetindeki Batı Sahra'ya bağımsızlık getirilmesi gerektiğini içeren görüntüler yüzünden ülkede 25 Mayıs 2007 tarihinden beri siteye ulaşım yasaklanmıştır. Suudi Arabistan ise YouTube'a erişimi engellememiştir; ancak yaş onaylamasının yapıldığı sayfaya erişimi engellenmiştir. Böylelikle yetişkinlerin izlemesi uygun görülen videolar otomatikman sansürlenmiştir. Aynı doğrultuda, Suriye'de de site engellenmiştir. Tayland'da başbakan Thaksin Shinawatra hakkında yapılan hakaret videoları yüzünden siteye erişim 8 Mart 2007'den bu yana kapanmıştır. Birleşik Arap Emirlikleri'nde ise şeyh ile dalga geçilmesi sonucu, zaman zaman erişim engellenmektedir. Pakistan'da da İslam'a hakaret eden videoların yayınlanması nedeniyle erişimi 22 Şubat 2008'de durdurulan site 28 Şubat 2008 tarihinde yeniden kullanıma açılmıştır. Sitedeki Atatürk karşıtı içerikler yüzünden, Türkiye'de ara sıra engelleme görmektedir. Ancak engellemeyi aşmak için çeşitli yöntemler mevcuttur. Sobotta Sobotta, Alman anatomist Johannes Sobotta tarafından yazılmış bir insan anatomisi atlasıdır. İki ciltten oluşmaktadır. Baş, boyun, üst ekstremite ve gövde, iç organlar ve alt ekstremite konularını içermektedir. 22. Almanca baskısı Prof. Dr. R. Putz ve Prof. Dr. R. Pablt tarafından yayına hazırlanmıştır. Ankara Üniversitesi Tıp Fakültesi Anatomi Anabilimdalı emekli öğretim üyesi Prof. Dr. Kaplan Arıncı tarafından Türkçeye çevrilmiştir. Herkesten yeteneğine göre, herkese ihtiyacına göre! "Herkesten yeteneğine göre, herkese ihtiyacına göre", Karl Marx`ın 1875 tarihli Gotha Programı'nın Eleştirisi çalışmasında yer alan dize, komünizmin önemli sloganlarından biridir. Bu düşünce özet olarak, komünist sistemde, her bireyin yeteneğine göre üreteceğini ve her bireyin yeteneğine bakılmaksızın bu üretimden faydalanacağını söyler. Gelişmiş bir komünist toplumda, burjuva mülkiyeti ortadan kalktığı için mal ve hizmetler bu düzende birbirinden ayrılabilir. Böylece herkes ihtiyacına göre olabildiğince memnun edilmiş olur. Bu tümcenin yer aldığı paragraf şu şekildedir ve Gotha Programı'nın Eleştirisi isimli çalışmada geçer: Marx bu tümcenin özgün sahibi olarak bilinse de, aslında ilk olarak Louis Blanc`ın 1840 tarihli bir çalışmasında geçer, bu da ütopyacı sosyalist Henri de Saint-Simon`un "herkesin çalıştığı kadar alması gerektiği" iddiasının yenilenmiş halidir. Ama Marx, bu tümcenin teorik altyapısını kuran ve gerçek manada bu görüşe anlam kazandıran kişidir. Komünizmin dinle çelişmediğini iddia eden görüşler de bu düşüncenin kutsal kitaplarda bulunduğunu söyler. Bu konuda daha fazla bilgi için İslamî komünizm ve Hristiyan komünizmi maddelerine bakınız. Marksizm karşıtları, Ayn Rand gibi, yeteri kadar üretmeyenin hak ettiğinden daha fazla alacağını, çok üreteninse hak ettiğini alamayacağını söyleyerek bu düşünceye karşı çıkmaktadır. Marksistler ise ihtiyaç ve istek arasında ciddi bir fark bulunduğunu, ihtiyaçların nesnel bir bakış açısıyla ele alınabileceğini (yemek, eğitim, sağlık gibi), istek farkının ya da bütünüyle mutlak eşitsizliğin ortadan kaldırmanın mümkün olmadığını ama insanların toplum içinde "hemen hemen" birbiriyle aynı olacağını söyler. Aynı zamanda, mülkiyetsiz bir toplumda, birçok mal ortak kullanıma açık olduğundan, biri ondan yararlanmadığı zaman diğerinin yararlanabileceğini ekler ve hasta olan bireyin ihtiyacının, sağlıklı bir bireye oranla daha fazla olduğunu ve daha fazla yemek yahut ilaç tüketmesine hakkı olduğunu insanlığın ortak mutluluğundan yana olduğu için kabul eder. Marx bu görüşünde insanın kendisi için değil toplumun ortak yararına çalışacağından dolayı, herhangi bir baskıcı gücün yahut kişisel çıkarın itici güç olmayacağını söyler. Alman Ä°deolojisi Alman İdeolojisi, Karl Marx ve Friedrich Engels tarafından Nisan veya Mayıs 1845 tarihinde yazılan kitap. Marx ve Engels bu kitabı bir yayımcı bulamadıklarından yayımlayamamışlardır. Bu çalışma ilk defa 1932 tarihinde David Riazanov'un Moskova'da bulunan Marx-Engels Enstitüsü adına yaptığı araştırmada ortaya çıkmıştır. Kitapta genellikle Bruno Bauer, Max Stirner ve diğer Genç Hegelciler'e hiciv yoluyla eleştiri getirilir. Marx, ilerde tarihsel materyalizm olarak adlandıracağı görüşünün temelini bu çalışmada kurmaya çalışır. Göller, Çatalpınar Göller, ismini kışın köy içerisinde tarlaların sularla kaplanmasıyla oluşan gölden almıştır. Zamanla bu göl kurumuştur. Göller, 24 Aralık 1995 yılında belde olmuş Çatalpınar’a bağlanmıştır. Çatalpınar'a 5 km, Fatsa'ya 16 km, Ordu'ya 52 km uzaklıktadır. Multi Kulti Multi Kulti, çokkültürcü bir edebiyat, kültür-sanat ve siyaset dergisi. Esmer Dergisi'nden grup halinde ayrılarak yine Ferzende Kaya öncülüğünde toplanmışlardır. İlk sayısını Ocak 2008'de satışa başlamıştır. Bonaventure Kalou Bonaventure "Barry" Kalou (12 Ocak 1978 Oumé, Fildişi Sahili) Fildişi Sahili'nden Hollanda Futbol Ligi Eredivisie takımlarından SC Heerenveen'de forma giyen forvet oyuncusudur. 1997 yılında FIFA Dünya Gençler Futbol Şampiyonası'nda forma giymiş, daha sonra 2006 FIFA Dünya Kupası'nda Fildişi Sahili millî futbol takımında kadroda yer almıştır. Kardeşi, Salomon Kalou da Premier Lig takımlarından Chelsea FC'de forma giymektedir. Pireveliler, Bergama Pireveliler, İzmir'in Bergama ilçesine bağlı bir mahalle.İle Uzaklıgı İle 132 km olan ilçeye uzaklıgı 26 km'dir.2012 Nüfus sayımına göre 98 kadın 96 erkek olmak üzere toplam nüfusu 194'dür. Böcek (anlam ayrımı) Böcek, taksonomide eklembacaklılar şubesinin böcekler sınıfından canlılara verilen ad. Şu anlamlara da gelebilir: Ruslan Alyahno Ruslan Alehno (14 Ekim 1981 Minsk Beyaz Rusya) (Beyaz Rusça:Руслан Аляхно, Rusça: Руслан Алехно). Beyaz Rus şarkıcı. 2008 Eurovision Şarkı Yarışması'nda Hasta La Vista adlı şarkı ile Beyaz Rusya'yı temsil etmiştir Fakat yarı finali geçememiştir Hasta la Vista (Ruslan Alehno şarkısı) Hasta La Vista () Ruslan Alekhno tarafından seslendirilen, 2008 Eurovision Şarkı Yarışması'nda Beyaz Rusya'yı temsil eden şarkı. Şarkı yarı finalde 27 puanla 17. olmuş ve finale çıkamamıştır. Şarkının birçok sürümü ve remiksi yapılmıştır. Amazing (High and Mighty Color şarkısı) , Japon rock müzik grubu "HIGH and MIGHTY COLOR" 'ın 11inci singleıdır, 11 Aralık 2007'de çıkmıştır. "Amazing", grubun on birinci singleıdır. Grubun balad tarzında olan dokuzuncu ve onuncu singlelarının aksine bu daha çok rocka yöneliktir. Başlık parçası Japonya'da yapılan Ekiden yarışları serisinde tema müziği olarak kullanılırken, b-tarafındaki "Parade" şarkısı da 2007-2008 Japon Futbol sezonunun teması olarak kullanıldı. Single, aslında "Size" diye bir parçayı da içerecekti fakat bilinmeyen nedenlerle kaldırıldı. Singleın müzik videosu 28 Kasım 2007'de çıktı. DVDli özel baskı ve normal baskı olmak üzere iki farklı şekilde çıkarıldı; DVD, "Amazing" 'in videosu ve parçalar halinde her bir üyenin 2007 yaz turnelerini anlattığı bir belgeselden oluşmaktadır. Single, çıktığı gün Oricon günlük müzik listelerinde 14. konuma yükselmeyi başardı ve ilk haftasında 30. konumda kaldı. İlk haftasında 3.873 kopya satan single grubun en düşük ilk hafta satışı oldu. "Amazing" 'in müzik videosu minyatür bir atlı karınca oynatılırken başlar. Müzik başlayınca grup boş bir sahnede görünür ve Maakii şarkıyı söylemeye başlar. Videonun devamı boyunca grup, terkedilmiş sahnede şarkıyı çalar. Marina Carr Marina Carr (d. 1964, County Offaly), İrlandalı oyun yazarı. County Offaly'de doğan Carr, University College Dublin'i bitirdi. Abbey Tiyatrosu ile Trinity College Dublin'in "kadrolu yazarı" oldu. 2003'te Villanova Üniversitesi'nde İrlanda çalışmaları profesörü olarak görev yaptı. Çoğunlukla İrlanda köylerindeki ev yaşamınını konu alan şiirsel oyunları çeşitli ödüller aldı ve dünyanın pek çok yerinde sahnelendi. Carr'ın çalışmaları sayısız ödül aldı. Mai, Dublin Tiyatro Festivali En İyi Yeni İrlanda Oyunu ödülünü (1994-1995) ve Portia Coughlan on dokuzuncu Susan Smith Blackburn Ödülü'nü (1996-1997) kazandı. Diğer ödüller arasında İrlanda Times Playwright ödülü 1998, Amerikan Sanat ve Edebiyat Akademisi'nden E. M. Forster Ödülü ve Amerikan / İrlanda Fonu Ödülü, Macaulay Bursu ve Hennessy Ödülü bulunmaktadır. Carr, Yale Üniversitesi'ndeki Beinecke Nadir Kitap ve El Yazması Kütüphanesi tarafından yönetilen Windham-Campbell Ödülü'ne layık görüldü. 165.000 $ (veya 155.000 €) mali ödül içeren ödül, Eylül 2017'de resmen verildi. 2016'da oyun yazarı Abbie Spallen'ın ardından ödülü alan ikinci İrlandalı yazar oldu. Hyde Park Hyde Park, Londra'daki Kraliyet Parkları'nın en büyüğüdür. Bitişiğindeki Kensington Bahçeleri'150 hektarlık bir alanı kaplar.Bahçeler bölümünde kral Alex adına heykel koyulup , park bölümünde de "Su" olarak bilinen bir gölü içine alır.Parkın Marble Arch'a yakın kuzeydoğu köşesinde ise, çok eskiden beri sokak hatiplerinin serbest konuşma yeri olarak bilinen Speakers' Corner bulunur. Dünyada bilinen en büyük parklardan biridir. Hydria Hydria, Antik Yunan'da Arkaik (MÖ y. 750- y. 480) ve Klasik (MÖ y. 480 - y. 323) dönemlerde kullanılan büyük su kabı. Hem siyah figürlü, hem de kırmızı figürlü teknikle bezenmiş örnekleri vardır. Özelliği üç kulplu olmasıdır. Bu kulplardan yanlardaki yatay iki tanesi hydria'yı kaldırmaya, boynundaki düşey olan üçüncüsü de içini boşaltmak için eğmeye yarar. Ä°bre Nehri İbre Nehri, Kosova, Sırbistan ve Karadağ'dan geçen akarsu. Karadağ'ın doğusundaki Mokra Dağları'ndan doğar; Kosova'nın kuzeyindeki Mitroviça'ya kadar doğu yönünde aktıktan sonra kuzeye yönelerek, Orta Sırbistan'da Zapadna Morava Nehri'ne(Batı Morava) katılır. Toplam uzunluğu 276 km, su toplama alanı 8 bin km²'dir. Başlıca kolları Raska, Studenica ve Sitniça olan nehir, ormanlarla kaplı yüksek bir bölgede akar. Vadisinde tahıl ekimi yapılır; yerleşim birbirine yakın küçük köyler biçimindedir. Juana de Ibarbourou Juana de Ibarbourou, asıl adı Juanita Fernandez Morales, Juana de América olarak da bilinir (8 Mart 1895 - 15 Temmuz 1979), Uruguaylı şair. Güney Amerika'nın en ünlü kadın şairlerindendir. Cinsel çağrışımlar yapan zengin imgelere dayalı, yalın bir dille yazılmış şiirlerinde aşk ve doğa temalarını işlemiştir."Los lenguas de diamante" (1919; Elmastan Diller) ve "Raiz salvaje" (1922; Yabani Kök) gibi ilk yapıtlarında narsist ve erotik öğeler görülür.Ama sonraki yapıtlarında "La rosa de los vientos" 'ta (1930; Rüzgarın Gülü) bunların yerini yitirilen güzellik ve yaşam gücü; "Perdida" da ise (1950; Kayıp) yaşlılıkla birlikte gelen umutsuzluk almıştır.Son şiirlerinin ilk yapıtlarındaki tutku ve duygulardan yoksun olmasına karşın Ibarbourou, bugün de Güney Amerika'nın en sevilen şairleri arasında yer alır.1950'de Uruguay Yazarlar Birliği başkanlığına seçildi. Pars: NarkoterÃ¶r Pars: Narkoterör, 21 Ocak 2008 tarihinde Show TV'de yayımlanmaya başlamış olan aksiyon - macera dizisidir. filminin devamı niteliğinde çekilmiştir. Lakabı "Pars" olan bir polisin abisinin şehit edildikten sonra yaşadığı hayatını anlatmaktadır. Yapımcısı, birçok iyi dizi ve filmlerin yapımcısı Osman Sınav'dır. Yönetmeni ise genellikle Osman Sınav'ın birçok dizi ve filminin teknik ekibinde görev yapmış Metin Günay'dır.Dizi 4 Temmuz 2008 tarihinde yayımlanan 23.bölümde final yaprak sona ermiştir. İstanbul Narkotik başkomiseri Şamil Baturay, katıldığı rutin bir operasyonda, Türkiye’de kurulan yeni bir uyuşturucu şebekesine ait delillere rastlar. Narkotikte birlikte çalıştığı nişanlısı Zülüf ile birlikte Van’a aile ziyaretine gittiğinde ise, kendisini uyuşturucu baronlarının tam ortasında bulur. Şamil ile Zülüf’ün aşkı, Şamil’in abisinin uyuşturucuyla ilgili bir operasyonda şehit edilmesiyle daha da imkânsız bir hâl alır. Abisinin kaybıyla hayata küsen Şamil, elde ettiği bazı ipuçlarıyla tekrar harekete geçer ve intikam için uyuşturucu baronlarının peşine düşer. Afganistan’dan İran’a, Van’dan Berlin’e kadar uzanan yeni bir “toz hattının” kurulmak üzere olduğunu keşfeden Şamil, zorlu bir mücadeleye girişir. Bu toz hattının terör örgütleriyle bağı olduğunu ve uyuşturucudan kazanılan paranın terörü finanse ettiğini anlayan Şamil’in verdiği mücadele, kişisel bir gayret olmaktan da çıkarak, vatan için verilen bir mücadeleye dönüşür. Bu savaşın kazanılmasını sağlayacak en önemli ipuçları ise, Şamil’in aşkı Zülüf’de gizlidir. David Lodge David Lodge (d. 28 Ocak 1935) İngiliz Şövalyelik Nişanı sahibi İngiliz roman ve oyun yazarı. 28 Ocak 1935’te Londra'nın güneyinde Brockley bölgesinde doğan Lodge, gelenekçi Katolik bir ailenin oğlu olarak yetiştirildi. 1955 senesinde University College London'dan mezun olan yazar, 1959 yılında aynı okuldan yüksek lisansını aldı. Doktora çalışmalarını yapmak üzere gittiği Birmingham Üniversitesi’nde çalışmaya başlayan Lodge, 1960'tan tam zamanlı yazarlık yapmak üzere emekli olduğu 1987 senesine kadar bu okulda ders verdi. Ayrıca, 1969 yılında Kaliforniya Üniversitesi, Berkeley'de misafir öğretim görevliliği yapan Lodge, 1977'de de East Anglia Üniversitesi'nde yaratıcı yazarlık üyesi olarak görev aldı. 1987'de Birmingham Üniversitesi'nden emekli olurken üniversite kendisine Modern İngiliz Edebiyatı Onursal Başkanı unvanını verdi. 1989 yılında Man Booker Ödülü jüri başkanlığı yaptı. Ayrıca Royal Society of Literature üyesi olan Lodge, 1998 yılında edebiyata olan katkılarından ötürü İngiliz Şövalyelik Nişanı'na layık görüldü. Lodge, şu anda Birmingham'da yaşamaktadır. Lodge’ın romanlarında kendi hayatından izler bulmak mümkündür. Örneğin ilk romanı "The Picturegoers"'ta 1960 yılında II. Dünya Savaşı sonrasında Londra'nın bir banliyösünde yaşayan Katolik bir ailenin hayatını anlatmıştır. 1975 yılında yayınlanan "Yerleri Değiştirme" ("Changing Places") Lodge'ın kampüs romanları üçlemesinin ilk kitabıdır. Kaliforniya'daki misafir profesörlüğü sırasında edindiği tecrübeleri bu romana yansıtan Lodge, romanı Rummidge Üniversitesi’nde çalışan İngiliz Philip Swallow ile Euphoria State Üniversitesi'nden Amerikalı Morris Zapp isimli iki karakter üzerine oturtmuştur. Birmingham (Rummidge) ve Kaliforniya (Euphoria)'da yaşayan iki profesörün 6 aylık bir değişim programı ile birbirlerinin yerine geçmesini anlatan Lodge, akademisyenler dünyası hakkındaki gözlemlerini, fikirlerini okuyucuyla bu yolla paylaşır. Serinin ikinci kitabı "Dünya Küçük"("Small World", 1984), üçüncü kitabı ise Dr. Robyn Penrose isimli bir İngiliz dili öğretim görevlisi ile Vic Wilcox isimli bir fabrika müdürünün ilişkisini anlatan "İyi İş"'tir ("Nice Work", 1988). Bu iki roman Man Booker Ödülü'ne de aday gösterildi ve televizyon dizisi olarak uyarlandı. 1995 senesinde yayınlanan romanı "Terapi"'de ("Therapy") televizyon için dizi senaryoları yazan bir yazarın evliliği ve orta yaş bunalımlarını anlattı. Yine bu romanda yazarın ilk gençliğine ait tecrübelerinden kesitlere rastlanabilir. "The British Museum is Falling Down" (1965), "How Far Can You Go?" (1980) ve "Paradise News" (1991) isimli romanlarında ise II. Dünya Savaşı sonrası Katolik dünyasında olanlara ve yaşananlara dokunur. Yazar, pek çok İngiliz ve Amerikan romanıyla ilgili edebiyat eleştirisine imzasını atmıştır. Pazar günleri "The Independent"da yayınlanan makalelerinden oluşan kitabı "The Art of Fiction" 1992 yılında yayınlanmıştır. Lodge, 1990'da Monte Carlo'da düzenlenen Televizyon Festivali'nde BBC için uyarladığı dört-bölümlük "Nice Work" dizisi ile "Gümüş Peri" ödülünü kazandı. Bunun dışında 1987'de Channel 4 için akademik konferanslarla ilgili bir belgesel olan Big Words-Small Worlds'ü hazırladı. Ayrıca, 1994'te Charles Dickens'ın Martin Chuzzlewit isimli romanını 6 bölümlük bir televizyon dizisi haline getirdi. İlk oyunu olan "The Writing Game" ilk olarak 1990'da Birmingham'da sergilendi. Oyun daha sonra Manchester, Cambridge ve Massachusetts'de de oynandı. An itibarıyla son oyunu ise "Home Truths"'tur. Changing Places Small World Nice Work Therapy Thinks How Far Can You Go? Author, Author Gwahir Gwahir, (diğer adıyla Gwaihir) Tolkien'in Orta Dünya serisindeki hayali bir karakterdir. Tüm kartalların kralı ve Gandalf ile oldukça yakın bir arkadaşlığı olan bir kartaldır. Kartalların neredeyse sonsuz ömrü onun için de geçerliydi ve 2. çağın başından beri kartalların yüce kralı oldu. Gandalf'ı, Thorin ve kafilesinde Goblin Geçidi'nde yakalandıklarında kurtardı. Ayrıca Yüzük Savaşı sırasında Saruman Gandalf'ı hapsettiğinde onu yine kurtarmıştır. En son yüce muharebe olan Kara Kapı'daki savaşta Kral Elessar ve Gandalf'a yardıma geldi. Ori Ori, Profesör Tolkien'in yarattığı orta dünya evreninde hayali bir cüce karakterdir. Hakkındaki bilgileri çoğunlukla Profesör'ün çocuklarına yazdığı "The Hobbit" adlı eserden öğreniriz. Ori, hikâyede; Thorin ve Kafilesi'ne katılan Erebor'lu bir cücedir. Bu kafileye, akrabaları Nori ve Dori ile birlikte katılmıştır. Kafile amacına ulaşınca, Erebor'da kendine düşen hazinedeki payı almış ve son derece zengin ve saygın bir cüce gelmiştir. Ori, Erebor'da 50 yıl kadar kaldıktan sonra Thorin'in kafilesinde de birlikte olduğu cüce Balin'in Moria'da oluşturduğu koloniye katıldı. Ori, Balin'in Moria'daki krallığında kısa bir süre de olsa mutlu yaşadı. Ancak 5 yıl sonra şehrin önünde Balin'in goblinlerce pusu kurulup öldürülmesi bu mutluluğun sonuydu. Yine eski kafileden tanıdığı cüce Oin'in Moria Kapısı'nın önünde, Göl Bekçisi tarafından yutulmasının ardından krallığın komutası Ori'ye kalmıştı. Düşman çok kalabalıktı. Goblinlerle Yapılan kısa bir çatışmanın sonunda bir avuç adamla Ori, Mazarbul Odası'na sıkışıp kalmıştı. Moria'ya geldikleri günden itibaren tuttukları kayıtlara son birkaç satır daha ekledi. Belki de, biri gelir ve olanları okuyup ona göre hareket eder diye düşünüyordu. Son satırlar şöyleydi; "Davullar.. Davullar derinden geliyor... Dışarı çıkamıyoruz. Karanlıkta bir gölge var, Geliyorlar.." Mazarbul Odası Sonunda hepsine mezar olmuştu.. Yıllar sonra kardeşlik, Puslu Dağlar'ı aşabilmek için Madenlerin içinden doğru Moria'ya gelmişti. Sonunda Mazarbul Odası'na girdiler ve Gandalf; sararıp yırtılmış, bir cüce iskeletenin sıkıca sarıp sarmaladığı Moria Kayıt günlüğünü okumaya başladı. Burada kalabalık ve neşeli bir koloni bulmayı bekliyorlardı. Fakat Ori'nin de içinde bulunduğu birçok cücenin iskeleti ve Balin'in daimi ay ışığı vuran mezarı dışında hiçbir şey yoktu. İlopango Gölü İlopango Gölü, (İspanyolca: "Lago de Ilopango"). El Salvador'un ortagüney kesiminde göl. San Salvador, La Paz ve Cuscatlan illerinin sınırı üzerinde yer alır. Sönmüş bir yanardağın krater gölü olan İlopango'nun derinliği 440 m, yüzölçümü ise 72 km²'dir. 1880'de su düzeyinin yükselmesiyle birlikte, doğusunda fazla sularını Büyük Okyanusa boşaltan doğal bir kanal (Jiboa Nehri) oluştu ve suların alçalması sonucunda gölün ortasında 46 m yüksekliğinde ve 153 m genişliğinde volkanik bir ada ortaya çıktı. 1928'de su düzeyinin yeniden yükselmesiyle, kıyıdaki evler su altında kaldı. Göl bugün, özellikle batı kıyılarındaki Asino ve İlopango kasabalarında yoğunlaşan turistik tesisleriyle önemli bir turizm merkezidir. Teneke Teneke, iki yüzü elektroliz yoluyla kaplanan sac malzemeye ve bu malzemeden yapılan 20 litrelik kaplara verilen isim. İnce sac levhalar temperlenerek dayanıklılığı artırılır ve düzgün bir yüzey elde edilmesi sağlanır. Daha sonra elektroliz yoluyla kalaylanır. B. S. Johnson B. S. Johnson (tam adı Bryan Stanley Johnson, d. 5 Şubat 1933 - ö. 13 Kasım 1973), İngiliz romancı, şair, edebiyat eleştirmeni ve film yapımcısı. Deneysel romanlar yazdı. Ayrıca, yine deneysel filmler çekti, şiirler yayımladı, eleştiriler, kısa öyküler ve oyunlar yazdı. 40 yaşında, yaşadığı başarısızlıklar ve ailevi sorunlar dolayısıyla girdiği depresyon sonucunda intihar etti. Yaşarken geniş okuyucu kitlelerinde tanınmamasına rağmen, sonraları kült statüsü edindi. Nori Nori, Tolkien'in yarattığı orta dünya serisinde hayali bir cüce karakteridir. Thorin ve kafilesine katılan Erebor'lu bir cücedir. Akrabaları Ori ve Dori ile birlikte bu kafileye katılmıştır. Kafile sonunda Erebor'daki hazineden payını almış ve zengin biri haline gelmiştir. Ömrünün sonuna kadar Erebor'da yaşamıştır ve bir daha hiç maceraya atılmayarak huzurla ölmüştür. Adını tarihe altın harflerle yazdırmıştır. Cinas Yazılışları ve söylenişleri aynı, ama anlamları farklı iki kelimenin bir arada kullanılma sanatıdır. Ã–rnekler: Dori Dori, Tolkien'in yarattığı orta dünya serisindeki hayali bir cüce karakteridir. Thorin ve kafilesine akrabaları Nori ve Ori ile birlikte katılan Erebor'lu bir cücedir. Kas ve beden gücü açısından kafilede en güçlü kişi olduğu için kafilenin başlarında sürekli Bilbo'yu o sırtında taşımış, hep o göz kulak olmuştur. Kafilede bu olay sonradan bir alışkanlığa dönüştü ve Dori, Bilbo'yla her konuda ilgilenen durumunda oldu. Bu da onu çok rahatsız ediyordu. Kafilenin son durağı olan Erebor'da hazineden payını almış ve son derece zengin biri haline gelmiştir.Ömrünün son günlerini Erebor'da macerasız olarak geçirmiştir ve akrabası Nori ile birlikte huzurla ölmüştür. Adını tarihe altın harflerle yazdırmıştır. Bifur Bifur, Tolkien'in yarattığı orta dünya serisindeki hayali bir cüce karakteridir. Moria kökenli bir cücedir. Aynı zamanda Thorin ve Kafilesi'ne kuzenleri, Bofur ve Bombur ile birlikte katılmıştır. Kafile sonunda hazineden payını almış ve son derece zengin biri haline gelmiştir. Cücelerin en önemlilerinden biri olmuş ve tarihe adını yazdırmıştır. Hazineden payını aldıktan sonra Erebor'da yaşadı ve bir daha hiç maceraya atılmayarak kuzenleri ile birlikte huzurla öldü. Bofur Bofur, Tolkien'in yarattığı orta dünya serisindeki hayali bir cüce karakterdir. Moria kökenli bir cüce olan Bofur, Thorin ve Kafilesi'ne kardeşi Bombur ve kuzeni Bifur ile katılmıştır. Kardeşine, şişman olduğu için sürekli yardım etmek zorunda kalmıştır. Kafile sonunda son derece zengin biri olmuş ve hazinden payını almıştır. Çok önemli bir cüce haline gelmiştir. Tarihe kafilede yaptıkları sayesinde adını yazdırmıştır. Bir daha hiç maceraya atılmamış ve Erebor'da kardeşi ve kuzeniyle birlikte huzurlu bir şekilde ölmüştür. Bombur Bombur, Tolkien'in yarattığı hayali orta dünya serisindeki bir cüce karakterdir. Thorin ve Kafilesi'ne, kardeşi Bofur ve Kuzeni Bifur ile katılmıştır. Kafile sonunda hazineden payını almıştır ve son derece önemli ve zengin biri haline gelmiştir. Bombur oldukça şişmandır ve ömrünün son zamanlarında oturduğu yerden onu ancak 6 genç cüce kaldırabiliyordur. Kafilede her zaman birkaç kişilik öğün tüketmiş bu da kafilenin işini her zaman zorlaştırmıştır. Kardeşi Bofur ve kuzeni Bifur, şişman olduğu için sürekli Bombur'dan çok çekmişlerdir. Şişman olduğu için her zaman sona kalmış ve bundan da hep rahatsız olmuştur. Erebor'da huzurlu bir şekilde kuzeni ve kardeşi le birlikte ölmüştür ve bir daha hiç maceraya atılmamıştır. II. Abdülhamid Çeşmesi ve Havuzu II. Abdülhamid Çeşmesi ve Havuzu, İstanbul ilinin Büyükçekmece ilçesindeki Havuzbaşı Meydanı'na adını veren, yan yana olan çeşme ve havuzdan oluşan eser. Sultan II. Abdülhamid'in 25. Cülüs (tahta çıkış) yılı hatırası olarak Büyükçekmece halkı tarafından 1918 yılında yaptırılmıştır. 3,6 x 4,2 metre eninde, 0,7 - 0,75 metre yüksekliğindedir. Tamamıyla mermer taşı oyularak yapılmıştır. Katedral ve Pazar Katedral ve Pazar, Eric S. Raymond tarafından yazılmış, yazılım mühendisliği gözlemlerini anlatan bir yazıdır. İlk kez 27 Mayıs 1997'de Linux Kongresi'nde sunulmuştur. Elektrik Mühendisleri Odası'nın katkılarıyla 2008 yılı Eylül ayı içerisinde "Katedral ve Pazar" adı ile Türkçeye çevrilip basılmıştır. Rumelihisarı, Sarıyer Rumelihisarı, İstanbul'un Avrupa Yakası'nda bulunan Sarıyer ilçesine bağlı 25 mahalleden biridir. İdari sınırlarına bakıldığında kuzeyinde Baltalimanı; kuzeybatısında Fatih Sultan Mehmet; batısında Beşiktaş ilçesine bağlı Etiler; güneyinde yine Beşiktaş ilçesine bağlı Bebek mahalleleri; doğusunda ise İstanbul Boğazı bulunmaktadır. Köprübaşı Barajı ve Hidroelektrik Santrali Köprübaşı Barajı, Bolu'da, Devrek Çayı üzerinde, enerji ve taşkın kontrolü amacıyla 2002 yılında inşasına başlanan bir barajdır. Kaya gövde dolgu tipi olan barajın gövde hacmi 7.330.000 m³, akarsu yatağından yüksekliği 108,00 m., normal su kotunda göl hacmi 199,26 hm³, normal su kotunda göl alanı 5,27 km²'dir. Barajın tamamlandığında 91 MW güç ile 203 GWh'lık enerji üretmesi planlanmaktadır. Deventer Deventer, Hollanda'nın Overijssel ilinin Salland bölgesinde kurulmuş olan bir kenttir. Şehrin büyük kısmı Ijssel Nehri'nin doğu yakasında olmakla birlikte batı yakasına doğru da gelişim göstermiştir. 2005 yılında ülke genelinde uygulanan bürokrasiyi azaltma politikası sonucunda nüfusu 5000 olan Bathmen ile birleştirilmiştir. Deventer büyük ihtimalle Ijssel Irmağı kenarında tahta bir kilise inşa eden İngiliz misyoner Lebuinus tarafından 768 yılında kurulmuştur. Ancak 1981-2006 arasında sürdürülen arkeolojik çalışmalar sonucunda buradaki ilk yerleşimin Bronz Çağı'na kadar gittiği görülmüştür. Ancak Roma Dönemi'nde burada Devantria isimli bir kalenin bulunduğu yolundaki yaygın inanış kanıtlanamamıştır. Ortaçağ Hansa Birliği'nin bir üyesi olan ve Ijssel Irmağı kenarında önemli bir ticaret yolunun kavşağında bulunan Deventer 882 yılında Vikingler tarafından yerle bir edilmiştir. Şehir hemen tekrar kurulmuş ve bir surla savunması güçlendirilmiştir. 1000-1500 yılları arasında limanına büyük gemilerin de yanaşabilmesinin bir sonucu olarak şehir hızla gelişti. Deventer Geert Groote'nin hem doğduğu hem de daha sonra Thomas Kempis ve Erasmus gibi düşünürleri etkileyen okulunu kurduğu şehirdi. 1477 gibi erken bir tarihte bile burada bir basımevi kurulmuştu. Bunun yanı sıra Erasmus'un çocukken gittiği Latin Okulu da Deventer'de bulunmaktaydı. 16. yüzyıldan 20. yüzyıla 1500-1800 yılları arasında Ijssel Nehri'nin su seviyesindeki düşme nedeniylelimanla birlikte şehir de önemini yitirmeye başladı. Bu durum Hollanda şehirleri arasındaki ticari rekabet ve 1568-1648 yılları arasındaki din savaşları nedeniyle daha da hızlanmıştır. 18. yüzyılda demir endüstrisi şehre geldi. Bunun nedeni şehrin doğusundaki içinde demir içeren bir tür kum bulunmasıdır. Bu sayede şehir endüstriyel bir merkez haline geldi. İkinci Dünya Savaşı Deventer Hollanda süvari birliğinin bir garnizonunun burada olmasına rağmen tüm tarihi boyunca çok az savaş görmüştür. Ancak endüstri merkezi ve limanı İkinci Dünya Savaşı sırasında ağır bombardımana maruz kalmıştır. Gene de şehir merkezi bu bombardımandan zarar görmeden kurtulmuştur. Şehir merkezinin 2 km kuzeydoğusunda Nazi polislerinin eğitildiği bina ise bugün mülteci sığınma evi olarak hizmet vermektedir. "Sıçan Evi" 500 yıl kadar önce Deventer'de kıtlık başgöstermiş. Herkes açlık çekerken Govert adlı bir tüccar çavdar stoklamış. Ancak o kadar fahiş fiyat vermekteymiş ki kimseler çavdar alamıyormuş. Bir gün rahibeler ondan çavdarları fakir insanlara dağıtmasını istemiş. Govert o kadar sinirlenmiş ki çavdarımı fakirlere dağıtacağıma sıçanlar yesin daha iyi demiş. Şehrin tüm sıçanları toplanarak deposuna girmiş ve tüylerinin arasında tüm çavdarı çalmışlar. Daha sonra da fakirlerin evine giderek bu çavdarları onlara vermişler. "İki Kız Kardeş" Deventer'deki Bergkerk Kilisesi'nin iki kulesinin yapımını birbirlerinden asla ayrılmayan iki kız kardeş üstlenmiş. Günlerden bir gün şehre bir şövalye gelmiş. İkisi de bu şövalyeye aşık olmuşlar. Şövalye de onlardan birini sevmiş ve mutlu bir şekilde yaşamaya başlamışlar. Ancak diğer kız kardeş üzüntüsünden hastalanarak ölmüş. Diğeri ise kendini suçlu hissetmiş ve kısa süre sonra da o da ölmüş. Bu nedenle kilisenin kuleleri eşit yükseklikte değildir. "Åžeytan" Yaşlı Boekert borç içinde ölmüş. Oğlu çok endişeliymiş çünkü sadece eski bir ahırı ve çok az parası varmış. Kendi kendine en iyisi ben ruhumu şeytana satıyım derken bir anda karşısında şeytanı buluvermiş ve bir anlaşma yapmışlar. Buna göre şeytan horozlar ötmeden bir gecede ahırı bitirecek karşılığında da Boekert'in ruhu onun olacakmış. Şeytan bütün gece çalışmış ve tam bitirmek üzereyken Boekert horoz gibi ötmeye başlamış. Şeytan onun hile yaptığını söylemiş. Ancak diğer horozların da ötmeye başlamasıyla Boekert hem yeni bir ahır sahibi olmuş hem de ruhunu şeytandan kurtarmış. Şehrin ticari ve endüstriyel önemi azalsa da devam etmektedir. Şehrin ekonomisinin esas lokomtifleri merkezi ısınma sistemleri üreten bir fabrika, önemli bir basımevi olan Kluwer ve 500 yıldır üretilen Deventer Keki'dir. Ayrıca şehirde ulusal ve uluslararası üne sahip değişik festivaller düzenlenmektedir Abdullah Faik Çopuroğlu Abdullah Faik Çopuroğlu (d. 1857, Karaisalı, Adana - ö. 17 Temmuz 1939), Türk siyasetçi. Karaisalı Rüştiyesi ve Kayseri medresesi mezunudur. Karaisalı mahkeme üyeliği ve naip vekilliği, Karaisalı müftülüğü, Adana Müdafaa-i hukuk cemiyeti reisliği, Osmanlı Meclis-i Mebusanı I.ve II.dönem Adana ve TBMM I.dönem Adana milletvekilliği yapmıştır. Evli ve 8 çocuk babasıdır.. Şer'iye Encümeni'nde üyelik yapmıştır. UskumrukÃ¶y Uskumru, Sarıyer ilçesinin bir köyü. Uskumruköy; aynı zamanda köy merkezinin de olduğu Aşağıköy ve buradan 500 metre uzaklıkta bulunan Yukarıköy olmak üzere iki kısımdan oluşur. Son yıllarda bunlara, köye sonradan yerleşenlerin oluşturduğu ve Samsun Mahallesi ve Gümüşdere yolundaki Arıköy denilen mıntıkaları da eklemek gerekmektedir. Muhtarlık, okul, lise, sağlık ocağı, cami, köy kahvesi ve spor sahası Aşağıköydedir. Köyde ilkokul ve lise vardır. Civar köyler, Uskumru'daki liseye öğrenci yollarken, Uskumru ortamektep talebelerini Gümüşdere, Kilyos ve Zekeriyaköy'e yollamaktadır. Son yıllarda eğitime verilen önem artmış ve eğitim seviyesi yükselmiştir. Topografik olarak, engebeli arazilerin arasında kalan çanak şeklindeki düzlüğün üzerine kurulmuş ve köy deresi ya da Sofadere de denilen dere boyunca meskenleri sıralanmış şekildedir. Dere Mahallesi ismini buradan alır. Arazi bakımından Sarıyer'in en büyük köyü olduğu bilinir. Köyün dört tarafı meralarla ve çayırlarla çevrilidir. Arıköy ve Tatlısu mevkilerinde doğal deniz kumulları bulunur. Kıztaşı Deresi denen dere buralardan geçerek Karadeniz'e dökülür. Kuzey kısmındaki çamlık doğal olmayıp, Orman İdaresince burada daha önce bulunan ocak sahası ağaçlandırılarak oluşturulmuştur. Koruboyu denilen ve makta olarak kullanılan batıdaki orman Belgrad Ormanları'nın dejenere olmuş uzantısıdır. Sarıyer'in en büyük maktası olan köyü Uskumru'dur. Köyün maktaları, Gümüşdere Ayazmadan başlar, Belgrad koruboyunu takip ederek Kule mevkiine kadar olan geniş şeritten ve Demirciköy, Yerliköy Çiftliğinin altına kadar olan mıntıkayı da içine alarak büyük bir alan oluşturur. İstanbul Büyükşehir Belediyesi'nin Kilyos Mezarlığı ve Kilyos Köyü Ağlamış Dede Mezarlıkları da Uskumruköy sınırları içerisindedir. Köyün ULAŞIMI: Köy, İlçe merkezi Sarıyer'e 9, Gümüşdere'ye 4.5, Kısırkaya'ya 6, Kilyos'a 4.5, Demirciköy'e 6.5, Zekeriyaköy'e 3.5, Bahçeköy'e 7, Rumeli Feneri ve Garipçe köylerine 16, Kemerburgaz'a 17, Beşiktaş'a 28, Taksim'e 30, Eminönü'ne 32, Ankara'ya 470, İzmir'e 585, Bursa'ya 250, Edirne'ye 270 ve Kırklareli'ne 210 km uzaklıktadır. Hacıosman Metrodan ve Kısırkaya'dan karşılıklı kalkan 152 no'lu İETT seferleri yaz kış işlemektedir. Ayrıca aynı hatta 15 dakikada bir kalkan minibüslerle de Sarıyer ve civar köylere ulaşım sağlanmaktadır. Dörtyol'dan geçen Kilyos-Metro otobüsü ile Bahçeköy ve Metro'ya doğrudan ulaşım mümkündür. Boğaziçi Üniversitesi Sarıtepe Kampüsü'nden kalkan otobüsler ise köy içine girmeden Rumelihisarüstü'ne gitmektedir. Yerleşim bölgesi olarak çok eskilere dayanan bir târihe sahiptir. Cenevizliler'den kalma gözetleme kulesinden yola çıkılırsa çok eski bir köy olduğu ortaya çıkar. Evliya Çelebi; Seyahatnamesi'nin İstanbul bölümünde, Yeniçeri ordularının, Uskumru Çayırı ve Terkos'da kamp kurup konakladıklarını yazar. Buna göre "Uskumru" isminin en az 400 yıllık olduğunu anlıyoruz. Köyün tepesindeki kulenin ise "Ovidius Kulesi" olarak adlandırıldığını ve bu kuleyi Cenevizlilerin, Karadeniz'i gözetlemek için yaptıklarını biliniyor. İdârî bakımdan İstanbul vilâyetinin Sarı Yer kazâsına bağlıydı. Cumhuriyet'in ilk yıllarında ise o zamanki idârî yapılanmaya göre Zekeriyaköy Nâhiyesi'ne bağlı kalmıştır. Günümüzde Zekeriyaköy Nahiyesi kaldırılmıştır. Muhtarla beraber seçilen 6 tane aza ve 442 sayılı Köy Kanunu'na göre ihtiyar heyetinin doğal üyesi olan köy öğetmeni ve köy imamı, köy ihtiar heyetini oluştururlar. Ancak pratikte köy ihtiyar heyetinin karar alma mekanizmasında rol aldıkları pek görülmez. Temizlik, ilaçlama vb. belediye hizmetleri Sarıyer Belediyesi'nden karşılanmaktadır. Batıda Gümüşdere ve Belgrad Ormanları, kuzeyde Kilyos ve Karadeniz, doğuda Demirciköy ve güneyde Zekeriyaköy ve Bahçeköy ile sınırdır. 5000’e yakın bir nüfusa sahiptir. Son yıllarda köye olan göçlerle ve yeni yapılarda başlayan ikametlerle nüfus olanca artmıştır. Yerli köy halkı, muhâcirlerden ve Arnavutlardan oluşur. Pomak, Gacal ve Boşnaklara rastlanmaz. Ancak Gümüşdere köyünün ahalisinden daha önce göçtükleri için Balkan kültürü günümüze kadar ulaşamamıştır. Gümüşdere ihtiyarları Rumcayı konuştukları halde, Uskumruda böyle bir şey yoktur. Bahçecilik temelli Gümüşdere'nin aksine Uskumru hayvancılık ve odunculuk ağırlıklı bir köydür. 90'lı yılara kadar Rumeli köyü niteliğinde ve görüntüsündeki Uskumru artık bir tarafı köy merkezi, bir tarafı orman-mera, diğer tarafları site-villa vs. şekilde dağınık bir görünümdedir. Köy içinden akan köy deresi Kilyos'tan geçerek Karadeniz'e dökülür. 15-20 sene öncesine kadar suyu içilebilecek düzeyde olan bu dere son yıllarda lağım ve çamur akmakta, yazın koku yapmaktadır. Doğal Hayatı Koruma Vakfı'nın yayımladığı "Türkiye'nin 122 Önemli Bitki Alanı" adlı eserde, Uskumruköy kumullarının (şimdiki Arıköy, Sarıtepe ve Tatlısu mevkiini kapsayan alan) önemli bitki alanlarından biri olduğu belirtiliyor. Ancak hızlı yapılaşmayla birlikte bu alanın bitki örtüsünün tamamen yokolmaya başladığı ve acil önlemlerle burasının doğal SİT ilan edilmesi gerektiği belirtiliyor. Köy halkı tarımcılıktan yavaş yavaş ayrılıp hizmetler sektörüne ve emek sektörüne doğru kaymıştır. 1990'lı yıllardan sonra Sarıyer ve çevre köylerinde başlayan hızlı yapılaşmada önde giden Zekeriyaköy'ün peşi sıra, Uskumruköy'de bu yapılaşmadaki payını yüksek oranda almış ve almaya devam etmektedir. Yukarıda belirtilen nüfus köyün gerçek nüfusunu değil fakat civardaki yeni site ve villalarda yaşayanlarla beraber yansıtmıştır. Köy merkezinde 3 bakkal, 3 kahvehane, 3 nalbur, 3 manav, 1 berber, 1 lastikçi, 1 televizyoncu, 1 demirci bulunmaktadır. Kilyos yolu boyunca uzanan kır gazinoları ve restaurantlar genellikle İstanbul'dan gelenlere rekreasyon alanı olarak hizmet vermektedir. İsmail Hakkı Mete Sağlık Ocağı köy meydanında olup, sadece Uskumruköy'e değil diğer çevre köylerede hizmet vermektedir. Sağlık ocağı dolayısıyla bir de eczane açılmıştır. Bunların yanı sıra artık üretimi durdurmuş olan eski Bazik tuğla fabrikası ve köy dışında bulunan taş ocakları mevcuttur. Ayrıca pazar günleri, yaklaşık 10 tezgahlık küçük bir pazar kurulmaktadır. Klasik Türk-İslam kültürü etkilidir. İnanç olarak Sünni-Müslüman yapıdadır. Ramazan ayları usullerine göre yaşanır, iftardan sonra teravih namazı kılınır, kahveler sahura kadar açıktır. Sahurdaysa davul çalınır. Bayram namazlarından sonra cemaat cami bahçesinde bayramlaşır, mezarlıklar ziyaret edilir. Bayramlarda büyükler ziyaret edilir, elleri öpülür, şekerler ve tatlılar ikram edilir. Kurban bayramında imkânı olan kurban keser ve komşulara dağıtır. Cenazeler genelde köy camiinden kaldırılır ve omuzlar üzerinde köy mezarlığına kadar götürülür. Ölü evlerine taziyeye gidilir ve 7, 40, 52 duaları okunur. Yeni doğanlara hediye alınır, sünnet çağına gelenlere sünnet düğünleri yapılır. Köy içinden kız alıp verme diğer köylere göre daha azdır. Gelinler ekseriyet çevre köy ve kasabalardan gelir. Eskiden köy çayırında veya köy kahvesinde yapılan düğünler artık düğün salonlarında yapılmaktadır. Kına geceleri ise ekseriyet babaevinde yapılır. Köye gelin gelenlere istisnasız "yenge", köye yerleşen damatlara da "enişte" denir. Köy kökenli kişiler "yerli", daha sonra yerleşenler ise "gelme" olarak nitelendirilir. Asker uğurlamaları eğlence ile gerçekleşmektedir. 23 Nisan, 19 Mayıs ve 29 Ekim Bayramları okul bahçesinde, köy erkanının ve ahalisinin katılımı ile ve coşkuyla kutlanır. 30 Ağustos ise okul tatiline denk geldiği için kutlanamamaktadır. Her sene mayıs ayında Hıdırellez ateşi yakılır ve dilekler tutulur. Bu gelenek son yıllarda artık uygulanmaz olmuştur. Daha güzeldi. Köy ahalisi topyekûn birbirini tanır ve yardımlaşırdı. Gençler, yaşlıyı sayar, yaşlılarsa gençleri severdi. Halen bu saygı ve sevgi devam etmektedir. Askerlik bitmeden kahvelere girilmez, köy, hayvancılık, bahçecilik ve ormancılıkla geçinirdi. Şimdiki gibi sat araziyi, yat aşağı mantığı yoktu. Artık eski köy yok. Bahçecilik tamamen, hayvancılık ve odunculuk kısmen bitmiş durumdadır. Araziler hattâ meralar bile satılmış durumdadır. Köy ağızından bazı söyleyişler ve deyimler şöyledir: "Keraneci, deyyus, imanı kandilli, severim muhabbetini, veh ulan be, hoba, höbe, pampur, geçmişi boklu." Yukarı Köy, Dere Mahallesi, Aşağı Mahalle, Samsun Mahallesi, Köy meydanı, Köy çayırı, Ayvacık, Kız Taşı, İncirli Bahçe, Tatlı Su, Kanlı Bostan, Sarı Tepe, Terlemez, Manda Baş, Sümer Bank, Askeriye, Işıldak, Tabya Altı, Sivri Koz, Kireçli, Lağımlar, Ihlamur Dere, Sofa Dere, Koru Boyu, Yanıklı, Kilise Mevkii, Kule Mevkii, Gürgen Suyu, Üvez Tarla, Gavur çeşme, Baba Ağaçlar, Leylek Yuvası, Kestane Bayırı, Yel Bayırı, Taşlık Bayırı, Dört Yol, Kara Kütük, Uzun çayır (Uzun Tarla), Çamlık, Top Ağaçlar, Kaya Alanı, Açmalar, Ağlamış, Kokmuş, Kavak Dere, Sivri Tepe, Diş Budak Dere, Kayış Koparan, Baş Koparan, Tokmaklı, Yorgancı Çiftliği, Kuyu Başı, Dere Boyu, Orta Geçit ve Odun Bar. Ancak hızlı yapılaşmayla birlikte adı geçen köy mıntıka ve mevkilerinin bazıları topografik olarak özelliklerini kaybetmiş ve yapılaşmaya kurban gitmiştir. Ecdadımız bu mevkilerde yıllarca tarla ekmiş, bağ-bahçe yapmış, hayvan sürümüş, odun kesmiş, torluk yakmıştır. Esenkent, Kars Esenkent, Kars ilinin Merkez ilçesine bağlı bir köydür. Köyün eski adı, 1889 ve 1928 yılı kayıtlarında Cala olup, Gürcüce'de "Çayır" anlamına gelmektedir. Köy, Kars il merkezine 40 km uzaklıktadır. Mezra, Kars Mezra, Kars ilinin Merkez ilçesine bağlı bir köydür. Köyün eski adı, 1902 yılı kayıtlarında Matsrik olup, Türkçede "mezra" anlamına gelmektedir. Köy, 1928'den beri "Mezra" adını taşımaktadır. Köy, Kars il merkezine 15 km uzaklıktadır. Köyde 1886 yılında 539 Ermeni yaşamaktaydı. Verimli, Kars Verimli, Kars ilinin Merkez ilçesine bağlı bir köydür. Köyün eski adı 1889 yılı kayıtlarında "Kurudara Hacimıho", 1928 yılı kayıtlarında Kurmaci'de "Daraoğulları Hacı Muhammed" anlamına gelen "Kurikdara Hacimigo" olarak geçmektedir. Köy, Kars il merkezine 31 km uzaklıktadır. Köyde 1886 yılında 76 Kürt yaşamaktaydı. Columbia Uzay MekiÄŸi Columbia Uzay Mekiği, uzaya çıkan ilk uzay mekiğidir. İlk görevinde uzay mekiğinde sadece 2 tane astronot vardı. Bu 2 astronotun adları John W. Young ve 'di. İlk uçuş (STS-1) görevinde 2 astronot uzay mekiğinde uzay yürüyüşü yapmıştır. İlk kez uçuş tarihi 12 Nisan 1981'dir. Bir arıza nedeniyle dönüş yolculuğunda (1 Şubat 2003) infilak etti. Işıklı Gölü Barajı Işıklı Gölü Barajı, Denizli'de, 1950-1953 yılları arasında Işıklı Gölü çevresinin setlenerek bir su rezarvuarı haline getirilmesiyle oluşturulmuş bir barajdır. Toprak gövde dolgu tipi olan barajın akarsu yatağından yüksekliği 7,50 m, normal su kotunda göl hacmi 237,80 hm³, normal su kotunda göl alanı 64,00 km²'dir. Baraj 50.486 hektarlık bir alana sulama hizmeti vermektedir. Çakmak Barajı (Edirne) Çakmak Barajı, Edirne'de, Çakmak Deresi üzerinde, sulama amacıyla barajın inşasına 2007 yılında başlanan ve 2011 yılında bitirilmesi planlanan bir barajdır. Toprak gövde dolgu tipi olan barajın gövde hacmi 5.520.000 m³, akarsu yatağından yüksekliği 46,00 m., normal su kotunda göl hacmi 176,26 hm³, normal su kotunda göl alanı 11,60 km²'dir. Baraj tamamlandığında 14.200 hektarlık bir alana sulama hizmeti verecektir. Koyuntepe BarajÄ± Koyuntepe Barajı, Edirne'de, Gerendere üzerinde, sulama ve taşkın önleme amacıyla inşasına 2006 yılında başlanan ve 2009 yılında bitirilmesi planlanan bir barajdır. Toprak gövde dolgu tipi olan barajın gövde hacmi 300.000 m³, akarsu yatağından yüksekliği 8,80 m., normal su kotunda göl hacmi 4,13 hm³, normal su kotunda göl alanı 2,54 km²'dir. Baraj tamamlandığında 362 hektarlık bir alana sulama hizmeti verecektir. Şaşkın Baba (film, 1964) Şaşkın Baba 1964 ABD yapımı komedi filmidir. Özgün adı Father Goose ("Türkçesi: Baba Kaz") olan film 2 Ocak 1967'de Türkiye'de sinemalarda gösterime girmiştir. S.H. Barnett'in bir hikâyesine dayandırarak Peter Stone ve Frank Tarloff'un senaryosunu birlikte yazdıkları filmin yönetmeni Ralph Nelson'dır. Filmin başlıca rollerinde Cary Grant, Leslie Caron ve Trevor Howard oynamışlardır. Filmin özgün adındaki "Baba Kaz" Cary Grant'ın filmdeki kod adıdır. II. Dünya Savaşı 'nın başlarında Güney Pasifik 'te başıboş bir hayat yaşayan ayyaş Amerikalı Walter Eckland (Cary Grant), aynı zamanda eski bir arkadaşı olan İngiliz bahriye subayı, komutan Frank Houghton (Trevor Howard)'ın oldubittiye getirmesi ile sayısız adacıklardan birinde müttefikler adına Japon uçaklarını izleme ve rapor etme görevini-istemeye istemeye de olsa- üstlenir. Ödülü de ihbar ettiği uçak başına komutanın adanın muhtelif yerlerine önceden saklamış olduğu içki şişeleridir. Yakın adalardan birinde rastladığı Fransız Catherine Frenau (Leslie Caron) ve sorumluluğundaki yedi kız öğrenciyi adadan tahliye ederek görevli olduğu adaya getirdiğinde asıl zorluklar başlar. Cary Grant'ın sitesinde filmden fotoğraflar Çıldır Barajı ve Hidroelektrik Santrali Çıldır Barajı, Kars'ta, Çıldır Gölü üzerinde, sulama ve enerji üretmek amacıyla 1969-1976 yılları arasında inşa edilmiş bir barajdır. Toprak gövde dolgu tipi olan barajın gövde hacmi 62.000.000 m³, akarsu yatağından yüksekliği 12,00 m., normal su kotunda göl hacmi 1175,00 hm³, normal su kotunda göl alanı 123,00 km²'dir. Baraj 18.000 hektarlık bir alana sulama hizmeti vermektedir. Dünya Takım Olimpiyatı Dünya Takım Olimpiyatı Dünya Briç Federasyonu tarafından organize edilen bir briç turnuvası olup, 1960 başlangıç yılından sonra her dört yılda bir yapılır. Geleneksel olarak Dünya Takım Olimpiyatı iki turnuvayı içerir: Açık takım Turnuvası ve Kadın Takım Turnuvası. 2000 yılından beri Sinyör (senior) Takımlar da üçüncü turnuva olarak bu kategoriye alındı. Her bir ulus briç organizasyonunun turnuvaya bir takımla katılmasına izin verilir. Rogue Rogue, X-Men çizgi roman karakteri. 2. nesil X-Men'in en güçlü karakterinlerden biridir. İlk kez Marvel Comics çizgi romanı "The Avengers'" ın 10. sayısında (Kasım 1981) görünmüştür. Mutant güçleri onun için bir hediye ve bir ceza gibidir. Dokunduğu kişinin gücünü ve hafızasını dokunma süresinin 20 katı bir güçle kopyalamaktadır. Ama her kişi bir parçasını zihninde bırakmaktadır. İlk kez erkek arkadaşı Cody ile öpüşürken gücü ortaya çıkar ve çocuğu komaya sokar. Bu korku ve dışlanma ile evden kaçar. Onu Mystique bulur ve kendi kızı gibi bakıp ona güçlerini nasıl kullanacağını öğretir. Ve bir gün bu güçleri Ms. Marvel'a (Carol Danvers) karşı kullanır. Bilinmeyen bir sebepten (Ms. Marvel'in Kree genetikleri sonucu olması muhtemel) onun bütün güçlerini kalıcı olarak emer. Artık dokunup güç emmenin yanında uçabilmektedir. Bedeni zarar görmez bir hale gelir ve büyük ağırlıkları kaldırabilecek bir güce sahip olur. Rogue'un güçleri daha sonra tekrar bir değişim geçirmiştir, artık daha önce dokunmuş olduğu kişilerin güçlerini istediği zaman kullanabilmektedir. Rogue, ilk önce kötü melezler birliğinde Mystique yanında savaşmaktadır ve bu örgütün başı "Magneto"'dur. Bu sırada The Avengers, Uzay Şovalyesi Rom ve sonunda X-Men'le çatışıp ve neredeyse tek başına X-Men"i yenebilecek bir seviyeye yükselmektedir. Fakat zihnindeki Ms. Marvel'in zorlaması ile kaçar ve Charles Xaiver'a danışır. X-Men'e kabul edilir. Önce düşmanca karşılanan Rogue, bir kavgada Wolverine'in sevgilisinin hayatını kurtarmak için kendi hayatını feda edercesine öne atılmasıyla kendini kabul ettirmeye başlar. Gambit ile yaşadığı derin acılı aşk, sevdiklerine dokunamamak, kurtarılması gereken insanlar, mutantlar... Bu gelgitler arasında yaşam savaşı veren Rogue, güzelliği ve tavrı ile en sevilen X-Men'lerden biridir. The Fireman (film, 1916) The Fireman (İtfaiyeci), Charles Chaplin'in yönettiği 1916, ABD yapımı bir sessiz komedi filmidir. Chaplin'in başrolü Edna Purviance ile paylaşstığı bu film, onun Mutual Film Corporation 'daki ikinci filmidir. Charlie, alarm zillerini vaktinde duymadığı ve uyuduğu için şefi (Eric Campbell)tarafından sürekli itilip kakılan bir itfaiyecidir. Edna ve babası itfaiyeye gelirler, babanın amacı şefle anlaşıp evinde kasıtlı bir yangın çıkarmak, böylece de sigortadan para almaktır. Bunu sağlaması karşılığında şefin kızıyla nişanlanmasını sağlayacaktır. Bu görüşme sırasında Edna'yı gören Charlie ona âşık olur ve sempatik hareketleriyle Edna'nın ilgisini çekmeyi başarır. Bu kasıtlı yangın planı yapılırken başka bir yerde gerçek bir yangın çıkar. Evi yanan adam (Leo White) koşarak itfaiyeye gelir. Charlie'ye evin yandığını anlatmaya çalışır. Uzun çabaların ardından adamın evine ulaşan itfaiye yangını söndürmeye çalışır. Tüm bu zaman boyunca Charlie sürekli olarak sakarlılar yaptığından işler bir türlü yolunda gitmez. Bu sırada kızı Edna'nın evde olduğundan habersiz olan adam, sigorta için evinde yangın çıkarır. Evden çıktıktan sonra durumu fark eder fakat üst kattaki odasında sıkışan kızı kurtaramaz. Çaresiz bir şekilde diğer evdeki yangını söndüren itfaiyeye gider ve yardım ister. Diğer evi yanar halde bırakıp Edna'nın yardıma koşan Charlie, aceleden su tankını yanında getirmeyi unutur. İlerleyen yangına rağmen binaya dış cepheden tırmanıp Edna'yı kurtar ve böylece de onun sevgisini kazanır. Prizma (optik) Prizma, optikte düz yüzeyleri olan ve ışığı kıran saydam bir cisimdir. Yüzeyler arası açıları uygulamaya bağlı olarak değişir. Geleneksel geometrik şekli ise alt yüzeyi üçgen kenarları ise karesel olan üçgen prizmadır. Bu nedenle halk arasında "prizma" kelimesi bu şekil için kullanılır. Bazı prizma türleri geometrik prizma şeklinde değildir. Prizmalar genellikle camdan yapılır ancak tasarlanıldığı dalgaboyuna özel olarak herhangi bir saydam malzeme de kullanılabilir. Tek prizma ile üstünde durduğumuz ölçü doğrusunun ancak bir tarafını görebiliriz. İki prizmayı üst üste koyarak doğrunun her iki tarafını birden görebiliriz. Bu prizmalara çift prizmalar denir. Bu tip prizmalar; ölçü alırken, bir noktadan bir doğruya inen dik doğruyu ve bir doğrudan bir noktaya çıkan dik doğruyu bulmamızı sağlar. Marmaris BarajÄ± Marmaris Barajı, Muğla'da, Kocaalan Deresi üzerinde, sulama ve içme suyu temini amacıyla 1998-2005 yılları arasında yapılmış bir barajdır. Beton ve kaya gövde dolgu tipi olan barajın gövde hacmi 7.060.000 m³, akarsu yatağından yüksekliği 49,00 m, normal su kotunda göl hacmi 30,00 hm³, normal su kotunda göl alanı 2,32 km²'dir. MÖ 13. yüzyıl Pirus zaferi Pirus zaferi, yıkıcı büyüklükte kayıplar pahasına kazanılan bir zafer. Kazanılan zaferin verilen kayıplardan sonra anlamsız hale gelmesini ifade eder. MÖ 280 ve MÖ 279 yıllarında Grek kolonisi Tarentum Kralı Pirus Roma’ya saldırır ve ne pahasına olursa olsun savaşı kazanmak için her şeyini feda eder. Sonunda Pirus, savaşı kazanır; ancak 50 filin desteklediği ordusunun tamamını kaybeder. Savaşı kazanmıştır, ama yanında koskoca ordudan arta kalan üç-beş sefilden fazlası kalmamıştır. Pirus’un bu zaferin ardından “Tanrım, bir daha böyle bir zafer verme” dediği söylenir. Pirus Zaferi aslında "yenilmeye mahkûm galibiyetleri" anlatmak için kullanılır. Bu olaya atfen, benzer şekilde kazanılan savaşlara Pirus zaferi denir. Teneke (anlam ayrımı) Teneke (roman) Teneke, Yaşar Kemal'in 1955 tarihli romanı. Çukurova'daki çeltik ağalarına karşı mücadele eden köylünün yanında yer alan idealist kaymakamın trajik öyküsü anlatılmaktadır. Yazarın "İnce Memed" sonrasındaki ikinci romanıdır. İlk olarak Varlık Yayınları'nda yayımladı. Sonraları birçok yayınevi tarafından yayımlanan eser 2004’ten günümüze ise Yapı Kredi Yayınları tarafından yayımlanmaktadır. Teneke 1964 sonrasında Gülriz Sururi - Engin Cezzar Tiyatrosu tarafından sahnelendi. Yazar aynı adla uyarlanan oyunu ile 1966 yılında İlhan İskender Armağanını ve Uluslararası Nancy Tiyatro Festivali Birincilik Ödülü'nü kazandı. Daha sonra Türkiye’de çeşitli tiyatrolarda oyun olarak temsil edildi; 2005 yılında besteci Fabio Vecchi tarafından operaya uyarlandı. İtalya'nın ünlü La Scala Tiyatrosu da yeni sezonunu Teneke operasıyla açtı (2007). Roman birçok dile çevrilirken Kürtçeye de 2006'da Aydın Orak tarafından çevrildi. Nisan 2018 itibarıyla YKY'de 29 baskıya ulaşan roman daha önce birçok yayınevi tarafından yayımlandı. İlk olarak hikâye formatında "Cumhuriyet" gazetesinde tefrika edilen eser daha sonra Varlık Yayınları tarafından 1955'te roman formatında yayımlandı. Sonraları Ararat, Cem, Milliyet, Tekin, Toros Yayınları, Görsel Yayınları tarafından yayımı devam etti. 1995’te Adam Yayınları sonrasında 2004'te YKY'de çıkmaya başladı. Akademisyen Leyla Burcu Dündar Yaşar Kemal'in eşi ve Ayşe Baban'ın da yardımıyla eser içeriğinde ilk basımdan günümüze birtakım farklılıklar tespit etti. Yaşar Kemal bu eserini 1954'te kaleme aldı. Çukurova'da yaşadığı olayların etkisi olay zincirinden görülmektedir. Ana karakterlerden Resul efendi kasabanın boştaki kaymakamlığına vekaleten atanmıştır, romandaki görünür amacı emeklilik süresini doldurmaktır. Onun da başı çeltik (kabuğu çıkarılmamış pirinç) ağaları yüzünden ağırmaktadır. Çeltik sezonu yaklaştığından gerekli tarla izinlerini almak isteyen ağalar vekaleten kaymakamlık koltuğuna oturan Resul Efendi'yi sıkıştırmaktadırlar. Korkuya kapılan ve dört gözle yeni kaymakamı bekleyen Resul Efendi romanın ilerleyen bölümlerinde kaymakamdan yana olur. Kasabaya yeni atanan 24 yaşındaki genç kaymakamın adı Fikret Irmaklı'dır. Kasabaya gelmeden önce birtakım ön yargıları vardır. Çeltik iznini almak isteyen ağalar kaymakama şaşalı bir karşılamada bulunurlar. Bu karşılama kaymakamın Anadolu insanına bakışını değiştirecektir. Fakat kısa bir süre sonra ağalar onu eğlenceye götürürler. Onun tecrübesizliğinden yararlanırlar. Mevcut çeltik kanunu yerine eski kanunu esas alan izinleri kaparlar. Bu vakitten sonra kaymakam halk arasında rüşvetçi konumuna düşer. Resul Efendi ise her şeyin farkındadır, kaymakamın temiz bir insan olduğunun bilir. Bir türlü kaymakama kandırıldığını söyleyemez. Nitekim cesaret edip konuşunca işler değişir. Bu vakitten sonra kaymakamın ağalara olan bakışı değişir, yeni çeltik kanununa göre harekete geçer. Fakat iş işten geçmiş, Okçuoğlu çok önemli arazilerde çeltik izni almıştır. Sazlıdere köyünü sular altında bırakmıştır. Zeyno Karı ve eski bir eşkıya olan Kürt Mehmet Ali ona karşı direnmeye kararlıdır. Beraberindeki 400 kadar köylüyle kaymakamın makamına giderler. Kaymakam halkın tepkisinin etkisiyle çeltik ağalarına karşı daha fazla önlem almaya koyulur. Çeltik ağaları da sürekli Ankara'ya telgraflar çekmekte, yalan dolu içerikler göndermektedir. Kaymakam da suları kestirmiş, tarlaların başına da jandarmayı diktirmiştir, ama bu memurlar da rüşvet almaktadır. Bu dönemlerde kaymakam da sıtmaya yakalanır. Ankara'dan dönen Murtaza Ağa onu Kars'ın Kağızman ilçesine sürgün ettirmiştir. Resul Efendi ise tekrar vekaleten kaymakamlığı atanmıştır. Çeltik ağaları mücadeleyi kazansa bile o yıl oldukça zarar etmişlerdir. Kaymakam ayrılmadan önce Resul Efendi'ye "Mücadele. Sonuna kadar mücadele. Değil mi Resul Bey?" diye söylenir, o da "Mücadele efendim" der. Sevince boğulan ağalardan Murtaza kaymakama alaycı bir veda hazırlar. Arabanın karşısına çıkan çocuklar ellerindeki tenekeyi çalarlar. Biraz daha ilerleyen otomobili bu sefer yaşlı bir adam durdurur, bu adam Kürt Mehmed Ali'dir ve ona dostane bir şekilde veda eder. Kaymakam da tebessüm ederek Ludwig van Beethoven'ın 9. Senfonisini mırıldanarak yoluna devam eder. Ramazan Çiftçi 1993 tarihli "Yaşar Kemal, Yazar-Eser- Üslup" başlıklı doktora tezinde karakterleri şu şekilde tablolaştırmaktadır. Türkiye Devrimci Komünist İşçi Hareketi Türkiye Devrimci Komünist İşçi Hareketi (TDKİH), 1989'da kurulan Marksist-Leninist görüşe sahip yasa dışı komünist örgüt. 1987'de Türkiye Devrimci Komünist Partisi'nin (TDKP) 12 Eylül Darbesi sonrası sürüklendiği dağınıklığı toparlamak üzere oluşan "Konferans Hazırlık Komitesi'nde" başgösteren anlaşmazlık sonucu sonradan TDKİH'i oluşturacak grup TDKP'den ayrıldı. İki yıl süren örgütlenme çabalarının ardından 1989'da TDKİH'in kuruluşu ilan edildi. TDKİH, aynı süreçte Türkiye Komünist İşçi Hareketi (TKİH) ve TKP/ML Hareketi'nin çağrısına olumlu yanıt vererek komünistlerin birliğini sağlamak üzere görüşmelere katıldı. Üç örgütün birlik çağrısı yaptıkları TDKP ve Türkiye İhtilalci Komünistler Birliği ise bu çağrıya olumsuz yanıt verdi. TDKİH bu süreçte grup olmaktan çıkıp örgüt haline gelmek üzere yoğun bir teorik, örgütsel ve pratik çabaya girdi. 1 Mayıs'lar, Erdal Eren'in ölüm yıldönümü gibi süreçlerde gerçekleştirilen çalışmalar 1990 CocaCola grevinde işçiler arasında, çeşitli mahalle ve üniversitelerde gençler arasında yoğunlaştı. TDKİH'in kısa örgütsel hayatında çeşitli düzeyde kurduğu ilişkiler hariç, örgütlü olduğu iller İstanbul ve Eskişehir'den ibaret kaldı. 1991'de TKP-ML Hareketi'yle sürdürülen birlik görüşmelerinin "komünist hareketin geçmişinin değerlendirilmesi" konusunda yaşanan ayrılıklar nedeniyle tıkanması üzerine TKİH'le olan görüşmeler hızlandırıldı. Aynı süreçte bazı kadrolar örgütten ayrıldı ya da ihraç edildi. Ağustos 1991'de sonradan TKİH 1. (Birlik) Kongresi olarak adlandırılan Kongreyle TDKİH ve TKİH birleşti. Süreç 1994'te TKP-ML Hareketi'nin de katılımıyla Marksist Leninist Komünist Parti'nin (MLKP) kurulmasıyla sona erdi. TDKİH bugünkü MLKP'ye ideolojik olarak çok yakın olmakla birlikte "Türkiye'de faşist diktatörlüğün 1930'larda kurulduğu" gibi kendine özgün tespitleri de bulunmaktaydı. Grubun önderi Ahmet Metin Koyuncu, MLKP'den ayrıldıktan sonra bağımsız olarak ve tek başına 22 Kasım 2000'de İstanbul Dudullu'da bir polis karakoluna düzenlediği saldırıda polis tarafından öldürüldü. Örgütün yayın organı Devrimci Komünist İşçi adını taşıyordu. Keş Keş, süzme yoğurttan yapılan sert bir çökelektir. Yoğurt, tülbent bezi içinde iyice süzülür. Daha sonra bir ağırlık altında (taş) suyun atılımı tamamanır. Daha sonra elle şekil verilir. Bolu ve civarındaki şekli kalıp formatındadır. Yine bu yörede "katık keşi" adı verilen başka bir çeşidi de vardır. Şekli topaç şeklidir. Keş, yüksek oranda protein ve kalsiyum, uzun ömürlü olması için de yoğun tuz içerir. Anadolu'nun birçok yerinde de kullanılmaktadır. Bazı yörelerde "kurut" adı da verilmektedir. Bolu ve çevresinde keş önce rendelenir; ufalanmış cevizle karıştırılıp ev yapımı makarna (erişte vb.) içine kat kat serpilir. Makarnanın üstüne aynı karışım tereyağıyla hafifçe kızartılarak serpilir. Ermenek BarajÄ± ve Hidroelektrik Santrali Ermenek Barajı, Karaman ilinin Ermenek ilçesinde, Göksu Irmağı üzerinde, enerji üretmek amacıyla barajın inşasına 2002 yılında başlanmıştır. Beton Kemer gövde dolgu tipi olan barajın gövde hacmi 272.000 m³, akarsu yatağından yüksekliği 210,00 m., normal su kotunda göl hacmi 4.582,00 hm³, normal su kotunda göl alanı 58,74 km²'dir. Baraj tamamlandığında yıllık 306 MW güç ile 1.048 GWh'lik enerji üretmesi planlanmaktadır. 10 Ağustos 2009 günü su tutulmaya başlamıştır. Ak kuyruklu tropik kuÅŸu Ak kuyruklu tropik kuşu ("Phaethon lepturus"), tropik kuşugiller (Phaethontidae) familyasına ait bir kuş türü. Tropikal Atlantik'te, batı Pasifik'te ve Hint Okyanusu'nda görülürler. Kanat açıklığı 89-96 santimetredir ve iç kanatta siyah bir bant vardır. Göz boyunca siyahlık vardır ve gaga portakal kırmızısı, portakal-sarıdır. Gaga rengi, saf beyaz arka ve siyah kanat barı ile kızıl gagalı tropik kuşu ("Phaethon aethereus") türünden ayrılırlar. Erkekler daha uzun kuyruklu almasına rağmen eşeyler benzerdir ama yavrular, kuyruk flamalarından eksik olurlar ve yeşil-sarı bir gaga ve iyice çizgili arkaya sahiptirler. Erişkin, ince, çoğunlukla beyaz bir kuştur, toplam uzunluğunu ikiye katlayan çok uzun merkezi kuyruk tüyü dahil 71-80 santimetre uzunluğundadırlar. Dosdoğru yere veya bir uçurum çıkıntısına tek bir yumurtayı koyarlar, tropikal adalarda ürerler. Balık ve mürekkep balığıyla beslenirler. Beş tane alt türü vardır, bunlar: Ulak (film) Ulak, yönetmen Çağan Irmak'ın dördüncü sinema filmi. 25 Ocak 2008 tarihinde vizyona girdi. Başrollerinde Çetin Tekindor, Hümeyra, Yetkin Dikinciler, Feride Çetin, Şerif Sezer, Melis Birkan ve Kaya Akkaya oynamıştır. Terkos BarajÄ± Terkos Barajı, İstanbul'da, Durusu Gölü (Terkos Gölü) üzerinde, içme suyu amacıyla 1971 yılında bitirilmiştir bir barajdır. Beton gövde dolgu tipi olan barajın akarsu yatağından yüksekliği 8,80 m., normal su kotunda göl hacmi 186,80 hm, normal su kotunda göl alanı 30,40 km'dir. YÃ¼celen, Kars Yücelen, Kars ilinin Merkez ilçesine bağlı bir köydür. Köyün eski adı, 1928 yılı kayıtlarında Samavat olup, Gürcüce'de "sam-avati" sözcüğü "üçleme, teslis" anlamına gelmektedir. Köy, Kars il merkezine 13 km uzaklıktadır. Köyde 1886 yılında 321 Süryani yaşamaktaydı. Küçükpirveli, Kars Küçükpirveli, Kars ilinin Merkez ilçesine bağlı bir köydür. Köy, 1928'de bugünkü adını almadan önce, 1889 yılı kayıtlarında Rusça'da "(Aziz) Kiril köyü" anlamına gelen "Kirilovka" olarak bilinmektedir. Köy, 13 Mart 1990 tarih ve 20460 sayılı Resmî Gazete'de yayımlanan İçişleri Bakanlığı'nın 8.3.1990 tarih ve 90/36599 sayılı sınır tespit kararı ile Arpaçay ilçesinden ayrılarak Kars'ın Merkez ilçesine bağlanmıştır. Köy, Kars il merkezine 31 km uzaklıktadır. Şokçu Şokçu, Örümcek Adam çizgi romanında bir karakter. The Shocker (Herman Schultz) Marvel Comics karakteridir. İlk olarak The Amazing Spider-Man #46 (1967). Stan Lee ve John Romita, Sr. tarafından yaratılmıştır. Herman Schultz ilk başta normal bir soyguncuydu ama kazayla, bir elekro titretişim cihazı yapmayı başardı. Bu cihazı ellerine uygun şekle getirdi. Fakat ilk denemede ona zarar verdiğinden çok dayanıklı bir plastikten bir kostüm yaptı bu sayede, şok dalgaları ona zarar vermeyecekti. Spider-Man'ı yenmeye çalıştı ama yenemedi. Çünkü şok dalgaları o kadar güçlü değildi. Brad Renfro Brad Renfro (25 Temmuz 1982, Tennessee - 15 Ocak 2008, Los Angeles) Amerikalı genç oyuncu. Brad Renfro 25 Temmuz 1982 'de Tennessee 'de doğdu. Henüz 11 yaşındayken, çocukları uyuşturucunun tehlikelerinden haberdar etmek için hazırlanan bir programda rol alan Renfro, rolünü izleyen bir polis tarafından "The Client" filmi için tanınmamış bir isim arayan stüdyo yetkilisine önerilmiş ve sanat hayatına böylece başlamıştır. "Tom and Huck", "The Cure" ve "Sleepers" filmlerindeki performansları ile en başarılı genç oyunculara verilen "Youngstar Awards" 'a aday gösterilen Brad Renfro "The Cure" ile bu ödülü kazanmıştı. 1998 yılında marijuana ve kokain bulundurmaktan tutuklanan Brad Renfro; Winona Ryder ve Billy Bob Thornton ile başrolü paylaştığı "The Informers" adlı filmin çekimleri yeni bittiği esnada 25 yaşındayken evinde ölü bulundu. Ölüm nedeninin aşırı dozda uyuşturucu olduğu belirlendi. Mezarı memleketi Tennessee'da Red House Mezarlığı'ndadır. Milyon taşı Milyon taşı (Yunanca: Μίλ(λ)ιον / "Milion"), İstanbul'da Doğu Roma döneminden kalma bir anıttır. İstanbul Fatih (eskiden Eminönü idi) ilçesi Cağaloğlu semtinde yer almakta olup Aya Sofya camii karşısında Sultanahmet Meydanı'nın kuzeybatı köşesinde Yerebatan Sarnıcı'nın girişinin yakınında, tramvay yolunun yanında bulunur. Bizans İmparatorluğu'nda Konstantinopolis şehrine ulaşan tüm Antik Roma yollarının başlangıç noktası ve dünya üzerindeki diğer şehirlerin bu şehre olan uzaklığının hesaplanmasında kullanılan sıfır noktasıdır. İtalya'da Roma şehrinde bulunan bir diğer anıt olan "Milliarium Aureum" ile aynı işlevi görmektedir. Bizans'ın yeniden inşası ve başkent kimliğini kazanması esnasında yapılan birçok görkemli anıt gibi İmparator I. Konstantin tarafından 4. yüzyılda yerleştirildiği düşünülür. Milyon ilk yapıldığında dört yöne bakan bir kapı ve bu noktada kesişen yolların üzerine yükselen, dört sütun üzerine oturmuş bir kubbeden oluşmaktaydı. Tetrapylon mimari ismi ile anılan bu yapılar Roma kültürünün önemli öğelerinden biriydi. Milyon anıtının ve kubbesinin üzerinde birçok Bizans dönemine ait heykel ve kabartma bulunmaktaydı ve bu anıtın ihtişamını çok daha fazla arttırmaktaydı. 16. yüzyılda İstanbul'a su taşıyan kemerlerin genişletme çalışmaları esnasında yıkılıp, ortadan kaybolmaya başladığı tahmin edilmektedir. Bruno Bauer Bruno Bauer (6 Ekim 1809 - 13 Nisan 1882), Alman teolog, filozof ve tarihçi. Yeni Ahit'in çıkış noktasını araştırdı, erken dönem Hristiyanlığın aslında Yahudiliğe