fakat Mercialı Offa tarafından engellendi, basılabilen paralardan yalnızca üçü günümüze ulaşmıştır. 793 yılında savunma açığı sebebiyle Lindisfarne'deki bir manastır Vikingler tarafından yağmalandı ve bir yıl sonra da Jarrow Katedrali yağmalandı. Steven Plunkett'e göre bu olaylar, Doğu Anglia Krallığı'nın daha sıkı bir şekilde yönetilmesine sebep oldu. Æthelberht, Wuffingalar'ın hanedanından geldiğini iddia etmeye başladı. (Bastırdığı paralarda Romulus ve Remus'un simgesi olan dişi kurt bulunmaktadır), bu talebinin sebebi Viking saldırılarına karşı koyması için gereken güçlü bir krallık idi. ""Æthelberht'in öldürülmesi için Mercialı Offa tarafından para ödülü koyuldu, bunun ardından Æthelberht Sutton Walls bölgesinde öldürüldü."" Anglo-Sakson Kronolojisi'ne göre başı kesildi. Ortaçağ kaynakları, müstakbel eşi ile görüşürken esir alındığını, öldürülmesinin ardından gömüldüğünü belirtmektedir. Cirencesterli Richard'a göre ise Offa'nın eşi kraliçe Cynethryth Æthelberht'in öldürülmesi için kocasına baskı yaptı, fakat bu bilgi kanıtlanmış değildir. Æthelberht bağlandı ve Grimbert tarafından başı kesildi, ardından vücudu bertaraf edildi. Ortaçağ tarihçisi John Brompton'un "Chronicon" adlı kitabına göre Æthelberht'in kesilen başı bir sepetin içinde hendeğe atıldı ve orada bulundu, "kör adamın gözlerini açtı." Brompton'a göre cinayetin ardından Offa'nın kızı Eadburgh toplumdan uzaklaştı, Crowland Katedrali'nde keşiş hayatı sürdü. Pişman olan kral Offa, manastırlar kurdu, Katolik Kilisesi'ne toprak verdi ve Roma'ya hacca gitti. Bir Anglo-Sakson kralının başka bir kral tarafından öldürülüşü oldukça ender rastlanan bir olaydı, gerçi o dönemde halktan kişiler asılıyor veya başı kesilebiliyordu. ""Æthelberht'in cesedi Sutton Hoo bölgesinde bulundu,"" Æthelberht'in Mercialılar tarafından öldürülüşü Anglian halkları arasındaki barış ihtimalini olay öncesine nazaran çok daha düşürdü. Mercialıların Doğu Anglia üzerinde hakimiyet kurmasına yol açıldı, ""Mercia hakimiyeti Æthelberht'in ölümünden sonra onlarca yıldevam etti."" Bu cinayetin ardından Æthelberht, kilise tarafından azizlik mertebesine yükseltildi. Aziz olduktan sonra nasıl aziz olduğunu ve hayatını anlatan yazılara konu oldu, hem Doğu Anglia'da hem de Hereford'da dini anlamda saygı gördü. Suffolk bölgesinde Anglo-Sakson kilisesinin birkaç mülkü Æthelberht'e adandı, bu da Æthelberht'e dair dini bir kültün var olduğuna dair bir kanıt olarak sayılabilir. Cinayetten sonraki dönemde Æthelberht'e ithafen yalnızca üç yer bulunuyordu -Marden, Hereford Katedrali ve Littledean- diğer onbiri ise Norfolk ve Suffolk bölgelerinde idi. Lawrence Butler has argued that this unusual pattern may be explained by the existence of a royal cult in East Anglia, which represented a "revival of Christianity after the Danish settlement by commemorating a politically 'safe' and corporeally distant local ruler". ""Kutsanmış bakire Meryem ve aziz Æthelberht (Ethelberht) Hereford Katedrali'ne yer aldı, Ethelberht'in dini töreni müziği 13. yüzyıl Hereford "dua kitabı"nda korundu."" ""Doğu Anglia'da, Norwich Katedralinin iki ana girişinden biri Aziz Ethelberht adını almıştır."" Ipswich yakınlarındaki "Albrightestone" şapeli, Aziz Ethelberht'e ithaf edilmiştir, bu şapel bir Anglo-Sakson mezarlığı yakınındadır. Norfolk bölgesinde Alby, Wretham, Larling, Thurton, Mundham ve Burnham Sutton köylerindeki dini yapılar da Aziz Ethelberht'e adandı (Burnham Sutton'daki kilise yıkılmıştır ve kalıntıları günümüzde bulunmaktadır). Gözcü (uçak) Gözcü, TAI tarafından geliştirilmiş ve Türk Hava Kuvvetleri tarafından kullanılmakta olan kısa menzilli gözlem uçağı. Gece ve gündüz görev yapabilen tipleri mevcuttur. Gözcü sınıfındaki diğer uçaklar gibi bir meydandan kalkmak yerine mancınık ya da katapult adı verilen bir fırlatma rampasından fırlatılmaktadır. Böylece kalkış mesafesi kısaltılmakta, uçağın her yerde kullanımı sağlanmaktadır. İniş sistemi için ise gaz patlamalı bir paraşüt kullanılmaktadır. Gözcü Gözcü aşağıdaki anlamlara gelebilir: Grand Theft Auto: Vice City Stories karakterleri listesi , Rockstar Leeds tarafından Rockstar North'un desteği ile tasarlanan, Rockstar Games tarafından 25 Ekim 2006 tarihinde piyasaya çıkarılan bir Grand Theft Auto, PSP aksiyon oyunu. Bu maddede 'in karakterleri yer almaktadır. Ana karakterimiz Victor Vance genellikle ”Vic” diye çağrılır ve 28 yaşındadır. Oyunun başında Vice City’nin güvenliğinden sorumlu orduya mensup olan Vic, kendini kardeşi Lance’ın yanında Vice City’nin kirli işlerinin içinde bulacaktır. Lance Vance ana karakterimiz Victor’un kardeşidir. Victor’u sürekli kirli işlerine davet etse de Victor bunu daima reddetmiştir. Ancak ordudan atılan Victor kendisini bir gangster olarak Lance’ın yanında bulur. Lance zengin olmak ve şehirde güç elde etmek için daima atılgan davranıyor ve hep daha fazlasını istemektedir. Daha sonraları Ricardo Diaz’ın en gözde adamlarından biri haline gelen Lance, Victor ile birlikte çetelerini kuracaklardır. Martinez orduda görevli bir albaydır. Albay olmasına rağmen ahlaksızca tavırları ile dikkat çekmektedir. Victor’un ordudan atılmasından sorumludur ve Vic, Martinez’den intikam almaya kararlıdır. Diego Mendez İspanyol asıllıdır ve Martinez’in dostudur. Victor’u ve Lance’i bazı kirli işlere bulaşmasını sağlar. Victor ve Lance, Diego’nun fişi için sadece doğru zamanı beklemektedirler. Diego Mendez ile ikili olan Armando’nun özel hayatıyla ilgili pek bir bilgi yoktur. Değişik ülkelerle birlikte uyuşturucu kaçakçılığı yaptığı bilinir. Cabrones Los çetesinin lideridir. Victor, Robina’ya bazı önemli yardımlarda bulunur ve aralarında bir dostluk bağı oluşur. Cassidy güneyin en keskin silahşörü ve keskin nişancıdır. Louise Cassidy-Williams ve Mary-Jo Cassidy adlı iki kız kardeşi vardır. Alkoliktir ve sürekli içki içer. GTA Vice City oyunundan da çok iyi tanıdığımız Diaz, yeraltı dünyasının yine en önemli simalarındandır. Lance ve Victor ile ilişki kurar ve ikisine kendi işlerini yaptırır. Diaz özellikle de Victor’u yetenekli bulur ve yeteneğini büyük oranda kullanır. Gonzales, Cortez’in en güvendiği adamıdır. Ricardo Diaz’la da para için çalışır. Ganzales’i GTA Vice City’de, Cortez’e ihanet ettiği için öldürmüştük. Marty Trailer Park’ın lideridir. Çetesi ile birlikte şehrin fakir insanlarını soyarlar. Victor Marty için oyunun başlarında çalışır. Cahil bir karakter olduğu bilinir. Collins gerçekten uyarlama bir karakterdir. Giorgio Forelli ye tam 3.000.000 $ borcu vardır ama Collins’in bunu ödemesi mümkün gözükmektedir. Bu yüzden kahramanımız Victor’dan yardım ister. Phil Collins ile yakındır ve sorunlara çabuk çözüm bulmasıyla bilinir. Reklam filmleriyle ilgilenmektedir. Şehrin ünlüler dünyasındadır ve cinsiyeti konusunda dönmeler yaşamıştır. Mary Phil Cassidy’nin iki kız kardeşinden biridir ve obezdir. Karakterimiz Victor Vance ve Lance Vance’ın annesidir. Vance kardeşlerin babası öldüğünden bu yana Enid adlı biriyle yaşamaktadır. Marty Williams’ın karısı ve Phil Cassidy’nin kız kardeşidir. Victor onun hayatını bile kurtaracak duruma gelir. Maraş Katliamı Maraş Katliamı veya Maraş Olayları, 19 Aralık ile 26 Aralık 1978'de Kahramanmaraş'ta meydana gelen Alevilere yönelik katliam. Resmi rakamlara göre yedi gün süren olaylar sırasında 120 insan öldürüldü. Alevilere ait 200'ün üzerinde ev yakıldı, 100'e yakın işyeri tahrip edildi. Yirmi üç yıl süren davalar sonunda 22 kişi idam, 7 kişi müebbet hapis, 321 kişi de 1–24 yıl arasında ceza almıştır. Katliamda önemli rol oynayan 68 kişiye ise ulaşılamadı. 12 Eylül Darbesi'ne sebep olan olaylardan biri olarak kabul edilmektedir. Millî İstihbarat Teşkilatı'na göre olayların başlamasında "Türk-Kürt meselesi" de etken olmuştur. Siyasal nedenlerle körüklenen Alevi-Sünni ayrılığının Kahramanmaraş'ta gerginliği tırmandığı bir dönemde, 19 Aralık'ta kentteki Çiçek Sineması'na, o dönemin ender milliyetçi filmlerinden biri olan, Cüneyt Arkın'ın başrol oynadığı "Güneş Ne Zaman Doğacak" isimli filmin gösteriminde, saat 21:00'de patlayıcı madde atılması, olayların başlangıcı olmuştur. Kalabalık sağcı bir grup ile Türkoğlu ilçesinden gelen bir grup ülkücü "Kanımız Aksa da Zafer İslam’ın" ve "Müslüman Türkiye" sloganlarıyla seyirci kitlesini coşturarak Cumhuriyet Halk Partisi il merkezine, PTT ve "Tüm Öğretmenler Birleşme ve Dayanışma Derneği (TÖB-DER)" binalarına saldırdı.Bombanın patlamasından hemen sonra, Ülkücü Gençlik Derneği Kahramanmaraş şube başkanı Mehmet Leblebici ve ikinci başkan Mustafa Kanlıdere'nin talimatları ile bombayı attığı iddia edilen Ökkeş Kenger, Ankara'ya Ülkücü Gençlik Derneğine telefon ederek "yardım" talebinde bulundu. Ertesi gün Alevilerin yoğunlukla oturduğu Yörükselim Mahallesi'nde bir kıraathane bombalandı. Bombalama sonucu kahvehanede bulunan mahalle sakinleri yerlere yattı. Bomba şans eseri kahvehane penceresinin altındaki betona isabet ederek kahvehaneye girmedi. Olay sonucunda Gıjgın Dede adlı bir mahalleli vefat etti. 21 Aralık öğle saatleri Hacı Çolak ve Mustafa Yüzbaşıoğlu adlı iki sol görüşlü Alevi öğretmen silahlı saldırı sonucu yaşamlarını yitirdi. O zamanki Kahramanmaraş valisi Tahsin Soylu kentte askeri güç gönderilmesini istemiş, ancak talebi uygun görülmemiştir. 22 Aralık'ta öğretmenlerin cenazelerinin getirildiği camide bulunan sağcı bir grup, ölenlerin cenaze namazının kılınmasına karşı çıkarak engelledi ve kalabalığın dağılması ile cenazeler ortada kaldı. Güvenlik güçlerinin müdahalesi ile karşılaşmayan sağcı grup, kent çarşısına yürüyerek orada toplanmış olan Aleviler ve Sünnilerle çatışmaya girdi. Çatışmalarda üç insan öldürüldü. 24 Aralık'ta saldırıların polis kuvvetlerine yönelmesi üzerine, polis ile halk arasında çatışmayı önlemek amacı ile kentteki bütün polisler görev dışı bırakıldı. Sünni kesim bundan istifade ederek Aleviler üzerindeki baskılarını arttırdı. İnsanlar galeyana gelmiş, durum kontrolden çıkmış ve il genelinde kaos ortamı yaşanmıştır. Günlerce süren karşılıklı saldırıları önlemek amacı ile Kayseri ve Gaziantep'ten askeri birlikler gönderildi. Maraş olayları patlak verdiğinde CHP iktidar, Bülent Ecevit ise başbakandı. Olaydan sonra CHP’nin içişleri bakanı İrfan Özaydınlı yaptığı açıklamada olayların sebebinin "sol örgütler" olduğunu söyleyerek partisinden büyük tepki almıştır. Sonrasında da içişleri bakanlığından istifa etmek zorunda bırakılmış, yerine Hasan Fehmi Güneş getirilmiştir. Bülent Ecevit, olayların kendisini uzun süredir direndiği sıkıyönetim talebine zorlamak için kontrgerillalar tarafından çıkarıldığını bildirdi. Olaylar nedeniyle Diyarbakır, İzmir, Suriye-İran-Irak gibi sınır boylarını çevreleyen iller de dahil olmak üzere birçok ilde sıkıyönetim ilanı gündeme gelmiş ve 26 Aralık 1978 saat 7.00'den itibaren İstanbul, Ankara, Kahramanmaraş, Adana, Elazığ, Bingöl, Erzurum, Erzincan, Gaziantep, Kars, Malatya, Sivas ve Şanlıurfa olmak üzere, toplam 13 ilde sıkıyönetim ilan edilmiştir. Daha sonra bu illerin sayısı arttırılmıştır. Saldırılar sonucunda resmi verilere göre 150 kişi öldürüldü, 176 kişi yaralandı, Alevilere ait 200'ün üzerinde ev yakıldı. 100'e yakın işyeri tahrip edildi. Resmi olmayan beyanlara göre ise ölü sayısı 500'e yakındır. Şeyh Adil Mezarlığı'nda topluca defnedilen kurbanların defin yerinin tam olarak neresi olduğu ve defin tarihinde dini tören yapılıp yapılmadığı bilinmemektedir. Sıkıyönetim mahkemelerinde açılan davalar 1991 yılına kadar sürmüş, çoğunlukla sağ ve aşırı sağ görüşlü olarak nitelenen toplam 804 kişi hakkında dava açılmıştır. Sanıklardan 29 kişi idam, 7 kişi müebbet hapis, 321 kişi de 1-24 yıl arasında hapis cezaları ile cezalandırılmıştır. İdam ve müebbet hapis cezaları dışındakilere 1/6 oranında cezai indirim uygulanmış ve cezaları azaltılmıştır. Sıkı yönetim mahkemesinin kararı Yargıtay tarafından bozulmuş, yeniden yapılan yargılama sonucunda idam cezaları uygulanmamıştır. Katliamın müdahil avukatları Ceyhun Can 10 Eylül 1979'da, Halil Sıtkı Güllüoğlu 3 Şubat 1980'de ve Ahmet Albay 3 Mayıs 1980'de öldürüldü. Ceza alanların cezaları da 1991 yılında çıkarılan Terörle Mücadele Kanunu nedeniyle ertelendi ve daha sonra da serbest birakıldılar. Bu kişilerden bazıları daha sonra milletvekili olarak TBMM çatısı altında yer aldılar. O zamanın CHP milletvekili Oğuz Söğütlü, Kahramanmaraş'ta yaşananların açık soykırımdan başka bir şey olmadığını, Alevi nüfusun yüzde 80'inin kenti terk ettiğini iddia etti. Olayın bir numaralı sanığı Ökkeş Kenger yargılanıp beraat etti ve soyadını Şendiller olarak değiştirdi. Daha sonra 1991 yılında Refah Partisinden 19. Dönem Kahramanmaraş milletvekili seçildi. Basına ve kamuoyuna yansıyan iddialara göre, olayların ardından istifa eden dönemin İçişleri Bakanı İrfan Özaydınlı katliamın açığa çıkartılması için özel bir ekip görevlendirdi, hazırlanan ayrıntılı rapor İçişleri Bakanlığı'na sunuldu, ancak raporun içeriği gizli tutuldu. Raporda katliamın planlayıcılarının "26 seyyar piyango bayisi görünümünde şehre geldikleri saptanmıştır" denildiği ve Bahçelievler Katliamı sanıklarından Ünal Osmanağaoğlu, Haluk Kırcı, Bünyamin Adanalı, Ahmet Ercüment Gedikli gibi isimlerin katliamın yaşandığı günlerde Kahramanmaraş'ta olduklarının kaydedildiği öne sürülen iddialar arasındadır. Orhan Eskiköy ve Zeynel Doğan'ın yönettiği ve Maraş Katliamı'ndan etkilenen Kürt-Alevi bir ailenin hikâyesini ele alan "Babamın Sesi", 2012'de Türkiye'de gösterime girdi. TRT 1'de yayınlanan Yedi güzel adam dizisi bu olayları konu almaktadır. atv'de yayınlanmış olan Hatırla Sevgili dizisinin bir bölümü bu olaya ayrılmış, dizinin bazı karakterleri de olayların ortasında kalmış şekilde tasvir edilmiştir. João Moutinho João Filipe Iria Santos Moutinho (; d. 8 Eylül 1986, Portimão, Algarve), Portekizli millî futbolcudur. Şu an Wolverhampton Wanderers takımında oynamakta ve aynı zamanda Portekiz adına da mücadele etmektedir. Genel olarak orta sahanın ortasında oynayan Moutinho, defansif orta sahada veya ofansif orta sahada ve her iki kanatta da oynamaktadır. Moutinho, futbola doğduğu şehrin takımı Portimonense SC'de başladı. 13 yaşında ise Sporting CP ile sözleşme imzalayarak futbola burada devam etti. Moutinho, 2004-05 sezonu öncesi 17 yaşındayken Sporting'in o zamanki teknik direktörü José Peseiro a takıma çağırdı, bazı maçlarda forma giydi ve böylece genç yaşında yeteneklerini göstermeye başlamıştı. Ondan sonra genç takıma yani teknik direktör; Paulo Bento, oyuncular Miguel Veloso ve Nani'nin yanına geri gönderildi. Zamanla A takımda forma giymesine rağmen genç takımın şampiyon olmasında büyük rol oynadı. Moutinho, 2005 yılında Taça de Portugal'nda FC Pampilhosa karşısında 20 dakika oynadı ve ilk lig maçına 23 Ocak 2005 tarihinde 3-0 kazandıkları maçta Gil Vicente FC karşısında çıktı. Moutinho, bu maçta daha önce Cristiano Ronaldo'nun giydiği "28" numaralı formayı giydi. Sık sık forma giymeye başlayan Moutinho, orta sahanın her yerinde oynayabilir hale geldi. Hızı, dinamiği ve muazzam oyunuyla Sporting taraftarlarının sevgilisi haline geldi ve bu performansıyla takımın vazgeçilmez oyuncularından biri oldu. Moutinho'nun performansı, UEFA Kupası'nda 2004-05 sezonunda Feyenoord ve Newcastle United maçlarında "maçın yıldızı" seçildi ve "Aslanlar" finale yükseldi. Moutinho, genç yaşı nedeniyle ligde 15 maça çıkmasına rağmen UEFA Kupası'nda final, onun için dönüm noktalarından biri olacaktı. Sporting, finali 3-1'lik skorla kaybetti ve ikinci oldu. Ayrıca, ligi de ikinci sırada bitirdi. Moutinho, yaz mevsiminde kulübüyle olan sözleşmesini bir yıla kadar uzattı. Moutinho, 2005-06 sezonunda bütün lig maçlarında ve bütün kupa maçlarında forma giyen tek futbolcu oldu. Sporting, ligi yine ikinci sırada bitirdi. Sporting, SC Braga'yı 1-0 yenerek gelecek sezon UEFA Şampiyonlar Ligi'ne direkt katılmaya hak kazandı. 2006-07 sezonunda takım kaptanı Ricardo Sá Pinto'nun ayrılmasıyla Moutinho, daha 19 yaşındayken takımın ikinci kaptanlığına getirildi. Ertesi sezon Custódio Castro ve Ricardo Pereira'nın takımdan ayrılmalarıyla birlikte kaptanlığa getirildi ve takımın en genç 2. kaptanı olarak adını Sporting tarihine yazdırdı. 2007-08 sezonunda Leandro Romagnoli'nin takıma gelmesiyle Moutinho, sağ kanatta forvet arkasında oynamaya başladı. Moutinho, bu bölgede oynadığı dönemlerde daha düzenli ve daha kaliteli, etkileyici bir performans sergiledi. Gerek takım, gerekse ligde en iyi oyunculardan biri olarak anlıdı ve kulüpte biraz daha fazla yer edindi. 2008-09 sezonunda ise Premier League takımlarından Everton ile sözleşmesi iptal edildi. Moutinho, sadece üç lig maçında forma giymezken (2008-09 sezonunda toplam 43 maç), Sporting ligi yine ikinci sırada bitirdi. Moutinho, UEFA Şampiyonlar Ligi'nde ise "son 16" turunda FC Bayern München'e karşı rövanş maçında bir gol kaydetti. Sporting, ilk maçı evinde 5-0; rövanş maçını deplasmanda 7-1 yenilince iki maç sonunda toplam 12-1 yenilerek kupaya veda etti. İkinci maçta atılan gol de Moutinho'nun golüydü. Moutinho, 3 Temmuz 2010 tarihinde FC Porto ile beş yıllık sözleşme imzaladı. 10 yıl Sporting adına mücadele edip takımın yıldızlarından olup takımın kaptanlığını yapan Moutinho, rakip takım Porto'ya transfer olunca ağır eleştirilere maruz kaldı. Sporting başkanı José Eduardo Bettencourt Moutinho'nun davranışını "içler açısı" olarak hitap etti: "Ben bu durumu yaşamış olsaydım, ben bu kadar küçük düşürülmenin mümkün olduğuna asla inanmazdım". Sporting başkanı diğer kulüplerden teklif beklediğini söyledi fakat Moutinho, zorla Porto'ya transfer olmak istedi: "Biz daha yüksek bir teklif için daha fazla süre bekledik ama Joao öfkesini kaybetti ve daha önce Porto'ya transfer olacağına onlara söz vermişti". Moutinho, o olaydan sonra Sportingliler tarafından "istenmeyen adam" olarak ilan edildi: "Sporting bunu istedi çünkü anlaşma yapıldı, kendi bahçesinde çürük elma istemiyordu ve bu bir örnek değildi, biri istemedi." Moutinho'nun transfer ücreti; Defans oyuncusu Nuno André Coelho'nun hakları için ödenen 1 milyon €, ayrıca Porto eğer Moutinho'yu aldığı bonservis fiyatından daha fazla fiyatta satarsa eski kulübü Sporting'in kasasına o satış fiyatının %25'i girecekti. Moutinho, Porto ile ilk sezonunda sürekli etkin isimlerden biriydi. 50 resmi maça çıktı, Porto ile lig şampiyonluğu yaşadı fakat ligde gol atamadı., Taça de Portugal'nda yarı finalde SL Benfica'ya karşı evindeki ilk maçını 2-0 kaybeden Porto rövanşı deplasmanda 3-1 kazanarak finale yükseldi. Finalde Vitória de Guimarães'i 6-2'lik skorla geçti ve kupanın sahibi oldu. Moutinho, UEFA Avrupa Ligi finalinde 90 dakika oynadı ve kulüp ile birlikte üçlü sevinç yaşadı. Porto, 3 Ağustos 2011 tarihinde Moutinho'nun haklarının %37.5'ini satın almak için Futbol Yatırım Fonu ile ortaklık kurdu. Porto 4 milyon €'yu vererek %22.5'ini telafi ederken, şirket genel işlemler sonrasında 15%'ini satın aldı. Moutihno, Portekiz formasını ilk kez, daha 18 yaşındayken 2-0 kazandıkları hazırlık maçında Mısır karşısında sırtına geçirdi. 2006 FIFA Dünya Kupası'ndan beri düzenli bir şekilde millî takım maçlarına çağrılmaktadır. Moutinho, 31 Mayıs 2008 tarihinde Viseu şehrinde "Estádio do Fontelo" stadyumunda oynanan ve 2-0 kazandıkları hazırlık maçında Gürcistan karşısında Portekiz forması altında ilk millî takım golünü attı. 2008 Avrupa Futbol Şampiyonası'nda 23 kişilik Portekiz kadrosuna çağrıldı ve 7 Haziran 2008 tarihinde 2-0 kazandıkları A Grubu ilk maçında Türkiye millî futbol takımı karşısında Raul Meireles'e asist yaptı. İki kez Avrupa 21 Yaş Altı Futbol Şampiyonası'nda mücadele eden Moutinho, 2006 yılında, evinde düzenlenen turnuvada Almanya karşısında maçın tek golünü attı. Moutinho, turnuvada iki maç yaptı ve Portekiz grubu sonuncu sırada tamamlayarak turnuvaya veda etti. Moutinho, Güney Afrika'da düzenlenen 2010 FIFA Dünya Kupası 24 kişilik geçici kadroya çağrıldı, ancak turnuvanın 23 kişilik resmi kadrosuna alınmadı. Real Oviedo Real Oviedo, 26 Mart 1926 tarihinde İspanya'nın Oviedo şehrinde kuruldu. Renkleri; mavi - beyaz'dır. Maçlarını 30.500 kişilik Estadio Carlos Tartiere'de oynamaktadır. La Liga'da şu ana kadar en çok puan toplayan 17. takım konumundadır. 38 sezon La Liga'da mücadele etmiştir. Şu an Segunda División B liginde, 1. Grup'ta mücadele etmektedir. Paula Fernandes Paula Fernandes de Souza veya bilinen adıyla Paula Fernandes (d. 28 Ağustos 1984), Brezilyalı country şarkıcısı, söz yazarı ve gitar müzisyenidir. Sanatçı sekiz yaşında şarkı söylemeye başlamıştır. İlk albümü olan "Estreia Autointitulado"yu 1993 yılında kendi imkanlarıyla piyasaya sürerek yaşadığı şehir olan Minas Gerais'da bölgesel radyo ve televizyonların ilgisini çekmiş olsa da başarı elde edememiştir. Dikembe Mutombo Dikembe Mutombo Mpolondo Mukamba Jean-Jacques Wamutombo (d. 25 Haziran 1966, Kinşasa), Kongo asıllı Amerikalı eski basketbolcudur. NBA'de son olarak Houston Rockets forması giyen Mutombo pivot mevkiinde oynuyordu. Dikembe Mutombo kariyerinin son yıllarında NBA'de faal basketbol oynayan en yaşlı oyuncu olma unvanını da elinde bulunduruyordu. Otoriteler tarafından NBA tarihinin en iyi savunmacıları arasında gösterilen Mutombo, 4 kez kazandığı NBA'de Yılın Savunmacısı Ödülü'yle de bu başarılarını taçlandırmıştır. Ayrıca Hakeem Olajuwon'un ardından NBA'de en çok blok yapan ikinci oyuncu konumundadır. Köken itibarıyla Kongo Demokratik Cumhuriyeti'nin güney bölgelerinde yaşayan Baluba Halkı'na mensub olan Dikembe Mutombo içlerinde yerel kabile dillerinin de bulunduğu 9 kadar dil bilmektedir. Dikembe Mutombo 2009 NBA Playoffları birinci turunda Portland Trail Blazers'la karşılaştıkları mücadelede dizine aldığı bir darbeyle sakatlanmış ve bu olaydan kısa bir süre sonra da emekliliğini açıklamıştır. Kongo asıllı Amerikalı basketbolcu dördü evlatlık olmak üzere toplam 6 çocuk babasıdır. Ayrıca Afrika'da yapmış olduğu insani yardım çalışmaları nedeniyle de başta New York Devlet Üniversitesi olmak üzere birçok kurum ve kuruluşun kendine atfettiği unvan ve özel ödüllere sahiptir. Andrey Zvyagintsev Andrey Petrovich Zvyagintsev () (Doğum: Şubat 6, 1964) Rus film yönetmeni ve aktör. Genelde, 2003 yapımı "Dönüş" ("Vozvrashcheniye") filmiyle bilinmektedir. Dönüş filmiyle Zvyagintsev Venedik Film Festivali'nde Altın Aslan kazanmıştır. Zvyagintsev Novosibirsk, Sibirya'da doğdu. 1984 yılında 20 yaşındayken oyunculuk okuduğu Novosibirsk Drama Okulu'ndan mezun oldu. 1986'dan 1990'a kadar çalışmalarına Moskova'da, Russian Academy of Theatre Arts'da devam etti. 1992 yılından 2000 yılına kadar çeşitli film ve tiyatrolarda oyunculuk yaptı. 2000 yılında REN TV'de çalışmaya başladı. Üç bölümlük bir dizi olan "The Black Room'"un yönetmenliğini yaptı. 2003'te, ilk filmi olan Dönüş'ü çekti. Henüz ilk filmiyle Altın Aslan dahil birçok ödül aldı. İkinci filmi "The Banishment"'ın (Türkiye'de Sürgün adıyla gösterime girdi) prömiyeri 2007 Cannes Film Festivali'nde yapıldı. Film festivalde Altın Palmiye için yarıştı. 2008 yılında, "New York, I Love You" filmi için kısa film çekti. Bu parça sinemadaki gösterimlerde kesilmiş olmasına rağmen, filmin DVD'sinde mevcuttur. Yönetmenin filmi "Elena"'nın prömiyeri 2011 Cannes Film Festivali'nde, Un Certain Regard bölümünde gösterilerek yapıldı. Film festivalde Jüri Özel Ödülü kazandı. 2014'teki filmi "Leviafan" ise 2014 Cannes Film Festivali'nin ana yarışma kategoriside Altın Palmiye için yarıştı. Zvyagintsev bu festivalde En İyi Senaryo Ödülü'nü kazandı. John Wycliffe John Wycliffe ( con wiklif. 1328 - 31 Aralık 1384) bir İngiliz skolastik filozofu, ilahiyatçı, Kutsal Kitap tercümanı, reformcudur. Oxford’da dersler vermiştir. 14. yüzyılda Roma Katolik Kilisesi içinde, önemli bir muhalifti. İsminin değişik yazımlarına kaynaklarda "Wyclif, Wycliff, Wiclef, Wicliffe, Wickliffe" olarak rastlanabilir. Wycliff, rahip sınıfının ayrıcalıklarını eleştirdi. Sahip oldukları ayrıcalıklar, rahip sınıfının İngiltere’de güçlü olmasının temel sebebiydi. Yerel kiliselerin dini ayinlerdeki lüksünü ve tantanasını eleştirdi. Wycliffe Kutsal Kitap’ın konuşma diline tercüme edilmesi taraftarıydı. 1382 senesinde Vulgata’yı esas alarak zamanının konuşma dili olan Orta İngilizce’ye, günümüzde Wycliffe’in Kutsal Kitabı olarak bilinen tercümeyi yaptı. Yeni Ahit’i kendisinin, Eski Ahit’i çalışma arkadaşlarının tercüme ettiği tahmin edilmektedir. Tercüme 1384 senesinde tamamlanmış görünmektedir. 1388 ve 1395’te Wycliff’in asistanı John Purvey tercümenin güncellenmiş versiyonlarını hazırladı. Wycliffe’in takipçileri Homurtucular ("Lollards") olarak bilinirdi. Cebrîlik, tasvir karşıtlığı (ikonoklazm), papakralcılığı savunuyorlardı. Buna mukabil, azizlerin ululanmasına, sakramentlere, ölü ayinlerine, transubstansiasyona, ruhbanlık geleneğine ve Papalık kurumuna karşıydılar. 16. yüzyıldan başlayarak Homurtucular hareketi, Protestan Reformu'nun tetikleyicisi olarak görülmektedir. Bu görüşte olanlar için, Wycliffe, skolastik çağın akşam yıldızı, İngiliz reformasyonunun ise sabah yıldızı idi. Wycliffe’in Latince yazıları, Çek reformcu Jan Hus’un öğretilerini ve felsefesini derinden etkiledi. Onun 1415’te idamı, Husçu Savaşlarını başlatmıştır. 1896 Yaz OlimpiyatlarÄ±'nda atletizm - Erkekler uzun atlama 1896 Yaz Olimpiyatları'ndaki erkekler uzun atlama yarışması 7 Nisan tarihinde Panathinaiko Stadyumu'nda düzenlendi. Amerikalı atlet Ellery Clark, 6,35 metrelik derecesiyle altın madalyanın sahibi olurken diğer iki madalya da Amerikalı sporculara gitti. 6 metrelik atlayışıyla Robert Garrett ikinci, 5,84 metrelik atlayışıyla James Brendan Connolly üçüncü oldu. 1896 Yaz Olimpiyatları'nda atletizm - Erkekler üç adım atlama 1896 Yaz Olimpiyatları'ndaki erkekler üç adım atlama yarışması 6 Nisan tarihinde Panathinaiko Stadyumu'nda düzenlendi. Amerikalı atlet James Brendan Connolly, 13,71 metrelik derecesiyle altın madalyanın sahibi olurken, aynı zamanda tarihteki ilk Olimpiyat şampiyonu oldu. Connolly'i 12,7 metrelik atlayışıyla Fransız Robert Garrett ve 12,52 metrelik atlayışıyla Yunan Ioannis Persakis izledi. Erişilmez kod Erişilmez kod (yahut "erişilemeyen kod", İng. "unreachable code") bilgisayar programlamada programın başka yerlerinden kontrol akışı olmayan kaynak koduna verilen addır. Erişilmez kod, bazen "ölü kod"la karıştırılmaktadır. Hâlbuki ölü kod, yürütülmesine rağmen bir etkisi olmayan kod için kullanılır. Erişilmez kod, genelde birkaç sebepten dolayı istenilmez. Bu sebepler arasında Erişilmez kod, değişik sebeplerden dolayı olabilir: Son beş durumda erişilmez kodun orada olma sebebi kalıtsal, yani artık kullanımda olmayan bu kod, eskiden kullanılmakta olan bir koddur. Aşağıdaki C kodu parçasına dikkat ediniz: int iZ = iX*iY;'in tanımına işlev daha önce geri döndüğünden hiçbir zaman erişilememektedir. Dolayısıyla iZ'in tanımı ıskarta edilebilir. Erişilmez kodu tespit etmek, statik kod çözümlemesinin bir parçası olup kontrol akışı çözümlemesini kullanarak yürütüm süresince tanımlanan değişkenlere ve programın diğer durumlarına bakmadan hiç yürütülmeyen kodu bulmaya çalışır. Java gibi bazı bilgisayar dillerinde erişilmez kodun kimi çeşitleri menedilmiştir. Erişilmez kodu uzaklaştıran iyilemeler (optimizasyon) ölü kod uzaklaştırması olarak bilinir. Kod, iyileştiren bir derleyicinin dâhilî değişmeleri sonucunda "erişilmez" olabilir. Buna örnek olarak "common subexpression elimination" sayılabilir. Partikte çözümlemenin kapsamı, bulunan erişilmez kod yüzdesine kayda değer bir etkisi olur. Meselâ "constant folding" ve basit akış çözümlemesi, codice_1 komutunun aşağıda "erişilmez" olduğunu göstermektedir: Aşağıdaki örnekte codice_1'nin erişilemezliğinin tespîti için çok daha fazla kapsamlı çözümleme gerekmektedir. Erişilmez kodu uzuklaştırma tekniği, ölü ve gereksiz kodu uzaklaştırmaya benzer. Bazı durumlarda pratik bir yaklaşım, basit erişilememezlik kriterleri ve daha karmaşık durumlar için bir profilere ihtiyaç vardır. Profilleme ("profiling"), genelde bir kod parçasının erişilememezliği konusunda hiçbir şeyi "ispat" edemese de erişilememezlik potansiyeli olan kodu bulabilmek için iyi bir bulgusal ("heuristic") yaklaşımdır. Şüpheli bir kod parçası bir kere bulunduktan sonra daha güçlü bir çözümleme metodu yâhut elden incelenerek gerçekten erişilemez olup olmadığı tespit edilebilir. Florent Sinama-Pongolle Florent Stéphane Sinama-Pongolle (20 Ekim 1984 Saint-Pierre, Réunion), Fransız millî futbolcudur. Şu an Saint-Étienne takımında oynamaktadır ve Sporting Lizbon takımından kiralanmıştır. Genel olarak forvet bölgesinde oynayan Sinama-Pongolle, Ofansif orta saha bölgesinde de oynamaktadır. Hızı ve hareketliliği onun en iyi özellikleridir. Sinama-Pongolle, 2001 yılında kuzeni Anthony Le Tallec ile birlikte Liverpool ile sözleşme imzalayıp ardından Le Havre takımına gitti. Bazı etkileyici performans sergilemesinden sonra Fransa genç takımıyla 2001 Avrupa 16 Yaş Altı Futbol Şampiyonası ve 2001 FIFA 17 Yaş Altı Dünya Kupası turnuvalarında mücadele etti. Fransa bu turnuvada şampiyon oldu. Sinama-Pongolle, bu turnuvanın en değerli oyuncusu seçildi ve üstüne "Altın Ayakkabı" ödülünü de aldı. Sinama-Pongolle, kuzeni Le Tallec gibi Le Havre'da iki sezon geçirdi. Sinama-Pongolle, bir sonraki sezonda "Kırmızılar" ile birlikte unutulmaz finalin sonunda UEFA Şampiyonlar Ligi şampiyonu oldu. Ancak Sinama-Pongolle, final maçında kadro dışıydı. Olimpiakos karşısında sonradan oyuna giren Sinama-Pongolle, 1-1 giden maçta Liverpool'un maçı 3-1 kazanmasına ve "son 16 takımın" arasına girmeyi başarmasında büyük pay sahibiydi.; Sinama-Pongolle, 2005-06 FA Cup sezonunda Luton Town karşısında bir gol kaydetti ve Liverpool çekişmeli geçen maçı 5-3 kazandı ve tur atladı. "Kırmızılar", o sezon FA Cup şampiyonluğunu kazandı. Sinama-Pongolle, 13 Eylül 2005 tarihinde 2005-06 UEFA Şampiyonlar Ligi'nde 2-1 kazandıkları maçta Real Betis karşısında 18 metreden unutulmaz bir gol attı. Sinama-Pongolle, Ocak 2006'da Premier League takımlarından Blackburn Rovers'a sezon sonuna kadar kiralandı. Blackburn forması altındaki llk golünü 5 Mart 2006 tarihinde 3-2 kayebttikleri maçta Tottenham Hotspur karşısında attı. Sinama-Pongolle, 30 Ağustos 2006 tarihinde Recreativo ile bir yıllık sözleşme imzaladı, ancak bu takımda iki yıl kaldı. 4 Mayıs 2007 tarihinde Endülüs takımıyla 4 milyon €'luk bir ücret karşılığında sözleşmesini 2011 yılına kadar uzattı. Recreativo'da oynadığı iki sezonda 22 gol atarak (1. sezon 10 ve 2. sezon 12) iki sezon boyunca takımın en golcü futbolcusu oldu. Sinama-Pongolle, 3 Temmuz 2008 tarihinde Atlético Madrid 10 milyon € karşılığında dört yıllık sözleşme imzaladı. Başlarda Diego Forlán ve Sergio Agüero gibi oyuncular olması nedeniyle yedekte duran Sinama-Pongolle, Forlán'ın sakatlanmasıyla forma giyme şansı buldu ve 20 Eylül 2008 tarihinde eski takımı Recreativo karşısında 4-0 kazandıkları maçta iki gol birden attı. 24 Eylül 2008 tarihinde ise 2-1 kazandıkları maçta Getafe CF karşısında bir gol kaydetti. 2008-09 sezonunda takım kaptanı Maxi Rodríguez'in sakatlanmasıyla ofansif orta saha bölgesinde oynayan Sinama-Pongolle, orada başarılı bir performans sergiledi ve Atlético ligi dördüncü sırada tamamladı. 2010 kış transfer döneminde Sinama-Pongolle, Sporting Lizbon'e 6.5 milyon € karşılığında transfer oldu. 26 Mart 2010 tarihinde CS Marítimo karşısında "Aslanlar" forması altındaki ilk golünü attı ancak golü kendi kalesine attı ve Sporting maçı 3-2 kaybetti. Sinama-Pongolle, iki sezon Real Zaragoza ve Saint-Étienne takımlarında kiralık oynadı. Bu sezon ikinci kez evine döndü. Fransa 16 ve 17 yaş altı formalarını da giyen Sinama-Pongolle, 21 yaş altı formasını ise ilk kez 21 Ağustos 2002 tarihinde giydi. 2006 Avrupa 21 Yaş Altı Futbol Şampiyonası'nda Fransa'nın kadrosuna alındı, turnuva ise 23 Mayıs-4 Haziran tarihleri arasında Portekiz'te düzenlendi. Sinama-Pongolle bu turnuvada Almanya'ya karşı bir gol kaydetti. Sinama-Pongolle, 17 yaş altı formasını 6 kez giyip 9 gol atarken; 21 yaş altı formasını ise 37 kez giydi ve 11 gol attı. Sinama-Pongolle, A millî takım formasını ilk kez 14 Ekim 2008 tarihinde hazırlık maçında Tunus karşısında giydi ve Fransa maçı 3-1 kazandı. 42||7||3||1||1||1||colspan="2"|-||46||9 48||5||5||2||7||1||12||2||72||10 132||31||0||0||0||0||0||0||132||31 5||1||||||||||||||5||1 226||44||8||3||8||2||12||2||254||51 !Toplam||1||0 Tippecanoe Muharebesi Tippecanoe Muharebesi, 7 Kasım 1811 tarihinde Indiana Toprakları() Valisi William Henry Harrison kumandasındaki Birleşik Devletler kuvvetleri ve Shawnee kabilesinin lideri Tecumseh ile bağlantılı Kızılderili savaşçılar arasında yapılan bir muharebedir. Tecumseh ve kardeşi Tenskwatawa ("Peygamber"), ABD'nin yerli topraklarına yayılmasına karşı çıkan çeşitli Kızılderili kabilelerden oluşan bir konfederasyonun liderleriydiler. Gerilim ve şiddet arttıkça, Vali Harrison konfederasyonun Prophetstown'daki merkezini dağıtmak için yaklaşık 1.000 kişilik bir orduyla Tippecanoe ve Wabash nehirlerinin birleştiği noktaya yürüdü. Harrison'un ordusu geldiğinde, henüz Birleşik Devletler'e güçle karşı gelecek durumda olmayan Tecumseh müttefik toplamak için uzaktaydı. Ruhani bir lider olan ama asker olmayan Tenskwatawa baştaydı. Harrison, 6 Kasım tarihinde Prophetstown yakınlarında kamp kurdu ve ertesi gün Tenskwatawa ile bir görüşme ayarladı. Ertesi sabah erkenden, Prophetstown savaşçıları Harrison'un ordusuna saldırdı. Sayıca fazla olan savaşçıların saldırısı sürpriz olsa da, Harrison ve adamları iki saatten fazla süre boyunca mevkilerini korudular. Yerliler, cephanelerinin azalması sonucunda geri püskürtüldüler. Çatışmanın ardından Yerliler Prophetstown'ı terk etti. Harrison'un askerleri ise kenti yaktıktan sonra evlerine döndü. Prophetstown'u yok etme hedefinde başarılı olan Harrison, önemli bir zafer kazandığını ilan etti. Harrison'a verilen "Tippecanoe" lakabı, ABD Başkanı seçildiği 1840 seçimleri sırasında "Tippecanoe and Tyler too" adlı şarkıyla popüler oldu. Fakat Harrison'un bazı çağdaşları yanı sıra, sonraki bazı tarihçiler seferin büyük bir başarı olup olmadığı konusunda şüpheleri arttırdı. Yenilgi Tecumseh'in konfederasyonu için bir gerileme teşkil etse de, Prophetstown Yerliler tarafından yeniden inşa edildi. Sınır bölgelerindeki şiddet ise muharebeden sonra daha da arttı. 1896 Yaz OlimpiyatlarÄ±'nda Avusturya Avusturya, Atina'da düzenlenen 1896 Yaz Olimpiyatlarına üç sporcuyla katıldı. Avusturya bu dönemde Avusturya-Macaristan İmparatorluğu'nun bir parçası olsa da Avusturya ve Macaristan, oyunlara iki farklı ülke olarak sporcu gönderdi. İkisi altın olmak üzere kazandığı beş madalyayla Avusturya, madalya sıralamasında yedinci sırada yer aldı. Bisiklet yarışmalarında yer alan tek Avusturyalı sporcu Adolf Schmal idi. Schmal, katıldığı dört dalın üçünde madalya kazanmayı başardı. Erkekler zamana karşı yarışta Yunan sporcu Stamatios Nikolopoulos ile aynı dereceyi elde etmesi sebebiyle ikili arasında bir yarış daha yapıldı. Bu yarışı kaybeden Avusturyalı sporcu, bronz madalyanın sahibi oldu. Eskrimin kılıç dalında da yarışan Adolf Schmal, mücadele ettiği dört karşılaşmanın birini kazanarak beş yarışmacının katıldığı etkinliği dördüncü sırada tamamladı. Yüzme müsabakalarında iki Avusturyalı sporcu mücadele etti. İki branşta yarışan Paul Neumann erkekler 500 metre serbestte altın, Otto Herschmann ise erkekler 500 metre serbestte gümüş madalyanın sahibi oldu. Husûsî pilot lisansı Husûsî pilot lisansı (PPL), herhangi bir hava taşıtında "ticarî olmamak kaydıyla" pilotluk yapılmasına imkân veren pilot lisansı. PPL, İngilizce private pilot licence kavramının akronimidir. PPL alabilmek için gerekli olan şartlar ICAO (Uluslararası Sivil Havacılık Otoritesi) tarafından belirlenir. PPL kısaltmasının arkasından parantez içinde eklenen harf hava aracının sınıfını belirtir: PPL(A) > uçak, PPL(H) > helikopter vs. Çok motorlu veya çok pilotlu uçaklarda uçabilmek; gece uçuşu veya alet uçuşu yapabilmek veya maddî kazanç sağlamak amacıyla uçabilmek için PPL lisansına ilaveten çeşitli lisans ve derecelendirmelerin (rating) edinilmesi gerekir. PPL alabilmek için özel bir pilotaj kursunun tamamlanması gerekir. PPL(A) kursu öncesinde ve esnasında aşağıdaki koşulların gerçekleştirilmesi gerekir: Eğer öğrenci minimum gereksinim olan 45 saatte yeterli seviyeye ulaşamazsa uçuş eğitimine devam edilir. Uçuşa yeni başlayan pek çok öğrenci, kursu 60-70 saat uçuş sonunda tamamlar. Pek çok öğrenci ilk solo uçuşunu 10-15 saat eğitim sonrasında gerçekleştirir. EASA PPL alabilmek için balon ve planör için en az 16, motorlu hava taşıtları için en az 17 yaşında olmak gerekir. Balon ve planör pilot adayları eğitime 14 yaşında, motorlu taşıt adayları 16 yaşında başlayabilirler. Pilot adaylarının kurs sonundaki pratik uçuş testinden önce 7 çoktan seçmeli, bir sözlü sınavı başarıyla geçmesi gerekir. Sınav geçme barajı %75'tir. Sınav konuları şunlardır: PPL sahibi pilotlar yolcu taşıyabilir. Ancak yolcularla uçuş masraflarını paylaşmak mümkün olmakla birlikte, pilot yolculardan -bazı özel koşullar haricinde- uçuş karşılığında ücret talep edemez ve kazanç sağlayamaz. Pilotun her uçuş öncesi yolculara temel emniyet ve acil durum usulleri konusunda brifing vermesi gerekir. Aritz Aduriz Aritz Aduriz Zubeldia (d. 11 Şubat 1981, San Sebastián, Gipuzkoa), İspanyol eski millî futbolcudur. forvet bölgesinde oynamıştır. 20 Mayıs 2020'de Aduriz, profesyonel futbolcu olarak emekli olduğunu açıkladı. Futbola Antiguoko takımında başlayan Aduriz, 19 yaşında CD Aurrerá de Vitoria takımına transfer oldu. 2000 yılında Athletic Bilbao'ya transfer olan Aduriz, kariyerindeki ilk maçına 14 Eylül 2002 tarihinde 2-0 kaybettikleri maçta FC Barcelona karşısında çıktı. Ondan sonra iki sezon boyunca Burgos CF ve Valladolid takımlarında La Liga 2 liginde mücadele etti. Ocak 2006'da Athletic Bilbao'ya geri döndü. Aduriz, 2006-07 sezonunda La Liga da 34 maça çıktı. 19 Mayıs 2007 tarihinde 4-3 kaybettikleri maçta Real Zaragoza karşısında hat trick yaptı. 2007-08 sezonunda takım arkadaşı Fernando Llorente'nin gölgesinde kalsa da 33 maçta yedi gol atmayı başardı. Aduriz, 4 Ağustos 2008 tarihinde Colchester Community Stadyumu açılış maçında Colchester United karşısında gol atarak Colchester Community Stadyumu'nda gol atan ilk futbolcu oldu. 25 Ağustos 2008 tarihinde ise RCD Mallorca ile 5 milyon € karşılığında dört yıllık sözleşme imzaladı. Aduriz, 26 Ekim 2008 tarihinde Mallorca takımıyla ilk golünü Espanyol karşısında attı. 2008-09 sezonunda takımı ligi 9. sırada bitirdi. 2009-10 sezonunda takımı ligi 5. bitirdi ve gelecek sezon UEFA Avrupa Ligi'ne katılmaya hak kazandı ancak takım maddi kriz nedeniyle mücadele edemedi. Aduriz, 14 Temmuz 2010 tarihinde 4 milyon € karşılığında Valencia'ya transfer oldu. Aduriz, Valenica'ya transfer olduğunda 29 yaşındaydı. Valencia forması altındaki ilk golünü 28 Ağustos 2010 tarihinde 3-1 kazandıkları maçta Málaga'ya karşı attı. Ocak 2011'de Brezilyalı futbolcu Jonas'ın gelmesiyle teknik direktör Unai Emery tarafından tek forvette oynadı. 2010-11 sezonunda 14 gol atan Aduriz, UEFA Şampiyonlar Ligi'nde mücadele ettiği ilk sezonda Bursaspor'a karşı bir gol kaydetti. 27 Haziran 2012 tarihinde Aduriz, üç yıllık sözleşmeyle 2,5 milyon €'luk bir ücret karşılığında Athletic Bilbao'ya tekrar katıldı. Aduriz, Valenica'ya trasnfer olduktan sonra 29 yaşında ilk kez millî takım formasını giydi. O da; 2012 Avrupa Futbol Şampiyonası elemeleri'nde Ekim 2010'da 3-1 kazandıkları maçta Litvanya karşısında çıktı. O maçta da Fernando Llorente'nin yerine oyuna girerek son 15 dakika oynadı. D3o D3o jeli ani bir dış etki yokken akan ve birbiri üzerinde kayarak şekillenebilen moleküllere sahiptir. Ancak ani ve şiddetli bir yük geldiğinde moleküller birbirini kitleyerek geçici katı duruma geçip, hareket etmeyi engeller ve jel sertlik kazanır. Böylelikle dış etkiden kaynaklanan enerji absorbe edilmiş olur. Malzeme bu özelliğinden dolayı “gerilim şiddeti hassasiyetli polimer” olarak nitelenmektedir. Jeldeki moleküller darbe etkisi kalktıktan sonra tekrar jel formuna geri dönebilen akıllı moleküllerdir. Tüm bunların gerçekleşme süresi ise kuvvetin şiddetine ve etkime süresine bağlı olarak saniyenin binde birine kadar düşebilmektedir. Jelin çok iyi şekil alabilirlik özelliği olması, darbe anındaki tokluğu ve tekrar eski haline dönebilmesi d3o jelini klasik yastıklama materyallerine göre çok üstün kılmaktadır. İyi şekillenebilir olması kullanım alanının oldukça geniş olmasını sağlar. Özellikle askeri gereçlerde, elektronikte, elektronik gereçleri koruma kaplarında ve spor malzemelerinde kullanımı gitgide artmaktadır. Spor malzemelerinde köpürtülerek de kullanılabilmektedir. D3o jellerinin ilk geliştirilme amacı snowboard için darbe ile sertleşne bir akışkan oluşturabilmekti. Ancak jel keşfediltikten sonra ilk amacının çok daha ötesine hizmet etme imkânı buldu. İngiliz Savunma Bakanlığı'ndan jeli keşfeden Richard Palmer 'a 100.000 sterlinlik ödül verildi. D30’un hammaddesi üreticileri tarafından gizli tutulmaktadır. Jel ile ilgili tek bilinen viskoz bir polimer olduğudur. Ayrıca yine üreticilerin verdiği bilgilere göre D3o nontoksitik ve geri dönüşümü mümkün olan bir polimerdir. Gerekli kalıp hazırlandıktan sonra jel sıvı olarak kalıplanır. Kalıptan sonra uygulanacak işlemlerle jel kendine özgü özelliklerini kazanır. Bu işlemler yine üretici firma tarafından açıklanmamaktadır. Medal of Honor (2010 video oyunu) Medal of Honor (serinin ilk oyunundan ayırt etmek için kullanılan adıyla Medal of Honor: Operation Anaconda), 12 Ekim 2010 tarihinde piyasaya çıkmış birinci şahıs nişancı türünden bir video oyunu. Oyunun tek oyunculu ("singleplayer") kısmı EA Los Angeles tarafından, çok oyunculu ("multiplayer") kısmı ise Digital Illusions CE tarafından geliştirilmiştir. Microsoft Windows, PlayStation 3 ve Xbox 360 platformları için çıkmıştır. Medal of Honor'ı serinin diğer oyunlarından ayıran özelliği II. Dünya Savaşı'nın dışına çıkıp Afganistan Savaşı'nı konu alan bir oyun olmasıdır. Oyunda "Battlefield" serisinin bazı oyunlarında da kullanılmış olan Frostbite Engine oyun motoru kullanılmaktadır. 1896 Yaz Olimpiyatları'nda İsveç İsveç, Yunanistan'ın başkenti Atina'da düzenlenen ve modern Olimpiyat Oyunları'nın ilki olma niteliği taşıyan 1896 Yaz Olimpiyatlarına bir sporcuyla katıldı. Oyunlardaki 14 ülkeden biri olan İsveç'i temsil eden Henrik Sjöberg; atletizm ve jimnastikte, toplamda beş farklı branşta mücadele etti. İlk olarak atletizm etkinlikleri kapsamında yapılan 100 metre yarışlarına katılan Sjöberg, eleme turunu geçemeyerek final aşamasına katılamadı. Sonrasında atletizmdeki disk atma ile uzun atlama ve jimnastikteki atlama yarışmalarında mücadele etti. Sjöberg, son olarak yüksek atlama branşında yarıştı ve etkinliği dördüncü sırada tamamlayarak oyunlardaki en iyi derecesini elde etti. Modern Olimpiyat Oyunları'nın ilki olma niteliği taşıyan ve Atina'da düzenlenen 1896 Yaz Olimpiyatları'nda mücadele etmek isteyen iki İsveçli sporcu vardı. Yolculuk masraflarını, hem kendisi hem de bulunduğu Stockholm'deki amatör spor kulübünden kendisine verilen yaklaşık 300 İsveç kronu ile karşılayan Henrik Sjöberg, oyunlarda yarışacak olan tek İsveçli oldu. Diğer taraftan yerel spor tesislerinde Sjöberg için para toplama kampanyaları düzenlendi. Oyunlara katılmak amacıyla önce trenle İtalya'nın Trieste şehrine giden Sjöberg, oradan da gemiyle Yunanistan'ın Patras şehrine geçti. Henrik Sjöberg ilk olarak, oyunların ilk günü olan 6 Nisan'da düzenlenen 100 metre elemelerine katıldı. Üç seri halinde düzenlenen ve her seride beş atletin yer aldığı yarışlarda, kendi serilerini ilk iki sırada tamamlayan atletler finale yükselmekteydi. Üçüncü seride yarışan Sjöberg ile Yunan Georgios Gennimatas'ın yarışı kaç saniyede tamamladığı bilinmemekle birlikte, bu iki sporcu da 13,5 saniyeyle yarışı üçüncü sıradan tamamlayan Alman Friedrich Traun'un gerisinde kalarak final yarışına katılmaya hak kazanamadı. Ertesi gün uzun atlama etkinliklerine katılan ve elde ettiği derece bilinmeyen Sjöberg, 5,74 metrelik atlayışıyla dördüncü olan Yunan atlet Alexandros Chalkokondylis'in gerisinde kalarak beş ile dokuzuncu sıralar arasında kendisine yer buldu. 10 Nisan günü yapılan yüksek atlama müsabakalarına katılan beş atletten biri olan Sjöberg, 1,60 metrelik atlayışıyla yarışı dördüncü sırada bitirdi. Bu sıra, aynı zamanda oyunlarda elde ettiği en iyi sıraydı. Son olarak disk atma etkinliğine katıldı. Yaptığı atışlar hakkında herhangi bir bilgi bulunmayan sporcu, 25,20 metrelik derecesiyle dördüncü sıradaki Britanyalı George S. Robertson'ın gerisinde kalarak beş ile dokuzuncu sıralar arasında yer aldı. Sjöberg, oyunlardaki sekiz jimnastik etkinliğinden biri olan atlama etkinliklerinde mücadele etti. Toplamda 15 sporcunun katıldığı yarışmalar sonucunda sadece ilk üç sıradaki sporcular açıklanırken, İsveçli sporcu ilk üçe giremedi. Amor Prohibido (şarkı) "Amor prohibido" (Türkçe:"Yasak Aşk"), Tex-Mex şarkıcı Selena'nın aynı isimli beşinci stüdyo albümünden bir şarkısı. 13 Nisan 1994'te EMI Latin tarafından albümün baş teklisi olarak "Bidi bidi Bom Bom"un yanında yayımlandı. Büyükannesinin yaşam öyküsünden esinlenilerek oluşuturulan "Amor prohibido", ilk olarak Selena'nın turne otobüsü içinde ilahi söylemeye başladığı sırada kaleme alındı. Selena'nın erkek kardeşi ve müzik yapımcısı A.B. Quintanilla III ile Selena y Los Dinos'dan eski yedek şarkıcısı Pete Astudillo melodik çizgileri yazmaya başladı. Selena, Quintanilla III ve Astudillo tarafından bestelenen "Amor prohibido", İspanyolca dans pop etkili, orta tempo corridodur. Şarkının ana teması ve sözleri Romeo ve Juliet'e dayanan bir arka plan içerir: şarkıda dünyanın iki zıt yerinden geldikleri için topluluk tarafından kınanan iki aşığın, tüm olanlara rağmen kimseyi umursamayıp ilişkilerine devam etmelerini, ebeveynlerinin itirazına yenilmemeleri ve yoksulluğun üstesinden gelmelerini anlatıyor. "Amor prohibido" uluslararası yayımlarda üçüncü tekli olarak yayınlanırken, ABD'de baş tekli olarak yayınlandı. Tekli, 2005 yılı itibarıyla ABD'de 500.000 kopyanın üzerinde sattı. "Amor prohibido", ABD Beğenilen Latin Parçalar'da birinci sıraya, Latin Meksikalı En Çok İstek Alanlar listesinde ise beşinci sıraya yerleşti. Müzik eleştirmenleri "Amor prohibido" için olumlu eleştirilerde bulundular: "Amor prohibido"nun Selena'nın "en ünlü şarkısı" olduğunu iddia ettiler. "Amor prohibido" 37. Grammy Ödülleri sırasında bir Grammy Ödülü için aday gösterildi. 1994 Premio Lo Nuestro'da "Yılın Pop Şarkısı" ödülünü kazandı. "Amor prohibido" 1995 BMI Müzik Ödülleri'nde saygın bir ödül aldı. At the 1994 Tejano Müzik Ödülleri'nde üç yıl üst üste, "Yılın Teklisi" ödülünü aldı. "Amor prohibido" Selena'nın ölümünden sonra, 2010 Tejano Müzik Ödülleri'nde "1990'ların En İyi Şarkıları" için aday gösterildi. Tekliye eşlik eden video klip Cecilia Miniucchi tarafından yönetildi ve ilk gösterimini tüm İspanyolca müzik kanallarında Sevgililer Günü'nde yaptı. İspanyol kökenli olmayan birkaç sanatçının yeniden derlediği "Amor prohibido" sürümleri vardır. "Amor prohibido" birkaç kez medyada, çoğunlukla da Meksika telenovelalarında kullanıldı. Tekli, Asociación Mexicana de Productores de Fonogramas y Videogramas (AMPROFON) tarafından 1995'te Altın olarak belgelendi; buna karşın 2005 yılında dijital parça ise Platin olarak belgelendi. Oxford United FC Oxford United Football Club, 1893 yılında İngiltere'nin Oxford şehrinde kuruldu. Takım, Mayıs 2010'da Conference National ligini 3. sırada bitirdi ve EFL League Two ligine yükseldi. Bundan önce Football League Two'da en son 2005-06 sezonunda mücadele etti. Takımın başkanlığını Kelvin Thomas ve takımın teknik direktörlüğünü Chris Wilder yapmaktadır. Takım kaptanlığını Jake Wright yapmaktadır. 1893 yılında "Headington United" adıyla kurulan kulüp, 1960 yılından beri günümüzde kullandığı ismi kullanmaktadır. Oxford, English Football League'e 1962 yılında Southern Football League'i kazanarak çıktı. 1968 yılında ise Football League Second Division'a yükseldi. 1976 yılında ligden düşen kulüp, 1984 ile 1986 yılları arasında iki lig atladı ve Football League First Division'a yükseldi. Aynı zamanda 1986 yılında EFL Cup'ı da finalde kazandı. Oxford, bu sonuçla UEFA Kupası'nda mücadele etmeye hak kazandı ancak UEFA'nın İngiliz kulüplerine verdiği 5 yıllık "Avrupa kupalarına katılmama" cezası nedeniyle İngiltere'yi Avrupa kupalarında temsil edemedi. 1988 yılından beri Football Conference ligine düşmeyen kulüp, bu durumu 2006 yılında yaşadı. Dört sene sonra yani 16 Mayıs 2010 tarihinde Wembley Stadyumu'nda oynanan play-off maçında York City'i 3-1 yendi ve Football League Two ligine yükselmeye hak kazandı. 2015-16 sezonunu ise 3. sırada bitirerek 2016-17 sezonunda Football league One liginde mücadele etmeye başladı. Oxford, maçlarını; Oxford şehrinde bulunan 12,500 kişilik Kassam Stadyumu'nda oynamaktadır. Kulüp, kurulduğundan beri 76 yıl Manor Ground stadyumunda oynadıktan sonra 2001 yılında Kassam Stadyumu'na taşındı. Kulübün ezeli rakipleri; Swindon Town "büyük rakip" olarak görülürken Reading ise "küçük rakip" olarak görülmektedir. Fettah Can Fettah Can (d. 12 Ekim 1975; Karacabey, Bursa), Türk şarkıcı-şarkı yazarı Fettah Can 12 Ekim 1975 yılında Bursa'nın Karacabey ilçesinde dünyaya geldi. Arnavut kökenlidir. Çocukluğu İnegöl'de geçti. Müziğe bıçak imalatı yapan babasının yönlendirmesiyle başladı. Fettah Can o yıllarda gelecekteki mesleğiyle ilgili hayaller kurmadığını söylüyor: “Ben o yaşlarda şarkı söylemekten bile utanırdım. Ama babamın isteği üzerine, gündüzleri tezgahtarlık yaparken akşamları belediye konservatuvarında şan dersleri almaya başladım. Bir yandan da ut ve gitar çaldım. Şarkı yazma isteğim de çoktu. Ve o yıllarda söz yazıp besteler yaptım. Bir yandan da dışarıdan liseyi bitirdim ama üniversiteye gitmedim. Kendimi müzik dersleriyle eğittim. Barlarda şarkı söyleyip hayatımı kazandım." Müzik alanında daha etkili işler yapabilmek adına İstanbul'a yerleşen Fettah Can, ilk olarak Emel Müftüoğlu'na verdiği "Ara Ara" isimli şarkısıyla ses getirdi. Bursa'dan müzisyen arkadaşı Alper Narman ile birlikte Hande Yener'in 2002 yılında yayınlanan "Sen Yoluna... Ben Yoluma..." isimli albümüne 11 şarkı birden yazdılar. Bu Albümün başarısının ardından Levent Yüksel, Gülben Ergen, Sibel Can, Murat Boz gibi isimlerle çalışmaya başladı. Gülben Ergen'in kendi ismini taşıyan 2006 tarihli albümünde söz ve müziği Fettah Can ve Alper Narman'a ait olan "Yalnızlık" şarkısında geri vokal yapması kendi albümünü çıkarması konusunda Fettah Can'ı düşündürmeye başladı. Bunu da "Ben iyi şarkı söyleyen bir adamım. Sahnede olmayı da çok seviyorum. Yıllardır şarkı yazıyorum. Söylemek keyifli olacak diye düşündüm. Gülben Ergen’e verdiğim ‘Yalnızlık’ şarkısında sesimi kullanmaları bu kararımda etkili oldu. Ergen, Açıkhava konserinde beni sahneyi çağırdı. Şarkıyı söyledik, insanlar yine dinlemek istedi. Oradaki o olumlu tepki beni kamçıladı. Sesimi beğeniyorum ve kimseyi bu sesten mahrum bırakmak istemedim." sözleriyle dile getirmiştir. Fettah Can 2010 yılının Temmuz ayında "Hazine" isimli ilk albümünü çıkardı. Albümden ilk klipler "Hazine" ve "Kahpe Diller" isimli şarkılara çekildi. Albüm listelerde üst sıralara yükseldi. Fettah Can, 2010 yılında ünlü Yunan şarkıcı Giorgos Mazonakis'in "Ta Isia Anapoda" albümüne üç bestesini verdi. Albüm Yunanistan müzik listelerinde üst sıralara çıkmış, albüm bu şarkılarla Yunanistan'da Platin Plak Ödülü'ne layık görüldü. 2011 yılının Mayıs ayında "Sana Affetmek Yakışır" isimli teklisini çıkaran Fettah Can, Kasım 2011'de "Boş Bardak" isimli teklisini piyasaya sürdü. 19 Mart 2012'de "Aklımda Kalanlar" albümü ile müzik piyasasındaki kariyerine devam etti. Bu albüm özellikle daha önce Işın Karaca'nın seslendirdiği "Mandalinalar" şarkısı ile beğeni kazandı. Doğu Anglia Krallığı Doğu Anglia Krallığı (Eski İngilizce: "Ēast Engla rīce", Latince: "provincia Orientalium Anglorum"), günümüzde İngiltere'nin Norfolk ve Suffolk bölgelerine hakim olan küçük bir krallık idi. 5. yüzyılda Britanya'da Roma hakimiyeti sona erince, Cermen dili konuşan ve pagan bir topluluk olan Angluslar tarafından kuruldu. Doğu Anglia'nın kuzeyi ve doğusu Kuzey Denizi ile çevrilidir. Batısında Fens bölgesi, güneyinde ise Essex bulunuyordu. Yedi krallık olarak adlandırılan krallıklardan birisidir, 917 yılında İngiltere Krallığı'na katıldı. Anglo-Sakson Kroniği Anglo-Sakson Kronolojisi, eski İngilizce ile yazılmış Anglo-Sakson tarihini anlatan kronoloji belgeleridir. İlk elyazması muhtemelen Wessex'te, 9. yüzyılın sonlarında, Büyük Alfred döneminde yazılmıştır. Orijinalleri temel alınarak çoğaltılan kopyaları İngiltere çapında manastırlara dağıtıldı ve bağımsız bir şekilde güncellendi. Bir bilgiye göre 1154'e kadar güncellemeler devam etti. Cirencesterli Richard Cirencesterli Richard (c. 1335 – c. 1401), tarihçi yazar ve Westminster Abbey'de cemaat üyesi idi. Bilinen üç kitabı vardır. Özellikle Anglosakson tarihi için önemli belgeler yazmıştır. "Speculum Historiale de Gestis regum Angliæ, 447 - 1066" adlı kitabının orijinali Cambridge Üniversitesi kütüphanesinde korunmaktadır. Kitaplarında Anglosakson toplumu için kutsal kişilere de yer verilmiştir. Yahniler Muharebesi 93 harbinde Kafkas Cephesinde İlk büyük Rus taarruzunda Ardahan,Doğu Beyazıt alınmış ancak Kızıltepe, Haylaz ve Zivin Muharebeleri ile Kars,Erzurum üzerine Rus taarruzu durdurulmuştur. Rus Ordusu geri çekilmiş ancak Iğdır, Doğu Beyazıt yönüne Osmanlı Saldırıları takviye yetersizliği vs. nedenlerden başarılı olamamış buna karşın 25 Ağustos'ta Başgedikler Muharebesinde Osmanlı Ordusu sürpriz bir şekilde Rus ordusunun bu bölgedeki kumandanlık Merkezine ve ordusuna saldırarak başarı kazanmış ve onları gerilemeye zorlamıştır. Diğer taraftan Batum'u Osmanlı Ordusu boşaltmak zorunda kalmış, Ruslara karşı isyan eden Gürcistan'daki Abhaz halkına Osmanlı yardım etmeye çalışmışsa da pek başarılı olamamıştır. Eylül 1877'de Kafkaslarda Osmanlı saldırıları durma noktasına gelmişti, Kafkaslarda Osmanlı Ordusu takviye asker alamıyordu, zira Ruslar Balkanlar'da başarılarına devam ettikleri için takviyeler burada kullanılıyordu. Şıpka geçidini almak için yapılan 3. Osmanlı taarruzu da başarı ile püskürtülmüş, Ruslar Lofça Muharebesi'ni kazanıp Plevne'deki Osmanlı ordusunu tam anlamıyla çembere almıştı. Buna rağmen Plevne'deki Osmanlı ordusu Gravitsa mevzilerini alan Rumen ordusuna karşı aynı başarıyı gösteremese de Rusların güneyde ele ettiği mevzileri geri alarak 3. Plevne Muharebesi'ni de kazandı. Ahmet Muhtar Paşa Doğu Anadolu'da doğru düzgün takviye alamamasına, söz verildiği halde askerlerinin üzerine giydirecek sonbahar ve kışa uygun giysiler bile bulamamasına karşın Ruslar için durum hiç de öyle değildi. Melikov talep ettiği takviye yardımını Zivin Muharebesinin üzerinden 1,5 ay bile geçmeden alabildi, 1 piyade bölüğü,bir topçu bataryası,Don Kazaklarından 2 tabur;5 tabur 1 bölük Ardahan'a çekilen Rus ordusundan, Tegukasov'a bağlı Erivan'daki ordudan 1 tabur, dragon birlikleri... Eylül sonunda kısa sürede sadece Melikof komutasındaki Rus Ordusu 42.000 piyade,12.000 süvari ve 240 topa ulaşmıştı. Ahmet Muhtar Paşa mobil güçlerinin yarısını Kerhane-Dünyeli arasında tutuyordu, diğer taraftan Kalan kısım Küçük Yahni ve İnah Tepe arasında tahkim edilmiş mevzilerde tutulurken, küçük bir takviye birliği Evliya Tepe ve Vezinköy arasındaydı. Bu duruma göre Türk hatlarının zayıf noktası Küçük Yahni-İnah Tepe arasında gözükmekteydi, Büyük Yahni Dağı-Evliya Tepe, Vezinköy arasındaki bölgenin koruması zayıftı. Buna karşın Vezinköy Türk ordusu için aşırı önemli bir yerdi zira burası ele geçerse Muhtar Paşa zaruri olarak lojistik ve ikmal hatları kesildiğinden Kars'ta çekilmek zorunda kalacak ve savunmasız,takviyesiz kalan Kars sonunda düşecekti. Vasiliy Aleksandroviç Geyman ve diğer bir kısım subaylar Melikof'un ordusunun 8 tabur ve 4 toptan oluşan Küçük Yahni'deki Osmanlı kuvvetlerinin ihmal edilerek doğrudan Avliar ve Vezinköy hattına hücumunu savunuyorlardı.Buna karşın Grand Dük Nikolay ve Melikov ise sistematik bir saldırıdan yanaydı. Buna göre öncelikle Yahni zapt edilmeli ondan sonra Vezinköy'e ilerlenmeli ve böylece Rus ordusu ardında bir Osmanlı Kuvveti bırakmamalıydı. Sonuçta, aynı zamanda Rus Kafkas Ordusu Başkumandanı olan Grand Dük'ün kararına Rus Ordusu uydu.Rus generallerden Nikolay Obruchev tarafından hazırlanan harekat planı 2 aşamadan oluşuyordu önce Büyük ve Küçük Yahni'deki Osmanlı mevzileri alınacak, ardından Vezinköy'e ilerlenip Osmanlı hatları arkadan kuşatılacak Kars yakınındaki Osmanlı Ordusu bu şekilde tamamen imha edilip Kars'tan uzaklaştırılacak ve Kars alınacaktı. 2 Ekim'de Yahniler Muharebesinin bir parçası olan Küçük Yahni Muharebesi ile Kafkas Cephesinde 2. Büyük Rus taarruzu başladı. Türk ordusu inatla bütün hatlarda direnmeye devam etti, savunmanın hemen her kesiminde Ruslar püskürtüldü, fakat geceleyin Rus ordusu Büyük Yahni tepesini ele geçirmeyi başardı yine Türk hatlarının arkasından Alaca Köyüne saldırdılar ve köy halkında askerin bir kısmında paniğe neden oldular; ancak Ahmet Muhtar Paşa yerinde bir kararla elindeki 10 tabur ve 24 toptan oluşan bir kuvveti takviye olarak sürünce Osmanlı ordusunu arkadan çevirmeye çalışan bu Rus kolu şiddetli direniş ve karşı saldırı sonucu bir başarıya ulaşamadı ve 582 ölü ve yaralı bırakıp geri çekildi. 3-4 Ekim'de Osmanlı Ordusu Kızıltepe yönünde bir karşı saldırı başlattı ancak saldırıda bir başarı elde edilmedi. Melikov karşı saldırılar ve su sıkıntısı nedeniyle Büyük Yahni tepesinden ve Küçük Yahni'den çekilmek zorunda kaldı ve Osmanlı ordusu mevzilerini geri aldı. Bu muharebe ile Kars ve Türk lojistik hatlarından Vezinköy sadece 2 hafta kadar Osmanlı Ordusunca güvence altına alınmıştı. Her iki tarafın kayıpları ağırdı. Ruslar bu muharebede 3383 ölü ve yaralı verirken Ahmet Muhtar Paşa ordusunun kaybı 5000 ölü ve yaralıydı. Ancak Ruslar takviye alabiliyorlardı,Türkler açısından her kaybın yeri doldurulamayacak durumdaydı. Çarpışmalar bundan sonra da sürekli sürdü zira Ruslar Yahni saldırıları ile durmadılar; Evliyatepe, Alacadağ, Erzurum ve Kars'a daha da güçlü saldırılarda Yahniler muharebesinin hemen ardından bulundular. 8-9 Ekim'de Yahni tepeleri ve çevresindeki köyler Rusların arkadan çevirmesini engellemek için boşaltılmak ve Alacadağ'a taşınıp orada savunma kurulmak zorunda kalındı, bu muharebenin ardından daha 2 hafta geçmeden Ruslar 13 Ekim'de çok daha büyük bir saldırı başlattılar ve 15 Ekim'de Alacadağ Muharebesi'nde Osmanlı ordusunu yenilgiye uğrattılar. 2M TV 2M TV Fas'ta yayın yapan devlet televizyonu kanalıdır. 4 Mart 1989 yılında Fas'ın büyük ekonomi şirketlerinden ONA Konglomerat tarafından kurulmuş, günümüzde Fas devleti tarafından satın alınmıştır. 2M televizyon kanalı Arapça, Fransızca ve Berberi dillerinde yayın yapmaktadır. Tüm Fas genelinde dijital sinyaller ile yayın yapmasının yanı sıra, Dijital uydular Globecast , Nilesat ve Arabsat'tan da yayın yapmaktadır. 2M televizyon kanalı, 2007 yılında 2M Monde tarafından yeniden markalaştırılmış ve günümüzde dünya çapında her yerden erişilebilir durumda bulunmaktadır. 2M Fas'ta görsel ve işitsel yayın rekabetinin artması ve çeşitliliğin teşvik edilmesi amacıyla ikinci ulusal televizyon kanalı olarak kurulmuştur. 4 Mart 1989 tarihinde resmen programlarına başlamıştır. Bu tarihlerde kablo tv kanalı üzerinden şifresiz yayın yapıyordu. Yayın hayatının yedinci yılında kanal ana hissedarı ONA grubuna bağlı SOREAD mali nedenlerden dolayı televizyon kanalının yönetiminden çekildi. Fas devleti, %68'lik bir katılımla 2M kanalını devraldı. 2M özellikle tartışmalı tabu konularında yaptığı tartışma programlarında, ifade özgürlüğüne verdiği önemden dolayı Fas'ta bir sembol haline gelerek itibar kazanmış ve üne kavuşmuştur. Kanal ayrıca düzenli bir şekilde haberler, filmler, spor ve müzik yayını yapmaktadır. II. AyÅŸe Hatun II. Ayşe Hâtûn "(d. 1476, Bahçesaray, Kırım, Kırım Hanlığı - ö. 1539, Kırım);" Kırım hanı Mengli Giray'ın kızıdır. Osmanlı Padişahı I. Selim'in eşi. I. Selim'in Birinci eşidir. Mezarı Kırım'dadır. Necdet Sakaoğlu'nun bildirdiğine göre hakkında farklı söylenceler mevcuttur. Mengli Giray'ın bu kızının daha önce Kefe Sancakbeyi olan ve 1504 tarihinde vefat eden Şehzade Mehmet ile evli olduğu, ve kardeşinin ölümü üzerine babası II. Bayezid'in muhalefetine rağmen Yavuz Sultan Selim'in dul kalan yengesi ile 1511 tarihinde evlendiği öne sürülmüştür. Yavuz Sultan Selim, Mengli Giray'ın Ayşe adındaki bir diğer kızı ile evlenmişti. Melez KampÄ± serisi karakterleri listesi Bu madde "Percy Jackson & Olimposlular" kitap serilerindeki karakterleri iÃ§ermektedir. 1896 Yaz Olimpiyatları'nda atletizm - Erkekler yüksek atlama 1896 Yaz Olimpiyatları'ndaki erkekler yüksek atlama yarışması 10 Nisan tarihinde Panathinaiko Stadyumu'nda düzenlendi. Beş yarışmacının katıldığı etkinlikteki üç Amerikalı atlet de madalya aldı. 1,81 metrelik derecesiyle Ellery Clark altın madalyanın sahibi olurken; 1,65 metrelik dereceleriyle Robert Garrett ve James Brendan Connolly ikinciliği paylaşarak gümüş madalya kazandı. I. Æthelred (Doğu Anglia kralı) I. Æthelred, günümüz Norfolk ve Suffolk bölgelerini kapsayan Doğu Anglia Krallığı'nın bir hükümdarı idi. 760 - 790 yılları arasında hüküm sürdüğü düşünülmektedir. Para bastırdığına dair herhangi bir bilgi yoktur, hakkındaki bilgiler ancak İngiltere'nin Norman istilası sonrası kaynaklara dayanmaktadır. Æthelred, II. Æthelberht'in babası idi. Luton Town FC Luton Town Football Club (), Luton merkezli İngiliz futbol kulübü. EFL League Two'da mücadele etmektedir. Renkleri; turuncu - mavi'dir. Maçlarını 10,226 kişilik Kenilworth Road stadyumunda oynamaktadır. 11 Nisan 1885 tarihinde profesyonelliğe geçmek amacıyla kurulan kulüp, 1890 yılında bir oyuncu için ödeme yaptı ve tamamen profesyonel kulüp oldu. Kulüp, 1955-56 sezonudna Football League First Division ligine yükseldi ve 1959 yılında Nottingham Forest karşısında FA Cup'ta final oynadı. 1959-60 sezonunda tekrar ikinci lige düşen kulüp, 1965-66 sezonunda Football League Fourth Division ligine kadar geriledi. 1974-75 sezonunda ise tekrar birinci lige çıktı. Luton Town, en büyük başarısını 1981-82 sezonunda Football League Second Division ligini şampiyon tamamlayıp tekrar birinci lige çıkmasıdır. 1987-88 sezonunda ise Football League Cup'ta finalde Arsenal'ı 3-2 yenerek kupanın sahibi oldu. Kulüp, 1991-92 sezonunda küme düştü. Kulüp finansal kriz nedeniyle üç yıl içerisinde EFL Championship liginden Conference National ligine düştü. The Football League'teki mücadelesi böylece 89 yıl sonra bitmiş oldu. Takım, Bedfordshire County Futbol Federasyonu'na bağlıdır. Kulübün 18 yaş altı takımı da vardır. 16 yaş altı ile hem kız hem de erkeklerden oluşan 9 yaş altı takımı da vardır. Monkwearmouth-Jarrow Abbey Monkwearmouth-Jarrow Abbey, İngiltere'de çifte manastır. Manastırlardan biri Sunderland'da Wear Nehri üzerinde, diğeri Jarrow'da Tyne Nehri üzerinde kuruludur. Resmî adı Abbey Church of Saint Peter and Saint Paul'dur. Jarrow tarih boyunca kuzey İngiltere'nin en önemli eğitim-öğretim kurumlarından biri olmuş, Bede gibi önemli Hristiyan alimlerini yetiştirmiştir. 2010 yılından beri Birleşik Krallık'ın Dünya Mirasları Listesi adayıdır. Guillaume Depardieu Guillaume Depardieu (7 Nisan 1971, Paris - 13 Ekim 2008, Garches), Fransız oyuncu. Kendisi gibi oyuncu olan Gérard Depardieu 'nün oğlu olan sanatçı, 1996 yılında "Les Apprentis" filmindeki rolüyle umut vadeden genç oyuncu dalında César Ödülü'nün sahibi olmuştur. 37 yaşında, zatürre nedeniyle yaşama veda etmiştir. PeliÅŸat Muharebesi Ruslar 2. Plevne Savaşı ardından Niğbolu-Rusçuk ve Şıpka üçgeninde sıkıştırılmıştı. Osman Paşa Rusların bu durumundan yararlanmak ve Rumenlerle birlikte girişecekleri taarruzun önüne geçmek ve hazır zor durumda iken Rusları tümden bozguna uğratmak maksadı ile Tuna Doğu Ordusu ve Balkan Kolordusunun taarruza geçmesini ve kendi Plevne'deki birliklerinin de düşmanın sağ kanadı üzerine saldırıya girişmesini; padişah ve Osmanlı Başkumandanlığından istese de, kendisine Plevne'de kalması için emir verilmiştir.Tuna Doğu Ordusu komutanı Mehmet Ali Paşa ile Balkan kolordusu komutanı Süleyman Paşa'dan ise mümkün mertebe yapacakları saldırılarla Plevne'nin üstündeki yükün hafifletilmesi istendi. Osman Paşa bu iki komutan ile de irtibat kurmuş ve ne yapılacağını belirlemeye çalışmıştır.Mehmet Ali Paşa, Süleyman Paşa'nın Tırnova üzerine bir taarruzda bulunması teklifinde bulunmuş buna karşılık Süleyman Paşa'da Osman Paşa'nın Sevi yönüne bir oyalama taarruzu yaparsa bunun mümkün olabileceğini söylemiştir.Osman Paşa bu sunulan teklifi kabul edilmiştir. Rusların Plevne'ye 3 saat ötede Pelişad köyünde bir savunma hattı oluşturdukları haberi üzerine Osman Paşa oyalama ve keşif amaçlı buraya saldırı yapma kararına varır ,planına göre buraya yapılacak saldırı ile Rus Ordusu'nun dikkati buraya çekilecek,Süleyman Paşa'da Tırnova üzerine saldırıp ardından eş zamanlı saldırılarla Rus ordusu yenilgiye uğratılıp Plevne ve belki de bütün Bulgaristan'da Osmanlı Ordusu üzerinde büyük bir rahatlama sağlanacaktır. Bu amaçla özellikle süvari kuvveti ağırlıklı 10-11.000 kişilik bir kuvvet oluşturulur.Keşif tümeni 30 Ağustos gecesi harekete geçer. 31 Ağustos günü tümen Pelişad'a yarım saat mesafede Zigaleviç Köyünde Rus süvarisi ile karşılaşır bu kuvvetin püskürtülmesi ardından Pelişad'daki Rus birliği top ateşine tutulup piyade hücumuna girişilir. Pelişad defa kere el değiştirir bununla birlikte Osmanlı ordusu Rus ordusunun çeşitli ağırlıklarını ve 3 topunu ele geçirir. Zigaleviç istikametinde süngü hücumları ile bir tabya alınır. Bu taarruza karşın Süleyman Paşa, Osman Paşa ile anlaştıklarının aksine hiçbir eylemde bulunmaz, Tırnova üzerine bir saldırıda yapmaz. Ruslar ise takviye kuvvetlerle tekrar saldırıya geçer, birliklerinin cephanesinin azaldığı, Rusların takviyelerle geldiğini ve Süleyman Paşa ile Mehmet Ali Paşa'nın kararlaştırılmasına rağmen hiçbir eylemde bulunmadığını gören Osman Paşa, zaruri olarak birliklerinin Plevne'ye çekilmesini emrederek taarruzu sona erdirir. Böylece Osmanlı ordusu, balkanlarda savaşta belki de dönüm noktası olabilecek bir fırsatı daha kaçırmış olur. Osmanlı Ordusu bu savaşta zapt ettiği 3 topun yalnızca 1'ini ve çeşitli düşman ağırlıklarını Plevne'ye getirebilir. Savaşta Osmanlı ordusu 300 ölü ve 1050 yaralı verirken Ruslar 30 subay ve 950 er olmak üzere toplam 980 kayıp verirler. SSD US Triestina Calcio 1918 Unione Sportiva Triestina Calcio SpA, 1918 yılında İtalya'nın Trieste şehrinde kuruldu. Renkleri; kırmızı - beyaz'dır. Maçlarını 32,454 kişilik Stadio Nereo Rocco'da oynamaktadır. 2010-11 sezonunda Serie B'de mücadele eden kulüp, ligi 20. sırada bitirdi ve Lega Pro Prima Divisione B ligine düştü. Aynı zamanda eski İtalyan futbolcu Nereo Rocco da bu takımı çalıştırmıştır. Serie A: 1929-1957 (1943-1946 yılları arasında II. Dünya Savaşı olduğu için lig düzenlenmedi), 1958-1959 Serie B 1957-1958, 1959-1961, 1962-1965, 1983-1988, 1989-1991, 2002-2011 Serie C/Serie C1/L. Pro I Div.: 1961-1962, 1965-1971, 1972-1974, 1976-1983, 1991-1994, 2001-2002, 2011- Serie D/C2: 1971-1972, 1974-1976, 1995-2001 Serie D (dört gruplu mücadele): 1994-1995 Parish Parish ya da pariş, Hristiyanlıkta kendi kilisesi, cemaati ve din adamları olan küçük idari birim. Parişten sorumlu olan papaza (pariş papazına) yardımcı olan küratörler ve diğer papazlar olabilir. Genellikle bir toprak ağasının kontrolünde olan manor (tımar) ile aynı coğrafi alanı kaplar ve bu alandaki dinî işlerden sorumludur. Zaten bir manorun varlığı ve kapsadığı nüfus o yöredeki parişin kurulmasının nedenidir. Apitoksin Apitoksin -veya bilinen diğer adıyla arı zehiri- acı, renksiz, sıvı bir kimyasaldır. Bal arıların zehir keselerinin içinde bulunur ve arı sokmasına maruz kalındığında insan vücuduna giren maddedir. Apitoksin zehirinin aktif maddesini proteinler oluşturur ve bu madde etanol tarafından etkisiz hale getirilebilir. Asidik (pH değeri 4.5 ile 5.5 arasındadır) bir kimyasal maddedir. İnsanların %1'inin arı sokmasına -apitoksine- karşı alerjisi olduğu tahmin edilmektedir. İlaç sanayiinde kullanılan üretimi bilgi ve teknik gerektiren maliyeti yüksek bir kimyasaldır. Boko Haram Boko Haram, 2002 yılında Nijerya'nın Borno eyaletinde Muhammed Yusuf tarafından kurulan şeriat yanlısı radikal İslamcı silahlı örgüt. Örgüt, özellikle şeriat hükümlerinin geçerli olduğu Nijerya'nın kuzey kesiminde daha etkili konumdadır. Boko Haram örgütü binlerce insanı öldürme, kent ve kiliseleri yakma, göçlere sebep olma, genç kızları dini gerekçelerle kaçırıp satma gibi pek çok eylemle gündeme gelmiştir. Boko ya da Buku kelimesi İngilizce book kelimesinden türetilmiştir. Esasen Arap alfabesiyle yazılan ve afro azyatik dil grubuna ait olan Hausa dilinin Latin alfabesi ile olan versiyonunu ifade için kullanılır. Boko ya da Buku Haram'ın lafzi karşılığı 'latin alfabesi haram', 'batılı eğitim haram' demektir. Boko Haram, 2002 yılında tüm Nijerya'ya şeriat getirilmesi amacıyla kuruldu. Örgüt, ilk askeri tesisini 2004 yılında Nijer sınırına yakın bir bölgede kurdu. Nijerya'daki İslami Hareket liderlerinden biri olan İbrahim Zakzaki, Boko Haram'ın Taliban ve El-Kaide ile ilişki içerisinde olan bir örgüt olduğunu ifade etmiştir. Boko Haram, ilk olarak 2004 yılında Kamerun sınırı yakınlarında Nijerya polisiyle girdiği çatışmada 28 üyesini kaybetti. Üç yıl sonra, 2007 yılının Eylül ayında Boko Haram ile Nijerya polisi arasında çıkan çatışma sonrası, Nijeryalı 11 subay öldürüldü. Özellikle polis merkezleri başta olmak üzere kamu binalarını hedef alan örgüt, 2009 yılında yüzlerce kişinin ölümüne sebep oldu. Temmuz 2009 boyunca Boko Haram'ın polis istasyonlarına karşı saldırıları devam etti. Bu dönemde Nijerya'nın kuzeyinde 700'ü aşkın insan Boko Haram militanlarınca öldürüldü ve 3000'den fazla insan bu olaylar sonrasında göç etmek zorunda kaldı. Bir dönem yakalanarak hapsedilen örgüt lideri Mohammed Yusuf, Batı tipi eğitim ve mevcut müfredatın Avrupalılar tarafından getirildiğini ve bu eğitimin haram olduğunu ve de insanların Allah'a olan inançlarını zedelediğini kaydetti. BBC'ye verdiği demeçte de bilimsel ve Avrupa tarzı eğitimi istemediklerini ifade etti. Nijerya ordu birliklerinin 2009 yılında örgüt üyelerinin bulunduğu camiye düzenledikleri baskın 200 kişinin ölümü ile sonuçlandı. Boko Haram, 26 Ağustos 2011 tarihinde Nijerya'nın başkenti Abuja kentindeki Birleşmiş Milletler binasına bombalı araçla saldırı düzenledi ve bu saldırı sonrası 18 kişi hayatını kaybetti. Aradan dört ay geçmeden 25 Aralık'ta Noel için toplanılan kilise cemaatine bombalı saldırı düzenleyen örgüt, 40'tan fazla kişinin ölümüne neden oldu. Boko Haram, 2011 yılında Nijerya'da, 450'den fazla kişinin hayatını kaybetmesine neden oldu. Boko Haram Nisan 2014'te Nijerya'nın kuzeydoğusunda bulunan Borno eyaletindeki bir kasabada en az 300 kız öğrenciyi silah zoruyla kaçırdı. Boko Haram, Temmuz 2007 - Haziran 2014 arasında 5.000'den fazla insanı öldürdü. 2020'de yayımlanan bir haberde ise bu sayının 2009-2020 arasında 20 binden fazla kişi olduğu yazıldı. Boko Haram'ın lideri Ebu Bekir Şekau'ya ait olduğu öne sürülen videoda, Şekau'nun IŞİD lideri Ebu Bekir el-Bağdadi'ye biat ettiklerini belirtti. Adı yerel dilde "Batılı tarzda eğitim yasaktır" anlamına gelen Boko Haram'ın, 2009'da lideri Muhammed Yusuf'un gözaltındayken ölmesinin ardından başlattığı ve yeni lideri Ebu Bekir Şekau ile birlikte sürdürdüğü kitlesel şiddet eylemlerinde şimdiye kadar 13 binden fazla kişi yaşamını yitirdi. Boko Haram sadece Nijerya'ya değil Kamerun, Çad ve Nijer'e de saldırmaya başlamıştır. Alby with Thwaite Alby with Thwaite, İngiltere'nin Norfolk kontluğundaki bir sivil pariş. A140 otoyolu üzerindeki pariş, Cromer'in 10 km güneyi ve Norwich'in 30 km kuzeyindedir. Yüzölçümü 5,81 km² ve nüfusu 2001 sayımına göre 86 hanede 223 kişidir. Kontluk Kontluk (İngilizce: "county") Birleşik Krallık, ABD ve bazı diğer İngilizce konuşan ülkelerdeki büyük bir idarî bölüm. "Count" (kont) sözcüğünden gelen "county" adının kökeni bir vilayetteki yetkililer arasında yapılan iş görüşmelerine dayanır. Kont, bazı Avrupa ülkelerinde marki veya dükten sonra gelen en yüksek soyluluk unvanıdır. Birleşik Krallık'ta kontluklar (county veya shire), tarihî olarak İngiltere, İskoçya, Kuzey İrlanda ve Galler ülkelerinin kendi içlerinde bölündüğü en büyük siyasî, idarî, hukukî ve kültürel birimlerdi. Günümüzde bu yapı neredeyse tamamen resmî kullanımdan kalkmıştır ancak kontluklar kültürel kimliği yansıtan bölgeler olarak varolmaya devam ederler. Yargı gücü, krallığın bazı bölümlerinde resmî idarî birimlerden ziyade hala kontluk sınırlarına göre faaliyet gösterir. Bunun yanı sıra kriket gibi bazı spor dallarının turnuvaları da kontluk sınırlarına göre düzenlenir. Amerika Birleşik Devletleri'nde bir county, bir eyaletin (veya federal toprağın) coğrafî bir alt bölümüdür, genelde belli bir idarî otoriteye sahiptir. ""County"" terimi 50 eyaletin 48'inde kullanılır; Louisiana, "pariş"lere bölünmüştür, Alaska da "borough"lara bölünmüştür. "Parish" ve "borough"lar, ayrıca bir county'ye dahil olmayan bağımsız şehirler, ABD Federal Hükûmeti tarafından "county" dengi olarak nitelendirilir. Hâlen ABD'de 3.143 "county" ve "county" dengi idarî bölüm bulunmaktadır. "County"lerin yetkileri eyalet hukukundan kaynaklanır ve eyaletten eyalete büyük çeşitlilik gösterir. Bazı eyaletlerde (Connecticut ve Rhode Island gibi) "county"ler sadece coğrafi birimdir ama yönetimsel bir işlevleri yoktur. Bunun aksine, Maryland "county"leri ve Maryland'de bulunan "county" dengi Baltimore, eğitim dahil tüm kamu hizmetlerine bakarlar. Eyalet başına düşen ortalama "county" sayısı 62'dir. En fazla "county"si olan eyalet Teksas'tır (245tane); en az sayılı olan ise Delaware'dir (, sadece üç tane, 2000 yılı Nüfus Sayımı itibarıyla. Ortalama "county" nüfusu 100,000 kadardır. En kalabalık "county" olan Los Angeles County, California'nın nüfusu 9,880,000'dir (2009 Sayım tahmini), bu rakam 8 tanesi haricindeki diğer tüm eyaletlerin toplam nüfusundan daha fazladır. En düşük nüfuslu "county" olan Loving County, Texas'ta, 2010 itibarıyla 82 kişi yaşamaktaydı. En büyük "county" dengi Unorganized Borough, Alaska'dır, 850,000 km²'den fazla bir alana sahiptir. En büyük beş "county" dengi de Alaska'da bulunur; Alaska dışında en büyük olan "county", 52,000 km² ile San Bernardino County, California'dır. En küçük "county" olan Kalawao County, Hawaii 34 km²'ye sahiptir. 3.143 county ve 3.794.101 mil toplam yüzölçümü ile, ortalama Amerikan "county" büyüklüğü 3.127 km²'dir. 2011 ortası itibarıyla toplam 311,8 milyon nüfuslu ABD'de, 3143 county'nin ortalama nüfusu 99.205 kişidir, bu rakam km² başına 31,7 kişiye karşılık gelir. Baltimore gibi bağımsız şehirler, herhangi bir "county"ye ait değildir. Bu şehirler, Indianapolis, Indiana gibi Konsolide şehir-county'lerden farklıdır, çünkü bunlarda bir şehir ve "county" kaynaşıp tek bir kurum meydana getirmiştir. Konsolide şehir-"county" hem belediye işletmesi olan bir şehirdir (yani bir belediyedir) hem de bir eyaletin idarî altbirimidir, ve her iki varlığın da yetki ve sorumluluklarına sahiptir. Bir "county" idaresinin (ve genelde "county" mahkemesinin) bulunduğu yerleşim, "county" merkezi (İngilizce "county seat") olarak adlandırılır; Louisiana ve Alaska'da ise idare merkezine ""parish" merkezi" ve ""borough" merkezi" denir. Bazı Kuzeydoğu eyaletleri resmen "county" merkezi için ""shire town"" terimini kullanırlar. ABD'yi oluşturan Onüç Koloni'de ilk oluşan yerel yönetim bölümleri arasında "county"ler bulunur. İlk "county" ler Virginia'da yaratıldı, Jamestown'un idarî yükünü azaltmak için. 1617'de House of Burgesses Virginia kolonisini önce dört "işletme"ye ("incorporation"), 1634'te ise nihayet sekiz "shire"a (veya "county"ye) ayırmıştır: James City, Henrico, Charles City, Charles River, Warrosquyoake, Accomac, Elizabeth City ve Warwick River. Amerika'nın en eski "county" kayıtlarıNorthampton (ilk adıyla Accomac) County'ye bağlı Eastville, Virginia'da bulunabilir, bunlar 1632'den kalmadır. Maryland ilk "county"si olan St. Mary's, 1637'de oluşturdu ve 1643'te onu Massachusetts izledi.Pensilvanya ve New York eyalet yönetiminden "county" yönetimine önemli güç ve sorumluluklar devrettiler ve ABD'nin diğer eyaletlerindeki benzeri uygulamalara yol açtılar. Ancak, New England bölgesindeki "county"lerin idarî gücü ülke genelindeki "county"lere kıyasla nispeten zayıftır. "County" isimleri için yaygın kaynaklar, kişiler, coğrafi şekiller, başka eyalet veya ülkelerde yerler, Yerli Amerikalı kabileler ve hayvanlardır. Bazı "county"ler Fransız veya İspanyol kökenli isim taşır. County adlarının kaynağı genelde kişilerdir, çoğunlukla politik kişiler veya oranın ilk yerleşenleridir (3140 county'nin 2100'den fazlası bu şekilde adlandırılmıştır). En sık rastalanan "county" adı, 31 örneği olan Washington County'dir, ABD'nin ilk başkanı George Washington atfen. 1871'e kadar Columbia Bölgesi içinde bir Washington County vardı ama Columbia