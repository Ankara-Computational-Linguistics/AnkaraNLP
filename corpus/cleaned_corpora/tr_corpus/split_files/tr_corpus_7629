özellikle Yakın Doğu'da ilaç yapımında ve parfümeride yararlanılan, kokulu, yapışkan bir reçine türü. Başta Commiphora myrrha olmak üzere, çeşitli Commiphora türüne dahil ağaçlardan elde edilir. Mür sözcüğü, acımsı anlamına gelen Arapça "murr" sözcüğünden gelir. geçmiş yüzyıllarda cenaze törenlerinde kullanılmıştır Zeno (imparator) Flavius Zeno (Latince : Dominus Noster Flavius Zeno Perpetuus Augustus)(d. y. 425- ö. 9 Nisan 491) iki defa tahta geçmiş Doğu Roma İmparatorluğu İmparatorudur. İlk imparatorluk dönemi 9 Şubat 474-9 Ocak 475'te; sonraki ise Ağustos 476 - 9 Nisan 491 arasında olmuştur. Kendisi İsaurialı asıllı olup orijinal ismi Tarasicodissa veya Trascalissaeus idi. İlk Bizans imparatorları arasında ismi iyi bilinen imparatorlardan biridir. Hükümdarlığı sırasında içişleri alanında yurt içi isyanları ve dinsel uyuşmazlıklar çok önemli olmuştur; fakat bunlara rağmen dışişleri alanında büyük başarılar kazanmıştır. Doğu İmparatorluğunu dengeli tutmayı başarmakla beraber, İmparatorluk döneminde Julius Nepos ve Romulus Augustus imparatorluklarından sonra Batı Roma İmparatorluğu ortadan kalkmıştır. Zeno, İsauria'da doğmuştu ve asıl adı Tarasicodissa'dir. (İsauria (İngilizce: Isauria, Yunanca: Ισαυρία / İsauria), Vetus (Eski İsaura), İsaura Nova (Yeni İsaura), Tris-Maden ve Leontopolis (Arslanlar Kenti) isimleri Lycaonia (Konya) ya da Eski Yunanda Iconium (Konya)'nın bir kenti olarak bilinmektedir.) İsuaryalılara iki yüzyıldan beri Romalılar idaresinde ve Roma vatandaşı olarak yaşamalarına rağmen, kabilelere ayrılmış bir eski sınır bölgesi ahalisi olarak, Romalılar tarafından barbar kavim olarak görülmekte devam etmekteydi. Genç Tarasicodissa asker olmuş ve büyük bir talih eseri olarak Konstantinopolis'te imparatorluk muhafızlar arasında askerlik yapmaktadı. Bu görevinde çok başarılı olarak tanınmıştı. 460'lı yıllar ortalarında Bizans İmparatoru I. Leo ordusunun komutanları olan Germen ve Alan asıllı paralı askerlerden gelme subay ve generallere gittikçe güvensizlik hissetmekteydi ve bir başka alternafif aramaktaydı. Bu sırada genç Tarasicodissa kendini göstermeye başladı. 466'da Tarasicodissa imparatorluğun "magister militum" unvanlı askerî başkomutanı olan Alan asıllı Aspar'ın oğlu Arbadur'un imparatora karşı bir komplo hazırladığını imparatora ifşa etti. 466'da, belki generallerin ehliyetsizliği, belki de ihaneti yüzünden, Vandallar üzerine sefere çıkan çok büyük bir Bizans donanması ve kara gücü büyük bir hezimete uğradı. Bu yenilgide de Tarasicodissa temayüz gösterdi. Artık Tarasicodissa Bizans ordusunun en iyi generali olarak görünmeye başladı. Ordunun Trakya'da bir seferinde Tarasicodissa Aspar tarafından organize edilen bir suikast girişiminden bir şans eseri olarak kurtuldu. Konstantinopolis'e geri döndüğünde, İmparator I. Leo'nun bir emri ile Aspar öldürüldü ve yerine "magister militum" askerî başkomutan unvanı Tarasicodissa'a verildi. Tarasicodissa kendini Bizans/Romalı idarecilere, Konstantinopolis'in elit politikacılarına ve halkına kabul ettirebilmek için, 468'de imparator I. Leo'nun kızı Ariadne ile evlendikten sonra, ismini bir eski Yunan adı olan Zeno'ya çevirdi ve bu ismi hayatının sonuna kadar kullandı. Böylece Leo'nun çok güçlü barbar paralı askerlere ve özellikle Aspar'a karşı güç olarak kullandığı İsaurialılar desteği Leo hanedanı imparatorluğunun idaresinin baş direği oldu. Zeno ile Ariadne ile evliğinden bir oğulları oldu ve bu 474de büyükbabası I. Leo ölünce onun varisi olması nedeniyle II. Leo olarak tahta geçirildi. Bu arada general olarak Zeno Doğu Roma İmparatorluk ordularına büyük başarılar kazandırdı. 469'da Vandalların kralı olan Genserik bir önceki Doğu Roma hücumlarına karşı öç almak için Balkanlarda Epir bölgesini zaptetmeğe kalkışınca Vandalları yenip Balkanlardan kovmayı başardı. Zaman zaman Tuna Irmağı'ni geçip bu irmağın güneyinde bulunan Bizans arazilerine talan için hücum eden Hunlara ve Gepidler'e karşı başarılı seferler yaparak bu hücumları dururdu. I. Leo öldüğü zaman tahta geçen torunu II. Leo'nun yaşı küçüktü. I. Leo'nun karısı Verina ve Zeno'nun karısı ve Leo'nun kızı Ariadne'nin devamlı istekleri ile Zeno 9 Şubat 474de ortak imparator olarak ilan edildi. O yıl II. Leo hastalandı ve 17 Kasım'da öldü. Böylece Zeno 17 Kasım 474de tek imparator olarak kaldı. Fakat İmparator Zeno, İsaurialı asıllı olması ve dolayısıyla bir "barbar" olması nedeniyle Bizanslı soylular ve Bizans halkı tarafından sevilmemekteydi. Bunun yanında Theodorik Starbo başta olmak üzere, ordunun Cermen asıllı olan kısmı I. Leo'nun ordudaki Ostrogotların gücünü azaltmak için yüksek rütbelere getirdiği İsauria asıllı subaylardan hoşnut değildiler. En son olarak Zeno kendisi gibi İsaurialı olan general Illus'u kendine düşman yapmıştı. Soylular ve ordunun İsaurialı olmayan mensupları eski imparatorun karısı Zeno'nun kayinvalidesi Verina tarafından hazırlanan bir komploya katıldılar. Bunlar başkentte Ocak 475'te imparator Zeno aleyhinde bir isyan çıkartmayı başardı. Teodorik Strabo, Illus ve Armatus tarafından desteklenen bu isyan gittikçe ciddi başarı kazanmaya başladı. Verina Zeno'yu Konstantinopolis'i terk edip kaçmasını telkin etti ve bunu Zeno'ya kabul ettirmeyi başardı. Zeno, Konstantinopolis'te yaşayan bazı İsaurialılar ve devlet hazinesi ile birlikte Antakya (Antioch)'a kaçtı. Böylelikle Zeno'nun birinci saltanatı 2-3 ay sürmeden sona ermiş oldu. Verina'nin erkek kardeşi olan ve diğer bir isim yapmış Bizans generali olan Basiliscus 9 Ocak 475'te Hebdemon sarayında yüksek saray mensup ve memurları ve Senato tarafından Augustus/Bizans İmparatoru olarak ilan edildi. Basilicus imparator olduktan sonra, Zeno 20 ay kendini İsauria'da bir kalede koruyarak asker toplayıp onları yetiştirme işine verdi ve bir İsaurialı kabile reisi olarak yaşamaya başladı. İmparator Basilicus, General Illus ve kardeşi Trokundus'u bir ordu ile eski imparator Zeno üzerine gönderdi ve İsauria'da yaptığı harekatta Illus, Zeno'nun kardeşi Longinus'u esir olarak eline geçirdi. Fakat İmparator Basiliscus bu iki generale ettiği vaatleri tutmadı. Konstantinopolis'ta ise halk, vergileri artıran, memurlukları satan, yahut kayırdığı kişileri bu memurluklara geçiren ve Monofizitleri ve onların doktrinlerini savunan imparatordan büyük hoşnutsuzluk duymaya başladı. Bu haberleri alan Illus taraf değiştirerek Zeno'ya destek verdi ve onun imparatorluğu geri alma için yaptığı askerî çabalarına yardım sağladı. 476 yazında Zeno, yeni hazırladığı bir ordu ile, Konstantinopolis üzerine yürümeye başladı. İmparator Basilicus, yeğeni Harmatius komutasında bir orduyu Zeno'ya karşı gönderdi. Bu genç acayip hareketleri ve giyinişi ile çok gösterişçi birisi olarak tanınmaktaydı. İmparator'un karısı ve yengesi olan Zenonis ile bir aşk hayatı yaşadığı söylenmekte idi. "Magister militia" rütbesi ile atandığı gün Aşil elbiselerini giyip Homer'in o mitik karakterinin rolünü oynayarak Hipadrom'da kendini göstermişti. Zeno ve taraf değiştirmiş olan Illus, Harmatius'la müzakere etmek istediklerini bildirdiler. Bu müzakerelerde, eğer taraf değiştirirse kendine hayat boyunca "magister militum" ve oğlu Basiliscus'u da "Sezar" unvanı verilebileceğini açıklandı ve genç Harmatius da bunu kabul edip ordusunu Zeno emrine verdi. Diğer taraftan Konstantinopolis'te bulunan ordu parçaları ise Strabo emri altında Trakya'da Zeno taraftarı olan Gotlar üzerine yürümek için başkentten ayrıldı. Böylece Zeno Temmuz 477'de Konstantinopolis kapılarına geldiğinde karşı duracak kimse bulunmamakta ve şehir halkı lehinde bulunmaktaydı. Senato, şehir kapılarının eski imparator İsaurialı Zeno'ya açmasını emretti ve Zeno hiçbir direniş görmeden yeniden imparator oldu. Eski imparator Basiliscus önce yine Aya Sofya'ya sığındı. Sonra kendisine yanındakilerin kanı akıtılmayacağı sözü alınca teslim oldu. Gönderildiği sürgünde bir kalede eski bir su sarnıcina kapatılıp hapsedildi ve hiç kan akıtmadan orada açlıktan ve soğuktan öldü. Doğu Roma İmparatorluğu'nu tekrar eline geçiren Zeno'yu çok önemli bir karar beklemekteydi. İmparatorluğa tekrar geçişinden hemen iki ay sonra Batı Roma İmparatoru olan küçük Romulus Augustus, barbar Heruli kabilesi Reisi olan Odoacer tarafından imparatorluktan indirildi. Fakat Odoekar kendini Batı Roma İmparatoru olarak Doğu Roma'ya bağlı hissetmiyordu. Odoacer, Konstantinopolis'e kendine bağlı olan bir Senato üyelerinden oluşan bir heyet göndererek batıda bulunan Batı Roma İmparatorluğu sembollerinin tümünü Konstantinopolis'e Zeno'ya iade etti. Bu heyet Odoacer ağzından artık Batı Roma için kendine yeni Batı Roma İmparatoru gerekmediği, Roma İmparatorluğu'nın tek Konstantinopolis merkezli olup oradaki imparatorun tek Roma İmparatoru olduğunu ifade ettiler. Odoacer, cesareti ve zekası dolayısıyla tek Roma İmparatorluğu'nun Batı'daki arazilerini koruyup idare edebileceğini de bildirdi. Zeno önce Batı'daki Senato'nun Batı Roma İmparatoru'nun tahttan indirme yetkisi olamadığını ve bu nedenle daha önce Batı Senatosu kararıyla Batı İmparatorluğu tahtından atılan Julius Nepos'un tekrar tahta çıkarması gerektiğini bildirdi. Fakat Odoaker'in kendinin tek imparatorluğun tek idarecisi olma teklifinden hoşlanarak Roma İmparatorluğunu kâğıt üzerinde tekrar birleştirdi ve Odoaker'a Partisiyen unvanı vererek onu İtalyan eyaletlerinin tüm idarecisi tayin atti. Bundan sonra Zeno bir müddet Batı'nın idaresine fiilen karışmaz oldu. Fakat Odoacer kendi için "Kral" unvanı kullanmaya başlayınca bu hukuki sorun için başka hukuki çözüm çareleri aramaya koyuldu. Aynı zamanda Zeno, eski bir Doğu Roma'nin eyaleti olan, Kartaca ve civarına yerleşerek orayı ellerine alıp orada Vandal Krallığı kuran Genserik'e bir elçi heyeti gönderip onunla bir devamlı barış için müzakerelere başladı. Vandallar ellerindeki deniz filoları ile Doğu İmparatorluğu kıyılarına ve denizdeki Bizans ticaret gemilerine devamlı korsan hücumları düzenlemekteydiler. Müzakereler sonunda bir barış anlaşması imzalanabildi. Buna göre Doğu Roma İmparatoru Zeno Vandal Krallığını bir bağımsız devlet ve Genserik'i de bu devletin kıralı olarak kabul etti. Vandallar doğuya yaptıkları deniz hücumlarını durdurmayı garanti ettiler. O zamanki (Ortodoks-Katolik ayrımının daha ortaya çıkamadığı için) birleşik olan Hristiyan Kilisesi tarafından aforoz edilmiş Aryanizm mezhebinde olan Vandallar ülkelerinde bulunan ve o zamanki Katolik Hristiyanlar için din serbestlik sağladı. Doğu Roma ile Vandallar arasında yapılan bu barış anlaşması 50 yıl yürürlükte kaldı. 472'den beri Ostrogot kavminin iki lideri olan Teodemir'in oğulları Büyük Teoderik ile Teoderik Strabo Doğu Roma için devamlı büyük tehlike arz ediyordu. Zeno uyguladığı siyaset ve diplomasi ile bu iki lideri bazen birbirlerine düşürmeye başarmıştı. Ama bu iki Ostrogot lideri de Doğu Roma içindeki imparatorluk taht kavgalarından faydalanıp Ostrogotlar lehine faydalar sağlamayı başarmışlardı. Bu iki lidere yüksek yıllık tazminat sağlamak ve her ikisine de yüksek Doğu Roma unvanları vermek suretiyle Zeno Ostrogotların Konstantinopolis üzerine yürümelerini engel oldu. 478'de Zeno aleyhine bir başka büyük komployu da elimine edip iktidarda kalmayı başardı. Bu komploya başlıca neden Zeno'nun kayin annesi olan Verina'nin erkek kardeşi olan Basiliscus ile Illus'un arasını açılmasıydı. Bu ciddi anlaşmazlığı öğrenen Verina Illus'u bir suikast ile öldürmek için bir komplo plan hazırladı. Bu komployu Verina'nin damadı "Marcianus" ile Ostrogot lideri olan "Teoderik Strabo" tarafından Zeno'ya bir askeri darbe olarak uygulanacaktı. Fakat Illus yine Zeno'ya sadık olduğunu gösterdi ve bu askerî darbeyi bastırdı. Bir başka büyük tehlike de 484'te Zeno ile Illus'un aralarının çok açılması nedeniyle ortya çıktı. Bu tarihte imparatorluğun doğusunda Illus'u tutan İsaurialı kabileler bir iç isyan başlattılar; ama imparator Zeno bu iç isyanı kanlı bir şekilde bastırmayı başardı. 481'de Ostrogot lideri Teoderik Strabo öldü ve onun yerine bütün Ostrogot kavmine kral olarak kardeşi Teoderik seçildi. Teoderik küçükken Doğu Roma'ya rehin olarak Konstantinopolis'e gönderilmiş; I. Leo'nun imparatorluk döneminde Bizans sarayında çok iyi bir Bizans eğitimi almış ve tam bir Bizans soylusu gibi olmuş idi. Fakat kendi kavimi başına kral olduğu zaman, kavmine oturacak ve gelişecek bir arazi ve ülke araması nedeniyle Balkan yarımadasında Doğu Roma için çok büyük tehlike kaynağı olmaya başlamıştı. 487'de Zeno bu tehlikeyi önlemek için bir tedbir buldu. Teoderik'i Ostrogotları İtalya'ya göç edip kavminin İtalya'da yerleşmesine ve orada yerleşmiş yine bir başka barbar Germen Heruli kavimi lideri olan ve Batı Roma İmparatorluğu'nun idaresini eline geçirmiş olan Odoacer ile savaşıp yeni bir Ostrogot krallığı kurmaya ikna etti. Zeno ilk on yıllık saltanatından sonra hem bedensel ve hem de ruhsal gücünü zayıfladığını hissetti; varisini seçme sorunu ile ilgilenmeye başladı. Karısı Ariadne ile tek bir oğlu olmuştu ve yine Zeno adını taşıyan bu oğlu gençken fena arkadaşlar ve huylar edinmiş ve bir zührevi hastalıktan gençken ölmüştü. Böylece Zeno'nun varisi pek iyi karakteri olmayan kardeşi Longinus oldu. Longinus rakibi olan Illus'un elimine edilmesinden sonra siyasette ilerlemiş, 490da ikinci defa Roma Konsülü rütbesini taşımış ve devletin idaresini fiilen eline almıştı. Fakat imparator Zeno inandığı ünlü bir kahine danışmış ve varisinin ""silenterius" unvanını taşıyan bir kişi" olacağını öğrenmişti. Bu 30 kişiye sınırlı yüksek görev sahiplerinden en ünlüsü "Pelagius" adlı bir soylu idi. Bu kehanete inanan Zeno Pelagius'u tutuklattı; mülküne el koydu ve sonra onu boğdurttu. Zaten halk tarafından beğenilmeyen Zeno bundan sonra daha da nefret edilmeye başlandı. Zeno, 17 yıl 2 ay süren bir imparatorluktan sonra, bir sara nöbeti sırasında 9 Nisan 491'de öldü. Ariadne bunu halka ilan ettiği zaman onu halk "İmparatorluğu bir "Romalı"ya ver." bağırtıları ile karşıladı. Bununla İsaurialıları ve ortodoks Hristiyanlıktan değişik inançları olanları istemedikleri açıkça belirttiler. Bunun üzerine kardeşi Zeno gibi İsauria asıllı Longinus'un imparatorluğu eline geçirme imkânı kalmadı. Karısı Ariadne imparatorluk sarayında yüksek "Silentiarius" unvanlı saray memuru Anastasius'u yeni kocası olarak seçerek onun imparatorluk tahtına geçmesini sağladı. Böylece kehanet doğrulanmış oldu. Yaygın bir efsaneye göre ölüp gömülmesinden üç gün sonra mezarından sesler geldiği duyulmuş ve bundan diri olarak gömülmüş olduğu anlaşılmıştı. Fakat Zeno herkes için o kadar sevilmemiş bir hükümdardı ki hiç kimse mezarını açıp onu kurtarmaya çalışmamıştı. Zeno gevşek ve uyuşuk olarak Doğu Roma'nın gelişmesine pek bir şey katmayan bir imparator olarak tanımlanmaktaydı. Fakat Zeno'nun imparatorluk zamanında eyaletlerin kaynaklarında büyük gelişmeler olduğu son araştırmalarda ortaya çıkarılmıştır. Örneğin, Roma İmparatorluk idaresinin Mısır eyaletinden merkez hazineye gelen vergi geliri Zeno'nun saltanatının başında 25 kg kadar altın iken imparatorluğunun sonunda bu yaklaşık 225 kg a çıkmıştır. Böylece Zeno'nun imparatorluğun kaynaklarını zorlamadan ülkesini geliştirerek ölümünde imparatorluğu fark edilebilir şekilde daha güçlü bıraktığını iddia etmek mümkün olmaktadır. Onun döneminde Hristiyan kilisesi tarihinde monofizit uyuşmazlığını çözümlemek için uygun bir plan ortaya atılmıştır. Zamanının tüm Doğu Ortodoks Hristiyan Piskoposların imzasını taşıyan "Hemoticon" (birlik için talimat) adını taşıyan belge Hristiyanlık için çok önemlidir. Monofizitleri koruyan bu politika sonrasında Zeno 489 yılında Edessa Okulu'nun kapatılmasını ve tüm Nasturilerin topraklarından çıkarılması emrini vermiş ve böylece Nasturi öğretisini Edessa’dan silmiştir. Zeno'nun hükümdarlığının olayları oldukça belirsizdir; hükümdarlığı sadece bir sürekli anlatımda korunmuştur, Evagrius Scholasticus'un "Historia Ecclesiastica" (Chapter 3) çalışması. DiÄŸer kaynaklar: İmparator Zeno'nun din siyaseti üzerine akademik çalışma için, bakınız: Aspar'ın ölümüne kadar Zeno'nun hayatı üzerine son dönem akademik tartışma için, bakınız: Batı Roma İmparatorluğu'nun çökmesinden sonra Zeno'nun hükümdarlığının anlatımı için, bakınız: Zeno'nun din siyaseti: Doğu Kürdistan Doğu Kürdistan veya İran Kürdistanı (Kürtçe; "Rojhilatê Kurdistanê)" Kürdistan'ın İran'da kalan kısmına verilen resmî olmayan ismidir. İran Kürdistan'ında bulunan başlıca bölgeler; Kürdistan Eyaleti, Kirmanşah Eyaleti, Batı Azerbaycan Eyaleti, İlam Eyaleti, Hemedan Eyaleti dir. Kürdistan'ın diğer parçaları ise, Suriye'nin kuzeyi (Rojava), Irak'ın kuzeyi (Başûr) ve Türkiye'nin "Doğu ve Güneydoğu'"sunu kapsar. İran'nın 2011 yılı resmî nüfus sayımına göre; "Batı Azerbaycan Eyaleti" (3,080,576),"Kirmanşah Eyaleti" (1,945,227), "Kürdistan Eyaleti" (1,493,645), "İlam Eyaleti" (557,599). İran Kürdistan'ı dışında kalan ancak Kürtler'in %46,1'ni oluşturduğu Kuzey Horasan Eyaleti'in 2011 yılı resmî nüfusu ("867,727") dur.İran'ın 2011 yılı resmî rakamlarına göre nüfusu "75 Milyondur" ve bu rakamın %10'nu Kürtler oluşturur. İran'ın Kürt nüfusunun 4-5 milyonunu Şii Kürtler oluşturur. Şii Kürtler çoğunlukla Kirmanşah olmak üzere az sayıda Kürdistan ve Hemedan bölgesinde yerleşiktir. Kirmanşah'ta yaşayan Şii Kürtler çoğunlukla Caf Aşireti'ndendir. Aryica Kuzey Horasan'da Kürt nüfusu içerisinde Şii Kürtlerde bulunmaktadır. İran Kürtleri'nin tarihi çok eskilere dayanmaktadır. Sasani İmparatorluğu zamanında yazılan "Ardeşir'in Oğlu Papag Destanında Kürtler'in Kral Madig önderliğinde I.Ardeşir'e başkaldırdıklarını yazar. Sasaniler'de Kayusi Kürtleri' tarafından kurulmuş Kâvusakân"' (226–380) devleti II.Ardeşir tarafından yıkıldı.Farsi kökenli Firdevsi'nin Şehname'sinde bu mücadele konu edilmiştir:"Biraz zora gelince Erdeşir; ""Anladı ki ölümsüz olan Kürtler,o değil" "İşi zorlaştı savaş meydanında""Ülkedeki bütün Kürtler bir oldu""Ama Pers ordusu da otuz kat fazla""Gün gece oluncaya kadar savaştılar""Ölü ve yaralılardan savaş meydanı","Yürümek için bile dar geldi artık""Koskoca pers ordusu vardı orda""Ama yenildiler Kürt ordusuna"" Bu hanedanlıklar 8-12 ve 13-14 yüzyılları arasında kuruldu ve yıkıldı. İran'ın Urmiye şehri ve yakın bölgelerde ilk olarak Sadaki Kürt devleti (770–827) kuruldu, daha sonra Hasnaviler (959-1121) ve Annaziler (990-1116) Kirmanşah, Dinavar, İlam ve Hanekin'de, Ardelan (Erdelan) ile 13 ve 14.yüzyılda İran'nın "Karadağ, Hanekin, Kifri" ve "Havraman"da egemendi. Ardelan Prensliği'nin merkezi önceleri Şahrezur sonrasında ise Senendec şehriydi. Ardelan Prensliği 1169'da kuruldu ve 1867'de Kaçar Hanedanlığı tarafından yıkıldı. Selçuklu sultanı Ahmed Sencer 12. yüzyıl'da Bahar ve Hamedan şehirlerinden "Kürdistan" adında bir devlet kurmuştur. Daha sonra Dinaver, Senendec, Şehrizor ve Kirmanşah bu devlete ("Kürdistan") dahil olmuştur. Kürdistan Sultan Sencer'in yeğeni "Süleyman" tarafından yönetildi. Daha sonra 1217'de Harzemşahlar tarafından yıkıldı. "İslam Ansiklopedisine göre Safevi Ailesi"' İran Kürdistan'ından Azerbaycan'a taşındı. İslam Ansiklopedisi Safevi Ailesi'nin Kürdistan'lı olduğunu belirtiyor. Safevi Ailesi 11.yüzyıl'da Erdebil'e yerleşti. Çinili Köşk Çinili Köşk, Topkapı Sarayı'nın dış surlarının içinde yer alan, 1472 yılından kalma bir köşktür. Osmanlı sultanı II. Mehmed tarafından yazlık saray ya da köşk olarak yaptırılmıştır. Mimarı kesin olarak belli olmasa da bazı kaynaklar Mimar Atik Sinan tarafından yapıldığını belirtmektedir. "Sırça Köşk" ya da "Sırça Saray" olarak da adlandırılır. 1875 ile 1891 yılları arasında "Müze-i Hümayun" (İmparatorluk Müzesi) olarak hizmet vermiştir. 1953 yılında Türk ve İslam Sanatları Müzesi olarak kamuya açılmıştır. Daha sonra İstanbul Arkeoloji Müzesi'nin bünyesine katılmıştır. Müzede Selçuklu ve Osmanlı devirlerinden kalma İznik çinisi ve seramik örnekleri sergilenmektedir. Ernst Busch (oyuncu) Friedrich Wilhelm Ernst Busch (d. 22 Ocak 1900; Kiel - ö. 8 Haziran 1980; Berlin), Alman şarkıcı, kabaretist, oyuncu ve yönetmen. Busch duvar ustası Friedrich Busch ve eşi Emma’nın oğlu olarak Kiel’de dünyaya geldi. 1915 – 1920 yılları arasında torna tesviyeci eğitimi aldı. 1917 yılında sosyalist İşçi Gençliği’ne iye oldu ve Kasım 1918 de, Kasım Devrimi'ne kadar uzanan ve sonuçta Monarşi'nin yıkılmasına neden olan Kiel'deki Gemici Ayaklanması'na katıldı. 1919 yılında Almanya Komünist Partisi’ne (KPD) üye oldu. 1920 yılında oyunculuk ve şan dersleri aldı ve 1924 yılına kadar Kiel Şehir Tiyatrosu’nda, 1926 yılına kadar Frankfurt (Oder)’de ve 1927 yılında Pommer Bölge Sahnesi’nde çalıştı. 1927 yılında Sanatçılar Kolonisi’ne katılmak üzere Berlin’e taşındı. 1928 yılından itibaren Berlin’de Halk Sahnesi, İşçi Tiyatrosu ve Piscator Sahnesi’nde, Friedrich Wolf, Bertolt Brecht ve Ernst Toller’in oyunlarında oynadı. Üç Kuruşluk Opera oyununun ilk gösteriminde rol aldı ve ünlü Mackie Messer şarkısını oyunda söyledi. 1929 yılında Slatan Dudow’un rejisi ile çekilen, Brecht’in de önemli ölçülerde katkıda bulunduğu, "Kuhle Wampe" (Boş Mide veya Kime Ait Bu Dünya) filminde başrolü oynadı. Nazi rejiminin yönetime el koymasından sonra, Busch SA tarafından tutuklanacaktı. Şans eseri bu ilk tutuklamalardan kurtuldu. Nasyonal (Milliyetçi) Sosyalistler’in 1933 yılında yönetime el koymalarından sonra Sanatçılar Kolonisi’ne birçok kez baskınlar düzenlenmişti. 9 Mart 1933 tarihinde gece saat 12 ye doğru yapılan bir baskında SA, Busch’u tutuklamak istemişti. Kapıyı kimse açmayınca SA Busch’un firar ettiğini düşündü. Fakat Busch daha önceden uyarılmıştı ve Almanya’yı bir an önce terk etmek istiyordu. 1933 yılında Busch eşi şarkıcı Eva Busch ile birlikte önce Hollanda’ya kaçtı. Daha sonra Belçika, Zürih, Paris, Viyana ve son olarak da Sovyetler Birliği’ne gitti. 1935 yılında Gustav von Wangenheim’in Sovyetler Birliği’nde çektiği "Kämpfer" (Savaşçı) adlı filmde rol aldı. 1937 yılında birçok yoldaşı ile birlikte İspanya’ya gitti ve İspanya İç Savaşı’nda Cumhuriyetçi güçlerin tarafında savaşmak üzere Uluslararası Tugaylar’a katıldı. "Die Thälmann Kolonne," "No Pasaran," "Bandiera Rossa" vb. diğer şarkılarla faşizme karşı tavrını açıkça ortaya koydu. Uluslararası Tugaylar’ın üyeleri karşısında sahneye çıktı ve Radyo Madrid'de çalıştı. Franco’nun başa gelmesinden sonra Belçika’ya döndü. 1938 yılında Brüksel radyosunda ses kayıtları yaptı, konserler verdi ve radyoda plaklar çalarak müzik yaptı. 1940 yılında Belçika Anvers’te tutuklandı ve Fransa’ya sürüldü ve orada 1943 yılına kadar tutuklu kaldı. Buradan İsviçre’ye kaçmayı başardı. Fakat tekrar tutuklanarak Gestapo’ya teslim edildi. Moabit hapishanesinde hücreye konuldu. Busch, vatana ihanete hazırlık yapmakla suçlandı. Gustaf Gründgens’in çabaları sonucu idamdan kurtuldu ve 4 yıllık hapis cezasına çarptırıldı. Müttefik güçlerin 1943'te hapishaneye yaptıkları hava saldırısında ağır yaralandı II. Dünya Savaşı sonunda Busch, tutuklu bulunduğu Brandenburg hapishanesinden, Kızıl Ordu tarafından kurtarıldı. Mayıs 1945'te evini 1946 yılına kadar oturacağı, Bonner Caddesi 11 numaradaki Sanatçılar Kolonisi’ne taşıdı. Daha sonra Sovyet Sektörü’nde bulunan Pankow’a yerleşti. KPD’nin açılması için 1945'te izin çıktığında tekrar üye oldu ve SPD ile KPD’nin birleşmesi sonucu Almanya Birleşik Sosyalist Partisi SED’nin üyesi oldu. Berliner Ensemble, Berlin’deki Alman Tiyatrosu ve Halk Sahnesi’nde oyuncu olarak çalıştı. Brecht rollerinin dışında başka rollerde de, oyunculuk sanatını geliştirmek için oynadı. Busch, Hanns Eisler’in şarkıları ve uluslararası İşçi Marşları’nı okumakla da tanınıyordu. Tüm bunların yanı sıra “Lied der Zeit” (Zamanımızın Şarkıları) isimli plak şirketini de 1954 yılına kadar yönetti. 1956, 1966 ve 1979 yıllarında Demokratik Almanya Cumhuriyeti Ulusal Ödülü’nü aldı. 1963 yılından 1975 yılına kadar, aynı zamanda üyesi de olduğu, Alman Sanatçılar Akademisi’nin çıkardığı plak serisi "Aurora" da 200 e yakın şarkısı plak haline getirildi.. 1961 yılında sağlık sorunları nedeni ile sahnelerden ayrıldı. Ernst Busch 8 Haziran 1980 tarihinde Berlin’de öldü. Yarıda Kalan Film Projeleri: Belgesel Filmler: Opel Tigra Opel Tigra, Alman otomobil üreticisi Opel'in ürettiği bir otomobil modelidir. Opel Tigra adı, Opel tarafından tasarlanan ve üretilen iki farklı araca uygulandı. İlki İspanya'da ve ikincisi Fransa'da üretilen Corsa supermini'nin farklı yinelemelerine dayanıyordu. İlk Tigra, 1994'ten 2001'e kadar üretilen 2+2'lik küçük bir coupe'ydi. Daha sonra kompakt hardtop dönüştürülebilir roadster modeli 2004 yılında tanıtıldı. Tigra, Birleşik Krallık'ta Vauxhall Tigra, Avustralya'da Holden Tigra ve Brezilya, Arjantin ve Meksika'da Chevrolet Tigra olarak satıldı. İlk Tigra, üstü açık bir Tigra Roadster konsepti ve Scamp off roader/pickup ile birlikte 1993 Frankfurt Otomobil Fuarı'nda gösterilen aynı isimli coupe konsept otomobiline dayanıyordu. Birleşik Krallık'taki konsept Tigra'nın prömiyeri, Ekim 1993'te Londra Motor Fuarı'nda yapıldı. Tigra, ikinci nesil Opel Corsa'nın platformunda inşa edildi. Üretim aracı 1994 yılının başında tanıtıldı ve Opel'in İspanya'daki Zaragoza fabrikasında inşa edildi. Üretime Eylül 1994'te başlandı. Tigra, alt yapısını kullandığı Corsa ile hiçbir gövde panelini paylaşmadı ve iç düzen farklıydı, ancak yine de Corsa gösterge panelini ve en büyük motor parçalarını korudu. Tigra ayrıca 2+2 oturma düzenine sahipti. Otomobilin coupe stili ve kompakt boyutları nedeniyle arka koltuk alanı sınırlıydı. Tigra, Ecotec ailesinden iki adet benzinli motor seçeneği ile sunuldu. güç üreten giriş seviyesi 1.4L ve güce sahip, Corsa GSi ve daha sonra Corsa Sports'ta da kullanılan, 1.6L motor tarafından desteklenen daha büyük bir sportif versiyon ile mevcuttu. Her ikisi de elektronik yakıt enjeksiyonlu üstten çift egzantrikli 16 valf motorlarıydı. Küçük motor, opsiyonel olarak dört ileri vitesli otomatik şanzıman seçeneği ile mevcuttu. 1.6L modeli, standart olarak ön sis farları ile geldi ve bu 1.4L sürümünde bulunmayan bir özellikti. Şubat 1995’te 1.4 için otomatik bir seçenek eklendi. Kurulum Lotus tarafından ayarlanmış olmasına rağmen, süspansiyon Corsa donör modelinde büyük ölçüde değişmedi. Bununla birlikte, otomobil eşdeğer motorlu Corsa modellerine göre kadar ekstra bir ağırlığa sahipti. 1.6L modelinde hızlanma 10.5 saniye ile Corsa GSi'den bir saniye daha yavaştı. Daha yüksek vites oranları, 0.31'lik daha düşük sürtünme katsayısı ve daha güçlü modeldeki standart 15" inç jantlar sayesinde, 203 km/s (126 mph) daha yüksek bir üst hız elde edildi. Otomobil GM tarafından ithal edildi. Brezilya ve Meksika'da Chevrolet Tigra ve Birleşik Krallık'ta Vauxhall Tigra olarak satıldı. Brezilya'daki Chevrolet Tigra, 1998'in sonu ile 1999'in başında, General Motors do Brasil'i ithalatı sona erdirmeye zorlayan Brezilya realinin ani değer kaybı nedeniyle, sadece birkaç ay boyunca ithal edildi. Sadece 1.6L modeli ithal edildi ve vergi amacıyla güce getirildi. 15 inçlik jantlar, daha uygun fiyatlı 14 inçlik jantlarla değiştirildi. Üretim Temmuz 2001'de sona erdi ve dünya çapında nihai satış sayısı 256.396 idi. Almanya'da 1994'ten 2001'e kadar 59.462 adet otomobil satıldı. Üç yıllık bir aradan sonra, Opel "" yeniden üretildi. Haziran 2004'te tanıtılan Tigra, üçüncü nesil Opel Corsa'ya dayanan yeni bir spor otomobildi. Opel pazarlarında da adı geçen Tigra TwinTop, Peugeot 206 CC tarzında, açılabilir üst tavan kısmıyla iki kişilik bir cabrio coupe idi. 2004 yılının Mart ayında, Cenevre Otomobil Fuarı'nda tanıtıldı ve Fransız karoser ustası Heuliez tarafından üretildi. Sales commenced in October 2004. Selefi gibi, Tigra TwinTop da iki benzinli motorla satışa sunuldu. Temel model, Family 0'dan ile 1.4L motorunu kullanırken, aralığın üst kısmı ile Corsa GSi'den Ecotec 1.8L'yi kullanmaktaydı. Fiat'ın Multijet 1.3 dizel motorunu kullanan ekonomik versiyon 2005 yılında tanıtıldı. İkinci nesil Avustralya'da yalnızca 1.8L motorla XC serisi Holden Tigra olarak pazarlandı. Üretim Mayıs 2009'da sona erdi ve toplam 90.874 adet araç üretildi. Leo HanedanÄ± Leo Hanedanı 457–518 döneminde Doğu Roma İmparatorluğu'nda imparatorluk yapan ve 474–480 döneminde Batı Roma İmparatorluğu'nun değişik kısımları için imparator görevini taşıyan bir sülaledir. Leo Hanedanı üyeleri olan imparatorlar şunlardır: Leo Hanedanı diğer kayda değer üyeleri şunlardır: Julia (Sezar'ın halası ve Marius'un eşi) Julia Caesaris (MÖ 130 civarı - MÖ 69) Gaius Julius Caesar II ve Marcia'nın (Konsül Quintus Marcius Rex'in kızı) kızları ve Gaius Julius Caesar'ın kız kardeşidir. MÖ 110 yılı civarında Gaius Marius ile evlenmiştir; bu evliliğin bir sonucu olarak zaman zaman Julia Maria olarak da adlandırılır. Genç Gaius Marius adında bir oğulları vardır. Julia Caesaris MÖ 69 yılında ölmüş ve cenaze konuşması yeğeni Jül Sezar tarafından yapılmıştır. Bzikebi Bzikebi (, Türkçe karşılığıyla "Arılar") üç Gürcü çocuktan oluşan müzik grubudur. 2008 Eurovision Çocuk Şarkı Yarışması'nı 154 puanla rakiplerinin çok önünde kazanmışlardır. Şarkılarının adı 'Bızz' idi. Grup 2009'un son aylarına doğru, Zabuzei (Güneş) isimli single'ını yayınladı. Anticato Anticato (bazen Anti-Cato; Latince: Anticatones) Jül Sezar tarafından Cicero'nun Genç Cato'yu öven risalesine karşı düşmanca bir cevap olarak kaleme alınmış olan polemik. Asıl metin kaybolmuş ve geriye sadece bazı parçaları kalmıştır. Brutus, Cicero'nun çalışmasından memnun olmamış ve Cato'yu öven "Cato" adından ikinci bir risale yazmış ve bu eser de Octavian tarafından cevaplanmıştır. Octavian'ın çalışmasının "AntiCato" olarak adlandırılıp adlandırılmadığı bilinmemekle beraber, Sezar'ın Cicero'ya vermiş olduğu cevabı örnek almış olmalıdır. Servilius Casca Publius Servilius Casca Longus, MÖ 44 yılında Roma Diktatörü Gaius Julius Caesar'a düzenlenen suikaste katılan Romalı politikacı. Ailesinin Sezar'a sadık olduğu düşünülmesine ve kardeşi Gaius Sezar'ın yakın arkadaşı olmasına rağmen her iki kardeşte suikaste katılmıştır. Appian ve Plutarch'a göre Casca Sezar'a ilk darbeyi vuran kişidir. İşaret verildiğinde Sezar'ın üzerine atlamış ve hançeriyle Appian'a göre göğsünden Plutarch'a göre boynunun arkasından vurmuş ancak çok heyecanlı olduğu için diktatörü çok da kötü yaralayamamıştır. Plutarch'ın yazdıklarına göre Sezar geri dönerek Casca'yı kolundan yakalamış ve ağlayarak "Casca, seni hain, ne yapıyorsun?" demiştir. Korkudan donakalmış olan Casca, Yunanca "Kardeşlerim, yardım edin" diye bağırmıştır ("ἀδελφέ, βοήθει!", "adelphe, boethei!") Appian, Casca'nın suikasten bir gün önce planı neredeyse ağzından kaçıracak olduğunu yazmıştır. MÖ 42 yılındaki Filippi savaşından sonra intihar etmiştir. Fleet Foxes Fleet Foxes, Seattle kökenli, Sub Pop ve Bella Union plak şirketleri ile çalışmış beş kişilik bir grup. Beşli, müziklerini "doğaçlama barok harmonik pop" olarak tanımlar. Fleet Foxes, bahar turnesine Kuzeybatı grubu Blitzen Trapper ortaklığı ile 28 Şubat 2008 tarihinde başladı. İlk tam uzunluktaki albümleri "Fleet Foxes" 3 Haziran 2008'de piyasaya sürüldü. Bu albüm, grubu Beach Boys, Band of Horses, Animal Collective ve Crosby, Stills & Nash ile karşılaştıran Rolling Stone'dan 4 yıldız; Pitchfork'un incelemesinden de 10 üzerinden 9 puan aldı. Albüm, 24 Haziran 2008'de CMJ Radio 200 listesinde 1 numaraya yükseldi. Grup ikinci stüdyo albümleri olan "Helplessness Blues"'u ise 3 Mayıs 2011'de yayınladı. Parazitlik Asalak ya da parazit, bir canlıya bağımlı olarak yaşayabilen ve üzerinde yaşadığı canlıya zarar verebilen organizma. Bu canlılardan kimileri mikroskobik boyutlardan erginlikte çok büyük boyutlara ulaşabilecek değişimlere sahip olabilirler. Asalaklık veya parazitlik, parazitik hayatın herhangi bir şeklini benimsemiş bir organizmanın göstermiş olduğu parazitlik eylemidir. Bir asalak üzerinde yaşadığı canlının besinine ortak olarak yaşamını sürdürür. Besine ortak olması ise üzerinde yaşadığı canlının zayıf düşmesine ve hastalanmasına neden olur. Günümüzde bilinen birçok hastalık asalaklar neticesinde meydana gelir. Asalakların en bilinenlerinden birisi ise kedi, köpek ve sığırlarda yaşayan şerittir. Şerit başlangıçta kistle kaplı bir yumurta halinde iken konak canlının sindirim sistemine geldiği zaman sahip olduğu kisti kırarak erginleşmeye başlar ve hayvanın bağırsağına yerleşir. Benzeri durumlar genellikle ya konağın zarar görmesi ya da bağışıklık sisteminin uyum göstermesi ile sonuçlanır. Kimi kurt türleri nadiren de olsa beyin ve karaciğer gibi organlara zarar verebilmektedir. Gezici bir asalak olan askaris yoğun vakalarda çok yaygın olmasa da kazara akciğere girerek çıkamayabilir veya karaciğerde apseye neden olabilir. Ölümcül durumlar genelde hatalı konaklarda görülmektedir, örneğin beyaz kuyruklu geyiğin beyninde yaşayabilen Parelaphostrongylus isimli asalak mus'larda sık sık fatal nörolojik vakalarla sonuçlanmaktadır. Ayrıca virüsler canlı hücrelerde replike olabilirler ve hücresel parazitler olarak tanımlanmaktadırlar. Asalaklar konak üzerindeki etkileşimlerine göre sınıflandırılırlar. Ciddi olanlarına köpeklerdeki kalp kurdu örnek verilebilir. Bir canlı diğer bir canlının dış kısmına (deri ve solungaç) yapışarak veya tutunarak yaşıyorsa Ektoparazitizm denir. Bulundukları yere kendilerini bağlamak için özel organlar (vantuz, salgı bezleri vs.) oluşmuştur. Genellikle vücut sıvısıyla ve özellikle kanla beslenirler. Bir kısmı deriyi delerek galariler açmak suretiyle beslenir. Bunlar ektoparazitlerin doku asalaklığına geçiş gösterenleridir. Endoparazitizm, bir canlı diğer canlının iç kısmında yaşaması durumudur. Bu asalaklık hücre içerisinde oluyorsa, örneğin sıtmanın nedeni Plazmodyum (alyuvar içinde bir asalak) ve kala-azar hastalığın nedeni Leishmania (akyuvar içinde asalaktır)'da olduğu gibi, bunlara hücre asalakları; eğer hücre arasında yaşıyorlarsa hücre arası ya da doku asalakları; örneğin kaslarda bulunan ergin Trichinella, örneğin deri altında bulunan Filaria medinensis gibi; eğer kan içerisinde yaşıyorsa kan asalakları denir. Bazı parazitler gelişimlerini bir konakta gerşekleştirir, bunlara monoksen parazitler denir, bazıları ise birden çok konağa ihtiyaç duyarlar, bunlara da heteroksen parazitler adı verilir. Asalakların, ergin halde bulundukları konaga birinci konak ya da ana konak denir. Larva halini geçirdiği konağa veya konaklara ikinci, üçüncü, ... konaklar ya da ara konak denir. Çoğunluk konaklara özelleşme görülür. Hayvanların büyük bir kısmı, genellikle böcekler, değişik bitki türleri üzerindeki dokuları yemek ya da özsuyunu emmek suretiyle endoparazitizm yaparlar. Konağın dış yüzeyinde yaşayanlar dış asalaklar (örnek akarlar) ve içinde yaşayanlar iç asalaklar (tüm asalak kurtlar). Kimileyin taşıyıcı olan ara konaklar üçüncül bir asalak veya hastalığı bulaştırabilirler. Hücreler içi asalaklara örnek çeşitli mikroplar olabilir. Sıradışı asalaklığa karıncayı yavaş yavaş içten yiyen "Ophiocordyceps unilateralis" olarak bilinen bir mantar verilebilir. Bu noktadan sonra mantar karıncanın beynine yerleşmeye başladığında bir çeşit zombiye dönüşen karınca mantarın yönlendirmesine göre yürümeye başlar. Özellikle Tayland’ın kimi bölgelerinde görülen bu mantar türünün ele geçirdiği karıncalar daima ormanların içlerine doğru yürüdükten sonra yerden yaklaşık 25 cm yukarıdaki mantarın üremesine elverişli yapraklara dişleri ile tutunup hareketsiz kalırlar. Bundan sonra mantar kurbanına başka asalakların de bulaşmasını engellemek için karıncanın dolayında bir koza örüyor ve ziyafetine devam ediyor. Mantarın karıncanın beynini nasıl kontrol edebildiği ve en son olarak karıncanın çenesini kapalı tutan kasları yemesi ise bilim adamlarını şaşırtan bir ayrıntıdır. Kleptoparazitizm bir canlının diğer bir canlının av veya gıdalarından faydalanmasıdır, bu tür asalaklığa örnek olarak bitki bitinden çıkan şekerli salgıları sağmak için onları kültive eden karıncalar verilebilir. Bu davranışa yakın bulunan sosyal asalaklara diğer kuşları yavrularının babysitterliğine manuple ederek dönüştüren, yumurtasını bıraktığı genç kuluçkalı yuvada yumurta ve yavrularıyla ilgilenilmeyince konağın bir ya da iki yumurtasını yuvadan atan, kimileyin de yıkarak zarar veren kuş, balık, böcek çeşitlerinin dahil olduğu kuluçka asalaklığı örnek verilebilir. İşgal, mafya, savaş ve evrim senaryolarına konu olmuş bir parazitoloji çeşididir. Eklembacaklı konağı yumurtalarını suya bırakacağı zaman boğulmaya teşvik ederek intihar ettiren Kılımsısolucanlar ya da Aykılı adı verilen Nematorpha türü ise söylentilerin aksine insanda yaşamaz. Tıp ve alternatif tıpta Çin aktarları asalak solucanları afrodizyak, görmeyi artırmak vb. faydaları için kullanmışlardır. Sosyo ekonomik düzeyi düşük kişilerde gelişmiş ülkelere göre özellikle kanser, enflamatuar bağırsak hastalıkları, kireçlenme gibi rahatsızlıkların daha az görülmesi Amerikalı kimi araştırmacıların dikkatini çekmiş risk altındaki kişilere solucan yumurtaları verilmesi ile deneylere başlanmıştır. Bu araştırmalar tartışma aşamasında ve kansere yakalanmamış hastalar için geçerlidir. Östrojen salınımı azaltan kist hidatik'in meme kanseri riskini düşürerek, erken alındığında bulunduğu bölgedeki kanser oluşumları da tartışılmıştır. Kimi formuna önem veren balet, aktris gibi sanatçılar tenya yumurtası yutarak obeziteye karşı sağlıklı olduğunu düşündükleri yöntemleri uygulamıştır. Kimi balık türleri sedefli, funguslu cilt hastalıklarında ve sülük çeşitleri kirli kanın temizlenmesinde, adi sinek kurtçukları da ölü dokuların temizlemesinde kullanılmıştır. Kimi kuş türleri tüylerinin arasına yerleştirdikleri canlı karıncalar yardımıyla temizlenir. Adi sineğin larvasında bulunan zehirden bilimciler güçlü yeni bir antibiyotik üzerine çalışmalarını sürdürmektedir. Kimi kuş türleri timsahın diş aralarındaki artıklarla beslenirken timsah ağzını açık bırakmaktadır. Kimi ufak balık türleri köpekbalıklarının üzerine yapışarak atık derilerdeki bakteri oluşumunu engellemektedir, köpekbalığı ve timsah gibi vahşi türlerin kendilerinin de bu yaratıklara nezaketli davranmaları doğal seleksiyonda dayanışma olabileceği gibi zayıf bir bünye ya da aç yeni bir asalak için yukarıda sayılan dostluklar her koşulda geçerli olmayabilir. Doğadaki diğer dominant türlerin rekabetini azaltarak türlerin varolmasını sağlarlar. Besin zincirinde hem av hem avcı konumundadırlar. Pek çoğu yaşam döngüsünü sürdürebilmek için birden çok konağa ihtiyaç duyar ve ekosistemin sağlıklı kalmasını sağlarlar. Nazmi Turan Okumuşoğlu Nazmi Turan Okumuşoğlu, (d. 1946, Çamlıhemşin, Rize, Türkiye), Türk akademisyen. 1969 yılında O.D.T.Ü. Fizik Bölümünü bitirmiştir. 1969 yılında aynı bölüme asistan olarak girmiştir. 1972 yılında Master derecesi almıştır. Asistanlık döneminde Genel Fizik, Optik, Atom ve nükleer fizik laboratuvarlarının sorumluluğunu yürütmüştür. 1972 yılında “British Council” (İngiliz Kültür Heyeti) araştırma bursunu kazanmış ve İngiltere’nin Birmingham Üniversitesinde Nükleer Fizik üzerine doktora öğrenimine başlamıştır. 1976 Haziran ayında Birmingham Üniversitesi'nde doktora derecesini almıştır. 1976 yılında Ondokuz Mayıs Üniversitesi'ne Öğretim görevlisi olarak atanmış, 1979 Eylül'üne kadar Hacettepe Üniversitesi Fizik Müh. Bölümünde görevini sürdürmüştür. Bu Dönemde Genel Fizik, Fiziğe Giriş, Nükleer Fizik Dersleri vermiştir. 1979 Eylül ayında Kanada’nın Manibota Üniversitesi'nde Siklatron Laboratuvarı'ndan aldığı davet üzerine, araştırma yapmak üzere Kanada’ya gitmiştir. 1981 yılında Samsun'daki görevine dönmüş ve bu bölümün kurulması için çaba harcamıştır. 24 Kasım 1981 tarihinde Doçent unvanı almıştır. 30 Nisan 1987 tarihinde Profesör unvanı almıştır. 1997 yılında Karadeniz Teknik Üniversitesi Rize Fen- Edebiyat Fakültesi Dekanlığı'na atanmıştır. Bu fakültenin ve Rize Üniversitesi'nin kuruluş alt yapılarını tamamlamış, dekanlığın 10. yılında 17 Mayıs 2007 tarihinde Rize Üniversitesi’ne rektör olarak atanmıştır. Kurucu Rektör'lük görevini başarı ile 17 Mayıs 2011 de tamamlamış ve kadrosunun bulunduğu 19 Mayıs Üniversitesi Fizik Bölümü'ne dönmüştür. Evli ve iki çocuk babasıdır. Year of the Dragon Year of the Dragon Alman müzik grubu Modern Talking'in 9. stüdyo albümüdür. 22 Şubat 2000 tarihinde Hansa Records tarafından çıkarılmış, BMG ile tüm dünyada satışa sunulmuştur. VI. Heinrich (Kutsal Roma imparatoru) VI. Heinrich, (İngilizce: Henry VI) (Kasım 1165 – 28 Eylül 1197) Almanya Kralı, 1190-1197 tarihleri arası, Kutsal Roma İmparatoru 1191-1197 tarihleri arası Sicilya Kralı 1194 den 1197 ye kadar. Doğumu Nijmegen, Heinrich'in babası I. Friedrich ve annesi I. Beatrice (Burgundy Kontesi) olup, dört yaşında iken Bamberg'de Haziran 1169 tarihinde Roma Kralı olarak taç giydi. Babasından hükümdarlığı aldıktan sonra Haçlı Seferleri'ne gitti. 1189-1190 yıllarında eski Saksonya ve Bavyera Dükü olan Heinrich der Löwe'nin başlattığı isyanı bastırdı. Heinrich, 1184 yılında Konstanza (Sicilya) ile nişanlıydı ve 27 Ocak 1186 yılında da evlendiler. Konstanza, II. Guglielmo (Sicilya)'nın tek yasal bayan varisiydi. 1189 yılı Kasım ayında Konstanca'nin babasının ölümüyle Heinrich, Sicilya tacını İmparatorluğa ekleme imkânına sahip olmuştu çünkü kendi babası da Göksu (Kilikya) nehrini karşıdan karşıya geçerken 10 Haziran 1190 yılında ölmüştü. Nisan 1191 yılında Heinrich ve Konstanza, Papa III. Celestine tarafından imparator ve imparatorice ilan edildiler. Sicilya tacını elde etmek hayli zordu. Çünkü güney İtalya baronları II. Rugerro'nun torunu Lecce Kontu Tancredi'yi kendi kralları olarak seçmişlerdi. Heinrich, Napoli'yi kuşatma işine başladı; fakat ordusu salgın hastalıktan dolayı ağır bir şekilde zarar gördükten sonra Almana'ya dönmek zorunda kaldı çünkü Heinrich der Löwe tekrar isyan etmişti. Konstanza, arkasında Salerno sarayında kalmıştı. Burada ihanete uğradı ve Tancredi'ye teslim edildi. Ve sadece III. Calestine'nin araya girmesiyle serbest bırakıldı. Tancredi'yi Sicilya Kralı olarak tanıyarak geri döndü. Heinrich, Avusturya Dükü Leopold'un Trifels Şatosu'nda elinde esir bulunan İngiltere Kralı I. Richard'ı kendisine vermesiyle iyi bir pozisyon elde etmişti. Heinrich, o çağda iyi bir miktarı olan 150.000 gümüş mark fidye elde etmeyi başardı. Bu para ile güney İtalya'yı fethetmeye gücü olacak bir ordu hazırlamayı başardı. Heinrich ve ordusunun, Ocak 1194 Vercelli Antlaşması ile kuzey İtalya'ya serbest geçişi garanti edildi. Takip eden Nisan ayında Heinrich der Löwe'nin bulunduğu bir yerleşim yerine ulaştı. Şubat ayında Sicilya Kralı Tancredi, genç bir çocuğu III. Guglielmo'yu varisi olarak bırakarak, öldü. Sicilya üzerine yürüyen Heinrich, çok az bir direnişle karşılaştı ve 20 Kasım tarihinde Sicilya Krallığının başşehri olan Palermo'ya girdi. 25 Aralık'ta Sicilya Krallığı tacını giydirildi. Genç Guglielmo'yu kör ettirdiği ve hadım ettirdiği söylentileri yayıldı. Bazı Sicilya'lı asılzadeler de canlı olarak yakıldılar. Bazıları ise, Eugene (Palermo) gibi Hohenstaufen hükümetine kolaylıkla intikal etti. Bu noktada Heinrich, Sicilya Krallığı'nın onun kişisel ve İmparatorluk vergilerine Avrupa'da eşsiz bir gelir eklediğinden beri Akdeniz ve Avrupa'da en güçlü hükümdardı. Heinrich kendini Pisa ve Cenova'ya onların hükümetlerine bağış vermeden gemilerini gönderebilecek kadar güçlü hissediyordu. Hatta Bizans İmparatorluğu'ndan yıllık tazminat almıştı. 1194 yılında oğlu II. Frederick) geleceğin imparatoru, Sicilya ve Kudüs kralı doğdu. Heinrich, onun İtalya'daki pozisyonunu, arkadaşı Konrad (Urslingen)'i Spoleto dükü yaparak ve Marche'yi Markward (Anweiler)'e vererek güvence altına aldı. Onun sonraki hedefi imparatorluğun kalıtsal yolla geçmesini sağlamaktı. Nisan 1196 yılında toplanan Würzburg ulusal meclisinde prenslerin çoğunu önerisini oylamaya inandırmayı başardı fakat bunu takiben Ekim 1196 Erfurt'ta aynı olumlu sonucu elde edemedi. 1197 yılında İtalya dışında yetişip sonra bu yarımadaya gelmiş olan İtalya kralları, özellikle güney İtalya'da Arap nüfusun çoğunlukta olduğu yerlerde iktidar gücü zalimce kullandılar. Bu zalim idare halkı isyana zorladı. Alman askerler bu ayaklanma olaylarını gayet zalimce bastırdılar. Aynı yıl Heinrich, Haçlı Seferi için hazırlanıyordu, fakat 28 Eylül günü Messina'da Malarya hastalığından öldü. Heindrich Konstantinopolis'e karşı arazi isteklerine ve kendi hedeflerine uygun politik şartlar koşmaya gayet önem verdi. 1125'te Normanların Bizans'tan ellerine geçirdiler Bizans araziler üzerinde hak iddia etmekteydi. Bu hak iddialarını kökeni Bizanslılar tarafından imparatorluk tahtından indirilmiş olan Bizans İmparatoru II. İsaakios'un intikamını almak için hakkını savunmaktı... Papa II. İnnocentius bile bu Alman imparatorunun dünya üzerinde üstünlük kurmak için isteklerinden korkmuştu. Fakat zaman içinde gerçekleşmeler bu planlara göre olmadı. Heihdrich beklenmedik bir sırada 1197'de birdenbire öldü. Doğuya doğru genişleme plan ve rüyalarına erişme için hayatı yeterli kadar uzun olmadı ve zaman elvermedi." Heinrich, Latince bilmekteydi ve Latince okuduklarından etkilenmişti. Kilise kanunu ve Roma hukuku'nda bilgi sahibiydi. Şairlerin ve şiir sanatının koruyucusuydu. O hemen hemen "Kaiser Heinrich" şarkısını bestelemişti. Feti Okuroğlu Feti Okuroğlu (d. 5 Ağustos 1971, İzmir), Türk eski millî futbolcudur. Galatasaray ve Bursaspor'un eski defans oyuncularındır. Türkiye'nin en iyi defans oyuncularından birisi olmasına rağmen yaşadığı uzun süreli sakatlıklar onun futbol kariyerini çok büyük oranda etkilemiştir. Bursaspor'da yıldızı parlayan Feti Okuroğlu sansasyonel bir biçimde Galatasaray'a transfer olmuştur. Ali Sami Yen stadına helikopterle gelişi ve Galatasaray'a imza atması o zamanlar için bir ilkti. Fakat Galatasaray'daki günleri aynı güzellikte olmamıştır. Sakatlıklar peşini bırakmamıştır ve pek oynayamamıştır. Daha sonra Trabzonspor'a transfer olmuştur ve kariyerini İzmirspor'da noktalamıştır. 46 kez millî takımlara çağrılan Feti Okuroğlu, 11 kez Türkiye U-18, 24 kez Türkiye U-21, 7 kez Türkiye Olimpik, 1 kez de Türkiye A millî takım forması olmak üzere toplam 43 kez millî formayı giymiştir. 1993'te Akdeniz Olimpiyatlarında şampiyon olan millî takımın oyuncuları arasındadır. Sneaker Sneaker İngilizce dilinde spor ayakkabısına verilen lakaptır. İngilizcede "Trainer de denmekte" Sneaker'lar normal ayakkabıdan farklıdır. Spor yapmak için üretilmiş olan bu ayakkabılar için Türkçede Pabuç sözcüğü kulanılıyor. İlk Sneaker’larin çikmasından bu yana epeyce zaman geçti. 1917’de Keds markası tarafından ilk lastik tabanlı ayakkabılar yapıldığında, o zamanın ünlü reklamcılarından Henry Nelson McKinney, bu yeni tarz ses çıkartmıyan ayakkabıya "Sneaker" adını verildi. [İngilizce’deki "Sneak" (sezsiz) sözcüğünden türetilmiştir.] . Tabii o ilk sneaker’ler ve şu anda herkesin ayağında olan sneaker’lerin arasında pek benzerlik kalmadı. Bu ilk üretilen sneakerlar "1800"'lerde sezsizce suçluları yakalamak için üretilen ayakkabıların inovasyonuydu. İlk popülerliğini sneaker’ler "Converse" markası sayesinde buldular. 1923'te "Converse All-Star"’lar basketbolcu "Chuck Taylor" tarafından giyildiği için, kısa zaman içinde yaygınlaşmıştı. Artık şimdi sneaker ayakkabısı düşündüğümüzde, Converse'den ziyade "Adidas", "Nike", "Puma" ve "Tommy Hilfiger" gibi markalar sneaker kültürüne hükmediyor. Fakat en çok tercih edilenler yine de Converse'in All-Star modeli. Pek çok marka bu modelin benzerlerini üretmekte. Piyasaya hükmeden markalardan olan Adidas en çok tercih edilen üreticilerdendir. Çoğunlukla "Adidas Superstar" modelini satmakta. Adidas iki sneaker devrimi gerçekleştirdi. 1924'te Alman ayakkabıcı "Adi Dassler" ("Adolf Dassler") tarafından kurulan Adidas, o zamanların en kaliteli atletik ayakkabılarını üretiyordu. Ünlü atlet Jesse Owens, 1936 Olimpiyat’larında Adidas ayakkabılarında dört tane altın madalya kazandığında bütün dünyada sporcular Adidas giymeye başladılar. Ancak 1950’lerde James Dean ‘Rebel Without a Cause’ filminde sneaker giydiği an, bu tarz ayakkabılar popüler kültürün bir parçasi olmaya başladı. Seksenli yıllarda "Hip-Hop" müziğin çıkışıyla beraber, sneakerlar da yeni bir gelişme geçirdiler. O zamanın en popüler ve hip-hop müziğin öncülerinden sayılan Run-DMC grubu, her konserde Adidas marka sneaker ve giyiileri ile sahneye çıkıyordu. "MTV"’de klipleri yayınlanmaya başladığında Adidas’ın satışları patladı. Dünya’da ilk olarak bir ayakkabi firması tarafından sponsor edilen Run-DMC, Adidas’a duydukları sevgiyi göstermek için 1986’da "My Adidas" diye bir şarkı bile çıkartmıştılardır. Ondan sonraları artık sneakar’lar günlük hayatımızın bir parçası oldu ve halen Hip-Hop grupları Adidas'ın "Superstar" modelini tercih etmekte. Elbette sneakarlarda, her şey gibi, zamanla birlikte gelişiyor. Mesela Nike’ın "Air Force" model ayakkabısında, ayağa rahatlık vermek için, tabanını havayla doldurulmuştur. Başka bir örnek "Reebok" ’un "Pump" sneakerları. Basketbol için üretilen "Pump" model sneakerlarda bir "pompa" vardı ve ayaklarınız yorulduğunda, pompaya basarak tabana hava doldurabiliyordunuz. Gençler arasında popüler olan "Michael Jordan" ve "Andre Agassi" gibi sporcular bu tür sneakerlardan giyince, bu modeller de bir "trend" olmaya başardı. Günümüzde "Kaykay", "BMX" gibi sporlarda da giyilmektedir. Artık sneakerler eskisi gibi basit değil. Günümüzde yeni malzemeler kullanılmakta, bu sayede daha kaliteli, hafif ve sağlıklı sneakerlar üretilebilmekte. Ayakkabı içinde ısı 40 Celcius dereceyi geçebilir ve içerdeki nem %100'e kadar çıkabilir. Bu yeni malzemeler bu soruna çare olmakta. Yeni sneakerlardan bazılarının tabanlarına özel bir jel konulmakta. Bu "jel" 1-2 santimetre kalınlığında olduğunda üstüne 4-6 metreden düşen bir yumurtanın darbesini emerek kırılmasını önleyebilecek özelliktedir. Son on senede daha da çabuk büyüyen sneaker kültürü, yavaş yavaş Türkiye’de de yaygınlaşıyor. Asics’lerden, Puma’lara. Adidas’lardan, Reebok’lara, hemen hemen her çeşit sneaker’ı artık Türkiye’de de bulunabiliyor. Bu popülerleşmeyle beraber Türkiye’de de sneaker ayakabısı için kendi sözcüğümüz var: pabuç. İstanbul sokaklarında çıkan tabir, gençler sayesinde ülkenin her ucuna yayılmaya başladı. Bu kültürü gelişmesiyle birlikte büyük markaların sneakerları yasadışı olarak taklit edilmektedir ve bu büyük bir "sektör" haline gelmiştir. PopÃ¼ler markalar; Nike, Saucony, Tommy Hilfiger, Adidas, Reebok, New Balance, Converse, PUMA, Shaq, Asics, C1rca, Etnies, Skechers, Vans, Clicks Fashion, Boom! Sneakerların bilek kısmı geniş, dar, kısa veya uzun olabilir. Farklı amaçla üretilmiş çeşitleri de mevcuttur. Batman filmlerinde rol alan oyuncular listesi Batman filmlerinde rol alan oyuncular listesidir. Hasan Okan GÃ¼ltang Hasan Gültang, (d. 29 Ekim 1972, Adana), kaleci mevkiinde forma giymiş eski millî futbolcudur. Gençlerbirliği altyapısından yetişmiştir. Türkiye'nin en çok transfer yapan futbolcularındandır. Fakat 4 büyüklerde hiç forma giymemiştir. 5 kez A milli, 2 kez Ümit Milli, 5 kez Olimpik millî formayı giymiştir. 1993 Akdeniz Oyunları'nda şampiyon olan millî takımın birinci kalecisidir. 1994 Avrupa 21 Yaş Altı Futbol Şampiyonası elemelerinde Rüştü Reçber'in, 1996 Avrupa Futbol Şampiyonası elemelerinde Engin İpekoğlu'nun yedeği olmuştur. MAN 630 MAN 630 Türk Silahlı Kuvvetleri tarafından yaygın biçimde kullanılan 1958 model Batı Almanya üretimi 4x4 arazi kamyonu. 1958-1990 yılları arasında 20.000'den fazla üretilmiştir. Kendisine saatte 67 km hız sağlayan 8,275 litre hacimli 130 beygirlik 6 silindirli motora sahiptir. Yevno Azef Evgeni Filipoviç “Yevno” Azef (Rusçası: Евгений Филиппович (Евно) Азеф) (1869—1918) Yahudi Rus ajan . Hem Rus Sosyalist Devrimci Parti (SR'lar) üyesi olarak siyasi cinayetlerin örgütleyicisi hem de Çarlık gizli polis servisi Okhrana ajanıydı. Polisin tutuklamalar yapabilmesini sağlayacak terör eylemleri gerçekleştiren bir provokatördü. Hrodna Guberniyası Brest Oblastına bağlı Lysaka köyünde 1869 yılında fakir bir Yahudi ailenin çocuğu olarak dünyaya geldi. Temel eğitimini aldıktan sonra gazeteci ve gezici satıcı olarak çalıştı. Bu sırada devrimci çevrelerle temasa geçer. 800 Rublelik dolandırıcılıktan dolayı 1892 yılında tutuklanmak üzereyken Almanya’ya kaçar ve önce Karlsruhe, sonra Darmstadt'a gider. Burada elektrik mühendisi eğitimi alır. O yıllarda Okhrana sorumlularından Sergey Vasilyeviç Zubatov tarafından polis ihbarcısı olarak polis kadrosuna alınır. Almanya’da sürgündeki Rus Sosyal Demokrat İşçi Partisi (RSDİP) çevrelerine yakınlaşmaya çalışır ve Avrupa’daki farklı ülkelerdeki devrimcileri tanımaya çalışır. 1899 yılında Rusya’ya döner ve SR’lara katılır. Partinin Merkez Komitesine kadar yükselecektir. 1903 yılında Okhrana’ya, partinin silahlı kanat sorumlusu olan Grigory Gershuni’nin yakalanması için istihbarat sağlar. Yakalanan Gershuni’nin yerine kendisi geçecektir. Bu görevdeyken 1904 yılında İçişleri Bakanı Vyaçeslav Plehve’nin, 1905 yılında Büyük Dük Sergey Aleksandroviç’in ve Petersburg valisi Trepov’un öldürülmesini planlar ve gerçekleştirir. 1908 yılında Azef hem devrimci suikast planlarını yerine getirmekte, hem de polis ajanı olarak görev yapmaktaydı. SR’ların polis teşkilatındaki sempatizanları bu durumu partiye bildirseler de kendilerine inandıramamışlardır. Sonunda polis güçlerinden ayrılan bir sempatizan SR’lardan önde gelen devrimci Vladimir Burtsev’i ikna eder. Burtsev, eski polis müdürü Lopuhin ile görüşür ve Azef’in polis ajanı olduğuna dair teyit alır. Burtsev Azef’i 1909’da ifşa eder. Paris’de parti mahkemesi oluşturulur. SR’lar suçsuzluğuna dair delil getirmek isteyen Azef’i serbest bırakırlar. Azef ise kaçacak ve tekrar Almanya’ya dönecektir. Ajanlığından haberi olmayan eşi Ljuba Mankin ondan boşanacak ve ABD’ye göçecektir. Almanya’da Azef takma bir isim altında (Aleksandr Nejmajera) bir şarkıcıyla yaşamaya başlar, korse satıcısı ve borsa spekülatörü olarak çalışır. I. Dünya Savaşı sırasında tehlikeli bir terörist olarak enterne edilir. Hapishanede böbreklerinden rahatsızlanır, Aralık 1917’de salıverilir. Hastalığı ilerleyecek ve 24 Nisan 1918 günü ölecektir. Mezartaşı bulunmayan mezarı Berlin'deki Wilmersdorf Mezarlığındadır. Platea Muharebesi Platea Savaşı, Antik Yunanistan’da yapılan son büyük Yunan-Pers savaşıdır. MÖ 479 yılında Perslere karşı Sparta, Atina, Korint, Megara gibi Yunan şehir devletleri arasında gerçekleşmiştir. Salamis Deniz Savaşındaki yenilgisinden sonra Pers kralı I. Serhas , fethettiği Yunan topraklarını Generali Mardonius’a bırakarak İran’a döner. Mardonius önce Makedonya kralı I. Alexander aracılığıyla Atina ile ateşkes imzalamak ister. Buna göre Persler, Atina’ya özerklik verecek ve savaşta harap olan şehrin yeniden inşa edilmesini karşılayacaktır. Atinalılar bu öneriyi reddedecek ve bunun yerine Sparta’ya bir elçi göndererek şehirlerinin güvenliğini sağlamak ve Persleri Yunanistan’dan kovmak için müttefiklik önereceklerdir. Spartalılar kendi ülkelerini korumakla daha çok ilgilidirler ve bunun için Korint Geçidinde bir duvar inşa etmekteydiler. Mardonius bunun üzerine Atina’yı yeniden ele geçirir ve önerisini tekrar yeniler, ancak yeniden reddedilir. Atina, Megara ve Platea şehirleri temsilciler göndererek Sparta’dan yardım isterler. Spartalılar önce onaylamasalar da sonradan Atina'nın Perslerle barış yapması halinde oluşacak tehlikeyi görerek teklifi kabul ederler. Herodot’a göre Spartalılar Pausanias’ın komutasında 45.000 asker gönderirler; 5.000 Spartalı profesyonel savaşçı, 5.000 Periokoi savaşçısı ve 35.000 Spartalı köle helot. Bu toplam, bir savaşta yer alan en kalabalık Sparta ordusu olacaktır. Pers komutan Mardonius Spartalıların gelişini öğrenince Atina’yı tamamen yıkacak ve Teb’e çekilerek bekleyecektir. Mardonius Boeotia’daki nehir kıyısını tahkim eder, bütün Yunanların kendisine karşı birleşebileceğini düşünmemektedir. Atinalılar, ilerleyen Sparta Ordusuna 8.000 asker gönderirler ve Pers saldırılarından korunmak için Cithaeron Dağı geçidinde beklemektedirler. Mardonius Yunanlara karşı erkenden saldırırarak toplanmalarına engel olmak ve süvarilerini denemek ister. Pers süvarileri karşılaştıkları sert savunma karşısında geri çekilecektir. Yunanlar Mardonius’un kampını kurduğu Platea’ya doğru ilerlemeye başlarlar. Atinalılar ordunun sol kanadını oluştururken, Spartalılar solda, Tegeanlılar da merkezde yer alacaktır. Bu noktada Yunan Ordusu toplamı çeşitli kent devletlerinden gelen yardımlarla 110.000 askere ulaşmıştır. (38.700 hoplit ve 71.300 haif piyade) Tarihçi Herodot’a göre Mardonius’un ordusunda ise 300.000 Pers vardır. Artabazus ise emrindeki 50.000 askeri Mardonius’un taktiklerine karşı olduğu için vermeyecektir. Herodot’un verdiği Pers ordusuna ait rakamlar tarihçiler arasında fazla bulunmaktadır. Pers ordusunun yanında savaşan Kuzeyli Yunan müttefikler de dahil olmak üzere, Frig, Trakyalı, Fenikeli, Etiyopyalı ve Mısırlı birlikler de bulunmaktadır. İki ordu birbirinin tam karşısında kamp kuraca ve 10 gün boyunca yunan ordusu Pers süvarilerince saldıraya maruz kalacaktır. Pers süvari komutanı Masistios’un son saldırıda öldürülmesi Yunan moralini yükseltecektir. Ancak savaşa iki taraf da önce başlamamak için bekliyordu. Persler ilk saldırıya Yunanların başlamasını zorlamak için su kaynaklarını zehirleyecek ve hayvan sürülerini gasp edeceklerdir. Sonunda Mardonius, daha çok erzakın olacağı Teb’e çekilmeyi öneren Artabazus’a rağmen saldırmaya karar verir. Uzun süre bekledikleri savaş gelip çatınca Yunan ordusu saldırı planlarını yapar. Maraton Savaşında Perslerle savaşmış olan Atinalılar Pers ordusunun ana kuvvetinin karşısına kaydırılacak, Spartalılar da Pers ordusundaki Yunanların karşısına alınacaktır. Değişen durumu gören Persler, Spartalıların korktuklarını düşünecek ve savaş taktiklerini buna göre değiştireceklerdir. Su ve erzakları azalan Yunan Ordusu kamplarını bozunca Mardonius Yunanların kaçtıklarını zannederek arkalarından ilerlemeye başlar. Kuvvetlerini bir tuzağın içine soktuğundan habersiz olarak saldırı emri verir. Spartalılar dağ yamaçlarına çıkarak süvari saldırısından korunurken, Atinalılar da Teblilerle savaşmaktadır. Pers piyadeleri ilerlemeye başlayınca Yunan safları da saldırıya geçecek ve uzun mızraklı birlikler Pers saflarını bozacaktır. Savaş artık bir katliama dönüşmüş ve Mardonius’un kendisi öldürülmüş, Pers ordusu yok edilmiştir. Mardonius’un savaşa girmemesini isteyen ama sözünü dinletemeyen Pers komutanı Artabazus ordunun geri kalanını toplayarak geri çekilir. Herodot’a göre Pers ordusundan geriye sadece 43.000 kişi kalırken, Yunan kayıplarının çok az olduğunu belirtir. Ölü sayıları her tarihçi tarafından birbirinden çok farklı verildiğinden dolayı gerçek kayıplar hiç belirlenemeyecektir. Aynı gün Mycale Deniz Savaşından Yunan donanmaı Pers filosunu İyonya açıklarında yenecektir. Artabazus Ege üzerinden İran’a dönmeye çalışacak ancak dönüş yolunda Makedon kralı I. Alexander tarafından saldırıya uğrayacaktır. Bu savaşın da sona ermesiyle beraber Persler Yunan iç politikasında hala bir etken olsalar da Yunanistan’ın tamamen ele geçirilmesi hayali sona erecektir. İran ise Büyük İskender tarafından fethedilecektir. Pers kampından ele geçirilen silahlar eritilerek yapılan bronz zafer anıtı Delphi Tapınağına hediye edilerek Yunan halklarının ortak zaferini temsil etmesi istenecektir. Yılanlı Sütun olarak bilinen bu anıtın bir kısmı İstanbul’da hala ayaktadır. Anıt Büyük Konstantin tarafından şehre getirilmiştir. Savaştan sonra devam eden diğer bir durum ise Perslerin bu savaştan sonra da başarılı Yunan paralı askerlerini ordusunda kullanması olacaktır. Bu askerlerin başarısı aynı zamanda Büyük İskender’in fetihlerinin de önünü açacaktır. Ed Westwick Edward Jack Peter "Ed" Westwick (d. 27 Haziran 1987, Stevenage, İngiltere) İngiliz aktör. Gossip Girl dizisinde Chuck Bass rolünü canlandırdı. Filthy Youth adlı rock grubunun solistidir. Ed Westwick, "Stevenage", Hertfordshire'da dünyaya gelmiştir. Annesi Carole bir psikolog, babası Peter ise Londra Üniversitesi'nde öğretim görevlisidir. Çocukluğu "Stevenage" de geçmiş ve Londra'daki "National Youth Theatre" da eğitim görmüştür. Kariyeri bi İngiliz dizisi olan "Doctors" da Holden karakteri ile başlamış, daha sonra "Casuality" de Johnny Cullin ve "After Life" da Darren karakteriyle devam etmiştir. 2007 yılında "The CW's" kanalında gösterime giren "Gossip Girl" adlı dizide oynadığı "Chuck Bass" karakteri onu dünya çapında bir üne taşıdı. Dizinin başarısıyla, 2008 yılında "People" dergisinin 2008'in en seksi erkeği seçilmiştir. 2009 yılında ise En Güzel 100 listesine bütün Gossip Girl ekibiyle girmiştir. Bunların dışında 2008 ve 2009'da "Teen Choice Ödülleri" da En İyi Kötü karakter ödülünü almış, 2010 yılında da "GQ" dergisinin En İyi Çıkış Yapan Yeteneği olarak ilan edilmiştir. "Entertainment Weekly" dergisi Gossip Girl'deki karakterini 2008'in En İyi Giyinenleri listesinde 1. olarak göstermiştir. 2008'de "K-Swiss" adlı markanın yeni yüzü olmuş ve "100 Feet" adlı korku filminde rol almıştır. 2009'da "Donnie Darko" ve "Californication" dizisinin 3. sezonunda konuk oyuncu olarak ekranda görünmüştür ve vampir edebiyatına ilgi duyan bir öğrenciyi canlandırmıştır. 2011 yılında, "Clint Eastwood" yapımı bir film olan başrolünde "Leonardo DiCaprio" nun oynadığı, Amerika'nın ilk FBI başkanı John Edgar Hoover'ın hayatını konu alan "J. Edgar" adlı filmde rol almıştır. Aynı yıl "Felicity Jones" eşliğinde oynadığı "Chalet Girl" adlı romantik komedide rol almıştır. Haziran 2012'de ise "Philipp Plein" adlı markanın yüzü olmuş, çekimler "Terry Richardson" tarafından yapılmıştır. Gossip Girl TÃ¼rkiye Ed Westwick Ä°MDb Profili Taksim Cumhuriyet Anıtı Taksim Cumhuriyet Anıtı, İstanbul, Taksim Meydanı'nda bulunan anıt. İtalyan heykeltıraş Pietro Canonica'ya yaptırılan, iki genç Türk; Hadi (Bara) Bey ve Sabiha (Bengütaş) Hanım'in yardımlarıyla, anıt 1928'de tamamlanmıştır. 8 Ağustos 1928'de açılan anıtın, kaide ve çevre düzeni mimar Giulio Mongeri tarafından yapılmıştır. 1925'te dönemin İstanbul milletvekili Hakkı Şinasi Paşa'nın başkanlığında oluşturulan bir komisyonca P. Canonica ile bağlantı kurulmuş ve anıt ısmarlanmıştır. 2,5 yıl süren anıtın yapımında taş ve bronz kullanılmış, mali kaynak için halktan bağış toplanmıştır. Ağırlığı 84 tonu bulan anıt Roma'dan İstanbul'a gemi ile getirilmiştir. Cumhuriyet dönemi anıtları, ilk defa figüratif bir anlatımla Atatürk'ü ve kurulan yeni düzeni topluma tanıtan heykellerdir. Bu döneme ait anıtların yerleşim planlamasında önlerinde tören yapılacağı göz önünde tutularak çevre düzenlemesi yapılmıştır. Dairesel bir meydanın ortasında yükselen ve bir meydan çeşmesi gibi tasarlanan anıtın iki yüzündeki bronz figürler, geleneksel mimariden esinlenerek oluşturulmuş kemerli taş bir kaide içerisinde yer alırlar. 11 m yüksekliğindeki anıtın kaidesinde pembe Trentino ve yeşil Suza bölgesi mermerleri kullanılmıştır. Anıtın bir yüzü Türk Kurtuluş Savaşı'nı, diğer yüzü ise Cumhuriyet Türkiye'sini simgeler. 1928'de Talimhane Caddesi ve İstiklal Caddesi-Sıraselviler aksı üzerine yerleştirilen anıtın kuzey yüzünde Mustafa Kemal, askerlerinin önünde görülmekte, diğer yüzünde ise sivil giysileri ile Mustafa Kemal Atatürk yanında İsmet İnönü ve Fevzi Çakmak, askerler ve halkla birlikte betimlenerek genç Türkiye'nin kuruluşu canlandırılmaktadır. Gene anıtın bu yüzünde Atatürk'ün ardında bulunan Sovyet general Mihail Frunze ve Kliment Voroşilov'un heykeli Kurtuluş Savaşı sırasında Türkiye'ye yapılan Sovyet yardımına duyulan minnettarlığı simgeler. Anıtın yan yüzlerinde birer asker heykeli, üstlerindeki madalyonlarda ise iki kadın portresi yer almaktadır. Anıtın bu dar yüzleri altında birer ayna taşı ve önlerinde mermer yalaklar bulunmaktadır. Sanatçı bu yalakları akacak su ile meydan çeşmelerini anımsatan bir proje oluşturmuş, daha sonra ise su öğesi kullanılmıştır. 1988'de Taksim, Tarlabaşı, Şişhane yıkımları sonrası, anıtın oturduğu dairesel taban İstiklal Caddesi yaya yolunun bir parçası halini almıştır. Ulusal günlerde İstanbul'da yapılan törenlerin merkezidir. Sunay Akın tarafından aktarılan bilgiye göre; Cumhuriyetin yeni gösteri alanı olarak seçilen Taksim Meydanına anıt yapılması için dünya çapında bir yarışma düzenlenir. Heykeltıraşlar yaptıkları maketlerle yarışmaya katılırlar ve yarışmayı Pietro Canonica kazanır. Anıtın yapımı için halktan bağış toplanır ve en yüksek bağışı Berç Keresteciyan verir. Aynı zamanda şimdiki adıyla Mimar Sinan Üniversitesinde bir yarışma düzenlenir ve birinci olan kişi, tüm masrafları devlet tarafından karışlanmak üzere İtalya'ya Canonica'nın atölyesine anıtın yapımında çalışmak üzere gönderilir. Bu yarışmayı kazanan Sabiha Ziya, 21 yaşında bekar bir kadın olmasından dolayı bazı çevreler tarafından yurt dışına gitmesi istenmese de, millî eğitim bakanı Mustafa Necati desteği ile İtalya'ya gönderilir. Sunay Akın, anıtın yan yüzlerinde olan kadın portrelerinin, yarışmayı kazanan maket üzerinde olmadığını, Sabiha hanımın Roma'ya gitmesinden sonra Canonica tarafından bu figürlerin eklendiğini söyler. Canonica, Taksim meydanının adının İstanbul'a suların bu meydandan taksim yapılması nedeniyle verildiğini öğrenerek anıtı bir havuz şeklinde tasarlamıştır. Anıtın maketine göre; anıtın iki yanındaki yalaklara akan sular, anıt çevresindeki havuzda toplanacaktır. Ancak anıt bu şekilde yapılamaz. Çünkü Canonica ile yapılan anlaşmaya göre Canonica'ya 6 taksit şeklinde yapılacak ödemenin son taksiti parasızlık yüzünden heykeltıraşa verilemez. Bu nedenle Cumhuriyet anıtı tamamlanmamış şekilde yani havuzsuz olarak kalır. https://web.archive.org/web/20100118172419/http://www.beyoglubeyoglu.com/tarihveturizm/pages/istiklal_aniti.htm Ksenija Balta Ksenija Balta (d. 1 Kasım 1986, Minsk) Estonyalı heptatlet, uzun atlamacı ve kısa mesafe koşucusu. Balta 2005 Avrupa Salon Atletizm Şampiyonası'nı on dördüncü bitirdi. Aynı yıl Avrupa Gençler Şampiyonası'nda bronz madalya aldı. Estonyalı atlet Torino'daki 2009 Avrupa Salon Atletizm Şampiyonası'nda 6,87 metre atlayarak kişisel en iyi derecesine ulaştı ve altın madalyanın sahibi oldu. Ä°srail'de eÅŸcinsel evlilik İsrail'de yapılan evlilikler, çiftin ibadet ettiği dinin hükmünün kehameti ile yapılması nedeniyle İsrailde eşcinsel evliliğin olasılığı henüz çok düşüktür. Musevi evliliklerin dinî hükmü İsrail Haham Başılık Makamı; Hıristiyanlar, Müslümanlar ve Dürziler için benzer hükümler mevcut, ve toplam 15 tane dinî hüküm bulunmaktadır. Bunlar kendi toplumlarındaki evlilikleri ve boşanmaları düzenlemektedir. Henüz bütün hükümler eşcinsel evliliğe karşıdır. Mamâfih, gelecekte bu hükümlerin görüşlerinin bir tanesi muhtemelen değişmesi makuldur; bu nedenle İsrail'de eşcinsel evlilik hakkında bir çekişmenin başlamasının imkânı oluşabilir. 21 Kasım 2006'da İsrail Yüksek Mahkemesi, hükûmetin yurt dışında yapılan eşcinsel evlilikleri tanıması gerektiği sonucuna vardı. Bu dava, Kanada'da evlenen beş tane İsrailli erkek çift tarafından açıldı. Bu davanın sonucu, yurt dışında yapılan eşcinsel evliliklerin İsrail'de tanınmasıydı. İsrail devleti yasama organı Knesset'te bu mahkeme kararının üst mahkemece bozulabilmesine olanak sağlayan bir yasa tasarısı sunulacağı ilân edilmiştir. Trading Places (şarkı) "Trading Places", Amerikalı şarkıcı Usher tarafından kaydedilen R&B türündeki bir şarkıdır. Parçanın sözleri Usher Raymond, Carlos McKinney ve Terius Nash tarafından yazılmış ve yapımını L.O.S. Da Maestro üstlenmiştir. Parçanın vokal yapımcısı Kuk Harrell'dır. Chris 'TEK' O'Ryan'ın parçada gitar solosu bulunmaktadır. Usher'ın "Here I Stand" adlı beşinci stüdyo albümünün üçüncü teklisi olarak piyasaya sürülmüştür. Parçanın video klibi Venice, Los Angeles'ta; Chris Robinson yönetmenliğinde çekilmiştir. Utangaç Muhafazakâr Etmeni Utangaç Muhafazakâr Etmeni, 1990'larda Britanya'da yaşanan ve 'Tory'ler olarak tanınan Muhafazakâr Parti'nin oylarının seçim öncesi anketlere göre çok yüksek çıkmasını açıklamaya yarayan bir görüngedir. 1992 genel seçimlerinden önce yapılan son anketler Muhafazakâr Partiyi İşçi Partisinin 1 puan gerisinde gösteriyordu. Ne var ki seçim, Muhafazakâr Partinin İşçi Partisini %7,6'lık bir oy farkıyla yenilgiye uğratmasıyla sonuçlanmıştır. Market Research Society, anket tahminlerindeki bu başarısızlığın nedenlerini araştırmak amacıyla bir çalıştay kurdu. Çalışma, %8,5'lik hata payının %2'lik bir bölümünün muhafazakâr seçmenlerin eğilimlerini açıklamaya yanaşmamalarından kaynaklandığını saptamıştır. Seçim günü yapılan çıkış anketlerinin sonuçları da bu araştırmayı destekler niteliktedir. Çoğu anketör 1992 yılında yaşanan başarısızlıktan sonra kullanageldikleri yöntemler dizgesini değiştirmişlerdir. Kullanılan yöntemler şirkete göre değişiklik göstermekteydi. Kimi şirketler seçmenlere önceki seçimde hangi partiye oy verdiklerini soruyor ve seçmen eğilimlerini bu sorulara aldıkları yanıtlara göre tahmin ediyorlardı. Eski ve yeni yöntemlerle yapılan seçim anketleri belirli bir süre boyunca kamuoyuna açıklanmıştır. İşçi Partisinin 1997'den 2010'a dek hükûmet olması, kimilerinin 'Utangaç İşçi Seçmeni'nin ortaya çıktığını öne sürmesine yol açmıştır. Bu varsayının önemli bir etken olmadığı 2008 yılında anlaşılmıştır (bu etmenin yarattığı etki %10'la sınırlıydı). Muhafazakârların oyu Londra Belediye Başkanlığı seçiminden önce yapılan anketlerde de beklenenden düşük çıkmıştır. Fleet Foxes (EP) Fleet Foxes EP, Seattle, Washington menşeli grup Fleet Foxes'un, kendi yayınladıkları genişletilmiş albümü. 2006 sonbaharında Seattle çevresinde yayınlandı ve albümün başarısı grubun Sub Pop Records ile anlaşmasını sağladı. Matej Bel Ãœniversitesi Matej Bel Üniversitesi (Slovakça: Univerzita Mateja Bela, İngilizce: Matej Bel University) Slovakya'nın orta kesimlerinde Banská Bystrica kentinde yer alan bir kamu üniversitesidir. Üniversite 1992 yılında kurulmuş olup, 15.000 öğrencisi bulunmaktadır. Üniversite ismini 18. yüzyılda yaşamış Slovak bilim adamı Matej Bel'den almaktadır. Üniversite AB'nin Erasmus programına dahil olan bir kuruluştur. Adak Adak, herhangi bir dilek yerine geldiğinde karşılığında yapılacağı veya verileceği söylenen şey ve bunun sonucunda insanın kendisini Tanrı'ya karşı yükümlü kıldığı durum. Osmanlıca "nezir" kelimesinin Türkçe karşılığıdır. Kutsal varlıklardan yardım dilemek amacıyla kurban kesme, saçı verme, mum yakma, para bağışlama gibi eylemlerde bulunma taahhüdü. Hatta bir şeyden vazgeçme örneğin bir hayvanı doğaya salma (azat etme) bile adağın kapsamına girer. Örneğin Türkçe ile uzak akraba olan Yakut dilinde Adık olarak söylenen bu sözcük bazı nesnelerin yakılmasını ve hayvanların özgür bırakılmasını da ifade eder. Bu yüklenim yerine getirilmediği takdirde kişinin başına olumsuzluklar, hatta felaketler geleceğine inanılır. Bazı kültürlerde Adak Heykeli kavramına bile rastlanmaktadır. Çünkü bu söz Tanrı'ya karşı verilmiştir. Adak uygulaması ve törenleri hemen her dinde -farklı biçimlerde ve farklı subjelerle olsa da- mevcuttur. Adamak fiili ile de kullanılır. Türk kültüründe en yaygın olan uygulama adak kurbanı ve adak sadakasıdır. Adak orucuna da rastlanır. Bir dilek yerine geldiğinde, önceden adandığı biçime uygun olarak ya kurban kesilir ya da yoksullara para verilir veya oruç tutulur. Ayrıca kendisini bir işe bütünüyle vermek veya o uğurda feda etmek anlamında da kullanılır. (Ad/At) kökünden türemiştir. Ad (isim) sözcüğünden türeyen Adamak fiilinin çekimli halidir. Adını ortaya koymak, adıyla sorumluluk alma demektir. Çünkü adını vermek, kendini vermek anlamına gelir. Farklı Türk dillerinde Adah veya Azah olarak da söylenir. Kendi adı üzerine ant içmek demektir. Antik Çağ'da bir istek gerçekleşince tapınaklara yahut kiliselere adaklar verilirdi. Bazen, isteğin gerçekleşmesini ithafen adak steli olarak adlandırılan dikilitaşlar dikilirdi. Bir olayın olması için adanan ve gerçekleşince de kesilen kurbandır. Kimsenin ibadet maksadıyla yükümlü olmadığı halde, mübah olan bir işi yapmayı kararlaştırması, kendisine vacip kılması. Kişinin adağını yerine getirmek üzere kestiği hayvan adak kurbanı olur. Adakta herhangi bir nesneye ve bireye kan sürmek sünnilik mezhebine göre mekruhtur, sünni İslam'da bu tür obje ve işaretlemeler yoktur. İnsanların kafasına kurban kanı sürmek İslamiyet öncesi döneme ait olup İslamiyet döneminde Muhammed peygamber tarafından yasaklanmıştır. Adağı kim kesiyorsa o kişinin anne, babası, dedesi, ninesi, eşi, çocukları ve torunları adak kurbanından et yiyemez. Bir şekilde bu kişilerden birisi kurbandan yerse adak kurbanı kesen kişi, yenilen etin tutarı ne kadarsa o kadar miktarı fukaraya sadaka vermesi gerekir. Et bu kişilerin dışındaki yoksul, ihtiyacı olanlara dağıtılır. Bölgede et dağıtılacak hiç yoksul kişiler yoksa adak kabul olmaz. Kurbanın geçerli olması için kurbanı kestiren kişiler bakmasa bile kesilirken kurbanın yanında olmalıdır. Eğer kesilen bölgede herkesin maddi durumu iyi ise kurban kabul olmaz, gereksiz tüketimden dolayı israf ve günaha girer. Kurban bayramında kesilen kurban üçe taksim edilir. Üçte biri yoksullara, diğer üçte biri ziyarete gelen eşe, dosta ikram edilir. Geriye kalan kısmı ise kişinin ailesine bırakılır. Kesilen bölgede çok yoksul varsa tamamı fakirlere dağıtılmalıdır. Eğer bölgede kurban eti dağıtacak yoksullar yoksa kurban kesimi günahtır. Havana Ãœniversitesi Havana Üniversitesi (İspanyolca: Universidad de La Habana, İngilizce: University of Havana), Küba'nın başkenti Havana'nın Vedado bölgesinde bulunan yükseköğretim kurumudur. Üniversite 1728 yılında kurulmuş olup, ülkenin ilk kurulan üniversitesi ve ayrıca Amerika kıtasında kurulan ilk üniversitelerden biridir. Dini enstitü olarak kurulan üniversite günümüzde 15 fakültesiyle Havana'daki kampüsünde ve uzaktan eğitim ile tüm Küba'da hizmet vermektedir. Üniversitenin 6.000 öğrencisi bulunmaktadır. 1972-73 NBA sezonu 1972-73 NBA sezonu profesyonel basketbol ligi NBA'in 27. sezonudur. Sezon sonunda New York Knicks takımı, Los Angeles Lakers'i 1973 NBA Finalleri'nde 4-1 ile geçerek lig şampiyonluğunu kazanmıştır. Ş - NBA Şampiyonu "Not: Tüm bilgiler NBA.com sitesinde tarih sayfalarından derlenmiştir." Amsterdam Weekly Amsterdam Weekly Hollanda'nın başkenti Amsterdam'da basılan ücretsiz İngilizce kültürel bir gazetedir. Gazete haftada bir kez çarşamba günü çıkmaktadır. Gazetede ana olarak konser, tiyatro ve sinema hakkında yazılar yer almaktadır. Gazete market, gazete bayi, restoranlarda bulunmakla birlikte haftalık 26.000 adet basılmaktadır. 2004 yılında kurulan gazetenin merkezi Amsterdam'dadır. HerkÃ¼l New York'ta Hercules in New York Arnold Schwarzenegger'in Dünya Vücut Geliştirme Şampiyonu olduktan sonra henüz 23 yaşında çevirdiği 1970 yapımı ilk filmidir. De Volkskrant De Volkskrant (çevirisi: Halkın gazetesi), Hollanda'da basılan günlük bir gazetedir. Gazete 1919 yılında kurulmuştur ve 1921 yılında bu yana günlük olarak sabahları çıkmaktadır. Orijinal olarak gazete Roma Katolik gazetesi olup, Katolik Halk Partisi ile bağları bulunmaktaydı. Gazete 1945'te yeniden kurularak ofisi Amsterdam'a taşındı. 1960'larda sol eğilimli bir gazete olarak yayına devam etti. 23 Ağustos 2006'da 25.000'i baskısını yapmıştır. 2002 yılında 326.000 kopya tirajı bulunan gazete Hollanda'nın üçüncü büyük gazetesi olarak görülmektedir. 2002 yılında Hollanda'daki toplam gazete tirajı 1.9 milyondu. Auckland Ãœniversitesi Auckland Üniversitesi (İngilizce: University of Auckland, Maorice: Te Whare Wānanga o Tāmaki Makaurau) Yeni Zelanda'daki en büyük üniversitedir. 1883 yılında Yeni Zelanda Üniversitesi kurucu yükseköğretim kurumu kurulmuştur. Daha sonra bu üniversite Auckland Üniversitesi'nin de içerisinde yer aldığı üniversitelere bölünmüştür. Üniversitenin 8 fakültesi, 6 kampüsü ve 39.000 öğrencisi bulunmaktadır. Doktora eğitimi için 2004 yılında 1400 öğrenci kayıt yaptırmıştır. Üniversite öğrenbcilerinden 9.000'i yükseklisans eğitimi almaktadır. Linda Hamilton Linda Carroll Hamilton (d. 26 Eylül 1956; Salisbury, Maryland), Altın Küre Ödülü'ne aday gösterilmiş Amerikalı oyuncu. Linda Hamilton The Terminator film serilerinde Sarah Connor rolüyle tanındı. Linda henüz 5 yaşındayken babası bir araba kazasında öldü. Türk Kurtuluş Savaşı'na katılan üst düzey subaylar listesi Türk Kurtuluş Savaşı'na katılan üst kademelerdeki komutanların listesi: Arif Şentürk Arif Şentürk (1941; Kumanova, Makedonya), halk müziği kaynak kişisi, derlemecesi ve yorumcusu. Özellikle Rumeli Türküleri yorumlarıyla ünlüdür. Makedonya'nın Kumanova kasabasında doğan Şentürk, ilk ve ortaöğretimini burada bulunan bir Türk okulunda tamamladıktan sonra 1956 yılında ailesiyle birlikte Türkiye'ye göç etti. Önce Kırklareli'ye yerleşen aile daha sonra İstanbul'un Zeytinburnu semtine taşındı. Bakırköy ve Yeşilköy Halkevi Müzik Okulu'nda müzik eğitimi alan Şentürk 1975 yılında TRT Amatör Sesler Sınavı'nda başarılı oldu ve Nida Tüfekçi tarafından desteklendi. Müzik hayatı boyunca toplam 12 albüm dolduran Şentürk özellikle Deryalar, Ramize, Safiye gibi Rumeli türküleriyle beğeni kazandı. Gallia Savaşı Gallia Savaşı (; Galya Savaşı Üzerine Notlar), Jül Sezar'ın Galya'da savaşlarla geçen dokuz yılını "üçüncü şahıs ağzından anlatım tekniği" ile aktardığı eseridir. İlk Türkçe çevirisi "Gallia Savaşı" adıyla yapılmış olup zaman zaman Galya Savaşı Hakkında, Galya Savaşı Üzerine ya da Galya'nın Fethi başlığıyla da çevrilir. "Commentarii de Bello Gallico" adlı eserinde Jül Sezar, Roma egemenliğine karşı çıkan yerel ordularla savaşarak geçirdiği dokuz yıl boyunca yaptığı savaşları ve yaşadığı entrikaları tasvir eder. Eserde Sezar'ın kastettiği "Galya" bazen "Provincia Narbonensis" (şimdi Provence) hariç günümüz Fransa ve Belçikasının tamamı ve İsviçresinin bir kısmını kapsar. Bazı durumlarda bahsettiği Galya, Manş Denizi'nden Lugdunum'a (şimdi Lyon) kadar uzanan ve Romalıların Galya olarak adlandırdıkları Kelt topraklarıdır. Kitap 1. esasen MÖ 58 yılındaki Helvetler Savaşı ile ilgili olmakla beraber tamamen bu konudan bahsetmez. Bu kitapta Sezar Galya ve Helvetlere karşı yürütülen faaliyetlerden bahseder. Sonraki kitaplar sırasıyla Venetler, Akuitanlar, Germenik Halklar ve Bretonlara karşı yapılan savaşlardan; Sezar'ın Britanyayı işgalinden; Galya ayaklanmasından (VII, 4) ve Vercingetorix'in Alesia'da (VII, 89) mağlup edilmesinden bahseder. Harekatlar genellikle yaz sonunda erzak ikmali ve kalelerin inşa edilmesiyle başlar ve yıl sonunda Jül Sezar'ın kış karargâhına dönmesi ile sona erer. Sayıları