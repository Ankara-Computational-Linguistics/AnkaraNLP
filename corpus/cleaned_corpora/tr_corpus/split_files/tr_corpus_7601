Maiyet Memurluğuna atandı. 1972-73 yıllarında Senirkent, İvrindi Kaymakam Vekilliği yaptı. Daha sonra Şarkikaraağaç, Posof, Alaçam, Elbistan Kaymakamlıklarından sonra 1984 yılında Mülkiye Başmüfettişliğine geçti. Mülkiye Başmüfettişliği sırasında 1990 yılında İngiltere’de altı ay süreyle Mahalli İdareler konusunda inceleme ve araştırmada bulundu. 2001 yılı Kasım ayına kadar Mülkiye Başmüfettişliğini yürüttü. Kasım 2001'den 31 Ocak 2003 tarihine kadar İçişleri Bakanlığı Nüfus ve Vatandaşlık İşleri Genel Müdürlüğü yaptı. Bu görevi esnasında Mernis projesinin gerçekleştirilmesini sağladı. 9 Şubat 2003 tarihinde Kahramanmaraş Valiliğine, 2007 yılında Adana Valiliğine ve 17 Ağustos 2011 tarihinde Resmî Gazetede yayımlanan bakanlar kurulu kararıyla merkez valiliğine atandı. 2013 yılında yaş haddinden emekliye ayrıldı. Evli ve bir kız, bir erkek çocuk babasıdır. Etolya-Akarnanya Etolya-Akarnanya ("Aetolia-Acarnania" Νομός Αιτωλοακαρνανίας), Yunanistan'ın Batı Yunanistan coğrafi bölgesinbe dahil bir il. Mermercilik Mermerler klâsik billurlardan oluşmuş taşlardır. Bunlar kalkerlerin ve bazen de dalomitik sıcaklık ve basınç etkisiyle değişikliğe (metamorfizm) uğraması sonunda meydana gelmişlerdir. Mermerlerin bileşimi kalsiyum karbonat ve pek az da kalsiyum ve magnezyum karbonattır. Tarihi çok eskilere Hellen dönemine rastlayan mermer ocakları Afyon'a 25 km uzaklıkta bulunan İscehisar ilçesinde yoğunluk kazanmıştır. Mîlâdi tarihlerde kullanılan bu mermer ocakları hâlâ işletilmektedir. Eskiden ilkel metotlarla parçalanan taşlar, bugün modern araçlarla (elmas tellerle) kesilmektedir. Böylece bloklar hâlinde çıkartılarak zayiat önlenmektedir. Antik çağlarda da çıkartılan mermerlerin; karayolu ile Efes antik kentine, oradan da gemiler ile Roma'ya taşındığı; Vatikan ve Roma'da birçok yapıda kullanıldığı ve bu mermerlerin İscehisar'dan gittiği belgelenmiştir. Mermercilik sektörü, Türkiye'de son yıllarda gelişen, kullanım alanı ve yaygınlığı artan bir konumdadır. Türk mermerinin içte ve dışta tanınmasıyla mimarîde estetik ve tabiî malzeme olarak kıymeti kavranmıştır. Turistik tesislerin çevre tanziminde, şehirlerde peyzaj mimaride, anıt ve süslemecilikte kullanılmaktadır. Mermer yekpare kullanıldığı gibi, bakır, alüminyum, metal, ahşap, çini, mozaik ve çelikle kullanımı sonucunda da kullanıldığı yere göre tabiî görünüş sağlamaktadır. Turizm sanayini etkilemekte ve aynı paralelde gelişmektedir. Hediyelik eşya ve el sanatlarında, ocak, lâvabo, mutfak tezgâhı, masa ve masa üstü sehpa (yuvarlak, oval, elips, dikdörtgen, kare asimetrik), süs ve büro malzemesi, satranç takımı, abajur, aplik, avize, saksı, vazo, metalli ve metalsiz sigara küllüğü, şekerlik, fincan, likör takımı, çerçeveler, kurnalar ve daha çok çeşitli eşyalar yapılmaktadır. Afyon mermerinin tane çapları, damarları ve görünüşleri de yer yer değişiktir. Bu farklara göre taşlara beyaz, pamuk beyaz, beyaz sarı, pembe sarı, gri, menekşe, kaplanpostu, güvercin göğsü ve gök mermer gibi adlar verilmiştir. Bunlar arsında en çok işlenen cinsler Afyon kremi, Afyon sarısı, Afyon sumakisi, Afyon dumankiri, Afyon bulgurlusu ve kaplanpostu çeşitleridir. Bacasız sanayi olarak adlandırılan mermer işlemeciliği her geçen gün gelişmekte, mermer sanayii dallarına, bilinçli bir şekilde yatırım yapılmakta ve beyaz altının değeri artık daha iyi anlaşılmaktadır.mermercilik sektörü son yıllarda ülke ihracatının büyük bölümünü oluşturmaktadır. Türkiye Şeker Fabrikaları Türkiye Şeker Fabrikaları A.Ş. (kısaca Türkşeker), ana faaliyet alanı kristal şeker üretimi olan ve bünyesinde 25 şeker fabrikası, 5 makine fabrikası, 4 alkol fabrikası, 1 tohum işleme fabrikası, 1 emaf, 1 araştırma enstitüsü barındıran büyük bir KİT'tir. Ortadoğu şeker pazarının %65'ine hakim olan Türkşeker, şekeri şeker pancarından elde etmektedir. Yan ürün küspe hayvancılığın gelişmesini teşvik eder. Diğer yan ürün melas ise maya, yem ve alkol sanayisinin en temel hammaddesidir. Türkiye’de şeker üretimi ile ilgili çalışmaları 19. yüzyılın başlarına kadar geri götürmek mümkündür. Bu konuda ilk teşebbüs 1839’da Necip Paşa’nın bizzat ilgilenmesi neticesinde bir fabrika kurulması için Almanya’dan makine ve teçhizat getirtmesiyle yapılmış, ancak kendisinin ölümüyle bu faaliyet gerçekleşememiştir. 1840 yılında Arnavutköylü Dimitri Efendi tarafından bir diğer teşebbüste bulunulmuştur. Bundan sonra sırasıyla 1867 yılında Davutoğlu Karabet’in, 1879 yılında Fenerler İdaresi Müdürü Michel Paşa’nın, 1890 tarihinde Yusuf Bey’in, asrın sonlarına doğru da Rauf Paşa’nın teşebbüsleri vardır. Bu teşebbüslerden sonra, bazı müteşebbislerin Akşehir civarlarında, I. Dünya Savaşı sıralarında da yabancılar tarafından Adapazarı ve Karacabey havalisinde fabrika etütleri yaptığı görülmüştür. Ankara, Kastamonu, Bursa, Çanakkale, Sivas ve Elazığ'da yapılan etütler ve nihayet 1917 yılında kurulan Zenit Şirketi’nin teşebbüsleri de diğerleri gibi neticesiz kalmıştır. Türkiye, gerek Birinci Dünya Savaşı, gerekse Kurtuluş Savaşı sırasında çok büyük şeker sıkıntısı çekmiştir. Bu sıkıntıyı gidermek amacıyla Türkiye’de ulusal nitelikte şeker sanayiini kurma girişimleri Cumhuriyet döneminde olmuştur. 24 Temmuz 1923 tarihinde imzalanan Lozan Antlaşması’nın getirdiği geniş olanaklar şeker sanayiin kurulmasına yol açan ilk hareketlere zemin hazırlamıştır. Birçok müteşebbisin katılımıyla 19 Nisan 1923 yılında "Uşak Terakkii Ziraat T.A.Ş." kurulmuştur. 1925 yılında çıkarılan 601 numaralı kanunla; şeker fabrikası kurulması teşvik edilmiş, şeker fabrikası kurmak isteyen özel girişimcilere ayrıcalıklar tanınmış, şeker ithalatı zorlaştırılmıştır. Böylece Lozan Antlaşması'nın hükümleri, devletin gümrük tarifeleri serbestisini kullanmasını ve dolayısıyla şeker ithalat vergisini artırmasını beş yıl için kısıtlarken çıkarılan bu kanunla şeker üretimini desteklemek için çeşitli ayrıcalıklar getirmiştir. Ulaştırma ve tarım sektörlerini de canlandıracak olan şeker üretiminin devlet tarafından bu şekilde desteklenmesi şüphesiz ki tesadüf değildir. Nitekim Hükûmet tarafından Büyük Millet Meclisi'ne sunulan gerekli sebepler layihası ve Ticaret – Kavanini Maliye ve Muvazene-i Maliye Encümenleri’nin mazbatalarında şeker üretiminin ülke ekonomisi için düşünülen fayda ve gayeleri son derece önemlidir: 5 Nisan 1925 tarih ve 601 sayılı kanunla şeker fabrikaları, tanınan imtiyaz ve muafiyetlerle devlet himayesine alınınca 6 Aralık 1925 yılında Uşaklı Molla Ömerzade Nuri öncülüğünde Uşak Şeker Fabrikası'nın temelleri atıldı. Bu tarihten kısa bir süre sonra başka bir müteşebbis heyet tarafından kurulan "İstanbul ve Trakya Şeker Fabrikaları T.A.Ş." tarafından 22 Ocak 1925'te Alpullu Şeker Fabrikası'nın temelleri atıldı. 26 Kasım 1926'da Alpulu Şeker Fabrikası'nın, 17 Aralık 1926'da da Uşak Şeker Fabrikası'nın açılış törenleri yapıldı. 1926 yılında açılan bu iki fabrikadan 7 sene sonra 1 Şubat 1933'te Eskişehir Şeker Fabrikası'nın temeli atılarak, 5 Aralık 1933'te açılışı yapılmıştır. Eskişehir Şeker Fabrikası'nın montajı devam ederken 7 Ekim 1933'te Turhal Şeker Fabrikası'nın temeli atılmış, 19 Ekim 1935'te de açılış töreni yapılmıştır. Bu dört şeker fabrikası, 18 Haziran 1935 tarih, 2850 sayılı Bakanlar Kurulu Kararına istinaden, 6 Temmuz 1935 tarihinde "Türkiye Şeker Fabrikaları A.Ş." adıyla birleştirildi. Argolis Argolis, Yunanistan'ın Mora coğrafi bölgesine dahil bir il. Lakonia Lakonya İli (Yunanca: Νομός Λακωνίας / Nomos Lakonias), Yunanistan'ın Mora coğrafi bölgesine dahil bir il. KÃ¶kboya bitkisi Kökboya bitkisi ("Rubia tinctorum"), köklerinden alizarin ve parparin adlı boyar maddelerin (kök boya) elde edildiği bir çiçekli bitki türüdür. Anadolu'da çok değişik isimleri vardır. En sık bilinenleri boya çili, boyalık kökü, boya pürçü, boya sarmaşığı, kuş dolaştıran otu, dil karartan, kırmızı boya, kırmızı kök, yapışkan yumurta boyasıdır. Anavatanı Akdeniz bölgesidir. Orta ve Batı Anadolu bölgelerinde çok yetiştirilir. Türün köklerinden elde edilen Alizarin ve Parparin maddeleri ile hazırlanan boya, Dünya'da "Türk kırmızısı" adıyla bilinir. İplik boyamacılığında kullanılan ilk bitki olduğu bilinmektedir. İlk olarak Manisa-Alaşehir'de kullanıldığı sanılmaktadır. Messinya Mesinya ili (Yunanca: Νομός Μεσσηνίας / Nomos Messenias), Yunanistan'ın Mora coğrafi bölgesine dahil bir il. Nick Carle Nicholas Alberto "Nicky" Carle (d. 23 Kasım 1981 Sidney, Yeni Güney Galler), Avustralyalı futbolcudur. Avustralya'nın A-Ligi takımlarından Newcastle United Jets kulübünde ofansif ortasaha olarak görev yapmıştır. 2007 yılında Gençlerbirliği ile anlaşma imzalamıştır. 2007-08 futbol döneminin ilk yarısı tamamlanmadan Ankara'dan ayrılarak İngiltere EFL Championship ekiplerinden Bristol City ile anlaşmaya varmıştır. Burada bir sezonun ardından 1 milyon euro karşılığında Crystal Palace kulübüne transfer olmuştur. Şu anda Avustralya'nın Sydney FC takımında oynamaktadır. Latino World Order latino World order (lWo veya LWO) 1998 yılından 1999 yılına kadar WCW`de kurulmuş bir amerikan güreşi takımı'dır. NWO`nun Meksika versiyonudur. Grubu Eddie Guerrero kurma fikrini açtı. Grubun Amblemi Meksika Bayrağı renginde lWo yazısıdır. HavacÄ±va Havacıva ("Alkanna tinctoria"), köklerinden kırmızı renkli boya maddesi elde edilen bir hodangiller (Boraginacee) familyası türü. 10–30 cm uzunluğunda mavi çiçekli çok yıllık otsu bir bitkidir. Anavatanının Akdeniz bölgesi olduğu sanılmaktadır. Ters ninja kanunu Ters ninja kanunu, senaryolarda kullanılan bir klişedir. Ters ninja kanununa göre, kötü adamların sayısı ne kadar fazla ise, kahramana zarar verme olasılıkları o kadar düşüktür. Eğer kahramanın karşılaştığı düşman bir tane ise, bu savaş, kavga veya mücadele çok uzun sürer. Teke tek savaşlarda, kahramana kötü adam tarafından zarar verilme ihtimali çok yüksektir. Genellikle kovboy filmleri, Uzak Doğu dövüş filmleri, çizgi romanlar ve her türlü macera filminde karşılaşılabilecek olan bu klişe, pek çok örneğini görebileceğimiz bir senaryo öğesidir. Macropedius Georgius Macropedius (tahminen 23 Nisan 1487 - Temmuz 1558), veya diğer bilinen bir adıyla Joris van Lanckvelt, Hollandalı hümanist öğretmen ve oyunyazarıydı. Asıl adı Joris van Lanckveld ya da Joris van Lanckvelt olan, ancak Latince adıyla tanınan Macropedius; 1487’de, olasılıkla, 23 nisan Aziz George Yortusu günü, Kuzey Brabant’ta, Hertogenbosch yakınlarındaki Gemert’te doğar.Bir burjuva ailesinden gelen Macropedius’un babası, Willem Jansz; annesi ise, Hadewich van Lanckveld’dir.Aile, adını, büyükbaba van Lanckveld’in aristokrat kızından almaktadır. Macropedius, önce, kilise okuluna gider ve burada Latince dersleri alır.Daha sonra, Gemert’ten ayrılarak, Hertogenbosch’a gider ve kendisinden yaşça büyük olan çağdaşı Erasmus’un, 20 yıl önce, 2 yılını geçirmiş olduğu bir dilbilgisi okuluna girer.1502’de, “Ortak Yaşam Kardeşleri” adlı bir tarikata girer.Tarikata ait evlerden birinde yaşamaya başlar ve burada, öğretim kariyerine hazırlanır. 1507’de, Latince kaleme aldığı oyunlarından olan,“Uçarı”’nın taslaklarını yazmaya başlar.Yine bu yıllarda, Latince derslerinde kullanılan ders kitapları hazırlar.1525’te, Ortak Yaşam Kardeşliği tarikatı, onu; Liège’de, Aziz Jerome okuluna yollar. 30 yıl önce, tarikat tarafından yaptırılan bu okulda, diğer benzeri okulların tersine 8 sınıf vardır.Normal derslerin yanı sıra, bu derslere; 1. sınıfta teoloji, 2. sınıfta matematik, 3. sınıfta retorik, 4. ve 5. sınıfta Yunanca, 6. ve 7. sınıfta ise, Latince çekimler dersleri eklenmektedir. 1530’da, Hertogenbosch’a giden Macropedius; 1531de, annesinin ölümü üzerine Gemert’e döner.Aynı yılın sonuna doğru, Utrecht’e gider ve oraya yerleşir.Macropedius, 1539’da, Aziz Jerome okulunun, Utrecht’teki şubesinin müdürlüğüne getirilir.Burada; Latince, Yunanca, İbranice, Keldanice, matematik, retorik ve müzik dersleri verir.Latince bir okul marşı yazıp, besteler.Hertogenbosch, Utrecht, Antwerp, Paris, Köln ve Basel’de basılan birçok Latince ders kitabını, bu görevdeyken kaleme alır. Macropedius, kendisine birçok kez önemli görevler önerildiyse de, bunları kabul etmemiştir.1548’de, kendisini edebi çalışmalara verebilmek amacıyla, okuldan ayrılmak istemiş; ancak, Ortak Yaşam Kardeşleri tarikatı bunu kabul etmemiştir.Macropedius, bu yüzden, tiyatro oyunlarının birçoğunu okuldaki görevi dışında, geceleri yazmak zorunda kalmıştır.Ancak, 1555’te, bu görevinden ayrılır.1556’da ise, Utrecht’ten ayrılıp, Hertogenbosch’a gelir.Burada, yine tarikata ait evde kalmaya başlar.Macropedius, 1558 temmuzundaki bir veba salgınında, hayata veda eder.Tarikata ait olan, Kardeşler Kilisesi’ne gömülür.Ölümünün ardından, öğrencileri, yazarın portresinin ve bir yazıtın bulunduğu anıt mezar yaptırırlar. Macropedius, 1507de, ilk dramı olan “Uçarı”’yı yazmaya başlar.Oyun, İncil konularını ve tarihsel olayları didaktik açıdan işlemiş, karakterlerinin özelliklerini güçlü bir şekilde betimlemiş, özgün ve canlı diyaloglardan yararlanmıştır.Mucizevi oğul temasını işleyen oyun, 1565’te; Cambridge’deki, Trinity Koleji öğrencileri tarafından sahnelenir.1566’da da, Prag Üniversitesi’nde sahnelenir.Eserin kitap haline geldiği tarih ise 1597’dir. Macropedius, 1530’da, Hertogenbosch’a geri döndükten sonra; ilk ders kitapları olan, “Latince Dilbilgisi” ve “Yunanca Eğitime Giriş” adlı eserlerini yazar.2. eser, bir Yunan dilbilgisi kitabıdır.1535’te, “Aluta” adlı tiyatro oyununu yazar.1536’da, “Basit Mantık İncelemeleri”’ni; 1537’de, bir tiyatro oyunu olan “Andrisca”’yı kaleme alır.1538’de, Latince’nin temel ilkelerini anlattığı, “Dilbilgisinin İlkeleri”’ni ve ileri düzeydeki öğrenciler için Latince dilbilgisi kitabı olarak düzenlediği, “Dilbilgisi Öğrenimi” adlı eserlerini yazar.Aynı yıl, yine ileri düzeydeki öğrenciler için, Latince tümce yapısını anlattığı, “Sözdizimi Kuralları” adlı eserini kaleme alır. Macropedius, 1539’da, en önemli ve en bilinen tiyatro oyunu olan, “Hecastus”’u kaleme alır.Bu oyun, geç ortaçağa ait bir Hollanda ahlaki dramı olan, “Elckerlyc (Herhangi Biri)”’in serbest bir uyarlamasıdır.Oyunun baş karakteri Hecastus, hayatın güzelliklerinin tadını çıkarmayı seven bir gençtir.Bir gün, öleceğini öğrenir.Ancak, dostları ve akrabalarından hiç kimse, onun bu son yolculuğunda yanında olmak istemez. Macropedius’a, dünya oyun yazarları arasında saygın ve önemli bir yer kazandıran bu oyun; hem Latin dilinde, hem de çevrildiği dillerde yayınlanmış ve sahnelenmiştir.Utrecht, Basel, Antwerp, Köln, Frankfurt, Dortmund ve Strasbourg’ta çevirileri ve baskıları yapılmıştır.Almanca çevirilerden biri, ünlü reform şairi Hans Sachs’a aittir.Almanca dışında, İsveççe ve Danca’ya da çevrilmiştir.1538 ve 1539’da, Utrecht’te; 1557’de, Hertogenbosch’da sahnelenmiştir.Hollanda dışında da; Münih, Dresden, Prag, Danzig, Nurenberg, Konisberg ve Basel’de sahnelenmiştir.Hecastus sayesinde, Macropedius’un ünü, bütün Avrupa sahnelerine yayılmıştır. Macropedius, 1541’de, “Günce” ve “Prosodi (Vezin Tekniği)” adlı eserlerini yazar.1543’te; mektup yazımı, retorik ve mantık sanatı üzerine kaleme aldığı “Mektup Yazma Yöntemleri”, ilk olarak, Antwerp’te yayınlanır.Daha sonra, Hollanda’da 10 ayrı baskısı yapılır.Ayrıca, Köln, Frankfurt ve Basel’in yanı sıra; Londra’da, 1580-1649 yılları arasında, 6 kez basılır.Batı Avrupa’daki birçok okulda ise, ders kitabı olarak okutulur. 16. yüzyılın, Latince yazan en büyük dram yazarı Macropedius’un başarısı, bir oyun yazarı olarak verdiği eserlerle sınırlı değildir.Hertogenbosch, Liège ve Utrecht’teki okul müdürlükleri boyunca; daha sonraları, bilim, sanat ve ülke yönetiminde söz sahibi olacak birçok kişi yetiştirmiştir.İtalya’da, ünlü Yunan bilgini Aslerius, Antwerp’li yayıncı Johannes Hillen, coğrafyacı Gerard Mercator ve fizikçi Johannes Wier bunlardan bazılarıdır. Protestan Hollanda’nın altın çağı olan 17. yüzyıl boyunca, Macropedius ve eserleri unutulmuştur.Yeni Protestan ulus, Katolik kilisesine bağlılığını sürdüren bu Brabantlı hümaniste ilgi göstermemiştir.Bunda, Hollanda’nın şair ve yazarları, giderek artan bir ilgiyle anadillerine sahip çıkarken; Macropedius’un, oyunlarını Latince kaleme almış olmasının da payı vardır.Macropedius, 17. ve 18. yüzyıllarda etkinliğini yitirmişse de; 19. yüzyıl sonunda, Hollanda ve Almanya’da yeniden keşfedilmiştir.Avrupa ve Amerika’daki bilim adamları ve araştırmacılar, o ve eserleri hakkında, sayısız kitap ve makale yayınlamıştır. Belit (anlam ayrımı) Belit (hayalÃ® karakter) Belit; Conan'ın ölümsüz aşkıdır. Kara kıyıların kraliçesidir. Conan'ın yaşlılık döneminde 'aldatmadığım tek kadın'dediği tek kadın. En az Conan kadar barbar, korsan kraliçedir. Amcası Kral olan babasını kıskanmıs ve öldürmüştür. Büyüyene kadar Belit, amcasıyla yaşamış ve amcasının bu hainliğini öğrendiğinde ise saraydan hizmetkarıyla kaçmıştır. Kara kıyılara geldiklerinde onlara seçilmiş oldukları düşüncesiyle yamyamlar dokunmamıstır. Bu sayede onların tanrıçası gibi olmuş ve kara kıyıların kraliçesi olmuştur. Achaea (anlam ayrımı) Hevea brasiliensis Hevea brasiliensis, gövdesinin yaralanmasıyla sütünden lateks denilen kauçukumsu malzeme elde edilen bir ağaç türüdür. Anavatanı Brezilya olup, tropik bölgelerde yetişen kauçuk bitkilerinin en önemlisidir. Kauçuk ağacı Kauçuk ağacı (hevea brasiliensis) sütleğengiller (euphorbiaceae) familyasından gelen amazonlara özgü öz sıvısından kauçuk elde edilen ağaç türü. Meleğin Sırları Meleğin Sırları (İngilizce adı- Broken Angel) başrolünde Nehir Erdoğan'ın olduğu Amerikan-Türk yapımı film. Nilüfer Açıkalın ve Ayşa Şamlıoğlu diğer Türk oyuncular. Yönetmenliğini Aclan Büyüktürkoğlu yaptığı film Tülay Pırlant'ın "Rüzgarlı Şehir" kitabından Leslie Bates Büyüktürkoğlu'nun tarafından esinlenilmiştir. 2008'de Mart ayında vizyona girdi. Arap zamkı Arap zamkı,(Zamk-ı Arabi) Hashab ya da Senegal akasyası ("Acecia senegal"), Kuzey Afrika'da doğal olarak yetişen ve zamk eldesinde kullanılan bir ağaç türüdür. Ticari değeri yüksek olan bir bitkidir. Anavatanı Arabistan yarımadasıdır. Cotswold Cotswold, Orta İngiltere'deki tepe sırasıdır. Aynı bölgede aynı adlı bir ilçe de bulunur. Tekvin Tekvin veya Yaratılış, Tanah ve Eski Ahit'in ilk beş kitabını oluşturan Tevrat'ın birinci kitabı. Toplam 50 bölümden oluşur. Kitabın adı Batı dillerine adı Yunancada "yaratılış, doğuş" anlamındaki "Genesis" kelimesinden geçmiştir. Musevi geleneğinde ise kitabın adı, kitabın ilk kelimesi olan "ilk, başlangıç" anlamına da gelen "Bişvil Reşit" ya da kısaca "Bereşit" kelimesinden türemiştir. Dünyâ'nın yaratılışını, Âdem ile Havvâ'yı, cennetten kovuluşu, Habil ve Kabil'i, Nuh Tûfânı'nı, Bâbil Kulesi'ni ve İbrâhim, İshak, Yâkup ve Yusuf peygamberleri anlatır. Levililer (Tevrat) Levililer, Tanah ve Eski Ahit'in ilk beş kitabını teşkil eden Tevrat'ın üçüncü kitabıdır. Toplam 27 baptan oluşan Levililer, Yunanca "Levitikos" kökünden gelir. İbranice adı olan "Va-Yikra" "Ve çağırdı" anlamındadır. Yahudi gelenekleri, insan ilişkileri, ebeveyn-çocuk ilişkileri, bayramlar, oruç günleri ve kurbanlarla ilgili kurallar anlatılır. SayÄ±lar (Tevrat) Sayılar veya Çölde Sayım; Tanah ve Eski Ahit'in ilk beş kitabı olan Tevrat'ın dördüncü kitabı. Toplam 36 baptan oluşur. Latince'de "sayı" anlamına gelen "Numerus" kelimesinden gelir . İbranice adı olan "Ba-Midbar" "çölde" anlamına gelir. İsrailoğulları'nın Musa önderliğinde Mısır'dan kaçtıktan sonra çölde başlarına gelenleri anlatır. Meristem doku Meristem doku (bölünür, sürekli, sürgen, değişken doku) bitkilerin büyüme bölgelerinde bulunan ve sürekli bölünebilme yeteneğine sahip hücrelerden oluşan bir bitkisel dokudur. Meristem dokuda hücreler arası boşluklar yoktur. Çekirdekleri büyük,sitoplazmaları fazla, kofulları küçük, çeperleri ince ve metabolizmaları hızlı olan hücrelerdir. Meristem doku hücrelerinin temel özelliği sık sık bölünerek(mitoz) yeni hücreler meydana getirmesidir. Meydana gelen hücreler farklılaşarak sürekli doku hücrelerine dönüşür. Meristem doku bulunduğu yere ve kökenine göre sınıflandırılır. Tepe Tepe bir yeryüzü şeklidir. Zirvesi vardır ve tek başına ya da birkaç küçük yükselti ile bir arada bulunabilir. Yüksekliği 0–500 m arasında değişen doğal coğrafi oluşumlardır. Tesniye (anlam ayrımı) Tesniye Tesniye veya Yasa'nın Tekrarı, Tanah'ın ve Eski Ahit'in ilk beş kitabı olan Tevrat'ın beşinci kitabı. Toplam 34 baptan oluşur. Tesniye Arapça kökenli bir sözcüktür ve "iki parçadan oluşan" anlamına gelir. İbranice adı Devarim "sözler" anlamına gelir ve adını Musa'nın sözlerinden alır. Yunanca karşılığı Deuteronomy Yunancada "İkinci" anlamına gelen "Deuteros" ve "yasa" anlamına gelen "-nomos" kelimelerinden türemiştir . On Emir'in önemli noktalarını tekrar vurgular ve diğer Musevi yasalarını kapsar. Ftiotis Ftiotis ("Phthiotis"), Yunanistan'ın Orta Yunanistan coğrafî bölgesine dahil bir ildir. Piyade tankÄ± Piyade tankı düşüncesi Birleşik Krallık tarafından II. Dünya Savaşı yıllarında geliştirilen bir terimdir. Bu tanklar süvari tanklarına nazaran daha kalın bir zırhla kaplı idi. Bu sayede arkalarından gelmekte olan piyade birliklerine koruma sağlayarak ağır şekilde savunulan düşman hatlarının yarılmasında kullanılmak üzere tasarlandılar. Piyade tankları cephede bir yol açtıklarında bu sefer onlardan daha hafif ve hızlı süvari tankları süratle düşman gerisine sarkarak cephe gerisindeki düşmana ait haberleşme ve ikmal yollarını kesecekti. Geleneksel askeri terminolojide esasen piyade tankları ağır tank, süvari tankları orta tank, hafif tank ve zırhlı arabalar olarak adlandırılmaktadır. Piyade ve süvari tankları arasındaki ayrılma I. Dünya Savaşı sırasında İngiliz ağır tankları ile hızlı Whippet Orta Mark A ve onun halefleri Orta Mark B (tank) ve Orta Mark C (tank) arasında olmuştur. İki savaş arasındaki dönemde özellikle Percy Hobart ve Basil Liddell Hart tarafından ortaya atılan bir düşünce tarzıdır. Piyade tanklarından önce piyade birliklerine destek vermesi gereken tanklar hafif hızlarından ötürü düşman ateşinden kaçmak için hızlı hareket etmekte bu da gerilerinden gelen piyade birliklerini açıkta bırakmaktaydı. Geliştirilen ilk genel amaçlı piyade tank tasarımı Mark I "Matilda" ve Mark II "Matilda" idi. U tanklar makineli tüfek ve 2 pounder tanksavar topu taşımaktaydı. Bu tankları daha sonra Valentine ve Churchill tasarımları izledi. Bu tankların çoğu II. Dünya Savaşı sonlarına doğru tasarlandı. Bu tanklar II. Dünya Savaşı'nın sona ermesi ile tamamiyle üretimden çekildi. Boeotia (idari birim) Böotya, Yunanistan'ın Orta Yunanistan coğrafi bölgesine dahil bir il. Evritaniya Evritanya (Νομός Ευρυτανίας), Yunanistan'ın Orta Yunanistan coğrafi bölgesine dahil bir il. Esimli, Kemah Esimli, Erzincan ilinin Kemah ilçesine bağlı bir köydür. Köyün eski adı Brastik olup Ermenice'de "Derecik" anlamına gelmektedir. Köy daha önce Brastik adında, köyün yaklaşık 1.5 km yukarıdaki yerde bulunmaktayken 1965 ve 1974 yıllarında meydana gelen iki heyelan neticesinde devlet tarafından köy, şimdiki yerine 53 hane yeni ev yapılarak taşımış. Daha önceki yerleşim yeri çok esintili olduğu için kurulan yeni köye de "Esimli" adı konulmuştur. Köy, Erzincan iline 26 km, Kemah ilçesine 35 km mesafededir. Airsoft Airsoft oyuncağı, Airsoft oyununda kullanılan gerçeğine oldukça benzeyen tüfek, tabanca vb. silahların genel adıdır. Airsoft oyunu, bir çatışma simülasyon oyunudur. Oyuncaklar, mühimmat olarak 6 mm'lik, biyolojik olarak çözülebilen plastik boncuklar kullanır (6mm BB - Bulleted Breech). Plastik boncuklar, silahın içindeki piston ile ürettiği sıkıştırılmış havayı ya da 340 gramlık CO2 tüpleri kullanır. Airsoft oyuncakları kesinlikle barut veya gerçek mühimmat kullanmaz. Gerçek mühimmat kullanmak için modifiye edilemez. Herhangi bir insanı mühimmatı ile ağır bir şekilde yaralayamaz veya öldüremez. Fakat eğer insan gözüne yüksek güçlü bir oyuncakla ile direkt bir atış yapılırsa, kılcal damarların çatlamasına, doku hasarına veya gözde geçici ya da bazen kalıcı görme bozukluğuna sebebiyet verebilir. Bu sebepten airsoft oyuncakları kullanılırken daima korunma gözlüğü takılması ve herhangi bir canlının gözüne ateş edip sağlığının tehlikeye atılmaması gerekmektedir. Airsoft oyuncakları, tüfek, tabanca, makinalı tüfek, keskin nişancı tüfeği vb. silahların kopyası olarak bulunabilir. Airsoft sporu, Paintball'a benzer bir şekilde oynanır. İki kişi veya takım birbirine karşı yarışır. Amaç genelde karşı takım mensuplarını vurarak geçici veya oynanan tur boyunca oyundan çıkarmaktır. Airsoft oyununda Paintball'ın aksine, patlayan boya topları yerine patlamayan mühimmat kullandığı ve vurulan oyuncu üzerinde herhangi bir iz bırakmadığı için, oyuncular vuruldukları zaman ellerini kaldırıp haber vermeli veya ölü taklidi yapmakla yükümlüdürler. Buna rağmen atılan boncukların gözle görülebilir hızda hareket etmesi sebebiyle oyuncular vurulduğu zaman fark edilebilir. Vurulduğu zaman kabul veya itiraf etmeyen oyuncular hakem tarafından veya oylamayla diskalifiye edilir. Airsoft'u Paintball'dan ayıran en büyük özelliklerden biri, oyunun daha gerçekçi olmasıdır. Airsoft oynanırken, oyuncular Paintball'daki açık renkli naylon üniformalar yerine askeri üniformalar, hücum yelekleri, miğfer, eldiven, kamuflaj vb. teçhizat kullanılır. Bu tip kıyafet ve teçhizat gerçekçilik ve atmosferden ziyade, kamufle olabilmek, rahat hareket edebilmek ve yedek şarjörler ile mühimmatın taşınabilmesi için kullanılır. Airsoft, Türkiye dışında sürekli büyüyen bir spordur. Özellikle Doğu Asya'da Paintball'ın yerini almıştır ve Kuzey Amerika'da da popülaritesi sürekli yayılmaktadır. Dünyada Airsoft'un yasak olduğu ülkeler mevcuttur. Aynı zamanda sporun tamamen anlaşılmadığı veya yanlış anlaşıldığı için bazı ülkelerde birçok ruhsat ve yasal işlemlere tabi tutulmaktadır. Airsoft, 1970'lerde Japonya'da ortaya çıkmıştır. İkinci Dünya Savaşı'ndan sonra Amerika Birleşik Devletleri'nin Japonya'ya uygulattığı kanuni değişikliklerden dolayı Japonya'da sivillerin ateşli silahlara sahip olması mümkün değildi. Bunun üzerine, Japon tasarımcılar 1970'lerin ortasına doğru Airsoft'u geliştirdiler. İlk Airsoft silahları bugünkülere kıyasla örnek alınacak silahlar olmadığı için gerçekçi değildiler. Görünüşleri ağır bir şekilde gerçek silahı andırsalar da, silahların tasarımları orijinallerinin dış görünüşlerini tamamen yakalayamadılar. İlkel Airsoft oyuncakların sistemleri çoğunlukla Paintball silahlarının uyarlamalarıydı. CO2 (karbondioksit) gazı ile çalışan, önceleri tek atışlık daha sonra yarım ve tam otomatik hale getirilen silahlar, günümüzdeki birçoğunun aksine her atışta bir kovan ejekte etme özelliğine sahip. Fakat genelde halkın çoğunun satın alabileceği oyuncaklardan değildi. Ortalama fiyatları, 1000$ civarındaydı ve üreticileri sayıca çok azdı. AEG auto electric gun'ın kısaltmasıdır. Teknoloji geliştikçe, airsoft oyuncakları evrimlerine devam ettiler. 1980’lerin sonlarına doğru tam otomatik, elektrikli airsoft oyuncakları piyasaya sürüldü. (AEG) AEG’ler dış görünüş olarak daha gerçekçilerdir. Genelde dipçiklerinde veya el kundaklarında bulunan, şarj edilebilir pillerle çalışırlar. Günümüzde ciddi oyuncular tarafından en yaygın olarak kullanılan Airsoft oyuncakları çeşidindendirler. AEG’lerin dakikada atış hızı, pillerinin voltajına, şarj durumuna ve oyuncakların kapasitesine göre değişebilir. Çoğu AEG’ler fabrika ayarlarından sonra kullanıcı tarafından değiştirilebilir. AEG’lerin fırlatma hızları ise oyuncaklara, model ve kalitesine göre değişkenlik gösterebilir. Fırlatma hızları genellikle ‘’fps’’(feet per second/fit, saniye)birimiyle ölçülür. Düşük kalitedeki AEG’ler. 100 ile 200 fps (30-60 metre saniye), orta kalite AEG’ler 200-280 fps (60-85 metre saniye) ve yüksek kalite AEG’ler 280 fps’den 450 fps’ye (85-140 metre saniye)kadar çıkabilir. Fakat, çoğunlukla batı ülkelerinde 500 fps’nin (150 m/s) üzerindeki oyuncaklar, yasak veya ateşli silah ruhsatı gerektirmektedir. Kurmalı (Spring) oyuncaklar, genellikle keskin nişancı tüfekleridir. Keskin nişancı tüfekleri AEG'lerden farkı ise tamamen elektriksel veya gazlı çalışmamasıdır. Yaylı modeller her atıştan sonra tekrar kurulmalıdırlar. Yaygın modelleri tamamen plastikten meydana gelir ve etkili menzilleri ve fiyatları yüksektir, örneğin keskin nişancı tüfeklerinde bir adet hassas tetik fiyatı sadece 1000 TL civarındadır ve ekipmanları pahalıdır. Genellikle ülkemizde pek ilgi görmez. Kurmalı airsoft oyuncakların atış kuvveti 100-550 fps arasında değişir. Gaz geri tepmeli airsoft oyuncakları Green Gas veya Top Gas ile çalışan, her atışta gerçek tüfeği taklit eder şekilde kurma kolları hareket eden airsoft oyuncaklarıdır. Tabancalarda genel rağbet görürler. Günümüzde yavaş yavaş gazlı tüfeklerde 100-280$ arasındaki fiyatları ile elektrikli oyuncaklar rakip olmuşlardır. Elektriğe göre sesleri ve gecikmesiz ateş etmeleri avantaj sağlarken, hava sıcaklığı ile orantılı olarak atış güçlerinin değişmesi ve düşük şarjör kapasiteleri dezavantaj sağlamaktadır. Üstelik 2009 yılından itibaren gümrükten elektrik enerjisi ile çalışan AEG'ler namlularının turuncuya boyanmış olarak ithal edilme şartı ile teslim alınabilmeye başlamasına rağmen gaz ile çalışan tüfekler ithalat izni gerektirmektedirler. CO2 ile çalışan airsoft oyuncakları genellikle tabancaların kopyalarıdır. Bazı modellerin şarjörlerinin içinde kendi gaz tankı varken, bazıları 340 gramlık CO2 tüpleri kullanırlar (Pistol oyuncakları). CO2 oyuncakları çoğunluğu tabanca olmasına rağmen ünlü Airsoft tasarımcısı Tania Koba 2006 yılında CO2 ile çalışan bir otomatik tüfek serisini satışa sunmuştur, şu anki modeller bu spordaki geri tepmesi yüzünden gerçekçiye en yakın modelleridir. Gazlı oyuncakların bir dezavantajı ise kışın birçok sorun çıkartmasıdır. Bunun nedeni ise oyuncaklarda kullanılan Green Gas ya da CO2 tüplerin sağlıklı çalışma sıcaklığı oda sıcaklığı olmasıdır. Son yıllarda ithalat yapan firmaların ortaya çıkmasıyla, garantili satışlar başlamıştır. İthalat için oyuncağın namlusunun turuncuya veya kırmızıya boyanması gerekmektedir. SÃ¼rekli doku Sürekli doku, bölünme özelliği olmayan bitkisel dokudur. Sürekli doku hücrelerinin kofulları büyük, metabolizmaları yavaş,çekirdekleri küçüktür. Çeperleri kalın olup farklı dokularda kalınlıkları ve kimyasal yapıları farklıdır. Bazı hücrelerin çeperlerinde odun (lignin) ve mantar özü (suberin) gibi maddeler birikirek kalınlaşmalar görülür. Sürekli dokuda hücreler arası boşluklar bulunur. Hücreler canlı (epidermis) veya bazen ölü de olabilir(taş hücreleri). Sürekli doku, morfolojik ve fizyolojik özellikleri göz önüne alınarak beş kısımda incelenebilir: Koruyucu doku Koruyucu doku ("örtü dokusu") organların dışında bulunan ve iç kısımdaki dokuları her türlü olumsuz koşullardan koruyan dokudur.Bu dokuyu oluşturan hücreler genellikle katmanlar halinde organların üstünü kaplarlar.Koruyucu dokuya örnek olarak yapraklardaki epidermis,kök ve gövdelerin mantar katmanları gösterilebilir.Yapraklardaki epidermis üzerinde kütin denilen mumsu bir katman vardır.Bu katman,yaprak yüzeyinden su kaybını azaltır.Epidermis altındaki hücreler arası boşlukta bitkinin fizyolojik etkinlikleri sonucu toplanan bazı gaz ve su buharının dışarıya verilmesi ve fotosentez için dışarıdan karbondioksit alınması amacıyla epidermiste stoma adı verilen gözenekler bulunur.Yine epidermis üzerinde,epidermisin ürettiği tüy,kabartı gibi çıkıntılar bulunur. Zebur Zebur ya da Mezmurlar (İbranice: Mizmor מזמור, Çoğulu: Mizmorim מזמורים, Yunanca: "Psalmoi") arp eşliğinde söylenen şarkı Tanah'ın Ketuvim kısmında bulunan Teilim (תהלים) bölümüne Türkçede verilen isim. Hristiyanlıkta Davut'un Mezmurları olarak da anılır ve Eski Ahit'te bulunur. Musevilikte "Teilim" olarak anılan Zebur, Tanah'ın bölümlerinden biridir. Çoğu David Hameleh (İbranice: דּוֹד הַמֶּלֶךְ) yani Kral Davut ve Şlomo Hameleh (İbranice: שְׁלֹמֹה הַמֶּלֶךְ) yani Kral Süleyman tarafından yaklaşık M.Ö. 560 yıllarında yazılmış ilahi formunda 150 şiirdir. Zebur'a sonradan eklenmiş olan 151. kısım Yahudilerce kabul edilmez. Museviler tarafından dinsel törenlerde okunur (sonradan eklenen 151. kısım hariç). Ayrıca her dindar Musevi her gün bir bölümü okunmak suretiyle bir haftada tamamlanacak şekilde bu kitabı bitirir. "Davud'un Mezmurları" olarak anılan Zebur, Hristiyanlarca da kutsal kabul edilir ve Tanah'taki şekliyle Kitab-ı Mukaddes'in Eski Ahit kısmında bulunur. Zebur'a eklenmiş olan 151. Bölüm Hristiyanlarca apokrif (kitaba eklenmemiş, doğruluğu şüpheli) olarak kabul edilir. İslam'da Zebur'un Davut'a indirilmiş kutsal bir kitap olduğuna inanılır. İslamiyet'te Zebur'un da zamanla Tevrat ve İncil gibi metinleriyle birlikte tahrif edildiğine inanılır. Temel doku Temel doku, bitki bünyesinin büyük bir kısmını kaplayan sürekli dokudur. Temel doku, hücre çeperlerinin özelliklerine göre üç gruba ayrılır. Parankima hücreleri ince çepere sahiptir. Bitkinin çevreye uyumunu sağlamak için her türlü değişime uğrayabilirler. Besin maddesi bakımından zengin özsuyu ile dolu kofullar içerirler. Parankima dokusu ihtiyaç durumunda sekonder meristeme dönüşür. Görevlerine göre dört çeşittir: Bitkiyi eğilme, bükülme ve çarpmaya karşı koruyan, mekanik destek sağlayan sert hücrelerden oluşan dokudur. Kollenkima hücrelerinin parankimadan ayrılan yönü hücre çeperlerinin çok kalın olmasıdır. Bu kalınlaşmanın sebebi çeperde selüloz ve pektin birikimidir. Sklerankima hücreleri bitkiyi dayanıklı ve gerilmeye karşı dirençli hale getirir. Bu dokuyu meydana getiren hücrelerin çeperleri selüloz, lignin gibi maddelerin birikmesiyle kalınlaşmıştır. Bu hücreler başlangıçta canlı olmalarına rağmen çeperin kalınlaşması yüzünden ölür. Sklerenkima hücreleri, taş Hücreleri ve lifler olmak üzere iki çeşittir: Magnesia Magnesia ÅŸu anlamlara gelebilir: Kardiçe (il) Kardiça veya Kardiçe (Yunanca: Νομός Καρδίτσας / Nomos Karditsas), Yunanistan'da Teselya coğrafi bölgesine bağlı bir il. Danny Way Danny Way (d. 15 Nisan 1974; Portland, Oregon) profesyonel bir kaykaycıdır. 1980'lerin sonunda Powell Peralta için kaymıştır. Chet Thomas ile birlikte bir Powell videosu olan "Public Domain." de kısa bir süre yer almıştır. Daha sonraları Powell'dan ayrılarak daha az bilinen H-Street için kaymaya başladı. H-Street de büyük başarılara imza attı, ve Way halfpipe ve minirampada inanılmaz işler başardı. 1974 - Nisan 15, Danny Way Portland, Oregon'da doÄŸdu. 1981 - Henüz altı yaşında iken düzenli olarak Del Mar Skateboarding Ranch' de kayıyordu. 1986 - 11 yaşında girdiği ilk yarışmayı kazandı.Hemen ardından Hosoi ve Vision tarafından sponsorluk aldı. 1988 - Sadece 14 yaşında Bones Brigade takımının bir üyesi oldu. Birkaç ay sonra ise H-street firmasına geçerek profesyonel oldu. 1989 - Danny Michigan'daki ilk eğim stili yarışını kazandı. 1990 - Danny Blind firmasına katılmak üzere H-Street'ten ayrıldı. 1991 - Danny Thrasher dergisi tarafından yılın kaykaycısı seçildi. 1991 - Danny Blind firmasından ayrıldı ve H-street firmasının ilk bulucularından birisiyle Plan B firmasını kurdu. 1994 - Danny fena bir sörf kazasında boynunu kırdı. 1995 - Henüz boyun sakatlığını yeni atlatmışken Tampa ,Florida Profesyonel Rampa Yarışmasını kazandı. 1997 - 16 Ağustosta DC Süper rampası kuruldu. 1997 - Danny kaykayla en yüksek havalanma rekorunu kırdı,12-foot kickflip yaptı ve helikopterden rampaya drop-in yapan ilk kaykaycı oldu .Bomb Drop hareketi doğmuş oldu. 1999 - Danny, MTV'nin Spor ve Müzik Festivalinde Bomb Drop hareketini çıkık bir omuzla tekrarladı. 1999 - 2002 - Danny 5'i dizinden 2'si omuzundan olmak üzere 7 ameliyat geçirdi, . 2002 - Danny Way ilk kez Megaramp fikrini hayata geçirdi. Danny uzaklık atlama dalında bir megarampadan feet uzağa ve 18 feet, 3 inch yükseğe atlayarak 2 rekor birden kırdı. 2003 - Transworld Skateboarding ödüllerinde Danny en iyi Vert kaykaycısı seçildi. 2003 - 19 haziran günü Megarampa'nın ikinci versiyonu Point X Kampında kuruldu. Danny bir kayışta iki dünya rekoru birden kırdı. 75 feetle en yüksek atlama mesafesi ve rampadan sonraki yüksekliği backside air hareketi ile 23,5 feet oldu. 2003 - 26 Mayıs günü DC Video premieri yapıldı . 2003 - 6. gelenksel Transworld Skateboarding ödülleri dağıtıldı . Danny en iyi Vert kaykaycısı ve DC Video'sunda en iyi bölüm ödülünü aldı. 2004 - İlk kez düzenlenen "Skateboarding Big Air contest" X Games X kapsamında Staples Center Los Angeles'ta yapıldı. 2004 - Danny altın madalya kazandı ve kendi mesafe rekorunu kırdı. Şimdi rekor 79 feet. 2004 - Danny Thrasher 2004 Yılın kaykaycısı ödülünü kazandı ve bu ödülü iki kez kazanan tek kişi oldu. 2005 (Temmuz 9) Danny Çin seddini kaykayla atlayan ilk kişi oldu. 1999 ve 2002 yılları arasında Danny 7 ameliyat geçirdi: dizinden 5 tane, omuzundan 2 tane. 2002 yılının sonlarına doğru, Way ilk Megarampı inşa etti. 65 feet (19.812 metre) ile yeni bir rampadan rampaya rekoru ve 18 feet 3 inç (5.6 metre) ile yeni bir havalanma rekoru kırdı. 2003 yılında "Transworld" Vert ödülünü kazandı. İkinci bir Megaramp çeşitlemesi inşa edildi. 19 Haziran 2003'te Danny bir defada iki dünya rekorunu birden kırdı: 75 feet (22.86 metre) ile en uzun rampadan rampaya atlama rekoru ve 23.5 feet (7.163 metre) ile en yüksek havalanma rekoru. En yüksek "Fast Plant," en yüksek "Christ Air" ve en yüksek "McTwist" rekorlarını da kırdı. 26 Mayıs'ta, bütün Megaramp çekimlerini içeren "DC Video" çıktı. Daha sonra, Way Megarampa Megabox ve Rainbow Rail'i de ek çekimler halinde eklereyerek "DC Deluxe Edition"'u çıkardı. Andreas Scholl Andreas Scholl (d. 10 Kasım 1967) yaşayan kontrtenorların en ünlülerindendir. Scholl, özel olarak Barok müziği üzerine uzmanlaşmıştır. Ses aralığı Handel'in en büyük alto rollerini onun için yazdığı ünlü 18. yüzyıl alto kastratosu Senesino'nunkiyle aynıdır. Fanfare dergisi Scholl ile ilgili olarak "Günümüzde, daha önce hiçbir zaman olmadığı kadar çok sayıda mükemmel kontrtenor bulunmakta ise de aralarından biri, Caruso'nun bir yüzyıl önce zamanının tenorlarının arasında öne çıktığı gibi, öne çıkmaktadır" yorumunu yapmaktadır. Andreas Scholl 2005 yılında ünlü Londra Albert Hall'de sezon sonu konserinde solo söylemeye davet edilen ilk kontrtenor olmuştur. Vaiz Vaiz (Zebur) Eski Ahit kitaplarÄ±ndan biridir. Vaiz Kitabı insan ömrünün ne kadar kısa ve çelişkilerle dolu olduğunu, nedeni belirsiz haksızlık ve umutsuzluğu, sonuç olarak da yaşamın "boş" olduğunu içtenlikle anlatan bir vaizin düşüncelerine yer veriyor. Ama bu vaiz insanlığı gözeten Tanrı'nın yollarını anlamada güçlük çekti. Buna karşın çok çalışmayı ve Tanrı'nın bağışladıklarıyla mümkün olduğunca mutlu olmayı insanlara öğütledi. Bu düşüncelerin çoğu olumsuz ve üzücü gözüküyor, ama bu kitabın Kutsal Kitap'ta bulunması Kutsal Kitap inancının böyle karamsarlık ve kuşkuları da dikkate alacak kadar çok boyutlu olduğunu göstermektedir. Birçokları Vaiz Kitabı'nın aynasında kendilerine bakarak teselli bulmakta ve bu düşünceleri yansıtan Kutsal Kitap'ın aynı zamanda yaşam kaynağı Tanrısal umudun derin anlamını da keşfetmektedirler. Ana Hatlar: 1:1-2:26 Yaşamın anlamını araştırmak 3:1-22 Her şeyin zamanı var 4:1-8:17 Yaşam her zaman güzel olmayabilir, bilgece yaşayın 9:1-11:8 Gelecekte neler olacağını kimse bilmez 11:9-12:14 Tanrı'ya saygı duy ve itaat et Yanya (il) Yanya. (Yunanca: Ιωάννινα / Yannana), Yunanistan'ın Epir coğrafi bölgesine dahil bir il. Yunanistan'ın Kuzey Batı bölgesinde Arnavutluk sınırı yanında yer alır. Arta (il) Arta, Yunanistan'ın Epir coğrafi bölgesine dahil bir il. Arta 4 belediyeden oluşmaktadır. Bunlar: Arta Orta Çağ'da Epir Despotluğu'nun başkentliğini yapmıştır. 1881 yılında Osmanlı İmparatorluğu'ndan Yunanistan'a devredildi. Ana karayollar şunlardır: Alaçam Dağları Alaçam Dağları, Coğrafi açıdan Batı Anadolu'da, Ege Bölgesi'nin İç Ege bölümünün kuzeyinde, Balıkesir'in güneydoğusu ile Kütahya'nın kuzeybatısını kaplayan dağlardır. En yüksek noktası, Balıkesir'in Dursunbey ilçesinde olan Alaçam tepesi 1615 m yüksekliğindedir. Alaçam Dağları, Batı Anadolu'nun zengin ormanlık alanlarından birisidir. Helton Arruda Helton da Silva Arruda, (d. 18 Mayıs 1978, Alcântara) Brezilyalı kaleci. Şu anda Porto'da forma giymektedir. 2000-02 yılları arasında V. da Gama'da oynadıktan sonra 2002-2005 yıları arasında UD Leiria'da oynamıştır. 2005 yılından beri FC Porto'da forma giymektedir. 2006 Ekim ayında ilk kez Brezilya millî futbol takımı formasını giymiştir. Enigma (müzikal proje) Enigma, Michael Cretu tarafından oluşturulmuş elektronik ve new age temalı müzikal projedir. Michael ve Sandra çiftlerinin yıllar boyu sürdürdüğü geleneğin eseri olarak, Enigma; mistisizm, etniksellik ve elektronik müzik ritimlerini birleştiren yapısı ile new age kategorisi içerisinde başta gelen gruplardan birisidir. Müziği, çevresel pop veya yeni dalga olarak nitelendirilen Enigma’yı, Michael Cretu oluşturuyor. Belli dönemlerde Jens Gad, T.A.A.W., Andru Donalds, ilerde eşi olarak göreceğimiz Sandra ve Ruth Ann Boyle’ın da birlikte çalıştığı Cretu, 18 Mayıs 1957 tarihinde Romanya’nın Bükreş şehrinde dünyaya gelmiş, yüksek hedefler belirleme alışkanlığına çocukken başlamıştı. Konser piyanisti olmaya karar verdiğinde henüz 8 yaşında olan bu küçük adam, Bükreş’te klasik müzik dersleri aldıktan üç yıl sonra Fransa’ya gitti. Burada bir süre eğitimini sürdürdü ve henüz 21 yaşındayken, Almanya’nın Frankfurt kentinde okuduğu müzik akademisinde derece alma başarısını gösterdi. Genç müzisyen, birkaç yıl sonra tüm dünyanın ilgiyle takip ettiği ve büyülenerek dinlediği Enigma’yı yaratacaktı. Michael Cretu, kariyerine yapımcı olarak başladı ve 1980 yılında ilk altın kayıt ödülünü aldı. Birlikte çalıştığı sanatçılar arasında Hubert Kah, Peter Cornelius, Moti Special ve Sylvie Vartan gibi isimler bulunuyordu. Bir süre sonra tanıştığı şarkıcı Sandra ile birlikte yaşamaya başladı. Michael Cretu, Avrupa tarzı dans şarkıları seslendiren Sandra için 1985 yılından başlamak üzere tam 7 albüm düzenledi. Bu çalışmalar arasında, genç şarkıcının ilk uluslararası hit singleı olan ve otuzu aşkın ülkenin müzik listelerinde zirveyi kimseye kaptırmayan "Maria Magdalena" da yer alıyordu. Yapımcılık kariyerindeki başarılı çalışmaların ardından ilk solo albümü olan "Legionare"i 1983 yılında müzikseverlerin beğenisine sundu. Virgin Kayıt Şirketi etiketiyle piyasaya çıkan "Legionare", Amerika’da dağıtılamadı. Belki de bunun için Cretu’nun yeni bir kimliğe bürünmesi gerekiyordu. Art of Noise ve Pink Floyd gibi topluluklardan esinlenerek çalışmalarını Enigma’nın ilk albümü MCMXC a.D. de topladı. Adıyla Roma rakamlarında 1990’ı ifade eden çalışma, bu yılın 3 Aralık gününde piyasaya çıktı. Cretu, böylece Amerika pazarına da girmeyi başarmış ve albüm, 12 Şubat 1991’de bu ülkede de raflardaki yerini almıştı. Sanatçının başarıları, dünya çapında 12 milyonun üzerinde bir satış rakamına ulaşılması ve 25 ülkede altın ve platin kayıt ödüllerinin alınmasıyla daha da pekişti. "MCMXC a.D." albümünde Enigma’yı, Cretu ve David Fairstein oluşturmuştu. Albümün başında ilginç bir giriş paragrafı vardı: "İyi akşamlar. Enigma’yı dinliyorsunuz. Önümüzdeki bir saatlik sürede sizi başka bir dünyaya; müziğin, ruhun ve meditasyonun dünyasına götüreceğiz. Işıkları söndürün, derin nefes alın ve rahatlayın..." Ve tempo: "Yavaşça hareket etmeye başlayın... Çok yavaş. Ritmin sizi alıp götürmesine, size yön vermesine izin verin." Enigma müziğinin büyüsü, MCMXC a.D. ile müzikseverlere ulaşmıştı. Ancak bazı şarkıların erotik ve ’sakıncalı’ bulunan sözleri, çeşitli ülkelerde kiliseler tarafından tepkiyle karşılanmış ve katolik kesimin çoğunlukta olduğu dinleyici kitlelerine sahip radyo istasyonları, bu parçaların yayınını yasaklamıştı. Bu durumdan rahatsızlık duyan Cretu, inançsız biri olmadığını, şarkılarına gösterilen tepkileri ise anlayamadığını belirtmişti. Bir yanda bu gelişmeler yaşanırken hayranları Enigma’yı bağırlarına basmış, 1991’in Ocak ayında Sadeness Part I, yedi Avrupa ülkesinde listebaşı olmuştu. Almanya’da tüm zamanların en çok satılan single çalışması durumuna gelen, Belçika, Hollanda, İsviçre, Avusturya, İngiltere ve Yunanistan’da da müthiş bir grafik çizen "Sadeness Part I", Amerika’da da büyük ilgiyle karşılandı ve platin single sertifikasına layık görüldü. 1993 yılında film yapımcısı Robert Evans, Michael Cretu’ya Sliver isimli filminin müziğini yapması için teklif götürdü. Bunun üzerine Cretu, bir sonraki Enigma albümünde de Age of Loneliness adıyla yer alacak olan Carly’s Song ve Carly’s Loneliness adlı iki parça kaydetti. Bundan önce ilk albümden bazı şarkılar, Single White Female ve Boxing Helena isimli filmlerde kullanılmıştı. Ve Enigma’nın ikinci albümü The Cross of Changes, Aralık 1993’te Avrupa’da, birkaç ay sonra da Amerika’da piyasaya sunuldu. Cretu albüm için tam üç yıl çalışmıştı. Belki de bu, bir röportajında Larry Flick’e söylediği şu sözleri daha iyi anlamamızı sağlayacaktı: "Müzik ruhumun bir parçası ve her şeye o karar veriyor." 9 şarkıdan oluşan The Cross of Changes albümünde ünlü klasik müzik bestecisi Richard Wagner’ın dehasından yararlanılmış ve Cretu, yine büyüleyici bir atmosfer yaratmayı başarmıştı. Amerika’da, çıktıktan sadece yedi hafta sonra platin ödüle layık görülen çalışma, ünlü müzisyene bir ay sonra Return to Innocence singleıyla da altın ödülü kazandırdı. Cretu, üst üste gelen başarıların üzerine yaptığı açıklamada şunu diyordu: "Enigma, bazı şeyleri kuralların dışında yapabilmek için bir araç... Ve ben Enigma ile kayıtlar yapmaya devam edeceğim, tüm yeni fikirlerim bitinceye kadar..." Cretu’nun yenilikçi düşünceleri gelişmeye devam ederken 26 Kasım 1996’da Enigma’nın üçüncü albümü olan Le Roi est mort, vive le Roi! müzikseverlerin beğenisine sunuldu. 12 şarkıdan oluşan albüm, Enigma’nın uluslararası başarısının arkasındaki yaratıcı güç olan Cretu’yu yeniden zirveye çıkardı. "Le Roi Est Mort, Vive Le Roi!", diğer adıyla "Enigma 3", ilk iki albümdeki tüm öğeleri bir araya getirmiş ve geçmiş Enigma çalışmalarının evrimsel sentezi olarak tanımlanmıştı. Tematik açıdan bakıldığında, MCMXC a.D. albümünde seksüellik ve din arasında bir diyalog kurulduğu, The Cross of Changes te ise metafiziğe ağırlık verildiği görülüyor. Le Roi est mort, vive le Roi! ise varoluşçuluğu ön plana çıkaran bir anafikre sahip. Cretu, şöyle diyor "Varlığımızdaki en büyük soru işareti şudur; ’olmak ya da olmamak’... Ama neden? Ve albümden bir şarkı sözü... "Thereâ€™s no teacher, who can teach anything new. He can just help us to remember the things we always knew." Bir sürelik sessizliğin ardından Enigma, dördüncü albümüyle dinleyenlerinin karşısına çıktı. 11 şarkıdan oluşan ve Virgin etiketiyle sunulan The Screen Behind the Mirror raflardaki yerini aldığında takvimler 2000 yılının Ocak ayını gösteriyordu. Enigma bu kez; vokallerde Michael Cretu’nun yanı sıra Elisabeth Houghton, Sandra Cretu, Ruth-Ann ve Andru Donalds gibi isimleri barındırıyor, gitarda ise bu şarkıcılara Jens Gad eşlik ediyordu. İspanya’da A.R.T. Stüdyolarında kaydedilen albüm, klasik nakaratı ve dramatik yapısıyla dikkat çeken, konuşmalar ve ürkütücü seslerle beslenen The Gate adlı parçayla açılıyor... Modern bir pop şarkısı olarak nitelendirilebilen Push The Limits, güçlü orkestra sesleriyle dinleyiciyi kendinden geçiriyor. Camera Obscura, dans ritmleriyle rönesans döneminin ruhunu yansıtmayı başaran büyüleyici bir çalışma... Birbirinden etkili şarkılar içeren The Screen Behind the Mirror, sözleriyle de dikkat çekiyor. Çelişkili metaforlara yer verilen ve doğu felsefesinin izlerini taşıyan sözler, Enigma’nın çok sayıda kültürü mükemmel bir uyumla birleştirdiğinin en güzel kanıtlarından birini oluşturuyor. Karakterini koruyan ancak yeniliklere de tümüyle açık olan Enigma müziği, 2003 sonbaharında yeniden dinleyicilerinin karşısına çıktı. Üç yıllık özlem, 11 şarkıdan oluşan ve yine Virgin etiketiyle karşımıza çıkan Voyageur ile devam etti. Bu albüm, Enigma’nın önceki çalışmalarına göre ayrı bir yer duruyordu; çünkü etnik sample’lar kullanılmamıştı. Ne Gregoryan müziği ne de ilginç alışılmadık müzik aletleri vardı. Hem hayranlar hem de eleştirmenler bu değişime alışmakta zorlandı. Sonuç olarak albüm, bir öncekinin yarısı kadar bile satamadı. Bunun üzerine çok geçmeden Enigma’nın 6. albümü A Posteriori piyasaya sürüldü. Elektronik sound’un yoğun olarak kullanıdığı bu albümün çıkış tarihinden birkaç ay sonra da aynı adı taşıyan bir DVD yayımlayan Enigma, bu sayede yeni albüm bekleyen hayranlarını bir süreliğine de sevindirmiş oldu. Enigma’nın arkasındaki deha Michael Cretu, projesinin 7. albümü Seven Lives Many Faces”ı Eylül 2008’de yayımladı. 1990 yılının sonbaharında Sadeness Part I” ile müzikal yolculuğuna başlayan ENIGMA adının yanına, -istatistiklere ilgi duyanlar- 40 milyon albüm satışı, 50 liste başı olma başarısı, 100 civarı platin plak ve 1000 compilation’da yer almayı da ekleyebilirler. Ama bunlar Michael Cretu’yu pek ilgilendirmiyor: “Ben bir müzisyenim, istatistikçi değil. Albüm satışları hakkında yapabileceğim tek açıklama benim hissettiklerimle hareket ettiğim ve beni harekete geçiren bu hislere duyarlı olduğumdur.” 47 dakika 35 saniye süren ENIGMA’nın 12 bölümlük bu 7. müzikal “yolculuğu” da zaman nosyonunu ortadan kaldırırken, dinleyiciye yeni bir ses boyutu yaratıyor. Adeta “zihinsel bir vitamin hapı” gibi... Michael Cretu Michael Cretu, veya bilinen bir diğer ismiyle Curly M.C. 1957 Romanya-Bükreş doğumlu sanatçıdır. Cretu, Enigma'nın yaratıcısı ve birçok şarkının düzenleyicisidir. Kariyerine eşi Sandra ile Enigma grubunda devam eden Michael, 1970'li yıllardan beri new age dinleyicilerinin iyi bildiği bir isimdir. Madra Dağları Madra Dağları ya da Madra Dağı, Ege Bölgesi’nin asıl Ege Bölümü ile Marmara Bölgesi’nin Güney Marmara Bölümü’nün sınırlarında yer alır. Madra Dağı, Balıkesir ilinin İvrindi, Havran, Burhaniye ve Ayvalık ilçeleri ile İzmir ilinin Bergama ilçesi topraklarında yer almaktadır. İsmi, ""Ma-adra"", ana tanrıça Ma'nın kocası(Adra) anlamına gelir Bu dağlık alan, Kuzeydoğu-güneybatı istikametinde uzanır ve yaklaşık olarak 20 km'lik bir genişliğe sahiptir. Kuzeybatı sınırını Havran Çayı oluğu, güneydoğu sınırını Bakırçay oluğu, kuzey sınırını ise İvrindi Çayı çizmektedir. Başlıca jeomorfolojik unsurlar; Madra Dağı (Maya Tepe 1341 m.), Yaylacık Dağı (Yaylacıkdede Tepe 1220 m.), Kuzuluk Dağı (Geyikli Tepe 1062 m.) ile bu dağları çevreleyen tepelik alanlardır. Madra dağı eski bir kıvrım dağının temeli olup etrafı çepeçevre neojen göl tortulları, lav ve tüfleri ile kuşatılmış ve bunlar da aşınım sonucunda tepelik bir görünüm almıştır. Madra Dağı’nın kuzey uzantısı durumundaki Şap Dağı'nın yükseltisi 11O m'dir. Madra Dağı’nın kuzey ve güney yamaçları arasında, Iitolojik yapı ve iklime bağlı olarak ortaya çıkan eğim farklılıkları gözlenmektedir. lntruzif bir kütle olan Kozak masifinin yer aldığı güney yamaçlarda ortalama eğim % IO kadarken, daha nemli iklim şartlarının hüküm sürdüğü ve metamorfik şistlerin yer aldığı kuzey yamaçlarda ortalama eğim % 15'e ulaşmaktadır, Kuzey yamaçlar, taban suyu seviyesi değişmelerine bağlı olarak vadilerle derin olarak yarılmıştır. Bu genç vadilerin derinliği, Çalkaya Deresi vadisinde olduğu gibi 350 metreyi aşmaktadır. Ortalama yamaç eğiminin % 25'in üzerine çıktığı vadilerin belirli yerlerinde, eski aşınım yüzeylerinin kalıntıları durumundaki küçük düzlükler ve az eğimli yüzeylere rastlamak mümkündür. Madra Dağı, Bergama grabeni ile Edremit grabeni arasında yükselmiş olan bir horsttur. Bu horst, çevresindeki graben alanlarından normal faylarla ayrılmıştır ki bu faylar genel olarak kuzeybatı-güneydoğu doğrultusundadır. 1250 km²¹lik bir saha kaplayan Madra Dağı’nın merkezi kısmında yine aynı doğrultulu uzanan Kozak depresyonu adı verilen çukur bir alan yer almaktadır. Kozak depresyonu, genç tektonik hareketler sırasında Madra çayı yatağının bir süre kapalı kalması ve yeni yükselmiş bir eşik gerisinde akarsuyun alüvyonlarını biriktirmesi ile oluşmuştur. Madra Dağı, batısında yer alan Neojen yaşlı malzemelerle örtülü kıyı ovalarından, güneybatı-kuzeydoğu doğrultulu fay hatlarıyla ayrılmaktadır. Dağ, güneydoğusundan da güneybatı-kuzeydoğu doğrultulu bir fay hattı ile ayrılmıştır. Bu fay hattı, Bakırçay grabenini oluşturan tektonik çizgiye tekabül etmektedir. Pliyosendeki son tektonik hareketlerin yol açtığı bölgesel yükselme ve yükselmenin oluşturduğu gerilim kuvvetleri, Ege grabenlerinin ve Madra Dağı’nın diğer kenar faylarını oluşturmuş, bu kuvvetler ayrıca iç kesimlerde de etkisini göstererek, kütlenin birçok tali bloklara bölünmesine yol açmıştır. Uzanışı kabaca kuzeybatı-güneydoğu doğrultulu olan Maya Tepe (1344 m.), Madra Dağı’nın en yüksek tepesidir. Tepenin jeolojik yapısında granodiyoritler ve metamorfik şistler hâkimdir. Dağın zirve kesimlerini, gençleşme hareketlerinin bir sonucu olarak vadilerini bulundukları temele gömen akarsular tarafından derince yarılmış düzlükler oluşturmaktadır. Kuzeydoğuya bakan yüz ise, Kocaçay’ın yukarı havzasını teşkil eden Kocageçit, Akbaba ve Çetindere tarafından derin vadilerle yarılmıştır. Dağın güneybatısı ise Kozak depresyonuna doğru yavaş yavaş alçalır. 450–500 metre yükseltiye sahip Kozak havzası dağın çekirdeğini oluşturan iri kristalli granodiyoritler üzerinde şekillenmiştir. Alanda kireçsiz kahverengi orman toprakları çok yaygındır. Bölgedeki andezit, tüf, granodiyorit, metamorfik şistler gibi kayaçların kireç bakımından fakir olmaları ve tortul kayaçlardaki kirecin de yıkanma yoluyla topraktan ayrışarak uzaklaşması, bu tip toprakların oluşumunda önemli rol oynamaktadır. Bu topraklar genellikle Madra Dağı’nda yıllık ortalama yağışın 700 mm’yi aştığı yerlerde ve 500 metre ile 1300 metre arasındaki yükselti kuşağında görülmektedir. İklim etkisi ile oluşmuş olan bu toprak grubu, ana kayanın özelliğine bağlı olarak farklı tekstür özellikleri de göstermektedir. Örneğin, Kozak havzasındaki granit ana kayasının üzerinde kum oranı yüksek ve tınlı-kum tekstürü gösteren kireçsiz kahverengi orman toprakları yer almaktadır. Bu tekstür yapısı ise fıstık çamının gelişimi için uygun ortam şartı sağlamaktadır. Dağın, güneybatıya bakan yüzü Kozak depresyonuna doğru alçalmaktadır. Dağın bu yüzü, kuzey bakılı yamaçlara göre kuzeyden gelen rüzgârlardan yararlanamaz. Bu nedenle, kuzey yamaçlar kadar elverişli bir yetişme ortamı değildir. Tamamen granodiyoritlerden meydana geldiği için, granodiyoritlerin ayrışmasından oluşan kireçsiz kahverengi orman toprakları hâkimdir. Bunun yanında kahverengi orman, kireçsiz kahverengi, kırmızı kahverengi Akdeniz, rendzina ve kolüvyal topraklar mevcuttur. Alanın doğu ve batı kesimlerinde ise kahverengi orman toprakları yaygındır. Kireçli ana materyal üzerinde gelişen bu topraklar orta derecede humus içermektedir. Madra dağında geniş yer tutan andezit, dasit, tüf ve bazaltlardan oluşan volkanik arazilerde, bitki örtüsünün çeşitli nedenlerle taşınması sonucunda üst toprak aşınarak taşınmıştır. Bu sahalardaki toprak sürekli gençlik safhasında kalıp olgun bir profil yapısına ulaşamayan entisol-inceptisol grubundan volkanik litosollerdir. Madra kütlesinin zirveler hattı, Ege ve Marmara havzalarını ayıran su bölümü hattıdır. Bu nedenle, kütlenin kuzeydoğusu, Karadeniz ve Marmara üzerinden gelen nemli hava kütlelerinden yararlanabilmektedir. Buna karşılık, güneybatısı tamamıyla Akdeniz iklim şartlarının etkisi altındadır. Ayrıca bakı, yükselti, yer şekilleri ve denizel etkilere bağlı olarak iklimsel koşullarda alansal farklılıklar ortaya çıkmaktadır. Örneğin Madra Dağı kuzeyden gelen hava kütlelerinin etkilerine açık olması ve kıyı kuşağına göre iç tarafta yer alması nedeniyle Akdeniz ikliminden farklı olarak, kuzeyden gelen hava akımlarına maruz kalabilmekte ve kıyı kuşağına göre yaz-kış sıcaklık farkları daha yüksek olmaktadır. Yine dağın batı kesimi burada yer alan Ege Denizi’nin etkileri nedeniyle daha ılıman bir iklime sahipken; dağlık alanın doğu kesimi denizel etkilerden uzaktır. Dağın en yüksek noktası olan Maya Tepe’de yıllık ortalama sıcaklıklar 10◦C’nin altına düşmektedir. Benzer durum yağış miktarına da yansımaktadır. Yıllık ortalama yağış miktarları Ayvalık’ta 641,8 mm, İvrindi’de 574,9 mm ve 500 metre yükseklikte bulunan Kozak’ta ise 946,5 mm’dir. Madra Dağı’nda iklim genel olarak Akdeniz yağış rejimi ile benzerlik gösterir. Yaz mevsimi en kurak mevsimken; yıllık yağış miktarının yarısından fazlası kış mevsiminde düşmektedir. Yaz mevsiminde yağış miktarı yok denecek kadar azdır. Bölgenin en yağışlı ayı aralık, en kurak ay ise ağustostur. Ana hatları ile Akdeniz iklimi hâkim olsa da yerel şartlar dikkate alındığında dağın kuzey-kuzeydoğuya bakan yamaçlarında Karadeniz ikliminin, güney ve güneybatısına bakan kesimlerinde ise Akdeniz ikliminin etkileri görülmektedir. Madra Dağı zengin ve sık bir akarsu ağına sahiptir. Bölgede dağlık alandan kaynaklarını alıp çevreye doğru ışınsal şekilde gelişmiş olan radyal akarsu ağı mevcuttur. Kuzeyden Havran, batıdan kıyı ovaları ve güneyden Bakırçay grabeniyle çevrelenmiş olan Madra Dağı kütlesi, kuzeyindeki 550 metrelik bir eşik vasıtası ile Kazdağı silsilesinin bir kolu olan Şapdağı’na bağlanmaktadır. Bu eşik aynı zamanda Ege havzası ile Marmara havzasını ayırmaktadır. Bölgenin yağış rejimine paralel olacak şekilde burada yer alan akarsuların akım değerleri kış aylarında artmakta ve yaz aylarında en düşük seviyelere inmektedir. Havran Çayı Ege havzasına, Kocaçay ise Susurluk aracılığı ile Marmara havzasına aittir. Geniş bir su toplama havzasına sahip olan Havran Çayı, Tuzla yakınlarından Edremit Körfezi’ne dökülür. Madra Dağı kütlesinin kuzeydoğu yamaçlarından kaynaklanan Kocaçay da burada geniş bir alanın sularını toplayarak kuzeydoğuya doğru akar ve Manyas Gölü’ne dökülür. Dağın zirve bölgesindeki aşınım seviyelerinden kaynaklanan Madra Çayı asıl kaynağını ağız kısmına en uzak noktada olan Madra Dağı’nın güneybatı yamaçlarından alır. Kuzeydoğu-güneybatı doğrultusunda akmaya devam ederek Kozak kütlesinin sularını toplar ve burada Kozak Çayı adını alır. Kozak havzasından çıkarak bir boğaz içine giren akarsu, bu kesimden itibaren denize boşaldığı yere kadar kısmında ise Madra Çayı olarak adlandırılır. Madra Çayı, Altınova’dan sonra bir delta oluşturarak Ege Denizi’ne ulaşır. Madra Çayı üzerinde sulama amaçlı inşa edilmiş olan Madra Barajı 1999 yılında tamamlanarak hizmete açılmıştır. Baraj sayesinde Altınova’da bulunan tarım alanları sulanmaya başlanmıştır. Dağın güney kesiminin sularını ise Bakırçay’ın İlyas Dere, Kestel Deresi, Bergama Deresi ile Geyikli Dere kolları toplar ve Bakırçay aracılığı ile Çandarlı Körfezi’ne dökülür. Madra Dağı, çevresindeki yerleşmeler için önemli su kaynaklarına sahiptir. Dağın, kuzey yamaçlarının suları Kozak Çayı tarafından; batı ve kuzeybatı yamaçlarının suları Karadere tarafından drene edilmektedir. Bakı şartlarına bağlı olarak alanın kuzey ve güney bakılı yamaçlarındaki bitki örtüsü önemli değişkenlik göstermektedir. Akdeniz iklim şartlarının daha baskın olduğu güney yamaçlarda, yükseltiye bağlı olarak kızılçam, fıstık çamı ve karaçam ormanları geniş alanlar kaplamaktadır. Buna karşılık daha nemli iklim şartlarının hâkim olduğu kuzey yamaçlarda ise karaçam ve kestane ormanları bulunmaktadır. Madra Dağınnın kuzeydoğusunda ise 350–400 metre yükseltilerde kızılçamlara karaçamlar karışmaktadır. Adacıklar halinde bulunan kestane ormanları burada yer alan bazı köylerinin ekonomik geçim kaynağı durumundadır. Güney yamaçta bulunan Kozak havzası çevresinde fıstık çamlarının yaygın olmasını sadece iklim koşulları ile açıklamak yeterli değildir. Alandaki bu bitkinin varlığı sıcaklık isteği yanında toprak isteği de ilişkilidir. Kozak havzasındaki granodiyorit ana kayası üzerinde gelişmiş olan kumlu topraklar fıstık çamı için uygun ortam koşuludur. Yörede 850 metre yükseltiye kadar bulunan fıstık çamlarının toplam alanı yaklaşık 43 bin hektardır. Düzenli bir bakıma sahip olan fıstık çamı sahalarında çoğunlukla orman altı floraları ortadan kaldırılmıştır. Kozak havzasında fıstık çamları dışında kalan bitki örtüsü değerlendirildiğinde; bu alandaki aslî bitki örtüsü büyük ölçüde tahrip edilmiş olduğundan, alan, orman örtüsünden mahrumdur. Bu yörede sadece çalı formasyonu varlığını koruyabilmiştir. Bakı ve yükselti faktörleri, kuzeydoğulu yamaçlarda elverişli bir yetişme ortamı oluşmasına imkân verdiği için Madra Dağı’ndaki en gür bitki örtüsüne burada rastlanılmaktadır. Kuzey yamaçlar daha fazla nemlidir ve eğimlidir; eğimli yamaçlar ise tamamen karaçam ve kestane ormanları ile kaplıdır. Bu yamaçta 750 metreye kadar olan kesimde hâkim elemanı meşelerin oluşturduğu ve aralarına önemli ölçüde gürgen, kestane ve karaçamların girdiği karışık bir orman formasyonu ile kaplıdır. 500 metreden 1300 metreye kadar olan kademede karaçamlar yer almaktadır. Eğimli yamaçların fazla olması buradaki tarım alanlarını sınırlamıştır. Tarımsal faaliyetlerin yoğunlaştığı sahalar, vadi yamaçları ve sırtlar üzerindeki eski aşınım yüzeyi kalıntılarıdır. Madra Dağının batı kesimi genelde kuru ormanlar sahasıdır. Dağın denize bakan batı yamaçlarında, kıyıdan yaklaşık 450 metre yükseltiye kadar monokültür halinde zeytin ziraatine ayrılmıştır. Güneybatı yamaçlarda ise meşe ormanları bulunmaktadır. Orman örtüsünden mahrum olan Madra Dağı’nın zirveler kesimi ise hafif dalgalı düzlükler halindedir. Zirve bölgesi çoğunlukla geven, kekik, ada çayı ve az sayıdaki katran ardıçlarından oluşan, kurakçıl ve cılız bir bitki topluluğu ile kaplıdır. Dağın zirveler kesimi orman yetişme sınırları içerisinde olmasına rağmen, orman örtüsünden mahrumdur. Dağınık şekilde rastlanan az sayıdaki meşe ve karaçamlar zamanında dağın yüksek kesimlerinde de ormanın mevcut olduğuna işarettir. Madra Dağı’nda bitki örtüsünün tahrip edilmesinde, çevredeki yerleşim birimlerinde yaşayan insanların ekonomik aktivitelerinin payı büyüktür. Kâmil Koç Otobüsleri A.Ş. Kâmil Koç Otobüsleri Anonim Şirketi, 1923'te yük taşımacılığına başlayan Kâmil Koç tarafından, şehirlerarası yolcu taşımacılığı alanında hizmet vermek üzere 1926'da Bursa'da kurulan otobüs şirketi. Kamil Koç, dört binden fazla çalışan ve beş yüzden fazla araç ile 57il, 286 ilçeye yılda 250 bin civarında sefer yapıp ortalama 35 bin yolcu taşımaktadır. Şirket 4 Haziran 2013 tarihinde 65 milyon TL'ye Actera Group'a satılmıştır. 2019 yılında Kamil Koç'un Flixmobiliy'e devri için Rekabet Kurumu'na başvuruldu. Reabet kurumu bu devri 12 Eylül 2019 tarihinde onayladı. Calyon Calyon Crédit Agricole Fransız Bankacılık grubunun Kalkınma ve Yatırım bankasıdır. Calyon Mayıs 2004'te, Crédit Lyonnais ve Crédit Agricole Indosuez (CAI) aktivitelerın birleşmesinden doğmuştur. 2003'te Crédit Agricole grubu Crédit Lyonnais bankası satın almıştır. Calyon'un 55'den fazla ülkede şubeleri vardır. Çalışan sayısı 12.000'dir. Türkiye'de OTAŞ, Türk Eximbank, Erdemir, Tüpraş gibi güçlü müşterileri vardır. QF 3.7 inç Uçaksavar topu 3.7 inç QF uçaksavar topu Birleşik Krallık tarafından II. Dünya Savaşı sırasında en fazla kullanılan ağır uçaksavar silahıydı. Silah Alman yapımı 88 mm FlaK ile aynı özelliklere sahipti. Az da olsa büyük olan namlusunun çapı namlu çapı 94 mm yi buluyordu. Savaş sonrasında da görev alan silah güdümlü füzelerin ortaya çıkması ile servisten kaldırıldı. II. dünya savaşı öncesinde birçok ülke sahip oldukları uçaksavar silahlarını geliştirmek konusunda pek de aceleci değildi. Ancak 1930 lu yıllarda süperşarjlı motorların ortaya çıkması ve uçakların daha da yükseklerden uçmaya başlaması ile etkileri arttı. Sonuçta harekatlarda daha da fazla görev almaya başlayan bu savaş araçlarına karşı eldeki silahlar etkisiz kalıyordu. Bu sorunların yanında İngilizler sadece bombardıman öncelikli ve savunma özelliği olmayan uçaklara sahip Kraliyet Hava kuvvetlerine güvenmekten başka çareleri yoktu. 1930 lu yıllarda radarların ortaya çıkması ile arama süreleri kısaldı. Bu sayede savunma amaçlı araçların etkisi gerçekten yükselmiş oldu. Bu arada gerçekten savunma amaçlı Supermarine Spitfire tipinde uçaklar geliştirildi. Elde bulunan I. Dünya Savaşı sonrası QF 3 inç uçaksavar silahı yüksekten ve hızlı uçan silahlara karşı etkisiz kalıyordu. Yeni yapılacak silahın en azından 30,000 ft ve üzerinden uçan uçaklara karşı etkili olması isteniyordu. Üretimi aşaması hızlı olan silahın üretim numuneleri 1937 yılının ilk aylarında ordu envanterine girdi. 1 Ocak 1938 tarihinde Birleşik Krallık'ın enlinde sadece 180 tane 50 mm den büyük uçaksavar silahı bulunuyordu. Ki bunlardan çoğu eski model 3 inçlik toplardandı. Münih Krizi nin olduğu Eylül 1938 tarihinde bu sayı 341 e, savaşın ilan edildiği Eylül 1939 tarihinde540 a ulaştı. Britinya Savaşı sırasında bu sayı 1,140 oldu. Üretimi geliştirilen modellerle süren silahın en son tasarımı olan Mark VI 1959 yılına kadar ordu tarafından kullanıldı. Statik veya çapraz şekilde motorlu bir yapıya bir şayesi monde edilerek kullanılıyordu. Hareket etmesi gerektiğinde tekerlekleri alçaltılıyor ve AEC Matador model top traktörü tarafından çekiliyordu. 3.7-inç top bir iki kez harecinde asla tanksavar amaçlı kullanılmadı. Ama Nazi Almanyası tarafından geliştirilen rakibi "88" lik 1940 lı yıllarda bu amaç için kullanılmaya başlandı. Bunun en önemli nedeni 3.7-inçlik topu taşıyan sehpanın Alman yapımı "88"liğe ait sehpaya nazaran iki kat ağır olmasıydı. Topu hareket ettirme işlemi çok yavaştı topu çeken ağır AEC Matador traktör ancak çok ser zeminlede bu işi yapabiliyordu. Ağır uçaksavar kolordu veya merkez komutanlığa bağlı görev yapıyordu. Bu top ayrıca Tortoise taarruz tankında 32-pounder tanksavar topu olarak kullanıldı. Tanktan çok kundağı motorlu obüs diyebileceğimiz bu araç cephede hiç kullanılmadı. İlk modelde yağlı "gelişmiş" geri tepme ve havalı geri getirme sistemleri bulunuyordu. Geri getirme sistemi hem geri tepmenin emilmesine yardım ediyor hem de topu atış pozisyonuna geri getiriyordu. Cephe kullanımında basınçlı hava sistemi biraz hafif kalıyordu. Mk I modelinden namlu ve kundağı bakımında az da olsa farklıydı. İngiliz Vickers firması tarafından 1943 yılına kadar üretilen silah daha sonra 3.7-İnç Uçaksavar Mark II C adı altında Kanada tarafından üretildi. Mk III, Mk I modeline ait namlu kundağı ve Mk II ye ait namludan oluşuyordu. Mk IIIA her ne kadar Mk III ile aynı özelliklere sahip olsa da yardımcı ekipmanları ilk tasarımına göre geliştirildi. Ayrıca Mk IIIA için otomatik füze yükleyici ve sabitleyici geliştirildi. Bu sayede topun atış hızı arttırıldı. Prototip olarak geliştirilen silahta donanma tarafından kullanılan QF 4.5 inç donanma topu Mk V topu ile değiştirilen silindir kovanı ile silah 3.7 inçlik mermi atabiliyordu. Mk VI modelinin geliştirilmesi ile proje iptal edildi. Mk IV modeline çok benziyordu. Mk VI modelinin geliştirilmesi ile proje iptal edildi. Donanmaya ait 5.25 inç topun sehpası ve uzun 3.7 inçlik namlunun birleştirilmesi ile yapımına başlandı. Albay Probert tarafından geliştirilen derecelendirme ile namlu ağzında 5 kalibrelik kısım yivsiz üretildi. Bu yivsiz namlu sayesinde top mermisi daha düzgün yapıya sahip oluyor ve balsitik olarak daha iyi bir uçuş yapıyordu. Silah tavan olarak 18,000 metre (60,000 ft)e kadar etkili olabiliyordu. 4.5 inçlik topa ait sehpa ağır olmasına rağmen ekonomik olarak en uygun olanıydı. Sonuçta silahın beton zemine civatalar ile sabitlenerek olarak kullanılmasına karar verildi. 1944 yılından 1959a kadar kullaıldı. Galleria Galleria Ataköy Alışveriş Merkezi; İstanbul'un Bakırköy ilçesinde, Ataköy mahallesinde 1 Ekim 1988 tarihinde dönemin başbakanı Turgut Özal'ın girişimleriyle açılmıştır. Türkiye'nin ilk alışveriş merkezi olma unvanını taşır. 77,906 m²'lik alana kurulmuştur. Mimari projesi Hayati Tabanlıoğlu tarafından gerçekleştirilmiştir. Birçok ticari kuruluşun bulunduğu Galleria Alışveriş Merkezi, Taksim'e 45 dakika, Kadıköy'e 90 dakika uzaklıktadır. Galleria açıldığında, alışveriş merkezinin bir simgesi olan buz pateni pisti 2010 yılının sonlarına doğru kapandı. Şu an buz pateni pisti insanların dinlendiği boş bir alan olarak hizmet vermektedir. İnşaat Mühendisleri Odası odanın kuruluşundan itibaren 50 yıl içerisinde ülkede gerçekleştirilmiş 50 büyük inşaat projesini bir juri tarafından saptayarak bu projeleri 50 Yılda 50 Eser adı altında ilan etmiştir. Liste bölgesel kalkınma, binalar, ulaşım, hidroloji ve endüstri alt başlıklarını taşımaktadır. Bu projenin ilk etabı da o liste içerisinde yer almaktadır. Veysel Ã‡olak Veysel Çolak (22 Ağustos 1954), Türk şair, romancı, deneme yazarı, edebiyat eleştirmeni, düşünür. 22 Ağustos 1954'te, Rize'nin İkizdere ilçesine bağlı Cevizlik köyünde dünyaya geldi. İlk ve orta öğrenimini Turgutlu'da tamamlayan Çolak, 1977'de Diyarbakır Eğitim Enstitüsü Türkçe Bölümü'nü ve 1992'de Dil ve Tarih-Coğrafya Fakültesi Türk Dili ve Edebiyatı Bölümü'nü (1992) bitirdi. 1977'den sonra Malatya, Manisa ve İzmir'de öğretmenlik yaptı. İzmir'de "Dize" (bkz. "Dış bağlantılar") adında yerel bir şiir dergisi çıkarmakta olan şair, Edebiyatçılar Derneği, Türkiye Yazarlar Sedikası ve PEN Yazarlar Kulübü üyesidir. Çok sayıda yarışmaya katılan ve ödül kazanan Veysel Çolak, ilk şiirini 1973'te "Demokrat İzmir" gazetesinde yayımladı. Milliyet Sanat, Yazko, Türkiye Yazıları, Varlık, Edebiyat ve Eleştiri, Adam Sanat ve Dize gibi dergilerde yayımlanan şiirleriyle tanındı. 1974'te Milliyet Sanat Dergisi'nin düzenlediği "Yılın En Başarılı Genç Şairi" yarışmasında finale kalan dört şairden biri oldu. Ataol Behramoğlu onu ""yeni kuşağın, şiir dili oldukça kişisel ve güç anlaşılır bir temsilcisi"" olarak gösterirken, Şükran Kurdakul ""coşkunun, sevginin, yaşama bakış biçimlerinin, başkaldırının, çelişkileri bilinçle yorumlamanın yarattığı bir ortamda, kuşağın ortak dilinden arınarak kendi dilini yaratma becerisi gösterdiğini"" söyledi. Yenibütün Şiir Hareketi'ni başlatanlar şairler arasında yer alan Veysel Çolak, yapıtlarında Mehmet Pınar ve Göksu Acar imzalarını da kullanmıştır. Derin imgelem gücüyle, şiirde sürekli bir arayış ve yeni bir şiir yaratma çabası içinde olan düşünür-şairin, özellikle şiir üzerine yayınlanmış deneme ve incelemeleri de vardır. Sansa Boğazı Sansa Boğazı, Doğu Anadolu Bölgesi'nde (Yukarı Fırat Bölümü), Fırat Nehri'nin Erzincan Ovası'na girmeden önce geçtiği boğaz. Erzincan-Erzurum demiryolu ve karayolu bu boğazdan geçer. Burada aynı adı taşıyan küçük bir köy ve bir demiryolu istasyonu vardır. Lunapark Lunapark, pek çok elektrikli oyuncak ve makinanın bir araya gelmesiyle oluşan eğlence merkezi. Eski zamanlardan bu yana insanların eğlence anlayışı içinde yer alan lunaparklar, insan hayatının değişmesine paralel olarak evrim geçirmektedir. Sanayileşmenin olmadığı tarihlerde el ve bilek gücüyle çalışan oyuncaklar, elektriğin bulunmasıyla gittikçe modernleşmiştir. Lunaparklarında bulunan oyuncakların bir bölümü şunlardır: BL 8 inç Obüs BL 8 inç obüs Mk 7, Vickers Mark 6 Birleşik Krallık tarafından üretilen ve I. ve II. Dünya Savaşı sırasında kullanılan obüs sınıfında ateşli bir toptu. Bu top ABD tarafından da üretildi. 8 inçlilk top Büyük Savaş sırasında çokça kulanılan bir kalibreydi. II. Dünya Savaşı başladığında hala kullanılan silah ilk olarak Mayıs – Haziran 1940 tarihinde Fransada kullanıldı. Fransa nın düşmesinin ardından bu toplar sadece eğitim amaçlı kullanıldı. 1942 yılında BL 7.2 inç obüsün gelmesi ile bütün 8 inçlik topların sehpaları sökülerek bunlara takıldı. Geriye hiç topun kalmadığı Temmuz 1943 tarihinde obüsün tamamiyle servisten çekildiği ilan edildi. Soğuk Savaş döneminde İngiltere ordusu çekilen bu topların yerine Amerikan yapımı M110 Kundağı motorlu obüs ile silahlandırıldı. Erzincan Ovası Erzincan Ovası, Doğu Anadolu Bölgesi'nin Yukarı Fırat Bölümü'nde Karasu (Fırat) Vadisi boyunca yer alan ova. Yüzölçümü 600 km², yüksekliği 1.150-1.300 m'dir. Ovanın çevresini yüksek dağlar kuşatır. Bunların en yüksekleri kuzeydoğudaki Keşiş (3.547 m) ve güneydeki Mercan Dağları'dır. Erzincan Ovası'na güneydoğuda Sansa Boğazı'ndan giren Karasu, ovanın tektonik doğrultusunu (güney, güneydoğu-batı, kuzeybatı) takip ederek Erzincan önlerine gelir ve bu doğrultuyu (batı, güneydoğu) dönerek Kemah Boğazı'na girer. Demiryolu da bu boğazları boylar. Ova, kuzeybatıda Sipiköz ve Karadağları arasına sokulur. Erzincan Ovası, genellikle kendini kuşatan dağların dik yamaçlarıyla sınırlanmış olmakla beraber bunlarda yer yer sel yaygıları ve eski alüvyon taraçaları da görülür. Ovanın bazı kesimleri, sularını toplayan akarsuya göre daha alçakta kalmış, bu yüzden bataklıklarla kaplanmıştır. Bunların en önemlisi Erzincan doğusunda Akyazı (Nazgâh) köyü çevresindeki, bugün kurutulması hemen hemen tamamlanmış olan bataklıktır. Erzincan Ovası kenarında canlı tektonik kırık çizgileri vardır. Bu yüzden sık sık deprem felâketlerine uğramıştır. Erzincan Ovası, yağışlarının azlığına, kışlarının oldukça şiddetli olmasına rağmen, özellikle sulama yardımıyla çeşitli tarım yapılan bir yöredir.yağmur yardımcı olur AslÄ±han Kandemir Aslıhan Kandemir (d. 19 Mayıs 1972, İstanbul), Türk tiyatro oyuncusu. 1995 yılında Bilkent Üniversitesi Tiyatro Bölümü'nden mezun olduktan sonra, aynı bölümde yüksek lisans yaptı. 1993-1994 Cüneyt Gökçer'in yönetmenliğinde Ankara Devlet Opera ve Balesi'ndeki Damdaki Kemancı adlı oyunda oynadı. 1994'te Boston "The Hungtinton Theatre"'da staj, 1995'te Roxbury Outreach Shakespeare Experience Company'de oyuncu olarak görev aldı. 1995'te Massachusetts Institute of Technology'de drama dersleri aldı. Ankara Devlet Tiyatrosu'nda yönetmen Mustafa Uğurlu'nun "Nikah Kağıdı" ve Sinan Pekinton'in yönetmenliğinde "Özel Hayatlar adlı oyunlarda oynadı. 1997 yılında İstanbul Şehir Tiyatrosu'na katıldı. 1994-1995 yıllarında Ferhunde Hanımlar adlı TV dizisinde oynadı. Ayrıca TV için bazı programlarda sunuculuk yaptı. Kemalpaşa Camii Kemalpaşa Camii, İstanbul'un Aksaray semtinde cami. Fatih devri defterdarlarından Kemal Paşa tarafından yaptırıldı. 1902'de Hasan Fehmi Paşa'nın karısı Zeynep Feride Hanım tarafından onarıldı. Caminin duvarları kâgir, çatısı ahşaptır. Yeni Azerbaycan Partisi Yeni Azerbaycan Partisi (YAP) (), Azerbaycan'da 21 Kasım 1992 tarihinde dönemin Azerbaycan Cumhurbaşkanı Haydar Aliyev'in kurduğu siyasi partidir. Haydar Aliyev'in 2003 yılında vefat etmesinden sonra parti liderliğini, aynı zamanda Azerbaycan Cumhurbaşkanı seçilen oğlu İlham Aliyev yürütmektedir. Sabri Altınel Sabri Altınel (d. 16 Nisan 1925, Susurluk, Balıkesir - ö. 19 Eylül 1985 İstanbul) Türk şair. Sabri Altınel, ortaöğrenimini Balıkesir Lisesi'nde, yükseköğrenimini İstanbul Üniversitesi Edebiyat Fakültesi Türk Dili ve Edebiyatı Bölümü'nde tamamladı ve edebiyat öğretmenliği yaptı. Çeşitli dergilerde şiirler yayınladı. Şiirlerde yalnızlık ve yabancılaşma gibi temaları ele aldı. Ayrıca, Federico Garcia Lorca'dan şiir çevirileri yaptı. - Seçme Şiirler (Ölümünden sonra yayınlandı, 1995) BL 7.2 inç Obüs Mk.I BL 7.2 inç obüs Mk.I ve onu takip eden ağır topçu tasarımları Birleşik Krallık tarafından II. Dünya Savaşının başlamasının ardından geliştirilen obüs sınıfında ateşli silahlardı. 7.2 inç (183 mm) modeli yeni bir tasarım değildi ancak daha önce I. Dünya Savaşı sırasında kullanılan 8 inçlik (203 mm) obüsün yerine yeniden yivlenmiştir. II. Dünya Savaşı sırasında acil durumlarda Müttefik birliklerine ağır topçu desteği vermek üzere kullanıldı. ObÃ¼sler listesi Oktoberfest Oktoberfest ya da Türkçe çevirisi ile Ekim Festivali, Almanya'nın Bavyera eyaletinin Münih kentinde her yıl eylül ayının son günleri ve ekim ayının ilk günlerinde düzenlenegelen, 2 hafta süren bir festivaldir. Her yıl yaklaşık 6 milyon kişinin katıldığı bu festival Münih kentindeki en ünlü olaydır. Festival, geleneksel olarak, Ekim ayının ilk Pazar gününü de içine alacak şekilde 16 gün sürer. Alman devletçiklerinin birleşmesinden sonra festivalin programı değiştirilmiş ve eğer ekim ayının ilk pazarı ayın 1'ine ya da 2'sine denk geliyorsa festivalin süresi ayın 3'üne yani Almanya Birleşme Günü kutlamalarına uzatılmaktadır. Festival, genellikle Almanlarca kısaca "“d’ Wiesn”" ya da "“d'Waasn”" olarak söylenen "Theresienwiese" (Therese Alanı) isimli yerde yapılmaktadır. Festivalin en önemli özelliği biradır ve her sene festival kutlaması, Münih Belediye Başkanının büyük bir ahşap bira fıçısına çeşme çakması töreni ile başlar, Almanlar bu eylemi "“O'zapft is!”" (Bavyeraca: “Çeşmelendi!”) biçiminde seslendirirler. Bu kutlamalar için özel olarak bir Oktoberfest birası mayalanır ki bu bira hem tat hem de alkol bakımından biraz koyu renkli ve serttir. Bu bira "Maß" denen bir litrelik özel bardaklarda sunulur ve ilk "Maß" Bavyera Başkanına ikram edilir. Sadece Münihli bira üreticilerinin bu özel birayı sunmalarına izin verilir ve bu sunum adı "Bierzelt" olan binlerce kişinin sığabileceği devasa çadırlarda yapılır. Ayrıca dünyanın diğer ülkelerinde de "Oktoberfest kutlamaları" adı altında çeşitli kutlamalar da yapılmaktadır. NortonLifeLock Symantec Corporation 1982'de kuruldu. Uluslararası bir yazılım şirketidir. Özellikle güvenlik ve bilgi yönetimi alanlarına yoğunlaşmış bir şirkettir. 40'tan fazla ülkede iş yapmaktadır. As Cruel as School Children As Cruel as School Children, Gym Class Heroes albümüdür. Boy Boy sözcüğü ile şunlardan biri kastedilmiş olabilir: İlhan İlhan İlhan İlhan, Muzaffer İlhan Erdost tarafından, kardeşi İlhan Erdost anısına hazırlanan ve İlhan Erdost'un sahibi olduğu Onur