Bates oynamıştı ve King film setini ziyaret etiği sırada Kathy Bates'ten çok etkilenmişti. Klasik İngiliz oyuncusu Judy Parfitt'i Vera rolü için yönetmen Taylor Hackford'ın eşi Helen Mirren önermişti. Yıllardır görmediği annesi Dolores'in (Kathy Bates), yanında hizmetçi olarak çalıştığı yaşlı bir kadını (Judy Parfitt) öldürmek suçundan tutuklandığını duyar duymaz annesinin yaşadığı küçük kasabaya koşan New York'lu gazeteci Selena (Jennifer Jason Leigh)'nın olayın aslını araştırırken bu kasabada büyürken yaşamış olduğu kendi sorunlu çocukluğu ve aile içi çekişmeleri de yavaş yavaş ortaya çıkmaya başlar. Film, "Bilimkurgu, Fantezi ve Korku Filmleri Akademisi" nin büyük ödülü olan Satürn Ödülü ile Edgar Allan Poe Edgar Ödülü'ne aday gösterilmiş, oyuncularından Ellen Muth, "Tokyo Uluslararası Film Festivali" nde "en iyi yardımcı kadın oyuncu ödülü" nü almıştı. Filmin hemen başında Dolores Claiborne'u (Kathy Bates), merdivenlerden yuvarlanıp can çekişmeye başlayan yaşlı bir kadının başında elinde merdaneyle görürüz. O anda eve giren postacının şahitliğiyle Dolores hemen cinayetle suçlanır. Ölen kişi, Dolores'in yanında hizmetçi olarak çalıştığı yaşlı ve yatalak kadın Vera Donovan'dır. Olayın geçtiği yer herkesin birbirini tanıdığı küçük bir balıkçı kasabasıdır ve ABD'nin Maine Eyaletindeki "Little Tall" Adası'nda bulunmaktadır. Dolores'in New York'ta gazetecilik yapan kızı Selena St. George (Jennifer Jason Leigh) kimden geldiği belli olmayan bir faksla olaydan haberdar olur ve derhal kasabaya gelir. Aslında onu annesi çağırmamıştır. Merkezden gönderilen dedektif John Mackey (Christopher Plummer) de olayı soruşturmaya başlamıştır bile. Aksi, dobra ve küfürbaz bir kadın, yani kendi sözleriyle 'cadının teki' olan Dolores'in kocası da 30 yıl önce de güneş tutulmasının olduğu gün kuyuya düşerek ölmüş ve bu ölüm olayı kayıtlara kaza olarak geçmiştir, ama kasabalı buna pek ikna olmamıştır. Selena henüz tutuklanmamış olan annesi Dolores'i eski ve artık metruk hale gelmiş sahildeki evlerine götürür. Akşam yemeğinde Selena babasını Dolores'in öldürdüğünü bildiğini söyleyiverir. Pek şaşırmış gözükmeyen Dolores de geriye dönüşlerle olayı anlatmaya başlar. Dolores'i sürekli aşağılayan, döven ve parasını çalan alkolik kocası bununla yetinmeyip Selena'ya da cinsel tacizde bulunmuştur. Selena bu taciz olayını önce pek hatırlayamaz ve annesine isyan eder, bu korkunç olayı bilincinin derinliklerine süpürmüştür. Aslında Dolores'e kocasını öldürme fikrini yanında çalıştığı Vera Donovan vermiştir. Zira Vera da bir zamanlar kendi kocasını metresinin evinden dönerken frenlerini bozduğu arabasında kaza süsü vererek öldürmüştür. Dolores'e de aynı şeyi yapmasını önerirken Vera şöyle der:"Bazen bir kaza, mutsuz bir kadının en iyi arkadaşı olabilir". Cinayet işleme önerisi karşısında tereddüt geçiren Dolores'e ayrıca şunu da söyler: "Bazen kaltak olmak bir kadının tek dayanağıdır". Dolores de güneş tutulması anında kocasının kuyuya düşmesini sağlar. Ancak Dolores Vera'yı öldürmemiştir. Yirmi yıldır yanında çalıştığı bu aksi ve kendisini her fırsatta aşağılayan kadınla aralarında bir sevgi bağı vardır. Vera kelimenin tam anlamıyla saçını kendisi için süpürge etmiş bu fedakâr hizmetçisine 1.6 milyon dolar da miras bırakmıştır. Dolores ve Vera görünüşte kedi köpek gibi didişmelerine rağmen aslında dosttan da öte bir sevgiyle birbirlerine bağlanmışlardır. Olay günü ise artık çok yaşlanan ve yatalak hale gelip idrarını gaitasını kaçırmaya başlayan Vera intihar etmek istemiş ve tekerlekli sandalyesini merdivenlere sürmüştür. Düştüğünde hemen ölmeyince de işi bitirmesi için Dolores'e yalvarmıştır. Dolores tam merdaneyi vurmak üzere kaldırdığında postacı onları görmüştür. Gerçi Vera o sırada ölmüştür ama Dolores de haliyle suçlanmıştır. Sonuçta Dolores 30 yıl önce kaza olarak kayıtlara geçen ölümden sorumludur, ama şimdiki ölümden o sorumlu değildir. 30 yıl önceki olayı sadece kızına itiraf etmiş olduğu için de sulh hakiminin yaptığı ön soruşturmada yargılanmasına gerek görülmez. James Roosevelt James Roosevelt (23 Aralık 1907 – 13 Ağustos 1991) Başkan Franklin D. Roosevelt ve Eleanor Roosevelt'ın en büyük oğullarıydı. Amerika Birleşik Devletleri Deniz Piyade Kolordusu'nun bir tuğgenerali, iş adamı ve Franklin D. Roosevelt'ın bir sekreteriydi. Dalarna ili Dalarna ili, (İsveççe: "Dalarnas län") İsveç'in orta kuşağında bulunan bir ildir. İlin komşuları Jämtland, Gävleborg, Västmanland, Örebro ve Värmland illeri ile Norveç'tir. İlin yönetim merkezi Falun'dur. Dalarna ili terimi, daha çok idari amaçlarla kullanılır. İl, alt belediyeler ("kommuner") barındırır ve il, kendisiyle aynı adda olan Dalarna bölgesinde (İsveççe: "Vadiler") kuruludur. Ancak bölge olanın idari bir özelliği yoktur. Dalarna ili, 1997 yılına kadar Kopparberg ili veya "Kopparbergs län" olarak bilinmekteydi. Bu isim İsveççede "bakır dağı" anlamına gelmektedir. Bir il olarak anılmasının ana nedeni, bölgedeki ana ihtiyaçların karşılanması ve hizmet sağlanması zorunluluğunun belirmesidir. İlin meclisi günümüzde il valisinin yönetimindedir ve il yönetim kuruluyla ortaklaşa çalışır. Dalarna İl Meclisi veya "Landstinget Dalarna", diğer illerden bağımsız bir idari birim olup belediyedeki diğer kamu kuruluşlarıyla ve yönetim kuruluyla ortak çalışır. Belediyenin amacı, içindeki yerleşimlerdeki sağlık ve ulaşım ihtiyaçlarını, ülke yasaları çerçevesinde karşılamaktır. Ä°Pod Hi-Fi iPod Hi-Fi, Apple tarafından tasarlanıp üretilen stereo ses sistemidir. 28 Şubat 2006'da iPod ürünlerinde kullanılması amacıyla piyasaya sürülmüştür. Apple Store Amerika'dan $349'a satılırken 5 Eylül 2007'de üretimden kaldırılmıştır. Dolores (anlam ayrımı) Belçarşak, Bala Ankara iline 86 km., Balâ ilçesine 31 km. uzaklıktadır. Bourg - Ceyzériat Havalimanı Bourg - Ceyzériat Havalimanı (IATA:XBK, ICAO:LFHS) Fransa'nın Rhône-Alpes bölgesinin Ain ilindeki Ceyzériat komünündedir. Gotland ili Gotland ili, (İsveççe: "Gotlands län") İsveç'in güneydoğusundaki Gotland adasını kapsayan bir ildir. Gotland, Baltık Denizi'nin ve İsveç'in en büyük adasıdır. Gotland ili ise idari bir bölge olup, Gotland bölgesi adı verilen ada üzerinde bulunur. Tüm İsveç'te illerin alt belediyeleri mevcuttur. Fakat Gotland ilinin tek belediyesi olup, aynı isimdedir. İlin yönetim merkezi tarihi Visby kentidir. Gotland ili, bir idari bölge olup, aynı addaki idari olmayan Gotland bölgesinde veya Gotland adasında yer alır. Bölge, bir idari anlam taşımamaktadır. İlin bir yönetim kurulu (Länsstyrelse) bulunmaktadır. Bu kurulun, İsveç yönetimine bağlı olup, yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmekte olup İsveç'te il meclisine sahip olmayan tek ildir. Gotland ili, tek belediyeye sahip ve içinde il meclisi bulunmayan bir ildir. Bu nedenle genel olarak çoğu iş yönetim kurulunda görülür. Boom Boom Pow "Boom Boom Pow", Amerikan hip hop müzik grubu The Black Eyed Peas'in 2009 yılında yayımlanan "The E.N.D" adlı albümlerinden çıkan ilk teklidir. Şarkıda baştan sona auto-tune vokal efekti kullanılmış olup, tarz olarak dance pop, electro-hop ve hip hop türlerinden izler taşır. Şarkı Amerikan müzik listesinde bir numaraya yerleşerek grubun bu listede bu başarıyı gösteren ilk şarkısı oldu. Şarkı listenin zirvesinde on iki hafta kalarak 2009 yılının en uzun süre bir numarada kalan şarkısı oldu. Ayrıca şarkı 2005 yılında Mariah Carey'nin "We Belong Together" şarkısından beri en uzun süre bu başarıyı gösteren şarkı oldu. Şarkı bunun yanında Avustralya, Kanada, İngiltere gibi ülkelerde de zirveye yükselirken yirmiden fazla ülkenin müzik listesinde ilk ona kadar yükseldi. Şarkı, ABD'de ilk gününde 465,000 kez yüklendi. Öyle ki, on bir hafta içinde, şarkı 2,802,286 kez indirildi. Bu bağlamda şarkı, grubun Amerika'da en çok satan teklisi oldu. Grubun aynı ülkede iki milyondan fazla satan diğer şarkısı "My Humps" bunu iki yılda başarmıştı. "Boom Boom Pow", alışılmışın dışında bir şarkı düzenine sahiptir. Şarkıda belirgin bir nakarat bulunmadığı gibi, belli bir düzen de yoktur. Şarkıda baştan sona aynı ritim bulunur ve sadece üzerine döşenen çalgılar değişir. Grubun bayan üyesi Fergie şarkının müzikal düzeni hakkında aşağıdaki yorumu yaptı: Sanatçı ayrıca daha sonraki beyanatlarında şarkının onlar için özel olduğunu ve dans etme isteği aşıladığını belirtti. apl.de.ap ise şarkının tam bir parti şarkısı olduğunu söyledi. Grubun Meksikalı üyesi Taboo ise şarkının düzenine ve türüne değinerek şarkıyı "elektro-statik funk" olarak nitelendirdi ve amaçlarının da bu olduğunu söyledi. Şarkıda baştan sona teknolojik değişiklikler bulunmaktadır. Özellikle sözlerde ve klipte bu göze çarpmaktadır. Bununla ilgili olarak şarkıda Fergie, "I'm so three thousand and eight, you're so two thousand and late." (Türkçe: "Ben 3008'deyim, sen ise 2000'lerdesin ve geç kaldın") sözlerini dile getirirken, apl.de.ap da kendi vokallerinde "I'm a beast when you turn me on, into the future cybertron." (Türkçe: "Beni etkilediğinde geleceğin cybertronundan bir canavar olurum") şeklinde sözler söylemektedir. will.i.am bu ışın çağı konseptinin esin kaynağı olarak Sidney'de çekilen "" filmi setinde duyduğu elektro sesleri gösterdi. Şarkı bunun dışında Steve Angello tarafından bestelenen "Be" adlı şarkının kopyası olmakla suçlanmaktadır. "Boom Boom Pow" Amerika Birleşik Devletleri'ndeki radyolarda 10 Mart 2009 tarihinde yayınlanmaya başladı. Şarkı, tekli olarak ilk defa iTunes'da 30 Mart 2009 tarihinde yer aldı. Şarkının başta İngiltere'de 25 Mayıs 2009 tarihinde yayımlanması planlanmaktaydı. Ancak şarkının üç sürümünün de "İngiliz iTunes Top 50" listesine girmesiyle yayımlanma tarihi bu ülkede iki hafta erkene alındı. Grubun bu şarkıyla ilk gösterisi American Idol 2009'un finalinde görüldü. Bu da şarkının geniş çapta başarı elde etmesinin baş nedenlerinden biri olarak gösterilmektedir. "Digital Spy" sitesinden Nick Levine, şarkıya beş yıldızdan dördünü vererek şarkıyı "nakaratı olmayan oldukça gülünç bir robocop tepinme şarkısı" olarak nitelendirdi ve şarkıyı Kanye West'in 808s & Heartbreak albümüne benzetti. Fergie, şarkıda yer alan auto-tune efektli vokalleri ve geleceğe yönelik sözleri yorumladı ve kimsenin bu kulak tırmalayıcı ayrıntılara dikkat etmediğini iddia etti. "Billboard" dergisi de şarkıya olumlu bir yorum yaptı ve grubun formunda olduğunu söyleyerek şarkının bir nakavt etkisi yarattığını iddia etti. Fergie, "The Insider"'da müzik videosunun 8 Mart 2009 tarihinde çekildiğini beyan etti. Video MTV'de 8 Nisan'da gösterime girdi. MTV kanalına verilen bir söyleşide Fergie, grubun yeni bir teknolojik görünüme büründüğünü ifade etti. Ayrıca bu yeni dönüşümün de müzik piyasasına paralel olduğunu vurguladı. will.i.am de videonun, dünyanın büründüğü teknolojik görünümü yansıttığını, ve artık sanatın bilgisayara işlediğini belirtti. Videonun yönetmenliğini Mathew Cullen ve Mark Cudsi üstlendi. Videonun gösterimi MTV dışında, Dipdive'da 18 Nisan 2009'da ve iTunes'da 24 Nisan 2009 tarihinde yapıldı. Video Taboo ile başlar, bir patlama resmini seçer ve teknoloji formatındaki bir düzlemde her üye kendi bölümünü seslendirir. Bu gerçekleşirken, çizgili ve tüm vücutlarını kaplayan kıyafetler giyen dansçılar belirir. Negatif görüntüler pozitife döner, tüm görüntüler değişir. Sonunda da "The E.N.D" albümünün kapağında da görülen, grubun dört üyesinin dijtal birleşimi olan büst görünür. Şarkı, ABD'de ilk haftasında 465,000 kez indirildi. Bu oran şarkıyı Amerikan müzik listesinde bir numaraya yükselttiği gibi grup da sadece dijital yüklemelerle ilk haftasında bir numaraya yükselen ilk grup oldu. Ayrıca şarkının bir numaraya yükselmesiyle şarkı, grubun ilk bir numaraya erişen şarkısı oldu. Şarkı daha sonraki on iki hafta boyunca bir numarada kaldı. Şarkı böylece 2009 yılının en uzun süre bir numarada kalan şarkısı oldu. Böylece Eminem'in "Lose Yourself" adlı şarkısıyla beraber bu listede en uzun süre bir numarada kalan rap/hip hop şarkısı oldu. Şarkı ayrıca hem "Mainstream Top 40", hem de "Rhythmic Top 40" listelerinde bir numaraya yükselen tarihteki beşinci şarkı oldu. Yine şarkı ilk hafta, ABD'deki 99 milyon dinleyene radyo yoluyla ulaştı. Şarkı, 2000'lerde ABD listesinde bir numarada on bir haftadan fazla zaman geçiren beşinci, tüm zamanların ise on yedinci şarkısı oldu. Şarkı Kanada'da da ABD'de olduğu hafta bir numaraya yükseldi. Yine Avustralya, İngiltere gibi büyük müzik listelerinde bir numaraya erişen şarkı, yirmiden fazla ülkede de ilk onda yer aldı. "I Know You Want Me (Calle Ocho)" ile Pitbull Epic Games Epic Games (Epic veya eski adıyla Epic MegaGames olarak da bilinir), Cary, Kuzey Carolina merkezli bir video oyunu yapım ve geliştirme şirketidir. Daha çok "Gears of War" ve "Unreal" serileriyle tanınır. Oyun motoru Unreal Engine'nın da yaratıcısıdır. Epic Games 1991 yılında Potomac Computer Systems adı altında, aynı yıl ilk projeleri olan "ZZT"yi çıkararak Tim Sweeney tarafından Rockville, Maryland'da kurulmuştur. Daha sonraları ise Epic MegaGames olarak bilinmeye başladılar. Aralarında "Epic Pinball", "Brix", "Jill of the Jungle", "Jazz Jackrabbit" ve ""ın de bulunduğu oyunlar çıkarmışlardır. Zamanla Epic; Safari Software, XLand's Robbo, Hearlight, Electro Man, Renaissance's Zone 66 gibi firmaların oyunlarını yayımlayıp satmaya başlamıştır. 1997 Epic MEgaGames Safari Software'e tamamen sahip olmuş, bundan sonraki bütün oyunları Epic Classic adı altında çıkmıştır. 1998 yılında Epic MegaGames daha sonraları Unreal Serileri diye bilinecek olan serinin ilk basamağı 'Unreal' isminde bir 3B FPS oyunu çıkarmıştır. Bununla beraber şirket diğer oyun geliştirici şirketlere çekirdek teknolojisi ve oyun motorunu da sunuyordu. 1999 yılında şirket ismini Epic Games olarak değiştirdi ve ofislerini Cary, North Carolina'ya taşıdı. 2004 yılında Unreal Engine 2 motoruyala devasa bir içeriğe sahip olan Unreal Tournament 2004'ü çıkardı. 2006'da ilk XBOX oyunları olan, daha sonra PC versiyonu da çıkan, 'En İyi 360 Oyunu', 'En İyi Konsol oyunu', 'En iyi Aksiyon Oyunu', 'En iyi 360 Multiplayer Oyunu' gibi pek çok ödüle sahip olan Gears of War'u sürdü piyasaya. 2007'de ise tüm platformlar için uyarlamış olduğu Unreal Tournament 3'ü çıkardı. Aynı sene ismini Painkiller oyunuyla duyuran People Can Fly firmasını da bünyesine kattı. Gears of War ve Unreal Tournament'in başarılarıyla beraber firma 'En iyi XBOX Oyunu Üreticisi', 'Yılın Oyun Firması', 'Yılın En İyi Oyun Stüdyosu', 'En İyi Stüdyo' gibi ödüller almıştır. Epic bugüne kadar toplamda dört tane oyun motoru çıkarmıştır. Her bir Unreal Engine kendine özgü grafiksel render, ses işleme ve fiziksel özellikleri barındırır. Bu dört motor Unreal Engine, Unreal Engine 2 (2.5 ve 2.x diye versiyonları mevcuttur) ve Unreal Engine 3 Unreal Engine 4 şeklinde sıralanır. Unreal Engine 1,2,3 ve 4 kullanılarak hazırlanan başlıca oyunlar şunlardır: Kozmik ışın Kozmik ışınlar, temelde Güneş Sistemi'nden yıldızlardan hatta uzak galaksilerden kaynaklanan, yüksek enerjili bir parçacık yağmurudur. Bu ışınlar Dünya atmosferi ile etkileştiğinde, bazen yüzeye ulaşan ikincil kozmik ışın duşlarını üretebilir. Öncelikle yüksek enerjili protonlardan ve atom çekirdeğinden oluşan bu ışınlar güneş veya güneş sistemimizin dışından kaynaklanır. Fermi Uzay Teleskobu'ndan (2013) elde edilen veriler, birincil kozmik ışınların önemli bir bölümünün yıldızların süpernova patlamalarından kaynaklandığının kanıtı olarak yorumlanmıştır. Dünya atmosferinde küçük ölçüde de olsa iyonizasyon saptanmaktadır. Henri Becquerel'in (1852-1908) radyoaktiviteyi keşfetmesinden sonra, bu iyonizasyondan radyoaktif elementler, özellikle radon gazı sorumlu tutuluyordu. Ancak, kimi bilim insanları bu açıklamadan tatmin olmuyorlardı. Çünkü 20. yüzyılın başlarındaki sınırlı olanaklarla deneyler yapılıyor ve atmosferdeki radyoaktivitenin yükseklikle arttığı ölçülüyordu. Oysa, şayet radyoaktivite Dünya kabuğundaki elementlerden kaynaklansaydı, yükseklerde radyoaktivitenin azalması gerekirdi. Öte yandan, atom ağırlığı 222 olan radon bütün gazların en ağırıydı ve atmosferin yüksek kesimlerinde derişimi alt kesimlere göre çok daha az olmalıydı. Avusturyalı bilim adamı Victor Francis Hess (1883-1965) 1912 yılında balonla 5300 metre yükseklikte radyoaktivite ölçtü ve bu rakımda radyoaktivitenin deniz seviyesine göre 2 defa daha fazla olduğunu keşfetti. Bu ölçüm için Hess ölçüm cihazlarını geliştirmiş, ölçüm sırasında ise, o günkü teknolojinin imkânları içerisinde, yaşamını tehlikeye atmıştı. Hess böylece atmosferdeki iyonizasyondan Dünya’daki radyoaktif elementlerin sorumlu olmadığını buldu. Üstelik, Hess deneyini Güneş tutulması sırasında da tekrarlayarak, iyonizasyondan Güneş’in de sorumlu olmadığını buldu. Hess bu buluşuyla 1936 yılında Nobel fizik ödülünü aldı. İyonizasyona sebep olan etkinin uzay kaynaklı olduğu Amerikalı ünlü bilim adamı Robert Andrews Millikan (1868-1953) tarafından da teyit edildi. Zaten bu etkiye kozmik ışın adını veren de Millikan'dır. Kozmik ışınların uzayda hangi koşullarda oluştuğu tam olarak anlaşılamamıştır. Bilinen bu ışınların yüklü parçacıklardan oluştuğu ve Dünya üzerinde elde edilemeyecek çok yüksek enerjilere sahip olduğudur. Bu güne kadar ölçülen en yüksek enerji tek bir parçacık için 3•10 ev dir. (Yani yaklaşık 50 J.) Gerçi, Güneş kaynaklı kozmik ışınlar da vardır. Ama Güneş kaynaklı ışınlar bu denli yüksek enerjilere çıkamamaktadırlar. Kozmik ışınlar iki sınıfta incelenmektedir. Birincil kozmik ışınlar doğrudan yeryüzüne ulaşan çok yüksek enerjili kozmik ışınlardır. Ancak kimi kez kozmik ışın atmosferden geçerken atmosferdeki gaz atomlarıyla çarpışmaktadır. Bu durumda parçacık reaksiyona girerek başka parçacık haline gelmektedir. Bu durumda yere ulaşan kozmik ışınlara ise ikincil kozmik ışın denilmektedir. İkincil kozmik ışınların enerjileri daha düşüktür. Birincil kozmik ışınlar genellikle hidrojen veya helyum çekirdeklerinden oluşur. Hidrojen çekirdeği yani proton kozmik ışınların % 90 ını, helyum çekirdeği, yani alfa parçacığı (α) ise % 9 unu meydana getirir. Bütün diğer çekirdekler ve elektronlar ise geri kalan % 1 in içindedir. (Buradaki oranlar sayı oranlarıdır.) Bu oranlar genellikle yıldız yüzeylerinde gözlemlenen element bolluklarına denktir. Buna karşılık, ikincil kozmik ışınlarda farklı bir dağılım vardır ve ikincil kozmik ışınlarda lityum, berilyum ve bor gibi doğada az bulunan bazı atom çekirdeklerine, ayrıca kısa yarı ömre sahip olan müon, pion ve kaon gibi bazı parçacıklara da rastlanır. Kozmik ışınlar Dünya’ya uzayın her yönünden gelirler. Fakat elektriksel bakımdan yüklü olduklarından, Dünya manyetik alanının etkisi altında kalırlar. Bunun sonucu olarak kozmik ışınlar manyetik kutup bölgelerinde başka bölgelere göre daha yoğundurlar. Kutup bölgelerindeki kutup fecri ya da kutup ışıkları denilen olay kutup bölgelerinde yoğunlaşan kozmik ışınlardan meydana gelir. Radyo aktif olan bu gaz atmosferdeki karbon diyoksit içerisinde eser miktarda mevcuttur. Ama yeryüzünde bozunmaktadır. Bu sebeple C 14 ten arkeolojik tarihlendirmede yararlanılmaktadır. (Yarı ömür (Bozunum)) Red John -Spoiler İçerir- Red John "The Mentalist" adlı dizide Patrick Jane'in ailesini öldüren seri katildir. Diziye göre Patrick Jane'in ailesini ilk bölümden 5 sene önce öldürmüştür. 6X08 bölüme göre Red John Sheriff Thomas McAllister olarak gösterilmiştir. • Dikkat! Aşağıdaki bilgiler diziye dair spoiler içermektedir. Red John işlediği cinayetten sonra imzası olarak kanla yüz çizmektedir. Dizide Yüz'ün çizim tarzından cinayetin Red John tarafından işlenip işlenmediği anlaşılabilmektedir. Diğer bölümlerden farklı olarak ""Red John's Footsteps"" adlı bölümle Yüz'ü bir uçak kiralayarak havada çizdirmiştir. Kan tam olarak pıhtılaşmadığı için Yüz'deki gözlere bakıldığında ağlıyor gibi gözükmektedir. Patrick Jane ilk bölümde Red John'un bir sanatçı gibi iş yaptığını, cinayet mahalinde önce Yüz'ün öne çıktığı daha sonra cesedin ön plana çıktığını söylemiştir. Altıncı sezondan sonra Sheriff Thomas McAllister olduğu ortaya çıkmıştır. Patrick Jane tarafından öldürülmüştür. Dizinin birinci sezonundan anlaşıldığı kadarıyla Red John bugüne kadar 30 kadını öldürmüştür. İlk bölümde Red John'ı taklit eden kişi 20 kadını öldürdüğünü söylemiştir fakat sonradan bu kişinin gerçek Red John olmadığı anlaşılmıştır. Ayrıca Red John'un, kendisi için cinayet işleyen yardımcıları tarafından öldürülen kurbanları da vardır. Jane, bir televizyon programında Red John'u psişik güçleriyle yakalayacağını ve onun çok aciz bir insan olduğunu söylemiştir. Bunun üzerine eve döndüğünde Red John'ın kapıda bir not bıraktığını ve ailesini öldürdüğünü görmüştür. Jordan Calloway Jordan Calloway (d. 18 Ekim 1990) Afro-Amerikalı oyuncu. En iyi bilinen rolü Nickelodeon'ın hit dizisi Unfabulous'da oynadığı Zach Carter-Schwartz'dır. Bu dizide Emma Roberts ve Malese Jow'la birlikte rol aldı. Ayrıca ER adlı diziye birçok kez konuk oyuncu olarak katıldı. Şu an Pasadena, Kaliforniya'da Maranatha High School adlı özel bir liseye gitmektedir. Teresa Lisbon Teresa Lisbon The Mentalist adlı dizide Robin Tunney'in canlandırdığı Patrick Jane ve diğer ekip üyelerinin patronudur. Annesi alkollü araç kullanırken kaza yapmış ve ölmüştür. Babası da bir alkoliktir. Dizinin bir bölümünde erkek kardeşi ve yeğeniyle birlikte çalışır. Horst Buhtz Horst Buhtz (d. 21 Eylül 1923, Magdeburg, Almanya - ö. 22 Mart 2015, Langenfeld, Almanya) Alman futbolcu ve teknik direktör. Futbola 15 yaşında Fortuna Magdeburg'da başladı. 16 yaşında özel bir izin alarak genç takımdan A takıma yükseldi. II. Dünya Savaşı sırasında futbolu bıraktı ve Sovyet cephesine savaşa gitti. Savaşın bitmesiyle 1947'de Kickers Offenbach takımına geçti. 1949'da Güney Alman Ligi'nda şampiyonluk yaşadı. Bir sene sonra da Almanya genelinde ikinci oldular. 1950'de en üst lig olan "Oberliga Süd" takımı VfB Mühlburg (bugünkü adıyla Karlsruher SC) takımına geçti. 1952'ye kadar orada top oynadı. Son beş sezonda oynadığı 143 maçta 69 gol atarak dikkat çekti. 1952'de İtalyan ekip Torino FC'ye geçip, ilk kez yurt dışına çıktı. Ludwig Janda'dan sonra Serie A'da oynayan ikinci Alman oldu. 5 yıl oynadığı Torino'da savaş sonrası Almanya'sında kazanacağından çok para kazandı. 1949'daki uçak kazasından sonra yeniden toparlanmaya çalışan Torino'nun önemli isimlerinden biri oldu. İlk sezonunda 34 maçta da forma giyerek takımın en çok forma giyen futbolcusu oldu. İtalya'daki ilk golünü 12 Ekim 1952'de Novara Calcio'ya attı. 1953-54'te attığı 11 golle takımının en golcü ismi oldu. Aynı unvanı 1955-56 sezonunda da aldı. Torino sonrası İsviçre'ye geçerek 1957-59 arası SC Young Fellows Juventus, 1959-62 arasında da AC Bellinzona takımlarında oyuncu-teknik direktör olarak görev yaptı. Buhtz, teknik direktörlük kariyerine futbolcu-teknik adam olarak İsviçre ekiplerinden SC Young Fellows Juventus'ta başladı. Burada geçirilen iki sezondan sonra AC Bellinzona'da da iki sezon geçirdi. 1962'de Almanya'ya dönen teknik adam Güneybatı liginin takımlarından Sportfreunde Saarbrücken'in başına geçti. Ligi altıncı olarak bitirdi. 1963'te yeni kurulan Bundesliga'ya dahil edilmeyen Borussia Neunkirchen'in başına getirildi. İkinci lig Regionalliga'nın Güneybatı grubunda mücadele eden takım lig birincisi olarak Bundesliga'nın ikinci sezonuna yükseldi. 28 Ağustos 1964'te 1.FC Nürnberg ile oynadığı maç Buhtz'un kariyerinin ilk Bundesliga maçı oldu. İlk galibiyeti alması ise dördüncü haftayı buldu. İlk sezonunu 10. olarak bitiren takım, sonraki sezonu kötü geçirerek sezon sonunda 17. olarak küme düştüler. 1966-67 sezonunda bir başka Bundesliga ekibi Hannover 96'yı yönetmeye başladı. İlk sezonunda istikrarsız bir grafik çizip sezonu dokuzuncu olarak bitirdi. Sonraki sezon Jupp Heynckes ile güçlendirilen kadro istikrarsız bir görüntü vermeye devam etti. Daha ekim ayında bir sonraki sezon için Buhtz'un selefini bulan Hannover, 22 hafta sonunda takım altıncıyken Buhtz'un görevine son verdi. 1968'de ikinci lig olan Regionalliga'nin Batı grubunda mücadele eden Wuppertaler SV Borussia'nın başına geçti. Buhtz'un Wuppertaler macerası iyi bir şekilde başlamadı. Buhtz, takımın ilk antrenmanı tarihini kendi belirlemiş olsa da o antrenmana katılmadı. İlk sezonunda da beşinci olabildi. Ancak adım adım daha iyi performans sergilemeye başladılar. Sonraki iki sezon üst üste üçüncü olup, 1971-72 sezonunda 34 maçta 111 gol atarak lig birincisi oldular. Bundesliga'ya çıkma play-offlarında 8 maçta 8 galibiyet alarak Bundesliga'ya yükselmeyi başardılar. Bu takım tarihinde bir ilkti. Bu sayede sözleşmesi 1975'e kadar uzatıldı. İlk Bundesliga sezonunda Wuppertaler SK, şampiyonluk mücadelesi verip, sezonu dördüncü olarak bitirdi ve takıma UEFA Kupası'na katılma hakkı kazandırdı. Ancak sonraki sezondan itibaren takımın performansında düşüş yaşandı. Sezonun son maçında aldıkları beraberlikle kümede kaldılar. 1974-75 sezonu başında ise üst üste gelen kötü sonuçlar nedeniyle görevinden ayrıldı. Takım sezon sonunda küme düştü. Kasım 1974'te Beşiktaş ile anlaşmaya vardı. Eski kulübüyle yaşadığı sorunlar nedeniyle takımın başına Aralık sonunda geçebildi. Bu sırada Beşiktaş'ı 4 hafta boyunca Kaya Köstepen yönetti. İlk sezonunda takımı lig beşincisi olarak iyi bir sonuç alamasa da Buhtz'lu Beşiktaş 21 Mayıs 1975'te Trabzonspor'u 2-0 yenerek tarihinin ilk Türkiye Kupası'nı kazandı. Sezon sonu Bundesliga'ya dönme planları olsa da daha sonra Beşiktaş'ta kalmaya karar verdi. 1975-1976 sezonuna Beşiktaş iyi bir başlangıç yapamadı. Beşiktaş, ligde ilk dört hafta galibiyet alamadı, Kupa Galipleri Kupası birinci turunda Fiorentina'ya iki maçta da 3-0 yenilip elendi, ligin beşinci haftasında da Bursaspor'a 2-0 yenilince Ekim ayında Buhtz'un görevine son verildi. Beşiktaş, o sezon tarihinin en kötü sezonunu geçirip, sezonu 11. bitirdi.﻿ 1975-76 sezonunda 4 senedir 2. Bundesliga'dan tekrar Bundesliga'ya çıkma mücadelesi veren Borussia Dortmund'un başına Otto Knefler'in yerine takımın başına geçici süreliğinde getirildi. Dördüncü sıradaki takımı sezon sonunda lig ikinciliğine taşıdı. Bu süreç içindeki sonraki sezon için 1. FC Nürnberg ile sözleşme imzalamıştı. İki takım Bundesliga'ya çıkma play-off'unda karşı karşıya geldi. Buhtz'un yönettiği Dortmund, Bundesliga'ya çıkarken yeni ekibi Nürnberg, 2. Bundesliga'da kaldı. 1. FC Nürnberg ile ilk sezonunda lig beşincisi oldu. 38 maçta 18 galibiyet almıştı. Sonraki sezon daha iyi bir performans gösterip sezonun çoğunu ikinci olarak sürdürdü. Ancak 37. haftada doğrudan Bundesliga'ya çıkamayacağı belli olunca takımdan kovuldu. Nürnberg, play-off'larda Bundesliga'ya yükseldi. Böylece Buhtz, iki sezon üst üste iki farklı takımı play-off"a taşısa da iki takımla da Bundesliga tecrübesi yaşayamadı. Ekim 1978'de yine 2. Bundesliga'da mücadele eden KFC Uerdingen 05'in başına geçti. Uerdingen'i önceki takımları gibi play-off'a taşıdı ve bu sefer play-off'ları kazanarak Bundesliga'ya katılmaya hak kazandı. 1979'da uzun yıllar sonra Bundesliga'ya geri döndü. Tarihinde ikinci kez Bundesliga'da mücadele eden takımı ilk kez Bundesliga'da tutmayı başardı. Takımı, Almanya Kupası'nda son 16'ya kaldı. Aynı başarıyı sonraki sezon da tekrarlasalar da ligi 18. olarak bitirerek küme düştüler. Buhtz da sezon sonunda görevinden ayrıldı. 1982 yılının başında Ernst Günter Habig'in yerine 2. Bundesliga'da mücadele eden Alemannia Aachen'ın başına geçti. Sonraki sezon da bu görevine devam etti. Sonrak sezonun devre arasından önce Aachen'dan ayrılıp, aynı ligdeki Stuttgarter Kickers'ın başına geçti. Dokuzuncu sıradaki ekibi lig beşinciliğine taşıdı. 1983-84 sezonunun tamamını Stuttgart ekibinde geçirdi. Ligi sekizinci olarak bitirirlerken Buhtz, genç forvet Jürgen Klinsmann'ı birinci forvet olarak kullanıp, onu futbol sahnesine çıkarak teknik adam oldu. Sonraki sezon ise 11 maçta sadece 3 galibiyet alıp, takım ligin son sırasına demir atınca Kickers dönemi sona erdi. Bir süre takım çalıştırmayan Buhtz, Şubat 1987'de 2. Bundesliga ekibi Fortuna Köln'ün başına getirildi. Devre arasında 16. olarak aldığı takımda 7 maça çıkıp sadece 1 galibiyet alınca, takımdan ayrıldı. Bu görevden sonra teknik adamlığı bıraktı. Günümüzde Langenfeld şehrinde oturmaktadır. 1992'den itibaren de ilk kulübü Fortuna Magdeburg'un onursal başkanıdır. Ağaç ev Ağaç ev, bir veya birden fazla olgun ağaç gövdesinin yanında veya dalları arasında inşa edilen, genellikle ahşaptan, iş alanı, yaşam alanı, oyun alanı, geçici ikamet gibi amaçlar için kullanılan evler. Ağaç evler, ormanlık alanlarda yapılan faaliyetler için doğa dostu bir seçenektir. Çünkü ağaç evler arazi gerektirmez ve böylece ormanların belirli bölümleri hasara uğramaz. Ancak, vahşi yaşam, iklim, bitki örtüsü, toprak özellikleri insan yaşamına elvermez. Bu sebeple ağaç evler, ormanlık alanlarda kullanım için idealdir. Sıcak kuşak iklim çevrelerinde, bu tip ortamlarda ağaç evler kullanılır. Genellikle bu tip ortamlarda, evler, işgalci vahşi hayvanlardan, sel ve taşkınlardan korunabilmek için yükseltilir. Böylece ağaç evlerde barınma sağlanır. Papua Yeni Gine'de bulunan Korowai'de, komşu kabilelerden ve avcı ve yırtıcı hayvanlardan korunmak için yaklaşık 40 metre yükseltilmiş ağaç evlerde yaşanmaktadır. Ağaç evlerin yapıldığı malzemeler, oldukça geniş bir yelpaze oluşturur. Ahşap, yaygın olarak kullanılır. Çünkü ahşap, bir ağaç ev yapımında kullanılabilecek; güçlü, hafif ve düşük maliyetli bir malzemedir. Çelik ise kaplolar ve civatalar, sürgüler için kullanılır. Ayrıca çelik, ağaç evine 270 kg kadar destek kapasitesi de sağlamak için kullanılmaktadır. Ağaç evi inşaacıları, pencere çerçevesi, kapı gibi materyalleri bazen geridönüşüm malzemelerinden veya parçalarından sağlarlar. Bu yüzden ağaç evi inşası, sürdürülebilir madde kaynaklarını ve geri dönüşümlülüğü teşvik için kullanılan yollardan biridir. Geri dönüşüm malzemeli, ayrıca parayla satın alınmış malzemelere kıyasla inşaaya yeni bir yapı dizaynı ve soyut yapı tarzı kazandırabilmektedir. Kumaş da ağaç evler üzerinde çadır gibi sert olmayan ve geçici yapılar oluşturmak için kullanılabilmektedir. 1990'ların ortalarından bu yana, eğlence amaçlı kullanılan ağaç evler ABD ve Avrupa'da oldukça ilgi çekmektedir. Ağaç evler , barınak amaçlı olmalarının yanı sıra, dekoratif olarak da park, bahçe dizaynlarında ve peyzaj mimarisinde önemli bir yere sahiptir. Ağaç evler, küçük çocuklar tarafından oyun alanı, tatilciler ve doğa sporcuları için barınak özellikleriyle, popüleritesini korumaktadır. Ağaç evler kullanarak hizmet veren lokantalar bulunmaktadır. Ayrıca, ağaç evler otel olarak da kullanılabilmekte, ticari olarak kazanç sağlanabilmektedir. Filipin-Amerikan Savaşı Filipin-Amerikan Savaşı (1899-1902) tarihlerinde bağımsızlığını ilan etmek isteyen Filipinler ile ABD arasında gerçekleşen savaştır. Emilio Aguinaldo önderliğinde başlatılan bağımsızlık savaşı Filipinler'in yenilgisiyle resmi olarak 4 Temmuz 1902 tarihinde sona ermiştir. Ancak Filipin Ordusu, ABD Ordusu ile 1913 yılına kadar çatışmıştır. Filipinler, 1.5 milyon insanın ölümüne neden olan bu savaşı bir soykırım olarak nitelendirmektedir. Vazgen Sarkisyan Vazgen Sarkisyan (, 5 Mart 1959 - 27 Ekim 1999) Ermenistan'ın eski başbakanı ve Ermenistan Silahlı Kuvvetleri'nin kurucusu. 1958 yılında Sovyet Ermenistan'ın Ararat şehrinde doğdu. 1979'de Erivan Üniversitesinde beden eğitim'i bölümünden mezun oldu. 1985 yılında Ermenistan yazarları birliği üyesi oldu ve aylık olarak yayınlanan Garun isimli derginin genel yayın yönetmenliğini yaptı. 1991 yılında ise Ermenistanın ilk siyasi partisi olan Ermenistan Cumhuriyet Partisine katıldı ve Ermenistan'ın ilk savunma bakanı oldu. Ermenistan ile Azerbaycan arasında yaşanan gerginliğin savaşa dönüşmesiyle beraber özellikle gençlerin ve Diaspora Ermenilerin savaşa katılması için büyük faaliyetler yürüttü. Savaşın şiddetini artırdığı 1992 ile 1994 yılları arasında organize ettiği birlikler ve yürüttüğü savaş stratejisi sonucu savaşın kazanılmasında büyük rol oynadı. 1995 yılında yapılan Cumhurbaşkanlığı seçimlerinin Levon Ter-Petrosyan tarafından kazanılmasıyla beraber hile yapıldığı iddialarıyla meydana gelen protestolardan sonra Cumhurbaşkanlığı görevi için aynı partide siyaset yaptığı Robert Koçaryan'ı destekledi. Koçaryan'ın seçimleri kazanmasından sonra 1999 yılında Başbakanlık görevine getirildi. 27 Ekim'de Ermenistan Meclisinde yaptığı konuşma sırasında meclis basıldı. Dönemin 7 bakanı ve Sovyetler birliği zamanındaki Ermeni lider Karen Demirciyan ile beraber suikastta öldürüldü. Suikastı gerçekleştiren gazeteci Nairi Hunanyan teslim oldu ve yargılandıktan sonra ömür boyu hapis cezasına çarptırıldı. Baskından sonra Ermenistan'da 15 gün yas ilan edilirken birçok kilise ve okulda Vazgen Sarkisyan için anma etkinlikleri gerçekleştirildi. Daha önce Karabağ Savaşı'ndaki başarısı nedeniyle Ermenistan Cumhuriyeti'nin en yüksek devlet nişanı olan Ermenistan Ulusal Kahramanı ödülüne layık görülen Sarkisyan için ölümünden sonra adını taşıyan birçok okul, spor salonu, meydan ve heykeller yapıldı. John Paul Jones John Paul Jones (6 Temmuz 1747 - 18 Temmuz 1792), Amerika Birleşik Devletleri Donanması'nın kurucusudur. Jones, Amerikan Bağımsızlık Savaşı'nda büyük başarılar göstermiştir. İngilizlere karşı bağımsızlık mücadelesinde denizde önemli rol oynamıştır. Çok genç yaşta denizcilik kariyerine başlamıştır. Jones, Rus Donanması'nda amiral iken birçok kez Osmanlı Donanması ile karşı karşıya gelmiştir. 1792 yılında Paris'te ölen Jones, 1905 yılında başkan Theodore Roosevelt'in kararıyla cesedi ABD'ye getirilmiştir. Astrahan Seferi Astrahan Seferi, Osmanlı Devleti ve Osmanlı Devleti'ne bağlı olan Kırım Hanlığı'nın 1556 yılında Rusya'nın eline geçen Astrahan Hanlığı'nı geri almak için Astrahan ve Azak bölgeleri üzerine düzenledikleri seferdir. Rus Moskova Knezliği 1552 yılında Kazan Hanlığı’na; 1556 yılında da Astrahan Hanlığı’na son vermiş, ve Don (Ten) ve Volga (İdil) nehir boylarına güçlü bir şekilde yerleşmişti. Moskova Prensi IV. İvan (Korkunç İvan) bu fetihleriyle Çar unvanını da almıştı. İlerleyen yüzyıllarda Rus ekonomisinin candamarı haline gelecek olan bölgenin Rusya tarafından ilhak edilmesiyle, Orta Asya ile Kırım ve Anadolu arasındaki Hazar Denizi’nin kuzeyinden geçen ticaret yolu ve Hac yolu da kesintiye uğramıştı. Rus Prensliği ise Urallardan Karadeniz üzerine sarkma stratejisinin ilk adımını atmış oldu. Padişah II. Selim ile dâmâdı ve Sadrazam Sokollu Mehmed Paşa, Rusya’nın Kafkasya ve Kırım’a sarkma tehlikesini sezdiler. Bunu önlemek stratejisi olarak Astrahan kalesinin fethi ve bu kalenin bir tahkim edilmiş bir savunma sisteminin merkezi olarak kullanılması gerektiği düşünüldü. Böylece Rus Prensliğinin güneye ilerlemesi önlendiği gibi Osmanlı Devleti'nin Safevi devletinin Kafkaslar ve Azerbaycan'dan atılma stratejisini kolaylaştırılacaktı. Ayrica eski doğu-batı Asya kervan yollarından (İpek ve Baharat Yolları) biri tekrar açılabilecek ve Orta Asya'da bulunan ve Safavi aleyhtarı olan Özbekler ile bağlantı kolaylaşacaktı. Bu bağlantının kolaylaştırılması için Don ile Volga arasında bir kanal açılması ve Karadeniz ile Hazer Denizi arasında su üzerinden bağlantının sağlanması da imkân dahiline girmişti. Bu sırada İran Safevi Devleti’nin de Türkistan-Anadolu yolunu keserek Türkistan'dan yola çıkan hacıların engelenmesi haberi geldi. Ana stratejiyi uygulamak ve hacıların engelenmesi taktik sorununun çözümlenmesi niyeti ile bir Astrahan Seferi düzenlemesi için kesin bir şekilde karar verildi. Astrahan Seferi’nin, Don-Volga Kanal Projesi ile eşzamanlı olarak yürütülmesi de kararlaştırıldı. II. Selim, Kırım Hanı I. Devlet Giray’a bir Hatt-ı Hümâyûn göndererek sefer hazırlıklarının başlanması talimatını verdi. Sadrazam Sokollu Mehmed Paşa da bu iş için, bölgeyi iyi tanıyan Şıkk-ı sâni defterdarı Çerkez Kâsım Bey'i görevlendirdi. Kendisine paşalık ve "Kefe Beylerbeyliği" unvanı verildi. Astrahan seferinin başarısızlığa uğramasında ise Kırım Hanı'nın etkisi büyüktür. Baştan beri sefere karşı isteksiz davranan Devlet Giray, sefer sırasında çok pasif davranmış, bir an önce Kırım'a dönme arzusu taşımıştır.Devlet Giray Han, kendi yokluğunda Osmanlı sultanının Kırım tahtına Kırım Giray'ı oturtacağından korkuyordu. Bu yüzden daha sefere çıkmadan önce Çar IV.İvan'a elçi göndererek Osmanlıların Astrahan seferine hazırlandıklarını bildirmiştir. Devlet Giray, Çar IV.İvan'dan Astrahan'ı teslim etmesini gerektiği söylemiş. Bu sayede Sultan'ı seferden vazgeçmeye ikna edeceğini söylemiştir. Rus elçi Novosilytev'e göre tüm ordu 80.000 kişilik kuvvetten oluşuyordu. Asker toplandıktan sonra orduyu taşıyan donanma 4 Ağustos 1569 tarihinde Karadeniz'e açıldı ve Don Nehri (Ten) ağzına geldi. Niğbolu, Silistre, Amasya, Canik ve Çorum sancak beyleri de askerleri ile gelip Çerkez Kasım Paşa'nın emrine girdiler. Kırım Hanı Devlet Giray da süvarileriyle bölgeye geldi. 20 Eylül 1569 tarihinde Astrahan kuşatma altına alındı. Kefe, Balaklava, Menkub ve Taman halkından kanal kazısı işinde çalıştırılmak üzere yaklaşık 30.000 işçi toplandı ve 1569 senesinin Kasım ayında kazma işine başlandı. Mevsim koşullarının giderek kötüleşmesi kazı işçileri arasında firar eğilimini artırmaya başladı. Ücretlerin zamanında ödenmemesi gibi sorunlar da baş göstermeye başladı. Bir müddet sonra işçiler arasında meydana gelen isteksizlik, şehri kuşatan askerlere de bulaştı ve zaman zaman isyanlar çıktı. Bu olumsuz gelişmeler üzerine kazı faaliyetleri Kâsım Paşa'nın teklifi, Sadrâzam ve Pâdişâhın onayı ile durduruldu. Bu eyleme destek sağlayacak olan Kırım Hanlığı, Rusların yaydığı Osmanlı Devleti'nin Kırım özerkliğine karşı olduğu ve bu seferde Osmanlı başarısının bu özerkliği tehdit edebileceği korkuları ile ve sefer mevsiminin geçtiği açıklaması ile son anda desteklerini geri çektiler. Bu faaliyetleri yakından izleyen Rus Çarı IV. İvan, kazı faaliyetlerinin tavsadığını gördü ve bölgeye Prens Serebiyanov komutanlığında 20.000 kişilik bir kuvvet gönderdi. Bu ordu, kazı işindeki işçileri tamamen dağıttı. Osmanlı ordusu için hazırlanan lojistik destek de yeterli değildi. Astrahan şehrini kuşatan Osmanlı askerleri, Prens Serebiyanov güçleri tarafından da kuşatılarak iki ateş arasına alındı. Osmanlı ordusu bir huruç harekâtı yaparak ve çok kayıplar vererek kuşatmayı kaldırdı, kendisini kuşatılmışlıktan kurtardı. Azak Kalesi'ni kuşatacak Osmanlı donanması ise bir fırtınaya yakalanarak büyük zarar gördü. Başarısızlığa uğrayan ve Kırım'da toplanan ordu donanma ile tekrar Anadolu'ya döndü. Sefer dönüşünde Osmanlı ordusu ağır kayıplar vermiştir. Novosilytev'e göre katılan 80.000 kişilik ordunun yaklaşık 1/4'ü sağ dönmüştür. Osmanlılar Don-Volga Kanal Projesinden vazgeçtiler ve 1570 yılında İstanbul'da Korkunç İvan'ın elçileriyle bir saldırmazlık antlaşması imzaladılar. Antlaşmaya göre Ruslar Terek'teki kaleyi yıkarak, Orta Asya'dan hac ve ticaret kafilelerinin geçmesine izin verecekti. Buna rağmen Kırım Tatarları, 1570-1572 yılları arasında Rusları Kabraday'dan söküp atmışlar ve Moskova yakınlarına kadar akıncı hücumlar yapmayı başarmışlardır (Moskova Yangını, Molodi Savaşı). Diğer taraftan da Sokollu Mehmed Paşa Rusları Karadeniz'in doğu ve batısına sarkmalarını önlemek için Osmanlı devletinin Eflak ve Buğdan prenslikleri üzerinde olan etkilerini güçlendirmiş ve Lehistan ile çok yakın ilişkiler kurmuştur. John Paul Jones (anlam ayrımı) Richmond K. Turner Richmond Kelly Turner (d. 27 Mayıs 1885 – ö. 12 Şubat 1961) Amerikalı asker. II. Dünya Savaşı sırasında Amerika Birleşik Devletleri Deniz Kuvvetleri'nde görev yapmıştır. Funhouse Funhouse, ÅŸu anlamlara gelebilir: Düğüm Düğüm; ip vb. doğrusal cisimleri, birbirine tutturmak için kullanılan yöntemdir. Düğüm, bir veya birden fazla ipten, dokumalardan, sicim ve kayışlardan, zincirlerden, hatta birbirine bağlanmış hatlardan meydana gelen dokumalardan meydana gelebilir. Düğümler, bağlama yöntemleri, kullanımları, hikâyeleri, kökenleri ve düğüm teorisinin matematiksel gözlemleri nedeniyle ilginç nesneler olarak tanınırlar. Düğümlerin çok fazla çeşitleri vardır ve her bir düğüm çeşidinin kendine özgü özellikleri ve uygulamaları bulunur. Genellikle ipi elin yerine, ya da elin bir uzantısı gibi kullanmak ve ellerin yapabildiklerini iple daha etkili hale getirmek için kullanılır düğümler; İpi ipe, ya da ipi bir nesneye tutturmak, bazen birçok nesneyi bir arada tutmak, ipi iki nesne arasında gerdirip ya da boş halka oluşturup üçüncü bir nesnenin tutunmasını sağlamak, ipin ucunun saçaklanmasını ya da kayıp gitmesini önlemek gibi kullanımlar ilk akla gelenlerdir. Dekoratif amaçlı düğümler genellikle kendilerini çekici desenler ortaya çıkarabilmek için bağlanır. İnsanların düğümlerle ilgili beklentilerinin şaşırtıcı sonuçlarını kullanan eğlence amaçlı düğümler de vardır. Doğru düğümü doğru iş için seçebilmek düğüm kullanabilmenin temel şartıdır. İyi, yani amacına uygun bir düğümden beklenebilenler: Öncelikle çocuklukta ilk öğrendiğimiz, alışkanlık edindiğimiz, zaman darlığında ilk aklımıza gelen düğümler vardır. Burada daha karmaşık ya da daha alışılmadık düğümlerin öğrenilmesi söz konusu edilmektedir. Düğüm bağlamayı öğrenmek için üretilmiş çok sayıda kitap, video, web sitesi, akıllı telefon ve tablet uygulamaları ve birçok kaynak, insanların düğüme verdikleri değere kanıt olarak gösterilebilir. Bazı insanlar, bir resme veya diyagrama bakarak düğüm oluşturabiliyorken, bazıları için ise öğrenmenin ilk aşamaları gösterebildikleri en iyi başarılardır. Düğüm bağlama yöntemleri genellikle denizciler, izciler, dağcılar, arboristler (ağaç kesiciler), kurtarma uzmanları, balıkçılar ve cerrahlar tarafından geliştirilmiştir. Birkaç basit düğümü bağlamayı öğrendikten sonra, diyagramlar ve fotoğraflar daha kolaylaşır ve öğrenme sürecine devam edilir. Daha fazla düğüm çeşidi öğrenildikten sonra, desenler kendi yapılarıyla ve düğümleme yöntemleriyle daha belirgin hale gelir. Düğüm öğrenmek sabır ve beceri gerektirmektedir. Bir düğümü tam öğrenmiş olmak demek onun bütün özelliklerini tanıyor, eldeki malzeme ve uygulamaya uygunluğu konusunda fikir sahibi, gözleri kapalı ya da zifiri karanlıkta bağlayabilir demektir. Düğümler birçok endüstriyel alanların, mesleklerin, eğlencelerin, oyunların temel ögeleridir. Kamyoncular, büyük yükleri yüklemek ve taşıyabilmek için düğüme ihtiyaç duyar. Bir doğa araştırmacısı, kaybolduğunda bulunabilmek için toprağa bıraktığı birkaç adet düğümü kullanabilir. Güvenliğe ek olarak, uygun düğümler kanamaları önleyebilir. Turnike vb. düğümler buna örnektir. Düğümler, çeşitli kombinasyonlar uygulanarak kordon ve örgü üretmek için de kullanılabilir. Çoğu konfeksiyonel işlemelerde, yıpranmış kumaşları onarmak için düğümler kullanılmaktadır. Bir tekstil çeşidi olan makrome, özel düğümler, örgüler, kroşeler ve keçeler aracılığıyla oluşturulur. Makrome, zemin işlemeleri, süs amaçlı işlemeler ve dekoratif işlemeler gibi sadece üç boyutlu tekstil yapılarında oluşturulabilir. Düğümler konusunda uzman bir kişi, karmaşık bir düğümler yığınının hangi düğümlerden oluştuğu, bağlayanın düğümleri atarken durumu, yaptığı hata ya da alışkanlıklar, boyu, solak olma ihtimali, düğüm atıldıktan sonra geçen zaman, birbirinden bağımsız iki düğümü aynı kişinin atmış olma ihtimali gibi birçok bilgiyi tahmin edebilir. Düğümler, oluşturuldukları maddenin özelliklerine, atıldığı yöntem ve stil bakımından da değişik özellikler gösterir. Her düğüm için sorulabilecek sorular: Bazı düğümlerin birden fazla adı olabilir. Aynı ad kullanıldığında o düğümün birden fazla çeşidi anlaşılabilir. Hangi düğümden bahsedildiğinin kesin olarak anlaşılabilmesi için bitki ve hayvanlara verilen Latince isimler düzeni gibi bir düzene gerek duyulmuştur. Bu iş için yerleşmiş uluslararası gelenek Clifford W. Ashley tarafından yazılıp resimlenmiş ve ilk basımı 1944 gerçekleşmiş olan "The Ashley book of knots" isimli düğümler kitabında o düğüme verilmiş olan numarasının verilmesidir. Bir düğümün adı verilirken genellikle parantez içinde kitabın kısa adı ve düğümün numarası da verilir. Örnek: İzbarço bağı (ABOK #1010). Kitabın kısa adı olarak başka kısaltmalar da kullanılmıştır: TABOK, TABoK veya ABoK. Türkçe vikipedideki düğüm sayfalarında düğümlerin ABOK numarası verilmemiş ise Diğer diller bölümünden English seçilirse ayni düğümün ingilizce sayfasına gelinir, orada ABOK numarasının bulunma ihtimali daha yüksektir. Genellikle başlardaki düğüm bilgi kutusunda, bazen de resim alt yazısında bulunur. Düğümlerin sınıflandırılması çok çeşitli şeylere bakarak yapılabilir. Bazen bu kriterlerin hepsi karıştırılır, en çok kullanılan grup adları şunlar olabilir: Bu liste yla aynı listedir; biri değişecekse öbürü de değiştirilmelidir. Funhouse (şarkı) "Funhouse", Amerikalı şarkıcı Pink'in "Funhouse" adlı beşinci stüdyo albümünden yayımlanacak beşinci teklisidir. Yazarlığını ve yapımcılığını Tony Kanal ve Jimmy Harry üstlendi. Beşinci tekli olarak ilk kez 24 Temmuz 2009'da Avustralya'da yayımlandı. "Funhouse", 5 Temmuz 2009'da İngiltere listesine yüz elli beş numaradan giriş yaptı ve sonraki hafta yüz yirmi beş numaraya yükseldi. Son olarak yirmi dokuz numaraya ulaştı. "Funhouse", 2 Ağustos 2009'da Avustralya listesine altı numaradan giriş yaptı ve Pink'in burada ilk ona giren on altıncı şarkısı hâline geldi. 3 Ağustos 2009'da Yeni Zelanda listesine on sekiz numaradan giriş yapan şarkı; albümün Yeni Zelanda'da ilk beşe giren beşinci teklisi oldu. 4 Ağustos 2009'da ise Hollanda listesine otuz bir numaradan giriş yaptı. Şarkının video klibi, ilk kez İngiliz müzik kanalı 4music'te yayınlandı. Tony Kanal da video klipte rol aldı. İhsan Dağı İhsan Duran Dağı ("d. 29 Ocak 1964, Kilis"), Türk akademisyen, yazar, köşe yazarı. 29 Ocak 1964'te Kilis'te doğmuştur. Gazi Üniversitesi'nin İktisadi ve İlimler Fakültesi'ne bağlı Kamu Yönetimi Bölümü 1985 mezunudur. İngiltere'deki Lancaster Üniversitesi'nde 1989'da yüksek lisansını, 1993'te de doktorasını tamamlamıştır. 2004'ten beri Orta Doğu Teknik Üniversitesi Uluslararası İlişkiler Fakültesinde profesör olarak görev almaktadır. Adalet ve Kalkınma Partisi Ankara milletvekili olan Zeynep Dağı ile evli ve iki çocuk babası olan İhsan Dağı'nın Türkçe ve İngilizce yayımlanmış kitapları bulunmakta ve halen Zaman ve Today's Zaman gazetelerinde köşe yazarlığı yapmaktadır. Turkey: Between Democracy and Militarism Post Kemalist Perspectives GÃ¤vleborg ili Gävleborg ili (İsveççe: "Gävleborgs län"), İsveç'in doğusundaki Baltık Denizi kıyılarında bulunan Gästrikland ve Hälsingland bölgelerinde kurulan bir ildir. İlin komşuları Uppsala, Västmanland, Dalarna, Jämtland ve Västernorrland illeridir. Yönetim merkezi Gävle'dir. Gävleborg ili, idari bir konumu olmayan Gästrikland ve Hälsingland bölgelerinin üzerinde kuruludur. İlin, kendiyle aynı adda bir bölge bulunmamaktadır. Gävleborg ili, 1762 yılında Västernorrland ilinden ayrılarak yeni bir idari merkez konumuna getirildi. İlin bir yönetim kurulu bulunmaktadır. Bu kurul İsveç yönetimine bağlı olup; yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmektedir. Gävleborg İl Meclisi veya "Landstinget Gävleborg", diğer illerden bağımsız bir idari birim olup belediyedeki diğer kamu kuruluşlarıyla ve yönetim kuruluyla ortak çalışır. Belediyenin amacı, içindeki yerleşimlerdeki sağlık ve ulaşım ihtiyaçlarını, ülke yasaları çerçevesinde karşılamaktır. Halland ili Halland ili, (İsveççe: "Hallands län") İsveç'in güneybatısındaki Kattegat kıyılarında bulunan Halland bölgesi üzerinde kurulan bir ildir. İlin komşuları Västra Götaland, Jönköping, Kronoberg ve Skåne illeridir. İlin yönetim merkezi Halmstad'dır. Halland ili, idari bir yetkisi olmayan Halland bölgesi ile, Småland bölgesinin küçük bir kısmı üzerinde kuruludur. İl, kendiyle aynı adı taşıyan Halland bölgesindeki tüm belediyelere sahiptir. Ayrıca Småland bölgesindeki Hylte alt belediyesi de Halland iline dahildir. İlin bir yönetim kurulu bulunmaktadır. Bu kurul, İsveç yönetimine bağlı olup, yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmektedir. Aşağıda ildeki belediyeler, nüfuslarıyla beraber yer almaktadır: Halland ilinin, çevresindeki birkaç küçük ille beraber daha büyük bir il altında birleşitirlmesi günümüzde İsveç hükümetinin sürekli olarak tartıştığı konular arasındadır. Bu konuda çalışmalar yapan "Ansvarskommittén" bir komite de ülkede mevcuttur. Iğdır Üniversitesi Iğdır Üniversitesi 2008 yılında Iğdır'da devlet üniversitesi olarak kurulmuştur. Iğdır Üniversitesi, geçmişte Iğdır Meslek Yüksekokulu adı altında eğitim-öğretim faaliyetlerini sürdürmekteydi. 1995 yılında Kafkas Üniversitesi'ne bağlı olarak kurulan Iğdır Meslek Yüksekokulu, o yıl sadece İşletmecilik bölümüyle 20 öğrencisine 16 okutman 1 hizmetli 1 memur ile hizmet vermekteydi. 2001 yılında başlayan bir fakülte kurma girişimleri 2006 yılında sonuç verdi ve Iğdır'da Kafkas Üniversitesi'ne bağlı olarak "Iğdır Ziraat Fakültesi" kuruldu. 2008 ÖSS kılavuzunda yerini alan ve 30 öğrencisi ile eğitime başlayan fakülte, 2008-2009 eğitim-öğretim yılında "Iğdır Üniversitesi" adıyla kuruldu ve ilk rektörü Prof. Dr. İbrahim H. Yılmaz oldu. Kafkasya Üniversiteler Birliği'nin kurucu üyesidir. Zeynep Dağı Zeynep Dağı "(d. 20 Aralık 1964, Gölbaşı )", 23. dönem Ankara milletvekili, akademisyen, yazar. 20 Aralık 1964'te Ankara Gölbaşı'nda İbrahim-Fatma Doğdu çiftinin kızı olarak dünyaya gelen Zeynep Dağı, Ankara Üniversitesi Siyasal Bilgiler Fakültesi Uluslararası İlişkiler Bölümü 1987 mezunudur. 1995'te ODTÜ Uluslararası İlişkiler Bölümü'nde yüksek lisansını, 2001'de Ankara Üniversitesi Siyasal Bilgiler Fakültesi'nde ise doktorasını tamamlamıştır. 2000-2002 arasında Gazi Üniversitesi İktisadi ve İdari Bilimler Fakültesi Uluslararası İlişkiler Bölümü'nde araştırma görevlisi olarak çalışmış, 2001-2002 arasında George Washington Üniveristesi Institute for European, Russian and Eurasian Studies bölümünde misafir araştırmacı olarak bulunmuş ve 2002-2004 arasında Atılım Üniversitesi Uluslararası İlişkiler Bölümü'nde yardımcı doçent olarak öğretim üyeliği yapmıştır. Atılım Üniversitesi'ndeki görevini 2004 sonrası part-time olarak sürdürmektedir. 3 aylık araştırma dergisi olan Demokrasi Platformu Dergisi'nde editörlük, Bugün gazetesinde köşe yazarlığı ve Aksiyon Dergisi'nde yazarlık yapmıştır. İhsan Dağı'nın eşi ve iki çocuk annesi olan Zeynep Dağı, 23. Dönem Adalet ve Kalkınma Partisi Ankara milletvekili olarak seçilmiştir. Halen 23. Dönem'de Avrupa Güvenlik ve İşbirliği Teşkilatı Parlamenter Asamblesi Türk Grubu Üyesi ve Avrupa-Akdeniz Parlamenter Asamblesi Türk Grubu Başkanı görevini yürütmektedir. Yayımlanmış 3 kitabı bulunmaktadır. Ayrıca TOBB Ekonomi ve Teknoloji Üniversitesi'nde öğretim görevlisidir. Supernatural bölümleri listesi Paranormal ve drama türündeki Supernatural adlı dizinin bölüm listesidir. 9 Aralık 2014 tarihine kadar 204 bölüm yayınlanmıştır. Kattegat Kattegat (Danca ve diğer dillerde kullanılır) veya "Kattegatt", (İsveççe) İsveç ve Danimarka arasındaki bir denizdir. Danimarka'nın Jutland bölgesi; İsveç'in Skåne, Halland illeri ve Bohuslän bölgesinin bu denize kıyısı bulunmaktadır. Baltık Denizi'nin suları, Öresund Boğazı ve Danimarka'da bulunan çeşitli küçük boğazlar aracılığıyla Kattegat'a dökülür. Kattegat'ın devamında, Norveç ve İsveç kıyılarında yer alan Skagerrak yer alır. 1932 yılında Danimarka, İsveç ve Norveç tarafından imzalanan bir sözleşmeye göre, Kattegat ve Skagerrak arasındaki kuzeyde yer alan sınır, Danimarka'daki Skagen ile İsveç'teki Skåne ilindeki Kullen yarımadası arasında düz bir çizgi şeklindedir. Kattegat'a dökülen başlıca akarsular Göteborg'dan denize ulaşan Göta älv ile Halland bölgesinden denize ulaşan Lagan, Nissan, Ätran ve Viskan nehirleridir. Bunun yanında Danimarka'nın Jutland bölgesinden de Gudenå Nehri denize ulaşır. Kattegat üzerindeki en büyük adalar Samsø, Læsø ve Anholt adalarıdır. Yine denizin çevresindeki kıyılarda Kullaberg, Mölle, Skagen gibi turistik yerler bulunmaktadır. Yine günümüzde Danimarka'nın başkenti Kopenhag'ın da yer aldığı Zealand ("Sjælland") adası ile Jutland yarımadası arasında deniz üzerinden bir köprü yapımı gündemdedir. "Den Store Danske Encyklopædi" ve "Nudansk Ordbog" adlı kaynaklara göre, Kattegat adı, Felemenkçeden gelmekte olup, "Kat" (kedi) ve "Gat" (delik) sözcüklerinden gelmektedir. Bu isimler Ortaçağ sonlarında kullanılan denizcilik jargonundan gelmektedir. Hansa Birliği ticaret filolarının kaptanları, bu denizin oldukça dar olduğunu iddia ederek, boğazın çok dar bir deliğe benzediğini ve bir kedinin bile buradan zor geçeceğini belirterek bu adı verdiler. Bu bağlamda sığ ve dar olan denizin bir noktasında geçilebilecek yer genişliği 3.84 kilometreye kadar düşmektedir. Skagerrak ve Kattegat'ın eski dönemlerdeki ortak adı "Norveç Denizi" veya "Jutland Denizi" şeklindedir. Ayrıca Danimarka'nın başkenti Kopenhag'daki Kattesundet sokağı da adını bu nehir ile aynı kökten almıştır. Vahit Rüştü Heper Vahit Rüştü Heper, (d. 1931, Ünye, Ordu, Türkiye) - (ö. 21 Nisan 2009), Türk bürokrat. 1953-1956 yılları arasında Ordu ilinde kaymakam adaylığı, 1956 yılında ise Çelikhan ile 1958-1969 yılları arasında değişik ilçelerde kaymakamlık, 1969-1970 yılları arasında İçişleri Bakanlığı Personel Genel Müdürlüğü'nde Şube Müdürlüğü, 1970-1978 yılları arasında İller İdaresi Genel Müdür Yardımcılığı ve 1978 yılında İller İdaresi Genel Müdürlüğü, 1978-1979 yılları arasında Yozgat Valiliği, 1979-1981 yılları arasında Merkez Valiliği, 1981 yılında A.P.K. Kurulu Başkanı, 1981-1984 yılları arasında İçişleri Bakanlığı Müsteşar Yardımcılığı, 1984-1996 yılları arasında Merkez Valiliği yaptı. 10 Ekim 1996 tarihinde emekli olmuştur. Otto GÃ¼nsche Otto Günsche (d. 24 Eylül 1917 - ö. 2 Ekim 2003), Nazi Almanyasında Adolf Hitler'in yaveri olarak görev yapmış SS Subayı. Hitler'in ölümüne kadar ona sadık kalmıştır. Hitlerin ölümünden sonra cesedinin yakılması işini organize eden 2 kişiden biridir. 16 yaşında ortaokulda ayrıldıktan sonra "Leibstandarte Adolf Hitler" birliği için gönüllü olmuş ve Nazi Partisi'ne katılmıştır. İlk kez 1936 yılında Adolf Hitler ile bir araya geldi. 1940'tan 1941'e kadar Hitler'in SS nöbetçi subayı oldu. Ocak 1943 tarihine kadar ön hatlarda muharebe hizmeti verdi ve daha sonra Günsche Hitler'in kişisel bir emir subayı oldu. 1944 yılında, Günsche doğu cephesinde savaşmış ve daha sonra Fransa'da Mart 1944 yılına kadar savaşmış ve yine Hitler'in kişisel bir emir subayı olarak atanmıştır. Üçüncü Reich'ın sonu yaklaştıktan sonra Günsche, 30 Nisan 1945 tarihinde ölümünden sonra bedeninin yakılmasını sağlamakla Hitler tarafından görevlendirildi. Hitler ve Eva Braun intihar ettiği odanın dışında nöbet tuttu. Hitler'in şoförü Erich Kempka tarafından verilen yakıtları kullanarak Hitler ve Braun'un cestlerinin iyice yanmış olduğunu emin olduktan sonra 1 Mayıs'ta gece yarısından sonra Führerbunker'i terketti. Prenzlauer Berg semtinde, Schutheiss-Braurei arazisinde 2 Mayıs 1945 tarihinde şehri çevreleyen Sovyet askerleri tarafından yakalandı. Kendini SS Tugay komutanı Wilhelm Mohnke'nin özel yaveri olarak tanıttı. 6 Mayıs'ta Sovyet subayları onun gerçek kimliğini ortaya çıkardılar ve bu yüzden onu hemen öteki tutuklulardan ayırdılar ve NKVD tarafından sorgulanmak üzere uçakla Moskova'ya götürüldü ve NKVD'nin tutukevi Butyrka'ya yerleştirildi. Hapis sırasında Günsche ve Heinz Linge, "Myth Operasyonu" (Joseph Stalin için hazırlanan Hitler'in biyografisi) için birincil kaynaktılar. Dosyası Sovyet NKVD memurları tarafından düzenlendi. Rapor 30 Aralık 1949'ta Stalin tarafından kabul edildi. Bu Gizli Dosya raporu "Hitler'in Kitabı" ismiyle 2005 yılında kitap olarak yayınlanmıştır. Otto Günsche Nürnberg'de yargılanmış Sovyetler tarafından Moskova'da ve Batı Almanya'da Bautzen'de esir tutulmuş ve 1956'da serbest bırakılmıştır. Günsche, 2003 yılında Kuzey Ren-Vestfalya'da, Lohmar'da bulunan evinde 86 yaşında kalp yetmezliğinden öldü. Evli ve üç çocuk babasıydı. Ahmet Fuat Çapanoğlu Ahmet Fuat Çapanoğlu, (d. 1932, Yozgat - ö. 16 Mart 2009, Ankara), Türk bürokrat. Ankara Üniversitesi Siyasal Bilgiler Fakültesi'nden 1958 yılında mezun olmuştur. 1958-1961 yılları arasında Ankara ve Yozgat illerinde kaymakam adaylığı, 1963-1975 yılları arasında değişik yerlerde kaymakamlık, 1972-1974 yılları arasında Gümüşhane Vali Yardımcılığı, 1974-1975 yılları arasında Kocaeli Vali Yardımcılığı, 1975-1977 yılları arasında Bitlis Valiliği, 1977-1997 yılları arasında Merkez Valiliği yapmıştır. 22 Mayıs 1997 yılında emekli olmuştur. Trichoglossus "Trichoglossus", Psittacidae (papağangiller) familyasının bir cinsidir. "Trichoglossus" cinsi aşağıdaki tür ve alt türleri içerir: Trichoglossus" Juan Manuel Vargas Juan Manuel Vargas Risco (d. 5 Ekim 1983, Lima), Perulu millî futbolcudur. İtalya'nın Fiorentina takımında oynamaktadır. Sol bek ve sol açıkta oyunun hem hücum hem de defansif yönünü kullanan bir futbolcudur. Ayrıca futbolcu Peru millî futbol takımında görev yapmaktadır ve aynı zamanda ulusal takım kaptanıdır. Taraftarlar arasında 'Jardo' olarak bilinir. 2010-11 sezonunu sezon başında ve devre arasındaki transfer dedikodularına rağmen takımı Fiorentina'da geçirmiştir. Beşiktaş (futbol takımı) 2009-10 sezonu 2008-2009 sezonunda hem Süper Lig kupasını hem de Türkiye Kupası'nı müzesine götüren Beşiktaş takımı, 2009-2010 sezonunun ilk antrenmanını 29 Haziran 2009 tarihinde yapmıştır. Beşiktaş, son haftalara kadar sürdürdüğü şampiyonluk ihtimalini gerçekleştiremeyip, Süper Lig'i birinci Bursaspor'un 11 puan gerisinde 4. bitirerek, UEFA Avrupa Ligi'ne katılma hakkı kazanmıştır. Türkiye Kupası'nda ise grubu 4. biterek, bir üst tura çıkamamıştır. Sene başında Fenerbahçe ile oynadığı Süper Kupa finalini de 2-0 kaybederek, sezonu kupasız tamamlamıştır. Doğrudan katıldığı Şampiyonlar Ligi'nde ise 5. haftaya kadar gruplardan çıkma şansını, son haftaya da kadar da Avrupa Ligi'nde devam etme şansına sahip olsa da İngiltere'deki Manchester United galibiyeti ve Almanya'daki Wolfsburg beraberliğinden kazandığı 4 puan ile grup sonuncusu oldu. 2009-2010 sezonunda ilk kez Adidas tarafından üretilen Beşiktaş formaları, siyah-beyaz çubuklu, "Pençe Forma" adı verilen kırmızı-siyah desenli beyaz forma ve damalı gri-siyah damalı forma olmuştur. Beşiktaş'ın 2009-2010 sezonu formaları, 18 Temmuz 2009 tarihinde Nevzat Demir Tesisleri'nde düzenlenen defile ile tanıtılmıştır. Formaların göğüs reklamı Cola Turka, kol reklamı Avea olmuştur. Beşiktaş, 19 Temmuz 2009 tarihinde, BJK İnönü Stadyumu'nda Calcio Catania maçıyla sezonu açtı. 23 Temmuz ile 5 Ağustos tarihleri arasında yurt dışında bulunan siyah-beyazlılar, önce İspanya'nın Endülüs Bölgesi'nde 24 Temmuz tarihinde başlayacak olan Barış Kupası'na katıldı. Queens (anlam ayrımı) Queens, New York şehrinin 5 ilçesinden biri ve New York Eyaleti'nin bir bölgesidir. Queens veya queen's: Venüs'ün Doğuşu (Botticelli) Venüs'ün Doğuşu, İtalyan ressam Sandro Botticelli'nin 1482–1486 yılları arasında tuval üzerine tempera ile çizdiği tablodur. Tabloda, Venüs'ün ergen bir kadın olarak denizden doğarak kıyıya çıkışı betimlenir. Dünyanın en bilinen resimlerinden biri olan tablo, Floransa'daki Uffizi'de sergilenmektedir. Bu büyük resim muhtemelen, tıpkı "İlkbahar" gibi, Lorenzo di Pierfrancesco de' Medici'ye ait Villa di Castello için 1482'de ya da belki daha önce çizildi. Ancak bazı araştırmacılara göre, Lorenzo için çizilen ve Giorgio Vasari'nin de sözünü ettiği Venüs tablosu, artık mevcut olmayan başka bir resimdir. Kimi kaynaklarda resmi Muhteşem Lorenzo'nun sipariş ettiği belirtilir. Bazı uzmanlara göre bu tablo, Giuliano di Piero de' Medici'nin Simonetta Vespucci'ye olan aşkının anısına çizilmiştir. Vespucci, deniz kenarında yer alan ve o bölgedeki inanışa göre Venüs'ün doğduğu yer olan Portovenere adındaki bir kasabada yaşıyordu. Botticelli de aslında eskiden, de' Medici'nin metresi olan Vespucci'ye aşıktı. Hatta genel inanışa göre Vespucci, bu resim ve "İlkbahar" da dahil olmak üzere, ressamın birçok resmindeki kadın figürleri için modellik yapmıştı. Roma Katolik geleneğine uygun sanat eserlerinni üretildiği bir zamanda ve yerde çizilmiş olan tablonun teması açıkça pagan etkileri gösteriyordu. Ressamın pagan etkisine sahip birçok başka eserinin Girolamo Savonarola tarafından yaktırılmış olmasına rağmen bu resim ortadan kaldırılmadı. Bunda Botticelli'nin Lorenzo de' Medici ile olan yakın dostluğu sebebiyle kilisenin bu eseri sapkın ilan etmemesi rol oynadı. Yunan mitolojisinde Kronos, babası Uranüs'ü hadım edip cinsel organını denize atar. Sonuçta deniz döllenmiş olur ve Venüs denizden doğar. Venüs bu tabloda, bir denizkabuğu üzerinde denizden yükselip, sol taraftaki iki rüzgâr tarafından kıyıya doğru sürüklenmiş şekilde betimlenir. Tabloya ilham veren antik dönem eserlerinde denizkabuğu, vulvayı simgeler. Çıplak olarak betimlenen Venüs'ün yanında, mevsim tanrıçaları olan Horae'den biri bulunur ve elindeki çiçekli pelerin ile tanrıçanın üzerini örtmeye çalışır. Ayrıca rüzgârlar Venüs'ün üzerine, ortası altın renginde güller dökmektedir. Venüs'ün anatomisi ve çeşitli ikincil detaylar, o dönemde Leonardo ya da Rafael'in eserlerinde görülen katı klasik gerçekçiliği yansıtmaz. Bunun en belirgin örnekleri, tanrıçanın imkânsız uzunluktaki boynu ve sol omzundaki anatomik olarak mümkün olmayan açıdır. Kimilerine göre bu eser, maniyerizmi öncelemektedir. Tabloda Ovid'in "Metamorfozlar" ve "Fasti" eserlerinin etkisi görülür. Ayrıca bu tablo Botticelli'nin, Büyük Plinius, Tarentumlu Leonidas, Sidonlu Antipater, Archias ve 2. yüzyıl tarihçisi Lukianos'un, uzun süre önce ortadan kaybolmuş Antik Yunan şaheserlerini tarif ettikleri eserlerinden yola çıkarak çizdiği bir resim serisinin parçasıdır. Örneğin bu yazarlar Apelles'in "Venus Anadyomene" isimli eserinden bahsederler. "Anadyomene", "denizden yükselen" anlamına gelir ve 19. yüzyılda "Venüs'ün Doğuşu" ismi kullanılmaya başlanana kadar Botticelli'nin tablosu da bu adla anılmıştır. Tabloda Venüs'ün duruşu, Praxiteles'in "Knidos Venüsü" heykelinin yanı sıra, Praxiteles ekolünü takip eden biri tarafından yapılan bir başka bronz Venüs heykelinin M.Ö. 1. yüzyıldan kalma mermer kopyası olan "Medici Venüsü"'nü de andırır. Daniel Schuhmacher Daniel Schuhmacher (d. 19 Nisan 1987 ; doğum yeri: Pfullendorf, Baden-Württemberg), Alman şarkıcı. Türkiye'deki Popstar yarışmasının Alman versiyonu olan Deutschland sucht den Superstar'ın altıncı sezonunda birinci olarak ün kazanmıştır. Daniel'in ilk albümünün prodüktörlüğünü Modern Talking'in beyni Dieter Bohlen yapmıştır. Sanatçı, söz ve müziğini Dieter Bohlen'in yazdığı "Anything But Love" şarkısı ile Alman listelerinde 1 numaraya oturmuştur. Birleşik Krallık-Türkiye ilişkileri Birleşik Krallık-Türkiye ilişkileri Birleşik Krallık ile Türkiye'nin süregelen uluslararası politikaları içerir. Birleşik Krallık, Türkiye ile beraber Osmanlı Devleti'nin yıkılması ve 1. Dünya Savaşı öncesi mükemmel denecek ittifakta ilişkilerini geliştirmişlerdir. Ancak Osmanlı Devleti'nin 1. Dünya Savaşı'nda Birleşik Krallık yerine Almanya'nın yanında yer alması ve Birleşik Krallık'la Osmanlı Devleti'nin Yıkım Dönemi'nde Avrupa'da çıkan ham madde ve toprak arayışı, başta Birleşik Krallık, Fransa, İtalya ve Yunanistan ile, Osmanlı Devleti ve Almanya'yı karşı tarafta savaşa sokmuş ve Osmanlı Devleti'nin Birleşik Krallık'ın karşısında savaşmasına neden olmuştur. Ama bu Medeniyetler İttifakı'nın en güçlü ilişkilerinden olan Birleşik Krallık ve Osmanlı Devleti ilişkilerini, daha sonrasında da Türkiye ilişkilerini yıldıracak seviyelere kadar zora sokmamıştır. Bu durum, Türkiye'nin I. Dünya Savaşı'ndan kalan savaş borçlarını IMF'ye ödedikten sonra İngiltere'nin, Birleşik Krallık'ın Türkiye'nin Avrupa Birliği Güçlü Desteği'ne kadar tam süratle ilerlemiştir. Şu anda Birleşik Krallık, her ne kadar İspanya ve İtalya'dan, sonrasında da Polonya ve Finlandiya'dan sonra Türkiye'nin Avrupa Birliği üzerindeki desteğini 2005 - 2008 arası ertelese bile, Birleşik Krallık, Türkiye'nin en büyük ve en güçlü Avrupa Birliği destekçisidir. Türkiye-Birleşik Krallık ilişkileri 16. yüzyıl sonlarına kadar uzanmaktadır. Kraliçe I. Elizabeth'in yönetimi altındaki İngiltere ortak düşmanı olan İspanya'ya karşı Osmanlı Devleti'yle işbirliğine girdi. Osmanlı padişahı III. Murad ile I. Elizabeth yazışma ve elçiler aracılığıyla ilişki kurdular. Protestan İngiltere Avrupa'nın Katolik ülkelerine karşı kullanılmak üzere Osmanlı Devleti'nden kalay ve kurşun ithal etti. Osmanlı Valide sultanı Safiye Sultan ile I. Elizabeth birbirlerine hediyeler göndererek dostluk ilişkilerini pekiştirdiler. 1793 yılında Osmanlı Devleti Avrupa'daki ilk elçiliğini Birleşik Krallık'ta açtı. Osmanlı padişahı III. Selim döneminde Yusuf Agah Efendi Londra'ya daimi elçi olarak gönderildi. Bu arada Osmanlı Devleti'nin Fransa ile ilişkileri daha büyük bir önem kazandı. Ancak Napolyon'un Mısır Seferi sırasında Osmanlı Devleti İngiltere'yle işbirliği yaptı. 1853-1856 yılları arasındaki Kırım Savaşı sırasında Osmanlı Devleti İngiltere'yle yakın bir ilişkiye girdi. Osmanlı Devleti'nin kaybettiği 1877-1878 Osmanlı-Rus Savaşı'ndan sonra yapılan Berlin Kongresi'nin kararları uyarınca Osmanlı Devleti Kıbrıs'ı Birleşik Krallık'a bırakmak zorunda kaldı. I. Dünya Savaşı'nda Birleşik Krallık İtilaf devletleri arasında Osmanlı Devleti'nin karşısında yerini aldı. Savaşı Osmanlı Devleti'nin kaybetmesi sonucu Birleşik Krallık Filistin ve Irak gibi Osmanlı topraklarını işgal etti. Ayrıca Birleşik Krallık İstanbul'un İşgali'ne katılan ülkeler arasındaydı. Türkiye Cumhuriyeti'nin ilanından sonra Türkiye-Birleşik Krallık ilişkileri olumlu yönde gelişti. 1967 yılında cumhurbaşkanı Cevdet Sunay, 1988 yılında da Kenan Evren Birleşik Krallık'a resmi ziyaretlerde bulundular. Kraliçe II. Elizabeth de 1971 ve 2008 yıllarında Türkiye'ye resmi ziyaretler yaptı. Türkiye'nin eski cumhurbaşkanlarından Abdullah Gül 23 yıl aradan sonra Birleşik Krallık ülkesine resmi ziyarette bulunmuştur. Türkiye ve Birleşik Krallık G20 ülkeleri arasındadırlar ve Birleşik Krallık Türkiye'nin Avrupa Birliği'ne katılmasını desteklemektedir. Birleşik Krallık Almanya'dan sonra Türkiye'den en büyük miktarda ihracat yapan ülkedir. Ayrıca her yıl 1 milyonu aşkın Birleşik Krallık yurttaşı Türkiye'yi turist olarak ziyaret etmektedirler. İki ülke ilişkileri arasında Kıbrıs sorunu önemli rol oynamıştır. Özellikle, 1974 yılında Ankara'nın Kıbrıs Harekatı iki ülke arasındaki ilişkileri olumsuz yönde etkilemiştir. Türkiye'nin adaya müdahalesine Birleşik Krallık sert tepki göstermiştir. Ayrıca, I. Kıbrıs Harekatından sonra yapılan Cenevre görüşmelerinde Brileşik Krallık Dışişleri Bakanı James Callaghan ile Türk Dışişleri Bakanı Turan Güneş arasında sert tartışmalar meydana gelmiştir. Birleşik Krallık, Güney Kıbrıs'ın yanında durarak ilişkilerde soğumaya yol açmıştır. Ancak Türkiye'nin Birleşik Krallık'ı uyarması ve bilgilendirmesi sonrasında Birleşik Krallık sorun için Türkiye ile dayanışma içinde olmuştur. Birleşik Krallık, Türkiye'nin Avrupa Birliği'nde en büyük destekçisidir ve destekçisi olmaya devam edecektir. Birleşik Krallık'ta İngiltere ve Galler halkının Brexit'i desteklemesi, Birleşik Krallık'ın Türkiye'nin Avrupa Birliği'nde en büyük ve en güçlü destekçisi olduğu gerçeğini değiştirmez. Fakat, bununla birlikte David Cameron, İngiltere Başbakanı, Birleşik Krallık halkının Mayıs 2016 içerisinde Brexit'ten yana bir tavır izlemesi üzerine Türkiye'nin Avrupa Birliği'ne girme fikrini ve olgusunu biraz ertelemiştir, ama bu Türkiye'nin ileride gerçek Avrupa Birliği'ne girme tarihini değiştirse bile, ilişkilerinin temelini zedelemeyecek boyuttadır. Türkiye ile Birleşik Krallık, Brexit sonucunda oluşacak olay örgüsünün ilişkilerini zedelemeyecek boyutta olması durumunda mutabık durumdadır. Her yıl Birleşik Krallık'tan Türkiye'ye 2,500,000 turist ziyaret etmek için ve çeşitli nedenler dolayısıyla, Türkiye'yi çok sevdiklerinden dolayı gelirler, ayrıca Türkiye'den yaklaşık olarak her ay 150,000 turist ise Birleşik Krallık'a farklı nedenler, parası, ekonomisi, bayrağı, kültürü ve kişisel zevklerinin uygun olması durumundan dolayı gelirler. Türkiye'nin Avrupa Birliği ilişkilerini ve tam üyeliğini destekleyen Birleşik Krallık, Kuzey Kıbrıs Türk Cumhuriyeti (KKTC)'nin ve Türkiye'nin Kıbrıs Cumhuriyeti ile ilişkilerinin düzelmesinden ve Türkiye'nin Kıbrıs Cumhuriyeti'ne (Güney Kıbrıs'a) limanlarını açmasından sonra Kıbrıs adasının kuzey tarafı olan Kuzey Kıbrıs (KKTC)'ı tanımaya bir adım daha sıcak yaklaşacağını ve çoğunluğu anlamda ilişkilerinin düzeleceğinin sinyalini verdi. Birleşik Krallık'ta Türkiye asıllı vatandaşlardan daha çok Kuzey Kıbrıs Türk Cumhuriyeti (KKTC) vatandaşları yaşıyor. Brexit sürecinde Türkiye`den Ankara Anlaşması ile oturum ve çalışma izni için yapılan başvuruların sayısında muazzam bir artış görülmüştür. Bunda 2019 yılı boyunca süren ve son olarak da 31 Ekim 2019 olarak netleşen ayrılık tartışmalarının basında çok sık geçmesinin büyük rolü vardır. Brexit`in anlaşmalı ya da anlaşmasız olma durumları ile birlikte Türkiye ile ilişkilerde farklı şekilde kırılmalar yaşanabilir. Kimi senaryolar olumsuz iken kimi görüşler ise iki ülkenin yakınlaşacağını işaret etmektedir. Barış Kupası Barış Kupası (İngilizce : "Peace Cup") 2003 yılında "Sunmoon Peace Football Foundation" tarafından kurulmuş ve her iki yılda bir organize edilen bir futbol turnuvasıdır. 2003 yılından 2007 yılına kadar Güney Kore'de oynanmıştır. 2009'da ise, İspanya'nın Endülüs Özerk Bolgesi'inde oynancaktır. Lyon takımı şimdiye kadar üç final oynamış ancak sadece 2007'de şampiyon olabilmiştir. 2003 ve 2009 yıllarında Barış Kupası'nda Türkiye'den Beşiktaş da yer almıştır. Barış Kupası'nın son sahibi 2009 yılında İngiliz temsilcisi Aston Villa olmuştur. Akış şeması Akış şeması algoritmaları ve işlemleri birbirine oklarla bağlı değişik tiplerdeki kutular içerisinde gösteren yaygın bir şema tipidir. Akış şemaları çeşitli alanlardaki işlem ve uygulamaların yönetilmesi, belgelendirilmesi, tasarlanması ve çözümlenmesinde kullanılır. Süreç akışını belgelemek için oluşturulan ilk metot olan "akış süreç şeması" Frank Gilbreth tarafından ASME (Amerikalı Mekanik Mühendisleri Topluluğu) üyelerine 1921'de sunulmuştur. Gilbreth'in araçları endüstri mühendisliği uygulaması yerini edinmiştir. 1930'ların başlarında, endüstri mühendisi olana Allan H. Mogensen New York'ta iş dünyasında kullanılmak üzere bazı endüstriyel uygulamaların eğitimini vermeye başladı. Matteo Ferrari Matteo Ferrari (d. 5 Aralık 1979; Aflou), Stoper mevkiinde forma giyen Gine vatandaşlığı da bulunan İtalyan eski futbolcudur. Ferrari, petrol teknisyeni İtalyan bir baba ile Gineli bir annenin oğlu olarak dünyaya geldi. Babası petrol teknikeri olduğu için Afrika'da çeşitli ülkelerde çalışıyordu. Ferrari, babasının doğduğu yer olan Ferrara'da yetişti. 1993'te 14 yaşındayken babasını kaybetti. Kariyerine 1995'te SPAL takımında başlayan Ferrari'yi teknik direktörü gladyatöre benzettiği için ileride oynattı ve Ferrari 37 gol attı. 1996'da Internazionale'nun altyapısına geçmiş, bir sezon sonra ise A takıma yükselmiştir. Internazionale'da pek şans bulamayan Ferrari sırasıyla Genoa CFC, US Lecce ve Bari takımlarına kiralandı. 29 Ağustos 1999'da Bari formasıyla ilk kez Serie A maçına çıktı. 2000-2002 arasında Internazionale'da forma şansı buldu. Inter'den sonra forma giydiği Parma'de 3 sezon boyunca 81 maça çıktı ve başarılı bir performans sergiledi. Ağustos 2004'te yeni takımı, bir başka İtalyan devi AS Roma oldu. Kötü bir ilk sezon geçiren Ferrari, 2005-06 sezonunda Everton FC'ye kiralandı. Sezona iyi başlasa da Arsenal maçında geçirdiği bir sakatlık yüzünden futbola ara verdi. Sezon sonu Everton menajeri David Moyes onu takımda tutmaya çalışsa da Ferrari, Roma'ya döndü. 2006-07 sezonunda 36 maçta forma giyen Lig ikinciliği ve Coppa Italia şampiyonluğunda takımına yardım etti. 2008-09 sezonunda takımla sözleşme yenilemeyen Ferrari, Genoa'ya bu sefer bonservisiyle transfer oldu. 33 maçta forma giydiği bu sezondan sonra 1 Temmuz 2009 tarihinde Beşiktaş ile 4 yıllık sözleşme imzaladı. 2011-12 sezonu öncesi Ferrari, Beşiktaş'tan 8 aydır alacaklarını alamadığı sebebiyle, kulübüyle sözleşmesini tek taraflı feshetmiş ve CAS'a başvurmuştur. 29 Şubat 2012 tarihinde Major League Soccer takımlarından Montreal Impact ile sözleşme imzalamıştır. Babası İtalyan, annesi de Gineli olan Ferrari, İtalya millî futbol takımı oyuncusudur. Ayrıca İtalya U-15, U-16 ve U-21 millî takımlarında da oynamıştır. 2000 Yaz Olimpiyatları ve 2004 Yaz Olimpiyatları'nda İtalya'nın Olimpik millî futbol takımında yer aldı. 2000'de sadece çeyrek final maçında forma giydi. bütün maçlarda forma giydi. Takım, yarı finalde şampiyon olacak Arjantin'e kaybetti. Ancak Ferrari'li İtalya, üçünülük maçında Irak'ı yendi ve takımla beraber Ferrari de bronz madalya kazandı. 2002'de ilk kez İtalya millî futbol takımına çağrıldı. İlk maçını 20 Kasım 2002'de Türkiye'ye karşı oynadı. 2004 Avrupa Futbol Şampiyonasına katılan İtalya kadrosunda yer aldı. 30 Mayıs 2004'te oynanan Tunus maçından beri millî takımda yer almamaktadır. 2002-04 arasında 28 millî maçta forma giydi. Venezuela asıllı model Aida Yespica ile uzun süreli bir ilişkisi oldu. Çiftin 2008'de doğan Aron isimli bir çocukları vardır. Beşiktaş yıllarında, takımın resmi telefon hatta Kartalcell reklamlarında oynamıştır. 2004'te İtalyan devletinden "Liyakat Nişanı" almıştır. Parma Pul göğüslü lori Pul göğüslü lori ("Trichoglossus chlorolepidotus"), papağangiller familyasından bir papağan türüdür. Pul göğüslü lori, doğu Avustralya'da bulunur. Zeytin göğüslü lori Zeytin göğüslü lori ("Trichoglossus euteles"), papağangiller familyasından bir papağan türüdür. Zeytin göğüslü lori, Endonezya ve Doğu Timor'da bulunur. Sarı-yeşil lori Sarı-yeşil lori ("Trichoglossus flavoviridis"), papağangiller familyasından bir papağan türüdür. Sarı-yeşil lori, Endonezya'ya özgü bir türdür. Fetali Han Hoyski Fetali Han Hoyski (; 7 Aralık 1875 - 19 Haziran 1920), avukat, Rus İmparatorluğu Devlet Meclisi üyesi, ve daha sonra 1918'de kurulan bağımsız Azerbaycan Demokratik Cumhuriyeti'nin ilk başbakanı. Fetali Han, 7 Aralık 1875 tarihinde Şeki'de, Rus Ordusunun albayı olan İsgender Hoyski'nin ailesinde doğdu. Aile kökeni Hoy kentinden geldiği için, soyadları Rusça Hoylu anlamında Hoyski soyadını benimsemiştir. Büyük dedesi Cafer Qoli, Hoy Hanı İranlı Fath-Ali Şah tarafından yenildi ve 20.000 ordusu Eçmiyazin'e çekildi. 1804-1813 Rus-Fars savaşında Cafer Qoli Han Rus İmparatorluğu'nun yanında yer aldığı için Çar I. Aleksandr tarafından Şeki kağanlığına han olarak atandı ve rütbesi teğmen albaylığa yükseltilmiştir. Fatali Khan, 1901 yılında mezun olduğu Moskova Üniversitesi Hukuk Fakültesi'nde okudu. Mezun olduktan sonra Khoyski Gence, Sohum, Batum, Kutaisi'de avukat olarak çalıştı. Yekaterinodar ilçe mahkemesinin savcı yardımcılığına atandıktan sonra sosyo-politik faaliyetlere katılmaya başladı. Hoyski, Yelizavetpol Guberniyası'ndan Rus İmparatorluğu'nun İkinci Dumasına milletvekili seçildi. 2 Şubat 1907'de Duma'dan önce bir konuşma yaparken, Azerbaycan ve Kafkaslardaki Rus sömürgecilik politikalarını eleştirdi. Resmi olarak Anayasa Demokrat Partisi'ne (Kadetler olarak bilinir) kayıtlı olmasına rağmen, Duma'daki Müslüman kesime de katıldı. 27 Mart'ta Rusya'daki 1917 Şubat devriminden kısa bir süre sonra Hoyski, Müslüman Ulusal Konseyleri (ÇUŞ) Geçici Yürütme Komitesi'ne üye oldu. 26-31 Ekim 1917'deki ilk Musavat zirvesi sırasında Hoyski, Azerbaycan için özerklik lehine konuştu. Aralık 1917'de yeni oluşturulan Transkafkasya Sejm üyesi seçildi ve daha sonra bağımsız bir Transkafkasya Demokratik Federatif Cumhuriyeti Adalet Bakanı olarak atandı. 28 Mayıs 1918'de cumhuriyet dağıldı ve bağımsız bir Azerbaycan Demokratik Cumhuriyeti ilan edildi. Cumhuriyet dünyasında ilk defa işlev gören ve Müslüman dünyaya dayanan ilk devletti. Fatali Han cumhuriyetin ilk kabinesini kurmakla görevlendirildi. Başbakan Hoyski, 30 Mayıs 1918'de bağımsız bir Azerbaycan cumhuriyetinin ilan edilmesi konusunda dünyanın ana siyasi merkezlerine radyogram göndermekten onur duyuyordu. Hükümet Gence şehrinde geçici ikametgahına taşındığında hükûmet ciddi zorluklarla karşılaştı. Azerbaycan devleti ateş altında kaldı.17 Haziran'da Fatali Han, Ulusal Konseyin kapalı oturumunda hükûmetin istifasını ilan etti, ancak hükûmeti yeniden oluşturmak üzere görevlendirildi. Başbakanlık görevine ek olarak, ikinci hükûmette adalet bakanlığı görevini yürüttü. Hoyski, Bakanlar Kurulu Başkanı ve İçişleri Bakanı olarak görev yaptı.17 Haziran 1918'de Nasib Yusufbeyli liderliğindeki Hoyski tarafından ikinci hükûmet kuruldu. Türk hükûmeti ile ittifak kurmada, Merkezi Hazar Diktatörlüğünü Bakü'de yenilgiye uğramasında ve diğer ülkelerle diplomatik ilişkiler kurmada önemli bir rol oynadı. Hoyski bu görevde Azerbaycan devletini korudu. Ayrıca Paris Barış Konferansı'nda Azerbaycan'ın bağımsızlığını tanıyarak Azerbaycan'ın bağımsızlığını savundu. Azerbaycan Devlet Üniversitesi'ni kurduğu için de kredilendirildi. Hoyski tarafından kurulan üçüncü hükûmet döneminde, Ulusal Konsey Başkanı ve