Nisan 2005, 206 Sayfa) Türkiye Odalar ve Borsalar Birliği Türkiye Odalar ve Borsalar Birliği (kısa TOBB) Ticaret Odaları, Sanayi Odaları, Ticaret ve Sanayi Odaları, Deniz Ticaret Odaları ve Ticaret Borsalarının birleşmesiyle, özel kanunla kurulmuş, tüzel kişiliğe sahip, kamu kurumu niteliğinde mesleki üst kuruluştur. Türkiye Odalar ve Borsalar Birliği'in iskeletini oluşturan Oda ve Borsların sayısı 365'e ulaşmıştır. Bünyesinde 178 Ticaret ve Sanayi Odası, 60 Ticaret Odası, 12 Sanayi Odası, 2 Deniz Ticaret Odası ve 113 Ticaret Borsası bulunan Türkiye Odalar ve Borsalar Birliğinin toplam üye sayısı 1.300.000 civarındadır. 8 Mart 1950 tarih ve 5590 sayılı kanunda belirtilen esaslara göre, o tarihte mevcut olan oda ve borsaların yetkilileri Şubat 1952'de bir araya gelerek teşkil ettikleri genel kurulla Türkiye Odalar ve Borsalar Birliği resmen kuruldu. Kuruluşun yapısıyla ilgili olarak 1981, 1986 ve 1988'de yeni kanuni düzenlemeler yapıldı. 5590 sayılı kanun 18.05.2004 tarih ve 5174 sayılı kanun ile tamamen değişmiştir. Türkiye Odalar ve Borsalar Birliği'nin genel merkez binası 2009 yılına dek Ankara, Kızılay'da olmuştur. Kasım 2009'da ise 2005 yılında 110 milyon dolara satın alınan Eskişehir yolunda bulunan ikiz kulelere taşınmıştır. Odalar ve borsalar arasında birlik ve dayanışmayı sağlamak, ticaret ve sanayinin genel menfaatlere uygun olarak gelişmesini sağlamak, üyelerinin mesleki faaliyetlerini kolaylaştırmak, üyelerin birbirleriyle ve halkla olan ilişkilerinde dürüstlüğü ve güveni hakim kılmak üzere meslek disiplinini ve ahlakı korumak gayesiyle kurulan, birlik, ekonomik durumla ilgili raporlar hazırlar, hükûmet tarafından verilen vazifeleri yürütür, TBMM Komisyonları ve bakanlıklarca istenen bilgi ve görüşleri verir, oda ve borsaların kendi aralarında veya bir oda ile bir borsa arasında çıkan anlaşmazlıkları çözmeye çalışır, Milletlerarası Ticaret Odasının (ICC) Türkiye Milli Komitesini teşkil eder ve çalıştırır, yabancı ticaret ve sanayi odalarının vekillik, temsilcilik ve muhabirliğini yapar, milletlerarası mesleki toplantılara katılır, millî ve milletlerarası sergi ve fuarlara katılır. Türkiye Ticaret Sicili Gazetesi'ni de çıkaran Türkiye Odalar ve Borsalar Birliği, Organize Sanayi Bölgeleri kurar veya kurulmuş olanlara katılır, gerektiğinde yurtdışında temsilcilikler ve irtibat büroları kurar. Devlet Planlama Teşkilatının (DPT) çeşitli komisyonlarında devamlı olarak temsilci bulundurur, Milli Prodüktivite Merkezi, Türk Standartları Enstitüsü, İhracatı Geliştirme Merkezi, Basın İlan Kurumu, TÜBİTAK, OYAK, Türkiye Sanayi Sevk ve İdare Enstitüsü, İşletme İktisadi Enstitüsü gibi kuruluşların faaliyetlerine de katılır. Ticaret Borsaları Bilgi Sistemi, Atık Borsası, Milli Mal Numaralama Merkezi, Sanayi Envanteri ve işbirliği tekliflerinin değerlendirilmesi gibi hizmetler de TOBB tarafından verilmektedir. Ayrıca 2006 yılında kurulan Yazılım Müdürlüğü çok çeşitli yazılımlar geliştirmeye devam etmektedir. Türkiye Ticaret Sicili Gazetesi (tatil günleri hariç günlük), Türkiye İktisat Gazetesi (haftalık), Uluslararası Ticaret Odası Türkiye Milli Komitesi Bülteni (aylık), Ekonomik Rapor (aylık ve üç aylık) ile İktisadi Rapor (yıllık) gibi süreli yayınlarla, tertiplenen toplantıların ve seminerlerin raporlarını ve çeşitli araştırmaları kitap veya broşür olarak yayınlamaktadır. Ayrıca Türkiye Odalar ve Borsalar Birliği”nin yayın organı olan Ekonomik forum dergisi aylık olarak yayınlanmaktadır. Ayrıca Milli Prodüktivite Merkezi (MPM), İhracatı Geliştirme Etüd Merkezi (İGEME), Türk Standartları Enstitüsü (TSE), Ordu Yardımlaşma Kurumu (OYAK) gibi resmi iştirakleri, TOBB Ekonomi ve Teknoloji Üniversitesi, İktisadi Kalkınma Vakfı, İktisadi Araştırmalar Vakfı, Türk Tanıtma Vakfı, Türkiye Sakatları Koruma Vakfı gibi sosyal iştirakleri ve TC Merkez Bankası, Umumi Mağazalar TAŞ (UMAT), GÜMRÜK VE TURİZM İŞLETMELERİ TİCARET A.Ş. (GTİ)Askeri Pil Sanayi ve Ticaret A.Ş. (ASPİLSAN), BALO Batı Anadolu Lojistik Organizasyonlar A.Ş. gibi ticari iştirakleri vardır. TOBB Avrupa Ticaret ve Sanayi Odaları Birliği (Eurochambers), ECO Ticaret ve Sanayi Odası, İslam Ticaret ve Sanayi Odası, Akdeniz Ticaret ve Sanayi Odaları Birliği (ASCAME), OECD İş ve Sanayi Dayanışma Komitesi (BIAC), Balkan Odaları Birliği (ABC) ve Karadeniz Ticaret ve Sanayi Odaları Birliği üyesidir. DÃ¶rtleme Dörtleme, edebi terim. Üç farklı manaya gelebilir: Edebiyat dışındaki bir diğer tanımı da: Dirk Nowitzki Dirk Werner Nowitzki (d. 19 Haziran 1978), eski Alman profesyonel basketbolcudur. 2.13 metre boyundaki oyuncu uzun forvet pozisyonunda oynamaktadır. Nowitzki, basketbol tarihinin en iyi uzun forvetlerinden biri olarak gösterilmektedir. Nowitzki, Mavericks'i 14 kez NBA playoff'larına (2001-2012, 2014-2015) taşıdı. 2006 ve 2011 NBA playoff'larında Mavericks final oynadı. 13 kez All-Star, 12 kez de Yılın Beşlerine seçilen Nowitzki MVP ödülünü kazanan ilk Avrupalı oldu. 28,000'in üzerindeki normal sezon sayısıyla NBA tarihinin en çok sayı atan yabancı basketbolcusudur. 50-40-90 ortalamalarıyla sezon geçirme başarısı gösteren altı basketbolcudan biridir (2007). Mavericks tarihinde sezonun en iyi beşlerine seçilen ilk oyuncu olan Nowitzki çok sayıda Mavericks rekorunun sahibidir. 100 blok 150 üçlük isabeti barajını aşan ve playoff'ta 25 sayı 10 ribaund ortalamalarını geçen 4 oyuncudan biridir. Kareem Abdul-Jabbar ile birlikte playoff maçlarında 30 sayı 15 ribaund barajını 4 maç üst üste geçebilen tek oyuncudur. Almanya millî formasıyla da 2002 FIBA Dünya Basketbol Şampiyonası'nda bronz ve 2005 Avrupa Basketbol Şampiyonası'nda gümüş madalya kazandı ve turnuvanın "En Değerli Oyuncusu" seçildi. İtalyan spor gazetesi Gazzetta dello Sport tarafından 2002 ila 2006 yılları arasında 5 yıl peş peşe Euroscar Avrupa'da Yılın Basketbolcusu ödülünü kazanmış 2011 yılında bir kez daha bu ödülün sahibi olmuştur. 2005 ve 2011 yıllarında FIBA Avrupa'da Yılın Basketbolcusu ödülünü kazandı. 18 Aralık 2011'de ise ilk kez Almanya'da Yılın Spor Kişisi seçildi. 2012'de ise "Naismith Legacy Ödülü"nü kazanan ilk Amerika dışı doğumlu oyuncu oldu. Almanya'nın Würzburg şehrinde doğan Dirk Nowitzki sporcu bir aileden gelmektedir. Annesi Helga Nowitzki profesyonel bir basketbolcu ve babası Jörg-Werner Almanya'yı üst düzeyde temsil eden bir hentbol oyuncusudur. Ablası Silke Nowitzki ise bölgesel şampiyonlukları bulunan bir atlet aynı zamanda basketbol oyuncusuydu. Nowitzki ilk olarak hentbol ve tenis oynadı ancak hızlı büyümesi ve kendisine en yakın arkadaşından 30 santim uzun olması sebebiyle bu sporlarda "anormal" görünmekten sıkılarak basketbol oynamaya başladı. DJK Würzburg takımına katıldıktan sonra 15 yaşındayken Alman basketbolcu Holger Geschwindner tarafından yetenekleri keşfedildi ve Geschwindner haftada 2 ila 3 kez Nowitzki'yle birlikte çalışmaya başladı. Ardından ailesinin de onayını aldıktan sonra Nowitzki'yle daha sıkı çalışmaya başladı. Şut ve pas antrenmanları yaparken ağırlık ve taktik çalışmaları gerçekleştirmedi çünkü bunların "gereksiz friksiyonlar" olduğunu söyledi. Ayrıca Geschwindner Nowitzki'yi daha eksiksiz bir karakter haline gelmesi için enstrüman çalmaya ve kitap okumaya yönlendirdi. Bir yıl sonra koç, Nowitzki'nin gelişiminden çok etkilendi ve ona şöyle bir öneride bulundu "Şimdi dünyanın en iyilerine karşı mı yoksa Almanya'nın yerel kahramanlarına mı karşı oynayacağına karar vermelisin. Eğer ikincisini seçersen hemen antrenmanları durduracağız çünkü kimse bunun önüne geçemez. Ama en iyilere karşı oynamayı seçersen günlük antrenmanlar yapmak zorundayız." Bu kararı vermek amacıyla 2 gün düşünen Nowitzki tam-zamanlı antrenman programına karar verdi ve uluslararası bir kariyer tercihinde bulundu. Geschwindner Nowitzki'ye haftanın her günü DJK Würzburg oyuncularıyla ve Robert Garrett, Marvin Willoughby ve Demond Greene gibi isimlerle birlikte antrenman yapması için izin verdi. 1994 yılında 16 yaşındayken Nowitzki DJK kadrosuna girmeyi başardı. Nowitzki, İkinci Bundesliga Ligi'nin Güney Grubu'nda oynayan DJK takımına katıldığında ilk antrenörü Pit Stahl onu dış skorer forvet olarak oynatarark şutundan faydalanmak istedi. 1994-95 İkinci Bundesliga sezonunu DJK 6. sırada tamamladı ve çaylak Nowitzki o yılı benchte oturarak ve aynı zamanda kötü notlarla uğraşarak geçirdi. 1995-96 sezonunda ise Nowitzki kendisine Finlandiyalı yıldız forvet Martti Kuisma'nın yanında ilk beşte buldu ve çift haneli skor ortalaması yakaladı. Alman ulusal basketbol koçu Dirk Bauermann Nowitzki'yi 24 sayıyla oynadığı bir maçta izledikten sonra şu açıklamayı yaptı "Dirk Nowitzki son 10 belki de 15 yılın en büyük Alman basketbol yeteneği." DJK o yılı Güney Gurubunda ikinci sırada tamamladı. Final maçında takım BG Ludwigsburg'a 86-62 kaybederken Nowitzki o maçı 8 sayıyla tamamladı. 1996-97 İkinci Bundesliga sezonunda ana skorer Kuisma takımdan ayrıldı. Holger Geschwindner de Pit Stahl yerine koçluk görevine getirdi ve o sezon DJK normal sezonu tekrar 2. sırada tamamlarken Nowitzki o yılı 19.4 sayı ortalamasıyla tamamladı ancak takımı bir kez daha bir üst lige çıkamadı. Takip eden 1997-98 İkinci Bundesliga sezonu sırasında Nowitzki okulunu tamamladı ve zorunlu askerliğini 1 Eylül 1997 ile 30 Haziran 1998 arasında gerçekleştirdi. Nowitzki bu süreci şöyle anlattı "başlangıçta çok zordu; hiçbir ayrıcalığımız yoktu ve bütün çalışmalara katılmak zorundaydık.sonra("Grundausbildung" adlı Alman askerliğinin en yoğun kısmı bittikten sonra) çok daha rahattı. Nowitzki 18 yaşında 2.11'e kadar uzadı ve takımına 36:4 puanlık(her galibiyet 2 her mağlubiyet 0.2) bir sezon yaşattı ve ligi 28.2 ortalamayla sayı kralı olarak tamamladı. Playoff'ta ise takımı şanssızlığını kırarak 14:2 puanla üst lige çıkma hakkını kazandı Nowitzki kritik maçta DJK, Freiburg'u 95-88 mağlup ederken 26 sayı attı ve Alman BASKET dergisi tarafından "Almanya'da Yılın Basketbolcusu" seçildi. Yurt dışında da Nowitzki'nin adı duyulmaya başlandı. 1996'da Barcelna Basquet onu takıma katmak istedi ancak Nowitzki, Atibur'unu almadan Almanya'dan gitmek istemedi. Bir yıl sonra Nike "Hoop Heroes Tour" kapsamında Charles Barkley ve Scottie Pippen gibi NBA starlarına karşı oynadı. 30 dakikalık şov maçında Nowitzki, Barkley'den daha iyi bir performans sergiledi hatta onun üzerinden smaç yaptı ve Barkley bunun üzerine Nowitzki için "Bu çocuk bir aptal. NBA'e gelmek isterse beni arayabilir." dedi. 29 Mart 1998'de Nowitzki, ABD'de genç yeteneklerin dikkatle izlendiği Nike Hoop Summit maçına seçildi. Bu maçta Amerika Birleşik Devletleri'nde geleceğin yıldızı olarak gösterilen Rashard Lewis ve Al Harrington gibi oyuncular da vardı ve ABD yetenekleriyle uluslararası yetenekleri karşı karşıya getiren maçta Nowitzi 33 sayı 14 ribaund 3 top çalma yaparak maçın en skorer oyuncusu oldu. Hızı, top konrolü, şut yeteneğiyle herkesi etkiledi ve Avrupa ve NBA takımları onu kadrolarına katmak istedi. DJK Würzburg'u bir üst lige taşıyıp Abitur'unu alıp ve askerlik görevini geride bıraktıktan sonra Nowitzki geleceğini NBA'e yöneltti. Amerika'da pek çok kolejden gelen teklifi reddederek direkt NBA'e gitmeyi tercih etti. Boston Celtics ve Dallas Mavericks koçları Rick Pitino ve Don Nelson onu takımlarında görmek istiyordu. Pitino, Nowitzki'yle yaptığı 45 dakikalık çalışmanın ardından şut, ribaund ve pas yeteneklerinin olması sebebiyle onu Boston Celtics efsanesi Larry Bird'le kıyasladı. Pitino, Nowitzki'yi 10. sıradan seçeceklerinin garantisini verdi. Ancak Pitino'nun planları Nelson tarafından suya düşürüldü. Çünkü Nelson'ın takımı 6. sıra tercih hakkını elde etmişti. Nelson draft gecesi Milwaukee Bucks'tan Dirk Nowitzki'yi Phoenix Suns'tan ise Steve Nash'i istedi; Bucks'ın isteği Nowitzki'den önce seçileceği tahmin edilen güçlü forvet Robert Traylor'dı, Suns ise Pat Garrity üzerinde duruyordu. Mavericks, Traylor'ı 6. sıradan draft etti ve Bucks da 9. sıradan Nowitzki'yi seçti ve 19. sıradan Garrity'i seçti. Sonrasında Mavericks Traylor'ı Nowitzki ve Garrity karşılığında Bucks'a takas etti ardından Phoenix'e Garrity'i vererek Nash'i takıma dahil etti. Dallas Mavericks o yıllarda playoff'a kalma başarısını en son 1990 yılında yapmış bir takımdı. Michael Finley takımın kaptanlığını yapıyordu ve yanında 2.29'luk Shawn Bradley ve takımın en skoreri eski Los Angeles Lakers forveti Cedric Ceballos vardı. Nowitzki'nin lige katılacağı 1998-99 NBA sezonu sallantılı bir yıl oldu. NBA başkanı David Stern, NBA Oyuncular Birliği'nin grev ilan etmesini gerekçe göstererek lige salary cap uygulamasını getirmek istedi ve NBA'de sezonun oynanmama riski belirdi. Bu nedenle Nowitzki, DJK Würzburg'a geri döndü ve iki tarafın anlaşmasına kadar orada 13 maç oynadı. O yıl NBA'de normal sezonda 50 maç oynanabildi. Nowitzki de o sezon 47 maçta forma giydi ve Don Nelson onu 4 numara oynattı. Daha güçlü ve atletik uzunlara karşı oldukça zorlanan Nowitzki özellikle kötü savunma performansıyla eleştiri aldı ve o yılı 20.4 sürede 8.2 sayı 3.4 ribaund ortalamalarıyla tamamladı. Nowitzki o yılla ilgili düşündüklerini "Çok büyük hayal kırıklığına uğramış hatta Almanya'ya geri dönmeyi düşünmüştüm. İkinci Almanya liginden oraya zıplamak uçaktan bir şekilde paraşüt açılmasını umarak atlamak gibiydi." şeklinde dile getirmiştir. Mavericks o yıl 50 maçın sadece 19'unu kazandı ve playoff oynayamadı. Nowitzki de o sezonun son 12 maçında çift haneli skor yapmayı başardı. 1999-00 NBA Sezonu'nda Don Nelson, pas yeteneğinden faydalanmak üzere Nowitzki'yi "point forvet" olarak oynatmaya başladı. Ancak en önemli atılımlardan biri saha dışında oldu ve takım patronu Ross Perot, Jr 125 milyon dolara aldığı takımı için herhangi bir yatırım planı olmaması ve basketbol bilgisinin çok sınırlı olduğunu kabul ederek 280 milyon dolara Mark Cuban'a sattı. Cuban takımı devralır almaz önemli yatırımlar yapmaya başladı ve takımın her maçını kenardan izledi. Takıma daha kolay seyahat için Boeing 757 marka jet uçak satın aldı. Takımın gelirleri 100 milyon dolar arttı. Nowitzki de Cuban'ın yaptıklarını şöyle anlatıyor "Harika bir ortam oluşturdu, bizim sadece çıkıp kazanmamız gerekiyordu." Nelson'ın koruması, Cuban'ın gelişimleri ve kendi çabalarıyla Nowitzki istatistiklerinde büyük bir çıkış gösterdi. İkinci yılında 17.5 sayı 6.5 ribaund ve 2.5 asist oralaması tutturan Nowitzki maç başına 35.8 dakika oyunda kaldı ve 9 maçta double-double yaptı. 2 kere 32 sayı attı ve bu rakam kariyer rekoru oldu. O sezon "Yılın En Çok Gelişme Kaydeden Oyuncusu" ödülünde Jalen Rose'un arkasından 2. sırada yer aldı ve Paul Pierce, Vince Carter gibi oyuncularla birlikte NBA All-Star Sophomore kadrosunda yer aldı. Bu maçta Nowitzki 17 sayı 6 ribaund 4 asist yaptı ancak takımı Steve Francis ve Lamar Odom liderliğindeki çaylaklara uzatmalarda yenildi. Ayrıca 2.13 boyundaki Nowitzki NBA All-Star Hafta Sonu Üç Sayı Yarışması'na katıldı ve bu yarışmaya katılan en uzun oyuncu oldu. İlk turda 15 şut sokan Nowitzki final turuna kaldı ve bu turda Jeff Hornacek'in gerisinde kalarak 2. oldu. Nowitzki bireysel istatistiklerini geliştirse de takımı 40-42 galibiyet rakamıyla playoff'u bir kez daha kaçırdı. 2000-01 NBA Sezonu'nda, Nowitzki istatistiklerini iyice yükseltmeye başladı ve o sezonu 21.8 sayı 9.2 ribaund ve 2.1 asist ortalamalarıyla tamamladı. Tam olarak power forvet oynamaya başlayan Nowitzki o sezon 151 üçlük 101 blok rakamlarıyla NBA tarihinde Robert Horry'den sonra 100 üçlük isabeti-100 blok barajını geçen ikinci oyuncu oldu. Oyunundaki büyük gelişimin bir diğer sonucu da Finley'den sonra Dallas Mavericks tarihinde 82 maçının tamamını oynayıp en az 10 kez 30 sayı barajını geçen 2. oyuncu oldu. Nowitzki ayrıca NBA'de Sezon Beşine seçilen ilk Mavericks oyuncusu oldu ve o yıl en iyi 3. takıma seçildi. Ayrıca yakın arkadaşı Nash ligin değerli oyun kurucularından biri olurken Finley de her zamankindendaha iyi bir skorer oldu ve bu üçlüye Mavericks'in "Büyük Üçlüsü" denilmeye başlandı. 53-29'luk galibiyet rakamıyla birlikte Mavericks 1990'dan sonra ilk kez playoff'a kalma başarısı gösterdi. 2001 NBA Playoffları'a beşinci sıradan katılan Dallas Mavericks, NBA tarihinin en çok asist yapan oyuncusu John Stockton ve tarihin en çok sayan 2. oyuncusu olan Karl Malone liderliğindeki Utah Jazz ile eşleşti. İlk 2 maçı kaybettikten sonra Nowitzki 3. ve 4. maçlarda 33 sayı atarak serinin eşitlenmesini sağladı. 5. maçta Mavericks, Calvin Booth'un bitime 9.8 saniye kala attığı turnikeye maça kadar oyunu geride götürdü. Jazz oyuncusu Bryon Russell ve Malone da son 2 şutu kaçırınca Mavericks 5. maçı kazandı. 5 maç üzerinden oynanan seride Utah'ı eleyen Dallas Mavericks 2. turda San Antonio Spurs'le karşılaştı. Mavericks ilk 3 maçı kaybetti. O seride Nowitzki grip olmasına rağmen oynarken Spurs gardı Terry Porter'la çarpıştığı bir pozisyonda dişi kırıldı. Nowitzki serinin kazanılan 4. maçının ardından 5. maçta kariyer playoff rekorunu 42 sayıyla kırdı ve 18 ribaund yaptı ancak takımı 105-87 mağlup oldu ve elendi. 2001-02 NBA sezonunun öncesinde Nowitzki, Mavericks'le 6 yıl 90 milyon dolar değerinde bir kontrat imzaladı ve bu onu Formula 1 pilotu Michael Schumacher'den sonra en çok kazanan 2. Alman sporcu yaptı. Gelişimini sürdüren Nowitzki o yıl 23.4 sayı 9.9 ribaund ve 2.4 asist ortalaması yakaladı ve sezonun En İyi İkinci Beşine seçildi ve ilk NBA All-Star maçı kadrosuna seçildi. Ayrıca 30 sayı 10 ribaund barajını 13 maçta geçerek bu alanda sezonu Shaquille O'Neal ve Tim Duncan'ın arkasından 3. tamamladı. O sezon "Yılın 6. Adamı" seçilen Nick Van Exel takviyesiyle iyice güçlenen Dallas Mavericks 57-25'lik normal sezon galibiyet rakamıyla playoff'a kaldı. 2002 NBA Playoffları'nda Kevin Garnett liderliğindeki Minnesota Timberwolves'la eşleşen Mavericks ilk turda rakibine 3-0 süpürdü ve playoff'ta yoluna devam ett. Garnett o seriyi 24 sayı ortalamasıyla tamamlarken Nowitzki seride 33.3 sayı ortalaması tutturdu. İkinci turda Chris Webber liderliğindeki Sacramento Kings rakip oldu. Mavericks ilk 2 maçı kazandıktan sonra Kings koçu Rick Adelman savunma stratejisini değiştirdi. İlk 2 maçta Webber, Nowitzki'ye 1'e 1 savunma yaptı ancak sonraki maçlarda daha hızlı bir oyuncu olan Hidayet Türkoğlu'nu Dirk Nowitzki'nin başına verdi ve post-up pozisyonlarında Webber'la yardımlar getirerek Alman yıldızı savundu. 3. maç Dallas'ta oynandı ancak Mavericks evinde oynadığı maçı 125-119 kaybetti ve Nowitzki o maçı 19 sayı atarak tamamladı ve şöyle söyledi "Basitçe Türkoğlu'yu geçemezdim, eğer yapsaydum ikili savunmanın içine girecektim ve çok top kaybı yapacaktım." 4. maçta Alman yıldızı daha büyük bir hayal kırıklığı bekliyordu: Mavericks 14 sayılık bir üstünlük yakaladığı maçta takımın 2 uzunu Vlade Divac ve Chris Webber 6 faulle oyun dışında kalırken ve Peja Stojakovic de sakatlık nedeniyle maçta oynayamamasına karşın Nowitzki iki kritik şut kaçırdı ve takımı maçı 115-113 kaybetti. 5. maçta ise demoralize olan Mavericks 114-101'lik mağlubiyetle playoff dışında kaldı. Nba.com Kings'in Mavericks'den daha iyi savunma yaptığını yazdı ve Kings'in 5 maçta 115 turnike basketi bulduğu söylendi. Ancak Nowitzki bu sezon sonrası teselli niteliğinde bir ödül kazandı: Gazzetta dello Sport Nowitzki'yi 104 oyla "Yılın Avrupalı Basketbolcusu" seçti. İkinci Dejan Bodiroga 54, Peja Stojakovic de 50 oy aldı. 2002-03 NBA Sezonu öncesinde Don Nelson ve Mark Cuban savunmanın üzerinde daha önemle durdu ve Mavericks iyi blokçular Raef LaFrentz ve Shawn Bradley ile alan savunması yapmaya başladı ve sezonun ilk 11 maçını kazandı. Finley, Nash ve Nowitzki 2002 Kasım'ında "Batı Konferansının En İyi Oyuncuları" seçildiler. Bu sezonda Nowitzki sayı ortalamasını 25.1, ribaund ortalamasını 9.9 ve asist ortalamasını 3.0'a çıkardı. Ek olarak 41 double-double yaparak sezonu kapadı ve bu alanda 7. oldu. 25.1 sayı ortalamasıyla NBA tarihinde 2.000 sayı barajını aşan ilk Avrupalı oyuncu oldu. All-Star maçına çağrıldı ve yılın En İyi 2. Beşine bir kez daha seçildi. "Yılın En İyi Alman Sporcusu" ödülünde de kayak sporcusu Sven Hannawald'ın arkasından 2. oldu. Mavericks 2002-03 NBA Sezonu'nu 60-22'lik galibiyet rekoruyla noktaladı ve 3. sıradan playoff'a katıldı, rakip de Portland Trail Blazers oldu. Playoff'lar da 5 maç yerine 7 maç üzerinden oynanmaya başladı. Mavs ilk 3 maçı kazandıktan sonra ritim kaybetmeye başladı ve takip eden 3 maçı kaybetti. 7. maçta Portland maçı yakın götürse de Nowitzki bitime 1:21 kala attığı kritik baskele skoru 100-94'e getirerek kopardı ve Mavericks 107-95'lük galibiyet aldı ve turu atlayan taraf oldu. Nowitzki de o basketi şöyle anlattı "Bu, kariyerimin en önemli basketiydi. Bu kadar erken tatile çıkmaya hazır değildim." Ayrıca ESPN röportajında da şu ifadeyi kullandı "Boyalı alanda daha sert olmalı ve ribaundları almalıyız. Bütün sezon boyunca saha avantajı için çok çalıştık ve bugün o avantajı kullandık." İkinci turda Mavericks bir kez daha Sacramento Kings'in rakibi oldu. Mavericks ilk maçı 124-113 kaybettikten sonra Nowitzki'nin 25, Van Exel'ın 36 sayı attığı maçta rakibini 2. maçta 132-110 yendi. 132 sayının 83'ü ilk yarıda geldi. Kings'in yıldız forveti Chris Webber da menisküsünden sakatlandı. Nowitzki ve Van Exel 3. maçta Dallas'ı uzatmaya giden maçta 141-137'lik galibiyete taşıdı. 4. maçta ise kazanan taraf 99-83'le Sacramento oldu ve Nowitzki saha kenarındaki havluları tekmelemesi nedeniyle diskalifiye edildiği o maçı sadece 11 sayı atarak bitirdi. Devamındaki 2 maçın kaybedilmesinden sonra Nowitzki 7. maçta kritik bir performans sergiledi ve maçı 30 sayı 19 ribaundla bitirdi ve harika bir savunma yaptı. Dallas bu maçı 112-99 kazandı ve konferans finaline yükseldi. ESPN, Nowitzki'ye "Big D" lakabını verdi. Konferans finalinde Dallas'ın rakibi San Antonio Spurs oldu. San Antonio'daki 1. maçta Nowitzki, Duncan savunmasında 38 sayı atarak takımına 113-110'luk galibiyeti getirdi. İkinci maçta Duncan, Nowitzki'yi faul problemine soktu ve Spurs 132-110'luk rahat bir galibiyet aldı. Üçüncü maçta Manu Ginobili, Nowitzki'ye diziyle çarptı ve bu da Nowitzki'nin sakatlığı sebebiyle seriyi kaçırmasına neden oldu. Ana skorerinden yoksun Mavericks seriyi 3-2'ye getirmesine karşın 6. maçta Steve Kerr üç sayı çizgisinin gerisinden gösterdiği etkili performansla takımına turu getirdi. Don Nelson seri sonrası yaptığı açıklamada "Uzun süredir çok iyi oynuyoruz ama temel kıldı. Yanlış zamanda soğuduk." Nowitzki bu sezonun sonrasında bir kez daha "Yılın Avrupalı Basketbolcusu" seçildi ve NBA genel menajerleri arasında yapılan ankette "En İyi Avrupalı Basketbolcu" seçildi. Cuban ve Nelson 2003-04 sezonu öncesinde takıma daha fazla hücum oyuncusu katmak için girişimlere başladı ve sonucunda Golden State Warriors'dan All-Star forvet Antawn Jamison(Danny Fortson, Jiri Welsch ve Chris Mills'le birlikte) Van Exel karşılığında takıma dahil olurken Boston Celtics'ten Antoine Walker, Raef LaFrentz karşılığında takıma dahil edildi. Bu takaslar basketbol yorumcuları tarafından dikkatle takip edildi ve eleştirildi. Özellikle takımının bir numaralı pivotunun gönderilmesi eleştiri konusu oldu çünkü sakatlıklarla uğraşan Shawn Bradley yeterli katkıyı yapamıyordu. Takıma pivot alınmaması üzerine Don Nelson çareyi Nowitzki'yi pivot pozisyonuna kaydırmakta buldu. Walker da Nowitzki'nin pozisyonuna geçti ve Jamison skorer 6. Adam rolünü üstlendi. Daha fiziksel bir rol üstlenecek olan Nowitzki de bu durum üzerine çalışmalarına başladı ve yaz ayında yaptığı çalışmalar sonrasında kaslanan Nowitzki 9.1 kilo alarak ezona başladı ve çalışmalarını hücumdan çok savunma üzerine yönlendirdi. Ancak ortalamaları düşüşe geçen Nowitzki 21.8 sayı 8.7 ribaund ve 2.7 asist ortalamalarıyla sezonu tamamladı. Ancak Mavericks'in en çok sayı atan, top çalan(1.2) ve blok yapan(1.35) oyuncusu oldu. Bir kez daha All-Star'a çağrılırken NBA'de Yılın En İyi 3. Takımına seçildi. Dallas 52-30'luk galibiyet rakamıyla ilk turda Sacramento'nun rakibi oldu ancak 5 maç sonrasında elenmekten kurtulamadı. 2004-05 sezonu öncesinde Mavericks'in yine kritik hamleler yaptı ve savunma ağırlıklı pivot Erick Dampier, Golden State Warriors'tan takıma katıldı ancak Nowitzki'nin yakın arkadaşı Steve Nash free-agent olarak Phoenix Suns'a döndü. Sezon içinde koç Don Nelson istifa etti ve yardımcısı Avery Johnson görevi devraldı. Bu sorunlara karşın Nowitzki sayı ortalamasını 26.1'e kadar çıkararak bir Avrupalı basketblcunun NBA'de yakaladığı en yüksek sayı ortalamasının sahibi oldu ve bu alanda kariyerinin en yüksek rakamına ulaştı. Ribaund ortalaması da 9.7'ye çıktı. Ayrıca 1.5 blok ve 3.1 asist ortalamaları bu alanda kariyerinin en iyi rakamları oldu. Nowitzki ayrıca her maçta çift haneli skor yaparken NBA tarihinde en az 1.2 blok ve top çalma ortalaması yapan 4 oyuncudan biri oldu. Bu sezon Nowitzki'ni 2.000 sayı barajını aştığı 2. sezon oldu ve aynı sezon Houston Rockets'a attığı 53 sayıyla halihazırda kıramadığı kariyer rekorunu kırdı. Bu performansı sayesinde kariyerinde ilk kez Yılın En İyi Beşine seçildi. MVP Oylamasında da Nash ve Shaq'ın ardından 3. sırayı aldı. Kariyerinde ilk kez "Yılın Beşi"ne seçildi. ve ABD'de lise veya kolej oynamadan bunu başaran ilk oyuncu oldu. Ancak Mavericks ve Nowitzki playoff'a kötü başladı. Maverikcs ilk turda sayı kralı Tracy McGrady ve Çinli pivot Yao Ming'in sırtladığı Houston Rockets'a rakip oldu. Nowitzki'nin Ryan Bowen'a yüksek bir sayı ortalaması tutturması bekleniyordu ancak Bowen, Nowitzki'yi ilk maçta 21 tutarken ikinci maçta 26 sayıya rağmen 8-26 saha içi isabetiyle oynattı. Rockets 2-0 öne geçtikten sonra Mavericks üst üste 3 maç kazandı ve durumu 3-2 lehlerine çevirdi. 6. maçı kaybettikten sonra Dallas, Nowitzki'nin kötü şut performansına rağmen seriyi kazanmayı başardı. Konferans yarı finalinde Mavericks'in rakibi Nash liderliğindeki Phoenix Suns oldu. İlk 4 maç 2-2'lik eşitlike geçildikten sonra Suns son 2 maçı kazandı ve turu atladı. Altıncı maçta Nowitzki 28 sayı atmasına rağmen 25 şutunun sadece 9'unu isabete çevirebildi. Ayrıca maç sırasında sık sık takım arkadaşlarına bağırması ve uzatmada kullandığı 5 şutu da kaçırması maç içindeki tedirginliğini de gözler önüne serdi. 2005-06 NBA sezonunda Mavericks'in veteran kaptanı Michael Finley serbest bırakıldı ve Nowitzki; Nash ve Finley ve kendisinden oluşan "Büyük Üçlü"den kalan son parça oldu. Nowitzki de franchise oyuncusu olarak gösterilmeye başlarken 2005-06 sezonunu 26.6 sayı 9 ribaund ve 2.8 asist ortalamalarıyla tamamlamayı başardı. Nowitzki 2,000 sayı barajını aşmayı bir kez daha başardı. Ayrıca 26.6 sayı ortalamasıyla sezonu tamamlayarak Avrupalı bir basketbolcu tarafından bir sezonda ulaşılan en yüksek sayı ortalamasının sahibi oldu. Nowitzki şut yüzdesini %48'e, üçlük yüzdesini %40.6'ya ve serbest atış yüzdesini %90.1'e çıkararak kendi normal sezon rekorlarını kırdı. Houston'da düzenlenen 2006 All-Star Haftasında üçlük yarışmasında Seattle SuperSonics'ten Ray Allen, Washington Wizards'dan Gilbert Arenas gibi oyuncuların katıldığı üçlük yarışmasını kazanan Nowitzki 2006 All-Star maçında da 18 sayı attı. Sezon sonunda Dallas 60 galibiyet almayı başardı ve San Antonio Spurs, Detroit Pistons'ın ardından ligdeki en iyi 3. rakamın sahibi oldu. 2004-05 sezonunad olduğu gibi Nowitzki; Nash ve LeBron James'in ardından MVP oylmasında bir kez daha 3. sırayı aldı. Bir kez daha NBA'de Yılın En İyi Beşine seçildi. Nowitzki "süperstar" unvanına yakışır bir oyun oynadı ve playoff'u 27.0 sayı 11.7 ribaund ve 2.9 asist ortalamalarıyla tamamladı. Mavericks ilk turda Memphis Grizzlies'ı 4-0 geçmeyi başardı. Konferans yarı finalinde bir kez daha San Antonio Spurs'un rakibi olan Mavericks NBA tarihine geçen serinin 7. maçında 20 sayı öne geçmesine rağmen bitime 30 saniye kalan Spurs, Manu Ginóbili'nin 3'lüğüyle 101-101'lik eşitiği yakaladı. Nowitzki bir sonraki hücumda 3 sayılık isabetiyle Mavericks'i öne geçirdi ve maçı Dallas 119-111 kazandı, Nowitzki de maçı 37 sayı 15 ribaundla tamaladı. Nowitzki bu maçla ilgili şu yorumda bulundu "Topun nasıl girdiğini bilmiyorum. Manu elime vurdu, şanslı bir andı." Mavericks batı konferansı finalinde Phoenix Suns'ın rakibi oldu. Nowitzki kritik 5. maçta 50 sayı atarak Dallas'ı galibiyete taşıdı ve serinin durumu Dallas lehine 3-2 oldu. Mavericks 6. maçı kazanarak 2006 NBA Finali'nde Miami Heat'in rakibi oldu. Nowitzki final serisi öncesinde şöyle konuştu "Sezon boyunca iyi bir deplasman takımı olduk, birbirimize inandık. Bu sezon iniş ve çıkışlarımız oldu ancak playoff tamamıyla yürek gösterme ve birlikte oynama işi." Nowitzki'nin playoff'ta gösterdiği performansla ilgili Bill Simmons, Nowitzki için "Dirk, Bird'den beri herhangi bir forvetten daha yukarı bir seviyede oynuyor." yorumunu yaptı. Mavericks final serisinin ilk 2 maçını kazanarak 2-0 öne geçti ancak 3. maçta rakibine 15 sayılık üstünlük kurmasına rağmen Dwyane Wade'in sürüklediği Miami'ye karşı ilk mağlubiyetini aldı. Wade son 4 maçta 36 sayı ortalamasıyla oynarken Nowitzki ise son 3 maçta attığı 55 şutun 20'sinde isabet buldu ve Dallas Mavericks seriyi 4-2 kaybederek şampiyonluğu Miami'ye kaptırdı. Alman basketbolcu ESPN tarafından şu şekilde eleştirildi "açık...en iyi serisi değildi" Nowitzki'nin yorumu da şu oldu 3. maç çok ağır bir yenilgiydi ve serinin bütün momentumunu değiştirdi. "O maçtan sonra kendilerine güveni geldi ve sonrasında daha iyi oynadılar." 2006-07 NBA sezonu Nowitzki'nin normal sezonda MVP seçildiği sezon oldu. %50.2 saha içi isabetiyle normal sezon rekorunu kırdı ve 24.6 sayı 8.9 ribaund 3.4 asist ortalamaları yakaladı. Mavericks normal sezonda aldığı 67 galibiyetle kulüp tarihinin rekorunu kırdı ve lig lideri olarak 2007 NBA Playoff'una ilk sıradan girdi. Sezon sonunda Nowitzki'nin MVP olduğu açıklanırken Dallas Mavericks, ilk turda karşılaşacağı Golden State Warriors karşısında normal sezonda oynanan 3 maçı da kaybetmesine karşı net favoriydi ancak bu seri playoff'a 8. sıradan giren bir takımın ilk kez 1. sıradan giren takımı elediği seri olarak NBA tarihine geçti. Nowitzki serinin 6. ve son maçında 2-13 saha içi isabetiyle oynadı sadece 8 sayı atabildi. Stephen Jackson tarafından savunulan Nowitzki normal sezon ortalamalarından 5 sayı daha az sayı ortalamasıyla oynadı ve %50.2'lik şut yüzdesi de %38.3'e geriledi. Bu seride Golden State Warriors'ın koçu Nowitzki'ye güvenip çaylak yılından itibaren destekleyen ve onun koçluğunu yapan Don Nelson'dı. Bu serinin kaybedilmesinin ardından Nowitzki "Bu seriye damgamı istediğim şekilde vuramadım. Büyük hayal kırıklığına uğramamın nedeni bu." ifadeleriyle seriyi özetledi. Nowitzki normal sezon sonrasında 100'den fazla oy alarak iki kez üst üste MVP olan Nash'i geride bırakarak NBA tarihinde Avrupa doğumlu ilk MVP olmayı başardı. 2007-08 NBA sezonu Dirk Nowitzki Dallas Mavericks'in yeni bir ilk tur yenilgisi yaşadığı bir sezın oldu. Sezon ortasında yapılan takasla veteran All-Star Jason Kidd'in takıma dahil olmasına rağmen batı konferansında 7. sırayı aşabilen Mavericks'te Nowitzki normal sezonu 23.6 sayı 8.6 ribaund ve kariyer rekoru olan 3.5 asist ortalamalarıyla tamamladı. Playoff'ta NBA'nin yükselen yıldızı Chris Paul'ün New Orleans Hornets'in rakibi olan Mavericks 5 maç sonunda elendi ve bu sonuç koç Avery Johnson'ın kovulmasına neden oldu ve onun yerine NBA'nin elit koçlarından Rick Carlisle görevi devraldı. Nowitzki açısından sezonun olumlu taraflarından birkaçı Nowitzki, 6 Şubat 2008 tarihinde oynanan Milwaukee Bucks maçında 29 sayı 10 ribaund ve 12 asistlik(kariyer rekoru) performansıyla kariyerinini ilk triple-double'ını yapması, 8 Mart 2008'de ise New Jersey Nets'e 34 sayı atması sonucu NBA kariyerinde 16.644 sayıya ulaşarak "Rolando Blackman'i geçmesi ve Mavericks tarihinin en çok sayı atan oyuncusu" unvanını eline geçirmesi oldu. 2008-09 NBA sezonu'nda Nowitzki'nin sayı ortalaması 25.9'a kadar yükseldi ve o yılı 8.4 ribaund ve 2.4 asist ortalamalarıyla tamamladı. Sayı krallığında ligi 4. tamamlarken 4. kez NBA'de Yılın En İyi Beşine seçildi. 2009 NBA All-Star maçına çağrılarak bu onuru 8. kez yaşarken Mavericks 2-7'lik kötü başlangıcın ardından 50-32'lik galibiyet rakamıyla batı konferansını 6. sırada tamamlayarak playoff'a kaldı. 2009 NBA Playoffları'nda Dallas'ın ilk turdaki rakibi San Antonio Spurs(3. sıradan playoff'a girdi) oldu. Dallas Mavericks ilk turda Spurs'ü Nowitzki liderleğinde geçmeyi başarırken ikinci turda kısa ve hızlı Denver Nuggets'a 4-1 elenemekten kurtulamadı. Nowitzki playoff'u 34.4 sayı 11.6 ribaund ve 4 asist ortalamalarıyla tamamladı ancak bu performansı takımını daha ileri götüremedi. Dallas Mavericks 2009-10 NBA sezonunu 2. sırada bitirerek playoff'a iddiali bir giriş yaptı ve üst üste playoff'a kalma serisini 10'a çıkardı ve bunu yaparken her sezonu en az 50 galibiyetle bitirdi. Kadroya önemli takviyeler All-Star oyuncular Shawn Marion ve Caron Butler(sezonun ilerleyen dönemlerinde) oldu. 13 Ocak 2010 tarihinde Nowitzki NBA tarihinde 20.000 sayı barajını aşan 34. oyuncu oldu ve o sezonu 25 sayı 7.7 ribaund 2.7 ve 1 blok ortalamalarıyla tamamladı. 2010 NBA All-Star maçına çağrıldı bu da onun 9. All-Star maçı oldu. Mavericks bir kez daha ilk turda Spurs'le eşleşti ve bu eşleşme son 4 sezonda 3. kez oldu. Ancak Dallas'ta Nowitzki dışında hiçbir oyuncudan istenilen verim alınamadı. Nowitzki, playoff'u 26.7 sayıyla tamamlarken takımın ikinci skor gücü Jason Terry normal sezonu 16.6 sayı ortalamasıyla tamamladıktan sonra 12.7 sayı ortalamasıyla playoff'u tamamladı. LeBron James, Dwyane Wade, Amare Stoudemire, Chris Bosh, Carlos Boozer gibi oyuncuların free-agent olduğu 2010 yaz döneminde Dirk Nowitzki de 5 Temmuz 2010'da free-agent oldu ve Dallas'la 4 yıllık 80 milyon dolar değerinde bir kontrat imzalayarak takımda kalmaya karar verdi. Dallas Mavericks'in 2010-11 NBA sezonu öncesinde yaptığı en önemli değişiklik Tyson Chandler'ı takasla takıma katmak oldu. Nowitzki sezon ortasında sakatlanması sebebiyle Dallas 10 yıldan beri takip eden süreçte en büyük mağlubiyet serisini yakaladı(6 maç üst üste). Nowitzki 9 maç kaçırdığı normal sezonu 23 sayı 7 ribaund ve 3 asist ortalamalarıyla tamamladı. Nowitzki 2011 NBA All-Star maçına çağrıldı ve bu onun 11. All-Star maçı oldu. Mavericks de normal sezonu 57 galibiyetle batı konferansını Los Angeles Lakers ve San Antonio Spurs'ün ardından 3. sırada tamamladı. Playoff'a 3. sıradan girmesine rağmen ilk tur karşılaşmasında Dallas Mavericks'in rakibi Portland Trail Blazers serinin favorisi olarak gösteriliyordu ve 4. maçta 23 sayı farktan kaybedilen maçtan sonra seri 2-2'ye geldi ve herkes Dallas'ın bir playoff hüsranı daha yaşayacağına dair düşüncelerini daha sesli söylemeye başladı. Ancak Dallas son 2 maçı kazanarak bir üst tura çıkmaya hak kazandı ve konferans yarı finalinde son şampiyon Lakers'ı 4-0'la süpürerek konferans finaline çıktı. Bu seri aynı zamanda efsane koç Phil Jackson'ın da koç olarak çıktığı son seri oldu. Mavericks konferans finalinde ligin genç ve yükselen takımı Oklahoma City Thunder'la karşılaştı. Kevin Durant ve Russell Westbrook'un sürüklediği Oklahoma'ya karşı ilk maçta Dirk Nowitzki 12/15 saha içi isabeti ve 24/24 serbest atış isabetiyle(NBA playoff tarihinde bir maçta en fazla kaçırmadan isabet bulunan rakam) 48 sayı atarak ilk maçı takımına kazandırdı. 4. maça 2-1 önde giren Dallas adına bu maçta 40 sayı atan Dirk Nowitzki son 5 dakikasına 99-84 girdikleri maçta takımına uzatmada biten maçta 112-105'lik galibiyeti getirdi ve Mavericks seride 3-1 öne geçti. Dallas beşinci maçta bir kez daha harika bir son çeyrek oynayarak 2011 NBA Finali'nde Miami Heat'in rakibi oldu. Dallas'ın 2. kez NBA Finalleri'nde karşılacağı Miami Heat sezon öncesinde kadrosuna LeBron James, Dwyane Wade ve Chris Bosh gibi süperstarları katmıştı. İlk maçta Mavericks 92-84'lük mağlubiyet alırken sol orta parmağında tendonu kopan Nowitzki, MR sonuçlarının negatif çıkmasına rağmen sakatlığın 2. maçta kendisini etkilemeyeceğine dair güvence verdi. İkinci maçta da dediğini yaptı ve 24 sayı 11 ribaundla double-double yaptığı maçta takımını 88-73 geri düşmelerine rağmen Chris Bosh'ın üzerinden son saniyede attığı sol turnikeyle 95-93'lük galibiyete taşıdı. Maçtan sonra Erik Spoelstra son hücumda Nowitzki'yi Udonis Haslem'ın savunmaması nedeniyle büyük eleştiri aldı. Nowitzki'nin skoru eşitleyecek son saniye şutunu kaçırdığı 3. maçta Heat seride 2-1 öne geçti. 4. maçta ise Nowitzki 38 derece ateşle çıktı ve bu durum maç içinde Nowitzki'ye yapılan tedaviler sonucu açığa çıktı. Yüksek ateşli oynamasına rağmen Nowitzki bu sefer Udonis Haslem'in üzerinden attığı son saniye turnikesiyle seride durumu 2-2'ye getirdi ve bu maç insanlara Michael Jordan'ın 1997 NBA Finaleri'nde Utah Jazz'a karşı oynadığı meşhur "Flu Game"ini hatırlattı. Dallas sonrasında oynanan son 2 karşılaşmayı da kazanarak NBA Şampiyonluğu'na kulüp tarihinde ilk kez ulaşırken Alman yıldız Dirk Nowitzki kariyerinin ilk şampiyonluğunu yaşadı. Final serisinde son çeyrek sayı ortalaması 10 olan Nowitzki 62 son çeyrek sayısı attı. Bu rakamın Dwyane Wade ve LeBron James'in son çeyrek sayı toplamlarına eşit olması bu 2 yıldızın büyük eleştirilere maruz kalmasına neden oldu. Nowitzki, finallerin En Değerli Oyuncusu(MVP) seçilirken 21 maç oynadığı playoff'u 27.7 sayı 8.1 ribaund ve 2.5 asist ortalamalarıyla tamamladı. Dallas, NBA şampiyonluğunu kutlarken NBA'de süresi dolan toplu iş sözleşmesinin bir türlü yenilenememesi üzerine lokavt ilan edildi ve 8 Aralık 2011 tarihinde lokavt sona erdi. Şampiyon Mavericks şampiyon kadrosundan DeShawn Stevenson, J.J. Barea, Peja Stojakovic, Caron Butler, Corey Brewer ve Tayson Chandler'ı kaybetti ve Vince Carter, Lamar Odom, Delonte West gibi veteranları kadroya dahil etti. İki hazırlık maçı oynayarak sezona başladı ve Nowitzki için kötü bir sezon başlangıcı oldu. İlerleyen dönemde Nowitzki NBA tarihinde 1.000 maç barajını aşan 98. oyuncu oldu. 25 Ocak 2012'de şampiyonluk yüzüğüne kavuşan Alman yıldız 23.335. sayısına ulaşarak Robert Parish'i geride bıraktı ve NBA tarihinin en çok sayı atan 20. oyuncusu oldu. Sonrasında 19. sıradaki Charles Barkley'i geride bıraktı ve 15 Nisan 2012'de Lakers karşısında 24.000 sayı barajını geçti. Nowitzki Boston Celtics oyuncusu Avery Bradley'e yaptığı blokla 1.000 blok barajını da geçti. NBA tarihinde 1.000 üçlük ve 1.000 blok barajını Clifford Robinson ve Rasheed Wallace'dan sonra aşan 3. oyuncu oldu. Nowitzki aynı yıl Orlando'da yapılacak olan 2012 NBA All-Star maçına çağrılarak 11. kez üst üste All-Star seçilmeyi başardı. 18 Nisan 2012'de Houston Rockets karşısında 31 sayı atarken bunun 21'i dördüncü çeyrekte geldi ve bu rakam kulüp tarihinde bir çeyrekte en çok atılan 3. sayı oldu. Nowitzki 2011-12 sezonunun 45 maçında takımın en çok sayı atan oyuncusu oldu. 30 Mart'ta takımını Magic karşısında 15 sayılık farktan geri getirirken Hidayet Türkoğlu'nun üzerinden attığı basketle birlikte Nowitzki maçın son basketi olan 1.500 sayı barajını aştı ve kısaltılmış sezonu da 1.342 sayıyla tamamladı. Mavs 7. sıradan playoff'a girdi ve 2012 NBA Playoffları'na ilk turunda Oklahoma City Thunder'a 4 maçta süpürülerek playoff'a ilk turda veda etti. Deron Williams ve Steve Nash'i takıma getiremeyen Dallas Mavericks'te Jason Kidd, Jason Terry ve Brandon Haywood da başka takımlara gittiler yeni stratejisi doğrultusunda kısa süreli anlaşmalarla O.J. Mayo, Darren Collison gibi gençlerin yanında Chris Kaman ve Elton Brand gibi veteranlar takıma dahil edildi. Nowitzki, Almanya'da ALBA Berlin'le oynanan hazırlık maçında sakatlanarak ameliyat 2012 Ekim'inde dizinden ameliyat olarak sezonun ilk 27 maçını kaçırdı. 23 Aralık 2012'de San Antoni Spurs karşılaşmasıyla geri dönen Nowitzki Ocak 2013'te takım arkadaşları O.J. Mayo, Elton Brand, Chris Kaman, Vince Carter ve sonradan takıma dahil olan Dahntay Jones ile birlikte %50 galibiyet barajına ulaşana kadar sakalları kesmeme kararı aldılar ve Nowitzki bu süre içinde sık sık "The Beard Bros" olarak belirtildi. 14 Nisan 2013'te oynanan New Orleans Hornets karşısında buldğu fade away basketle NBA tarihinde 25.000 sayı barajını aşan 17. oyuncu olmayı başaran Nowitzki aynı maçta takımının %50 galibiyet tüzdesine gelmesiyle birlikte maçın hemen ardından sakallarını kesti. Ancak Mavericks, sezon sonunda Nowitzki'nin ikinci sezonundan itibaren ilk kez playoff'lara katılamadı ve 12 yıllık playoff'a katılma serisi sona erdi. Sezonun başında Mavs bir sezon önce kısa süreli sözleşmelerle kadrosuna dahil ettiği O.J. Mayo, Chris Kaman, Elton Brand ve Darren Collison gibi oyuncularla Monta Ellis ve Devin Harris ile yapılacak kontratlar için salary cap'te boşluk açmak üzere yolları ayırdı. 12 Kasım 2013'te Nowitzki, Washington Wizards karşısında 19 sayı atarak NBA tarihinin en çok sayı atan oyuncusu sıralamasında 25,197 sayıya ulaştı ve Jerry West'i geride bıraktı. 20 Kasım 2013'te takımının Houston Rockets'ı 123-120 mağlup ettiği karşılaşmada ise 35 sayıyla atarak 25,298 sayıya ulaştı ve Reggie Miller'ı geride bıraktı. 23 Aralık 2013'te yine Houston Rockets'a karşı 111-104'lük galibiyetle tamamlanan maçta 31 sayı kaydetti ve 25,631 sayıya ulaşarak NBA tarihinin en çok sayı atan oyuncusu sıralamasında Alex English'i geride bıraktı. 29 Ocak 2014'te Nowitzki takımının Houston Rockets'a 115-117 mağlup olduğu karşılaşmada 35 dakika süre alarak 38 sayı 17 ribaund 3 asist yaptı ve bu maçta 26,000 sayı barajına ulaştı. 12 Mart 2014'te Utah Jazz karşısında Mavs 108-101 galip gelirken Nowitzki karşılaşmayı 31 sayıyla tamamlayarak kariyerinde toplam 26,426 sayıya ulaştı ve John Havlicek'in önüne geçti. 8 Nisan 2014'te kariyerinin 26,712. sayısına ulaşarak Oscar Robertson'ı geride bıraktı ve NBA tarihinin en çok sayı atan 10. oyuncusu oldu. Normal sezonun sonunda Nowitzki bir yıllık aranın ardından Mavericks'i tekrar playoff'a taşıdı. İlk turda San Antonio Spurs'le eşleşen Mavericks yedi maçın sonunda sezonu şampiyon olarak tamamlayan Spurs'e elendi. 15 Temmuz 2014'te Nowitzki, Mavericks'le üç yıllık 25 milyon dolar değerinde yeni bir kontrat imzaladı. Ayrıca şampiyon kadronun önemli oyuncularından olan Tyson Chandler, New York Knicks'te geçirdiği 3 yılın ardından Mavericks'e geri döndü. Aynı takasta Knicks'ten Raymond Felton da kadroya dahil oldu. Mavericks Chandler Parsons ve Jameer Nelson gibi oyuncularla kısa rotasyonunu güçlendirdi. Sonrasında Minnesota Timberwolves'ın serbest bıraktığı ve Mavericks'in şampiyon kadrosunda bulunan J.J. Barea ile anlaşmaya varıldı. 11 Kasım 2014'te Nowitzki, takımının Sacramento Kings karşısında 24 sayı geriden gelerek kazandığı karşılaşmayı 23 sayıyla tamamlayarak Hakeem Olajuwon'ı geride bıraktı ve NBA tarihinin Amerika Birleşik Devletleri sınırlarının dışında doğan en skorer oyuncusu oldu. Olajuwon'ı üçlük çizgisinde yakın bir noktadan kaydettiği isabetle geride bırakan Nowitzki 26,953. kariyer sayısına ulaşarak NBA tarihinin en çok sayı atan oyuncuları sıralamasında 9. sıraya yükseldi. Altı gün sonra Nowitzki Michael Jordan, Karl Malone ve Kobe Bryant'tan sonra NBA tarihinde aynı takımla 27,000 sayı barajını aşan dördüncü oyuncu oldu. 26 Aralık tarihinde Los Angeles Lakers ile oynanan maçta Nowitzki Elvin Hayes'ı geçerek NBA tarihinin en çok sayı atan sekizinci oyuncusu oldu. 5 Ocak 2015'te ise Brooklyn Nets karşısında 96-88'lik skorla kazanılan maçta Moses Malone'u geride bırakarak NBA tarihinin en çok sayı atan yedinci oyuncusu oldu. Dirk Nowitzki 1997 yılından itibaren Almanya millî takımına oynamaktadır. Almanya formasıyla ilk maçını 1999 Avrupa Basketbol Şampiyonası'nda oynamış ve henüz 21 yaşında olmasına rağmen takımın ana skoreri olmuştur ancak Almanya turnuvayı 7. sırada bitirmiş ve 2000 Olimpiyat oyunlarına katılma hakkını elde edememiştir. 2001 Avrupa Basketbol Şampiyonası'nda ise Nowitzki 28.7 sayı ortalamasıyla turnuvanın en skorer oyuncusu olmayı başarmış ancak MVP ödülünü şampiyon Sırbistan oyuncusu Peja Stojakovic'e kaptırmıştır. Almanya turnuvada yarı finale çıkmayı başarmış ve yarı finalde Hidayet Türkoğlu'nun son saniye basketiyle Türkiye'ye uzatmada kaybederek turnuvadan elendi. Sonrasında 3.'lük karşılaşmasında İspanya'ya 99-90 mağlup oldu ve Almanya bu turnuvada madalya kazanamadı. Nowitzki turnuvayı 28.7 sayı 9.1 ribaund ortalamalarıyla tamamlayarak her iki istatistikte de turnuvanın lideri oldu ve en iyi beşe seçildi. Almanya basketbol takımı turnuva boyunca 3.7 milyon kişi tarafından televizyondan izlendi ve bu da Almanya basketbol rekoru oldu. Nowitzki millî takımla ilk madalyayı 2002 FIBA Dünya Basketbol Şampiyonası'nda aldı. Almanya bu turnuvayı 3. tamamlayarak bronz madalya aldı. Çeyrek final maçında Pau Gasol liderliğindeki İspanya 52-46'lık üstünlüğü yakalamasına karşın Nowitzki son çeyrekte 10 sayı atarak maçı 70-62'yle Almanya'ya kazandırdı. Yarı finalde Manu Ginóbili liderliğindeki Arjantin karşısında 74-69'luk skoru yakalamasına karşın maçı 86-80 kaybeden Almanya final şansını bir kez daha kaçırdı. Ancak üçüncülük karşısında Almanya, Yeni Zelenda'yı 117-94 mağlup ederek bronz madalyayı kazanmıştır. Nowitzki turnuvayı 24 sayı ortalamasıyla tamamlayarak MVP seçilmiştir. Almanya millî takımı bu turnuvada 4 milyon televizyon seyircisi tarafından takip edilerek rekoru geliştirmiştir. 2003 Avrupa Basketbol Şampiyonası'nda Nowitzki ve Almanya kadrosu büyük bir hayal kırıklığı yaşadı. Hazırlık maçında Nowitzki, Mickaël Piétrus'un kardeşi olan Florent Pietrus tarafından ayağından sakatlanarak turnuvada istikrarsız bir performans sergilemiş ve devamlı olarak sert faullerin hedefi haline gelmiştir. İtalya'ya karşı oynanılan kritik ikinci tur karşılaşmasında Almanya karşılaşmada 86-84 mağlup ayrıldıktan sonra turnuvayı da 9. bitirdi ve 2004 Atina Olimpiyatları elemelerine katılma hakkı kazanamamıştır. Nowitzki turnuvayı 22.5 sayı ortalamayla tamamlayarak bu kategoride 3. sırayı almış ve sakatlık nedeniyle turnuva boyunca konsantrasyon sorunu yaşayarak etkili bir oyun oynayamamıştır. 2005 Avrupa Basketbol Şampiyonası'nda Nowitzki daha güçlü bir dönüş yaparak Almanya'yı finale kadar taşımayı başarmıştır ve bu yolda çeyrek finalde şampiyonluk adayı Slovenya'yı çeyrek finalde, yarı finalde İspanya'yı elemiştir. Nowitzki performansı nedeniyle büyük takdir toplamıştır. Nowitzki 76-62 kazandıkları Slovenya maçının ardından şöyle konuşmuştur:"Slovenler bizi küçümsediler. Bizim, istedikleri takım olduğumuzu söylediler ve bu yanlıştı, bunu çeyrek finalde yapmamanız gerekir." 74-73 kazanılan İspanya karşılaşmasında Nowitzki 27 sayıyla maçın en skorer ismi olmuştur ve takımı 1 sayı farkla gerideyken birkaç saniye kala galibiyeti getiren basketi atmıştır. Jorge Garbajosa'nın üzerinden penetre yapan Nowitzki, baseline'dan bulduğu bir şutla 3.9 saniye kala Almanya'ya galibiyeti getiren basketi atmıştır ve maç sonrası şunu söylemiştir "Tarifsiz bir andı. Garbajosa beni baseline'a doğru itiyordu ve ben oradan basketi buldum." Finalin Yunanistan'a 78-62 kaybedilmesine rağmen Nowitzki 26.7 sayı ortalamasıyla turnuvanın en fazla sayı atan oyuncusu olmuş, 10.8 ribaund ortalamasıyla Andrei Kirilenko'nun ardından bu alanda ikinci 1.8 blok ortalamasıyla da turnuvada bu kategoride 2. olmuştur. Bu performansı sonucu Nowitzki turnuvanın "En Değerli Oyuncusu" seçilmiştir. Nowitzki final maçının ardından maçı izleyen seyirciler tarafından büyük bir moral alkışı almış ve o anı "kariyerimin en iyi anlarımdan biri" olarak tanımlamıştır. Ardından 2006 FIBA Dünya Basketbol Şampiyonası'nda Nowitztki'li Almanya turnuvayı 8. sırada bitirmiş Nowitzki de turnuva hakında "Büyük bir şans. Ancak genel olarak dünyada 8. sırada bitirmek kötü değil." demiştir. İlk 3 takımının Olimpiyat elemelerine katılmaya hak kazanacağı 2007 Avrupa Basketbol Şampiyonası'nda Nowitzki, Almanya'yı 5. sıraya taşımış ve 24 sayı ortalamasıyla da turnuvanın en skorer oyuncusu olmuştur. Beşinci sırayı almak Almanya için Olimpiyat yolunda eleme maçları oynayamam anlamına geliyordu. Ancak Almanya'nın 2008 Pekin Olimpiyat Oyunları Elemelerine katılmasına izin verilmiş Nowitzki de Olimpiyat yolunda oynanan son maçta Porto Riko'ya karşı attığı 32 sayıyla Almanya'yı 96-82'lik galibiyete taşımış ve Almanya 1992 Barcelona Olimpiyatları'ndan sonra ilk kez Olimpiyatlara katılma hakkı kazanmıştır. Nowitzki 2012 Pekin Olimpiyatları açılış seremonisinde Almanya'nın bayrağını taşıyan sporcu olmuştur. Almanya'nın 10. sırada bitirdiği Olimpiyatlarda Nowitzki 17 sayı 7.6 ribaund ortalamalarıyla turnuvayı tamamlamıştır. 2009 Avrupa Basketbol Şampiyonası'nda oynamama kararı alan Nowitzki 2010 yılında 2010 FIBA Dünya Basketbol Şampiyonası'nda da oynamayacağını açıkladı. 2011 yazında Chris Kaman'la birlikte 2011 Avrupa Basketbol Şampiyonası'nda oynayan Nowitzki, Almanya'nın 9. sırada tamamlamasıyla genç basketbolcuların Olimpiyata katılması için katıldığını söylediği millî takımda bu isteğini gerçekleştirememiştir. 24 Ocak 2016 günü millî takım kariyerini sonlandırdığını açıklamıştır. Nowitzki'nin kız kardeşi Silke Nowitzki, kardeşini kendisinden emin ama "alçak gönüllü bir karakter" olarak tanımlar ve para ve şöhrete değer vermediğini söyler. Nowitzki kitap okumak ve saksafon çalmaktan hoşlanır. Dirk Nowitzki, Almanya'daki kulübü DJK Würzburg'un kadın basketbol takımında oynayan Sybille Gere ile 1992'de birlikte olmaya başladı ve bu ilişki 10 yıl sürdü. Nowitzki bu ayrılığı "Sonunda, ayrı yollarda yürüdüğümüzü fark ettik.Daha fazla gitmiyordu ancak hâla iyi arkadaşız. Tabii ki bir aile kurmak ve çocuk sahibi olmak istiyorum ancak bunun 30 yaşına girmeden önce olduğunu hayal edemiyorum." 2010'da Nowitzki Jessica Olsson'la tanıştı ve babası İsveçli annesi Kenyalı olan Olsson'la çıkmaya başladı.Ollson'ın erkek kardeşleri Martin Olsson ve Marcus Olsson futbolcudur. Nowitzki-Olsson çifti 20 Temmuz 2012'de Nowitzki'nin Dallas'taki evinde evlendiler. Nowitzki ABD vatandaşına geçmeyi düşünmesine karşın Alman vatandaşı olarak kaldı. Nowitzki en iyi arkadaşının mentörü ve şut hocası olan Holger Geschwindner olduğunu söyler. Ayrıca bir diğer NBA yıldızı ve eski takım arkadaşı Steve Nash ile de oldukça yakın arkadaşlardır. Nash, Nowitzki'yle olan dostluğunu şöyle özetledi "İkimiz de yeni bir kulübe katılıyor ve yeni bir şehirde yaşamaya başlıyorduk. İkimiz de yalnız ve yabancıydık. Bu, aramızda bir bağ oluşturdu. O, hayatı benim için kolaylaştırdı ve ben de onun için... Bizim dostluğumuz uçuk bir dünyada çok sağlamdı." Nowitzki ise şöyle ekledi "Eğer bir süpermarkette tanışsaydık yine iyi bir arkadaş olurdu." Alman spor gazetecileri Dino Reisner ve Holger Sauer tarafından Nowitzki'nin kariyerini anlatan adlı kitap 2004'te CoPress Munich tarafından yayınlandı. 160 sayfalık kitap Nowitzki'nin Würzburg yıllarından başlayıp NBA'e gidişi, yükselişi ve 2004-05 NBA sezonunun tamamlanışına kadar gelişen olayları kapsıyor. 2011'in Kasım ayında Würzburg'un yerel gazetesi Main-Post tarafından spor gazetecileri Jürgen Höpfi ve Fabian Frühwirth tarafından kaleme alınan Einfach Er - Dirk Nowitzki - Aus Würzburg an die Weltspitze, (Sadece O -Dirk Nowitzki- Würzburg'dan dünyanın zirvesine) adlı 216 sayfalık kitap yayınlandı. Nowitzki'nin kariyerini anlatan bu kitapta röportajlara ve fotoğraflara da yer verildi. 2011 NBA Finali'ne ağırlık veren bu kitapta Nowitzki'nin, memleketi Würzburg'la olan ilişkisi ve kariyerinin başlangıcı eski antrenörleri, aile fertleri ve arkadaşlarının görüşleri ışığında ele alındı. Nowitzki'nin kariyerinin (Nowitzki: Kusursuz Şut) adlı belgeseli çekildi. Belirli sayıda sinemada gösterime giren ve internet üzerinden yayınlanan belgeselin yönetmenliğini Sebastian Dehnhardt üslendi. Belgesel 2 yılı aşkın sürede çekildi. İçinde Nowitzki'nin geçmiş ve şimdiki takım arkadaşlarının, antrenörlerinin ve akıl hocası Holger Geschwindner'in röportajlarını içeren belgesel 7 Eylül 2014 tarihinde yayınlandı. Talk (yazılım) Talk, Unix işletim sistemlerinde başka bir kullanıcıyla konsol ve benzeri programla sohbet etmeye yarayan paket programdır. NBA All-Star NBA All Star Organizasyonu, her yıl Şubat ayında NBA normal sezonun ara vermesi ve Doğu ile Batı takımlarının karmasının maçını da içeren gösterilere verilen isimdir. Her yıl önceden belirlenen bir şehirde yapılan All Star maçında NBA'in en üst düzey oyuncularının aynı anda sahada olması sebebiyle yoğun ilgi çeker. Bu maçta oynayacak oyuncuların ilk 5 seçimi son senelerde İnternet yoluyla yapılmaktadır. En yüksek oyu alan oyuncular kendi konferanslarının ilk beşinde sahaya çıkar. Diğer 14 All-Star oyuncu takımların koçları tarafından seçilir. Bu maçta en iyi performansı gösteren (ve genellikle kazanan takımda oynayan) oyuncu En Değerli Oyuncu (MVP) ödülünü alır. All-star haftası içinde All-star maçı hariç pek çok ilgi çekici aktivite bulunur. Bunların başında çaylaklar takımı "(rookie)" ile ligde 2. sezonu geçiren oyuncuların "(sophomore)" karmasının maçı, ligin en iyi dış atış yüzdesine sahip oyuncuların katıldığı 3 sayı yarışması, yetenek yarışması ve smaç yarışması yer alır. 2007 Yılı All-Star'larında Mehmet Okur, Utah'tan takım arkadaşı Carlos Boozer'ın sakatlığı sebebiyle kadroya çağrılmıştır. Bu başarıya ulaşan ilk Türk, 10. Utah'lı oyuncudur. İlk olarak 2 Mart 1951'de Boston'da yapılan All-star maçında doğu takımı kazanmıştır. Genelde ise Doğu takımının 33-21 üstünlüğü vardır.2010 yılında yapılan All-Star maçı herhangi bir basketbol maçında en fazla seyirci tarafından izlenen basketbol maçı olmuştur. Bu rakam 108.713'tür. 2018 yılında format değişmiştir. * O yıl NBA takımı olmayan şehri simgeler. # Bir NFL stadyumunda oynanmış NBA All-Star Maçını simgeler. Memphis, Portland, Sacramento ve Oklahoma City NBA takımı olan ama bir NBA All-Star Maçı'na evsahipliği yapmayan şehirlerdir. Jason Kidd Jason Frederick Kidd (23 Mart 1973, Oakland, Kaliforniya), Amerikalı basketbolcu. NBA takımlarından Milwaukee Bucks'ın koçudur. NBA kariyerini 2013'te noktalayan Kidd, coach deneyimini ilk kez Brooklyn Nets'in başına geçerek yaşamıştır. Basketbolculuk hayatında, oyun kurucu pozisyonunda oynamıştır. Boyu 1.93m (6'4"). NBA tarihinde bir maçta üç farklı kategoride iki haneli rakamlara ulaşma (triple-double) sıralamasında 15 Nisan 2009 tarihiyle 3. sırada yer bulmuştur, toplam 101. Ayrıca NBA asist tarihinde ise 15 Nisan 2009 tarihiyle 3. sıradadır. Top çalma ve asist yeteneğiyle savunma ve hücumda öne çıkar. Ayrıca topu potadan veya rakipten kapıp takımı hızla hücuma çıkarması da çok önemli bir yönüdür. Kaliforniya Üniversitesi`nde 2 yıl bulunan Kidd, 1994'te NBA Seçmeleri`ne katıldı. 1. seçilen Glenn Robinson`ın ardından Dallas Mavericks tarafından 2. sırada seçildi. 7.7 asist ve 11.9 sayı ortalamaları ile 1994-95 sezonu "En İyi Çaylak" ödülünü Grant Hill ile paylaştı. Dallas`ın "3 J"`sinden biriydi, Jamal Mashburn ve Jim Jackson ile takımı gelecek yıllarda ilerilere taşıyacakları düşünülse de bir anda 3`ü birden kendilerini farklı takımlarda buldular. 1996-97 sezonunda Michael Finley, Sam Cassell ve A.C. Green karşılığında Tony Dumas ve Loren Meyer ile Phoenix Suns`a takas oldu. Phoenix`de 1998-99 sezonunda 10.8 asist, 1999-2000 sezonunda ise 10.1 asist gibi yüksek ortalamalarla oynadı. 2001`in başında ise Stephon Marbury ile takas sonucu New Jersey Nets`e geçti. Takımı 2002 ve 2003 finallerine taşıyan Jason Kidd 2001-02 sezonu en değerli oyuncu ödülünde Tim Duncan`ın ardından ikinci oldu. 1999, 2000, 2001, 2003, 2004 sezonlarında asist kralı oldu. 1996, 1998, 2000, 2001, 2002, 2003, ve 2004 sezonlarında da All-Star takımına seçildi (7 defa). 2005 ve 2006 yıllarında seçilmemesinin nedeni ise maçlardaki oyun kalitesini gözle gorünür bir biçimde düşürmesiydi. 19 Şubat 2008 tarihinde Malik Allen ve Antoine Wright ile birlikte Devin Harris,DeSagana Diop,Maurice Ager,Trenton Hassell,Keith Van Horn,3 milyon dolar nakit para ve 2008-2010NBA Draftında ikinci tur seçim hakları karşılığında Dallas Maverickse takas olmuştur.2008-2009 sezonunda dallas forması ile magic johnsonı geride bırakarak nba tarihinin en çok asist yapan 3. oyuncusu olmuştur.1.sırada ise 15.000 asistle john Stockton vardır. Üstün Dökmen Üstün Dökmen, (d. 1954, İstanbul). Türk akademisyen, psikolog, yazar ve televizyon programcısı. Hâlen Ankara Üniversitesi Eğitim Bilimleri Fakültesi'nde profesördür. 1971 yılında Ankara'da Cumhuriyet Lisesi'ni, daha sonra Hacettepe Üniversitesi Edebiyat Fakültesi Psikoloji Bölümü'nü bitirdi. 1986 yılında doktorasını Psikolojik Danışma ve Rehberlik alanında bitirdi. 1988'de doçentlik, 1995'te profesörlük derecesini aldı. Sosyal bilimlere ilgi duyuyordu, ancak öncelikle Hacettepe Üniversitesi Fizik Bölümü'ne kaydoldu. Üçüncü sınıfa gelince fiziğin kişiliğine uygun olmadığını fark etti. Yeniden üniversite sınavlarına girerek Hacettepe Üniversitesi Psikoloji Bölümü'ne geçti. Bu bölümden mezun oldu ve aynı bölümde Uygulamalı Psikoloji (Klinik Psikoloji) alanında master yaptı. Psikolojik danışma ve rehberlik alanında 1986 yılında doktora, 1988 yılında doçentlik, 1995’te ise profesörlük derecesi aldı. Hâlen Ankara Üniversitesi Eğitim Bilimleri Fakültesi’nde öğretim üyesidir. Bir dönem TRT'de "Küçük Şeyler" adlı bir programı hazırlıyıp sundu. Dökmen’in çeşitli bilimsel dergilerde yayımlanan makalelerinin yanı sıra dört bilimsel, bir de şiir kitabı vardır. Bu kitaplar sırasıyla; “Öğrenci Seçme ve Yerleştirme Merkezi: Kuruluşu, Gelişmesi, Çalışmaları” , “Okuma Becerisi İlgisi ve Alışkanlığı Üzerine Psiko-Sosyal Bir Araştırma” , “İletişim Çatışmaları ve Empati” , “Sosyometri ve Psikodrama” adlarını taşımaktadır. Şiir kitabının adı “Selam” dır. Meslektaşı Prof. Dr. Zehra Yaşın Dökmen’le evlidir; iki kızı bulunmaktadır. Ä°htira İhtira (Arapça: ; "ihtirā") ""Yeni bir şey bulma, türetme, vücuda getirme, getirilme"" manalarına gelen sözcük. Edebî bir terimdir. Edebiyatta daha önce hiçbir şair veya yazarın kullanmadığı (yeni) sözcük, deyim ve üslupları tanımlar. Yaratılış kalıpları Yaratılış kalıpları nesne yönelimli programlamada nesne yaratımı ile ilgili olan tasarım kalıplarıdır. Ã–rnekler: İkili arama algoritması İkili Arama, sıralı bir dizide, belirli değerin bulunmasına yönelik bir algoritmadır. Bu teknikteki her bir adımda, aranan değerin, dizinin orta değerine eşit olup olmadığı kontrol edilir. Eşit olmaması durumunda aranan değerin orta değer tarafından ikiye ayrılan kısımlardan hangisinde olduğu kontrol edilir, aranan değeri içeren kısım bir sonraki adımda arama yapılacak dizi olur ve bu sayede arama yapılan listedeki eleman sayısı her adımda yarıya indirilmiş olur. Bu algoritma ile N elemanlı bir dizide en fazla formula_1 karşılaştırma yaparak aranan değerin yerini bulmak mümkündür. Sıralı bir tamsayı dizisinde, aranan elemanın sırasını döndüren, yoksa -1 döndüren bir Java programı. public class IkiliArama { // Java programının çalışması için gerekli olan public class. Triyole Triyole, on mısralı bir nazım şeklidir. Önce iki mısralı kısım, sonra dörder mısralı iki kısım gelir. Birinci kısmın ilk mısrası birinci dörtlüğün sonunda, yine birinci kısmın ikinci mısrası ikinci dörtlüğün sonunda tekrarlanır. Dört mısralı kısımlarda, eklenen mısraların ilk üç mısra ile anlam bütünlüğü sağlaması gerekir. Edebiyatımızda çok fazla kullanılmamıştır. Triyolede iki tür uyak bulunur. Baştaki iki dize kendi arasında uyaksız olmakla birlikte, sonunda yinelendikleri dörtlüklerin uyaklarını bu iki dize oluşturur. Son dizesi duygu yönünden şiirin en güçlü dizesidir. Kafiye şeması şöyledir: Ab aaaa bbbb. Nizâm-ı Cedîd Nizam-ı Cedid, "Yeni Düzen" anlamını taşır, Osmanlı Devleti'nin askerin ıslah ve yenileştirilmesine karşılık gelir ve bu amaçla oluşturulan askeri birliklere aynı isim kullanılarak Nizam-ı Cedid Ordusu denir. III. Selim'den önce "Nizam-ı Cedid" kavramının kullanıldığı görülmektedir. 1689-1691 yılları arasında sadrazamlık yapan Köprülü Fazıl Mustafa Paşa döneminde, Hristiyanların, Musevi ve Kıptilerin cizyelerinin tek elden toplanması, Cizye Kalemi'ne kayıt ve tescil edilerek, hem tahsilatın emektar ve mutemet cizyedarlar tarafından icrası, hem de devlete fazla irad temini için yapılan yeniliğe "Nizam-ı Cedid Tertibi" denilmiştir. Nizam-Ä± Cedid iki anlamda incelenebilir: III. Selim, Ziştovi ve Yaş Antlaşmaları'ndan sonra, pek çok ıslahat yapmaya karar vermişti. İşe başlamadan önce, devlet adamlarının bu konudaki fikirlerini öğrenmek istedi. Böylece hem onların devlete ait düşüncelerini ve askeri ıslahat hakkındaki görüşlerini öğrenmek imkânı bulacak, hem de istihdam edeceği ekibin bilgi derecesini ve kabiliyetini öğrenip, onları faydalı olabilecekleri sahalarda çalıştıracaktı. 1717 yılında İstanbul'a gelen Fransız subayı De Rochefort'un, sadaret ıslahat projesinin tercümesinde, yapılacak askeri yeniliğe "Nizam-ı Cedid" denilmiştir. Eski usul ve teşkilatı ifade eden Nizam-ı Kadim'e mukabil, ileri bir düzen kurma faaliyetini ifade için kullanılan "Nizam-ı Cedid" tabiri ise III. Selim zamanında yaygınlaşmıştır. III. Selim'in 1791 Ziştovi ve 1792 Yaş antlaşmalarıyla Avusturya ve Rusya ile harbe son verdikten sonra, devleti düştüğü zorluktan kurtarmak için yapmayı kararlaştırdığı harekat da "Nizam-ı Cedid" anlamıyla anılır. Layiha veren devlet adamları, ayrıldıkları gruplara göre şöyle isimlendirilebilir: Nizam-ı Cedid programı sonucu Nizam-ı Cedid Ordusu kurulmuştur. Diyanet İşleri Başkanlığı Diyanet İşleri Başkanlığı, 3 Mart 1924 tarihinde "Şer'iye ve Evkaf Vekâleti"nin yerine kurulan, İslâm dininin inançları, ibadet ve ahlâk esasları ile ilgili işleri yürütmek, din konusunda toplumu aydınlatmak ve ibadet yerlerini yönetmekle görevli kurumdur. Mustafa Kemal Atatürk'ün emriyle 429 sayılı kanunla Türkiye Cumhuriyeti Başbakanlığına bağlı bir teşkilat olarak kurulmuştur. 9 Temmuz 2018'de ülkenin başkanlık sistemine geçmesiyle Türkiye Cumhuriyeti Cumhurbaşkanlığına bağlanmıştır. Anayasanın 136. maddesinde, "Genel idare içinde yer alan Diyanet İşleri Başkanlığı, laiklik ilkesi doğrultusunda, bütün siyasî görüş ve düşünüşlerin dışında kalarak ve milletçe dayanışmayı ve bütünleşmeyi amaç edinerek, özel kanununda gösterilen görevleri yerine getirir." hükmü yer almaktadır. Giuseppe Verdi Giuseppe Verdi (10 Ekim 1813, La Roncole, İtalya – 27 Ocak 1901, Milano, İtalya), 19. yüzyıl İtalyan operası ekolünden gelen en ünlü İtalyan besteci. Tüm dünyada eserleri en çok sahnelenen opera bestecilerinden birisidir. Hancılık yapan yoksul bir ailenin ikinci çocuğu olarak 10 Ekim 1813'te, Kuzey İtalya’daki La Roncole Köyü'nde, günümüzde müze olarak kullanılan evde doğdu. Kilise orgcusundan ilk müzik derslerini aldı. Geçmişinde hiç müzisyen olmayan ailesi, oğullarının müzik eğitimi için büyük çaba harcadı, ona eski bir piyano aldıkları gibi yakındaki Busetto kasabasına göndererek oradaki sanatsal ortamdan yararlanmasını da sağladılar. Busetto’da aile dostu bir tüccar olan Antonio Barezzi’nin evinde kalarak Latince ve müzik dersleri alan Verdi, İtalya’da Busettolu Kuğu olarak da bilinir. Milano Konservatuvarı’na girmek isteyen Verdi, piyano tekniği zayıf olduğu için konservatuvar sınavlarını kazanamadı; ancak La Scala Tiyatrosu’nun şefi Vincente Lavigna'dan 2 yıl boyunca özel ders alma fırsatı buldu. Masraflarını Barezzi’nin karşıladığı bu özel dersler sayesinde opera müziği hakkında bilgisini arttırdı. Verdi, Busetto’ya döndüğünde şehir orkestrasının şefliğini yürütmeye başladı; Barezzi’nin kızı ile evlendi, art arda bir kızı, bir oğlu oldu. 1838’de ilk bestesi yayınlandı, orkestra şefliği görevinden ayrılarak Milano’ya yerleşti; Avrupa’nın önde gelen müzik editörlerinden Giovanni Ricordi, eserlerinin telif haklarını satın aldı ve bu iş ilişkisi ölümüne kadar sürdü. 1838’de yazdığı Oberto adlı ilk operası Milano'da dönemin ünlü sanatçıları tarafından başarıyla temsil edildi. Aynı yıl iki çocuğunu ve karısını 2 ay gibi kısa bir sürede hastalıklar nedeniyle ardı ardına yitiren Verdi; yaptığı bir sözleşme gereği bir komik opera bestelemek zorunda olduğundan ilk komik operası Bir Günlük Kral'ı yazdı. Bu eser, La Scala’da başarısız olunca yaşadığı ruhsal bunalım üzerine Busetto’dan ayrılarak Milano’ya yerleşti ve artık beste yapmamaya karar verdi. İtalyan besteci ve liberetto yazarı Temistocle Solera’nın yazdığı liberettoyu okuyunca fikrini değiştirdi. Yahudilerin Babil’den sürgün edilmelerini konu alan Nabucco adlı eseri bestelemeyi 1841’de tamamladı. Nabucco, Verdi’ye ilk büyük başarısını getirdi. Nabucco operasının La Scala’da sahnelendiği 1842 yılında Abigaille rolündeki soprano Giuseppina Strepponi ile tanışan Verdi, 55 yıl süren yeni bir işbirlikliğine başladı. Ancak 1859’da evlenebildiği Giuseppina ile geçirdiği yılları onun en verimli dönemi oldu. Evlilikleri, eşinin 1897'de ölümüne kadar sürdü. Nabucco’dan sonra peşpeşe Lombardi (Lombardlar), Ernani, I due Foscari operalarını yazan Verdi büyük üne kavuştu. Nabucco ve "Lombardi"’nin koro bölümleri sokaktaki halkın ve İtalyan vatanseverlerin dilinden düşmüyordu. "Ernani" operası, ise ona İtalya dışında da ün kazandırdı. Ernani, Victor Hugo'nun Hernani oyunundan operaya aktarılmıştı. Opera eserlerinin müzikal yönüne ağırlık veren, dramatik yönünü pek önemsemeyen İtalyan opera geleneğine bir yenilik getirerek, oyunun dramatik yönüne ağırlık verdiği bu eserin başarısı üzerine ardı ardına opera siparişleri almaya başladı. "I due Foscari" eserinde ise ilk defa karakterleri temsil eden ve duyulduklarında onları hatırlatan temalar kullanmaya başladı. Bir anlaşmazlık nedeniyle artık operalarını Milano’da sahnelemekten vazgeçince Alzira, Atilla, Macbeth diğer İtalyan şehirlerinde; "I Masnadieri" Londra’da sahnelendi. Konusu Voltaire'in aynı adlı eserinden alınan Alzira operası, Verdi’nin bile hiç sevmediği “gerçekten korkunç” olarak nitelediği tek operası olarak ün yapmıştır. Atilla Operası, Verdi’nin Solera ile yaptığı işbirliğinin son ürünüdür ve çok başarılı bir operadır. Macbeth operasının liberettosunu Shakespeare hayranı olan Verdi düzyazı olarak kendisi yazmış ve şiire dönüştürülmesini Piave’den istemişti. Başrolü bir tenora değil, baritona vermek; kötü karakterli kişileri eserin kahramanı yapmak; eserde tek bir aşk öyküsünü değil, yükselme hırsı, vicdan huzursuzluğu gibi konuları işlemek bu eserde getirdiği yeniliklerdir. 1848'de, Milano’un Avusturyalılar tarafından fethedilmesi üzerine Verdi Il Corsaro (Korsan), La Battaglia di Legnano (Legnano Savaşı), ve Luisa Miller operalarını yazdı. "Il Corsaro", bir borcunu ödemek üzere alelacele yazdığı kötü bir eserdi. "La Battaglia di Legnano", milliyetçi cümleler ve sahnelerle dolu bir eserdir. Luisa Miller'in konusu Friedrich Schiller'in Hile ve Aşk adlı eserinden alınmıştır. İlk defa soyluları değil, halktan insanların canlandırıldığı bu opera eserde orkestra yalnızca esere eşlik eden bir araç olmaktan çıkmış, güçlü bir anlatım aracı haline gelmişti. Bu eser, birkaç yıl sonra bestelenecek La Travaiata ile birlikte gerçekçilik akımının öncüsü oldu. 1851’de Verdi'nin “en iyi eserim” dediği Rigoletto Venedik'te, 1853'te, Il Trovatore Roma'da büyük başarı kazandı. "Rigoletto", konusunu Victor Hugo'nun Kral Eğleniyor adlı eserinden almıştı. "Il Trovatore", konusu karışık ve anlaşılması güç bir operadır. Şarkıcıların doğal ses olanaklarına göre beste yaratmak yerine, onları seslerini geliştirmeye yöneltecek nitelikte bir eserdir. Aynı yıl (1853) en popüler eseri olan La Traviata Venedik'te sahnelendi. İlk sahnelenişi fiyasko ile sonuçlansa da zamanla en sevilen operalardan birisi oldu. Verdi'nin Alexandre Dumas'nın Kamelyalı Kadın romanından esinlenerek yazdığı "La Traviata", edebiyata dayalı operanın en tanınmış örneklerindendir; Carmen ile birlikte gerçekçilik okulunun öncülerinden birisidir. Bu dönemde bestelediği diğer ünlü operaları şunlardır: "Sicilya Vesperler Gecesi Katliamı" (I Vespri siciliani), Aroldo, Simon Boccanegra, ve Maskeli Balo (Un Ballo in Maschera). Verdi, 1859'da Parma Meclisi’ne Busetto temsilcisi olarak girdi. 1861’de ise İtalyan Parlamentosu’na seçildi. Parlamenter olarak yaptığı ilk katkı, İtalya’nın müzikal kurumlarının koordine edilmesi ve devletle olan ilişkilerinin saptanması konusunda önerilerdi. 1865'te parlamentodan çekildi. 1862'de Kaderin gücü (La Forza del Destino) operasını Sankt-Peterburg'da sahneledi. 5 yıl opera yazmaya ara verdikten sonra, 1867'de Don Carlos operasını yazdı. Mısır Hidiv'inin siparişi üzerine bestelediği Aida operası Kahire'deki İtalyan Opera binasının açılışında sahnelendi. Aida, Mısır ile Habeşistan arasında yüzyıllar boyunca sürüp giden çatışmalardan M.Ö. 10. yüzyılda yer alanı sırasında geçen olaylar üzerine kurulmuş bir aşk, baba sevgisi ve vatan sevgisi arasındaki bocalamayı işliyordu. Avrupa prömiyeri 1872'de La Scala'da gerçekleşti. O kadar beğenildi ki besteci tam 32 kez sahneye çağrıldı. Eser, Verdi’nin en güzel operası olarak kabul edildi. 15 yıl opera yazmayan Verdi, herkesin besteciliğe veda ettiğini düşündüğü sırada, 1887'de Otello operası ile müzikseverlerin karşısına çıktı. Otello, Verdi'nin ses ve orkestra arasındaki dengeyi bulduğu en olgun eseridir. İtalyan operasının bir "aryalar dizisi" olmaktan kurtulmasını sağlayan eserdir. 6 yıl sonra, 77 yaşındayken 1893'te ikinci komik operası ve son eseri olan Falstaff'ı besteledi ve büyük başarı kazandı. Eserin ilk gösterimi Roma'da gerçekleşti; Verdi'ye Roma şehrinin onur hemşehrisi unvanı verildi. Falsaff'ı besteledikten sonra yalnızlığa çekilerek 11 yılını herkesten uzakta geçirdi. 1895'te yaşlı müzisyenler için bir barınak olarak tasarladığı Casa di Riposo'yu inşa ettirmeye başladı; yapı 1899'da tamamlandı. 21 Ocak 1901'da Milano’da hayatını kaybetti. Verdi, vasiyetinde sadece 20 kişinin ve küçük bir askeri birliğin katıldığı sessiz ve müziksiz bir cenaze töreni istemişti. İsteğine uygun bir cenaze töreni yapıldı; ancak bir ay sonra eşi Giuseppina’nın ve kendisinin tabutları Milan’daki bir mezarlıkta bulunan geçici mekanlarından alınarak Casa di Riposo’ya büyük bir törenle nakledildi. İtalyan Kraliyet ailesi üyelerinin, milletvekillerinin, diplomatların da katıldığı bu törende binlerce kişi Nabucco operasındaki ünlü ilahiyi görülmemiş bir koro halinde söyledi. Verdi, eserleriyle tiyatroyu geniş halk kitlelerine tanıtmış bir sanatçıydı. Bu başarısının arkasında tiyatronun olanaklarını çok iyi bilmesi ve onun gereksinimlerini karşılayacak tarzda eserler vermesi yatar. Operalarına konu bulmada çok titiz davranmış ve halkın hoşlanacağı türden güncel konuları ele almıştır. La Travaita operasında ilk defa toplum psikolojisiyle ilgili güncel bir konuyu işleyerek opera tarihçilerine göre o güne kadar kimsenin cesaret edemediği bir uygulamanın öncüsü oldu. Verdi, bir yandan operaya İtalyan halk sanatının ezgilerini getirirken bir yandan da halkın sokaklarda söyleyebileceği yeni ezgiler yarattı. Bu nedenle eserleri hem sahnede, hem de sokaklarda söylenen bir sanatçı oldu ve müziği yeniden halkın hizmetine sunmayı başardı. Verdi, İtalyan milliyetçiliğinin de önemli isimlerinden biridir. Nabucco operasındaki Va Pensiero adlı ilahinin İtalyan millî marşı olması sıklıkla gündeme gelmiştir. Verdi'nin isminin Vittorio Emanuele Re D'Italia (İtalyan Kralı Vittorio Emanuele) ifadesinin ilk harflerinden oluşması da ilgi çekicidir. Milano Avusturya işgalinde olduğu ve Vittorio Emanuele İtalyan birliğini sağlamaya çalıştığı dönemde milliyetçiler, o sırada Verdi operalarının çok popüler olmasından da esinlenerek Viva Verdi (Çok Yaşa V.E.R.D.I.) ifadesini seferberlik için bir kod adı olarak kullanmışlardı. Böylece Verdi adı, İtalyan milliyetçiliği ile özdeşleşti. Ayrıca Verdi'nin dünyaca diğer operalardan en üstün olduğu yapıtı Don Carlos'tur. Malcolm X Malcolm X ( (d. 19 Mayıs 1925, Omaha - ö. 21 Şubat 1965, New York), gerçek ismi Malcolm Little olan, Müslüman olduktan sonra Arapça El-Hacc Mâlik el-Şahbâz () adını alan Amerikalı siyasetçi ve insan hakları savunucusudur. Gelmiş geçmiş en etkili Siyahi Amerikalılardan biridir. Altı yaşındayken babası öldürüldü. On üç yaşına geldiğinde, annesi gittikçe kötüleşen durumu nedeniyle Michigan eyaletinin Kalamoza akıl hastanesine yatırıldı ve kendisi koruyucu aileye verildi. Yaşamına bir süre bu şekilde devam etti. 1946 yılında (20 yaşındayken), hırsızlık ve hâneye tecavüz suçlarından hapishaneye girdi. Hapishanede, "İslam Ümmeti" () isimli siyahî harekete katıldı. 1952 yılında şartlı tahliye edildi. Tahliye edildikten sonra kısa zamanda hareketin liderlerinden biri hâline geldi. Bu hareketin en meşhur siması olduğu yaklaşık 12 yıl içinde, siyâhî üstünlüğüne inandığı İslam Ümmeti öğretileri doğrultusunda, siyah ile beyaz Amerikalılar'ın ayrılması gerektiğini savundu ve sivil haklar hareketinin ırksal bütünleşme vurgularına karşı alaycı tavırlar sergiledi. 1964 yılının Mart ayında; Malcolm X, İslam Ümmeti (siyahi hareket) ve lideri Elijah Muhammed ile ilgili büyük bir hayal kırıklığına uğradı. En sonunda da hareketi ve öğretilerini reddetti. Devamında Sünni İslam ile tanıştı. Orta Doğu ve Afrika'da bulunduğu süre zarfından sonra Müslüman Camisi () isimli şirketi ve Afro-Amerikan Birliği Örgütü'nü kurmak için ABD'ye geri döndü. Daha sonra da Pan-Afrikanizm, siyahilerin kendi kaderini tayin edebilme ve kendi kendilerini savunma hakkı gibi konuların önemini vurgulayarak ırkçılığı reddederek, "Siyahi bir Müslüman olarak şu an özür dilememe sebep olan birçok şey yaptım. Bir hortlak gibiydim... belli bir yön işaret edildi ve yürümem söylendi." demiştir. İslam Ümmeti hareketini terkettikten sonra Şubat 1965'te, hareketin üç üyesi tarafından suikaste uğradı. Ölümünden kısa bir süre sonra da 20. yüzyılın en etkileyici kitaplarından biri olarak kabul edilen "Malcolm X Otobiyografisi" () isimli biyografisi yayınlandı. Malcolm Little, 19 Mayıs 1925'te Grenada doğumlu Earl Little ile Georgia doğumlu Louise Norton Little'ın yedi çocuğundan dördüncüsü olarak Omaha'da dünyaya geldi. Babası Earl Little, Pan-Afrikanizm taraftarıydı ve bulundukları çevrede "Universal Negro Improvement Association" hareketinin lideri konumundaki Marcus Garvey'e de hayran bir Baptist idi. Malcolm, daha sonra babasının üç kardeşinin beyazlar tarafından öldürüldüğünü söyledi. Ku Klux Klan'ın tehditlerinden —​Earl'ün katıldığı UNIA faaliyetleri,