döndü. Rachel kapının ağzındaydı ve elinde Haider'in M3 makinelisini tutuyordu. - Şimdi lütfen tabancayı bırak, Harry. Kleist içeri girdiğinde bir elinde Helen Kane'in kolu vardı, diğer eliyle tuttuğu tabancayı kızın kafasına dayamıştı. Bırak beni. Kurtulmaya çalıştı, ama Kleist onu odanın içine itti. Bunu dışarıda buldum, Amerikalının arkadaşı olmalı. Yolun kenarındaki bir arabada tek basına bekliyordu. SS subayı Weaver'a döndü. Emri duydun, tabancayı hemen bırak. Weaver öfkeyle Colt'un namlusunu doğrultmaya çalıştı ama Kleist onu uyardı. Bunu bir daha dene, bu orospunun beynini dağıtırım. - Harry, dediğini yapsan iyi olur, dedi Haider sakin bir sesle. anlaşılan roller değişti. Belki de doğru olanı tabancayı bırakman ve hanımı bizlerle tanıştırman. Weaver, Rachel'e baktı, kısık bir sesle Ne yaptığını bilmiyorsun dedi. - Kes sesini. diye bağırdı Kleist. Derhal tabancayı bırak, yoksa. Weaver Colt'u yere bıraktı. Deacon eğilip silahı alırken Haider yürüdü, Rachel'in yanına gelip elindeki makineli tüfeğe uzandı. Silahtan nefret eden bir kadın için bayağı iyi rol yaptm. Şimdi kimse yaralanmadan şunu bana versen iyi olacak. Rachel silahı uzatmak için hiçbir hareket yapmadı. Geri çekil, Jack. Haider kaşlarını çattı, tamamen şaşırmıştı, yüzü gölgelendi. Konuşmak için ağzını açtı, Rachel M3 ile duvarı gösterdi. Oraya, duvarın dibine. Sen de Harry. Kleist'a döndü. Kadını al, aşağıya mahzene indir. Sıkıca bağla, bir yere kaçanlasın. Kleist, Helen Kane'i kabaca sürükleyerek odadan çıktı, Rachel, Hasan'a döndü. Dışarı çık, gözlerini dört aç. Bir şey duyar ya da görürsen, derhal buraya dönüp haber ver. Arap şaşkındı, acılarını unutmuştu, Deacon seslendi. Emri duydun. Dışarı çık ve denilenleri yap. Sonra açıklarım. Hasan dışarı çıkınca, Rachel, Deacon'a baktı. Berlin'e mesajı gönder. Ne söyleyeceğini biliyorsun. Deacon aceleyle odadan fırladı, ayak sesleri basamaklarda duyulup kayboldu, üçü odada yalnız kalmıştı. Weaver'in kanı çekilmişti, korkunç gerçeği görmeye başlamış, Haider'in da aynı gerçekle uyandığını yeni fark etmişti. Biliyor musun, birdenbire Harry ile benim yıllardır yanlış bir düşün peşinde koştuğumuzu anlamaya başladım. - Galiba her ikinizin de gerçeği öğrenmesinin zamanı geldi. Altmış yedinci bölüm Berlin, 23 Kasım, 01.45 Schellenberg, SS Karargahı'ndaki özel dairesinde geç bir akşam yemeğini henüz bitirmişti ki, mühürlü bir zarf içinde beklediği mesaj geldi. Bombardıman bitince ikinci kattaki bürosuna dönmüştü. Dışarıda yağmur bütün şiddetiyle yağıyor, Berlin gecesi kara bulut kümelerinin altında kalıyordu. Zarfın balmumu mührünü söktü, içinden çıkan şifresi açılmış mesajı çabucak okudu. Yüzü gerildi, telefonu kaldırıp nöbetçi onbaşıyı çağırdı. Hemen Amiral Canaris'i bul, onunla derhal görüşmek istediğimi söyle. - Herr General, gece yarısını geçtik. - Saatin farkındayım. Ne diyorsam, onu yap. Schellenberg'in gerekli telefon konuşmalarını yapmasından yarım saat kadar sonra onbaşı, yağmurdan sırılsıklam olmuş, yorgun ve meraklı Canaris'i büroya alıp çekildi. Gecenin bu saatinde, ne istiyorsun. Schellenberg mesaj kâğıdını uzattı. Kahire'den biraz önce gelen acele bir mesaj. Belki görmek istersin diye düşündüm. Canaris okumasını bitirdikten sonra kâğıdı masanın üzerine bıraktı. ‘Tam düşündüğüm gibi. Sonunda bütün iş kocaman bir sıfır. Boşuna harcanan hayatlar. Herhalde yakalanıp kurşuna dizilecekler. Schellenberg masanın üzerindeki tabakadan bir sigara aldı, yakıp sanki söyleyeceklerinin tadını çıkarıyormuş gibi, dumanını ağır ağır içine çekti. Aynı fikirdeyim, bu gerçek bir felaket. Üstelik sonuca bu kadar yaklaşmışken. Skorzeny'nin uçakları havalanmış, Mısır'a gidiyordu. Derhal Roma'ya dönmeleri emrini vermek zorunda kaldım. İnmeye kalkışsalar Müttefikler onları düşürürdü. Ama Roma'yla aramızda büyük bir telsiz kopukluğu var. Mesajlar hep kesiliyor, onlarla temas kuramıyoruz. Onları aramaya devam edeceğiz tabiî ama tedbir olarak Girit'teki Luftwaffe uçaklarına haber verdim ve çok geç olmadan Dakotaları bulmalarını istedim. Dua edelim de albayı zamanında bulalım. Tabiî Führer de düş kırıklığına uğradı. Sen gelmeden önce onunla telefonda görüştüm, söylediklerimi dinledikten sonra moralinin yüksek olduğunu söyleyemem. Yine de bütün umudunu kaybetmedi. Canaris karşısındaki delirmiş gibi Schellenberg'e baktı. Umudunu kaybetmedi mi. Tanrı aşkına, her şey bitti. - Daha değil. Aslında ilginç bölümü yeni başlıyor. Canaris kaşlarını çattı. Anlamıyorum. Schellenberg ayağa kalktı. Anlamanı beklemiyordum zaten. Sevgili Wilhelm, artık gerçeği öğrenmenin zamanı geldi. İyi bir istihbaratçının bilmesi gereken en önemli kuralı hatırlıyorsundur, hep bir adım önde olmak. Bak, ben de en büyük kozumu sonuna sakladım. Epey şaşıracaksın sanırım. Schellenberg pencereye doğru yürüdü, aralıksız süren yağmuru seyretti. Bir eli arkasındaydı, diğerinde sigarasını tutuyordu. Hatırladığım kadarıyla Bülbül adlı ajanım hakkında söylentiler duyduğunu söylemiştin, değil mi. - Evet, bazı dedikodular duydum. Neden sordun. - Bu dedikoducular ne demişlerdi. Canaris omuzlarını silkti. Kimliğini Führer ve bir avuç yüksek rütbeli SD'den başka kimsenin bilmediğini. Bu örgütün şimdiye kadar yetiştirdiği en iyi ajan olduğunu. Acımasız olduğunu. Zeki olduğunu. Davaya bütün benliğiyle bağlı olduğunu. Schellenberg bütün söylenenleri başıyla onaylıyordu. Gerçekçi bir değerlendirme. Gerçekten de Bülbül emrimde çalışan en iyi ajanlardan biriydi. Son derecede akıllı, bir o kadar da pratik. Baskı altında sakin kalabilen, korku nedir bilmeyen ve verilen görevi ne pahasına olursa olsun başaran biri. Aynı niteliklerin kusursuz bir katil için de gerekli olduğunu kabul ediyor musun. Canaris'in dudakları kurumuştu. Ne söylemek istiyorsun. - Bülbül Kahire'ye gönderdiğimiz ekibin içinde, görevi Haider ve Skorzeny'nin başarısız olduğu noktada devralacak. Canaris sözlerini sürdüren Schellenberg'e boş gözlerle bakıyordu. Sana söylemiştim, Wilhelm, Roosevelt bizim ana hedefimiz. Bugünden itibarense tek hedefimiz. Bülbül'se elimizdeki son koz. Operasyonun başarıya ulaşabilmesi için elimizde kalan tek çare. Canaris şaşkınlığını üzerinden atamamıştı. Peki ama, kim bu adam. Schellenberg başını salladı. Adam değil. Kadın. Adını söylemek gerekirse, Rachel Stern. Canaris'in şaşkınlığı geçecek gibi değildi. Schellenberg söylediklerinin etkisinin geçmesini bekledi. Gerçek adı bu değil, tabiî, ama şimdilik bu da yeterli. - Bu bir şaka, değil mi. Schellenberg pencerenin yanından ayrılıp masasına doğru yürürken hakarete uğramış gibiydi. - Bu hafife alacağım konulardan değil. - Ama bu inanılmaz bir şey. - Bilmen gereken bazı şeyler var. Savaştan önce, Mısır'daki baş ajanımızdı ve bize değerli bilgiler sağlıyordu. Askeri tesisler hakkında, İngilizlere ayakbağı olan milliyetçi gruplar hakkında, daha bir sürü konuda. Schellenberg gözlerini kaldırdı. O zamanlar ne kadar iyi bir ajan olduğuna gerçekten inanamazsın. Diğerlerinin tümünden daha iyiydi. Geri kalanların en iyisi bile yanında amatör kalıyordu. - İyi ama, Rachel Stern yarı Musevî değil mi. Schellenberg gülümsedi. İşler burada biraz karışıyor. Onu ilk Mısır'a göndermeye karar verdiğimizde, inanılır bir geçmiş bulmamız gerekti. Profesör Stern ve karısı işin başından beri SD ajanlarıydı. Hem karısının Musevîliği, hem de profesörü Nazi düşmanlığı senaryoydu ve onların maskesi olarak düşünülmüştü. Böylece SD bürosunda bir günün birinde Sternler için bir kız çocuğu uydurmaya karar verdi gerisini tahmin etmek kolay. Canaris'in beyni hızla çalışıyordu. Peki, y Almanya'ya getirildiklerinde Gestapo tarafında tutuklanmaları. - Bu da planın bir gereği. İstanbul'a giderken yolda bir Kriegsmarine gemisi tarafından alınmaları kararlaştırılmıştı, ama İzmir yanıp battı. Şansımız varmış profesör ve Bülbül kurtuldu. Tutuklanmaları görünüşü kurtarmak içindi. Aslında yeni görevlerine hazırlanmak üzere götürülmüşlerdi. - Peki o zaman neden Ravensbruck'ta tutukluydu. Schellenberg gülümsedi. Bunun gerisindeki nedenleri görememene şaşıyorum, Wilhelm. anlaşılan hâlâ şoktasın. Bu da sadece başka bir oyundu, hepsi bu. - Anlayamadım. - Haider Kahire'de ayrıldıklarından beri Rachel Stern'i görmemişti. Profesörün Nazi karşıtı konuşmaları, karısının Musevî kanı Almanya'ya döndüklerinde başlarına dert açacaktı. Bu da Haider'i beklediği bir şeydi, daha azı onu şüphelendirirdi. Kampa gelince, ayarlanması güç olmadı. Eskimiş bir kamp üniforması, bitkinlik görüntüsü verebilmek için küçük dozlarda ilaç veren bir doktor. Bütün bunların yanında, sağlıklı görünüşünün nedenini açıklamak için babasının öğrencisi olmuş uydurma bir kamp görevlisi. Canaris bembeyaz bir yüzle mırıldandı. anlaşılan her şeyi düşünmüşsün. Schellenberg gururla sırıttı. Her zaman düşünmeye çalışırım. Ayrıntılar o kadar önemli oluyor ki. Burada konu Haider'in kadından yararlanması değildi, tam tersine. Haider bu görev için biçilmiş kaftan olabilirdi ama daha işin başında Himmler onda Amerikan kanı da olduğunu düşünüp, Nazi bağları hakkında şüpheye düşmüştü. Bu kadın görevin tamamlanmasını sağlayacak kişiydi. Bütün Reich'ın geleceği işin içine girince de Skorzeny'nin paraşütçülerinin Mısır'a varamayacakları ihtimalini de düşünmemiz, buna göre alternatif bir plan hazırlamamız gerekti. - Haider'e neden daha başında gerçeği söylemediniz. - Haider'in Rachel Stern'e beslediği duygular belliydi. Engeller ne olursa olsun, Kahire'ye varmak için elinden geleni yapacağı da açıktı. Ona gerçeği söylemiş olsaydık, bütün hayalleri yıkılacaktı. Belki de bu şartlar altında operasyona katılmayı bile reddedebilirdi. - Bülbül'ün hikâyesinin kuşku çekmeyecek ve inandırıcı olmasını istiyorduk. Yakalanırsa, bizim tarafımızdan kullanılmış zavallı bir kurban olacaktı, Müttefiklerin yargılayıp idama gönderecekleri, Almanya'nın en parlak ajanlarından biri değil. Müttefikler Bülbül'ü yakaladıklarını bilseler günlerce övünür, bizi de gülünç duruma düşürürlerdi. Uzun bir sessizlik oldu. Canaris kızgın görünüyordu. Peki bütün bunları benden neden sakladın. - Bu benim suçum değil, Wilhelm. Bütün bunları sır olarak saklamanın en uygun yol olacağını düşünen Führer'di. Ne kadar az kişi bilirse, o kadar iyi dedi. - Herhalde arkamdan bana bakıp epeyce de gülmüştür. Canaris'in sesindeki öfke azalmıştı. Gülmekte de haklı ya. Schellenberg omuzlarını silkti. Artık orasını sen düşün. Canaris'in boğuk sesindeki merak, elle tutulacak kadar belirgindi. Peki, kim bu kadın, Walter. Geçmişi ne. Schellenberg bir sigara daha yaktı. Bundan sonra n fark eder ki. - Böylesine tehlikeli bir operasyona gözü kapalı atılması için ya çılgın ya da fanatik olması gerek. Yoksa kabul eder miydi. Schellenberg sırıttı. Çok zor bir dönemeçteyiz. Üstelik o bir vatansever. Canaris inanmamıştı. Gözlerindeki ifadeden başka nedenler olduğunu çıkarıyorum. - Hep gizli nedeni ararsın, değil mi, Wilhelm. Bu kez de haklısın. Schellenberg dumanı üfledi, haince sırıttı. Peki öyleyse, sana bir neden söyleyeyim. General Pieter Ulrich. Hiç bu adı duydun mu. Canaris onayladı. Ününü duymuştum. Saygın ve dürüst bir Wehrmacht subayı. Madalya almış, cesur ve şerefli bir asker. - Aynı zamanda da bu kadının babası. Üstelik artık saygın bir subay değil, Führer'e karşı komplo düzenleyen o alçaklardan biri. Aslında onu Gestapo zindanında son gördüğümde, delirdiğini anladım. Yalnızlık bazılarına bunu yapıyor. - General tutuklandı mı. Canaris yine şaşkındı. En son duyduğumda, Ulrich Rusya cephesine atanmıştı. - Korkarım durumu bundan çok daha kötü. Birkaç ay önce general ve tüm ailesi ihanet suçundan tutuklandı. Bütün ailesi derken, kızının dışında demek istiyorum. Onun bu işlere karışmadığı anlaşıldı. Yine de ona bir öneride bulunmayı kararlaştırdık. Canaris'in yüzü karardı. Haider'e oynadığın pis oyunun bir eşini mi hazırladın ona da. Schellenberg omuzlarını silkti. Sen de bilirsin, böyle oyunlar işin eski ama etkili bir geleneğidir. Kızın durumuna gelince, aileye karşı hazırlanan bütün suçlamalar durdurulacak, tabiî eğer bu operasyona katılmayı kabul eder ve gereğinde anavatan için canını feda etmeye hazır olursa. Eğer düşünürsen, Reich'ın kurtuluşu ve bütün ailesinin hayatta kalması için ödenecek düşük bir bedel. Hem anne ve babası, hem de iki kardeşi zindanda. - General Ulrich'in oğulları mı. Onları bir keresinde görmüştüm. Daha çocuk yaşta olmalılar. Onların ihanetle ne ilgisi olabilir. Schellenberg yine omuzlarını silkti. Bunu Himmler'e sorman gerek, onların tutuklanmalarının benimle bir ilgisi yok. Ama onlar yakından izliyorum ve kötü muamele görmemelerine çalışıyorum. Belki duyunca sevinirsin, artık sorguya çekilip dayak yemiyorlar. Hiç olmazsa bu operasyon bitip kaderleri belli oluncaya kadar. Canaris'in dudakları nefretle büzüldü. Peki ya kız başarısız olursa. - Başarısızlıktan söz etmek bile istemiyorum, diye cevap verdi Schellenberg öfkeyle. Bir gece için yeterince başarısızlık gördüm. Asıl gerçek, kadın başarıya Skorzeny ve Haider'den daha yakın derken, bana inanmanı isterim. Haider kızın asıl kimliğini öğrendiğinde yıkılacaktır. Canaris koltuğuna yaslandı. Beyni hızla çalışıyor, önündeki bilmecenin parçalarını yerine yerleştirmeye çalışıyordu. Peki şimdi Haider'e ne olacak. - Hayatta kalmayı başarırlarsa, Deacon'la belirlediğimiz planı uygulayacağız. Haider dahil, hepsini uçakla kaçırmaya çalışacağız. Ben şahsen buna pek inanmıyorum. Ama eğer Bülbül bunu başarabilirse, bu gece Reich'ın bütün kadehleri onun şerefine kalkacak. Ölü ya da diri, tarihteki yerini alacak. Canaris bir süre konuşmadı, duyduklarını hazmetmeye çalışıyordu. anlaşılan bir an için bile olsa Haider'e karşı bir şey duymadı, hepsi roldü, değil mi. - Gerektiğinde mükemmel bir aktristir, dedi Schellenberg. Ama Haider hakkındaki duygularına gelince, seninle aynı fikirde değilim. Anlat. - Mısır'dan döndükten sonra verdiği raporları okudum. anlaşılan, Haider'in yanı sıra bir başka gençten de, bir Amerikalıdan da etkilenmiş. Bu ilişkilerini rolünün bir gereği olarak geliştirmiş tabiî. Ama senin de bildiğin gibi deneyimli bir istihbarat subayı zihinleri ve kelimelerin ardındaki gerçek anlamları okumayı da öğrenir. - Ne demeye çalışıyorsun. - Öyle sanıyorum ki, o zaman Mısır'dan ayrılmasaydı, kişisel duygularıyla görevi arasında kalacaktı. Geldikten sonra onunla görüştüğümde, her iki adam hakkındaki duygularını sormuştum. Her ikisi için de güçlü duyguları olduğunu kabul etti. - Yani onlara âşık mıymış. - Demek istediğim, onlara karşı beslediği hisler anlaşılır hislerdi. Egzotik bir ortamda genç bir kadındı, gördüğü ilgi hoşuna gitti, karşı koyma çabalarına rağmen adamların duygularına cevap vermeye başladığını fark etti. Sen de bilirsin ki, en iyi ajanlar duygusuz hayvanlar arasından değil, beyni ve yüreği olanlardan seçilir. Schellenberg omuzlarını silkti. Unutma ki, o bir kadın. Her ikimiz de onların ne kadar güvenilmez yaratıklar olduğunu biliyoruz. Her şey mümkün. Ama onun bir duygu çatışmasına yakalanmış olduğu belliydi. - Ne demek istiyorsun. - Almanya'ya döndükten sonra çok değişti. İş heyecanını kaybetti. Dikkati dağıldı, sonunda, İstanbul'da yaşadığı iki büyük başarısızlıktan sonra burada, Berlin'de ajan yetiştirme görevin getirildi. O zamandan beri de bu görevde. Eğer samimi düşüncemi soruyorsan, her iki adama da âşık olduğunu ve bunu kabul etmek istememesine rağmen, onları içinden söküp atamadığını düşünüyorum. Ama bu sefer gerçekten eskisi gibi çalışıyor ve yapılması gerekenin ne kadar önemli olduğunu biliyor. Canaris koltukta oturuyor, öğrendiklerinin kendini neden şaşırtmadığını düşünüyordu. Bana şimdi neler olacağını hâlâ söylemedin. - Kız ve Deacon görevi tamamlamak için ne gerekiyorsa onu yapacaklar. Tünelin kullanılabilir olduğunu, Roosevelt'in otelde bulunduğunu biliyoruz. Gerisi onlara kalmış. - Deacon kızın kim olduğunu biliyor mu. - Başından beri bütün planlarımızı biliyordu. Kleist da öyle. Bunu ben istedim. O kahrolası huyuyla kadının yarayacağı başka bir iş kalmadığını düşünüp onu öldürmeye kalkışabilirdi. Schellenberg gülümsedi. Bunda başarılı olması imkânsız çünkü kız kendini koruyabilecek biri, silahlara da hâkim. Canaris şoku hâlâ atlatamamıştı. Ürperdi, camdan dışarıya, yağmura ve Berlin üzerinde asılı gibi duran yoğun, kara bulutlara baktı. Öfkesi dinmişti, bir anlamı kalmamıştı, her şey onun kontrolü dışında gelişiyordu. Bir süre sonra sordu. Roosevelt'i öldürebileceğine gerçekten inanıyor musun. - İnan bana, eğer bu işi birinin tamamlayacağına dair en ufak bir umut varsa, bunu başarabilecek tek insan Bülbül'dür. Altmış sekizinci bölüm Maison Fleuve, 23 Kasım, 01.30 Weaver, yüzü sanki taştan kesilmiş, bütün çizgileri gerili, öylece oturuyordu. Odada çıt çıkmıyordu, rahatsız edici bir sessizlikti. Rachel Stern sözlerini bitirene kadar Harry bir tek kelime etmedi, yıldırım çarpmış gibiydi. Şoku atlatamadan, fısıldar gibi bir sesle, sakince konuştu. Kabul etmeliyim ki, beni baştan sona kandırdın dedi, Kamptaki o görüntü, Schellenberg'in bu operasyona katılman için ileri sürdüğü nedenler, başlangıçta bana olan düşmanlığın. Hepsi de gerçek gibiydi. Ama şimdi ne kadar yanıldığımı görebiliyorum. Hepsi bir tiyatroymuş. Rachel'in yüzünden bir pişmanlık gölgesi geçti. Bunlardan hiçbiri benim hatam değildi, Jack. Ben de senin gibi iki uçurum arasında kaldım, Schellenberg'in şantajına boyun eğdim. Camın yanından yavaşça ayrıldı. Çok şaşırmışa benziyorsun, Harry. Bu kadar mı hayal kırıklığına uğrattım. Weaver söyleyecek kelime bulamıyordu, vücuduna bir darbe almış gibi büküldü, sonra kısık bir sesle, fısıldar gibi konuştu. Hiçbir zaman bilemeyeceğin kadar. - İşlerin bu hale gelmesinden üzgünüm. Haider'in sesi acılıydı. Çok duygulandım, ama bu ucuz romantizmi kendine sakla, artık bir değeri yok. Ne bana, ne de Harry'ye karşı hiçbir zaman bir şey duymadın, değil mi. Hepsi tiyatroydu. İkisinin de yüzüne uzun uzun baktı, gözlerinde acı okunuyordu. Söylediğine gerçekten inanıyor musun, Jack. - Tam bir salak olduğuma inanıyorum, gerisi boş. Bundan sonra ne olacağının dışında tabiî. - Sen, Deacon ve benimle birlikte geleceksin. Bir kez Roosevelt'e yaklaşmayı basardın, yine becerebilirsin. Ama bu sefer yanında ben olacağım. Eğer işin bir de sonrası olacaksa, birlikte buradan uçakla kaçacağız. - Nasıl olacak bu. - Deacon'un acil durum için düşündüğü bir yöntemle. Mısırlı pilot arkadaşı bizi Sakkara yakınında bir pistten alacak ve Girit'te bir Alman üssüne götürecek. - Öyleyse sana söyleyeyim, eğer o uçağa binmeyi başaran olursa, daha birkaç yüz metre yükselmeden vurulurlar. - Deacon öyle düşünmüyor. Rotayı hazırladı bile. Uçak Port Said'in kuzeyine varınca, Alman gece avcıları onu karşılayıp güvenliğe götürecekler. - Peki oteldeki pis işi kim yapacak. - Ben. Zaten asıl plan da böyleydi senin başaramadığın, Skorzeny'nin adamlarının gelemediği durumda. - Nasıl. Haider başını salladı. Sen bırak Roosevelt'i öldürüp oradan kaçmayı, onun yanına bile yaklaşamazsın. - Ne yapayım, duruma göre hareket edeceğim. Şimdiyse, Rachel, Deacon'un Lugerini çıkardı, makineli tüfeği yere bıraktı, cebinde bir şeyler aradı. Haider cepten çıkan uzunca boru parçasını hemen tanıdı. Rachel parçayı Lugerin namlusunun ucuna taktı. SD'nin geliştirdiği yeni bir susturucu. Şimdiye kadar yapılanların en iyisi. Sırtından ateş etsem, duymazsın bile. Namluyu hızla Haider'e doğrulttu, tetiğe bastı. Belli belirsiz, hafif bir öksürük gibi bir ses duyuldu, kurşun Haider'in kulağının dibinden geçti, arkasındaki duvara saplandı. Bir daha tetiğe bastı, bu kez tabancayı sağa doğrultmuştu, duvardaki maskelerden birini, iki gözünün ortasından vurdu. - Çok etkilendim, dedi Haider kurşun deliklerine bakarak. Demek ben seni tünelden geçireceğim, sen de talihini deneyeceksin. - Başka bir çare var mı. - Var. Bütün bunları unutmak. Haider'e gururla baktı, kafasını salladı. İşte bunu yapamam, Jack. Nedenini sen de biliyorsun. - Bütün bu Nazi saçmalıklarına inanmıyorsun, değil mi. Bin yıllık Reich, bir halk, bir Führer. Rachel tereddüt etti, yüzünden bir gölge geçti, gözlerinin kenarında heyecan gözyaşları birikti. - Neye inandığımın gerçekten de bir önemi yok. Tek bildiğim, Gestapo'nun zindanlarında çürüyen bir ailem olduğu. Bu nedenle burada ölmeye hiç niyetim yok. Bir de gece gündüz bombalanan bir ülkem var. Eğer bombardıman hemen durdurulamazsa, yakında kimseye, aklı başında kimseye bir şey bırakmayacak. - Seni zavallı ahmak. Anlamıyor musun. Burada oynamaya çalıştığımız ölümcül bir oyun olabilir, ama yine de sadece bir oyun bu. Senin yaptıklarının en ufak bir etkisi bile olmayacak. Müttefikler her şeye rağmen savaşı kazanacaklar. Rachel cevap vermedi. Weaver yüzü kül renginde, hiçbir şey söylemeden şaşkınlıkla söylenenleri dinliyordu. Haider'e döndü Bir geçitten söz ettin dedi kısık bir sesle, Ne demek istemiştin. - İşin tamamen dışında kalmışsın, Harry. Başkanın güvenlik sisteminde çok ciddî bir delik var. Haider tünel hakkında konuşurken, Weaver öfkesini daha fazla kontrol edemedi, Rechel'e baktı, duygu yüklü bir sesle konuştu. Roosevelt'in öldürülmesi bu savaşı bitirmez, sadece daha şiddetlendirir. Buna kinlenmeyecek ve intikam almak istemeyecek tek bir Amerikan askeri düşünemiyorum. Bütün Almanların dizüstü çökmelerini isteyeceklerdir. Ne pahasına olursa olsun, sonuna kadar savaşıp Almanya'yı yerle bir edeceklerdir. - Bütün söylediklerin hiçbir şeyi değiştirmiyor Harry, dedi Rachel. Maalesef. Tamamlamam gereken bir görevim var. Sana ve arkadaşına gelince, söylenenleri .yaptığınız sürece ikinize de zarar verilmeyecek. İkinizi de bağlayıp bir yere kapatacağız. Bütün işler bittikten sonra, size bir zarar gelmeden kolaylıkla bulunacağınız bir yere. Jack, artık gitme zamanı gerçekten de geldi. Harry belki de blöf yapıyor ama, eğer doğru söylüyorsa, kısa süre sonra ziyaretçilerimiz olacak. - Küçük bir sorun var. Nedir o. - Seninle gelmiyorum. Rachel tabancanın namlusunu Haider'e doğrulttu. Haider sakindi, kararlılıkla konuştu. İstersen beni vur, ama cevabım değişmeyecek. Burada bitti. Gırtlağıma kadar ölüm ve yıkım doluyum, ben yapacağımı yaptım ve yolumun sonuna geldim. - Ya oğlun. Haider duygularını bastırmaya çabaladı. Bu saçmalığa karışmayı kabul ettiğim an, Pauli'yi tekrar göremeyeceğimi biliyordum. Cevabım yine değişmeyecek. Rachel Stern'in yüzüne bakan gözlerinde korkutucu bir acı vardı. Sonunda mağlubiyeti kabul etti. Peki öyleyse, Jack. Senin istediğin gibi olsun. Kapı açıldı, Deacon ve Kleist içeri girdi. Mesajı aldıklarını bildirdiler. Ya kadın. - Mahzende, sıkıca bağlı, dedi Kleist. Bir elinde Helen Kane'in üniformasını tutuyordu. Bunun işe yarayacağını düşündüm. Weaver'in şaşkın gözleri önünde cebinden sırıtarak bir kimlik çıkardı. Cebinde ne bulduğuma asla inanmayacaksın. Otel bahçesine girmek için özel bir izin belgesi. Rachel kimliği incelerken Deacon yaklaştı, elini Weaver'in ceketinin cebine soktu, cüzdanını çekip çıkardı. İkisinin de özel izinleri var. anlaşılan talih bu sefer bizden yana. Weaver şaşkınlık içindeydi. Haider, Deacon'a döndü. Demek gerçeği başından beri biliyordun. - Tabiî Kleist da. Bir Alman'ın bir diğerine güvenememesi üzüntü verici ama, ne yapalım, gerçek bu, Binbaşı. - Yeterince adam öldüğünü düşünmüyor musun, Deacon. Almanya için savaş bitti, bunu çarşıdaki köpekler bile biliyor. Bu aptallığa devam edere ömrünüzü boşa harcıyorsunuz. Deacon söylenenleri dinlemedi, Rachel'e döndü. Hazır mıyız. - Binbaşı maalesef bizimle gelmiyor. Sadece sen ve ben. Deacon kaşlarını çattı, kızın elindeki tabancayı gösterdi. Fikrini değiştirtmeyi denemedin mi. - Bir yaran yok, şansımızı yalnız deneyeceğiz. Deacon, Haider'e öfkeyle baktı. İhaneti seçmiş olman yazık. Tarihin bir parçası olmak fırsatını kaçırıyorsun. Tekrar Rachel'e döndü. Onu ne yapacağız. - Uçağa binecek. Biz gelmesek bile. Deacon itiraz etmedi. Çok güzel, ya öteki. Weaver'a duygu yüklü bir biçimde baktı. Biz gidene kadar adamı ve kadını güvenli bir yere saklaman gerekecek. Kleist kan bürümüş gözlerle söze karıştı. En iyisi hepsini, hemen burada öldürmek. Rachel, öfkeyle ona döndü. Hiçbirine zarar verilmeyecek, bu bir emirdir. Sen söylenenleri yap. Kleist'a M3 makineli tüfeği uzattı. Al bunu, sadece gerekirse kullan. Söylediklerimde ciddîyim, Kleist. Kleist tabancasını kemerine sıkıştırdı, asık yüzle Rachel'in uzattığı makineliyi aldı. Rachel, Weaver ve Haider'e anlamlı bir bakış fırlattı. Size verdiğim fırsatı doğru kullanırsınız umarım. Oyunu kuralına göre oynayın, hayatta kalırsınız. Deacon, Rachel'e baktı. Binbaşı görevden kaçtığına göre, motosikleti alalım derim, daha hızlı gideriz. Çölü geçip daha önce de yaptığımız gibi doğruca Nazlattı‘sSaman köyüne varırız. Weaver'in Rachel'e diktiği gözleri nefret doluydu. Roosevelt'in yanına bile yaklaşamayacaksınız. Bahçede daha on adım atamadan öldürüleceksiniz. Rachel'in yüzünde değişik bir ifade vardı, sanki gözlerinden acı ve pişmanlık okunuyordu, bir an için bakışları yumuşadı. Sanırım dönüşü olmayan çizgiyi aştım, Harry. Artık geriye dönmek için çok geç. Eğer beni bir daha göremezsen, ara sıra beni düşün. Haider'e döndü. Sen de, Jack. Yoksa sizden çok fazla mı istedim. Uzun bir sessizlik oldu. Hiçbiri cevap vermedi, Rachel karar vermiş ve suçlayıcı bakışları daha fazla görmek istemezmiş gibi Deacon'a döndü. Gidiyoruz. Rachel odadan çılanca Deacon, Kleist'a döndü. Hasan'ı yanına al, tekneye bin ve Memfis'e varıncaya kadar güneye in. Orada tekneden inip piste yayan gidin. Saatine baktı. Bize saat 03.30'a kadar zaman tanıyın, Yüzbaşı Rahman'ın uçağı o saatte piste inecek. - O zamana kadar gelmezseniz. - Bizi beklemeden gidersiniz, dedi Deacon ciddiyetle. Weaver ve kız arkadaşı hakkında neler yapacağım duydun. Haider için de öyle. - Merak etme, hepsi de güvenli ellerde. Deacon, Kleist'a anlam dolu bir bakış fırlattı, sesini alçalttı. Umarım değillerdir. Kadın onları hayatta bırakmakla büyük bir hata yapıyor. Bence duygusal bir karar bu. Kleist keyifle sırıttı, makineli tüfeği kollarının arasına aldı. Sen olsan, başka türlü emirler mi verirdin. - Sen vermez miydin. Altmış dokuzuncu bölüm 01.40 Mena House'un başkan süitinde, gizli servisten Jim Griffith çalan telefonu bir alarma benzetti. Kımıldadı, uyandı. Süitin salonundaki kanepelerden birine uzanmıştı. Elini telefona attığında, nöbet sorumlusu Howie Anderson'u karşıdaki kanepede gerinirken gördü. Allah kahretsin, bu zavallının dinlenmeye hakkı yok mu. - Eğer gizli serviste çalışıyorsa, yok, dedi gülerek Griffith ve telefona cevap verdi. Bir numaralı nöbet Griffith. Dinledi, sonra Evet efendim, anladım dedi, ahizeyi yerine koydu. Anderson esneyerek saatine bakıyordu. Ne olmuş. - Lobide iki ziyaretçi var. Büyükelçi Kirk ve General Clayton. Patronla görüşmek istiyorlar. - Bu saatte mi. Anderson gözlerini ovuşturdu, her iki adamın da özel ziyaretçiler listesinde olduğunu, otelin içine varıncaya kadar birkaç kontrolden geçtiklerini biliyordu, yine de listeye bir göz attı. Çok önemli olmalı. Patronu sen mi uyandıracaksın. - Evet. Griffith başkanın yatak odasına giden kısa koridora girmek üzereydi ki, dışarıdaki nöbetçi kapıyı vurdu. - anlaşılan patronun ziyaretçilerinin çok acelesi var diye homurdandı Anderson, kapının dibinde duvara dayalı duran Thompson'u aldı, şarjörünü kontrol edip koltuğunun altına kıstırdı. - Basamakları beşer beşer çıkmış olmalılar. Griffith elini kılıfında duran 38'lik Smith Wesson'un kabzasına koydu, kapıya vurdu, dışarıdan parolayı istedi. Beklediği parolayı duyunca, arkasında onu koruyan Anderson, kapıyı açtı. Büyükelçi Kirk ve General Clayton kapıda, sabırsızlıklarını belli ederek duruyordu. Griffith güvenlik kimliklerini inceledi. Başkan dedi Kirk. - Uyuyor, efendim. - Öyleyse uyandır. Çabuk. Maison Fleuve, 01.40 Hasan odaya girdiğinde, dışarıda çalıştırılan motosikletin sesi duyuldu. Kleist hâlâ M3'ü elinden bırakmamıştı, gözlerinde mutluluk vardı. Demek sonunda gerçeği öğrenmenin zamanı geldi, Haider. Korkak bir hain olduğuna hiç şaşırmadım. Eee, ne söyleyeceksin. - Ne söylersem söyleyeyim, dinlemeyeceksin ki. Onun için, canın cehenneme. Kleist, gözleri nefretten korlaşmış gibi, yanına yaklaştı, Haider'in saçlarına yapıştı. Sen ve Prusyalı tavırların midemi bulandırıyor. Hepiniz de kendini beğenmiş züppelersiniz. Sana bir şey sordum. Haider onu duymamış gibi, Weaver'a döndü. Uçağın düştüğü yerde, o iki subayı soğukkanlılıkla öldüren hayvana bakıyorsun. İki Mısırlı polisi kasap gibi doğrayan da bu herif. SS subayı sırıttı, Haider'in gözlerinin içine baktı. Sen savaşacak cesarette değilsin, Haider. Senin gibi bir korkağa nasıl üniforma verirler, anlamıyorum. - Hep insanlık dışı bir piç gibi davrandın, Kleist. Fırsat varken, seni öldürmeliydim. Kleist makineli tüfeğin dipçiğiyle Haider'in suratına vahşice vurdu Haider dudakları kan içinde, geriye sendeledi. - Bu yalnızca bir başlangıç, eski hesabın peşinatı. Kleist'ın yüzüne geniş bir gülümseme yayıldı. Bana olan borcunun kalanını ödemenden çok keyif alacağım. Dışarıda, motosikletin hızla uzaklaştığını duydular. Kleist Haider'e kötü kötü baktı. Eğer seni uçağa götüreceğimi sanıyorsan, çok şaşıracaksın. O ikisi işlerini bitirseler bile, içimden bir ses oradan sağ çıkamayacaklarını söylüyor. Bu da sen öldü demektir. Çizmesi kalktı, Haider'in bacaklarının arasına vurdu, Haider yere düştü. Weaver yardım için yaklaşmak istedi, Kleist makineli tüfeği kafasına dayadı. Beni kızdırma, Amerikalı. Üstelik düşünüyorum da kemik sıyırmak isteyen biri daha var. Hasan bir adım attı. Elinde eğri hançer, yüzünde de büyük bir mutluluk vardı. Beklediğim gün sonunda geldi. Dualarını etmeye hazırlan. Kleist elini Hasan'ın koluna koydu. Burada değil. Aklımda çok daha güzel bir fikir var. Kadını al ve hemen tekneye getir. M3'ün namlusunu Haider'in kafasına dayadı. Nil timsahlarına kemirecek bir şeyler vereceğiz, binbaşı ile arkadaşlarından nehirde kurtulacağız. 01.45 Neumann beklediğinden de iyi yol yapmıştı güçlü kuyruk rüzgârları hızlarının daha da artmasına neden olmuştu. 5.000 metrede uçarken aşağıda hemen hemen hiç bulut kalmamıştı. İkinci Dakota biraz önlerine geçmişti ve yaklaşık bir mil kadar ötede uçuyordu. Sadece göstergeler ve ay ışığı tarafından aydınlanan karanlık pilot kabininde Skorzeny gittikçe sabırsızlanıyordu. - Daha ne kadar kaldı. - Eğer rüzgâr böyle devam ederse, Mısır kıyılarına varmamız için en fazla on beş dakika. Hedef alana varmak için de bir saatten daha az. Tabiî düşman uçaklarına rastlamamak kaydıyla. Neumann çevresine bakındı. Kahire ye yaklaşırken çok alçaktan uçmamız, çok zor olacak, biliyor musunuz. Skorzeny elini pilotun omzuna koyup sırıttı. Neumann, ben sana güveniyorum. İşte o anda göğü yırtan ve önlerindeki Dakota'nın yanından geçen işaret fişeklerini gördüler. - Aman Tanrım diye bağırdı Neumann. Misafir var. Tomahawklardan biri öndeki Dakota'nın solundan yaklaşıp topunu ateşlerken, Neumann refleks olarak kolu hızla çekti, uçağı yükseltmeye çalıştı. Öndeki Dakota isabet aldı, sol kanadı kurşunlardan ufak parçalara ayrıldı, koca uçak bir ateş topu gibi patlayarak aşağıya, denize döküldü. . - Aman Tanrım. Zavallılar. Skorzeny'nin kükreyişi motorların sesini bastırdı. İsa aşkına, Neumann, bizi buradan çıkar. - Yapacak bir şey yok, dedi Neumann heyecanla. Tomahawk bizden çok daha hızlı. - Bir şeyler yap. diye çığlık attı Skorzeny. Neumann önündeki kolu hızla itti, uçağın burnu aşağı daldı, uçak korkutucu bir hızla aşağıya, köpüklü dalgalara doğru inmeye başladı. Yüzü terden sırılsıklam olan Neumann bağırdı. Sıkı tutunun Albay, bundan sonrası zor olacak. Mena House, 01.45 Başkan süitinin misafir odasında deri kanepeler, bir küçük masa vardı, beyaz duvarlara Arapça yazılar ve tahta oymalar asılmıştı. Büyükelçi ve general sabırsızlıkla beklerlerken, Griffith tekerlekli sandalyeyi iterek başkanı getirdi. Başkanın üzerinde bir sabahlık vardı, gümüş renkli saçları dağınıktı ve uyandırıldığı için şaşkın görünüyordu. Yine de huzursuzluğunu belli etmedi, yorgun bir gülümsemeyle yetindi. Her ikinizin de beni uyandırmak için geçerli bir nedeninizin olduğuna inanıyorum. Benim gibi yaşlıların uykuya ne kadar ihtiyacı olduğunu bilirsiniz. - Biliyoruz efendim, dedi Kirk ve haberleri iletti. - Öyleyse, dedi Roosevelt heyecansız bir sesle, bitti. Berlin denedi ve başaramadı. - Tamamen bitmedi, efendim, dedi Clayton. Üç Alman kaçmayı başardı. Ama otele yaklaşmaları bile imkânsız. Bütün ordu peşlerindeyken, bütün noktalar alarma geçirilmiş, otelin çevresine çelikten bir ağ örülmüşken buraya yaklaşacaklarını düşünmek bile abes ama her tedbiri almış olmak için devriyelerin sayısını da artırdık. - Bunu duymak beni rahatlattı, General. Eğer binden fazla asker beni koruyamayacaksa, kimse koruyamaz. - Gerçekten de tehlike yok, efendim. Kuzey Afrika'da bulabildiğimiz bütün uçakları alarma geçirdik, biz şu anda konuşurken havacılarımız gökte devriye geziyor. Fazladan aldığımız önlemler sadece tedbirden kaynaklanıyor. O Almanların kısa sürede yakalanacaklarından eminim. - Herhalde kaybımız oldu, değil mi. - Altı asker yaralandı, altı tanesi de öldü. Çok daha kötü olabilirdi. Roosevelt içini çekti. Şu Allah'ın belası savaş ne kadar erken biterse, o kadar iyi. Saatine bir göz attı. Söylenecek fazla bir şey kalmadı galiba. Sadece size ve adamlarınıza minnet borcum var, General. Clayton selam verdi. Güvenli ellerde olduğunuzdan emin olmanızı istiyorum, efendim. - Ondan hiç şüphem yok. Her ikinizin de yapacak önemli işleri vardır. Beyler, size iyi sabahlar diliyorum. 01.49 Dakota'da heyecan elle tutulacak gibiydi. Uçak hızla denize yaklaşırken, Neumann peşindeki Tomahawk'tan kurtulamayacağını, her şeyin bittiğini biliyor, buna karşın içindeki hayvan sezgisiyle çabalamaya devam ediyordu. Arkasındaki Tomahawkları görmemesine karşın, attıkları fişekler iz bırakarak sağından ve solundan geçti, Dakota hızını artırdıkça motorlarının homurtusu yükseldi. Neumann altimetreye bir göz attı, ibreler hızla dönüyordu, Dakota burnunun üstünde denize inmeye devam etti, sarsıntıdan göstergeleri güçlükle görüyordu. Bin metre. - Burnu kaldırsanız, iyi olacak efendim, diye bağırdı yardımcı pilot endişeyle. Sekiz yüz. Beş yüz. - efendim. Kurtulamayacağız. Tomahawklar hâlâ peşindeydi, attıkları mermiler sulara saplanıyordu. Neumann zamanı geldiğine inandığında kolu hızla kendine çekti, Dakota'nın burnu düzeldi, sarsıldı, dalgaların hemen üstünde ilerlemeye başladı. Kendinden çok daha hızlı uçaklar olan Tomahawklardan ikisinin, hiç olmazsa birinin, sulara çakılacağını umuyordu ama talihi yaver gitmedi, Dakota'nın doğrulmasından saniyeler sonra yanından mermilerin geçtiğini gördü. Yolun sonuna geldik dedi Skorzeny'ye mağlubiyeti kabul etmiş bir sesle, İşimiz bitti. Yardımcı pilot araya girdi, Düşman uçakları, efendim diye bağırdı, Tam önümüzde. Neumann midesinin bulandığını hissetti. Gerçekten de önlerinde, hızla yaklaşan üç gölge vardı ve denizin üzerinde, alçaktan uçuyorlardı. Toplarını ateşlediler, alevler göründüğünde Neumann istemeden de olsa elleriyle yüzünü korudu. - Bunlar Messerschmitt, diye bağırdı yardımcı pilot sevinçle. Bizimkiler bunlar. Neumann ellerini gözlerinin önünden çekti. Doğruydu, gelenler Messerschmitt 109 uçaklarıydı ve Dakota'ya değil, Tomahawklara ateş ediyorlardı. Messerschmittler yaklaştı, biri Dakota'nın üzerinden, diğerleri iki yanından geçti ve Tomahawkların işini kısa sürede bitirdiler. ‘Tanrı‘ya şükürler olsun nefes aldı, tam zamanında. Hâlâ bütün vücudum titriyor. Daha sözlerini bitirmeden, iki yeni Messerschmitt yaklaşıp, yanına geçti, soldaki uçağın pilotu eliyle işaretler yapmaya başladı. - Ne istiyor. diye sordu Skorzeny. - Telsizi açmamızı, dedi Neumann, telsizin düğmesini çevirdi, dalgayı buldu, dinlemeye başladı, sonra Skorzeny'ye döndü. Operasyon iptal edildi, onları izleyip Girit'e gideceğiz. Ne. - Berlin'den gelen emirler. Buna bir itirazım yok. - Bırak da ben konuşayım onunla. Neumann kulaklıkları ve boyun mikrofonunu Skorzeny'ye uzattı. Albay aletleri taktı, 109'un pilotuyla konuştu ve kükredi. Aldığın emirleri tekrar et. Dinlerken yüzü tiksintiyle buruştu, kulaklıkları koparırcasına çıkardı ve Neumann'a fırlattı. - Allah kahretsin. Allah kahretsin. Neumann ona baktı. Hayatta kaldığınıza sevinmemiş gibisiniz, Albay. - Anlamıyorsun. Bu tam bir felaket. - Doğru, öteki uçaktaki arkadaşlarımız. - Ondan bahsetmiyorum. Skorzeny'nin üzüntüsü sonsuzdu. Ben operasyondan söz ediyorum. İptal etmek savaşın kaybı demektir. - O kadar kötü mü. - Bilemeyeceğin kadar, Neumann. Gize, 02.15 Ali hep polis olmayı düşlemişti. Maaş çok düşüktü ama işin başka güzel yanları vardı. Her gün karakolda bedava yemek yiyor, her yıl bir üniforma alıyordu, üstelik arkadaşlarının da ona gıpta ettikleri açıktı. Ama her şeyden iyisi, bu meslekte bahşiş imkânının küçümsenmeyecek kadar çok olmasıydı. Cebinde elli kuruşluk bir banknot vardı. Çavuş kadar çok para almamıştı, o bitli orospu çocuğu Amerikalı profesörün verdiği paranın çoğunu kendine ayırmıştı ama hiç olmazsa Ali'nin de payına bir şeyler düşmüştü. Çavuş gitmişti, evde şişko karısıyla sevişecekti, Ali bariyerin yanında tek başına kalmıştı. Nöbetçi kulübesinin hemen yanındaki kayanın üzerine serdiği hasırın üzerine sırtüstü uzanmış, tüfeğini dirseğine dayamış yan kapalı gözlerle gökteki parlak yıldızlara bakarken yaklaşmakta olan bir motor sesi duydu. Esnedi, burnunu çekti, tembelce doğrulurken kaşındı, tüfeğini alıp üniformasının üzerindeki tozları silkeledi. Bu saatte kimin geldiğini merak etmişti. Bazı geceler Müttefikler askerleri şehirde buldukları kadınları taksi ya da at arabasıyla getirir, mezarları görmelerine izin vermesi için Ali'ye yalvarırlardı. Ali de, ufak bir bahşiş karşılığında da olsa onları kıramazdı. Motor sesi yaklaşırken, avucuna bırakılacak bahşişin keyfiyle dudaklarını yaladı, talihi yaver giderse cebindeki elli kuruşu daha da çoğaltacaktı. Karanlıkta, üzerinde iki kişi bulunan bir motosikletin yaklaştığını gördü. Motor yanına gelince el fenerini yaktı, gelenlerin Amerikalı profesörün arabasında gördüğü kişiler olduğunu anlayınca kaşlarını çattı. Motosiklet durup üzerindekiler inince Ali tüfeği sıkan parmaklarını gevşetti. Gece yarısını geceli çok olmuştu. Bu sefer ne istiyorlardı. Nezaketle eğildi. Efendi, Madam. - Bizi hatırladın mı. dedi Deacon mükemmel bir Arapçayla. - Tabiî. - Bir sorun var, dedi Deacon. Kazı alanında bir şey unuttuk, almak için döndük. Çavuşla konuşmam gerek. - Çavuş burada değil, Efendi. - Peki, nerede. Ali tereddüt etti. Çavuş nöbette olması gerekirken evinde uyuyordu, ama gerçeği söylemesi doğru olmazdı, onun için Çok önemli bir görevle gitti, güneş doğmadan burada olacak dedi. Deacon başını salladı, anlamıştı. - Demek burada yalnızsın. - Maalesef, Efendi, burada görevini yapan bir ben varım. Ali güldü, havada bahşiş kokusu olduğunda hep böyle gülerdi. Başparmağıyla işaret parmağını birbirine sürttü, adamın anlayabileceği bir işaret yaptı. Belki de kazı alanına dönmenizin bir yolu bulunur. Deacon gülümsedi, cüzdanını çıkarmak için elini ceketinin cebine soktu. ‘Tabiî. Ali kadına hiç bakmıyordu, yanlışı da bu oldu. Nedendir bilinmez, kadın kayalıkların yanına gitmiş, çevresine bakınmıştı. Geri dönüp adama Doğru söylüyor dedi, Çavuş burada değil. Ali şaşkınlıkla kaşlarını çattı, yolunda gitmeyen bir şey vardı, başını çevirdiğinde adamı cebinden cüzdanını değil, tabancasını çıkardığın gördü. Silah büyük bir hızla Ali'nin kafasını yanına çarptı, acıdan kusmak istedi, gözleri kararıp düştü. Yetmişinci bölüm Maison Fleuve, 23 Kasım, 01.35 Sanson dürbünü doğrulttu. Sadece tek gözle uzaktaki villayı karanlıklar içinde güçlükle seçebiliyordu. - Tevekkeli değil Resifte kaçırdıktan sonra Haider ve kadını bir daha bulamadık herhalde burada saklandılar. Bahse girerim, Deacon telsiz mesajlarını da buradan gönderiyordu. - efendim. Sanson dürbünü indirdi, binbaşıya döndü. Bu da hikâyenin başka bir bölümü. Bir gün hatırlatırsan anlatırım. Villaya giden özel yolun başında durmuşlar, cipten inip kamyonlar dolusu askeri arkalarında bırakmışlar ve karanlıkta ilerlemişlerdi. Sanson, binbaşı ve bir asker villaya yaklaşık yüz elli metre uzaklıkta küçük bir tepeciğin ardına siperlendiler. Sanson bu kez dürbün kullanmadan villanın beyaz duvarlarına baktı, bahçedeki palmiye ağaçlarının çevresini gözetledi. Panjurlar kapalıydı, hiç ışık görünmüyordu, buna rağmen bahçenin öbür ucunda, Nil'e doğru uzanmış iskeleye benzer bir yapı gördü. - Altı yedi kişiyi suyun kıyısına gönderip binanın arkasını da çembere alırsan iyi olur. Deacon ve arkadaşlarının bir teknesi olduğunu biliyoruz. Hiçbirinin kaçmasını istemiyorum. Ölü ya da diri, bu adamları yakalamak zorundayız. Binbaşı cevap vermedi, gözleriyle karanlığı taramaya devam ediyordu, Sanson sordu. Ne oluyor. - Yolun hemen sağında park edilmiş bir araba var. Yanlış görmüyorsam, resmî bir araba. Sanson binbaşının gösterdiği gölgeyi gördü, arabanın bir Humber olduğunu anladı, tabancasını çekti. Gidip bir göz atalım. Humber'a yaklaştıklarında, arabanın boş olduğunu gördüler. Ön kapılar aralıktı, kontak anahtarı yerindeydi. Sanson, binbaşının fenerinin ışığında içeriye bir göz attı, yerde kesilmiş bir kelepçenin parçalarını buldu, ağzı öfkeyle çarpıldı. Weaver. Tahmin etmeliydim. Birdenbire villa yönünden bir motor sesi duyuldu, Sanson dikilip kulak kabarttı. Bu da ne. - Bir motosiklete benziyor, efendim. Sanson motor sesinin uzaklaştığını duydu. Pezevenkler kaçıyor galiba. Adamlara haber ver. İçeri giriyoruz. 01.40 Helen Kane mahzende iplerle boğuşuyordu. Üniforması çıkarılmış, külotu terden sırılsıklam olmuştu. Bileklerindeki düğümler o kadar sıkıydı ki, gevşetmek imkânsızdı. Mahzenin sonundaki demir kapının aralığından ay ışığı giriyor, ortalığı az da olsa aydınlatıyordu. Yan karanlıkta bir hareket duydu, bacaklarının üzerinden geçenin bir sıçan olduğunu anlayınca dehşetle irkildi. Oturtulduğu iskemleyi oynatmaya çalıştı, devrilme tehlikesi atlatarak biraz dönmeyi başardı. Karşıya, şarap şişelerinin dizili olduğu raflara baktı. O şişelerden birini kırmayı başarabilse, kırık parçayı kullanarak iplerini kesebileceğini düşündü. Topuklarını yerdeki taşların üzerinde iterek ağır ağır ilerledi, her santim büyük yorgunluğa neden oluyordu. En yakın rafın yanına geldi, örümcek ağı kaplı şişelerden birini dişleriyle çekmeye çalıştı. Şişe birkaç santim geldi, takıldı. Yeniden denedi, şişeyi biraz daha çekmeyi başardı. Bir daha denedi, şişe epey geldi. Yanağıyla iterek şişeyi düşürmeye çalıştı. Şişe yuvarlandı, etrafa cam kırıkları ve kırmızı bir sıvı saçıldı. İskemlesini biraz geri itti, devrildi, cam kırıklarının üzerine düştü, kolu ve omzu kesildi. Acıdan bağırmamaya çalıştı. O anda mahzenin kapısı açıldı, elinde bir fenerle Hasan göründü. Kaşlarını çattı, basamakları uçar gibi indi. Orospu. diye bağırarak suratım tokatladı ve onu yukarıya sürükledi. 01.42 Kleist tabancasının ucuyla Weaver ve Haider'i verandaya doğru yürütürken dışarıda motor seslerini ve lastik gıcırtılarını duydular. Hasan, Helen Kane'i kabaca odanın içine itti, hızla pencereye yaklaştı ve perdenin aralığından dışarı baktı. Misafirlerimiz var askerler, hem de bir sürü. Scheisse. (1) Kleist, Helen Kane'i Weaver ve Haider'in yanına itti. Hasan'a Onlara göz kulak ol diye bağırıp M3'üyle birlikte en yakın pencerenin yanına çöktü. Panjurların aralığından baktı, dışarıda bir gözü bantlı bir subayın elinde tabancasıyla koşarak kapıdan girdiğini gördü. Kleist daha panjurları açıp tabancasını ateşlemeye fırsat bulamadan adam bahçeye girmiş gölgelerin arasında kaybolmuştu. Villanın duvarının dibinde duran kamyonlardan askerler atlamaya başladı. Karanlıkta emirler duyuluyordu. Birden ön kapıda gürültüler duyuldu. Biri kapıyı zorluyordu. Kleist hızla Hasan'a döndü. Hemen mahzene koş, çabuk. Hasan bakışlarını Weaver'dan ayıramadı. Ya bunlar ne olacak. 1 Boka battık. (ç.n.) - Bana bırak. Hasan mahzene doğru koşarken Kleist silahını doğrulttu. Sen ve arkadaşların yolun sonuna geldiniz Haider. Ne yazık ki dua edecek zamanınız yok. Bir çılgın gibi gülerek tabancayı kaldırdı, tetikteki parmağı gerildi. Klik. Madenî bir ses duyuldu, hepsi o kadar. Kleist'ın gülüşü dondu, suratı asıldı ama zaman kaybetmeden mekanizmayı oynattı, namluyu tıkayan mermiyi fırlattı, tekrar tetiğe bastı. Klik. - Haklısın, dedi Haider. Yolun sonu. İleriye atıldı, yumrukları Kleist'ın çenesine çarptı, SS subayı arkaya doğru sendeledi. Kapıdaki Hasan tepki göstermekte gecikmedi, tabancasına davrandı ama Haider daha çabuktu. Kleist'ın kemerindeki tabancayı çekti, yerde yuvarlanırken ateş etti, Arap'ı göğsünden vurdu. İkinci kurşun Hasan'ın gırtlağını deldi, tabancası elinden düştü, debelenerek yere yığıldı. Sersemlemiş Kleist ayağa kalkmaya ve Hasan'ın tabancasına uzanmaya çabalarken Weaver atıldı, tabancaya daha önce ulaştı, iki kere tetiğe basıp Alman'ı göğsünden vurdu, SS subayını itti, tetiğe üçüncü kez basıp kafasını parçaladı. - Beklediğimden de iyi çıktın, eski dost, dedi Haider ve M3'ü almak için eğildi. Ya Tanrılar bizden yana ya da Kleist'ın bugün hiç şansı yoktu, birbiri ardına iki bozuk fişek, inanılacak gibi değil. Makinelinin mekanizmasını açtı, inceledi, gözlerini kaldırdı. Yanılmışım, dedi. Birisi iğneyi bozmuş. Her kimse, çok düşünceliymiş. Weaver'in rengi bembeyazdı. Rachel. - Mümkün, çünkü silahı Kleist'a özellikle verdi. Gözlerinde pişmanlığın gölgesi göründü. Hiç olmazsa bize karşı kendini affettirdi. Bu da belki bir şey demektir. Ama başkanınızın konusunun başka olduğundan eminim. Ön kapıdan silah sesleri duyuldu, verandadan gelen çizme seslerinden askerlerin villanın arkasına dolandığını anladılar. Birbiri ardına atılan mermiler tahta Pancuları parçaladı, içeri tahta ve cam parçala yağdı. - Yere diye kükredi Weaver. Helen'i yakaladı, üçü birden yere yattı. Haider yattığı yerden Weaver'a baktı. Arkadaşların neredeyse tepemize binecekler. Ön kapıdaki demir onları daha uzun süre durduramaz. Ne yapacağız, Harry. Teslim mi olacağız. Yoksa geç olmadan önce frenlere mi asılacağız. - Ne demek istiyorsun. - Ben artık yaşayan bir ölüyüm. Ama Rachel'in durumu farklı. İddiaya girmek istemem ama, bütün bunları neden yaptığını düşünürsen, belki askerî bir mahkemede kurtulma şansı vardır. Tabiî onu zamanında durdurabilirsek. Eğer bir şekilde Gize'ye ulaşabilirsek, bir fırsat bulabiliriz. Karar senin. - Buradan nasıl çıkacağımızı da söyler misin. - Eğer sofaya erişebilirsek, mahzenden bir çıkış yolu var, nehirde de bekleyen bir tekne. Sonra. - Şimdilik sadece hayatta kalmayı düşünelim. Evet. Panjurlar yeniden bir salvo altında kaldı, duvardan sıvalar döküldü. Weaver başını salladı. Gidelim. 01.43 Sanson kudurmuş gibiydi. Hırsla ön kapıya bir tekme daha attı, aynı hızla kilide iki el ateş etti, omzunu dayayıp itti, ama kapı yerinden bile kımıldamadı. En yakınındaki askere döndü, Bana bir el bombası ver dedi. Asker çantasından çıkardığı el bombasını uzattı. - Geri çekilin. Sanson bombayı kapının dibine yerleştirdi, adamlara sipere girmelerini emretti, pimi çekti, yan duvara yapıştı. Birkaç saniye sonra bir patlama duyuldu, kapı menteşelerinden kurtulup içeri düştü. 01.45 Sanson odanın ortasında durmuş yerdeki katliama bakıyordu. Arap'ın cesedi yerdeydi, köşedeyse göğsünden ve kafasından hâlâ kan akan bir başka ceset vardı. Binbaşı koşarak kapıdan girdi. Ne yukarıda, ne de aşağıda başka canlı yok. - Adamlarının nehirden kaçan kimseyi görmediklerinden emin misin. - Hayır efendim. Motor sesi duymadık, iskeleye bağlı olan tekne hâlâ orada. Üstelik iskeleye de yaklaşamazlardı. Belki de daha önce duyduğumuz motosikletle gittiler. - Adamların evi adamakıllı arasın. - Zaten başladılar bile, efendim. Binbaşı Kleist'ın cesedini gösterdi. Almanlardan birisi mi, efendim. - Eğer Almanlardan birisiyse, Haider değil demektir. Bütün odalar tekrar arayın. Her yeri, bütün delikleri, evin damından bodrum kadar her şeyi tepeden tırnağa arayın. Bakın bir de mahzen var mı. 01.45 Mahzenin karanlık basamaklarından inerken el bombasının patladığını duydular. Haider odanın ucundaki demir kapıyı itti, içeri ay ışığı ve temiz hava doldu. Tekne hâlâ sazların arasındaydı, üzerindeki brandayı kaldırdı. Önce kürekle gideceğiz. Motor sesi bizi ele verir. Sazlıkların arasından gitmeye bakalım açılırsak görülürüz. Weaver'a baktı. Küçükhanım burada kalıp teslim olmaya çalışsa daha iyi olurdu. Nehirdeyken ateş ederlerse onun hayatını da tehlikeye atmanın anlamı yok. Helen daha bir kelime bile söyleyemeden Haider elini tutup öptü. Cesur bir kadınsın, Helen. Başka bir zamanda, değişik şartlarda seni daha yakından tanımaktan mutlu olacağımdan eminim. Ama beni bağışla. Harry ile benim yapacağımız önemli işler var. Eminim sana açıklayacaktır. Weaver çabucak yapılması gerekenleri anlattı. Biz uzaklaşana kadar Sanson'u oyalamaya çalış, ona mümkün olduğu kadar çabuk Mena House'la temas kurmasını söyle, burada olup bitenleri anlatsın. Deacon'un Sakkara yakınlarında bir piste gideceğini anlat. Bunları yapabilecek misin. - Eğer sen öyle istiyorsan. - Bize bir iki dakika ver, sonra avazın çıktığı kadar bağır. Hangi taraftan olduğunu açık açık söyle, bakarsın mahzene inenler soru sormadan önce ateş etmeleri daha akla yakın. Haider sandala binmişti. Weaver yanına giderken Helen koluna dokundu. Araba belki de hâlâ bıraktığımız yerdedir. Tanrı aşkına, kendini koru, Harry. Weaver kızın gözlerindeki gerçek endişeyi gördü, yanağından öptü. Harika bir kadınsın, biliyor musun. - Ya da çılgın bir kadın. - Haydi, çabuk olalım dedi, Haider sabırsızca. Weaver sandala bindi, Haider küreklerden birini suya sokup sazlıkların arasında ilerlemeye başladı. 01.48 Sanson yatak odasını arşınlarken hâlâ öfkeliydi. Arama çalışmalarını denetlerken aşağıda bir yerden bir çığlık, sonra da karışık sesler duydu. Basamakları dörder dörder inerken mahzenden çıkan iki askerin arasında Helen Kane'i gördü. Üniforması yoktu, üzerinde sadece külotuyla kalmıştı, elleriyle çıplak göğüslerini örtmeye çalışıyordu. Sanson'un şaşkınlıktan ağzı açık kaldı Helen. - Mahzende bulduk, efendim, dedi askerlerden biri. Sanson'un suratı kıpkırmızıydı, kıza bakarken öfkesini dizginlemeye çalıştı. Orada ne yapıyordun. Weaver nerede. Haider ve o kadın nerede. - Beni dinlemen gerek, kaybedecek bir saniye bile yok. 01.51 Nehirde yüz metre kadar ilerledikten sonra Haider kayığı sazlıkların arasından kıyıya yanaştırdı. Karanlıkta tekneden indiler, sazlara tutunarak karaya çıktılar ve villanın yoluna doğru ilerlediler. Humber hâlâ bıraktıkları yerdeydi, arabaya doğru gidip bindiler. - Bu arabanın çöl yollarında da gidebileceğinden emin misin. diye sordu Haider kuşkuyla. - Deneyeceğiz. - Deacon o kadar zaman kazandı ki, umalım da boşa çabalıyor olmayalım. Weaver marş düğmesine bastı, motor ilk denemede çalıştı. Hâlâ bana bu işe nasıl karıştığını anlatmadın. - Eğer başkanının hayatta kalmasını istiyorsan, çılgınlar gibi gitmelisin, Harry. Yolda sana her şeyi anlatırım. Birden önlerinde askerlerin villadan koşarak çıktıklarını, kamyonlara ve ciplere doluştuklarını gördüler. anlaşılan Sanson mesajımızı almış. Bakalım onu geçebilecek miyiz. Weaver direksiyonu döndürdü, gaza bastı, tekerlekler çevreyi toza boğdu ve araba Nazlattı‘s Saman'a giden çöl yoluna daldı. Gize, 02.30 Deacon geçitte önden gidiyor, daha önce mezarda bıraktıkları gemici fenerini kaldırarak ilerliyordu. Geçidin ucuna varıp büyük kayayı gördüklerinde lambayı yere koydu ve Rachel'e döndü. - O üniformayı giysen iyi olur. Bu arada ben bir çıkıp çevreyi kolaçan edeyim. Kayaya tırmandı, yukarıya çıkan tünele girdi, beş dakika kadar sonra dönüp kayadan aşağıya atladı. Yüz metre kadar ötede iki nöbetçi var, ama yürüyorlar, biraz sonra gitmiş olurlar, sen de tehlikesizce yukarı çıkarsın. Gözünde tutkulu bir parıltı vardı, sesi heyecandan kısık çıkıyordu. Evet, beklenen an geldi. Görevini yapmaya hazır mısın, Frâulein Stern. Rachel, Helen Kane'in üniformasını giymişti. Deacon'a bembeyaz ve gergin bir yüzle baktı. Sen bunu öyle mi adlandırıyorsun. - Ya ne diyecektim. Deacon eliyle kızın omzuna vurdu, heyecanını yenemiyordu. Bu andan itibaren Reich'ın geleceği senin başarma bağlı. Führer'i düş kırıklığına uğratma. Eğer geri dönersek, sana Berlin'de unutamayacağın bir gece vaat ediyorum şampanya, güller, her şey. İyi şanslar. Deacon kolunu uzatıp Nazi selamı vermek üzereydi ki Rachel adamın omzundaki elini itti, susturucu takılmış Luger'i üniformasının cebine soktu. Bırak bu Nazi saçmalıklarını, Deacon. Ben bunları bambaşka bir şey için yapıyorum. Deacon bir kaşını kaldırdı, sırıttı. Nedenler beni ilgilendirmiyor, liebchen,(1) önemli olan sonuç. 0 Haider haininin Roosevelt'in odasının yeri hakkında yalan söylemediğini umalım. Şimdi artık gitsen, iyi olur. Kayaya tırmanmasına yardım etti, Rachel kayanın üzerine çıktı, tünele girip kayboldu. Birkaç dakika sonra Deacon geçide döndü, lambanın fitilini kıstı, tünelin içi karanlığa gömüldü. Sinirlerini yatıştırmak için bir puro yaktı, ağız dolusu dumanı üfledi. Zavallı kaltak diye fısıldadı kendi kendine, Bu işi basarsan bile buradan canlı çıkamayacağına iddiaya girerim. 1 Sevgilim, (ç.n.) Yetmiş birinci bölüm Mena House, 23 Kasım, 01.55 - Beni yine pencerenin kenarına götür, evlat. Onlara bir daha bakmak istiyorum. - Hemen, efendim. Griffith, Roosevelt'in iskemlesini yatak odasının yere kadar inen camlarına itti, sivrisinek telini kenara çekti. Camların dışında pişmiş topraktan çinilerle kaplı bir balkon, yine topraktan yapılma saksılar içinde çiçekler, hasır koltuklar ve bir masa görünüyordu. Bir kat aşağıdaki bahçede silahlı nöbetçiler karanlık çimlerin üzerinde devriye geziyordu. Birkaç yüz metre uzakta piramitlerin devasa gölgesi yükseliyor, sanki bütün gökyüzünü kaplıyordu. - Ne manzara, değil mi, Jim. Başkan kişisel muhafızlarına hep ilk isimleriyle hitap eder, bu da onların çok hoşuna giderdi. Griffith, görev bir yana, bu adam için canını vermeyecek tek bir koruma olmadığına emindi. Buna büyükelçi ve general odadan çıktıktan sonra vakit öldürmek için içeride bir kanepeye oturmuş, elindeki dergileri karıştıran Howie Anderson da dahildi. Evet efendim, gerçekten de öyle. - Biliyor musun, bu kadar heyecan yaşlı biri için iyi değil. Dünyanın Yedi Harikası‘ndan biri kapımın eşiğinde, onların yanında beni öldürmeye çalışan bir grup Alman komandosu. İlginç bir yolculuk oldu diyebiliriz sanırım. Griffith gülümsedi. Haklısınız, efendim. Ama general Almanların çoğunu yakalamış. Yatağa dönmek istiyor musunuz, efendim. Roosevelt uyandırıldığından beri huzursuz görünüyordu, odanın sıcaklığı onu rahatsız etmişti. Tavanda dönen vantilatör de odadaki boğucu havayı dağıtamıyordu. Zaten kalktım, hiç olmazsa biraz evrak okurum. Bana çantamı getir lütfen, Jim. - Nasıl isterseniz, efendim. Griffith tekerlekli iskemleyi pencereden uzaklaştırdı, sinek telini tekrar yerleştirdi ve gidip evrak çantasını getirdi. Deneyimleri ona başkanın gece yarısı uyandırılması durumunda bir daha uyuyabilmesi için saatler geçmesi gerektiğini söylüyordu. Başka bir arzunuz var mı, efendim. - Hepsi bu kadar. - Peki efendim. Griffith yatak odasının kapışma gitti, alışkanlığına uyup geriye baktı. Her şeyin yolunda olduğundan emin misiniz, efendim. - Her şey yolunda. Roosevelt yanından hiç ayırmadığı madenî çanı gösterdi. Bir şeye ihtiyacım olursa, çalarım. Çantasını açarken birden yüzünde düşünceli bir ifade göründü. İçini çekti, burnundaki gözlükleri düzeltti, gözleri içinde taşıdığı acıyı gösterirmiş gibi gölgelendi. Biliyor musun, yazık oldu, çok yazık. - Efendim. - Bütün o ölenler, Almanlar da dahil. Bu kadar çok genç insanın, boşuna ölüyor olması beni çok üzüyor. - Sanırım bu da savaşın bedeli, efendim. - Ama çok yüksek bir bedel, evlat. 02.15 Weaver ayağının altındaki gaz pedalını kökledi. Eski Humber'ın motoru homurdandı, tekerlekler çöl yolunun üzerine bir toz bulutu saldı, amortisörlerden garip sesler gelmeye başladı. Beş dakika sonra Nazlattı‘sSaman'a varmış olmamız gerek. - Bu hurdanın motoru yanmaz ya da lastiği patlamazsa demek istiyorsun. Weaver gözlerini mavi farların güçlükle aydınlattığı önündeki yoldan ayırmamaya gayret ederek konuştu. Anlattıklarına bakılırsa, dostun Schellenberg çok karanlık bir tip. - Bu onun için bir oyundan farksız, Harry. İnsan hayatının onun için pek bir önemi yoktur. - Babana ve oğluna olanlara gerçekten üzüldüm, Jack. Haider cevap olarak başını sallamakla yetindi, gözleri pişmanlık doluydu. Döndü, arka camdan baktı. Saatte seksen kilometre hızla ilerlerken geride bıraktıkları toz bulutu bir şeyler görmesini engelliyordu. Kapıyı açtı, çıkmaya hazırlandı. Şu çukurlara biraz dikkat et, arabadan düşmek istemiyorum. Ne. - Peşimizde kimse var mı, öğrenmem lazım. Ayağının birini basamağa koydu, kapıyı açtı, becerebildiği kadar dışarı sarktı. Toz bulutunun arasından iki mavi ışık gördü. Tekrar kendini arabanın içine çekip kapıyı kapadı. - Yalnız değiliz. Herhalde arkadaşın Sanson, ensemizde, aşağı yukarı iki kilometre gerimizde. - Sıkı tutun. Buradan sonrası çok eğlenceli olacak. Weaver gaz pedalını döşemeye yapıştırdı. Lastikler kaydı, tutundu, Humber'ın motoru kudurmuş bir hayvan gibi böğürdü. 02.16 - Galiba onları gördüm. Sanson yolcu koltuğunda ayağa kalkmış, gözüne kum gözlükleri takmıştı. Çukur ve tümseklerle dolu yolda sıçrayıp duran cipten düşmemek için ön pencereye sıkı sıkı tutunuyordu. Çeyrek ay ışığı altında çöl gümüş rengindeydi ama iki kilometre kadar önlerinden yükselen toz bulutunu görebiliyordu. Arkada oturan binbaşı da kum gözlem erinin gerisinden baktı. Bence de önümüzdeki araba efendim. - Aynı fikirdeyim, diye cevap verdi Sanson. İçindekilerin de Weaver ve Haider olduklarına iddiaya girerim. - Teğmen Kane'in otele zamanında haber verebildiğini umarım. Sanson koltuğa oturdu, yüzü ter içindeydi. Helen Kane ve adamları bir kamyona doldurmuş, bir telefon bulabilmek için Kahire'ye doğru göndermişti. Eğer haber veremediyse, Berlin caddelerinde zafer yürüyüşünü başka bir bahara bırakmamız gerekecek. Şoförün omzuna vurdu. Kökle, evlat. 02.17 Çukurun dibine uzandı, göğsündeki, çarpıntının ve avuçlarındaki terin farkındaydı. Elli metre öteden geçen nöbetçileri gördü, adamlar uzaklaştığında ayağa kalkıp üniformasını silkeledi, çalıların arasından çıktı ve otele doğru yürüdü. Daha yirmi adım bile atamadan tüfeklerini omuzlarına asmış devriye gezen iki asker gördü. Elini Luger'in kabzasına götürdü ama askerler selam vererek geçti. Bir saniye kadar teğmen üniforması giymiş olduğunu unutmuştu, selama karşılık vermeden kısa süren bir paniğe kapıldı. Nöbetçilerden biri şaşkınlığını gördü, durup geri geldi. Yolunda gitmeyen bir şey mi var, Teğmenim. - Biraz temiz havaya ihtiyacım vardı, Onbaşı. Otelin içi çok sıcak. Yine de teşekkür ederim. Onbaşı şüpheli gözlerle bakmaya devam ediyordu. Rachel bakışlarını adamın baktığı yere çevirdiğinde üniformasının eteğinin toz içinde olduğunu gördü ve silkeledi. Onbaşı kaşlarını çattı, bir açıklama bekliyormuş gibiydi. - Biraz gözlerim karardı ve oturmak zorunda kaldım. Şimdi çok daha iyiyim. Onbaşı üniformadaki yeşil istihbarat kokardını gördü, kuşkusu geçer gibi oldu, tekrar selam verdi. Eğer yardıma ihtiyacınız varsa Teğmenim ya da sizi bir doktora götürmemizi isterseniz, çekinmeden söyleyin. - Çok Naziksin Onbaşı. Teşekkür ederim ama kendimi iyi hissediyorum. Kamyon dar yolda gürültüyle ilerliyordu, yüksek duvarlı özel bir villaya yaklaştığında yavaşladı ve Helen Kane bağırdı. Dur. Şoför motoru boşta çalıştırmaya devam etti. Helen kabinden aşağıya atladı, yanında Sten'li bir çavuşla asına kilit takılmış demir kapıya yaklaştılar. Kapının parmaklıkları arasından bahçedeki küçük havuz ve palmiye ağaçları gözüküyordu. Villanın panjurları kapalıydı, hiç ışık görülmüyordu, her yer ıssızdı. Kapının yanında bir zincir gördü, birkaç kez çekti ve uzaklarda bir yerde çalan bir çanın sesini duydu. - Evde kimse yok gibi, Teğmenim. - Olmalı, dedi Helen Kane. Bu son on dakika içinde kapısını çaldıkları ikinci evdi Nil'in Gize kıyılarındaki villaların varlıklı Kahirelilerin yazlıkları olduğunu biliyordu, genellikle hafta içinde evlerde hizmetçilerden başka kimse bulunmazdı. Birinci villada evin yaşlı kâhyasını uyandırmayı başarmışlar ama şaşkın adamdan evde telefon bulunmadığını öğrenmişlerdi. Umutsuzca zinciri çekti ve kilitli kapıyı sarstı. Çavuş bahçeyi inceliyordu, daha sonra uzağa, yola baktı. Görünürde telefon direği falan yok, Teğmenim. Bu villada da telefon yok sanırım. - Bir telefon bulmamız gerek. Helen umutsuzca karanlık yola baktı, hemen kararını verdi ve kamyona doğru koştu. Üç kilometre ötede, İngiliz Köprüsü yakınlarında bir karakol var. Oraya gitmeliyiz. Weaver, Nazlattı‘sSaman'a yıldırım gibi girdi. Humber, köyün bozuk yolları üzerinde savruldu. Köy, motor sesini duyup da kaçışan köpekler dışında, ıssızdı. Hızla sfenksin yanından geçip piramitlere yöneldi, biraz sonra yolu kapayan kırmızı beyaz polis bariyerine vardılar. Frenlere asıldı, Haider arabadan fırladı. Ben açarım. Bariyeri kaldırırken, nöbetçi kulübesinde, ağzında bir tıkaç, kendinden geçmiş yatan elleri bağlı polisi gördü. Adamın nabzını kontrol etti, arabaya koştu, Weaver hızlanırken atladı. Ne olmuş. - Buradan geçmişler. Nöbetçinin işi bitmiş. Tepeyi gösterdi. Ben sana dur diyene kadar dümdüz git. Sanson iki dakika sonra peşlerinden köye girdi. Her yer sakindi, görünürde Weaver'in arabası yoktu. Heyecanla şoföre ‘Tepeye kadar devam et diye bağırdı ve sfenksin yanından geçen yolu gösterdi. Nöbetçi kulübesine ve havaya kalkmış bariyere vardıklarında şoföre yavaşlamasını söyledi. Ağzı tıkaçlı ve bağlı polis memurunu gördü, gözleriyle harabelerin ve piramitlerin gölgelerini araştırdı, öfkeden patlayacak gibiydi. Hangi cehenneme gittiler. - O tüneli aramamız gerekmez mi, efendim. diye sordu binbaşı. - Zamanımız yok, şimdi sırası değil kadın bizden çok önde. Eğer mesajımız yerine ulaşmadıysa, başımız belada demektir. Sanson tabancasını çekti, şoförün omzuna vurdu. Doğru otele, mümkün olduğu kadar hızlı. Rachel Stern'in görüldüğü yerde vurulmasını istiyorum. Yetmiş ikinci bölüm Gize, 23 Kasım, 02.18 Weaver arabadan indi, yakınlardaki bir mezarın taşlarına dayanmış motosikleti gördü. Haider o yana bakmadan tünelin girişine yöneldi. Daha önce orada bırakmış olduğu aletler karıştırılmıştı. Lambalardan birini yaktı, delikten geçip mezar bölümüne süründüklerinde Weaver bir an hiyerogliflere, kimsenin dokunmamış olduğu lahde hayranlıkla baktı ama Haider geçide giden aralığın önünde diz çökmüştü bile. Suratındaki teri sildi, geçide girmeye hazırdı. Dikkatli ol, Deacon buralarda olabilir. 02.20 Devriyeler uzaklaşana kadar bekledi, daha sonra otele doğru yürümeye devam etti. Binanın yan tarafındaki çimenlere vardığında, damdaki uçaksavar bataryasını gördü. Gözleri damın bir kat altında, ışık yanan bir pencereye kaydı. Odanın önünde büyük bir balkon vardı. Sağ tarafta, gölgelerin arasında, balkona kadar yükselen çiçekli bir sarmaşık gördü. Balkon kapısı kapalıydı ama sinek telinin arkasında ışık görünüyordu. Birkaç saniye durdu, mide bulantısını önlemek için derin derin nefes aldı, daha sonra gölgedeki sarmaşığa yöneldi, ağacı tutup asıldı. Onu taşıyacak gibiydi. Balkona doğru tırmanmaya başladı. 02.21 Deacon gittikçe sabırsızlanıyordu. Yeniden saatine baktı. Rachel gideli on beş dakika olmuştu. Arkasından, geçitten gelen bir ses duydu, dondu, mağaranın bir köşesine çekildi, lambayı söndürdü ve kalbi çarparak beklemeye başladı. Dehşet içinde, yaklaşan ışığı, duvarlarda oynaşan gölgeleri gördü. Korkudan ve şaşkınlıktan ne yapacağını bilmezken, önce Haider'i, arkasından da Weaver'i gördü. Haider'in kayaya tırmanmasını bekledi, sonra elinde tabancasıyla, saklandığı yerden çıktı. - Yaptığının hiç de akıllıca bir iş olmadığını sanıyorum, Binbaşı, eğer hainlik konusundaki görüşlerin değişmemiş se. Yavaşça kayadan aşağıya in. Her ikiniz de silahlarınızı çıkarın ve yere bırakın. Weaver hareket etmedi, Haider kayadan aşağıya kaydı, korkusuzca karşısında durdu. Vur beni, Deacon, vur da yukarıdaki nöbetçiler duysun. Bunu da düşündüğünden eminim. O halde neden tetiği çekmiyorsun. Deacon'un alnı terden parıldadı, asabiyetle dudaklarını yaladı. Beni tahrik etme Haider, yoksa mezarcılara iş çıkarırsın. - Öyleyse bakalım, bunu yapacak cesaretin var mı. Haider yaklaştı, Deacon'un gözlerinde birkaç saniye panikten başka bir şey görülmedi, ama bu kadarı da Haider'e yetmişti. Tabancanın namlusuna yapıştığında silah büyük bir gürültüyle patladı, mermi duvarlara çarptı. Deacon çılgın gibi boğuştu ama Haider yüzüne bir yumruk attı, daha sonra Weaver da işe karıştı ve tabancasının kabzasıyla Deacon'un ensesine vurdu. Deacon ince bir çığlık atıp yere yığıldı. - Kemerini çıkar Harry. Kemerini çıkar ve bileklerini bağla. Tabancanın gürültüsü bir süre yankılanarak devam etti, daha sonra yavaş yavaş kayboldu. Weaver hâlâ baygın olan Deacon'un kemerini çözdü, adamın ellerini arkaya dolayarak sıkıca bağladı. - Hayatını tehlikeye attın, seni öldürebilirdi, Jack. - anlaşılan bugün benim kahramanlık günüm. Kaybedecek bir şeyin yoksa kolay. Nöbetçiler hakkında yanlış düşünüyor da olabilirim. Duvarlar herhalde gürültüyü emmiştir. Haider gömleğinin koluyla terini sildi, tavandaki tüneli gösterdi. - Hazır mısın. - Her zaman. Sadece Rachel'in bu işi çok uzağa götürmemiş olmasına dua ediyorum. - Yakında öğreniriz. Haider tekrar kayaya tırmandı, elini Weaver'a uzattı ve onu da yukarı çekti. 02.24 Mena House'un haberleşme odasında bir telefon çalmaya başladı. Er Sparky Johnson gözlerini kırpıştırdı, esneyerek uyandı. Nöbeti sırasında ayaklarını masanın üzerine dayamış, kestiriyordu. Gecenin o saatinde, fazla konuşma olmazdı. Önündeki masada duran iki telsiz alıcı vericisi ve altı telefon son bir saat boyunca sessiz kalmıştı. Nöbetçi subayı karşı taraftaydı, büyük bir gürültüyle horluyor, kafasını masanın üzerindeki kollarına dayamış, uyuyordu. İkinci telefon da çalmaya başladı. Johnson birinci telefonu kaldırdı. Gözünün ucuyla, esneyerek uyanan yüzbaşıya baktı. Haberleşme odası, Mena Oteli dedi önündeki ahizeye. ikinci telefon çalmaya devam ediyordu. Johnson ona aldırmadı, ilk telefonu dinlemeye devam etti. Kaşlarını çattı, döndü, ayağa kalkıp pantolonunu düzelten yüzbaşıya baktı. - Anladım, efendim. Johnson ahizeyi yerine koydu ve bir şey söylemeden ikinci telefonu kaldırdı. Haberleşme odası, Mena. Yine dinledi, bu kez biri damarlarını kesiyormuş gibi duruyordu. Yüzbaşı yanına geldi, esnedi. Bir sorun mu var, Sparky. Johnson parmağını kaldırdı, konuşulanları duymak için sessizliğe ihtiyacı vardı, alnından ter boşandı, Evet, Teğmenim, söylediklerinizi tabiî ki anladım, kesinlikle, bir dakika bekleyin lütfen. Eliyle ahizeyi kapadı, korku dolu gözlerini yüzbaşıya dikti. Birinci telefon kapandı, efendim. Genel Karargâh'tan Sanson adında bir istihbarat subayı geçmiş ve başkanın süitine doğru gidiyormuş. Güvenlik alarmı verdi ve bütün gizli servis görevlilerinin işbaşına gelmelerini istedi. Yüzbaşı kaşlarını çattı. Ne istiyor ki. Johnson elindeki ahizeyi yüzbaşının yüzüne uzattı, başka bir telefonu kaldırıp numaraları çevirmeye başladı. Öbür tarafta da çılgın bir kadın var, İngiliz İstihbarat Birliği'nden Teğmen Kane olduğunu söylüyor. Söylediklerini siz dinleseniz daha iyi olur. 02.25 Sarmaşıkların tepesine vardı, gölgede kalmaya dikkat ederek korkuluğu aştı ve balkonun çinilerinin üzerine çöktü. Sinek telinin arkasındaki ışık hâlâ sönmemişti, odanın içine göz attığında Roosevelt'in o bilindik yüzünü gördü. Tek başınaydı ve tekerlekli iskemlesine oturmuş, gözünde gözlükleriyle birtakım kâğıtları okuyordu. Kalbi hızla çarpmaya başladı. Cebinden susturuculu Luger'i çıkarıp horozu kaldırdı. Helen Kane'in kimlik kartım aldı, pencerenin aralığına yavaşça soktu, kilidin dilini sessizce kaldırdı, bir saniye sonra odaya girmişti. Roosevelt gözlerini kaldırdı, şaşırmıştı, gözlükleri neredeyse burnundan düşecekti. Karşısında tehditkâr bir şekilde duran eli tabancalı genç kadına baktı. Ziyaret için biraz geç değil mi, Teğmen. diye sordu hiçbir şey yokmuş gibi. O sırada suratında değişik bir ifade gördü. Korku değil, kendinden nefret etme gibi bir şey. Kadın acınacak haldeydi. Yine de tabancayı kafasına doğrulttuğunu gördü. Bunu yapmak zorunda kaldığım için gerçekten pişmanım, efendim. Roosevelt gözlerini kadınınkilere dikti, bakışlarını ondan ayırmadı, sonra gözlerini yatağın yanındaki madenî çana çevirdi. Çok uzak. Bir saniye kadar tereddüt etti, tekrar kadına bakıp çok sakin bir sesle konuştu. Madam, eğer ateş edecekseniz, bunu hemen yapmanızı öneririm. 02.25 Telefon çaldığında Griffith, kanepenin üzerinde uyuyordu. Ahizeyi kaldırdı, aynı anda kapının şiddetle vurulduğunu duydu. Anderson ayağa fırladı, Thompson'u koltuğunun altına kıstırdı, kapıya yöneldi. Ben bakarım. Griffith'in ona bakacak hali yoktu. Telefonun öbür ucundaki heyecanlı sesi dinliyordu. Suratı bembeyaz, fırladı, koltuğunun altındaki kılıftan Smith Wesson'u çekti, kapıyı açmakta olan Anderson'a seslendi. - Bırak onu, Howie. Savaş hali. Otelde bir katil var. Ondan sonra her şey bir anda gelişti. Koridordan sesler duyuldu, umutsuz görünüşlü gizli servis görevlileri odaya doluştu, tabancalarını çekip önceden belirlenmiş noktalara çöktüler, kapıyı, koridoru ve pencereyi güvenlik altına aldılar. Peşlerinden soluksuz kalmış Sanson gözüktü ve bağırdı. ‘Tanrı aşkına, başkanın yanma gidin. 02.25 Ortalık yatışana kadar çukurun dibinde yattılar, daha sonra Weaver, yanında Haider'le birlikte çimenleri aşıp otelin ön kapısına yöneldi. Birden bire ortalık karışıp ayaklandı, çevreden onlarca inzibat ve nöbetçi fırladı. Otelin kapısının önünde şoförsüz bir cip duruyordu. İki Sherman tank çalıştı, motorları gürültüyle kükredi, çatıdaki uçaksavar bataryaları çevresinde hareket arttı, namlularını göğe doğru çevirdiler. Yanlarından şaşkın bir teğmen geçiyordu. Weaver adamın koluna yapıştı. Neler oluyor. - Bir güvenlik alarmı verildi, efendim, öyle sanıyorum ki… Sözünü bitiremedi, bir yerlerden silah sesleri duyuldu, arka arkaya iki silah sesi. Daha sonra bir yerlerden yırtıcı bir siren sesi geldi. Teğmen otele doğru koştu, yolda karşılaştığı bir grup askerî inzibata kendisini izlemelerini söyledi. Haider'in yüzü üzüntülüydü. Çok geç kaldık. Weaver'in kalbi hızla çarpıyordu. Üzüntülüydü ama duygularını kontrol edebiliyordu. Binanın yan tarafını gösterdi. Ateş sesi oradan geldi. Uzaklaşmaya başladı. Askerler bahçeden otele akmaya devam ettiler, şaşkın görünüşlü subaylar anlaşılmaz emirler veriyordu. - Sakın koşma, Jack, dikkati çekmekten başka işe yaramaz. Ne yaparsan yap, yanımdan ayrılma. Griffith odaya daldığında, Anderson hemen arkasında, Thomson'u ateşe hazırdı. En arkadan elinde tabancasıyla Sanson geliyordu. Balkon kapılarından biri ardına kadar açıktı. Teğmen üniforması giymiş bir kadın Roosevelt'ten birkaç adım ötede duruyordu ve elinde susturucu takılmış bir tabanca vardı. Şaşırdı, paniğe kapıldı, tabancasını doğrultup ateş etti ve Anderson'u elinden vurdu. Anderson, Thompson'unu düşürdü ama Griffith, 38'liğini ateşleyip kadını omzundan vurmuştu bile. İkinci kurşun Rachel'e çarpıp onu açık balkon kapısından dışarı fırlattı, yaralı Anderson vücudunu Roosevelt'in önüne atarak canlı bir kalkan oluşturdu. Odada kısa süreli bir karışıklık yaşandı. Anderson, Griffith'in koruması altında tekerlekli sandalyeyi çevirdi, iki gizli servis görevlisinin de yardımıyla başkanı baş döndürücü bir hızla salona, salondan koridora çıkardılar, tehlikeden uzaklaştırdılar. Yatak odasındaysa Sanson yerdeki Thompson'u aldı, açık kapıdan balkona fırladı. Gözleriyle gölgeleri taradı ama hiçbir şey göremedi. Balkonun zemini üzerindeki Luger'e baktı, sonra balkonun köşesine koşup gözlerini aşağılara indirdi, sarmaşıklardan atlayıp çimenlere doğru koşan bir gölgeyi ancak gördü. - Dür yoksa ateş ederim. Kadın bir eliyle omzunu tutarak koşmaya devam etti. Thompson'un namlusunu kaldırdı, silahı beline dayayarak ateşledi. Kurşunlar çimenlerden toprak havalandırdı ama kadın koşmaya ve bahçenin karanlık bölümüne yaklaşmaya devam ediyordu. Yeniden ateş etti, bu kez tetiği uzun uzun çekti, sonunda kadın olduğu yerde döndü, ellerini ileri uzatıp düştü. Sanson makineliyi tekrar kaldırdı, uzun uzun nişan aldı ve tetiği çekti. Klik. Şarjör boşalmıştı. Bahçedeki kadın ayağa kalktı, yanını tutarak sendeledi. Sanson tabancasını çıkardı, nişan aldı, iki kez ateş etti. Kadın gölgelerin arasında kaybolmuştu. Aşağıda yüzlerce asker çimenlerin üzerine yayıldı. O kadını durdurun diye bağırdı, Sanson balkondan, kaybolduğu yeri gösteriyordu. Onu izleyin. Otelin yanına vardıklarında balkonda Sanson'u gördüler, elinde ateş kusan bir Thompson bulunuyordu. Haider gölgeler içinde hareket eden bir şey gösterdi. İşte, orada. Rachel... Weaver, Rachel'in Sanson silahından çıkan kurşunlarla vurulduğunu gördü. Kadın olduğu yerde döndü ve bir yanını tutarak devrildi. Sanson'un ateşi birdenbire kesilince tekrar ayağa kalktı. Yukarıda, balkonda, Sanson tabancasını çıkarmaya uğraşıyordu. İki el ateş etti, Rachel siren sesleri arasında gölgelere girip kayboldu. Hemen her taraftan askerler çıktı, Sanson onlara emirler yağdırdı, sonra hızla balkondan odaya girdi. Haider hiç beklemeden Weaver'in koluna dokundu, Rachel'in kaybolduğu yere doğru koşmaya başladılar. 02.36 Otelin öbür ucundaki korumalı odanın önü gizli servis ajanları, endişeli görünüşlü askerî inzibatlar ve nöbetçilerle doluydu. Karışıklık yavaş yavaş azalmıştı. Odanın ortasında Griffith yüzü bembeyaz, hafifçe titriyordu, Roosevelt ona baktı. İyi misin, evlat. - İyiyim, iyiyim efendim. Ama çok yakından geçti. - Daha yakından da geçmemesi için dua edelim. Howie nerede, evlat. Yarası ağır mı. Roosevelt'in sesi endişeliydi. - Şu anda yanında doktorlar var ciddî bir şey değil, yakında iyileşir, efendim. - Tanrıya şükürler olsun. Ona da teşekkür borçluyum. - Şimdi getiriyorlar, efendim. Kalabalığın arasından bir yol açıldı, Sanson göründüğünde Roosevelt elini uzattı. Yarbay Sanson, değil mi. Son anda hayatımı kurtaran adam hakkında bana biraz bilgi verin. - Bütün başarı sizin kendi adamlarınızın, efendim, dedi Sanson içtenlikle. - Duyduğuma göre, siz gereğinden de fazlasını yapmışsınız. Bu nedenle size teşekkür borçluyum. Roosevelt'in yüzü karardı ve sakin bir sesle sordu. O genç kadına ne oldu. Sanson utançtan kızardı. Hâlâ onu yakalamaya çalışıyoruz, efendim. Bu da beklediğimizden biraz uzun sürecek gibi. - Üzerindeki üniforma çok inandırıcıydı. Peki ama güvenliğin burnu dibinden nasıl geçti. Sanson olanları anlatınca Roosevelt'in kaşları kalktı. Ne diyorsunuz. Demek öyle. - Tekrar tünele kaçtığını sanıyoruz, efendim. Ama bahçeyi arayan beş yüz asker var, piramitlerin çevresine de iki kamyon asker gönderdik. Emrimdeki bir binbaşı adamlarıyla birlikte tünelin girişini arıyor. Ne yaparsa yapsın, elimizden kurtulamaz. - Bundan eminim. Roosevelt'in sesinde sevinç veya memnuniyet yoktu. Ne düşüneceğini bilmez gibiydi. Biliyor musunuz, çok garip bir şeydi. Efendim. - Elinde fırsat varken, ateş etmedi. Sizler odaya dalmadan önce dışarıdan gelen gürültüyü duydu, yine de ateş etmedi. Orada öylece durup bana baktı, sanki bu işe