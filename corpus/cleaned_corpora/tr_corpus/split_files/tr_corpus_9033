zamanlarda "Tyrannosaurus rex" ile aynı bölgeleri paylaştığı için hep kıyaslanmıştır. Ayrıca ikisinin dövüş teknikleri farklıdır. "Triceratops" ne kadar da "Tyrannosaurus rex"'in bölgelerini işgal etse de o kendisini hep Tyrannosaurus rex'den korumuştur. Tyrannosaurus rex'in o düşüncesi bile korkunç olan ağzından korkan diğer dinozorlar gibi değildi Triceratops. Tyrannosaurus rex'in ağzı ve Triceratops'un boynuzları fazlasıyla karşılaşmıştır. Ne kadar Tyrannosaurus rex 'sürüngenlerin kralı' olarak adlandırılsa da Triceratops'un boynuzlarına boyun eğmiştir. Yetişkin bir "Triceratops", 7,9–9 m uzunluğa, 2,9–3 m yüksekliğe, 6,1-12 ton ağırlığa erişebilir. Onu diğerlerinden ayıran en belirgin özelliği, kara hayvanlarının en büyüklerinden olan kafasıdır. Başı 2 m ve hatta boyunun üçte biri kadar uzunlukta olabilir. Burnunun üzerinde bir ve gözlerinin üzerinde yaklaşık 1 m uzunluğunda 2 adet boynuzu; kafasının arkasında da görece kısa ve kemikli bir yakası vardır. Yakalı dinozorların çoğunun yakasında boşluklar olmasına rağmen "Triceratops"’unki dolu ve sağlamdır. "Triceratops" sağlam yapılıdır ve yine kuvvetli, beş parmaklı ön, dört parmaklı arka ayaklara sahiptir. Kesinlikle dört ayaklı olmasına rağmen, duruş şekli bazı tartışmalar doğurmuştur. Başlangıçta ön ayaklarının, başının ağırlığını taşıyabilmek için yanlara doğru açılı durduğuna inanılırdı. Bu duruş Charles Knight ve Rudolph Zallinger’in çizimlerinde görülebilir. Bununla birlikte boynuzlu dinozorlardan kalan ayakizlerinin incelenmesi ve iskeletlerin son yeniden inşaları gösteriyor ki, "Triceratops" ’un, tam olarak dikilmek ile yayılmak arasında dik bir duruşu vardı(gergedanlar gibi). Bu sonuç, besleme için yayılan bir yürüyüşü engellemez. "Triceratops", geniş bir Kuzey Amerika boynuzlu dinozorlar ailesi olan ‘Ceratopsidae’ nin en bilinen üyesidir. Bu aile içindeki yeri yıllarıdır tartışılagelmiştir. Karışıklık, çoğunlukla kısa, katı yakanın birleşmesi (Centrosaurinae gibi) ve uzun boynuzların (Chasmosaurinae olarak da bilinen Ceratopsinae gibi) üzerinde oldu. R. S. Lull, boynuzlu dinozorların ilk incelemesinde, biri Triceratops’a öncülük eden "Monoclonius" ve "Centrosaurus", diğeri "Ceratops" ve "Torosaurus" ile birlikte olmak üzere, onu bugün anlaşıldığı gibi bir centrosaurinae yapan iki nesil varsaydı. Bu görüşe dayanan son revizyonlar, biçimsel olarak birinci, kısa yakalı grubu Centrosaurinae (Triceratops’u da kapsayan) ve ikinci uzun yakalı grubu Chasmosaurinae şeklinde tanımlar. 1949'da C. M. Sternberg, kafa ve boynuz yapısına bakarak "Triceratops"’un Arrhinoceratops ve Chasmosaurus’a yakın olduğu ve onu ceratopsine (kendi kullanımına göre chasmosaurine) yapan soruyu ortaya attı. Yine de Triceratops’u Centrosaurinae içinde sınıflandıran John Ostrom ve sonrasında David Norman tarafından büyük ölçüde görmezden gelindi. Sonraki keşifler ve analizler, Lehman’ın 1990 yılında her iki alt türü de tanımlaması ve birkaç morfolojik özelliğin esasında "Triceratops" ’u ceratopsinae (kendi kullanımına göre chasmosaurine) olarak göstermesi ile birlikte, Sternberg’in Triceratops’un konumu konusundaki görüşünü destekledi. Aslında, kısa yakası dışında ,"ceratopsine" ile uyum gösterir. Peter Dodson’ın, 1990’daki bir klasdistik analiz ve 1993’teki RFTRA (resistant-fit theta-rho analysis) isimli, sistematik olarak kafatası şeklinde ölçü benzerliklerini ölçen morfometrik tekniğe dayalı bir çalışmayı içeren daha ileri bir araştırması, Triceratops’un ceratopsine içindeki konumunu güçlendirmiştir. İsimlendirilen ilk örnek, 1887 baharında Denver, Colorado yakınlarında bulunan boynuzlardı. Bu örnek, ona, Pliyosen devrinde yaşamış olağandışı bir bizon olduğuna inanarak, "Bison alticornis" adını veren, Othniel Charles Marsh’a gönderildi. Gelecek yıla kadar parça parça kalıntılardan Ceratops türünün ilanını gördüğünde, boynuzlu dinozorların olduğunu anladı; ama hala Bison alticornis’in bir Pliyosen memelisi olduğunu düşünüyordu. Fikrini değiştirmesi, üçüncü ve çok daha tam bir kafatasının bulunması ile gerçekleşti. Örnek, 1888’de John Bell Hatcher tarafından Wyoming’in Geç Kretase kayalıklarında toplandı ve başlangıçta başka bir Certops türü olarak tanımlandı. Marsh, iyi düşündükten sonra, Bison alticornis’in başka bir Ceratops örneği olduğunu kabul ederek fikrini değiştirdi ve ona "Triceratops" ismini verdi. "Triceratops" kalıntıları, sonradan, ABD’de (Montana ve Güney Dakota) ve Kanada’da da (Saskatchewan ve Alberta) bulundu. Bu örnekler, nomina dudia (kuşkulu isimler) sayılırlar ve çok eksik, tamamlanmamış, diğer Triceratops örneklerinden ayırt edilemeyen fosillere dayanırlar. Triceratopslar, genellikle sürüler halinde yaşayan hayvanlar olarak resmedilseler de, bu konuda henüz yeterli kanıtlar yoktur. Boynuzlu dinozorların birkaç diğer cinsi, fosil yataklarında korunmuş, ikiden yüzlere hatta binlere kadar bireyden bilinirkenbilinirken, şimdiye kadar sadece bir adet Triceratops kalıntılarının ağırlıklı olduğu fosil yatağı bulunmuştur: Güneydoğu Montana’da, üç genç örneğin kalıntılarının olduğu bir site. Sadece genç örneklerin bulunması açısından önemli olabilir. Triceratops, yıllardır, yalnız bireylerin fosillerinden bilinir. Bununla birlikte, bu kalıntılar çok yaygındır. Örneğin Minnesota Bilim Müzesi’nin paleontologlarından Bruce Erickson, Montana’da 200 adet Triceratops prorsus fosili gördüğünü kaydetmiştir. Benzer şekilde, Barnum Brown, alanda 500 adet kafatası bulduğunu söylemiştir. Çünkü Triceratops dişleri, boynuz, yaka ve kafa parçaları, Geç Kretase dönemi Kuzey Amerika’sında çok bol bulunan fosillerdir. Bu onu devrinin en baskın otobur türlerinden biri yapar. Robert Bakker’in 1986’daki hesabına göre, Kretase dönemi sonunda, büyük dinozorlar aleminin 5/6’sını Triceratopslar oluşturmuştur. Diğer hayvanların aksine, kafatası fosilleri, iskeletin diğer bölümlerine göre daha fazla bulunmaktadır. Bunun nedeni kafatasının sıradışı yüksek korunma potansiyelidir. Kretase döneminin sonunda pek çok canlının yokolduğu büyük felakete kadar yaşamış son boynuzlu dinozor türlerindendir. Benzerleri "Diceratus" ile "Torosaurus" ve daha uzak akrabası "Leptoceratops" ta o devirlerde hala yaşıyorlardı; ama kaıntılarına nadiren rastlanır. Triceratops, yere yakın duran başı yüzünden büyük olasılıkla kısa otlar ile beslenirdi. Boynuzları, gagaları ve iri gövdeleriyle yüksek bitkileri de devirebildikleri sanılıyor. Çeneler, beslenmek, koparmak ve ısırmak için daha iyi olduğuna inanılan, derin ve dar bir gagayla son bulur. Dişleri, pil adı verilen 36-40 diş sütunundan oluşan gruplarda düzenlenmiştir. Çenenin her iki tarafında da, hayvanın boyuna bağlı olarak, 3-5 dişten oluşan kolonlar vardı. Bu, değişik zamanlarda sadece bir bölümü kullanılabilen, 432-800 arası diş demektir. Diş değiştirme, hayvanın yaşamı boyunca sürerdi. Dişler, dikeyden az dikey yöne doğru kırkarak iş gördü. Triceratopsların iri bedenleri ve fazlaca olan dişleri, onların bol miktarlarda lifli bitkilerle beslendiklerini gösterir. Triceratops’un yakası ve boynuzları ile ilgili çok fazla kuram vardır. İki ana teori, bunların kavgada ya da kur yapmada kullanıldıkları üzerindedir. Katma deÄŸer Katma değer, bir üretim sürecindeki çıktı ile girdi arasındaki farktır. Örneğin 10 TL değerinde hammadde alınmış, bu hammadde toplam olarak 20 TL ücretle çalıştırılan işçilerle işlenmiş ve 50 TL değerinde bir ürün ortaya konmuş olsun. Burada girdi 10 TL olarak ölçülür. İşyerinde çalışan işçilere ödenen ücretler girdi olarak değerlendirilmez. Çıktı ise 50 TL'dir. 40 TL'lik fark katma değeri oluşturur. Bu katma değerin 20 TL'sini işçiler alır. Geri kalan 20 TL de (artı değer)kârdır. São João do Campo São João do Campo Portekiz'de Coimbra belediyesine bağlı olan, 7,31 km yüzölçümüne sahip, 2.309 nüfuslu (2001) bir bucaktır (Portekizce: "freguesia"). São Martinho de Árvore São Martinho de Árvore Portekiz'de Coimbra belediyesine bağlı olan, 3,26 km yüzölçümüne sahip, 1.003 nüfuslu (2001) bir bucaktır (Portekizce: "freguesia"). LÃ©gion d'honneur Légion d'honneur (), ya da tam adı ile , Napolyon Bonapart'ın 19 Mayıs 1802 tarihinde imzaladığı bir kanun ile oluşturulmuş Fransız nişanı. Légion d'honneur Fransa'nın en yüksek dereceli sivil nişanıdır. 1804 yılınin mayısında Fransa İmparatoru olan Napoléon Bonaparte, Haziran ayından itibaren kişileri bu nişanla ödüllendirmeye başlamıştır. Bu nişan bugüne dek Fransa’daki tüm yönetim rejimlerinde takılmaya devam edilmiştir. Légion d’Honneur, Fransız madalyaları arasında en tanınmış olanıdır. Grand-Croix ("Büyük Haç") Grand-Officier ("Büyük-Subay") Commandeur ("Kumandan") Officier ("Subay") Chevalier ("Şövalye") olmak üzere beş sınıfa ayrılmaktadır. SÃ£o Martinho do Bispo São Martinho do Bispo Portekiz'de Coimbra belediyesine bağlı olan, 16,96 km yüzölçümüne sahip, 14.246 nüfuslu (2001) bir bucaktır (Portekizce: "freguesia"). SÃ£o Paulo de Frades São Paulo de Frades, Portekiz'de Coimbra belediyesine bağlı olan, 14,93 km yüzölçümüne sahip, 5.912 nüfuslu (2001) bir bucaktır (Portekizce: "freguesia"). SÃ£o Silvestre (Coimbra) São Silvestre Portekiz'de Coimbra belediyesine bağlı olan, 12,26 km yüzölçümüne sahip, 3.092 nüfuslu (2001) bir bucaktır. (Portekizce: "freguesia"). NÃ¼kleotit Nükleotit, bir fosfat, beş karbonlu bir şeker (deoksiriboz) ve bir azotlu organik bazdan oluşan bir kimyasal bileşiktir. En yaygın nükleotitler nükleik asitlerin yapı taşlarıdır. Ayrıca koenzim A, flavin adenin dinükleotit, flavin mononükleotit, adenozin trifosfat ve nikotinamid adenin dinükleotid fosfat gibi koenzimler de nükleotittir. Koenzimlerin hücre metabolizması ve sinyal iletiminde önemli rolleri vardır. Nükleotitlerin baz kısmı olan nükleobazlar pürinler ve pirimidinler olarak ikiye ayrılır. Adenin ve guanin birer pürin, sitozin, timin ve urasil ise birer pirimidindir. Nükleotitlerin pentoz kısmı riboz veya deoksiriboz'dur. Şeker kısmı deoksiriboz ise nükleotidin adının başına 'deoksi' eklenir. Nükleotidin fosfatsız kısmına nükleozit denir. Nükleozit kısmına bir, iki veya üç fosfat grubu eklenebilir ve bunlara sırasıyla nükleotit monofosfat, difosfat ve trifosfat denir. SÃ© Nova Sé Nova Portekiz'de Coimbra belediyesine bağlı olan, 1,43 km yüzölçümüne sahip, 8.295 nüfuslu (2001) bir bucaktır (Portekizce: "freguesia"). Souselas Souselas Portekiz'de Coimbra belediyesine bağlı olan, 14,94 km yüzölçümüne sahip, 3.146 nüfuslu (2001) bir bucaktır (Portekizce: "freguesia"). Taveiro Taveiro Portekiz'de Coimbra belediyesine bağlı olan, 10,23 km yüzölçümüne sahip, 2.064 nüfuslu (2001) bir bucaktır (Portekizce: "freguesia"). Torre de Vilela Torre de Vilela Portekiz'de Coimbra belediyesine bağlı olan, 4,44 km yüzölçümüne sahip, 1.146 nüfuslu (2001) bir bucaktır (Portekizce: "freguesia"). Torres do Mondego Torres do Mondego, Portekiz'de Coimbra belediyesine bağlı olan, 16,71 km yüzölçümüne sahip, 2.550 nüfuslu (2001) bir bucaktır. (Portekizce: "freguesia"). Trouxemil Trouxemil Portekiz'de Coimbra belediyesine bağlı olan, 7,81 km yüzölçümüne sahip, 2.999 nüfuslu (2001) bir bucaktır (Portekizce: "freguesia"). Vil de Matos Vil de Matos Portekiz'de Coimbra belediyesine bağlı olan, 8,20 km yüzölçümüne sahip, 775 nüfuslu (2001) bir bucaktır (Portekizce: "freguesia"). Kılıç Ali Yordan Leçkov Yordan Leçkov (Bulgarca: Йордан Лечков) (d. 9 Temmuz 1967, Stralca, Yambol, Bulgaristan) Eski Bulgar futbolcudur. 10 yaşında futbolla ilgilenmeye başladı. İlk kulübü FK Sliven'di. 18 yaşında profesyonel futbola başladı ve A takıma girdi. 1990'da Bulgaristan Kupası'nı kazandılar. 1991'de CSKA Sofya'ya geçti. 1991-92 sezonunda Bulgar Ligi şampiyonluğunu kazandı. 1992'de Bundesliga takımı Hamburger SV'ye transfer oldu. Takımda 4 yıl boyunca forma giydi ve bu dönemde Bulgar millî takımının en önemli oyuncularından biri oldu. Hamburg'da ilk üç sezonda düzenli bir şekilde ilk 11'de yer aldı ancak 95-96'da takımın yenilenme dönemi nedeniyle yedeğe çekildi. 1996-97 sezonunda ünlü Fransız takımı Olympique de Marseille'e transfer oldu ancak yönetimle yaşadığı sorunlar nedeniyle bir sezon kalabildi. Sonraki sezon Beşiktaş'a transfer oldu. Tatilden geç dönünce Beşiktaş yönetimi ile de problemler yaşadı ve John Toshack ile problemler yaşayıp kulübü terketti. Kulüp tarafından para cezası verildikten sonra, ödemeyi reddetti, futbolu bıraktığını belirterek daha sonra Bulgaristan'a döndüğünü belirtti. Ancak çok geçmeden bir Bulgar kulüp ile antrenmanlara başladı. Beşiktaş sözleşmeyi ihlal ettiği gerekçesiyle Letchkov'u FIFA'ya şikayet etti ve tazminat olarak 200.000 Alman Markı ödemesine de karar verildi. Ancak UEFA, Beşiktaş'ın oyuncusu olduğu için başka takımlara transferine izin vermedi ve bir süre futbol oynamadı. Bulgaristan 1998 Dünya Kupasına katılmasına rağmen, Beşiktaş ile yaptığı anlaşmazlık nedeniyle oynayamadı. 2001'de futbola geri döndü. CSKA Sofya'da bir sezon forma giydikten sonra 1 sezon FC Sliven'de oyuncu-teknik direktör olarak forma giydi ve futbolu bıraktı. Leçkov, 1994'te hayatında ilk ve son kez Ballon d'Or ödülleri listesine 4 puan toplayarak girmiştir. Leçkov, arkadaşları Hristo Stoiçkov ve Krasimir Balakov ile birlikte Bulgar futbolunun "Altın Jenerasyonu" futbolcularından biri olmuştur. Bulgaristan millî futbol takımında ilk maçına 11 Ekim 1989'da Yunanistan karşısında çıktı. 45 maçta 5 gol attı. Millî futbol hayatı millî takım hocaları ve Federasyon ile yaşadığı problemler yüzünden düzenli şekilde oynayamamıştır. Leçkov 1994 FIFA Dünya Kupası'nın Bulgar takımında bulunmuş ve 4. gelmişlerdir. En büyük zaferi New York's Giants Stadium'da Almanya'ya karşı oynadıkları çeyrek finaldeki defansıydı. Hristo Stoiçkov ve kendisinden gelen goller takımını yarı finale geçmesini sağlamış ve ülkesinin futbol tarihinde başarısından dolayı zirveye yerleşmiştir. 1994'e kadar Bulgarlar FIFA Dünya Kupası'nda oynadıkları 16 maçtan hiçbirinden galip ayrılmayı başaramamıştı. Almanya maçı dışında gruplarda Yunanistan'a bir gol atmıştır. Son 16'da ise Meksika'yı penaltılarla elerken, son penaltıyı da gole çevirmiştir. Almanya maçındaki gol ile BBC'nin futbol dünyasındaki en önemli anlara değinilen "Phoenix from the Flames" programının konusu oldu. İngiltere'de düzenlenen 1996 Avrupa Futbol Şampiyonası'nda da 3 grup maçında da oynamıştır. Çeyrek finale kalamasalar da Fransa'ya karşı performansı ile maçın adamı olmuştu. 1998 FIFA Dünya Kupası elemelerinde takımının kupaya kalmasında büyük yardımı olsa da Beşiktaş ile yaşadığı sorunlar yüzünden FIFA onun Dünya Kupası'na katılmasını yasakladı. Son maçını 10 Mart 1998'de Arjantin karşısında oynadı. Leçkov, futboldan sonra iş adamı olup lüks oteller ve bir futbol akademisi kurmuştur. 2003'te memleketi İslimiye'nin valisi ve 2005'te Bulgar Futbol Birliği'nin başkan yardımcısı olmuştur. Ayrıca eski takımı FC Sliven'in başkanlığını da yapmaktadır. VikitÃ¼r Vikitür (İngilizce: Wikispecies) viki tabanlı bir Wikimedia Vakfı tarafından desteklenen çevrim içi bir projedir. Amacı, tüm türler için kapsamlı bir ücretsiz içerik kataloğu oluşturmaktır; proje genel halka değil bilim adamlarına yöneliktir. Jimmy Wales editörlerin derecelerine faks göndermeleri gerekmediğini, ancak gönderimlerin teknik bir izleyici ile toplanması gerektiğini belirtti. Vikitür GNU Özgür Belgeleme Lisansı ve CC BY-SA 3.0 altında bulunabilir. Eylül 2004'te dünyadaki biyologlar katkıda bulunmaya davet edildi, proje, Nisan 2005'e kadar bağımsız türler hakkındaki Vikipedi makalelerine bağlantılar içeren Linnaean taksonomisini kapsayan bir çerçeve geliştirdi. , 2004 yazının başlarında projeyle ilgilenmek isteyen ve potansiyel destekçilerle temasa geçen birkaç kişinin çabalarını koordine etti. Veri tabanları değerlendirildi ve yöneticilerle temasa geçti, bazıları Vikitür için verilerini sağlamayı kabul etti. Mandl iki ana görev tanımladı: Avantajlar ve dezavantajlar wikimedia-I posta listesinde geniş çapta tartışıldı. Wikimedia Vakfı yönetim kurulu, Vikitür kurulması lehine 4 ile 0 arasında oy kullandı. Proje Ağustos 2004'te başlatılmış ve species.wikimedia.org adresinde düzenlenmektedir. Resmi olarak 14 Eylül 2004'te Wikimedia Vakfı'nın kardeş projesiyle birleştirildi. Taksonomi ve isimlendirme veritabanı olarak, Vikitür, takson sayfalarını ve ek olarak eş anlamlılar, takson yetkilileri, taksonomik yayınlar ve tip örneği tutan kurumlar veya depolarla ilgili sayfaları içerir. Vikitür, Creative Commons gibi ücretsiz lisansla lisanlanmamış içeriğin kullanımına izin vermez. Fransız sömürge imparatorluğu Fransız sömürge imparatorluğu, 19. ve 20. yüzyılda Britanya İmparatorluğu'nun ardından dünyanın ikinci büyük sömürge imparatorluğu. Fransız sömürge imparatorluğunun yüzölçümü, anavatan ile birlikte 1900 ile 1939 yılları arasında 13.500.000 km²'ye ulaştı. Bu büyüklük dünyadaki karaların toplam yüzölçümünün % 10.0'siydi. Amerika'daki Fransız sömürgelerinin en önemlisi şüphesiz Kanada'dır. Kanada'ya ilk ayak basan Fransızlar'dan sonra Kanada'ya İngilizler çıkmış ve işgal etmişlerdir. Kanada 1756-1763 yılları arasında cereyan eden Yedi Yıl savaşları sonunda Fransa'dan İngiltere'ye geçmiştir. Ancak bölgeye getirilen Fransızların dillerini unutmamaları sonucu bugünkü Kanada iki dilli kalmıştır. Bunun dışında Karayip Denizi kıyılarında da sömürgeler vardı. Haiti ve Fransız Guyanası da Fransız sömürgesidir. Bugün Fransa'ya hâlâ bağlı olan Guadeloupe ve Martinique vardır. Fransa'nın Afrika'da hakimiyet kurduğu bölgelerden biri Batı Afrika'ydı. Ana amaç, bölgedeki zencileri birbirinden ayırmaktı. Bu yolla birçok zenci kabilesi birbiriyle konuşamayacak duruma getirildi. Ayrıca misyonerler aracılığıyla Hristiyanlık kabul ettirilmeye çalışıldı. Bugün Batı Afrika'daki birçok devletin resmi dili Fransızcadır. Doğu Afrika'daki tek sömürge ise Cibuti'dir. Bu devletin resmi dillerinden biri Fransızca, öbürü Arapçadır. Mağrip bölgesindeki Cezayir, Fas ve Tunus'ta hâlâ Fransızcanın önemi devam etmektedir. Cezayir'de Fransızca gazeteler çıkmaktadır. Hint Okyanusu'nda Madagaskar adası da sömürge olmuştur. Bunun dışında Komorlar denen adalar da sömürge olmuştur. Bugün hâlâ bir Komor adası Fransa'ya aittir. Orta Doğu'da Osmanlı İmparatorluğu'ndan koparılan Suriye ve Lübnan sömürge hâline getirilmiştir. Fransa daha sonra Gaziantep, Kahramanmaraş, Şanlıurfa, Hatay, Adana (hatta Sevr Antlaşması'yla Tokat, Malatya, Sivas) gibi Türk şehirlerine kadar geldi ise de geriye püskürtülmüştür. Bir süre Hatay'ı elinde tutan Fransa, onun bağımsız olmasına göz yumdu. Daha sonra Hatay Türkiye'ye katılarak Fransız sömürgesinden kurtuldu. Suriye ve Lübnan ise bir süre daha sömürge oldu ama daha sonra bağımsız oldular. Uzak Doğu Fransız sömürgeleri içinde Fransız Çinhindi ve Vietnam vardır. Kristin Davis Kristin Landen Davis (d. 23 Şubat 1965, Colorado) Amerikalı oyuncu. Ailenin tek çocuğu olan Davis, annesi ve babası ayrıldıktan sonra üvey babası ve annesiyle Kolombiya'ya taşındı. 1982 yılına kadar burada yaşadı. Önce New Jersey'de üniversiteyi bitirdikten sonra New York'a taşındı. Bir süre garsonluk yaptıktan sonra bir arkadaşıyla yoga stüdyosu açtı. İlk çıkışını Melrose Place'teki "Brooke Armstrong Campbell" karakteri ile yaptı. Diziden bir yıl sonra ayrıldı. Yapımcılar, izleyiciler onun karakterini beğenmediği için çıkardıklarını açıkladılar. Bu dönemde arasında Seinfeld'in de bulunduğu bazı dizilerde konuk oyuncu olarak yer aldı. 1998 yılında rol aldığı Sex and the City dizisindeki Charlotte York karakteri ile büyük çıkış yaptı. Helge LÃ¸vland Helge Løvland (Türkçe telaffuzu:Helge Lövland) (d. 11 Mayıs 1890 - ö. 26 Nisan 1984) Norveçli dekatloncu. 1920 Yaz Olimpiyatları'nda altın madalyayı almıştır. 1918'de Egebergs Ærespris adlı ödülü almıştır. Egebergs Ã†respris Egebergs Ærespris (Egeberg adına Onur Ödülü) Birden çok spor dalında başarılı olmuş Norveçli atletlere verilir. Brezilya Portekizcesi Brezilya Portekizcesi, Brezilya'da konuşulan ve Avrupa Portekizcesinden bazı farklılıkları olan bir Portekizce lehçesi. Nakrasa Nakrasa (diğer adlarıyla Akrasa, Akrasos, İlyaslar Akrasos), Manisa ilinin Kırkağaç ilçesi ile Gelenbe Köyü arasında, Bakırçay ("Kaikos") vadisinde oldugu bilinen bir İlk Çağ kenti. Nakrasa, aynı yörede bulunan diğer bir Nakrasa adlı şehir ile karıştırılır. Akrasos adıyla değil, sadece "Nakrasiton" (Nakrasalılar) adıyla para basılmıştır. Kent adı farklı biçimlerde yazılmış olabilir. Örneğin, kilise kurultaylarına Akrasos kenti piskoposu daima katıldıgı halde Nakrasa kenti piskoposu hiçbir zaman katılmamıştır. Oysa yalnız "kent" durumundaki yerleşim yerleri para basabilirdi ve her kentin kendi piskoposu olurdu. Diğer yandan Nakrasa'dan ayrı bir Akrasos kenti kalıntılarına raslanmamıştır. Bütün bu nedenlerle Akrasa/Akrasos, İlyaslar köyü bitişiginde doruk üzerinde kalıntıları bulunan Nakrasa'dan başkası degildir. Zaten doruk üzerinde olduğu için "doruk kenti" anlamında Akrasa ("Akra-assa") adını almıştır. Anlaşılıyor ki Akrasa bir yıkım sonrası yeniden kurulunca hem eskisi gibi Akrasa/Akrasos diye, hem de yani "yeni Akrasa" anlamında Nakrasa ("Na-Akrasa") diye anılmaya başlamıştır. Nakrasa hisarı, Pergamon Krallığı'nın önemli bir bekçihisar konumunda idi. Bu nedenle Bergama kralları da kendi ülkelerinde buna yakın bir kenti, Apollonia’yı güçlendirip berkitmişlerdi. Şimdiki Salihli-Akhisar-Bergama yolunun Kırkağaç'ın doğu ilerisinden geçen bölümü, o çağda günümüzdekinin tersine yamaç eteğinde degil, biraz daha doğudan, ovadan geçiyordu ve Nakrasa’ya uğruyordu. Bu demektir ki MÖ 480'de o yolu izleyen Serhas (Xerxes) ordusu, Nakrasa’dan geçmişti. Dünya hukuk tarihinde bilinen ilk yazılı miras hukuku belgesi olan Epikretes Yazıtı Manisa Müzesi'nde sergilenmektedir. Bu yazıt antik Nakrasa kentinde bulunmuştur. Bakırçay Bakırçay, Batı Anadolu'da, Ege Bölgesinde, Manisa ve İzmir ili içinde akan bir nehirdir. Gelenbe'nin doğusundan başlayan Bakırçay Vadisi'nin, çok küçük bir bölümü Manisa ili alanı içinde kalmaktadır. Vadinin Manisa il sınırları içinde kalan kısmında, Soma-Kırkağaç Ovası bulunmaktadır. Bakırçay, Balıkesir'in güneyindeki Ömer Dağı'ndan doğar. Güneyde Kırkağaç'ın Bakır Beldesi yakınlarından geçerken Bakırçay adını alır. Madra ve Yunt Dağları arasından Bergama'yı geçer, Çandarlı Körfezi'ne dökülür. Denize döküldüğü yerde Bakırçay Deltası bulunur. Nehir 129 km uzunluğundadır. Suları kışın bol yazın yok denecek kadar azdır. Suladığı ovaya Bakırçay Ovası denir ve ova son derece verimlidir. Ova'da yetişen pamuk Türkiye'nin en ince lifli pamuğu olarak bilinir. İlk çağlardaki adı Kaikos'tur. Tarihte ilk kez Hesiodos tarafından anılır. Plutarkhos'a göre nehrin adı önceleri Astraeus'tur (Astra). Sonra Kaikos'a dönüşmüştür. Herodotos ve Strabon da Kaikos'tan (Bakırçay'dan) söz eder. Kızılkaya I. Serhas I. Serhas veya Kserkses (Farsça: Haşayarşa)(خشايارشا)‎)(hükümdarlık: MÖ 486 – 465) Ahameniş İmparatorluğu'nun Pers kralıydı. Yunanca Eski Pers hükümdar adlarından "Xšayāršā" ("Hşayarşa") sözcüğünden gelen Serhas, "kahramanlar kralı" anlamına gelmektedir. Pers kralı I. Serhas, yıllardan bu yana babası Darius'un Yunanlara karşı başlattığı savaşı sürdürmek için hazırlanıyordu. Atina'ya karşı büyük orduyla sefere çıktı. MÖ 484'te Serhas komutasındaki ordu Anadolu'ya vardı ve Çanakkale'de, Çanakkale Boğazı (Dardanel)'in karşı kıyısında yer alan Abidos'a gemilerden bir köprü yapıp askerlerini boğazdan karşıya geçirdi. Herodot, Serhas'ın beş milyondan fazla adamı olduğunu söylese de, ozan Simonides bu sayının üç milyon dolayında olduğunu belirtir. Herodot, ordunun içerek ırmakları kuruttuğunu ve koca kentlerin erzağını tükettiğini de öne sürmektedir. Bu betimlemeler çok abartılmış olsa da kesin olan, Perslerin Yunanlardan sayıca üstün olduklarıdır. Khliara Khliara, (helen dilinde “ılık” demektir), Manisa iline bağlı Kırkağaç ilçesinin atası olan ama tam onun yerinde bulunmayan ilkçağ ve ortaçağ kentinin adı. Yortan Hakan Ãœnsal Hakan Ünsal (d. 14 Mayıs 1973, Sinop), Türkiye ile Galatasaray'ın eski futbolcusu, futbol yorumcusu ve 4. Profesyonel Futbolcular Derneği Başkanı Futbola Sinop'un Ayancık Gençlikspor takımında başlamıştır. 1991 yılında İstanbul 1. Amatör Ligi takımlarından Emlak Bankası Eyüpspor'a transfer olmuş, 2 sezon bu takımın formasını giydikten sonra 1992-93 sezonunda Kardemir Karabükspor'a transfer olmuştur. 1993-94 sezonunda Kardemir Karabükspor'dan Galatasaray'a transfer olan Hakan Ünsal, 2002 yılında İngiliz Premier Lig takımlarından Blackburn Rovers'ta kısa süren bir yurt dışı tecrübesi yaşadı. 2004-05 sezonunda Galatasaray'dan Çaykur Rizespor'a transfer olduktan kısa bir süre sonra emekli oldu. Bir hücum beki olan Ünsal, sol çizgi boyunca oyuna hakim olabilen bir futbolcudur birebirlerde güçlü fiziği ve saldırgan yapısı sayesinde genellikle ayakta kalan oyuncu olur. 2000 Yılında, Real Madrid ile yapılan Avrupa Süper Kupası mücadelesinde orta saha çizgisinde buluştuğu topu sol çizgi boyunca taşıdığı ve penaltı yaptırdığı sahne futbolseverlerin hâlâ hatırladığı bir pozisyondur. Şu sıralar Türk televizyonlarında spor yorumcusu olarak görev yapmaktadır. Ünsal 2015 yılında Türkiye Profesyonel Futbolcular Derneği başkanlığına seçildi. Türkiye millî futbol takımının UEFA 2000 Avrupa Futbol Şampiyonası Finalleri'nde çeyrek final oynayan, 2002 FIFA Dünya Kupasında dünya üçüncüsü olan, Galatasaray'ın 2000 yılındaki UEFA Kupası ve UEFA Süper Kupası şampiyonu olan ve 2001'de UEFA Şampiyonlar Ligi'nde çeyrek final oynayan kadrolarında yer aldı. Ayrıca Türk futbol tarihinin en iyi sol beki olarak gösterilmektedir. Johannes Gutenberg Johannes Gutenberg (d. 1398, ö. 3 Şubat 1468), 1447 yılında hareketli parçalar ile yazı baskısını Avrupa'da başlatan Alman kuyumcu, matbaacı ve yayıncı. Gutenberg'in buluşu modern dönemin en önemli olayı ve matbaa devriminin başlangıcı, kendisi de modern matbaacılığın babası kabul edilir. Johann Gutenberg iletişim tarihinin en önemli gelişmelerinden biri sayılan tipo baskı yöntemini 1438'de Avrupa'ya getirerek uygulamalarını yaygınlaştırmıştır. Bu yöntem, önceleri tahtadan daha sonraları bir kurşun alaşımından yapılan dökme harflerin, baskıdan sonra başka bir yazıda kullanılmak üzere saklandığı bir basım yöntemidir. Bu, yüzyıllardır Çin ve Kore'de kullanılmaktaydı. Gutenberg, Kutsal Roma İmparatorluğu'nda yer alan Mainz Elektörlüğü'nün Mainz şehrinde varlıklı bir ailenin oğlu olarak dünyaya geldi. Ailesiyle birlikte Strassburg'a (günümüzde Fransa'da Strazburg) taşındıktan sonra burada yna yapımı, metaller ve değerli taşlar konularında zanaatkârlık yaptı ve basım teknikleriyle de ilgilenmeye başladı. O dönemde kitaplar ya doğrudan elle yazılır ya da her sayfa için ayrı ayrı elle oyularak hazırlanan tahta bloklar kullanılarak kitaplar basılırdı. Gutenberg her kalıp için ayrı ayrı kalıplar hazırladı. Bu kalıplara sıcak metal sıvı dolduruluyor ve harflerin metal örnekleri çıkarılıyordu. Basımcı metal harfleri istediği gibi dizebiliyor, basımdan sonra saklayarak yeniden kullanabiliyordu. Aynı dönemde ortaklarıyla aralarında çıkan bir anlaşmazlık yüzünden açılan bir davada Gutenberg'in tipo basım yapabilen bir baskı makinesi yarattığı duyuldu. Ne var ki, o dönemden tipo basım örneği günümüze ulaşmamıştır. Yaptığı çalışmalar ve basım deneyleri için para bulmak zorunda olan Gutenberg 1450'de, Mainzlı bir zengin olan Johannes Faust'la ortaklık kurdu. 1455'te bastıkları ilk kitap Kutsal Kitap'ın Latince Vulgata versiyonuydu. Bu kitap, Gutenberg İncili, 42 satırlı İncil veya Mazarin İncili olarak bilinmektedir. 1457'de Gutenberg borcunu ödeyemediği için Faust'la olan ortaklıkları bozuldu. Faust bütün araç ve gereçlerine el koydu. Daha sonra Konrad Humery adlı bir Alman memurun sağladığı para yardımıyla yeni bir baskı makinesi kuran Gutenberg bir dilbilgisi kitabı, bir sözlük ve başka bazı kitaplar bastı. Başarıyla yürüttüğü bu çalışmaları sırasında büyük zorluklara katlandı ve hiçbir zaman çok fazla para kazanamadı. Mainz Başpiskoposu olan Nassau Kontu, son yıllarda gözleri giderek bozulan ve yoksulluğa düşen Gutenberg'i sarayına aldı ve geçimini üstlendi. Gutenberg'in buluşu hızla yayıldı. 15. yüzyılın sonlarına gelmeden Avrupa'da, 1000'den fazla baskı makinesi vardı. Bu basım yöntemiyle daha çok kitabın basılabilmesi kitap fiyatlarının düşmesini sağladı. Böylece daha çok kitap okunmaya başlandı. Kitabın ve kitap okumanın yaygınlaşması, özgür düşüncenin doğmasına, bilimsel çalışmaların gelişmesine ve bilginin daha geniş kesimlere ulaşmasına yardımcı oldu. Tüm bu nedenlerden dolayı Gutenberg'in bulduğu bu baskı yöntemi, özgür düşüncenin yayılmasına ivedilik kazandıran, bilim araştırmalarının gelişmesini sağlayan, reformların yapılmasını hızlandıran önemli olaylardan biri olarak kabul edilmektedir. Mark Webber Mark Webber (d. 27 Ağustos 1976) Avustralyalı eski Formula 1 pilotu. 2002'de Minardi adına yarıştı. 2003 yılında Jaguar'a transfer oldu. 2004'e kadar Jaguar'da kalıp 2005'te BMW Williams'a gitti. Ama BMW ile Williams'ın ayrılması üzerine Williams Cosworth'u seçti. Sezon sonuna kadar Williams'ta kalıp, 2007'de Red Bull'a geçti. 2007 sezonunda Red Bull'da en iyi derecesi Nürnburgring'deki 3.'lüğüydü. 2008 yılını da Red Bull'da geçiren Mark Webber, 2009'da Sebastian Vettel ile birlikte Red Bull'da yarışmaya başladı 2009`da F1 kariyerindeki 1. ve 2. birinciliklerini aldı. 2010 sezonunu şampiyon takım arkadaşı Sebastian Vettel'in 14 puan ardında ikinci bitirmiştir. Mark başarılı yarışlar çıkarsa da şansızlık yakasını bırakmadı. Red Bull Racing takımındaki araç arızaları hep Mark'ı buldu, defalarca araç arızalarından dolayı yarış dışı kaldı. Takım belki de Vettel'i 1. pilot olarak gördüğünden Mark hep sorunlarla boğuştu. 2013 sezonunda yaşanan Multi-21 emri Mark'ı Formula 1 den koparan son olay oldu ve 2013 sezonu sonunda Formula 1'e veda etti. 2014'te farklı kategoride yarışacak. Jenson Button Jenson Alexander Lyons Button (d.19 Ocak 1980; Frome, Somerset, İngiltere) Büyük Britanyalı Formula 1 pilotu. 2000 sezonunda Williams takımı ile Formula 1'e adım atan Button, ilk zaferini start aldığı 113. yarışta, 6 Ağustos 2006 tarihinde Hungaroring pistinde koşulan yağmur altındaki Macaristan Grand Prix'inde elde etmiştir. 2009 sezonunda Avustralya Grand Prix, Malezya Grand Prix, Bahreyn Grand Prix, İspanya Grand Prix, Monako Grand Prix ve Türkiye Grand Prix'ini kazanarak; "ilk 7 yarışın 6'sını kazanma" başarısını gösteren üç pilottan biri oldu. Bu başarıyı daha önce Jim Clark bir kez (1965 sezonu), Michael Schumacher de iki kez (1994 ve 2004 sezonları) gerçekleştirmişti. Jenson Button, 2009 Formula 1 Dünya Şampiyonudur. 169 Grand Prix sonrasında kazandığı şampiyonluk, tüm zamanların en geç kazanılmış ikinci şampiyonluğu oldu. Bu konuda rekor, 1992 Macaristan Grand Prix ertesinde yarıştığı 176 Grand Prix'den sonra şampiyonluğu elde eden bir başka Büyük Britanyalı pilot Nigel Mansell'e ait. 19 Kasım 2009'da "Şampiyonluk Yılım" adındaki kitabı piyasaya çıktı. Doğum yeri Frome'da bir caddenin adı "Jenson Avenue", Frome nehri üzerindeki köprünün adı "Jenson Button Köprüsü" olarak değiştirildi. Jenson Button, İngiltere'nin Somerset bölgesinin Frome kentinde doğdu. Selwood Ortaokulu ve Frome Koleji'nde eğitim hayatını sürdürdü. Simone Lyones ve eski Rallikrosçu John Button'ın tek erkek çocuğudur. John Button, 1970'lerde kullandığı Jensen marka arabadan etkilenerek oğlunun ismine Jenson koymuştur. Oğlunun tüm yarışlarına gelir. Eski bir rallici ve hareketli mizacı nedeniyle Formula 1 camiasının en tanınan simalarındandır. Jenson, 2003 senesinde F1 Racing dergisindeki röportajında ""onunla baba oğuldan ziyade kanka gibiyiz"" diyerek, babasıyla arasının ne kadar iyi olduğunu açıklamıştır. Annesi ve babası boşanan Button'ın, Tania Katrina (d.1967), Samantha Chantal (d.1970) ve Natasha Michelle (d.1973) isimli üç ablası vardır. Jenson Button İngiliz pop müzik şarkıcısı ve aktris Louise Griffiths ile 2 sene nişanlı kaldı. Nisan 2005'te, düğünlerine üç ay kala ilişkilerini bitirdiklerini açıkladılar. Şu anda Jessica Michibata ile birlikte. Birçok Formula 1 pilotu gibi, Button da, Monako'da yaşamakta. Ayrıca İngiltere ve Bahreyn'de de ikamet ediyor. Hobileri; dağ bisikleti ve sörf. 1956 model Volkswagen Campervan ve bir Honda S600'ü bulunmakta. Button'ın yarış dünyasına girişi, 8.yaşgününde babasının aldığı hediye karting arabasıyla başladı. 11 yaşındayken, 1991 Britanya Cadet Karting Şampiyonası'ndaki 34 yarışın tamamını kazanarak müthiş bir başlangıç yapan Button'un bu başarısını, 3 Britanya Açık Karting Şampiyonluğu takip etti. Button1997 yılında Avrupa Süper A Şampiyonası'nı kazanan en genç pilot ve Ayrton Senna Hatıra Kupası'nı kazanma başarılarını gösterdi, ertesinde açık araba kariyerine başladı. 1998 yılında, 18 yaşındayken adım attığı Avrupa Formula Ford Şampiyonası'nı 9 yarış birinciliği ile kazanmayı başardı. Ayrıca aynı sene içinde Brands Hatch pistindeki Formula Ford Festivali'nde daha sonra Indianapolis 500 yarışını kazanacak olan Dan Wheldon'ı geçmeyi başardı. Yılın sonuna gelindiğinde, BRDC (Britanya Yarış Pilotları Derneği) Genç Pilot Ödülü'nü kazandı. Bu ödül aynı zamanda, 1999 yılı sonu için, ona McLaren ile bir test sürüşü yapma şansını da getirdi. Button 1999 yılında Promatecme takımı ile, Formula 1'in bir alt kategorisi olan (o zamanki adıyla) Formula 3'te yarıştı. Thruxton, Pembrey ve Silverstone pistlerindeki yarışları kazanarak sezonu en iyi sırada bitiren çaylak pilot oldu. Şampiyonayı Marc Haynes ve Luciano Burti'nin ardından üçüncü sırada bitirmeyi başardı. 1999 yılının sonunda Silverstone'da McLaren ve daha sonra Prost Peugeot takımı için test seanslarına katıldı. Bu sırada Williams takımında bekleneni veremeyen Alessandro Zanardi, takım sahibi Frank Williams tarafından kovulunca, bu takımda bir boş koltuk oldu. Bruno Junqueira ile Jenson Button arasında kalan Frank Williams, tercihini Button'dan yana kullandı ve Williams takımı 2000 yılında Ralf Schumacher-Jenson Button ikilisiyle yarışacağını açıkladı. Kariyerinin ve sezonun 2. yarışı olan Brezilya Grand Prix'inde, 20 yaş 67 günlükken 6. sırayı alarak 1 puan aldı ve "bir Formula 1 yarışında puan alan en genç pilot" rekorunu kırdı. Sezon boyunca dikkatleri üzerine çekmeyi başaran Button, Spa-Francorcamps pistinde koşulan Belçika Grand Prix'ini yarışta sıralamada 3., yarışta da 4. olarak sezonun en iyi başarısını gösterdi. Buna rağmen sezon boyunca birçok kez çaylak hatası da yaptı, özellikle Monza pistindeki İtalya Grand Prix'inde Güvenlik Aracı periyodunda kaza yaparak yarış dışında kalması, hanesine eksi puan olarak yazıldı. Sezonu 12 puanla 8.sırada bitirdi. Takım bir sonraki sezon için Juan Pablo Montoya ile anlaşırken, Button da Benetton Formula takımına kiralandı. Giancarlo Fisichella ile takım arkadaşı olan Button, kayıp bir sezon geçirdi. Araç, tüm sezon boyunca olan bir türlü hızlı olamadı. Tek başarı, Almanya Grand Prix'inde elde edilen 5. lik oldu. Sezonu 2 puanla 17.sırada tamamladı. Benetton Formula takımını satın alan Renault, uzun bir sürenin ardından Formula 1'e geri döndü. Takım arkadaşı Jarno Trulli'ye sıralama turlarında düzenli olarak geçilen Button, yarışta daha iyi performanslar sergiledi. Malezya Grand Prix'inde Michael Schumacher'i geçişi oldukça fantastikti, ancak araç süspansiyon arızası verince kariyerinin ilk podyumunu kaçırarak 4. oldu. Bir diğer 4.lüğü Brezilya Grand Prix'inde elde etti. Sezonu 14 puanla 7. sırada bitirdi. Şampiyonayı takım arkadaşı Jarno Trulli'nin önünde bitirmesine rağmen, takımın sahibi Flavio Briatore, takımın test pilotu Fernando Alonso ile yerini değiştirdi ve Button bir sonraki sezon için BAR takımı ile anlaştı. 1997 Formula 1 Dünya Şampiyonu Jacques Villeneuve ile takım arkadaşı olan Button, iyi performanslar sergilemeye devam etti. Sezonun en iyi derecesi Avusturya Grand Prix'indeki 4.lüktü. Monako Grand Prix'i cumartesi anteman turlarında çok ciddi kaza geçiren Button, o yarışı kaçırdı. Birleşik Devletler Grand Prix'ine kariyerinde ilk defa liderlik etti. Sezonu 17 puanla 9.sÄ±rada bitirdi. Takım 2004 yılı için oldukça büyük bir atılım gerçekleştirdi ve Formula 1 Markalar Şampiyonası'nı Ferrari'nin ardından ikinci sırada bitirdi. Button, kariyerinin ilk podyum finişini Malezya Grand Prix'inde elde ettiği 3.lükle gerçekleştirdi. Bunu, sezon boyunca 9 podyum finişi takip etti. San Marino Grand Prix'inde kariyerinin ilk pol pozisyonunu elde eden Button, yarışı 2. sırada bitirdi. Sezonu 85 puanla 3. sırada tamamladı. 5 Ağustos 2004 tarihinde Williams takımıyla anlaşma imzalayan Button'ı oldukça sancılı bir dönem bekliyordu. BAR takımı patronu David Richards ile Williams takımı sahibi Frank Williams arasında bazı itilaflar ortaya çıktı ve konu Sözleşme Anlaşmazlık Kurulu'na gitti. 16 Ekim 2004'te Jenson Button'ın BAR takımı ile yarışmaya devam etmesi kararı verildi. San Marino Grand Prix'inde illegal yakıt sistemi nedeniyle diskalifiye edilen takım, daha sonra toparlanma sürecine girdi. Kanada Grand Prix'inde kariyerinin 2. pol pozisyonunu kazanan Button, 46. turda 3. sırada iken kaza yaparak yarışdışı kaldı. Bir sonraki yarış Birleşik Devletler Grand Prix'ini Michelin lastiği kullanan takımların çekilmesi nedeniyle kaçıran Button, kendi evi Silverstone'da pol pozisyonunu kazandı, ancak yarışı 5. bitirebildi. Bu sırada Frank Williams'ın itirazları devam etmekteydi. Button, haklı bulunan Williams takımına 30 milyon dolar civarında bir meblağ tazminat ödemeye mahkûm edildi. Sezonu 37 puanla 9.sırada tamamladı. Bu seneye kadar BAR takımı için motor tedarikçisi olan Honda, takımı satın aldı. Ferrari'den ayrılan Rubens Barrichello ile takım arkadaşı olan Button, sezonun ilk yarısında pek bir varlık gösteremezken, sezonun ikinci yarısı ile beraber müthiş bir çıkış yakaladı. Kariyerinin ilk galibiyetini, Formula 1 kariyerinin 113. yarışında, 12. sırada start aldığı değişken hava koşullarının etkisindeki Macaristan Grand Prix'inde kazanan Button, bir sonraki yarış olan Türkiye Grand Prix'inde de 4. oldu. İtalya Grand Prix, Çin Grand Prix ve Japonya Grand Prix'lerini de 4. ve 5. sıralarda bitiren Button, sezonun son 7 yarışı baz alındığında, bu yarışlardan 40 puan toplamayı başardı. Sezonu da, 56 puanla 6. sırada tamamladı. Honda, bu sene içinde aracını geliştiremedi. Aerodinamik paketin ""tam bir felaket"" olduğunu belirten Button, sezon boyunca pek bir varlık gösteremedi. İngiltere Grand Prix'inin ertesinde 2008 aracına odaklandıklarını açıkladı. Sezonu 6 puanla 15. sÄ±rada bitirdi. Büyük umutlarla beklenen 2008 sezonu, BAR zamanları da dahil olmak üzere, takımın en kötü performansını gösterdiği sezon oldu. Sezonun daha 4. yarışında 2008 aracını geliştirmeyi bırakan Honda, kaynaklarının neredeyse tamamını 2009 aracının tasarımına ayırdı. Sadece 3 puan alabilen Button, sezonu 18. sırada tamamladı. Honda takımı, küresel ekonomik kriz nedeniyle takımı satışa çıkardı. Formula 1'den çekilen Honda'nın adının, 5 Mart 2009'da Brawn GP olarak değiştirildiği açıklandı. Takım hemen Barselona'da yapılan testlere katıldı, Button burada seansların en hızlı tur zamanlarını elde etti. Herkes, takımın sponsor bulabilmek için boş depolarla tur attıklarını sanırken, Brawn GP ve Button'ın çok ciddi olduğu, sezonun ilk yarışı Avustralya Grand Prix'inde ortaya çıktı. Sıralama turlarında pol pozisyonunu elde eden Button, yarışı kazanmayı başardı. Button aynı başarıyı bir sonraki yarış olan Malezya Grand Prix'inde de gösterdi. 3. yarış olan yağmurlu Çin Grand Prix'ini 3. sırada tamamlayan Button, 4. yarış Bahreyn Grand Prix'ini de kazanarak sezona çok güçlü bir başlangıç yaptı. "Avrupa sezonu" tabir edilen kısmın ilk iki yarışı olan İspanya Grand Prix ve Monako Grand Prix'inde de pol pozisyonunda başlayan Button, yarışları oldukça rahat kazandı. Sezonun 7. yarışı Türkiye Grand Prix'ine 2. sırada başlayan Button, pol pozisyonundan kalkan Sebastian Vettel'i ilk turda geçti ve yarışın sonuna kadar rahat bir sürüş sergileyerek yarışı kazanmayı başardı. Bu sonuçla birlikte, 2009 sezonunun ilk 7 yarışın 6'sını kazanarak,"bir sezona en iyi başlama" başarısını gösteren tarihteki 3. pilot oldu. İngiltere Grand Prix'ine de galibiyet parolası ile başlayan Button, yarış haftasonu boyunca aracından ve lastiklerinden istediği verimi alamadı. Antrenmanlarda gerilerde kalan Button, sıralama turlarında üçüncü bölüme kalabildi ancak yarışa 6. sırada başlama hakkını elde edebildi. Yarışta 9. sıraya kadar düşse de son pitstopunu geç yapmasının da verdiği avantajla 6.sırada yarışı bitirmeyi başardı. Almanya Grand Prix'sine 3. sıradan başlayan Button kötü bir start alarak 7. sıraya kadar düştü, daha sonra 3 pit-stop stratejisiyle yükselerek yarışı 5. sırada bitirdi. Macaristan Grand Prix'inde bu seneki en kötü grid pozisyonu olan 8. sıradan kalkan Button, yarışta da pek bir varlık gösteremedi ve 7. sırada yarışı tamamladı. İspanya'nın Valencia kentindeki cadde pistinde koşulan Avrupa Grand Prix'ine 5. sırada başlamasına rağmen sönük bir performansla yarışı 7. sırada tamamlayarak puan alma geleneğini sürdürdü. Bu yarışı takım arkadaşı Rubens Barrichello kazandı. Bir sonraki yarış olan Belçika Grand Prix'i haftasonunda deyim yerindeyse kabusu yaşayan Button, sıralamalarda ilk kez üçüncü bölüme kalamadı ve 14. sırada kaldı. Yarışta nispeten iyi bir start almasına rağmen ilk tur içinde meydana gelen kazaya karışarak yarış dışı kaldı. 5 yarış boyunca gösterdiği bu kötü performans sırasında şampiyonada kendini takip eden pilotların da almış olduğu zayıf sonuçlar, sezonun ilk bölümünde yarattığı fark ile son yarışlara hatırı sayılır bir farkla pilotlar şampiyonasına liderlik etmeyi başardı. Avrupa sezonunun son yarışı olan İtalya Grand Prix'ine 6. sırada başlayan Button, işleyen strateji ile yarışı 2. sırada tamamlayarak uzun bir süre sonra podyumla tanıştı. Rubens Barrichello'nun yarışı kazanmasıyla da, iki takım arkadaşı pilotlar şampiyonası mücadelesinde baş başa kaldı. Singapur Grand Prix'ini takım arkadaşı Barrichello'nun hemen önünde 5. sırada bitiren Button, Japonya Grand Prix'inde bir sıra gerisinde 8. sırada yarışı tamamlayarak istikrarlı bir şekilde puan almayı sürdürdü. Bu iki yarışta Vettel 15 puan toplayınca Brezilya Grand Prix'ine gelindiğinde matematiksel olarak bu üç pilot arasında devam ediyordu. Brezilya Grand Prix'ine pol pozisyonunda başlayan Barrichello yarışı ancak 8. sırada bitirebilirken, 15. başlayan Vettel 4., 14. başlayan Button ise 5. sırada bitirdi. Böylece Button sezonun son yarışına girilirken şampiyonluğunu ilan etti. Sezonun son yarışı Abu Dabi Grand Prix'ini 3. sırada bitiren Button, toplamda 95 puan, 6 birincilik, 7 pol pozisyonu ile 2009 Formula 1 Dünya Şampiyonu oldu. Şampiyonluğu kazanmasının üzerinden çok geçmeden, 18 Kasım 2009'da, McLaren takımı ile 3 sezon için toplam 18 milyon sterlin (40 milyon lira) değerinde sözleşme imzaladı. 1988'de McLaren-Honda takımında yarışan Ayrton Senna - Alain Prost ikilisinden beri ilk kez iki şampiyon pilot; 1967'de Lotus takımında yarışan Jim Clark - Graham Hill ikilisinden beri ilk kez iki Britanyalı şampiyon pilot; ve tarihte ilk kez arka arkaya, 2008 ve 2009 şampiyonları Lewis Hamilton ve Jenson Button, 2010 senesinde bir takımda yarışıyorlar. Sezonun ilk yarışı Bahreyn Grand Prix'sini 7. sırada tamamlayan Button, ikinci yarış Avustralya Grand Prix'sinde harika bir strateji belirleyerek yağmurlu havada başlayan yarışta ilk olarak kuru zemin lastiğine geçen pilot oldu ve 51 tur boyunca bu lastiklerle yarışarak yarışı kazandı. Üçüncü yarış Malezya Grand Prix'sine 17. sıradan başlayarak 8. oldu ve puan almayı başardı. Dördüncü yarış Çin Grand Prix'inde kuru zemin lastiği ile 5. sırada başlayan Button, yağan hafif yağmura rağmen pit stop yapmadı ve kuru zemin lastiğinde kalarak önce 2. sıraya, daha sonra da ilk sıraya yükselerek yarışı kazandı.daha sonraki yarış İspanyada 5. olabilen Button Monaco GP'sinde yarış dışı kalarak 2 yarışta 10 puan alırken,Mark Webber'in iki yarışı da kazanması şampiyona liderliğini ona kaybettirdi.Bu yarıştan sonra Turkiye GP'sinde Vettel ve Webber liderlik mücadelesi verirken kaza yapmışlar Hamilton 1. Button 2. olmuş ve duble yapmışlardı ama takım Hamilton'a yakıt tasarrufu yap dediğinde Hamilton yakıt tasarrufu yaparsam Button beni geçecekmi sorusuna "hayır Lewis,hayır" cevabı verilmiştir.Bu sırada Button,Hamilton'u geçmiştirki bir dahaki virajda yerini geri vermiştir.Bu da akıllara takım emrini getirmiştir.Daha sonraki yarışlar Kanada ve Avrupa'da 2. lik ve 3. lük alan Button kendi evi İngiltere'de 4. Almanya'da 5. olup Macaristan'da berbat bir yarış sergileyip 8. olmuştur. Button 2010 sezonunda şampiyonluk mücadelesinde gösterilen 5 pilottan bir tanesi olup sezonu 5. sırada bitirmiştir. Yarışın %75'inden azı tamamlanabildiği için, pilotlara yarım puan verilmiştir. * Stanley B. Prusiner Stanley B.Prusiner (d. 28 Mayıs 1942, Iowa) Amerikalı nörolog ve biyokimyacı. Hâlen San Francisco California Üniversitesinde Nörodejeneratif hastalıklar enstitüsünün müdürüdür. Prionları keşfiyle 1994 yılında Albert Lasker Award for Basic Medical Research ve 1997 yılında Nobel Tıp Ödülünü almış bilim insanıdır. Balkarlar Balkarlar (), Kafkasya’da yaşayan Türk halklarından biridir. Çoğunluğu, Rusya içindeki Kabardey-Balkarya cumhuriyetinde yaşar. Balkarlar bu cumhuriyete adını veren iki halktan biridir (diğeri Kabardeyler). Bir görüşe göre Balkar terimi, "Bolgar" veya "Bulgar" adından gelir. Balkarlar, Büyük Bulgarya’dan Balkanlara ve Orta Volga boylarına göçen Bulgarların torunları olarak kabul edilir. Balkarların konuştuğu Balkarca, Türk dillerinin Kıpçak grubuna bağlı bir dildir. Karaçayların konuştuğu Karaçayca’ya oldukça yakın bir dildir ve bundan dolayı iki dil Karaçay-Balkarca olarak da adlandırılır. 1926'ya değin Arap harflerini kullanan Balkarlar, sonra Latin alfabesini, 1940'ta da Kiril alfabesini benimsediler. Gelişmiş bir yazılı edebiyatları olmamasına karşın, zengin bir sözlü edebiyatları vardır. Balkarların çoğunluğu Kabardey-Balkarya’da yaşar ve 2002 verilerine göre bu cumhuriyette yaşayan Balkarların sayısı yaklaşık 105 bindir. Balkarlar, Kırım Tatarları ve Kumıklara yakın bir halktır. Hunların 4. yüzyıldaki Batı’ya göçünün ardından Kafkasya’da kalan Bulgar kabilesinden geriye kalan bir halk olduğu ve Kafkasya’da hayli eski tarihten bu yana yaşadığı da ileri sürülür. Kendilerini Taulular (Dağlılar) olarak da adlandıran Balkarların kökeni üstüne kesin bilgi yoktur. V. F. Müller ve J. Marvadt'a göre Kuban Bulgarlarından gelirler. Bazı araştırmalara göre de uzun süre göçebe olarak yaşadıktan sonra Kafkas Bulgarlarını oluşturmuşlardır. Uzun yıllar Karaçaylılarla birlikte yaşayan Balkarlar ise, adlarının Kırım'dan göç ettikleri sırada kendilerine önderlik eden Malkar adında bir beyden geldiğine inanırlar. Kökenlerinin Hazar Türklerine dayandığını ileri sürenler de vardır. Bunlara göre Balkarlar 10 ve 11. yüzyıllara değin bağımsız yaşamış, daha sonra Ruslar ya da Osetler tarafından Kafkasya'ya sürülmüşlerdir. Altın Orda ve Kırım hanlıklarının egemenliği altında kaldıktan sonra, 15. yüzyıl sonlarında Kırım Hanlığı'yla birlikte Osmanlılara bağlanan Balkarlar, 1827'de Rusların egemenliğine girdiler.1917 Ekim sosyalist devrimi sonrasında, Karaçaylarla birlikte Kuzey Kafkasya Bağımsız Cumhuriyeti içinde yer aldılar; 1921'de de Kabartay özerk yönetim birimine (oblast) katıldılar. Balkarlar, II. Dünya Savaşı sırasında, Nazi Almanya’sıyla iş birliği yaptıkları gerekçesiyle 1944’te Stalin tarafından, haksız yere, sürgün edildi. Bu sürgünün (soykırım - halkın büyük bir kısmı açlık ve sefaletden ölmüş, bir kısmı yurtlarına geri dönememiştir, 1957 de Kuruşev Balkarlara haklarını iade etmiştir) ardından Balkarların da yaşadığı Kabardey-Balkar Özerk Sovyet Sosyalist Cumhuriyeti’nden “Balkar” ibaresi kaldırıldı. Bu bölge, 1957’ye değin Kabardey Özerk Sovyet Sosyalist Cumhuriyeti olarak adlandırıldı. Bu tarihte Bakarların dönmesine izin verilince, bölge yeniden eski adını aldı. Balkarlar, Sovyetler Birilği'nin dağılmasının ardından, aynı cumhuriyette yaşadıkları Kaberdeylerle çeşitli anlaşmazlıklar yaşadılar. Rusya Federal Kanunları yerine, parlamentoda ezici çoğunluğu olan Kabardeyler, yerel yasalar çıkararak, Balkar köylülerinin topraklarını ellerinden almaya çalışmaları, Hasaniya Belediye Başkanının faili meçhul bir şekilde öldürülmesi, ve sorumlu kişilerin bulunamayışı, bölgede ana gerginliklerden birkaçını oluşturmaktadır. Halkın ileri gelenleri Rusya Federal Yasalarının ve Rusya Anayasa Mahkemesinin Balkarlar lehine almış olduğu kararları Kabardey Balkar Cumhuriyetinde uygulanması için, Moskovada Anayasa Mahkemesi önünde haftalarca süren açlık grevi başlatmışlardır. Kabardey yöneticilerin federal kanunlara uymamakta ısrar etmeleri durumunda, Federasyona bağlı olmakla birlikte, Balkarlar ayrı bir cumhuriyet olma yönünde adım atmaktadırlar. Bununla birlikte günümüzde Kabardeylerle birlikte aynı cumhuriyet içinde yaşamaktadırlar. Kata Tjuá¹¯a Kaja Tjuṯa, Merkezi Avustralya'da 36 ada dağından oluşan kaya formasyonu grubu. Yerleşim merkezi Yulara'ya 51 km mesafededir. 25 km uzaklıktaki Uluru (Ayers Rock) ile beraber Uluru–Kata-Tjuta Milli Parkı'nı oluştururlar. En yüksek kaya, çevreden 546 metre yükselir (rakımı 1066 metredir). Kata Tjuta anangu dilinde "Çok kafa" anlamına gelir. Kata Tjuta, onun Avrupalı kaşifi Ernest Giles tarafından, kraliçe Olga von Württemberg'in adıyla "Olgas" olarak adlandırılmıştır. 1995 yılında resmi olarak ismi, tekrar Kata Tjuta olarak değiştirilmiştir. Kata Tjuta yaklaşık 600 milyon yıl önce, Uluru ile beraber oluşmuş olup yer altından onunla bağlantılıdır. Kompakt olan Uluru'nun aksine, konglomerat (çakıl yığın), granit, gnays ve hava koşullarıyla tek tek kubbeleşmiş diğer volkanik kayaçtan oluşur. Kata Tjutalar, anangu kültüründe kutsaldır ve anangu erkekleri tarafından ayinlerde kullanılır. Bu yüzden turistlerin girişi son derece kısıtlanmıştır. Tek bir yürüyüş yolu olan "Valley of the Winds" kamuya açıktır (etrafında dolaşmak yürüyüş temposuna bağlı olarak, üç ila beş saat arasında sürer). Diğer bir daha kısa yürüyüş yolu, ziyaretçi otopark noktasından iki ""baş"" boyunca, ara sokak olarak ilerler (gidiş-dönüş 30 dakika ile 1 saat sürer.) Kromozom anomalileri Kromozom anomalileri; bir kromozomda meydana gelen yapısal ya da sayısal değişiklikleri gösterir. Genellikle mayoz ve mitozu izleyen hücre bölünmesi sırasında meydana gelen hatalardan kaynaklanırlar. Birkaç farklı türü bulunmakla beraber, genel olarak sayısal ve yapısal anomaliler olarak iki ana gruba ayrılırlar. Çift kromozomlardan birinin kaybolması (monozomi) ya da bir çiftte ek olarak bir tane daha kromozomun bulunması (trizomi) olarak tanımlanır. Sayısal anomalilere en bilinen örnek, "Trizomi 21" (üç tane 21. kromozom) olarak da bilinen "Down sendromu"dur. Monozomi olarak ise, eşey kromozomlarından birinin olmaması durumu olan (45,X) "Turner sendromu" gösterilebilir. Kromozomun yapısal formunun değişmesiyle oluşan birkaç farklı türü vardır: Kromozom anomalileri daha çok, kalıtılmayan fakat, yumurta ya da spermde meydana gelen hatalardan kaynaklanırlar. Vücudun bütün hücrelerinde görülebileceği gibi, bazen bazı hücrelerin normal bazılarının anomalili olmasıyla (mozaizm) da karşılaşılabilir. Kromozom anomalileri, aileden gelebileceği gibi, aniden "de novo" olarak da gerçekleşebilir. Bu, ailesi normal olan çocuğun neden anomalili olabileceğini açıklar. Shigella Shigella (okunuşu "Şigela"), Gram-negatif, hareketsiz, spor oluşturmayan, çubuk şekilli bir bakteri cinsidir. "Escherichia coli" ve "Salmonella" ile yakından ilişkilidir. Şigelloz hastalığının etmeni olan Shigella, diğer primatlarda da hastalık yapar ama diğer memelilere etki etmez. "Shigella" türleri dört serotip olarak sınıflandırılırlar: "A"–"C" gruplarındakiler fizyolojik olarak birbirlerine benzerler; "S. sonnei" (grup "D") biyokimyasal metobolizma testleri ile ayırdedilebilir. "Shigella" enfeksiyonları tipik olarak yeme yoluyla (dışkıdan ağza) meydana gelir. Konağın yaş ve durumuna göre, yalnızca 10 bakteri dahi enfeksiyona neden olabilir. "Shigella" çekum ve rektumdaki bağırsak mukozasına imha ederek dizanteriye yol açar. Bazı suşlar, enterotoksin ve Şiga toksini salgılarlar, bu toksinler "E. coli" 'nin ölümcül serotipinin salgıladığı toksinlere çok benzerler. Etkenler hareketsiz olmasına rağmen, bir enterosit'ten diğerine geçerek patogenezis gösterir. Bunu başarmasının ardında sitoskeleton'un yapısını oluşturan aktin ipliklerine bağlanması ile yapar. Aktin'i bağlandığı noktada kırar. Bu sayede hücrenin membranına kadar ulaşır. Burada evaginasyon tarzında bir membran vakuolü oluşturarak diğer hücreye girer. Hastalığın en yaygın belirtileri ishal, mide bulantısı, kusma, mide krampları, zor dışkılamadır. Dışkıda kan, mukus veya irin bulunabilir.Düşük hacimli dışkılama gözlenir. Ender vakalarda küçük çocuklar havale geçirebilirler. Belirtilerin başlaması bir haftayı bulabilir ama genelde bakterinin yeme yoluyla alınmasından 2-4 gün sonra başlar. Hastalık genelde birkaç gün sürebilir ama haftalarca da sürebilir. Ağır dizanteri ampisilin, TMP-SMX, veya ciprofloxacin gibi fluoroquinolone grubu antibiyotiklerle tedavi edilebilir. Mount Augustus Mount Augustus, Dünya yüzeyindeki en büyük monolit. Avustralya'nın batı kısmında Perth'in 850 km kuzeyinde, Carnarvon şehrinin 320 km doğusunda bulunur. Burada doğan "Wadjariler" onu Burringurrah olarak adlandırırlar. Dağın birçok yerinde, onlar tarafından yapılmış resim işlemeleri ve gravürler mevcuttur. Çevredeki bitki örtüsü, yüksek çalılıklar ve akasya cinsi bitkilerdir. Mount Augustus, 8 km uzunluğunda olup 48 km² bir alanı kaplar. Dağ, çevreden 717 m yükselir ve zirvesi deniz seviyesinden 1.105 metre yüksektedir. Hacimsel olarak Uluru'dan (eskiden „Ayers Rock“) 2.5 kat büyüktür. Kayaç rengi, lila, pembe, kırmızı ve turuncu renkleri arasında değişiklik gösterir. Dağa ilk tırmanan Avrupalı 3 Haziran 1858 tarihinde Francis Gregory olup, tırmandıktan birkaç hafta sonra dağa, kardeşi Sir Augustus Charles Gregory'nin adını vermiştir. Kuka Genellikle akçaağaçtan yapılan pinler, bovling lineinin sonuna, özel makinalar tarafından üçgen şeklinde dizilerek kullanılır. Bu sporun temel amacı, hat başından atılan bir bovling topu ile hat sonuna dizilmiş kukaları devirmektir. Down sendromu Down sendromu, trizomi 21; genetik düzensizlik sonucu insanın 21. kromozom çiftinde fazladan bir kromozom bulunması durumu ve bunun sonucu olarak ortaya çıkan genetik bir bozukluktur. Down sendromu vücutta yapısal ve fonksiyonel değişiklikler ile karakterize edilir. Vücuttaki küçük ve büyük farklılıkların kombinasyonu yapısal olarak sergilenir. Down sendromu sık sık zihinsel kavramadaki bozukluklar ve fiziksel gelişimin tipik yüz görünümü gibi farklı olmasıyla ilişkilendirilir. Çoğunlukla hafif veya orta seviyeli öğrenme güçlüğü gibi sorunlar taşır. Down sendromu gebelik sırasında ya da doğumda tanımlanabilen bir rahatsızlıktır. Down sendromuna her 800 ile 1000 doğumda 1 oranında rastlanır; istatistikler anne yaşının artışıyla bu oranın yükseldiğini göstermiştir, diğer etkenlerin payı küçüktür. Down sendromunun tipik yüz siması, normal kromozom sayısına sahip olan bazı insanlarda da görülebilir. Ancak Down sendromunda buna ek olarak; el ayasında çift yerine tek derin olarak bulunan avuç içi çizgisi, epikantik katlanmanın neden olduğu badem biçimli göz, palebral yarık, düşük kas tonusu, ayak baş parmağıyla ikinci parmak arası daha büyük bir boşluk ve sarkık dil morfolojisi görülebilir. Bu semptomların hepsi görülecek diye bir kural yoktur, bazıları olup bazıları olmayabilir. Down sendromunun sağlığa getirdiği sorunların başında ise konjenital kalp defektleri ve kalp yetmezliği riskleri, gastroözafagal reflü hastalığı, tekrarlayan kulak enfeksiyonları, obstrüktif uyku apnesi ve tiroid bozuklukları riskleri sayılabilir. Çocukluğun erken dönemlerinde sağlanacak olan aile ve tıp desteği ile erken müdahale sayesinde Down sendromlu insanlar destekle toplumla bütünleşik bir hayat kurabilirler. Down Sendromu ilk kez İngiliz hekim John Langdon Down tarafından 1866'da sistematik bir şekilde sınıflandırılmış ve sendrom olarak tanılanmıştır. Sendrom, doktorun ismi olan "Down sendromu" olarak söylenmeye başlamıştır. 1959'da Jérôme Lejeune tarafından 21. kromozomun trizomisi olduğu tanımlanmıştır. Bu bebekler doğduklarında farklı bir yüz görünümleri vardır. Başları ufak, artkafa yassı, ense kısa ve geniştir. Burun kökü yassı, kulaklar kafada normalden düşük bir seviyede durur ve gözler birbirinden ayrık ve çekik görünür. (Bu görünüm Moğol ırkına benzetilerek mongolizm olarak da ifade edilir.) Dil, normal konuşmayı önleyecek kadar genişlemiştir. Ensede genellikle boğumlar vardır. Bu bebeklerin tonusları (vücut gerginliği) düşüktür. Geniş el, kısa ve tombul parmak ve sıklıkla avuç içlerinden birinde ya da ikisinde "Simian çizgisi" denilen tek bir çizgi vardır. Ellerin serçe parmakları genellikle içe doğru kıvrımlıdır. Vücut kısa ve tıknazdır. Çocukluk dönemlerinde solunum hastalıkları, kalp bozukluklarına rastlanabilir. Yaşam süreleri geçmiş yüzyılda düşük seyretmişken günümüzde gelişen tıp ve iyi bakım sonucunda bu yaş ortalama Down sendromlu kişi ömrü 50 yaş civarında seyretmektedir. Down sendromunun getirilerinden biri de hafif ila orta düzey arasında değişebilen zeka geriliğidir ; bu oran Mozaik Down sendromunda (açıklaması aşağıda) 10-30 oranında yukarıdadır. Yenidoğan bulguları: Oyun-okul çocukları ve Erişkin bulguları: Down sendromlu çocuklar genelde boy ve kilo açısından daha yavaş büyürler, daha yavaş öğrenirler, problem çözmede ve karar vermede diğer çocuklardan daha çok zorlanırlar. Zeka seviyeleri normalden düşük olarak kalır. Ancak iyi ve erken başlanan eğitimle zeka seviyelerinde anlamlı yükselmeye rastlanır. Down Sendromlu çocuklar iyi bir eğitimle normal birey şeklinde hayatlarını sürdürebilirler. İmkân tanındığında meslek edinebilirler. Kendi yaşamlarını idame ettirebilecek seviyeye ulaşabilirler. Fizik tedavi, özel eğitim ve dil terapisine ihtiyaç duyulur. Bunlar için planlı ve programlı bir şekilde profesyonel yardım almak gerekir. Down Sendromlu çocuklar kendi aralarında farklılıklar gösterebilirler, bu yüzden çocuğun ihtiyaçlarına uygun bir programla özel eğitim, beraberinde sosyal ve duygusal gelişimi, bilişsel gelişimi ve motor gelişimi desteklenir. Fizik tedaviye Down sendromlu bebeklerde iki aylıkken başlanmalıdır.Egzersizler Fizyoterapist bakımında yapılmalı ve günlük programlarla evde aile tarafından uygulanmalıdır.Düzenli kontrollerle duruma göre tedavi desteklenir. Çocuklarda yüz kasları gevşektir. Fizik tedavi süresince kas gücü ve motor becerilerinin yanı sıra, algılama becerisi de programa dahil edilerek desteklenmelidir. Down Sendromlu çocuklarda konuşma geç gelişir. Erken dönemde başlanan dil terapisi ile ortalama 2-3 yaşında konuşma başlayabilir. Nadir rastlansa da bazıları çok geç konuşurlar.Hiç konuşamayan sayısı ise oldukça azdır. Sağlıklı bir insanın vücudundaki her hücrede 46 tane kromozom vardır. Oysa Down sendromlu bebeklerin hücrelerinde toplam 47 kromozom bulunur. Karyotipleri 47, XX+21 (dişi) ya da 47, XY+ 21 (erkek) şeklinde gösterilir. Yani fazladan bulunan kromozom vücut kromozomlarının yanında bulunur. Bu kromozom fazlalığının neden kaynaklandığı tam olarak bilinmese de, 35 yaşından sonra doğum yapan kadınların çocuklarında görülme olasılığı yüksektir. Bunun nedeni kromozom ayrılmalarının ileri yaşlarda daha düzensiz olmasından kaynaklanmaktadır. Bununla beraber, hücre bölünmesi sırasında meydana gelen ayrılmamalar da bu hastalığın sebeplerinden olabilir. Down sendromunun epidemiyolojisi her canlı 800-1000 doğumda 1 Down sendromlu doğum oran olduğunu göstermiştir. Down sendromu trizomi\21 Trizomi 21 (47, XX,+21); mayoz bölünme sırasında meydana gelen ayrılmama durumuyla ortaya çıkan fazla 21. kromozomun sebep olduğu Down sendromu tipidir. Yumurta ya da spermde bulunan fazla 21 ile bir gametde toplam 24 kromozom bulunur. Down sendromunun yaklaşık %95'ini kapsayan en çok görülen tipidir. Trizomi 21'in vücut hücrelerinin bazılarında görülmesi, bazılarında ise görülmemesi durumudur. Karyotip (46,XX/47,XX,+21) şeklinde gösterilip, hastalık "Mozaik Down Sendromu" olarak adlandırılır. Hastalık, mozaismin yoğunluğuna göre farklı seyredebilir. Trizomi 21 oranı ne kadar çok ise, çocuk Down sendromu özelliklerini o kadar çok gösterir. Mozaik Down sendromu, %1-2 oranında bir yere sahiptir. Down sendromunda fazla 21. kromozom bazen Robetrsonian tip translokasyon ile görülür. Burada genellikle 21. kromozomun uzun kolu başka bir kromzoma bağlanır. Bu durumda karyotip 46, XX,t(14;21) şeklinde gösterilmekte fakat 14. kromozomda transloke olmuş bir 21. kromozom bulunmaktadır. Ya da izokromozom olarak da iki 21. kromozomun translokasyonu ile de Down sendromu 45, XX,t(21q;21q) şeklinde meydana gelebilir. Robertsonian tip translokasyon ile olan Down sendromları, toplam Down sendromunda %2-3'lük bir paya sahiptir. Nadir olarak, 21. kromozomun duplikasyonu (kendini eşlemesi) ile de Down sendromu görülebilir. Burada 21. kromozom tam olarak bütün genleri taşımasa da, parça şeklinde görülür ve hastalığı tanımlar. Karyotip, (46, XX,dup(21q)) şeklindedir. Down sendromu gebelikte tanınabilen bir genetik farklılıktır. İkili tarama testi, üçlü tarama testi, ultrasonografi ve diğer bazı tanı yöntemleri ile Down sendromundan şüphelenilen gebeliklerde ileri tetkikler yapılır. Özellikle ikili test sayesinde, doğru ölçülen bir ense kalınlığı ve burun kemiği ile birlikte down sendromlu bebeklerin %93’ünü tespit etmek mümkündür. Bu oran üçlü, dörtlü ve ardaşık testlerde % 75-80 dolaylarındadır. CVS veya amniyosentez ile kesin tanı konur. Down sendromu saptanmışsa aileye ayrıntılı genetik danışmanlık verilir. Günümüzde geçerli olan uygulamada anne-babanın aile bütünlüğüne ve kişisel kararlara saygı çerçevesinde, bu tanıyı ileten hekimin gebeliğin devamı veya sonlandırılması konusunda yorumda bulunmaması gereklidir. Peter F. Drucker Peter Ferdinand Drucker (19 Kasım 1909 – 11 Kasım 2005), Avusturyalı yazar, konuşmacı, danışman, öğretim üyesi ve yönetim bilimci. Peter Drucker, 1909 yılında Avusturya’da eğitim seviyesi yüksek bir anne babanın çocuğu olarak dünyaya gelmiştir. Evlerine dönemin entelektüel elitleri gelip gider, çeşitli konularda tartışmalar yapılırdı. Frankfurt Üniversitesi’nde okudu. Keynes ve Schumpeter’den ders aldı. 1929’da Frankfurt’un en büyük günlük gazetesinde finans yazarlığı yaptı. 1933’te tutucu bir Alman filozofu olan Stahl hakkında yayımlanan yazısı nedeniyle Naziler tarafından yayınları yasaklandı ve yakılmıştır. Bir süre sonra, “Almanya’da Yahudi” sorunu başlıklı yazısı da aynı kaderi paylaşmıştır. Hitler başa geçtikten sonra Londra’ya göçtü. Londra Bankası’nda ekonomist olarak işe başladı. 1937’de gazeteci olarak Amerika’ya gitti. Vermont’ta Bennington Koleji’nde siyaset ve felsefe profesörü olarak ders verdi. 1939’da ilk kitabı, “Ekonomik Adamın Sonu: Totaliterliğin Kökenleri”ni yazdı. 1945’te General Motors’u inceledi ve sonucunda 1950’de “İşletme Kavramı” başlıklı çığır açan kitabı basıldı. En önemli metni “Yönetim Uygulaması” 1954’te yayımlandı.Bu çalışmasında işletmeleri masaya yatırdı. 21 yıl boyunca New York Üniversite’sinde hocalık yaptı.(Dersleri spor salonunun yanında yüzlerce sandalyenin sığabileceği bir mekanda yapılıyordu). 1975’ten itibaren 20 yıl Wall Street Journal’da aylık köşe yazarlığı yaptı. Claremont Üniversitesinde Yüksek Lisans öğrencilerine “İşletmede Drucker” dersi veren Joseph A. Maciariello, Drucker için, “Daireler halinde düşünürdü” diyor. Dehasının bir kısmı bağlantısız görünen öğretiler arasında ortak kalıplar bulabilmesinden kaynaklanıyor. Drucker’in yazdığı kitaplar akademik kaynak olarak kullanılmadı.37 dile çevrilen 38 kitap ve çok sayıda makale yazdı. (Akademik çevrelerin üretitiği gerekçe ise lineer olmayan bir yaklaşımı olması ve çalışmalarının ölçümlere dayanan araştırmalar içermemesi diye özetlenebilir). Tipik yönetim danışmanı kalıbına hiçbir zaman uymamıştır. Ev-ofisinden çalışmış ve asla bir sekreteri olmamıştır. (Telefonlarını ise hep kendi açmıştır). ABD Başkanı George W. Bush tarafından kendisine 2002 yılında Başkanlık Özgürlük Madalyası verilmiştir. 1940'larda, organizasyonların temel prensiplerinden olan, sorumluluğun dağıtılması fikrini ilk savunanlardan olmuştur. 1950'lerde işçilerin yok edilmesi gereken mükellefiyetler değil, değerler olduğunu dile getirmiştir. Şirketin sadece kar makinesi değil, çalışana güven ve saygı üzerine kurulu bir insan topluluğu olduğu görüşünü üretmiştir, ilk kez "yeni pazarlama" kafa yapısında basit bir kavram olan “müşterisiz iş yoktur”u açıklığa kavuşturmuştur.. 1960'larda, içeriğin önemine değinmiştir. 1970'lerde, bilginin, "Yeni Ekonominin" asıl sermayesi olduğunu yazmıştır. 1980'lerde kapitalizim ve iş dünyası hakkında ciddi şüpheler edinmeye başlamıştır. İşletmelerin toplumların yaratılması için ideal yer olmaktan çıktığını, bireysel çıkarların eşitlikçi prensipler karşısında her zaman galip geldiği bir yer olduğunu söylemiştir. Amerikan iş dünyasının en önemli eleştirmenlerinden biri olmuştur. Yöneticilerin fazla ve etkisiz personel çalıştırmasına karşı çıkmıştır. İşletmelerin işten çıkarmalarda elde ettikleri büyük kazançlara sert tepki göstermiş ve bu konuda: “Bu ahlaki ve sosyal olarak affedilemez. Bunun için çok büyük bedel ödeyeceğiz.” demiştir. Drucker, 1980'lerde yoğun olarak yaşanan ve yasal dayanakları zayıf olduğu için eleştirilen satın almalar, birleşmeler ve benzeri operasyonları kapitalizminin son hatası olarak görmüş ve bu konuda: “Serbest pazara inansam da, kapitalizm hakkında ciddi şüphelerim var.” diyerek tepki göstermiştir. Bazı konularda radikal yorumlar yapmayı tercih etmiş, örneğin; 1984’te bir tepe yöneticinin en düşük maaş alan işçinin 20 katından fazla maaş almasının doğru olmayacağını ilan etmiştir. Drucker, kapitalizm aç gözlülüğü performans kadar hızlı ödüllendirdiğini savunurken, zamanının ve modasının geçmiş olmasıyla eleştirilmiştir. Drucker ilerleyen yıllarda dikkatini ve çalışmalarını kar amacı gütmeyen işletmelere yönlendirmiştir. Kişileri ve kurumları yönetmenin karmaşıklıklarla dolu olduğunu söylemiştir. Yöneticilere iyi çalışanı tutmanın önemini, sorunlara değil imkânlara odaklanmak gerektiğini, müşterileri masanın aynı tarafında oturmayı, rekabet avantajlarını anlama ihtiyacını ve bunları yenilemeye devam etmeyi savunmuştur. Kendisine Bazı Öğretileri Şunlardır: Liderlik üzerine Öğretileri: "Hiçbir zaman “ben” diye düşünme ve söyleme. “Biz” diye düşün ve konuş. Etkin liderler sadece organizasyonun güvenine sahip oldukları için otoriteye sahip olduklarını bilirler. Organizasyonun ihtiyaç ve imkânlarının kendi ihtiyaçlarından önce geldiğini anlarlar" Yetenek Üzerine Öğretileri : "Yönetimin iki ana görevi yeteneği çekmek ve tutmak haline geldi. Bilgi çalışanlarının birçok seçeneği var; gönüllüler olarak muamele görmeli ve yönetilmeliler. Kişisel başarı ve kişisel sorumlulukla ilgilenirler. Devamlı öğrenme ve eğitim beklerler. Saygı ve otorite isterler. Bunları onlara sağlayın" Çalışma üzerine Öğretileri: "Sorunlara değil imkânlara odaklanın. Sorun çözümü engeller, ama imkânları kullanmak sonuç üretir. Gerçek bir kriz olmadan sorunlar yönetim toplantılarında imkânlar incelenip ele alınmadıkça tartışılmamalıdır. Değişimi bir fırsat olarak kullanın ve bir tehdit olarak görmeyin. Karar Verme Üzerine Öğretileri: "Her karar risklidir. Karar, kaynakları bilinmeyen ve belirsiz bir geleceği sunma taahhüdüdür. Eğer kararın gerekli olduğunu, sorunları açıkça ifade etmeyi ve doğrudan başa çıkmayı, sonunda uzlaşma yapmanız gerektiğini biliyorsanız, riskler en aza indirgenebilir" Organizasyon Üzerine Öğretileri: "Etkin organizasyonlar kendilerini tatmin etmek için değil, müşteri ihtiyaçlarını karşılamak için vardır. Liderler organizasyonu oluşturan çalışanların kendilerini sürekli yenileyebilecek şekilde dışarı odaklanmasını sağlamalıdır" Gazeteci, profesör, tarihçi, ekonomist, yönetim bilimci olarak 95 yıl boyunca çeşitli katkılar üretmiştir. Bu katkılardan en önemlisi işletme alanıdır. Bovling topu Bowling sporunda kullanılmak üzere, kauçuk, üretan, plastik ve reçineden ya da bunların karışımından yapılmış yuvarlak top. Standart ağırlıkları 2,7-7,2 kg arasında ve çapları 8.5 inçtir (21.6 cm). Renkleri alaca olabildiği gibi düz de olabilir. Falso alma özelliklerine göre "strike topu" ve "spare topu" olarak adlandırılırlar. 10 pin bowling oyununda kullanılan toplara, biri baş parmak diğerleri orta ve yüzük parmakları için olmak üzere üç delik deldirilir. Mikrotübül Mikrotübüller, hücre iskeletini oluşturan yapılardan olup, reseptörleri tutarlar veya serbest bırakırlar. Protein yapıda olup, uzun, içi boş silindirik yapılardır. Ökaryot kamçısı (flagella) içerisinde mikrotübüller bulunduğu halde prokaryot kamçısında bulunmaz. Bu ökaryotların prokaryot kamçısı arasındaki farklardan biridir. Bir diğeri ise hareket mekanizmalarından kaynaklanır. Kamçının sitoplazma içerisinde kalan kısmı etrafında enerji gereksinimi fazla olması nedeniyle mitokondri (prokaryot hücrelerde mezozom) bulunur. Mikrotübüllerin belli başlı görevleri ise sentriyollerin, sillerin ve kamçıların yapısal unsurlarını oluşturmaları şeklinde sıralanabilir. Bunlardan başka kan pulcukları (trombosit) ile daha birçok hücrede iskelet sistemini oluştururlar. Sinir hücrelerinde ise madde iletiminde iş görürler.Ayrıca bitki hücrelerinde hücre duvarının yapısındaki selüloz liflerinin düzenlenmesinde rol oynarlar. Mikrofilamentler ise mikrotübüllerin aksine ağsı bir yapı gösterirler ve kalınlıkları da 7 nm kadardır. Yani mikrotübüllerin üçte biri kadar kalınlıktadır. Mikrofilamentler hücrenin hareketi ve hücre kasılmasında rol oynayan fonksiyonel yapılardır. Mikrofilamentler hücre içerisinde sayıca az olmasına karşın kas hücrelerinde oldukça gelişmiş bir yapıya sahiplerdir. Kas hücrelerinde iki proteini içeren iki çeşit mikroflament vardır. Birinci mikrofilament aktin adı verilen bir çeşit protein taşır. İkinci mikrofilament ise miyozin adı verilen diğer bir çeşit proteini içerir. İçerdikleri proteinlerle birbirinden farklılaşmış bu mikrofilamentler, mekanik ve kimyasal etkileşimlerle birbirleri üzerinde kayarak içinde bulundukları kas hücresinin hareketini sağlarlar. Mikrofilamentler aynı zamanda hücre zarının endositoz ve ekzositoz hareketlerini sağlayarak kese oluşturma yöntemiyle hücre içerisine büyük moleküllerin alınmasını sağlarlar. Chris Noth Christopher David Noth (d. 13 Kasım 1954, Wisconsin), Amerikalı oyuncu. "Sex and the City" ve "Law & Order" adlı uzun yıllar devam eden dizilerdeki rolleriyle tanınmaktadır. Üç kardeşin en küçüğü olan Noth,annesi ile Avrupa'nın birçok kentinde yaşadı.Üniversite yıllarını Vermont'ta geçirdi. İlk filmi olan "Jakarta"yı 1988'de çekti ve 1,5 yıl Endonezya'da yaşadı.1990'da Law & Order yayınlanmaya başladı ve dizi büyük ilgi görmeye başladı. Bununla birlikte Noth'un canlandırdığı karakter en çok ilgi çeken karakter oldu. 1995 yılında yapımcılarla arasındaki anlaşmazlıktan çıkarılan Noth, 1998 yılında kendi karakterinin ağırlıkta olduğu "Law & Order Filmi"ni çekti. Chris Noth asıl büyük dönüşünü 1998'de HBO' yayınlanmaya başlayan ve bir fenomen haline gelen Sex and the City diziyle yaptı. Dizide "Carri Bradshaw"un bir ayrılıp bir barıştığı sevgilisi "Mr. Big"i canlandırdı. Diziyi altı yıl boyunca bırakmayan oyuncu, bu arada çeşitli filmlerde ve Broadway oyunlarında da yer aldı. Noth'un New York'ta kendine ait bir gece kulübü bulunmakta ve aktris Tara Wilson'la yaşamaktadır. Geçmişte aktris Winona Ryder ve topmodel Beverly Johnson ile de beraberlikleri olmuştur. 2005 yılında Law & Order'a geri döndü. 2006 yılında bir Türk giyim markası olan Network'ün reklam kampanyasında yer aldı ve bu kampanya çerçevesinde Kasım 2006'da Türkiye'ye gelmiştir. CAESAR CAESAR (CAmion Équipé d'un Système d'ARtillerie), Fransız yapımı bir zırhlı obüstür. Odabaşı Odabaşı şu anlamlara gelebilir: Leo Strauss Leo Strauss (d. – ö. ), Alman Yahudisi kökenli Amerikalı siyaset felsefecisi. Strauss 1930'larda nazilerden kaçarak ABD'ye göç etti. Ernst Cassirer'den ders aldı. Eski bir neo-con olan Fukuyama'ya göre Strauss hakkında söylenen pek çok şey gerçeği yansıtmamaktadır. Kimi çevrelerde ABD'deki Neo-con akımın fikir babası olarak kabul edilmektedir. Sivrice (anlam ayrımı) Belkıs (anlam ayrımı) Yakınca Mesleki Yeterlilik Kurumu Mesleki Yeterlilik Kurumu (MYK), meslek standartlarını temel alarak, teknik ve meslekî alanlarda ulusal yeterliliklerin esaslarını belirlemek; denetim, ölçme ve değerlendirme, belgelendirme ve sertifikalandırmaya ilişkin faaliyetleri yürütmek üzere 21 Eylül 2006 tarihli ve 5544 sayılı "Mesleki Yeterlilik Kurumu Kanunu" ile kurulmuştur. Aile, Çalışma ve Sosyal Hizmetler Bakanlığının ilgili kuruluşu olan Kurum; 5544 sayılı Kanunda belirtilen hususlar dışında özel hukuk hükümlerine tabi olmak üzere kurulmuş kamu tüzel kişiliğini haiz, idari ve mali özerkliğe sahip, özel bütçeli bir kamu idaresidir. 8 Aralık 2006 tarihinde gerçekleştirilen MYK ilk Genel Kurulunda MYK Yönetim Kurulu üyeleri seçilmiş, 26 Aralık 2006 tarihinde Kurulun kendi üyeleri arasından Yönetim Kurulu Başkanını ve Başkan Vekilini seçmesiyle MYK hukuken faaliyete başlamıştır. Kurumun temel görevi; Avrupa Birliği ile uyumlu "ulusal mesleki yeterlilik sistemi"ni kurmak ve işletmektir. Sektör Komiteleri; Kurum tarafından görevlendirilen kurum ve kuruluşlarca hazırlanan meslek standartlarının ulusal meslek standardı olarak kabul edilebilmesi için inceleme yapan, önerilerde bulunan ve karar veren komitelerdir. Sektör Komiteleri; Türkiye Cumhuriyeti Millî Eğitim Bakanlığı, ÇSGB, YÖK, meslekle ilgili diğer bakanlıklar, Genel Kurulda temsil edilen işçi, işveren ve meslek kuruluşları ile Kurumun birer temsilcisinden oluşur. Hangi sektör komitelerinin kurulacağı ve bu komitelerde hangi mesleklerin görüşüleceği ulusal ve uluslararası normlara uygun olarak Yönetim Kurulu tarafından tespit edilir. Octave Mirbeau Octave Mirbeau (d. 16 Şubat 1848 – ö. 16 Şubat 1917) Fransız gazeteci, romancı ve drama yazarı. Mirbeau, Académie Goncourt'un on üyesinden biriydi. Militan bir yapıya sahip yazar, aynı zamanda adalet için kendilerini ortaya koyan entelektüellerin başında gelmektedir. Başkalarına kendini dinletebilen bir eleştirmen, bütün yeteneğini ezilmişlerin hizmetine adayan ve insanların yanılgılarını giderme konusunda oldukça maharetli olan bir kişidir. Şaşmaz bir zevk, büyük bir farkındalık ve kendine özgü bir önsezi ile süslü bir sanat eleştirmeni olarak ortaya çıkan Mirbeau, sanat ve edebiyata kol kanat germekle kalmamış aynı zamanda Claude Monet, Camille Pissarro, Vincent Van Gogh ve Auguste Rodin’in sözcüsü de olmuştur. Yenilikçi bir romancı olan Mirbeau’nun kaleme aldığı romanları şunlardır: "Le Calvaire" (1886), "L'Abbé Jules" (1888), "Sébastien Roch" (1890), "Dans le ciel" (1892-1893), "İşkenceler bahçesi" (1899), "Bir hizmetçi kızın hatıraları" (1900), "La 628-E8" (1907) ve "Dingo" (1913). Tiyatroya geç el atmasına karşın bir karakter ve gelenek komedisi olan "İş Adamı" (1903) adlı yapıtıyla tüm dünya sahnelerinde büyük bir başarıya imza atmış ve "Farces et Moralités" adlı yapıtıyla da modern düşüncelere öncülük etmiştir. AydoÄŸdu, Tavas Aydoğdu, Denizli'nin Tavas ilçesine bağlı bir mahalle. Eski adı Abaz idi. Yedi Kilise (Van) Yedi Kilise (), Varagavank ya da Varak Surp Haç manastırı, bugün Van Merkeze bağlı, Yukarı Bakraçlı köyünde yer alan ve 8. yüzyılda inşa edilmiş olan tarihî Ermeni manastırı. 1915 Ermeni Kırımı'nda büyük hasar görmüştür ve 1960 senelerde bazı kısımları valilik tarafından yıkılmıştır. Yedi ayrı kilise ve yapıdan oluşan kompleks, değişik zamanlarda biri birine eklenmiştir. Manastırı teşkil eden yedi kilisenin en eskisi St Sophia kilisesidir. 8. yüzyılda inşa edilmiş olup, sadece apsisi mevcuttur. İkincisi bunun kuzey duvarına bitişik inşa edilmiş ve bugünlerde yıkık olan St. John kilisedir. Bu ikisi yapıların birinci grubunu teşkil etmektedir. İkinci grup yapıların çekirdeğini 1003-1021 tarihleri arasında inşa edilen Meryem Ana Kilisesi oluşturmaktadır. Dıştan doğu batı doğrultusunda dikdörtgen planlı yapı, içten dörtlü yonca planlı olarak yapılmıştır. Merkezi planlı kilisenin kubbesi yıkılmış durumdadır. Iç mekanı dört yöne açılmış, yarım daire planlı nişlerle köşelere yerleştirilmiş odalar oluşturmaktadır. Sonradan eklenen jamatonla kapatılmış olan batı cephenin ortasındaki bir portalle girilmektedir. Zafer Yümlü İzmir’de doğdu. İlk müzik derslerini A. Faruk Kakınç’tan aldı. 1990 yılında “Dokuz Eylül Üniversitesi Devlet Konservatuvarı’na girerek Doç. Ferhat Güneri’nin korno öğrencisi oldu. 1994-1998 arası Ertuğrul Karamenderes ile “Rus Ekolü” üzerine çalıştı. 1997’de bir dizi dinleti için gittiği Fransa’da Rouen Konservatuvarı’nda Prof. Charles Lecomte ile; 2000 yılında ise İsviçre’de “Cenevre Konservatuvarı’nda Prof. Gregory Cass ile çalıştı. 1995 – 2001 yılları arasında İzmir, Çukurova ve Bursa Senfoni Orkestraları’nda konuk korno sanatçısı olarak görev aldı. 2002 yılında İzmir’de bir ilki gerçekleştirerek “Çok Sesli Dünya Şarkıları Topluluğu”nu kurdu. Bu topluluk, farklı dillerde çok sesli koro ezgileriyle çeşitli çalışmalarda bulundu. 2004 yılında ulusal ve uluslararası kültürel projeler gerçekleştirerek toplumu bilinçlendirmek amacında çaba harcayan “Ensemble Feverish Music Uluslararası Kültür Ajansı"nı kurdu. 2007’de Türkiye’de ilk defa Ege Üniversitesi işbirliği ile “Bir Enstrümanı Tanıyalım” adlı seminer programları yaptı ve aldığı davetler üzerine bu seminerleri Türkiye’nin çeşitli üniversite ve eğitim kurumlarında gerçekleştirdi. Yümlü, 2009 yılında Litvanya’da gerçekleştirilen “Summer Academy Art BALTICA 2009”a konuk sanatçı olarak davet edilmiş ve orada eğitimler vermiştir. Türkiye’de ilk olarak bir korno sanatçısına, Zafer Yümlü’ye ithafen İtalyan besteci