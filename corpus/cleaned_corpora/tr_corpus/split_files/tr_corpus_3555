ile rekor kırsa da, sıralama turları sırasında yaptığı ufak bir hata nedeniyle pol pozisyonunu Tony Kanaan'a kaptırdı. 4. sıradan başlama hakkını elde eden Danica Patrick, "bir Indy500 yarışına en yüksek sıradan başlayan kadın pilot" unvanını kazandı. "Bir IndyCar yarışına liderlik eden ilk kadın pilot" unvanını da kazanan Patrick, 200 turluk yarışın 19 turunu lider geçti. Bitime 6 tur kala lider olmasına rağmen yakıtının bitme tehlikesi nedeniyle tasarruf yapmaya başladı ve arkadaki pilotların kendisini geçmesine engel olamayarak yarışı 4. sırada bitirdi. 2005 Indy500 yarışının en iyi çaylak pilotu seçildi. 2 Temmuz 2005 tarihinde Kansas Speedway'de yapılan yarışta Rahal Letterman takımı sıralamalarda ilk 3 sırayı elde ederken, Danica Patrick kariyerinin ilk pol pozisyonunu kazandı. IndyCar Serisi'nde ilk kez "pol pozisyonu kazanan kadın pilot" unvanını kazandı. 13 Ağustos 2005'te Kentucky Speedway'de ikinci pol pozisyonunu kazanan Patrick sene sonunda topladığı 325 puan ve şampiyonada elde ettiği 12.lik ile zorlanmadan 2005 senesinin en iyi çaylak pilotu ödülünü kazandı. Ocak 2006 yılında Daytona pistinde yapılan 24 saatlik Rolex 24 yarışında Rusty Wallace ile aynı aracı kullandı. Miami eyaletinde Homestead pistinde yapılan sezonun ilk yarışı Toyota Indy 300 yarışında 3. sıradan start alma hakkı elde etmesine rağmen takım arkadaşı Paul Dana yarış sabahı yapılan antrenmanlarda yaptığı kazada hayatını kaybedince, takımın aldığı karar ile yarışta start almadı. Sonraki yarış olan St.Petersburg yarışından itibaren sezona başladı. 8. sıradan başladığı Indy500 yarışını yine 8. sırada bitirerek başarı elde etti. Yılın diğer yarışlarında da ortalama başarısını sürdürdü. Kasım ayında "Yılın Sporcusu" ödülüne layık görüldü. 2006 sezonu devam ederken Danica Patrick'in Andretti Green Racing takımı ile anlaştığı duyuruldu. 33. ve son sıradan başladığı Indy500 yarışını 8. bitirerek büyük bir başarıya imza attı. Yarış yağmur nedeniyle ara verilmeden önce Tony Kanaan'ın arkasında 2. sıradaydı. Milwaukee eyaletinde yapılan yarışta 5. sırada giderken Dan Wheldon ile çarpıştı. Wheldon hastaneye kaldırıldı. Daha sonra pistlere geri döndü. Kentucky eyaletinde yapılan yarışta lider giderken yağmur nedeniyle ara verilen yarış yeniden başladığında yaşadığı mekanik arıza nedeniyle 6. sırada bitirdi. Sezonu 424 puanla 7. sırada tamamladı. (Bir bayan pilotun en fazla puan topladığı sezon oldu.) 20 Nisan 2008'de yapılan Twin Ring Motegi yarışını kazandı ve "bir IndyCar yarışını kazanan ilk kadın pilot" oldu. Takımın sahibi, eski Formula 1 ve IndyCar pilotu Michael Andretti yarış sonrasında Danica için "sonunda şanssızlığını kırdı" anlamında cümleler sarf etti. Indy500 yarışında Ryan Briscoe ile geçirdiği kaza sonrasında yarış dışı kaldı. Sezonu 379 puanla 6. sÄ±rada bitirdi. 24 Mayıs tarihinde yapılan 93. Indy500 yarışına 4. çizgi 10. sıradan başlayan Danica, yarışı 3. sırada bitirerek "bir Indy500 yarışını podyumda bitiren ilk kadın pilot" unvanını kazandı. Böylece 5 kez katıldığı Indy500 yarışında 4. kez ilk 10'a girerek büyük bir başarı elde etmiş oldu. Sezonun kendisi için önemli bir diğer yarışı Indy Toronto idi, 18. başladığı yarışı (takım arkadaşları 17., 20. ve 22. sırada başlamışlardı) tam 12 sıra yükselerek 6. sırada bitirdi ve büyük bir başarı elde etti. Sezonu Helio Castroneves'in sadece 4 puan gerisinde 393 puanla 5. sırada bitiren Danica, "bir IndyCar sezonunu en yüksek seviyede bitiren ilk kadın pilot" unvanını kazandı. Aynı zamanda takım arkadaşları Marco Andretti, Tony Kanaan ve Hideki Mutoh'u geçerek Andretti Autosport'un en iyi pilotu oldu. Çok ilginç bir istatistiğe de imza atarak, sezonu en üst sırada bitiren Amerikalı pilot unvanını da kazandı. (Sezonu İskoç Dario Franchitti şampiyon, Yeni Zelandalı Scott Dixon ikinci, Avustralyalı Ryan Briscoe üçüncü, Brezilyalı Helio Castroneves dördüncü sırada bitirmişti.) Danica, IZOD IndyCar Serisi olarak ismi değişen IndyCar serisine de iyi bir başlangıç yapamayan Danica, 94. Indy500 yarışına 23. sırada başlamasına rağmen yarışı 6. sırada tamamlayarak sezonun en iyi yükselişini gösterdi. 6 kez katıldığı Indy500 yarışında 5. kez ilk 10'da bitirerek başarılarına bir yenisini ekledi. Indy500'den hemen bir hafta sonra yapılan Texas yarışına 8. sıradan başlayıp iyi bir performansla 2. oldu ve sezonun kendi adına ilk podyumunu kazandı. Sezon sonuna kadar istikrarsız sonuçlar elde eden Danica, Miami'de sezonun son yarışı Homestad Speedway'de 11. sırada başlayıp 2. sırada bitirerek bir podyum finişi daha getirdi. Sezonu 367 puanla 10. sÄ±rada bitirdi. Sezonun ilk yarışı St. Petersburg cadde yarışına 18. sırada başlayan Danica, yaşanan temaslar sonucu yarış içinde iki kez ön kanadını değiştirmesine rağmen 12. sırada yarışı bitirmeyi başardı. Danica, IndyCar ile birlikte NASCAR Nationwide Serisi'nde de yarışmaya başladı. Ünlü efsanevi NASCAR pilotu Dale Earnheardt JR.'ın takımı JR Motorsports'ta yarışan Danica, Şubat tarihinde Daytona'da yapılan sezonun ilk NASCAR yarışına katılan Danica, yarışı 6. sırada bitirerek büyük başarı gösterdi. Daha sonra çeşitli zamanlarda 12 yarışa daha çıkan Danica; bunların birini 15. sırada bitirdi, diğer üçünde yarış dışı kaldı; ancak ilk sezonunda NASCAR'da başarılı olamaz eleştirilerine iyi bir şekilde cevap verdi. Sezonu 1032 puanla 43. sırada tamamladı, ortalama start derecesi 26,9 ve ortalama yarış bitirme derecesi 28,0 oldu. Sezona çok güçlü başlayan Danica, ilk yarışı Daytona yarışına 4. sırada başlayarak rekor kırdı. Yarışı 14. sırada bitirerek kariyer derecesi elde etti. Phoenix Motor Speedway'de yapılan sezonun ikinci yarışını 17. sırada bitirdi. Sezonun 3. yarışı olan Las Vegas yarışını 43 pilot arasında 22. sıradan başlayıp 4. bitirerek büyük bir başarı elde etti. 200 turluk bu yarışta son pit stopunu 141. turda yapmasına rağmen 59 tur (142 km.) boyunca lastiklerini koruyarak yakıtını iyi ayarlaması, 160. turda 17. sırada ve bir tur gerideyken gerçekleşen bir kaza sonucu şansının da yardımıyla turunu geri alarak yarışın bitimine kadar 37 tur (89 km.) boyunca yaptığı başarılı atak ve ilk yarış Daytona'nın galibi Trevor Bayne ile girdiği 4 tur süren başa baş mücadeleden galip ayrılması, yarışı yıldızı seçilmesini sağladı. Ayrıca yaptığı bu uzun atak, NASCAR yarış tarihindeki en uzun başarılı ataklardan biri oldu. Bundan bir hafta sonra Bristol Speedway yarışında varlık gösteremeyerek kaza yaptığı yarışı 33. sırada bitirdi. Bu yarış sonrasında yarış mühendisi, uzunluğu yaklaşık 2 mil (3 km) ve üzeri olan Daytona ve Indianapolis gibi pistlerde Danica'nın son derece başarılı olduğunu, ancak 1 mil (1.5 km) ve altı olan Bristol ve Phoenix gibi pistlerde sürüş momentumunu sağlayamadığı görüldüğünden bu konu üzerinde daha fazla antrenman yapılacağını açıkladı. Şu anda 109 puanla şampiyonada 12. sırada olan Danica'nın, dört yarış sonunda ortalama yarışa başlama derecesi 18.7, ortalama yarış bitirme derecesi 17'dir. Alması gereken turların %87'sini başarı ile tamamlayarak istikrarlı olduğunu göstermiştir. 2008 yılında Twin Ring Motegi yarışını kazanmasıyla dikkatleri üzerine çeken Danica ile Honda Formula 1 takımı ilgilenmeye başladı. Kasım ayında planlanan testlere Honda takımının Formula 1'den çekilmesi nedeniyle katılamayan Danica'nın adı, 2009'un sonlarına doğru USF1 takımı ile tekrar gündeme geldi. Ancak bu takımın da Formula 1 Şampiyonasından çekilmesi ve Danica'nın IndyCar ile birlikte şansını NASCAR'da denemek istemesi, Formula 1 ile Danica Patrick isminin bir araya gelememesine neden oldu. Son olarak Austin/Teksas'ta yapılacak pist ile 2012 sezonundan itibaren ABD'nin Formula 1'de yer alacak olması, gündeme ABD'nin önde gelen pilotlarını getirdi. Formula 1'in ticari haklarını elinde bulunduran Bernie Ecclestone, "Danica Patrick'in Formula 1'de yer alması harika bir reklam kampanyası olur" şeklinde açıklamasıyla, bu spekülasyonlara adeta yön gösterdi. Colin Firth Colin Andrew Firth (d. 10 Eylül 1960, Hampshire), İngiliz Şövalyelik Nişanı sahibi, Akademi Ödüllü İngiliz televizyon, sinema ve tiyatro oyuncusu. BBC'de yayınlanan Jane Austen uyarlaması olan 1995 yapımı "Pride and Prejudice" dizisindeki Mr. Darcy rolüyle tanındı. 2010 yılında, "A Single Man" ("Tek Başına Bir Adam") filmindeki rolüyle en iyi erkek oyuncu dalında Akademi Ödülü adayı oldu. Bu performansı aktöre BAFTA ödüllerinde en iyi erkek oyuncu ödülü kazandırdı. 2011 senesinde, 83. Oscar Ödülleri'nde "Zoraki Kral" ("The King's Speech") filmindeki VI. George rolü ile en iyi erkek oyuncu ödülüne layık görüldü. Oyuncu, aynı rolüyle En İyi Erkek Oyuncu Altın Küre Ödülü ve BAFTA En İyi Erkek Oyuncu Ödülü'nü de kazandı. Firth'ün oynadığı diğer önemli filmler arasında "İngiliz Hasta", "Aşık Shakespeare",Bridget Jones'un Günlüğü, , "Mamma Mia!" ve "Aşk Her Yerde" gelir. 2011 yılında Hollywood Bulvarı'nda bir yıldız sahibi olmuştur. Firth 1989'da Valmont filmindeki yardımcı rolüyle tanınan Meg Tilly ile bir ilişki kurdu. 1990 yılında bir oğulları oldu. Aile, British Columbia, Kanada'nın Alt Anakarasına taşındı. Firth'ın oyunculuk kariyeri 1994'te Meg'le ayrılana kadar yavaşladı ve tekrar İngiltere'ye döndü. 1997'de Firth İtalyan yapımcı asistanı Livia Giuggioli ile evlendi. İki erkek çocuk sahibi daha oldu. Aile şimdi hem Chiswick, Londra, hem de Umbria, İtalya'da yaşıyor. Livia'nın bir İtalyan gazeteciyle ilişkisi olduğunu ve çiftin kısa süre önce ayrıldığını açıkladıktan yaklaşık iki yıl sonra 2019'da resmi olarak ayrıldılar. Firth, 19 Ekim 2007 tarihinde Winchester Üniversitesi'nden fahri doktora unvanı aldı. 13 Ocak 2011 tarihinde Hollywood Walk of Fame'de 2.429. yıldızın adına "Colin Firth" ismi verildi. Nisan 2011'de Time dergisi, Firth'i dünyanın En Etkili 100 Kişisi listesine dahil etti. BedÃ¼k Serhat Bedük (20 Nisan 1979, Ankara), sahne adıyla kısaca Bedük, Türk müzisyen. Bilkent Üniversitesi Grafik Tasarım mezunudur. Bedük, ilk albümü olan "Nefes Almak Zor"u 2004 yılında Serhat ismiyle yayınladı. İkinci albümünü ise ilk albümden 3 sene sonra "Even Better"ı 2007 yılında Audiology Records'tan yayınlayarak dinleyicilerin beğenisine sundu. Müzikseverlere, Türk sanatçılardan duymaya alışık olmadıkları bir müzik türü ile tanıştırdı. İzleyenleri hayrete düşüren sahne performansı ile elektronik müziği canlı enstrümanlarla sahneye taşıyan Bedük, Türkiye'deki müzik piyasasına yepyeni bir açılım ve soluk getirerek popüler müziğinin lokomotif ismi olarak yerini aldı. 2008’de ikinci albümü “Dance Revolution” ile yerine sağlamlaştıran Bedük, “Automatik” şarkısına çektiği düğün klibi ile tüm Türkiye’de tanındı ve kolbastı hareketinin başlamasına istemeden de olsa vesile oldu. Bu klip fenomenler arasında yerini aldı. “Automatik” şarkısı ile haftalarca radyolarda ve Mtv Türkiye’de 1 numara kalmayı başardı. 2009’da Cornetto dondurma markasının reklam müziği için “Gel Aşka" şarkısını yaptı ve şarkısının başarısı ile single olarak piyasaya sürdü. 2010 yılında “Go" albümü çıkardı. Bu album Colombia Records / Sony tarafından lisanlanarak Avrupa ve Amerika'da yasal platformlarda (müzik marketler, dijital satış platformları) yerini aldı. Albümün çıkış şarkısı olan " Electric Girl"ün videosu ile MTV, VH1, Ukrayna M1 listelerinde yerini aldı. 2011 yılında Go albümündeki şarkıların remixlerinden ve 3 yeni şarkıdan oluşan “Ful” albümünü çıkarttı. Yaratıcılıkta sınır tanımıyan Bedük, Türkiye'de ilk “RealD 3D” 3 boyutlu klibini "Ful" albümünün çıkış şarkısı "Ful Animasyon” şarkısına çekti. "Ful" albümünün tanıtımını TTNet'le ortaklaşa yapan Bedük, bu projesiyle Facebook'ta en başarılı projeler arasına girdi ve kampanya süresince1 milyon 250 bin kez dinlendi. Bu albümüm ikinci şarkısı olan "Disco Breaker" için yine bir ilke imza atarak HTML 5 imkânları kullanıldığı interaktif bir klip çekti. Microsoft Türkiye ile işbirliğine giden Bedük, dünyada bu teknloji kullanılarak yapılan 4. klibe imza yine teknoloji kullanımı ve yenilikçi duruşunu sürdürdü. "Ful" albümü ile Amerika'da başarısını sürdürmekte olan Bedük CMJ RPM listesinde 12 numaraya yükseldi. 5 Ocak-23 Şubat 2012 arası M.U.C.K isminde bir dizide "Kara Murat" isminde bir sinema hocasını canlandırmıştır. Bugüne kadar birçok ödül alan Bedük; yurt içi, yurt dışında festivallerde, Türkiye’nin dört bir yanında konserlerinde sevenleriyle buluşmaktadır. Bedük, "Overload"u 15 Ocak 2013 tarihinde piyasaya çıkarmış ve aynı yıl 2 Aralık 2013 tarihinde profesyonel müzik kariyerinin 10.yılı şerefine "On" isimli 10 adet Türkçe parçadan oluşan albümü çıkarmıştır. Ayrıca Harun Kolçak'ın Çeyrek Asır albümünde Kolcak'a Sensiz Olmam şarkısında eşlik eden sanatçı, TRT FM'de yayınlanan ve Banu Karakuş'un sunduğu Bir Akşam Hatırası programında aslen Diyarbakır'lı olduğunu dile getirmiştir. Nelly Furtado diskografisi Kanadalı pop şarkıcısı Nelly Furtado'nun diskografisidir. Kariyerinde şu ana kadar 3 stüdyo albümü çıkarmıştır. Altı Ok Altı Ok, Cumhuriyet Halk Partisi'nin temel ilkelerini temsil eden simgedir. Aynı zamanda kırmızı zemin üzerine beyaz Altı Ok simgesi partinin bayrağı olarak kullanılmaktadır. Türkiye'nin kurucu ideolojisi olan Atatürkçülük'ün altı temel ilkelesinin her biri simgede bir ok olarak yer almaktadır. 1933'te kullanılmaya başlayan simge, Türk eğitimci İsmail Hakkı Tonguç tarafından tasarlanmıştır. Oklardan en uzun olanı diğerlerinden farklı olarak çentiklidir. 1927'de cumhuriyetçilik, halkçılık, laiklik ve milliyetçilik olarak tanımlanan dört ilkeye, 10-18 Mayıs 1931 tarihlerindeki üçüncü parti kurultayında devletçilik ve inkılapçılık ilkeleri eklenerek "altı ok" kavramı benimsenmiştir. Şubat 1937'de yapılan bir anayasa değişikliğiyle bu ilkeler Türkiye Cumhuriyeti Anayasası'na da eklenmiştir. Kırmızı zemin üzerinde altı beyaz ok, 1931'de CHP'nin (o zamanki adı "Cumhuriyet Halk Fırkası" [CHF] idi) simgesi olarak benimsenmiştir. 1983'te kurulan Halkçı Parti (HP) ile Sosyal Demokrasi Partisi'nin (SODEP) 1985'te birleşmesi neticesinde kurulan ve 1995'te CHP'ye katılan Sosyaldemokrat Halkçı Parti (SHP), ambleminde Altı Ok'a yer vermiştir. 1981'de kapatıldıktan yaklaşık 11 yıl sonra (1992) yeniden kurulan CHP ise aynı simgeyi kullanmaya devam etmektedir. StÃ©phane Chapuisat Stéphane Chapuisat (d. 28 Haziran 1969), İsviçreli eski futbolcudur. İsviçre millî takımı formasıyla 100'den fazla maça çıkarak dalya diyen, İsviçre'nin gelmiş geçmiş en başarılı futbolcularındandır. Profesyonel futbol hayatı doğduğu şehir olan Luzern'de Lausanne Sports takımında başlamıştır. Ardından 1991 yılında Bundesliga ekiplerinden Borussia Dortmund'a geçmiştir. Burada tam 8 sene forma giymiş ve Almanya'da 100'den fazla gol atan yabancı oyuncular arasına girmiştir. Ayrıca 17 Eylül 1997'de İstanbul'daki Galatasaray-Borussia Dortmund maçında Bülent Korkmaz'ın hatası sonucu gol atmıştır. 1999'da ülkesine geri dönmüş ve Grasshoppers ile anlaşmıştır. Ardından 2002'de Young Boys'a geçmiş ve 2005 yılında ilk takımı Lausanne Sports takımına geri dönmüş ve sezon sonunda futbolu bırakmıştır. Ayrıca İsviçre'de 4 kez Yılın Futbolcusu unvanına layık görülmüş ve İsviçre'de son 50 yıla damgasını vuran futbolcuları arasına girmiştir. İsviçre millî takımı ile 103 maça çıkan Chappi, 1994 Dünya Kupası, 1996 Avrupa Futbol Şampiyonası ve 2004 Avrupa Futbol Şampiyonası'nda İsviçre millî takımının formasını giymiştir. 2004 Avrupa Futbol Şampiyonası'nda İsviçre'nin kaptanlığını da yapmıştır. BeÅŸgen Bir beşgen, beş kenarı olan çokgendir. İç açıları toplamı 540°, dış açıların toplamı ise 360°'dir. Düzgün beşgenler, her bir kenar uzunluğu ve her bir iç açısının ölçüsü birbirine eşit olan beşgenlerdir. Bu tür beşgenlerin çevresini ve alanını bulabilmek için, kenar uzunluğunun bilinmesi yeterlidir. Alan hesabında aşağıdaki formül kullanılır; formula_1 Diana Gurtskaya Diana Gurtskaya (d. 1979, Abhazya) Görme engelli Gürcü şarkıcı. Moskova'da oturan şarkıcı 2008 Eurovision Şarkı Yarışması'nda Gürcistan adına ulusal finallerde yarışmış ve %39,4 oy oranıyla birinci olmuştur. Sırbistan'da düzenlenen 2008 Eurovision Şarkı Yarışması'nda Türkiye'nin de yer aldığı 2. Yarı Final grubunda yarışmış ve finallere çıkmaya hak kazanmıştır. Şarkısının ismi "Peace will come" adlı parçadır. Diana Gurtskaya aralarında Ray Charles, Toto Cutugno, ve Demis Roussos'nun da bulunduğu ünlü sanatçılarla düet yapmıştır. UTTÜ Aşkabat UTTÜ Aşkabat, Türkmenistan 'da bulunan bir futbol takımı. Kulüp Türkmenistan'ın başkenti Aşkabat'ta, 2003 yılında Uluslararası Türkmen-Türk Üniversitesi bünyesi altında kurulmuştur. 2004 yıldan beri Türkmenistan'ın en üst ligi olan Türkmenistan Ligi'nde mücadele etmektedir. Maçlarını ise 1,000 kişilik UTTÜ Stadyumu'nda oynamaktadır. FK Balkan FK Balkanabat, Türkmenistan'da bulunan bir futbol takımı. Kulüp Türkmenistan'ın Balkanabat şehrinde, 1960 yılında kurulmuştur. Türkmenistan'ın en üst ligi olan Türkmenistan Ligi'nde mücadele etmektedir. Maçlarını ise 10,000 kişilik Balkanabat Stadyumu'nda oynamaktadır. 11 Mayıs 2010 tarihinde "Nebitçi Balkanabat" olan adı Türkmenistan Futbol Federasyonu kararıyla "FK Balkan" olarak değiştirildi. FK AÅŸkabat FK Aşkabat, Türkmenistan 'da bulunan bir futbol takımı. Kulüp Türkmenistan'ın başkenti Aşkabat'ta, 2006 yılında kurulmuştur. Türkmenistan'ın en üst ligi olan Türkmenistan Ligi'nde mücadele etmektedir. Maçlarını ise 20,000 kişilik Aşkabat Stadyumu'nda oynamaktadır. Nisan 2013 tarihi itibarÄ±yla; Nisa AÅŸkabat Nisa Aşkabat, Türkmenistan'da bulunan bir futbol takımı. Ocak Türkmenistan'ın başkenti Aşkabat'ta, 1994 yılında kurulmuştur. Maçlarını 1,500 kişilik Nisa-Çandıbil Stadyumu'nda oynamaktadır. FK Daşoğuz FK Daşoğuz Türkmenistan'ın Daşoğuz şehrinde bir futbol ocağıdır. Türkmenistan'ın en üst ligi olan Türkmenistan Ligi'nde mücadele etmektedir. Maçlarını ise 10,000 kişilik Daşoğuz Stadyumu'nda oynamaktadır. 2010 yılında Türkmenistan Futbol Federasyonu'nun verdiği kararla adı sadece Daşoğuz olmuştur. Merv FK Merv Mary, Türkmenistan 'da bulunan bir futbol takımı. Kulüp Türkmenistan'ın Mary şehrinde kurulmuştur. Türkmenistan 'nın en üst ligi olan Türkmenistan Ligi'nde mücadele etmektedir. Maçlarını ise 5,000 kişilik Mary Stadyumu'nda oynamaktadır. Kalabak, Havran Kalabak, Balıkesir ilinin Havran ilçesine bağlı bir mahalledir. Kalabak, Havran'a 5 km uzaklıktadır. Me Against the World Me Against the World Amerikalı rap müzik sanatçısı 2pac'ın üçüncü stüdyo albümüdür. Albüm 14 Mart 1995'te Interscope Records'tan yayınlandı. Albümün kayıtları on ayrı stüdyoda yapıldı. Yayın haklarını daha sonra 2pac'ın annesinin şirketi Amaru Entertainment Interscope'tan almıştır. 2pac albümü, 1993'te başlayan bir davası yüzünden hapse mahkûm edilmeden öncei birkaç hafta içinde tamamladı. Çoğusuna göre bu hapis tecrübesi, 2pac'ın bu kadar sanatsal ve içten rap yapmasına büyük katkıda bulundu. "Me Against the World", 2pac hapisteyken çıktı ve bu da listelerde etkisini hemen gösterdi. "Billboard" 200 listelerine 1 numaradan giriş yapan albüm, 2pac'ı kendisi hapisteyken albümü 1 numara olan ilk sanatçı yaptı. Ayrıca eleştirmenler ve dinleyiciler tarafından albüm, 2pac'ın en iyi çalışmalarından biri ve gelmiş geçmiş en iyi rap albümlerinden biri olarak kabul edildi. 1993 yılında Tupac Shakur hiphop sektöründe zaten başarılı olmuştur. RIAA tarafınan iki teklisi ("I Get Around", "Keep Ya Head Up") "altın" olarak belgelenmiş ve pop listelerinde ilk yirmiye girmişti. Ayrıca bir albümü de ("Strictly 4 My N.I.G.G.A.Z.") yine altın belges almış ve "Billboard" 200 listesinde ilk yirmibeşe girmeyi başarmıştı. Ancak genç sanatçı, kanunlarla başı belada olduğu için bu başarısını kutlamaya fırsat bulamadı. 1993 yazında yönetmen Allen Hughes'a saldırdığı için mahkemelik oldu ve 1994'ün başında çekeceği 15 gün hapis cezasına çarptırıldı. Daha sonra, 1993 yazında, Atlanta'da iki polis memuruna saldırıldı ve suçlu bulundu. Ancak 2pac'ın çeşitli suçları arasında en dikkat çekeni, bir sonraki ay iki arkadaşıyla bir bayan hayranına bulunduğu cinsel tacizdir. Bu olaylar sırasında 2pac, üçüncü solo albümünün kayıtlarını yapıyordu. Basında ve toplumda yarattığını hissetiği imajının ışığında, üçüncü albümünün adını "Crucified" koymayı düşündü; ancak neticede öyle olmadı. 2pac'a göre albüm, hiphop dinleyicilerine sanata olan saygısını göstermek için yapılmıştı. 2Pac şarkı sözleriyle, bu albümü öncekilerden daha kişisel ve içten bir hale getirmeye çalışmıştır. Çoğuna göre göre bu albüm o zamana kadar müziksel prodüksiyon olarak 2pac'ın en iyi albümdür. RapReviews'tan Steve 'Flash' Juon albümün prodüksiyonuna 10 üzerinden 10 puan verdi ve "So Many Tears" ile "Temptations” şarkılarına da ayrıca değinmeden geçmedi. Jon Parales ise albümün “ticari biçimdeki kaderci sakinliği”ne dikkat çekti. Albümün prodüksiyonunu Dr.Dre'nin G-funk tarzıyla karşılaştıran Parales, 2Pac'ın sadece rap yapımı melodili yerleri başka seslerin söylemesinin hoş bir melodi sağladığını belirtmiştir."Entertainment Weekly" yazarı James Bernard albüm hakkında o kadar parlak düşünmüyordu. Ona göre şarkılarda 2Pac'ın sesi çok gömülü kalmıştı ve bu bir eksiklikti. Eğer sesler daha net olsaydı, mat ritmler daha az dikkat çekebilirdi. SEH 2008’de ÖDP'den ayrılan, ancak SEP ile birlikte hareket etmeyen Maçka İnisiyatifi. Esas itibarıyla ÖDP içinde "Ekmek ve Gül platformu"nda yer alan grupların oluşturdukları partileşmeyi hedefleyen hareket. Bu grubun içinde, Ertuğrul Kürkçü, Kenan Kalyon, Hasan Hüseyin Çebi gibi isimler bulunuyor. Maçka İnisiyatifi, 20-21 nisanda İstanbul'da yaptığı toplantılardan sonra, kendisini lağvederek "Sosyalist Emek Hareketi (SEH)" adını aldı ve yayınladığı bildirgeyle "kitlesel bir sosyalist emekçi partisi" için çağrıda bulundu. Sosyalist harekete, "ulusal solculuk" ve "küreselleşmeci reformizm" dışında bir soluk getirmeyi hedefleyen hareketin AB ve küreselleşmeye karşı olan yaklaşımı, ÖDP'den ayrılan diğer ana blok SEP'le hemen hemen aynıdır. 3 Kasım 2002 genel seçimlerinde emek, barış ve demokrasi bloku çerçevesinde DEHAP'ı destekleyeceğini açıkladı. Rumence Vikipedi Rumence Vikipedi ("Wikipedia în limba română"), Vikipedi'nin Rumence sürümüdür. tarihi itibarıyla, Rumence Vikipedi'nin maddesi, kullanıcısı ve hizmetlisi bulunmaktadır; madde sayısına göre, 19. en büyük Vikipedi sürümüdür. Rumence Vikipedi sürümü, Temmuz 2003'te başlatıldı. Rumence Vikipedisi'nin ilk maddeleri Temmuz 2003'te yazıldı, ve ana sayfanın ilk versiyonu 12 Temmuz'da uygulanıldı. Özgün olarak, kullanıcı arayüzü İngilizce idi, ama Bogdan Stăncescu (kullanıcı adı ) adlı bir kullanıcı yönetici haklarını kazandığı zaman, arayüzü Rumence'ye çevirmeye başladı. Aynı kullanıcı, diğer muhtemel kullanıcılarının ilgilerini çekmek için, Romanya'daki birçok üniversiteye ve Rumen Akademisi'ne, Rumence Vikipedi hakkında ilan etti. Sonra Romanya medyası onun çabalarının üzerine ışık saçtı, ve böylece Rumence Vikipedisi daha popüler oldu. 2003'ün sonuna doğru, madde sayısı 3.000'i geçti, ve buna göre 16. en büyük Vikipedi sürümü idi. 10.000. maddesi 13 Aralık 2004'te yazıldı, ve 5 Ocak 2007'de 50.000 maddeye sahip oldu. 11 Ocak 2008'de, Rumence Vikipedi sürümü 100.000 madde sayısı sınırını geçti. Nilüfer (şarkı) Müslüm Gürses'in 15 Nisan 2006`da Pasaj Müzik'ten Aşk Tesadüfleri Sever albümündeki, sözlerini Murathan Mungan'ın yazdığı, müziği Sunay Özgür'ün yaptığı şarkıdır. Ayrıca Zeynep Casalini'nin 25 Kasım 2007 tarihinde çıkarttığı single'nin adıdır. Şarkı daha sonra 28 Mayıs 2008'de çıkan 2.stüdyo albüm Kim Galip Çıkar'da da yer almıştır. Şarkının sözleri Murathan Mungan imzası taşırken, müziği Sunay Özgür'e aittir. Daha önce Müslüm Gürses tarafından "Aşk Tesadüfleri Sever" albümünde seslendirilen şarkıyı Zeynep Casalini daha pop-rock tarzda yeniden yorumlamıştır. Şarkıcı bu şarkı hakkındaki düşüncelerini ise Ahmet Erten'le yaptığı röportajda şöyle paylaşmıştır: ""Bazı zamanlar vardır her şeyle bağlantınızı kestiğiniz, alışkanlıklarınızdan bile vazgeçtiğiniz, böyle zamanlarda hayatta olduğunuzu sadece nefes alışınızla kanıtlarsınız kendinize ve etrafınızdakilere. O an bir şey arar durursunuz içine sığabileceğiniz ya da sığınabileceğiniz. Yağmurun yağışından, güneşin batışına kadar her şeyde bir anlam ararsınız, sizi size anlatacak, ruhunuzdaki kaosun resmini yapacak. İşte böyle bir anda arabayla evime doğru giderken ilk kez dinlediğim ve dinlediğim an vurulduğum şarkıda "Her şeyi al bana, beni geri ver / Bir şansım olsun / Başka yer başka zaman / Sensiz ömrüm olsun diyordu. İlk duyduğum andan beri her dinlediğimde ağladığım ve yüreğimdeki kapıları çarpıp kaçtığım bu şarkıyı sadece dinlemek yetmedi bir süre sonra. Murathan Mungan'ın olağanüstü sözleri ve Sunay Özgür'ün derinden etkileyen bestesinden oluşan "Nilüfer" adlı şarkıyı evlat edinen kalbime borç bildim söylemeyi."" Şarkının duygusal yapısıyla iyi örtüşebilecek bir mekanda, Bozcaada'da çekilen ve sarı tonlarının ağırlıkta olduğu video klip başarılı olmuş ve birçok müzik kanalında gösterime girmiştir. Şarkı önceleri 6 dakikaya yakın olması nedeniyle bir süre radyolarda ya da ekranda gösterilmemiş, ancak daha sonra bazı radyolar şarkıyı daha kısaltarak yayınlamayı uygun görmüşlerdir. Aynı şekilde ekranlarda da ilk olarak kendine fazla yer bulamasa da, çıkış tarihinden bir müddet sonra daha sık gösterilmiştir. İçerleme İçerleme, gerçek ya da kurgusal bir haksızlık sonucu tekrar tekrar tecrübe edilen acı ya da öfke hissidir. Profesör Robert C. Solomon içerlemeyi hor görme ve öfke ile birlikte ele alır. Solomon’a göre bu üç hissiyat arasındaki fark şudur: içerleme kendinden daha yüksek bir konumdaki bireye, öfke eşit konumdaki bireye, hor görme ise daha düşük konumdaki bireye yönelir. İçerleme, zihinde bir kez daha hissedilen veya yeniden canlandırılan, duygusal açıdan rahatsız edici bir tecrübe olabilir. İçerleyen kişi hislerinin hedef tahtasına kendini oturtursa, bu his kendini pişmanlık olarak dışavurur. İçerleme kendini genel olarak şu biçimlerde gösterir: Kuzey Karolina Ãœniversitesi Kazakistan tarihi Kazakistan tarihi günümüzdeki Kazakistan'ın sınırları içinde kalan bölgelerin tarih öncesi zamanlardan günümüze kadar süregelen tarihidir. Çağdaş Kazak Ulusunun kökenleri 1400'lü yıllara kadar gitmektedir. 1400'lü yıllarda çeşitli Türk kavimlerinin bir araya gelmesiyle Orta Asya'da yeni bir boy doğmuştur. 1400'lü yıllar öncesinde Kazak toprakları pek çok Türk devletinin kurulduğu geniş bozkır alanlarıdır. Kazak bozkırları dahil Orta Asya'da Milattan Önce 5000-1200 yılları arası; Afanasiyevo kültürü , Andronovo ve Karasuk kültürleri gibi kültürleri yaşamıştır. Bu döneminden sonra Kazak bozkırlarında kurulan medeniyetler şöyle sıralanabilir: Sakalar, Hiung-nu, Çi-çi yönetimindeki hiung-nu'lar, Aparlar, Göktürk Kağanlığı, Batı Göktürk İmparatorluğu, Hazarlar ve Bulgar DÃ¶nemi, II. Göktürk Kağanlığı, Türgiş Devleti, Arap Akınları, Karluklar ve Kimekler, KarahanlÄ± Devleti, OÄŸuz Yabgu Devleti, Kıpçaklar, Büyük Selçuklu İmparatorluğu, Harzemşahlar Devleti, MoÄŸol Hakimiyeti, Altın Orda Devleti dönemleri. Çağdaş Kazak Ulusu'nun doğuşu: Altın Orda Devleti'nin yıkılmasından sonra Deşt-i Kıpçak yöresinde bulunan Türk kavimleri Nogay Han etrafında toplanarak Nogay Hanlığı'nı kurdular. Daha sonra Kazak Hanlığı'na dönüşen bu hanlık 1465'ten 1847'ye kadar Kırgız Bozkırlarındaki Türk kavimlerinin ortak adı oldu. Kazak Hanlığı, bugünkü Kazakistan toprakları üzerinde üç parçadan oluşuyordu: Büyük Cüz, Küçük Cüz, Orta Cüz. Cüzler Hanın oğulları tarafından yönetiliyordu. Söz konusu cüzler 1771'den sonra birbirinden bağımsız hareket etmeye başladılar. 1770 sonlarında Kazak cüzleri güçlü Rus İmparatorluğu ve Çin arasındaki mücadele arasında kaldı. 1847'de Kazak Hanı olan "Kenesarı Han" döneminde Ruslar, Kazak cüzleri üzerideki egemenliğini tam olarak sağladılar. 1863'te tüm Orta Asya'da bir "Rus Generalliği" kuruldu ve bu generallik bölgeyi bölümlere ayırdı. Bu dönemde Ruslar Kazak bölgesini, "Kazak Kırgızları Hanlığı" olarak adlandırdı. 1900'lerle birlikte pek çok Rus, Kırgız Bozkırlarına yerleşmeye başladı. 1906'da Orta Asya'yı Rusya'ya bağlayan demiryolu bitirildi. Açlık ve politik sebeplerle 1912-1917 yılları arasında Rus hükûmetine karşı Orta Asya'da ayaklanma başladı. 1917'de Çarlık Rusya'da ihtilal olması sebebiyle Orta Asya'da bağımsız dönem yaşandı. 1917-1920 yılları arasında eski Kazak cüzleri bir araya gelerek bağımsız "Alaş Orda Devleti"ni kurdular. Hükümet Başkanı, Alikhan Bokeikhanov, başkenti Semey olan bu devlet üç yıl yaşayabildi. 1920'den sonra Ruslar egemenliği ele geçirdiler ve bu tarihten sonra Sovyetler Birliği dönemi başladı. 1920'de Orta Asya'da Ruslar iki Sovyet Cumhuriyeti kurdular. Bugünkü Kazakistan'da kurulan Cumhuriyete Ruslar "Kırgızistan Özerk SSC" adını verdiler. 1925'te ise yanlış adlandırıldığı gerekçesiyle Rus yönetimi; Kırgızistan Özerk SSC adını, "Kazakistan Özerk SSC" olarak değiştirdi. İlk dönemler Orenburg şehri de Kazakistan'a dahildi ancak daha sonra Rusya'ya bağlandı. 1936'da Özerk ibaresi kaldırılarak "Kazakistan Sovyet Sosyalist Cumhuriyeti" kuruldu. 1924'ten 1934'e kadar tarım politikaları nedeniyle sorunlar yaşandı. Pek çok Kazak boyu, Uygur bölgesine göç etti. II. Dünya Savaşı'nda zor dönemler geçiren ve nüfusunda büyük azalma olan Kazakistan SSC, SSCB dönemi boyunca Sovyet tarım politikalarının uygulandığı bir merkez oldu. 1990 yılında meydana gelen ekonomik krizler ve Sovyetler Birliği'nin yıkılmasından sonra 1991 yılında bağımsız olarak dünya arenasında yerini aldı. Yavuz Ã–zkan Yavuz Özkan (1942; Yozgat - 21 Mayıs 2019; İstanbul), Türk film yönetmeni, yapımcı ve senarist. Yavuz Özkan, 1962 - 1965 arasında Kütahya'daki bir madende işçi olarak çalıştıktan sonra 1966'da dergi yayıncılığına başladı. Bu dönemde hikâye yazmaya başlayan Özkan, Kocaeli Tiyatrosu'nun kurucuları arasında yer aldı. Özkan, 1970’li yıllarda kısa filmler çekerek ve film senaryoları yazarak sinemaya adım attı. 1978 ve 1979’da Türkiye işçi sınıfının mücadelesini "Maden" ve "Demiryol" filmleriyle beyaz perdeye taşıdı. Başrollerinde Cüneyt Arkın, Tarık Akan ve Hale Soygazi'nin yer aldığı Maden 1978 Antalya Altın Portakal Film Festivali'nde "En İyi Film" ödülünü aldı. 1980’de Paris’e giden usta sanatçı, burada da bir Fransız kanalı için, "Sevgiliye Mektuplar" ve "Son Savaşçı" isimli iki televizyon filmi yazdı ve yönetti. Philippe Nuil'in yönettiği “Suyun Altındaki Ağaç”' filminde de oyuncu olarak kamera karşısına geçti. 1987'de Türkiye'ye dönen Yavuz Özkan, 1991 yılında iki arkadaşıyla birlikte Türkiye Sinema ve Audiovisuel Kültür Vakfı'nı (TÜRSAK) kurdu. Vefatına kadar Disiplin Kurulu üyeliğine devam etti. 1995'de Z -1 Film Atölyesi'ni kuran Yavuz Özkan, sinemacılar, akademisyenler, felsefeciler, edebiyatçılar ve iletişimcilerden oluşan 33 kişilik bir kadroyla parasız sinema eğitimi vermeye başladı. Özkan, yaşamı boyunca aralarında "Filim Bitti", "Yengeç Sepeti", "Bir Kadının Anatomisi" ve "Hayal Kurma Oyunları" gibi yapıtların da bulunduğu toplam 44 film yönetti. Son filmi 2010'da senaryosunu da yazdığı "İstanbul'da Aşk"tı. Yavuz Özkan, 21 Mayıs 2019 tarihinde, saat 18.10’da, tedavi gördüğü hastanede organ yetmezliği nedeniyle vefat etti. Kabri Zincirlikuyu Mezarlığı’ndadır. Yavuz Özkan’ın sansürle mücadelesi 1977 yılında başladı. O yıl hükümet tarafından kurulan Sansür Kurulu’nun getirdiği yasaklara karşı “Ankara’ya kadar yürüyerek yasakları protesto etme” önerisini dile getirdi. 5 Kasım 1977 tarihinde İstanbul’da başlayıp 7 Kasım tarihinde Ankara’da sona ermesi planlanan yürüyüşün düzenleme komitesi Cüneyt Arkın, Tarık Akan, Hakan Balamir ve Semra Özdamar’dan oluşuyordu. Yaklaşık 400 sinemacının katılımıyla başlayan yürüyüş Ankara Tandoğan Meydanı’nda bir mitingle son buldu. 1978 yılında Maden filminin sansürlenmek istemesi üzerine Altın Portakal’dan çekilmeye karar verdi. Tartışmalar sonrası film festivalde sansürsüz gösterildi ve “En İyi Film” ödülünü aldı. 1979 yılında, Sansür Kurulu tarafından yasaklanan Maden için Emek Sineması’nda filmin sansürsüz kopyasıyla bir gala düzenleyen Özkan para ve hapis cezasına çarptırıldı. Yönetmen bunun üzerine Danıştay’a başvurarak yürütmeyi durdurma kararı aldırdı ve filmini sansürsüz olarak gösterime sokmayı başardı. 1979’da düzenlenen 16. Altın Portakal Film Festivali ise Antalya Belediyesince iptal edilip, ertesi seneye ertelendi. İptalin sebebi Sansür Kurulu’nun, festivale katılan “Demiryol” filmi ile birlikte, Ömer Kavur’un “Yusuf ile Kenan” ve Yavuz Pağda’nın “Yolcular” adlı filmlerini yasaklamasıydı. 1979 Festivali'nin ödülleri, 32 yıl aradan sonra, 2011 Antalya Altın Portakal Film Festivali kapsamında "Altın Portakal'ın Geç Gelen Ödülleri" adı altında dağıtıldı. Demiryol ve Yusuf ile Kenan en iyi film ödülüne layık görüldü. Yaşamı boyunca sansürle mücadele eden Özkan’ın, 2015 yılında düzenlenen 34. Uluslararası İstanbul Film Festivali’nde Bakur filminin yasaklanması üzerine başlatılan protesto kampanyasında da imzası vardır. İran'da tarım Kabaca İran'ın toplam yüzeyinin üçte biri tarım için uygundur ancak toprak kalitesinin düşüklüğü ve birçok yerde yetersiz sulama yapılamadığı için birçok yerde tarım yapılamamaktadır. Toplam alanın yalnızca %12'sinde tarım yapılabilmektedir ancak tarım yapılan arazinin üçte birinde sulu tarım yapılırken, geri kalanında susuz tarım yapılabilmektedir. Ülkenin batı ve kuzeybatı bölgeleri en verimli topraklara sahiptir. Toplam alanın %35'i otlak olarak kullanılmaktadır. Meracılığın büyük kısmı yarı-kurak iklimi olan dağlık bölgelerde ve İç İran'daki büyük çöllerin etrafındaki sahalarda yapılmaktadır. Tarım yapılmayan bölgeler İran'ın %53'ünü oluşturmaktadır: SadÄ±k Miskini Sadık Miskini (asıl adıyla Sait Küçük; d. 1964, Kağızman, Kars), Türk şair, araştırmacı yazar. Ortaöğrenimini Kağızman'da tamamladı. Anadolu Üniversitesi Açık Öğretim Fakültesi Sosyal Bilimler Bölümünü bitirdi. Ortaokul yıllarında saz çalmaya ve şiir yazmaya başladı. İlk serbest şiiri 1984 yılında "Milliyet Sanat" dergisinde yayınlanarak Genç Şairler Antolojisi'nde yer aldı. Serbest şiirleri "Kıyı", "Çağdaş Türk Dili", "Damar" gibi dergilerde yayınlandı. Hece vezni ile yazdığı şiirlerinde Sadık Miskini mahlasını kullandı. 20 civarında şiiri bestelenerek İsmail Özden, Arif Sağ, Erdal Erzincan, Kıvırcık Ali, Zeki Çiçek, Tolga Sağ, İlyas Salman, Songül Karlı ve Seher Dilovan gibi sanatçılar tarafından okundu. Hece vezniyle yazdığı şiirleri "Cem", "Nefes", "Türk Edebiyatı", "Kıyı", "Serhat Kültür", "Folklor Edebiyat" ve "Sarıkamış" gibi dergilerde yer aldı. Kağızman üzerine yaptığı araştırma yazıları "Kağızman'ın Sesi", "Aras", "Ölçek", "Siyasal Birikim" gibi gazetelerde ve "Karslının Sesi", "Serhat Dergisi", "Çağrı", "Erciyes" gibi dergilerde yayınlandı. Emine Hanım ile evli olup Bahar, Oğuzhan ve Bilge Berat adında üç çocuğu vardır. Effie Gray Euphemia ('Effie') Chalmers Gray (1828 - 1897) eleştirmen John Ruskin'in eski eşi. Ruskin'in koruması altındaki Ön-Raffaelocu ressam John Everett Millais ile birlikte olmak için eleştirmeni terk etti. Bu viktoryen aşk üçgeni pek çok tiyatro oyunu, film ve operaya konu oldu. Effie İskoçya'nın Perth kentinde doğdu ve Ruskin'in büyük babasının intihar ettiği Bowerswell'deki evde büyüdü. Effie'nin ailesi, Effie ve John'u birbirine çok yakıştıran Ruskin'in babası ile aile dostlarıydılar. 1842'de John Ruskin, Effie için "The King of the Golden River" isimli bir fantezi roman yazdı. 1846'da evlenmelerinin hemen ardından ikili, eleştirmenin "The Stones of Venice" isimli kitabı için araştırma yapmak üzere Venedik'e gittiler. Farklı mizaçları sebebiyle problemler yaşamaya başlayan çiftten Effie, Ruskin'in dogmatik karakteri sebebiyle kendini baskı altında hissetmeye başladı. Beş sene sonra, Effie, Millais'le tanıştığında hâlâ bakireydi. Ruskin'in inatla genç kadınla beraber olmayı reddetmesinin sebebi muallaktı. Daha sonraları, Effie babasına yazdığı mektupta şöyle dedi: "Ruskin konuyla ilgili çeşitli sebepler ortaya attı: Çocuklara olan nefreti, dinsel güdüler, güzelliğimi koruma tutkusu gibi açıklamalardan sonra son olarak geçen sene bana gerçek nedenini açıkladı... Kadınları benim olduğumdan çok farklı hayal etmiş ve beni gerçekten karısı yapmamasının sebebi 10 Nisan'daki ilk akşamdan itibaren benden tiksiniyor olmasıymış." John Ruskin, evliliklerinin feshedilme süreci devam ederken bu bilginin doğruluğunu avukatına "Pek çok insanın çok çekici bulduğu bir kadından sakınmak tuhaf görünebilir. Fakat yüzünün güzelliğine rağmen, kişiliği heyecanlı bir tutku yaratamıyor. Aksine, bu şartlar altında kişiliğinde bu tutkuyu durduran bir şeyler var." diyerek onayladı. Effie, Ruskin'le evliyken Millais'in "The Order of Release" tablosunda modellik yaptı. Millais ile Effie, ressamın Ruskin'in portresini çizmek üzere karı kocaya eşlik ettiği İskoçya gezisinde yakınlaştılar. Brig O'Turk'te geçirdikleri zaman boyunca birbirlerine aşık oldular. Bunun üzerine Effie, Ruskin'i terk etti ve evliliklerinin iptali için bir dilekçe yazdı. Bu dilekçe kamuoyunda bir skandala yol açtı. 1854'te Ruskin ve Effie'nin evliliği feshedildi. Effie ve John Millais 1855'te evlendi. Effie'nin Millais'den 8 çocuğu oldu. Ayrıca, Millais'in pek çok tablosunda modellik de yaptı. Bunların en önemlisi ressamın 1856'da çizdiği ve Effie'yi bir güzellik simgesi olarak gösterdiği "Peace Concluded"'dır. Ruskin, boşanmalarının ardından ergen bir genç kız olan Rose la Touche ile nişanlandığında, Rose'un ebeveynleri telaşlanarak Effie'ye bir mektup yazdı. Effie aileye olan cevabında Ruskin'i baskıcı bir koca olarak tanımladı. Effie'nin mektubundaki samimiyetten kuşku duymaya gerek yoktu. Bu cevabın nişanın bozulmasında ve muhtemelen Ruskin'in daha sonra gireceği ruhsal bunalımda büyük etkisi oldu. Millais, Effie ile evlendikten sonra, Ruskin'in "felaket" olarak yorumladığı, daha geniş bir stilde resim yapmaya başladı. Ressamın tarzındaki bu değişim iki sebebe bağlandı. Birincisi, daha büyük bir aileye bakma sorumluluğu ile Millais'in tarzını değiştirmiş olmasıydı. İkincisi ise Effie'nin yoğun sosyal yaşamının bedellerini ödeyebilmek için, ressamı, finansal getirisi fazla, popüler işler yapmaya zorlamasıydı. Her ne kadar Millais'in Effie tarafından böyle zorlandığına dair kanıt olmasa da, eşinin, ressamın kariyerini yönettiği ve resimlerinin konularını bizzat seçtiği bilinmektedir. Effie'nin güncelerinde kocasının sanatına olan büyük saygısı ve evliliklerinden seneler sonra bile Ön-Raffaelocu tarzının değişmediği düşüncesi okunabilir. Fakat, Millais er geç Ön-Raffaeloculuk tutkusundan vazgeçti ve daha kısa zaman ve eforla daha fazla resim yapabildiği bir tarza yöneldi. Bu tablolarından birçoğunda Effie ile olan aile yaşantısını, çocuklarını ya da torunları model olarak kullanarak resmetti. Evliliğinin feshedilmesi Effie'yi bazı sosyal aktivitelerden mahrum bıraktı. Örneğin, kraliçenin huzurunda olmasına izin verilmediği için kraliçenin davetli olduğu partilere davet edilmedi. Evliliğinin iptaline kadar aktif bir sosyal yaşamı olan Effie için bu yasaklar büyük sıkıntı yarattı. En sonunda, Millais ölmek üzereyken, kraliçe merhamet gösterdi ve Effie'nin kraliyetin de katıldığı organizasyonlara katılmasına izin verdi. Effie, kocasının ölümünden birkaç ay sonra vefat etti ve Millais'in "The Vale of Rest" isimli tablosunda resmettiği, Perth'teki Kinnoull Kilisesi'nde gömüldü. Effie'nin Ruskin'le evlendikten sonra Millais ile yaşadığı romantik ilişki pek çok film ve romana konu oldu: Michael Phelps Michael Fred Phelps II (d. 30 Haziran 1985), Amerikalı yüzücü. Phelps 2004 Yaz Olimpiyatları'nda altı altın, iki bronz toplam sekiz madalya kazanmış ve 1980'de Alexander Dityatin'in bir olimpiyatta en fazla madalya alan kişi rekorunu paylaşmıştır. Uzun kulvarda 100m ve 200m kelebek ile 400m bireysel karışık dünya rekorlarının sahibidir. Olimpiyat oyunlarında aldığı 28 madalya ile olimpiyat tarihinin en çok madalya alan sporcusudur. Dünya şampiyonaları ve olimpiyatlarda toplam 37 altın madalyası vardır. Şu ana kadar sadece 6 yarış kazanamadı. Rio 2016 Olimpiyat Oyunlarında 5 altın olmak üzere toplam 6 madalya kazanmıştır. Michael Phelps Towson, Maryland'de Debbie ve Michael Fred Phelps çiftinin 3. çocuğu olarak dünyaya geldi. Annesi bir okul müdiresi ve babası bir polistir. Annesi ve babası 1994 yılında boşanmıştır. Whitney ve Hilary adında kendisinden büyük iki kızkardeşi vardır. Ablalarının yüzmeye gitmesi sayesinde yüzmeye başladı. Ablaları 1995 Dünya Şampiyonası'nda Amerikan yüzme takımında yer almaktaydı. Ayrıca bir kedisi, bir bulldog cinsi köpeği vardır.Yüzme dışındaki hobileri video oyunları oynamak ve televizyon izlemektir. Amerika başkanı George W. Bush onu Beyaz Saray'a davet etmiştir. Annesini şu şekilde tanımlamaktadır "O benim için her şeyini verdi..." Ayrıca kız arkadaşı hakkında çıkan haberler doğrultusunda "Benim kız arkadaşım olabilir ya da olmayabilir.Bu sizleri ilgilendirmez." diye açıklama yapan Phelps'in adı bir süre boyunca Avustralyalı yüzücü Amanda Beard,sonra Avustralyalı yüzücü Stephanie Rice ile anılsa da daha sonra gerçek kız arkadaşının 2007 Miss California güzeli Nichole Johnson olduğu tüm basına yayıldı. Pekin 2008'e, Amerikalı yüzücü Mark Spitz'in Münih-1972'de 7 altın madalya alarak kırdığı rekoru da kırma amacıyla gelen Phelps, böylece bir olimpiyatta 8 altın madalya kazanan tarihteki ilk sporcu oldu. Yaptığı basın toplantısında "Annem bize suda ne kadar güvenli olabileceğimizi öğretti bakın şimdi nerelere geldik" demiştir. En son olarak da esrar içmek için kullanılan bongdan nefes çekerken fotoğrafı yayınlanan Phelps'e 3 aylık men cezası verildi. Caroline Zhang Caroline Zhang (d. 20 Mayıs 1993, Boston, Massachusetts) Amerikalı buz patenci. 2007 Dünya Gençler şampiyonu, 2006 Junior Grand Prix Finali şampiyonu ve 2009 ABD üçüncüsüdür. Zhang buz patenine 5 yaşında iken başladı. 2002-2003 sezonunda Juvenile düzeyinde (ABD şampiyonasında en düşük düzey) yerel şampiyonada gümüş madalya kazanıp 2003 ABD Gençler şampiyonasına katılma hakkı elde etti. Yarışmada pewter madalyasını elde etti. (4. sırada bitirenlere verilen, ABD Şampiyonasına özgü bir madalya) 2003-2004 sezonunda Zhang Intermediate düzeyine geçti.(Juvenile düzeyinden bir seviye yukarıda) Yerel şampiyonayı kazanarak ABD Gneçler şampiyonasına gitme hakkı kazanan Caroline yarışmada bronz madalyayı kazandı. 2004-2005 sezonunda Novice düzeyine geçti. (ABD Şampiyonasında ilk düzey) Zhang yerel (regional) şampiyonada gümüş madalya alarak sectional şampiyonaya gitme hakkı kazandı. Burada 4. olan Zhang o yıl ABD Şampiyonasına katılma hakkı kazandı. Ulusal şampiyonada bu düzeyde 4. oldu. (pewter madalya) 2005-2006 sezonunda junior (gençler) düzeyine geçti. Zhang yerel (regional) şampiyonada gümüş madalya, ardından katıldığı sectional şampiyonada bronz madalya alarak ulusal şampiyonaya gitme hakkı kazandı. 12 yaşında iken 2006 ABD şampiyonasında gençler düzeyinde 8. oldu. 2006-2007 sezonunda ilk kez uluslararası yarışmalara girmeye başladı. 2006-2007 ISU Junior Grand Prix serisindeki ilk yarışması olan Meksika'da bir rekor ile, 53 puan fark ile altın madalyayı aldı. İkinci yarışması 33 puan fark ile kazandı. Bu iki altın madalya onu Junior Grand Prix Finaline katılma hakkı kazandırdı ve Zhang bu yarışmayı 20 puan farkla aldı. O yıl Junior Grand Prix finaline gitme hakkı kazanmış olması regional ve sectional yarışmalarına katılmadan ABD Şampiyonasında yarışma hakkı verdi. 2007 ABD Şampiyonasında gençler düzeyinde Mirai Nagasu'nun ardında gümüş madalya aldı ve Dünya Gençler şampiyonası takımına seçildi. 2007 Dünya Gençler Artistik Patinaj Şampiyonası'nda Nagasu'yu geçerek altın madalya aldı. ABD; Zhang, Nagasu, ve Ashley Wagner ile Dünya Gençler şampiyonasında ilk kez bu dalda tüm madalyaları aldı ve tulum çıkardı. 2007-08 sezonunda Zhang büyüklerde yarışmaya başlamıştır. 2007 Skate America'da bronz madalya kazanmış, 2007 Cup of China2da gümüş madalya almıştır. Topladığı 24 puan ile ISU Grand Prix Finalleri'ne katılma hakkını elde etmiştir. Burada kısa programı ikinci geçmiş, toplamda dördüncü sırada yer almıştır. Zhang büyüklerde yarışmaya başladığı ilk sezonda Grand Prix Finallerine katılma hakkı elde eden 4. Dünya Gençler şampiyonudur. 2008 ABD şampiyonasında büyüklerde 4. olmuş ve ISU'nun yaş kuralları gereği büyükler düzeyinde ISU şampiyonalarına katılmamıştır. Ancak Dünya Gençler Şampiyonasında yarışabilmiştir. Burada gümüş madalya almıştır. Hund kurallarÄ± Hund kuralları, atom fiziğinde, 1927 yılında Alman fizikçi Friedrich Hund tarafından, çok elektronlu bir atomun taban durumuna karşılık gelen terim sembolü belirlemek için formüle edilen kurallar dizisi. Kimyada ilk kural özellikle önemlidir ve genellikle Hund Kuralı olarak adlandırılır. Oyun (oyun) Oyun (İngilizce Play), Samuel Beckett tarafından yazılmış bir tiyatro oyunudur. 1962 ve 1963 yılları arasında yazılan bu oyun ilk olarak Almanca Spiel ismiyle 14 Haziran 1963 yılında Almanya'daki Ulmer Theatre'da sahnelendi. Deryk Mendel'in yönettiği oyunda, Nancy Illig, Sigfrid Pfeiffer ve Gerhard Winter gibi oyuncular rol aldılar. Oyun İngilizce olarak 7 Nisan 1964 tarihinde Londra'daki Old Vic tiyatrosunda sahnelendi. Oyunda iki kadın ve bir erkek arasındaki aşk üçgeni anlatılır. Kadınlar ve erkek büyük toprak vazolar içindedirler yalnız başları görünür. Gövdelerini yitirmiş, yalnızca bilinçleriyle varolan üç kişinin “araf” olarak nitelenebilecek ‘eşik’te bekleyişlerini anlatan Beckett, tiyatro tekniği açısından büyük bir yenilik yaratmış, oyuncuyu bireysellikten iz kalmamış bir ‘ses’ ile sınırlamıştır. Play gibi Beckett'in sahne ve radyo için yazılmış oyunları, II. Dünya Savaşı'ndan sonra Avrupa'da ortaya çıkan ve gerek biçim, gerek içerik açısından yerleşmiş tiyatro kurallarına karşı çıkan Uyumsuz Tiyatro'nun en çarpıcı örneklerindendir. STANAG STANAG ("Standardization Agreement"), NATO üyesi ülkelerin askeri alandaki standartlarını belirleyen bir bildirimdir. NATO üyesi ülkeler ürettiği bütün askeri malzemeler de bu standartlara uymak zorundadır. Standartlara ulaşması için, ordusu modernize gerektiren ülkelere diğer ülkeler yardım etmektedir. Bu direkt olarak malzemeyi vermekten çok teknoloji/bilgi transferi ile olur. STANAG İngilizce ve Fransızca olarak iki dilde hazırlandı. NATO Standartlarını belirleyen merkez ajans Brüksel'dedir. STANAG'a örnek olarak STANAG'ın silahların mermi ölçülerin belirleyen STANAG şarjör standardı verilebilir. Böyle birçok standartlandırma getirilmiş ve bunlar STANAG's (STANAG'lar) olarak adlandırılmıştır. İran'da vahşi yaşam İran'da vahşi yaşam flora, fauna ve doğal habitatlarını kapsamaktadır. İran'daki vahşi yaşamın en çok tanınan üyelerinden birisi soyu tükenme tehlikesi yaşayan, bugün sadece İran'da bulunan ve aynı zamanda "İran Çitası" olarak da bilinen Asya Çitası'dır. İran bütün Asya aslanlarını yirminci yüzyılın ilk yarısında kaybetmiştir. Dağlarda ayılar, yaban koyunu ve keçileri, ceylanlar, vahşi eşekler, kurtlar, çakallar, leoparlar ve tilkiler yaşar. Evcil hayvanlar olarak koyunlar, keçiler, sığır, at, manda, eşekler ve develer bulunur. İran'da sülün, leylek, kartal ve doğan da yaşamaktadır. Doctor Who Doctor Who (Türkçe: "Doktor Kim"), 1963 yılından beri yayınlanan BBC yapımı Britanya bilimkurgu televizyon dizisi. Dizi; Doktor olarak bilinen, zamanda yolculuk yapan insansı dünya dışı yaratık olan bir Zaman Lordu'nun maceralarını anlatmaktadır. Doktor, dışarıdan 1950'lerden kalma bir polis kulübesi gibi görünen TARDIS adındaki bilince sahip ve zamanda yolculuk edebilen bir uzay gemisi ile evreni araştırır. Yol arkadaşları ile beraber uzay ve zamanı keşfeder, sorunları çözer, yaratıklarla yüzleşir ve tarihe yapılan müdahalelere engel olur. Britanya popüler kültürünün önemli bir parçası olan dizi, diziyi izleyerek büyüyen nesli etkilemiştir. Dizinin ara vermeden önceki klasik seri adı verilen dönemi 1963 - 1989 yılları arasında sürmüştür. 1996 yılında yayınlanan televizyon filmi, 2005 yılında tekrar yayınlanmaya başlayan modern seriye geçiş bölümü olmuştur. Modern seriyi, Cardiff'teki BBC Wales'te serinin ilk beş yılında yürütücü yapımcılık ve başyazarlığı üstlenen Russell T Davies başlatmıştır. Modern serinin ilk sezonunda, Christopher Eccleston başrolde yer almıştır. Ayrıca, "Doctor Who"nun çoklu medyada Russell T Davies tarafından yapılan "Torchwood" (2006-2011) ve "The Sarah Jane Adventures" (2007-2011) adlı yan dizileri ve "K-9 and Company" (1981) adlı tek bölümlük bir serisi yapılmıştır. Ayrıca bu yapımlarda karakterlere birçok kültürel göndermeler yapılmıştır. Doktor rolünü bugüne kadar on iki oyuncu oynamıştır. Doktor'un öldükten sonra rejenerasyon geçirmesiyle rol bir oyuncudan başka bir oyuncuya geçmektedir. Doktor, Zaman Lordları'na ait bu özelliği kullanarak ölümcül bir yara aldığında yenilenerek yeni bir vücut ve yeni bir kişiliğe sahip olmaktadır. Böylece dizinin devamlılığı sağlanmıştır. Her oyuncunun canlandırdığı Doktor farklı kişiliğe sahip olsa da, tüm Doktor'lar aynı karaktere sahip olmuş ve aynı hikâyenin bir parçası olmuştur. Zaman yolculuğunun doğası olarak, Doktor'lar bazen birbirleriyle karşılaşmıştır. Şu anki Doktor rolünü oynayan oyuncu, 2017 Noel özel bölümü "Twice Upon a Time"da Peter Capaldi'den rolü devralan Jodie Whittaker'dır. "Doctor Who", ana karakter olan Gallifrey gezegeninden, adının "Doktor olduğunu söyleyen serseri bir Zaman Lordu'nun maceralarını anlatmaktadır. Mark I tip 40 model bir TARDIS'le gezegeninden kaçıp uzay ve zamanda yolculuk yapmaya başlamıştır. Normalde "bukalemun devresi" olan TARDIS, gittiği yerle uyumlu bir nesneye dönüşmektedir. Ancak, Doktor'un TARDIS'inde bu devre bozulduğu için son şeklini aldığı polis kulübesi olarak kalmıştır. Doktor, nadiren yalnız ve genelde bir veya daha fazla yol arkadaşıyla yolculuk yapmaktadır. Genelde insan olan yol arkadaşlarını hayranlık duyduğu Dünya'dan bulmaktadır. Çoğu zaman merakları onları olaylara götürmekte ve beraber masum insanlara zarar veren veya tarihi değiştirmeye çalışan şeytani güçlere karşı savaşmaktadırlar. Doktor, marifetlerini ve çok yönlü sonik tornavidası gibi en düşük kaynaklarını kullanarak bu olaylardan sıyrılmaktadır. Bir Zaman Lordu olarak Doktor, ölümcül bir yara aldığında rejenerasyon geçirip yeni bir vücuda ve kişiliğe sahip olmaktadır. Doktor, yaptığı yolculuklarda karşısında gelen Dalekler, Siberler ve hain bir zaman Lordu olan Usta'nın olduğu düşmanlara karşı hep kazanmıştır. "Doctor Who", ilk kez 23 Kasım 1963 tarihinde Cumartesi günü GMT'ye göre normalde olması gereken zamanından seksen saniye sonra saat 17:16:20'de BBC TV'de yayınlandı. Haftada bir yayınlanan her bölüm yaklaşık 25 dakika sürmekteydi. Dizi hakkındaki tartışma ve planlar bir yıl boyunca devam etmişti. Kanadalı drama başkanı Sydney Newman, diziyi geliştirmek için baş sorumlu oldu. Dizinin ilk belgeleri Newman ile beraber senaryo departmanının başkanı (sonra bölüm başkanı) Donald Wilson ve senarist C. E. Webber tarafından yazılmaya başlanmıştı. Ayrıca, senarist Anthony Coburn, hikâye editörü David Whitaker ve ilk yapımcı Verity Lambert, dizinin gelişmesine katkıda bulunmuştu. "Doctor Who" dizisinin, ilk başta bilimsel fikirleri ve tarihin önemli anlarını keşfetmek için bir araç olarak zaman yolculuğunu kullanıp bir eğitim programı olarak aileye hitap etmesi amaçlandı. 31 Temmuz 1963 tarihinde Whitaker, Terry Nation'ı "The Mutants" adlı bir bölüm yazması için görevlendirdi. Bölümde başlangıçta Dalekler ve Thallar, uzaylı nötron bombası saldırısının kurbanı olarak yazıldı. Ama Nation, daha sonra Dalekleri saldıran taraf yaptı. Senaryo, Newman ve Wilson'a sunulduğunda "patlak gözlü canavarlar" istenmediği için hemen reddedildi. İlk hikâye tamamlanmıştı ve BBC, devamının gelmesi için bölümün başarılı olması gerektiğine inanıyordu. Ama sadece "The Mutants" hikâyesinin senaryosu vardı ve bunu kullanmak dışında başka bir seçenek yoktu. Yapımcı Verity Lambert: "Çok fazla seçimimiz yoktu. Elimizde sadece Dalek hikâyesi vardı ... Biraz güven krizimiz vardı çünkü Donald [Wilson] bunu yapmamakta kararlıydı. Başka birşeyimiz hazırda olsaydı onu yapardık." Nation'ın senaryosu, "Doctor Who"'nun ikinci hikâyesi "The Daleks" (diğer adıyla "The Mutants") olarak belirlendi. Hikâyede tanıtılan ve bölümün adını taşıyan uzaylılar, dizinin en ünlü canavarları oldu ve BBC'nin ilk ticari patlamasını sağladı. Yapımı BBC drama departmanı tarafından üstlenen dizi 26 sezon boyunca BBC 1 kanalında yayınlandı. İzlenmesi gittikçe düşmeye başlayan dizi, BBC 1 denetçisi Jonathan Powell tarafından 1989 yılında askıya alındı. 1990 yılında 27. sezonun yapılması planlanmasına rağmen resmen olmasa da iptal edildi. Daha sonra BBC, sezonun geri döneceğini defalarca doğruladı. Kurum içi yapıma son verildiğinde BBC, diziyi yeniden başlatmak için bağımsız bir yapım şirketi bulmayı umuyordu. Amerika Birleşik Devletleri'nde Columbia Pictures'ın televizyon kolunda çalışan Britanyalı gurbetçi Philip Segal, 26. sezon hâlâ yapım aşamasındayken böyle bir girişim hakkında BBC'ye başvurmuştu. Segal ile yapılan görüşmelerin sonucunda 1996 yılında Fox Network, Universal Pictures, BBC ve BBC Worldwide ortaklığında Fox Network'te D"octor Who" televizyon filmi yayınlandı. Film, Birleşik Krallık'ta başarılı olmasına (9,1 milyon seyirci) rağmen, ABD'de çok daha az izlendi ve dizinin devamının gelmesini sağlamadı. Lisanslı medya, romanlar ve radyo oyunları gibi yeni hikâyeler sunsa da 2003 yılına kadar "Doctor Who" dizisi kadar etkili olamadı. BBC Worlwide'ın bir film versiyonu için bulunduğu girişimlerden birkaç yıl sonra 2003 yılının Eylül ayında BBC Television, dizinin yeni bir serisinin yapımına başlanacağını duyurdu. Modern serinin yeni yürütücü yapımcısı, baş yazar Russell T Davies olurken BBC Cymru Wales drama başkanı Julie Gardner olacaktı. "Doctor Who", sonunda 26 Mayıs 2005 tarihinde BBC One kanalında "Rose" adlı bölümle geri döndü. 2006-2008 ve 2010-2015 yılları arasında toplam dokuz sezon yayınlanan dizinin 2005 yılından beri her Noel'de özel bölümü de yayınlandı. 2009 yılında bir sezon şeklinde olmayan program, başrolde David Tennant'ın olduğu dört özel bölüm şeklinde yayınlandı. 2010 yılında Steven Moffat, Davies'in yerine baş yazar ve yürütücü yapımcı oldu. Ocak 2016'da Moffat, 2017 yılındaki sezonun son bölümünden sonra istifa edeceğini ve 2018 yılında yerine Chris Chibnall'ın geçeceğini duyurdu. 2016 yılında bir Noel özel bölümü yayınlandıktan sonra onuncu sezon Nisan 2017'de başladı. Önceki gün ABD Başkanı John F. Kennedy'nin suikasti nedeniyle haberlerin genişletilmesinden ilk bölümün on dakika gecikmeli yayınlandığı iddia edilmişti. Oysaki bölüm seksen dakika gecikmeli olarak yayınlanmıştı. BBC, suikastle ilgili verilen haberler ve ülke genelindeki elektrik kesintilerinden dolayı birçok izleyicinin yeni dizinin girişini kaçırdığına inanıyordu ve ilk bölüm 30 Kasım 1963 tarihinde ikinci bölümden hemen önce tekrar yayınlandı. İzleyici sayısı arttıkça dizi, yakın zamanda Birleşik Krallık'ta ulusal bir kurum hâline geldi. Ünlü birçok oyuncu dizinin çeşitli hikâyelerinde oynamak istedi veya onlara konuk oyunculuk teklifi yapıldı. Ünün artmasıyla dizinin çocuklar için uygunluğu tartışılmaya başlandı. İngiliz sosyal aktivist Mary Whitehouse, 1970'lerde gösterilenleri korkutucu ve kanlı olarak gördüğünü söylüyor ve BBC'ye tekrar tekrar şikayette bulunuyordu. 1980'lerde yapımcı olan John Nathan-Turner, Whitehouse'un söylediklerine göre hareket edeceğini söyledi. Bir televizyon programının korkutucu sahnelerini görmeyi istemeyen çocukların geri kalanını izlemek için odada kaldıkları davranışını mizah olarak ifade eden "Hiding behind (veya 'watching from behind') the sofa" [Kanepenin arkasında gizleniyor (veya 'arkasından izliyor')] deyimi Britanya'nın pop kültürüne girdi. 1991 yılında bu deyim Doctor Who ile bağlantısını kaybetmedi ve Londra'daki Museum of the Moving Image, Doctor Who ile ilgili bir sergisine "Behind the Sofa" adını verdi. O zamanlar dizinin elektronik tema müziği ürkütücü, tuhaf ve korkutucu olarak adlandırılıyordu. 2012 yılında yayınlanan bir makalede o zamanlar çocukluk dönemindeki "birçok insanın dizi ile ilişkisinin merkezinde" korku ve heyecanın bir arada olduğunu anlatan bir makale yayınlandı. Ayrıca 2011 yılında Digital Spy'dan internette sunulan oylamada bu seri "tüm zamanların en korkunç TV şovu" olarak gösterildi. Klasik serinin Jon Pertwee döneminde dizi, sekizinci sezondaki "Terror of the Autons" (1971) hikâyesinde gösterilen katil plastik bebek resimleri, masumları öldüren nergislerden dolayı dizinin çocukları korkutma konusunda zirvede olduğu söylenmişti. Ayrıca 1976 yılında yayınlanan "The Brain of Morbius" hikâyesinde bedeninden ayrılmış bir beyin zemine düşüyordu. Yine 1976 yılında yayınlanan "The Deadly Assassin" hikâyesinde Doktor, Şansölye Goth tarafından boğuluyordu. 1972 yılında bir BBC izleyicisi kendi şiddet tanımıyla ("kasıtlı veya kaza sonucu insanlara, hayvanlara fiziksel veya psikolojik hasara neden olabilecek hareketler") ilgili bir araştırma anketi gerçekleştirdi. "Doctor Who", o dönem üretilen en şiddetli drama programlarından biri olarak gösterilmişti. Aynı raporda, ankete katılan kitlenin %3'ü diziyi aile için "hiç uygun değil" olarak değerlendirdi. Ankettekilere yanıt olarak "The Times" gazetesinden gazeteci Philip Howard, "Şiddetin çok daha gerçekçi olduğu, insanlara benzeyen oyuncuların kan gibi görünen boyayla boyandıkları dizileri "Dr Who"'nun şiddeti ile karşılaştırmanın tamamen saçmalık olduğunu ve bu karşılaştırmanın Londra emlak piyasası ile Monopoly oyununu karşılaştırmak gibi olduğunu, ikisinin de fantezi olduğunu ama birinin ciddiye alınması gerektiğini" söyleyerek dizide şiddetin olmadığını savundu. TARDIS'in şekli halkın bilincindeki diziyle sıkı sıkıya bağlantılı duruma geldi. Herne Körfezi, Kent'te yaşayan BBC senaristi Anthony Coburn, zaman makinesi olarak bir polis kulübesini düşünenlerden biriydi. 1996 yılında BBC, TARDIS'in mavi polis kulübesi tasarımını "Doctor Who"'nun ticarî markası olması için başvuru yaptı. 1998 yılında Büyükşehir Emniyet Müdürlüğü, ticarî marka talebine itirazda bulundu; ama 2002 yılında Patent Ofisi BBC lehine karar verdi. Dizinin başvurusu bilimkurgu hayranları kadar çocukların ve ailelerinin de dikkatini çekti. 21. yüzyılda tekrar yayınlanmaya başlayan dizinin modern serisi BBC One'ın Cumartesi programının merkezi ve "kanalın tanımı" hâline geldi. Geri dönüş sonrası hem izleyici sayısı hem de Takdir İndeksi ile ölçülen "Doctor Who," sürekli yüksek reytingler aldı. 2007 yılında "The Times"'tan televizyon eleştirmeni Caitlin Moran, "Doctor Who"'nun "tam bir Britanyalı olduğunu" yazdı. Yönetmen Steven Spielberg, "Dünya, "Doctor Who" olmasaydı daha zavallı bir yer olurdu" dedi. 4 Ağustos 2013 tarihinde BBC One, "Doctor Who Live: The Next Doctor" adlı canlı bir programda On İkinci Doktor'u kimin oynayacağını açıkladı. Program aynı anda ABD ve Avustralya'da yayınlandı. "Doctor Who"nun 26 sezondan oluşan klasik serisi, 23 Kasım 1963 tarihinden 6 Aralık 1989 tarihine kadar BBC One kanalında yayınlandı. Klasik seride her hafta yayınlanan bölümler bir öykünün parçalarını oluşturdu. İlk yıllarda öyküler genelde dört ile altı bölüm arasında oluşuyordu ve son yıllarda öyküler üç ve dört bölümdü. Bunun dışında "The Daleks' Master Plan" öyküsü 12 bölümden (ayrıca bir önceki bölümde düzenli kadroyu içermeyen "Mission to the Unknown" adlı bir teaser); yedinci sezonun neredeyse tamamı yedi bölümlük hikâyelerden; "The War Games" öyküsü 10 bölümden ve "The Trial of a Time Lord" adlı sezon 14 bölümden (her ne kadar üç üretim koduna ve dört öyküye ayrılmış olsa da) oluşmuştu. Bazen hikâyeler sekizinci sezondaki gibi gevşek bir senaryo ile birbirine bağlıydı. 8. sezonda Doktor, Usta adında hain bir zaman lorduyla savaş hâlindeydi. Diğer gevşek senaryolar 16. sezonda Zamanın Anahtarı görevi, 18. sezonda E-Uzay yolculuğu ve entropi teması ve 20. sezondaki Siyah Gardiyan Üçlemesi idi. Her Cumartesi akşamı yayınlanan dizinin ailece izlenebilecek eğitici bir dizi olması amaçlanmıştı. Başlangıçta geçmişte geçen hikâyeler, daha genç izleyicilere tarih hakkında bilgi vermeyi amaçlıyordu. Gelecekteki veya dış uzayda geçen bölümler de bilimi öğretmek için yapılmıştı. Bu durum, aynı zamanda Doktor'un ilk yol arkadaşlarına da yansıyordu. Biri fizik öğretmeni, biri de tarih öğretmeniydi. Ancak bilimkurgu hikâyeleri diziyi domine etti ve "tarihsel" hikâyeler geride kaldı. 1967 yılında tarihsel olarak "The Highlanders" hikâyesi yayınlandı. Sonrasında çekilen tarihsel bölümler, 1920 yılında İngiltere'de geçen "Black Orchid" hikâyesi dışında genelde bilimkurgu hikâyelerine zemin hazırlıyordu. İlk hikâyelerde, bir hikâyenin anlatısı bir sonraki hikâyeye akıyordu. Her bölüm, kendi üretim kodlarıyla farklı hikâyeler olarak üretilmesine rağmen kendi başlıklarına sahipti. Bu durum 1966 yılında yayınlanan "The Gunfighters" hikâyesine kadar devam etti. Sonraki hikâyeleri oluşturan bölümlerin adı, hikâyenin bölüm numarası olarak gösterildi. Dizinin senaristlerinden Robert Holmes, aralarında en üretken olanıydı. "Doctor Who"da da senaryo yazmasına rağmen Douglas Adams, daha çok "Hitchhiker's Guide to the Galaxy" çalışmasıyla biliniyordu. 2005 yılında yeniden başlayan dizide bölüm formatı değiştirildi. Her sezon genelde 45 dakikalık 13 bölümden oluşmaya başladı. Bağımsız bölümler (denizaşırı ticarî kanallarda reklamlarla beraber 60 dakika) ve Noel'e özel yayınlanan bölümler daha uzun olarak yayınlandı. Her sezonda gevşek bir hikâye arkına bağlı çeşitli bağımsız ve çok parçalı bölümler bulunur. Hikâye arkları sezonun son bölümünde çözülür. Bölümler erken "klasik" dönemdekine benzer şekilde her bağımsız bölümün veya bir hikâyeyi oluşturan iki veya üç parçalı bölümler kendi özel adına sahip oldu. Bazen özel olmayıp da 45 dakikayı aşan bölümler gerçekleşti. 2008 yılında yayınlanan "Journey's End" ve 2010 yılında yayınlanan "The Eleventh Hour" adlı bölümler bir saat sürmüştü. 1963 yılından beri 800'ü aşkın "Doctor Who" bölümü yayınlandı. Klasik seride yaygın olarak 25 dakikalık bölümler yayınlanırken 1984 yılında yayınlanan "Resurrection of the Daleks" hikâyesi, 1985 yılında bir sezon boyunca ve modern serinin genelindeki bölümler 45 dakika olarak ayarlanıyordu. İki uzun metrajlı yapım (1983 yılındaki "The Five Doctors" ve 1996 televizyon filmi), on bir Noel özel bölümü (biri 72 dakika olmak üzere çoğu 60 dakika) ve 2009, 2010, 2013 yıllarındaki dört ek bölüm 60-75 dakika arasında değişti. 1993, 2005 yıllarındaki kısa bölümler, 2007 Children in Need'e özel hayır bölümü ve 2008 yılında The Proms'un "Doctor Who" temasından oluşan dört kısa bölüm yaklaşık sekiz dakika sürdü. 1993 yılında yayınlanan "Dimensions in Time" adlı iki bölümlük hikâye BBC pembe dizisi "EastEnders" oyuncularıyla işbirliği yapılarak yayınlandı ve hikâyenin çekimleri kısmen "EastEnders" setinde yapıldı. Ayrıca Comic Relief'in 2011 programı için iki parçalı kısa bölüm yapıldı. Dizi, 2009 özel bölümü "Planet of the Dead"den itibaren HDTV için 1080i olarak çekilmeye başladı. BBC One ve BBC HD aynı anda diziyi de yayınladı. 2013 yılında dizinin 50. yıl dönümüne özel olarak 3 boyutlu "The Day of the Doctor" bölümü yayınlandı. Mart 2013'te Tennant ve Piper'ın döneceği açıklandı. Bölüm ayrıca dünyaçapında aynı anda yayınlanırken sinemalarda da gösterildi. Nisan 2015'te Steven Moffat, "Doctor Who"nun en az beş yıl daha süreceğini söyledi. 1964 ve 1973 yılları arasında; BBC'nin çeşitli video kasetlerinde ve film kütüphanelerinde depolanan büyük miktarda eski malzeme ya yok edildi, ya silindi ya da zayıf depolama ortamında dolayı yayın kalitesinde ciddi bozulmalar meydana geldi. Bu nedenle pek çok bölüm kayboldu. Bu kayıpların çoğu William Hartnell ve Patrick Troughton döneminde gerçekleşti. Dizinin ilk altı yılında üretilen 253 bölümden 97'si BBC'nin arşivlerinde yer almamaktadır. 3, 4 ve 5. sezonda 79 bölüm kaybolmuştur. 1972 yılında hemen hemen tüm bölümlerin BBC'de yer aldığı biliniyordu. 1978 yılında, o yıla kadar yapılan silme politikası ve "yedek" film kopyalarının imha edilme işlemi durduruldu. Kasetlerin bazıları transfer edilmeden önce düzenlenmek üzere transfer edilmiş olsa da 1960'lardaki bölümlerin hiçbiri orijinal kasetlerde yer almamaktadır. Bazı bölümler, yayın için satın alan diğer ülkelerin arşivlerinden veya çeşitli vesilelerle onları satın alan özel kişilerden geri getirildi. Televizyon ekranından 8 mm sinema filmi ve diğer programlarda gösterilen kliplere çekilen alıntıların yanı sıra hayranlar tarafından video kasetlerine çekilen görüntüler de alınırken, kayıp bölümlerin tüm sesleri diziyi kasetlere kaydeden izleyicilerden alındı. Ayrıca "Marco Polo", "Mission to the Unknown" ve "The Massacre of St Bartholomew's Eve" hikâyeleri haricinde her hikâyenin kısa klipleri de ortaya çıktı. Bunlara ek olarak, 1950'li ve 1960'lı yıllarda pek çok programı belgelemek üzere çeşitli yapım personeli tarafından çalıştırılan fotoğrafçı John Cura'nın "Doctor Who" dizisini de içeren ekran dışı çektiği fotoğraflar vardı. Bu fotoğraflar hikâyelerin yeniden düzenlenmesinde kullanıldı. Bu amatör düzenlemeler, kâr için satılmaması ve düşük kaliteli VHS kopyalara dağıtılmaması şartıyla BBC tarafından kabul edildi. En çok aranan kayıp hikâye William Hartnell'ın düzenli olarak son kez Doktor rolünü oynadığı, Birinci Doktor'un yerini İkinci Doktor'un aldığı "The Tenth Planet" (1966) hikâyesidir. Hikâyeyle ilgili bulunan tek sahne, zayıf kalitede sessiz 8 mm klip olarak bulunan rejenerasyon sahnesinin birkaç saniyesidir. Bu sahne çocuk magazin şovu "Blue Peter"'da gösterilmiştir. BBC'nin onaylamasıyla, mümkün olduğunca bölümlerin mevcut malzemelerden geri yüklenmesi için çalışılmaktadır. "Resmî" düzenlemeler ayrıca BBC tarafından VHS, MP3 CD-ROM ve DVD'de özel içerik şeklinde yayınlandı. BBC, Cosgrove Hall animasyon stüdyosu ile birlikte "The Invasion" (1968) hikâyesinin kaybolan 1 ve 4. bölümlerini, yeniden canlandırılan ses parçalarını ve orijinal filme ilişkin kapsamlı sahne notlarını kullanarak animasyon şeklinde düzenledi ve sezonun Kasım 2006'da çıkarılan DVD'sine ekledi. Big Finish ile işbirliği içinde Theta-Sigma animasyon şirketi tarafından "The Reign of Terror" hikâyesinin kayıp bölümleri animasyon hâline getirildi. Mayıs 2013'te Amazon.com'dan satın alınabilecek şekilde sunuldu. 2013 yılında "The Tenth Planet", "The Ice Warriors" ve "The Moonbase" hikâyeleri animasyon hâline getirildi. Nisan 2006'da "Blue Peter", Doctor Who'nun kayıp bölümlerini bulmak için bir meydan okuma başlattı ve ödül olarak tam ölçekli bir Dalek modeli sözünü verdi. Aralık 2011'de "Galaxy 4"'ün 3. bölümünü ve "The Underwater Menace"'ın BBC'ye geri döndüğü açıklandı. Bu bölümler, 1980'lerin ortalarında BBC'nin kopyalarını elinde tuttuğunu fark etmeden satın alan bir hayrandan alındı. 10 Ekim 2013 tarihinde BBC, dokuz kayıp bölümü de içeren on bir bölümün Nijerya'nın Jos'taki televizyon yayın istasyonunda bulunduğunu açıkladı. On bir bölüm arasında "The Enemy of the World" hikâyesinin üçüncü bölüm hariç tüm kayıp bölümleri vardı. Diğer bölümler, altı bölümden oluşan "The Web of Fear" hikâyesinin kayıp olan 2, 4, 5 ve 6. bölümüydü. 3. bölüm hâlâ kayıptır. Doktor karakteri başlangıçta bir gizemle örtülüydü. Dizinin ilk günlerinde onun hakkında bilinen her şey, "TARDIS" (time and relative dimension(s) in space sözcüklerinin kısaltması) adlı, içeriden daha büyük görünen ("boyutsal aşkınlık" olarak adlandırılan bir kalite) bir zaman makinesi ile zaman ve mekânı araştırırken adaletsizlikle mücadele eden çok zeki ilginç bir uzaylı olduğuydu. Başlangıçta çabuk kızan ve biraz kötü niyetli biri olan Doktor hızla daha merhametli bir figüre dönüştü. En sonunda Gallifrey adlı gezegenden, kendi halkından kaçan bir Zaman Lordu olduğu ortaya çıktı. Yapımcılar, ana karakterin yeniden düzenlenmesi için rejenerasyon kavramını getirdi. Bu, ilk başrol William Hartnell'ın sağlık sorunlarından dolayı hızlıca verilen bir karardı. Aslında "rejenerasyon" terimi, Doktor'un üçüncü rejenerasyonuna kadar kullanılmamıştı. Hartnell'ın Doktor'u, sadece "yenilenme" sürecinde olduğunu açıklamış ve İkinci Doktor bir "görünüm değişikliği" geçirmişti. Rejenerasyon fikri, dizinin tarihi boyunca oyuncuların Doktor'u tekrar canlandırmasına ve Doktor'un göreceli geçmişi veya geleceğinden gelen alternatif Doktorların tasvir edilmesine izin verdi. Daha sonra "The Deadly Assassin", "Mawdryn Undead" hikâyelerinde ve 1996 televizyon filminde, bir zaman lordunun yalnızca 12 kez rejenerasyon geçirebildiği, dolayısıyla toplam 13 yüzü olduğu belirtilecekti. Sıklıkla tekrarlanmamasına rağmen bu çizgi toplum bilincinde çakılı kaldı ve yapımcılar tarafından Doktor'un on üçüncü kez rejenerasyon geçirmesine engel konmuş oldu. Dizinin gidişatına göre On Birinci Doktor'un aslında on ikinci rejenerasyon olması nedeniyle "The Time of the Doctor" bölümünde Doktor'un yeni bir rejenerasyon döngüsü alma konusu işlendi. Böylelikle On Birinci Doktor, ikinci döngünün ilk Doktor'u oldu. 1986 yılında Newman'ın, 2008 yılında Davies'in de bulunduğu Doktor'u bir kadının canlandırması fikri ortaya atılsa da bugüne kadarki tüm rolleri erkek oyuncular oynadı. 2017 Noel özel bölümünde On Üçüncü Doktor rolüyle bu rolü devralan Jodie Whittaker, dizinin tarihinde Doktor rolünü oynayacak ilk kadın oldu. Whittaker, daha önce "Return to Cranford", David Tennant (Onuncu Doktor) ile beraber "Broadchurch" ve "Black Mirror" dizilerinde oynadı. İlk bölümlerden beri Zaman Lordlarının cinsiyet değiştirebilmesinden bahsedilse de, bu ilk kez Michelle Gomez'in Usta rolüyle gerçekleşti. Serinin baş karakterini oluşturan Doktor rollerinin yanında konuk oyuncu olarak görünen Doktor'un farklı versiyonları tasvir edildi. Özellikle, 2013 yılında John Hurt, konuk oyuncu olarak Doktor'un o zamana kadar bilinmeyen bir yüzünü oynadı. Doktor'un Savaş Doktoru olarak bilinen bu rejenerasyonun hikâyesi, dizinin 50. yıl dönümüne özel olarak yayınlanan "The Day of the Doctor" bölümünde sona erdi. "The Night of the Doctor" adlı kısa bölüm, dizinin kurgusal kronolojisinin McGann ve Eccleston'ın Doktor'ları arasında geçmişe dönük olarak yayınlandı. Savaş Doktoru, Sekizinci ve Dokuzuncu Doktor arasındaki bir rejenerasyon oldu. Doktor'un farklı versiyonlarına başka bir örnek de 1986 yılındaki 1986 "The Trial of a Time Lord" hikâyesinde Michael Jayston tarafından canlandırılan Valeyard'dı. Valeyard, Doktor'un karanlık yüzlerinin birleşimi olarak on ikinci ve son yüzünün arasındaki bir karakter olarak tanımlanmıştı. Nadiren diğer oyuncular ön plana çıktı. 1975 yılında yayınlanan "The Five Doctors" hikâyesinde, William Hartnell'ın ölümü nedeniyle Birinci Doktor'u Richard Hurndall oynadı. "Time and the Rani" adlı hikâyede normalde Yedinci Doktor'u oynayan Sylvester McCoy, kısa bir süre renejerasyon sırasında Altıncı Doktor rolünde yer aldı. Diğer medyada farklı oyuncular tarafından da Doktor rolü oynandı. Peter Cushing'in Doktor rolünü oynadığı iki film yapılmıştı. Yeni Doktor'un açıklanacağı zamanlar çeşitli tartışmalara ve söylentilere ilham veriyordu. Özellikle yeni Doktor'un kadın olmasının mümkünlüğü ve istenilirliği tartışıldı. Ekim 2010'da "The Sunday Telegraph", dizinin yapımcılarından Sydney Newman'ın 1980'lerin sonlarında BBC'den Doktor rolünü kadın "Zaman Leydisi" olarak düzenlemesini istediğini açığa çıkardı. Sonraki dönemlerde oyuncuların geri dönüp kendi Doktor rollerini oynadığı bölümler de yapıldı. 1973 yılındaki "The Three Doctors" bölümünde William Hartnell ve Patrick Troughton geri dönüp dönemin Doktor'u Jon Pertwee ile beraber dizide yer almıştı. 1983 yılında yayınlanan "The Five Doctors" bölümünde, Troughton ve Pertwee geri dönüp Peter Davison ile beraber oynamış ve Tom Baker'ın tamamlanmamış olan Shada bölümündeki gösterilmeyen görüntüleri kullanmıştı. Ayrıca William Hartnell'ın yerine Birinci Doktor rolünü Richard Hurndall oynamıştı. 1985'in "The Two Doctors" hikâyesinde Patrick Troughton tekrar gerri dönmüş ve Colin Baker ile oynamıştı. 2007 yılında Children in Need programına özel olarak yayınlanan "Time Crash" adlı kısa bölümde Peter Davison ve David Tennant, beraber oynamıştı. 2013 yılında yayınlanan 50. yıla özel "The Day of the Doctor" bölümünde ise David Tennant'ın Onuncu Doktor'u ile beraber Matt Smith'in On Birinci Doktor'u yer alırken; John Hurt, Savaş Doktoru'nu oynamıştı. Ayrıca kısa bir süre önceki oyuncuların görüntüleri gösterilmişti. Buna ek olarak Doktor, bazen yakın gelecekten veya geçmişten kendi yüzleriyle karşılaşmıştı. Birinci Doktor, "The Space Museum" (sergide dondurulmuş şekilde olsa da) bölümünde kendisiyle karşı karşıya gelmişti. "Day of the Daleks" hikâyesinde Üçüncü Doktor, kendisiyle karşılaşmış ve etkileşim kurmuştu. "Logopolis" hikâyesinde Dördüncü Doktor, rejenerasyon sırasında kendisinin gelecekteki bir yüzüyle ('İzleyici') bağlantı kurarken; Dokuzuncu Doktor, "Father's Day" bölümünde mevcut rejenerasyonun eski bir versiyonunu gözlemlemişti. On Birinci Doktor, "The Big Bang" bölümünde kısa süre kendisiyle yüz yüze gelmişti. "The Almost People" bölümünde Doktor, kendisinin etten kopyasıyla karşılaşmıştı. "The Name of the Doctor" bölümünde On Birinci Doktor, "sırrı" olarak tanımladığı kendisinin bilinmeyen rejenerasyonuyla karşılaşmış ve sonunda onun Savaş Doktoru olduğu ortaya çıkmıştı. Buna ek olarak, birçok Doktor dizinin radyo oyunlarında beraber yeni maceralara döndü. Peter Davison, Colin Baker ve Sylvester McCoy; 1999 yılında radyoda yayınlanan "The Sirens of Time" adlı oyunda yer aldı. 2003 yılında dizinin 40. yıl dönümüne özel olarak yapılan "Zagreus" adlı radyo oyununda Paul McGann, Colin Baker, Sylvester McCoy ve Peter Davison oynadı. Ayrıca yapımda, Jon Pertwee'nin arşivdeki ses kayıtları kullanıldı. Yine 2003 yılında Colin Baker ve Sylvester McCoy, beraber "Project: Lazarus" adındaki radyo macerasında oynadı. 2010 yılında Peter Davison, Colin Baker, Sylvester McCoy ve Paul McGann; tekrar bir araya gelerek "The Four Doctors" adlı radyo oyununda yer aldı. Dizinin tarihi boyunca, Doktor hakkında ek sorular gündeme geldi. "The Brain of Morbius"ta (1976), Birinci Doktor'un ilk enkarnasyon olmayabileceği ima edildi. (diğer yüzler tasvir edilmiş olsa da Zaman Lordu Morbius'un enkarnasyonları olabilir). Sonraki hikâyelerde Birinci Doktor, Doktor'un en erken enkarnasyonu olarak ifade edildi. "Mawdryn Undead" (1983) adlı hikâyede Beşinci Doktor, açıkça beşinci yüzünde olduğunu doğruladı. Daha sonra aynı yılda yapılan 20. yıl dönümüne özel "The Five Doctors" hikâyesinde Birinci Doktor, Beşinci Doktor'un rejenerasyonunu sorguladı; Beşinci Doktor, "dördüncü" rejenerasyonunu geçirdiğini açıklarken Birinci Doktor, heyecanla "Tanrım! Yani şu anda beşincim var." dedi. 2010 yılındaki "The Lodger" bölümünde On Birinci Doktor, kendisini "On Birinci" olarak belirtti. 2013 "The Time of the Doctor" bölümünde On Birinci Doktor'un, saymamayı seçtiği bir yüzü ve başka bir durdurulan yenilenme süreci yüzünden on ikinci rejenerasyonunu geçirdiği netleşti. Aynı bölümde "On Birinci'nin Düşüşü" kehaneti tasvir edildi. Bu yüzden Doktor'un bu enkarnasyonu hâlâ On Birinci olarak adlandırılmaya devam etmektedir. Yedinci Doktor döneminde, Doktor'un sıradan bir zaman lordundan başka bir şey olmadığı ima edildi. 1996 televizyon filminde Sekizinci Doktor, kendisini "yarı insan" olarak tanımladı. Dizinin ilk hikâyesi olan "An Unearthly Child"da Doktor'un torunu Susan Foreman tanıtıldı. 1967 "The Tomb of the Cybermen" hikâyesinde Victoria Waterfield, "çok yaşlı" olmadı dolayısıyla Doktor'un ailesini tanıyabildiğinden şüphe ettiğini açıkladı. Doktor, "zamanın geri kalanında onlar aklımda uyuyorlar" diyerek gerçekten istediğinde bunu yapabildiğini söyledi. 2005 yılındaki modern serinin ilk