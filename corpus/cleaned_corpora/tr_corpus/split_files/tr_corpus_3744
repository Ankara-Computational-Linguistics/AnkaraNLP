şema ve akış diyagramı oluşturma yazılımıdır. Yazbaşı, Bulanık Yazbaşı, Muş ilinin Bulanık ilçesine bağlı bir köydür. Köyün eski adı 1916 yılı kayıtlarında Murad Beği olarak geçmektedir. Köy, Muş il merkezine 149 km, Bulanık ilçe merkezine 44 km uzaklıktadır. Yokuşbaşı, Bulanık Yokuşbaşı, Muş ilinin Bulanık ilçesine bağlı bir köydür. Köyün eski adı 1928 yılı kayıtlarında Semerşeyh olarak geçmektedir. Köy, Muş il merkezine 100 km, Bulanık ilçe merkezine 48 km uzaklıktadır. KDevelop KDevelop Linux ve diğer Unix benzeri işletim sistemleri için özgür bir tümleşik geliştirme ortamıdır (T.G.O). KDevelop bir derleyici içermez. Çalıştırılabilir kod üretebilmek için GCC (GNU Compiler Collection, Türkçesi: GNU Derleyici Koleksiyonu) veya istenirse başka bir derleyici kullanır. Şu anki 3.5 sürümü Ada, Bash, C, C++, Fortran, Java, Pascal, Perl, PHP, Python, Ruby ve SQL başta olmak üzere birçok programlama dilini destekler. KDevelop 3.0, KDevelop 2.0'ın tamamen yeniden yazılmış durumudur ve KDE 3.2 ile birlikte Şubat 2004'te yayımlanmıştır. Kırkgöze Koyunağılı Kate (metin editörü) Kate, KDE için yazılmış bir metin editörüdür. Kate "KDE advanced text editor" (KDE Gelişmiş Metin Düzenleyicisi) sözcüklerinin baş harflerinden oluşur. KDE, Kpart adı verilen ve bir uygulamanın bir diğerinin içine gömülebilmesine olanak sağlayan bir bileşen çerçevesine sahiptir. Örneğin Konsole bir Kpart bileşenidir ve Konqueror'un içine gömülmüştür. KWrite, KatePart adı verilen bir metin düzenleyici bileşeninin gömülmesiyle elde edilmiş olup bir pencerede tek dosya açabilir. Kate ise Kwrite'ın birden çok dosyayı açabilecek şekilde geliştirilmesinin sonucudur. KPart'ın yapısı sayesinde Kwrite ve Kate ağdaki dosyalarla çalışmaya uygundur. Ayfer Feray Ayfer Feray (27 Mayıs 1928 - 13 Temmuz 1994), Türk tiyatro ve sinema oyuncusu. Yetmişin üzerinde filmde oynamış ve kendi adını taşıyan bir tiyatro kurmuştur. Bornova'da bulunan "Ayfer Feray Açıkhava Tiyatrosu"na adı verilmiştir. Özellikle sinemadaki yardımcı rolleriyle tanınır. Bu rollerin en bilinenlerinden biri, Vesikalı Yarim'de oynadığı Müjgan'dır. Sinema filmlerinin yanı sıra, tiyatroya da yoğun emek verdi. Şahane Züğürtler, Yedi Kocalı Hürmüz gibi oyunlarda oynadı. Bir süre Dormen Tiyatrosu kadrosunda yer aldı, daha sonra buradan ayrıldı. "Ayfer Feray - Nisa Serezli Topluluğu ve Çevre Tiyatrosu"nun kurucularından biri oldu. Bu topluluk da daha sonra dağıldı ve oyuncu, Ayfer Feray Tiyatrosunu kurdu. Tiyatronun oyuncuları arasında Osman Alyanak, Ferhan Şensoy, Şevket Altuğ, Kemal Sunal, Hadi Çaman gibi önemli isimler yer aldı. 1952 yılında Yönetmen Metin Erksan'ın ilk çektiği film olan Karanlık Dünya (Aşık Veysel'in Hayatı) adını verdiği senaryosunu Bedri Rahmi Eyüboğlu'nun yazdığı film çekimine başlanır. Tam bitmek üzereyken, filmin oyuncu kadrosundan Ayfer Feray, Ajlan Sayılgan ve Kemal Bekir'in'de aralarında bulunduğu bir grup Komünist tevkifatından gözaltına alınarak tutuklanırlar. Kendisi gibi oyuncu olan Günfer Feray'ın ablasıdır. Gazeteci Samim Tara'yla bir dönem evli kaldı. Bu evlilikten, ünlü bir reklam yönetmeni oğlu Ali Tara (1949-2004) ve Süeda Tara adlı bir kızı dünyaya geldi. 66 yaşında, çok sevdiği Bodrum'da öldü. Mezarı da buradadır. İzmir'de, Bornova Büyükpark'ın içinde bulunan açıkhava tiyatrosuna, oyuncunun anısına, ""Ayfer Feray Açıkhava Tiyatrosu"" adı verildi. Feray, kendisine özgü güçlü oyunculuğuyla seyircilerin zihninde yer etti. Oynadığı yetmişi aşkın filmde, Türk sinemasının güçlü ve önemli kadın karakterlerini canlandırdı. Murathan Mungan, oyuncunun Türk sinemasındaki yerini ve değerinin yeterince bilinmemiş olmasını bir söyleşisinde, ""Fransız olsaydı şimdiye ikondu."" sözleriyle vurguladı. Molladavut DigiKam DigiKam KDE projesi kapsamında geliştirilen gelişkin bir fotoğraf yönetim uygulamasıdır. DigiKam, kullanıcıların tüm görüntü dosyalarını organize etmeyi ve tek bir arayüz üzerinden yürütmeyi amaçlar. DigiKam ile kullanıcılar fotoğraflarını albümler halinde saklayabilir ve bu albümleri kronolojik ya da diğer seçenekler ile sıralayabilir. DigiKam, KDE için geliştirilmiş grafik uygulamalarında ortak olarak kullanılan KIPI eklentilerini desteklediği gibi kendi bünyesinde de birçok eklenti bulundurur. DigiKam, C++ ve Qt/KDE kütüphaneleri kullanılarak yazılmıştır. Notts County FC Notts County FC, İngiltere'nin Nottingham şehrinin takımı olan ve şu an futbol yaşamını devam ettiren kulüpler arasında dünyanın en eski profesyonel futbol kulübüdür. Notts County 1862 yılında kurulmuştur. Maçlarını 20.000 kişilik Meadow Lane Stadyumu'nda oynar. Magpies (Saksağanlar) lakaplı Notts County, futbolun gelişmesine büyük katkıda bulunmuştur. Notts County, İngiltere'nin Nottingham şehrindeki iki profesyonel takımdan biridir. Diğeri dünyaca ünlü Nottingham Forest'tir. İki takım da 2006-2007 sezonunda İngiltere'nin 4. düzey ligi olan League Two'da oynamışlardır. Notts County'nin tarihindeki en büyük başarısı 31 Mart 1894'te Bolton Wanderers'ı 4-1 yenerek FA Cup'ı kazanmasıdır ki bu, kulübün tarihindeki ilk ve tek büyük başarısıdır. Olurdere Quanta Plus Quanta Plus, açık kaynak kodlu ve özgür yazılım bir web geliştirme ortamıdır. 2.0 sürümünden bu yana GPL lisansına sahiptir. Önceleri KDE'nin "KdeWebDev" paketi içerisinde yer alan Quanta Plus şu an çeşitli nedenlerle aktif durumda değildir. Dijital fotoğrafçılık Sayısal Fotoğrafçılık (), nesnelerin görüntülerini oluşturmak için sayısal teknolojinin kullanıldığı bir fotoğrafçılık tarzıdır. Sayısal teknolojinin gelişimine kadar fotoğrafçılıkta görüntülerin karta basılması için kimyasal işlemlere ihtiyaç duyulan fotoğraf filmi kullanılmaktaydı. Aksine, sayısal görüntü () kimyasal işleme gerek olmaksızın tamamen sayısal teknoloji ve bilgisayar kullanılarak görüntülenebilir, basılabilir, işlenebilir, taşınabilir ya da arşivlenebilir. Sayısal fotoğrafçılık sayısal görüntüleme ()nin birkaç türünden biridir. Bilgisayarlı tomografi ve radyoteleskoplar gibi fotoğrafçılık alanı dışındaki ekipmanlar kullanılarak ya da geleneksel yöntemlerle basılmış görüntüleri tarayıcıdan geçirerek de sayısal görüntüler oluşturulmaktadır. Görüntü algılayıcılar() farklı renk filtrelerinden geçen ışığın şiddetini okurlar, görüntü depolama aygıtları ise sayısal görüntüyü RGB renk uzayı ya da ham veri formatında saklarlar. Üç temel tip görüntü algılayıcı vardır: Günümüzde hemen hemen tüm sayısal fotoğraf makineleri(ya da "sayısal kamera") dahili ya da taşınabilir flash bellek kullanmaktadır. Sayısal video kayıt cihazları(ya da "camcorder") da sayısal kameralar gibi flash belleğe, ya da dahili disk veya CD-ROM'a kayıt yapabilmektedir. Sony Mavica gibi eski model sayısal kameralarda bir süre floppy disk ve mini-CD kullanılmıştır. En üst düzeydeki bazı CCD tip kameralar ya da basit webcam'ler haricinde, daha sonra bilgisayar ortamına aktarılabilecek görüntüyü depolamak için bir sayısal bellek aygıtı (genellikle flash bellek ,floppy disk ve CD-RW daha az yaygındır) kullanılır. Sayısal kameralar resim çekebilir, aynı zamanda ses ve görüntü kaydı da yapabilirler. Bazı modeller webcam olarak kullanılabilir. Bazıları PictBridge standardı ile bilgisayar kullanmadan doğrudan bir yazıcıya bağlanabilirler. Bazıları ise doğrudan bir televizyon ekranına görüntü aktarabilir. Benzer biçimde, pek çok camcorder durağan fotoğraflar çekebilir ve bunları videoteyp ya da flah bellekte saklayabilir. Bir sayısal görüntünün kalitesi çeşitli ölçütlerin bir toplamıdır. Bu ölçütlerin birçoğu film kameralarındakilere benzerdirler. Piksel() sayısı (tipik olarak bir milyon piksel anlamındaki "megapiksel" birimiyle ifade edilir) pazarlama yönünden en çok kullanılmasına rağmen görüntü kalitesini etkileyen temel ölçütlerden yalnızca biridir. Piksel sayısı ölçümü, kullanıcıların sayısal kamera kabiliyetlerini kolaylıkla kıyaslayabilmesini sağlamak için kamera üreticilerinin yarattığı bir kavramdır. Ancak bir sayısal kamerayı değerlendirmede temel kriter değildir. Kameranın içindeki işleme sistemi, ham veriyi renkleri dengeli ve hoş bir fotoğrafa dönüştürmede en önemli ölçüttür. Bu yüzden bazı 4 ve üzeri megapiksel kameralar diğer bazı üst düzey kameralardan daha iyi performans verirler.Bu ölçütlerin tamamı listelemek için çok fazladır, önemli olanları: Sayısal bir görüntü için maksimum çözünürlük("n"), yatay piksel adediyle("w") dikey piksel adetinin("h") çarpımıdır (n = w × h). Örneğin 1600 × 1200 çözünürlüğündeki bir görüntü 1,920,000 piksel = 1.92 megapikseldir. DSLR olmayan kompakt kameraların çoğu 4:3 görüntü oranı()'na sahiptir(en/boy = 4/3). "Digital Photography Review" dergisine göre the 4:3 oranı bilgisayar monitörlerinin ve eski CCD lerin 4:3 oranına sahip olması ve sayısal kameraların bunu miras olarak almasıdır.. Üreticiler tarafından belirtilen piksel sayısı tam-renk piksellerinin sayısını göstermeyebileceğinden yanıltıcı olabilir. Tek yongalı görüntü algılayıcı kullanan kameralarda bu sayı "Bayer" algılayıcılarda olduğu gibi farklı konumlarda olmalarına rağmen tek renge duyarlı fotoalgılayıcılar ya da "Foveon X3" algılayıcılarda olduğu gibi üçerli gruplar halinde yerleştirilmiş fotoalgılayıcıların toplam sayısını ifade eder. Ancak gerçek görüntüler farklı sayıda RGB piksele sahip olacaktır: Bayer algılayıcıya sahip kameralar interpolasyon kullanarak fotoalgılayıcı adedi kadar RGB piksel üretebilirken Foveon algılayıcılı kameralar interpolasyon yapmadıklarından fotoalgılayıcı adedinin üçtebiri sayısında RGB piksel üretebilirler. Bu iki tip algılayıcının megapiksel oranlarına bakarak yapılan çözünürlük kıyaslaması zor ve çoğu zaman itilaf konusudur. Çözünürlük yakalanan görüntüdeki detayın miktarsal olarak anlatımı için kullanılan bir kavramdır ve diğer ölçütler gibi görüntü kalitesini etkileyen etmenlerden yalnızca bir tanesidir. Bunun ötesinde farklı görüntü işleme metotları kameraların çözünürlüğünü sadece görüntü algılayıcıların ürettikleri piksel adetlerine bakarak karşılaştırmayı imkânsız hale getirir. Örneğin Sigma SD14 modeli bir makina "Foveon" teknolojisi kullanır. 14 megapiksel çözünürlüğünde bir sensöre sahip olmasına rağmen söz konusu çözünürlük değeri 2652 x 1769 x 3 olarak hesaplanmaktadır. Son çarpan olan "3", Faveon sensörlerde her bir ana renk için 3 algılayıcı katmanının bulunmasından ileri gelir. Yani fiziksel olarak 2652 x 1769 = 4.7 megapiksel algılayıcı çözünürlüğü olması verilebilecek maksimum detay anlamında bağlayıcı iken, bu çözünürlüğün her bir ana renk için geçerli olması Sigma' nın ürünü bu şekilde lanse etmesinin arka planıdır. Aynı örnek üzerinden analiz edildiğinde 2652 x 1769 = 4.7 megapiksel çözünürlüğü olan ve Bayer filtresi kullanan bir sensör için de hesap teorik anlamda basit değildir. Çünkü Bayer renk filtrasyonu kullanan sensörlerde 4.7 milyon adet piksel 3 ana renk arasında bölüştürülmüştür: her 1 kırmızı ve ve 1 mavi renk üreten piksel için 2 adet yeşil renk üretecek piksel olacak şekilde. Çözünürlükteki artıştan ötürü detay oranındaki göreceli artış resim alanındaki toplam piksel adedi yerine resim enince(ya da boyunca) olan piksel adedine bakılarak daha iyi kıyaslanabilir. Örneğin 2560 × 1600 elemendan oluşan bir görüntü algılayıcı "4 megapiksel" olarak tanımlanır (2560 × 1600 = 4,096,000).Görüntü elemanlarını 3200 × 2048 e çıkartmak resimdeki toplam piksel sayısını 6,553,600 (6.5 megapiksel) çıkarır. Görünürde 1.6 katlık bir artış olmasına rağmen aynı resim büyüklüğünde santimetreye düşen piksel sayısı sadece 1.25 kat artmıştır. Lineer çözünürlükteki göreceli artış toplam resim alanındaki çözünürlüğün karekökü ile ifade edilir. Dijital fotoğrafçılık bağlamında nihayi fotoğraftaki (baskı veya imaj dosyası) "çözünürlük", tek başına sensör çözünürlüğüne bağlı değildir. "Maksimum sistem çözünürlüğü", diğer etkenler (sensör üzerinde yer alan filtreler, kullanılan objektifin optik kalitesi ve diyafram açıklığı vb.) dışarıda tutulursa aşağıdaki formül ile hesaplanabilir (birim = LP/MM İng.: line pairs per milimeter) 1/sistem çöz. = (1/sensör çöz.) + (1/objektifin ürettiği çöz.) 2012 yılı itibarıyla tam kare sensörlerde 36 megapiksel çözünürlüğün söz konusu olduğu durumlarda dahi, yukarıdaki sistem çözünürlüğü formülünde kısıtlayıcı faktör sensör çözünürlüğü olarak kabul edilir. Piksel adedi olarak çözünürlük görüntü kalitesinin belirleyen tek ölçüt değildir; aynı sayıda piksel içeren daha büyük bir algılayıcı genelde küçük olanına göre daha iyi bir görüntü oluşturur. En önemli farklardan birini yaratan etmen görüntüdeki gürültünün azaltılmasıdır. Bu DSLR kameraların aynı çözünürlükteki daha basit kameralara olan önemli üstünlüklerinden biridir. Pratik sayısal ve filmli görüntüleme sistemlerinin dinamik erimi ışığın doğru olarak yeniden üretilebileceği mesafe ile sınırlıdır. Nesne üzerindeki en fazla ışıklı bölgeler beyaza, gölgeli kısımlar ise siyaha dönüştürülür. Ayrıntıların kaybolması filmli makinelerde çok keskin olmaz. Ya da sayısal algılayıcılarda gölgeli alanlarda bir miktar detay korunabilir. Ancak sayısal algılayıcılarda "aşırı ışık yanması" dolayısıyla detayların kaybı keskin olabilir. Algılayıcı elemanları sırayla doyuma ulaştığından aşırı ışıklı bölgelerde toplam bir renk tonu ya da doyumsal kayma meydana gelebilir. Bazı sayısal kameralar bu yanık aşırı ışık bölgeleri önizleme olarak gösterip fotoğrafçının resmi farklı bir pozlama değeriyle tekrar çekmesine olanak verirler. Diğer kameralarsa sahnenin karanlık bölgesine düşen pikselleri daha fazla açarak kontrastı dengelerler. Fujifilm FinePix S3 Pro modelinde farklı bir teknik kullanır. Görüntü algılayıcıda ilave olarak daha düşük hassasiyetli fotodiyotlar vardır. Bunlar aşırı ışıklı bölgelerdeki detayların korunabilmesini sağlar. YÃ¼ksek dinamik erim teknolojisi (HDR) bu sorunu dinamik erimi Sayısal fotoğrafın kabul edilebilir görüntü kalitesi ve diğer avantajlarıyla (özellikle günlük gazetelerin zaman sınırlaması) profesyonel haber fotoğrafçılarının çoğunluğu fotoğraflarını sayısal kamera kullanarak çekmeye başladılar. Sayısal fotoğrafçılık aynı zamanda email ile görüntü aktarımı, resimlerin internet ortamına aktarımı ve sayısal resim çerçevelerinde sergilenmesinin kolaylığı gibi nedenlerle pek çok amatör fotoğrafçı tarafından da benimsendi. Cep telefonlarının çoğuna da sayısal kamera yerleştirilmesine rağmen pek çok telefondaki kalitesiz lensler ve görüntü algılayıcılar yüzünden bunlardan orta kalitede bile baskı alınması mümkün olmamaktadır. Bazı ticari fotoğrafçılar ve sanatsal fotoğrafla ilgilenen bazı amatörler sayısal kamera ile çekilen resimlerin kalitesinin filmli makinelere göre hala çok düşük olduğunu ve filmli makine ile orta kalitede çekilen bir fotoğrafın kalitesini yakalamanın bile sayısal kamera ile neredeyse imkânsız düşündüklerinden sayısal kamera kullanmamakta ısrarcıdırlar. Bazıları değişen bilgisayar teknolojisi yüzünden sayısal fotoğrafların gelecekte erişilemez olacağı yönündeki endişelerini ifade etmektedir. İlgili bir endişe ise özellikle adli olaylarda kanıt olarak sunulan sayısal fotoğrafların orijinal olup olmadığının anlaşılmasındaki zorluktur. Bazı üst düzey filmli yansıtıcılar hala en iyi sayısal yansıtıcılardan daha iyi optik çözünürlük sağlamaktadır. Diğer ticari fotoğrafçılar ve pek çok amatör esneklik ve uzun dönem maliyetlerinin düşük olması gibi avantajlar yüzünden sayısal fotoğrafçılığı coşkuyla benimsemiştir. Sayısal fotoğrafın hemen hemen tek maliyetinin ilk ekipman edinme maliyeti olduğu söylenilebilinir. Birkez ekipman edinildikten sonra resim çekme, saklama ve kopyalama maliyeti ihmal edilebilir düzeydedir. Filmli fotoğrafçılık sarf malzemesi ve ekipmanlar hızlı değişmemesine rağmen sürekli geliştirme için harcama gerektirmektedir. Bazı profesyonel fotoğrafçılar bilgisayar ortamındaki geniş redaksiyon olanakları yüzünden sayısal fotoğrafa geçmektedir. Fotoğrafçı çektiği resmin renk dengesini ayarlama ve karanlık odada yapamayacağı çeşitli etkiler verebilme imkânına sahiptir. Film kullanıcıları da aslında film tarayıcısı kullanarak aynı işlemleri yapabilirler. Kameradan monitör ve yazıcıya kadar tamamen renk dengesi olan sistemlerle fotoğrafçı ekranda gördüğü görüntüyü aynen kağıda aktarabilir. Ancak sayısal kameralar sıkça pil değiştirme ya da şarj gerektirmektedir. Bu da fotoğrafçının elektrik prizlerine ulaşabilme zorunluluğu anlamına gelmektedir. Sayısal kameralar aynı zamanda aşırı soğuk ve neme daha duyarlıdırlar. Günümüzde pek çok üst düzey DSLR makinede hava şartlarına dayanıklı donanım olmasına rağmen, dış ortam çekimlerinde pek çok fotoğrafçı hala filmli SLR kamera tercih etmektedir. Orta ve büyük formatlı filmli kameralar en üst düzey fotoğraf kalitesi isteyen bazı dergiler tarafından hala tercih edilebilmektedir. Sayısal fotoğraf kamudan çok önce astronomi alanında kullanılmış ve 1980'lerin başında neredeyse tamamen fotoğrafik aynaların yerini almıştır. Bunun nedeni CCD'lerin ışığa aynalardan daha duyarlı olmasının yanında çok daha düzenli ve kestirilebilir tepki vermesidir. Astronomide kullanılan CCDler genel kullanım için olanlarla benzer olmakla birlikte çoğunlukla tekrenklidirler ve ısıdan kaynaklanan gürültüyü düşürmek için sıvı nitrojen ile soğutulurlar. Çoğu astronomik ekipman toplamı bazen milyara yakın pikseli bulan pek çok CCD dizisinden oluşmaktadır. Günümüzde amatör astronomlar da çoğunlukla sayısal kamera kullanmaktadır. 35mm film boyutundan küçük sayısal algılayıcıya sahip kameralar aynı odaksal uzunluğa sahip bir lensle kullanıldığında daha küçük bir görüş açısına sahiptirler. DSLR kameralarda APS-C boyutu gibi, 35mm tam-çerçeve film formatından daha küçük bir algılayıcı kullanılırsa görüş alanı 35mm tam çerçeve film formatının görüş alanından daha küçük olur. Görüş alanındaki bu daralma çoklukla tam çerçeve bir kamerayla aynı görüş alanına erişmek için gerekli objektif odaksal uzunluğu olan odaksal uzunluk çarpanı ya da kırpılma faktörü cinsinden ifade edilir. Eğer sayısal algılayıcı 35mm film alanıyla yaklaşık olarak aynı çözünürlüğe (birim alan düşen etkin piksel) sahipse (24 x 36 mm), sonuç filmli kameradan alınan resmi algılayıcı boyutunda kırpmakla eşdeğer olur. APS-C boyutunda bir algılaycı için bu yaklaşık olarak resmi merkezdeki %50 si boyutuna indirmek anlamına gelir. SLR olmayan daha ucuz makinalarda genelde daha küçük boyutta algılayıcılar kullanıldığından küçülme daha fazla olmaktadır. Eğer sayısal algılayıcı filmli eşdeğerine göre birim alanda daha az ya da fazla sayıda piksel yoğunluğuna sahipse yakalanan bilgi miktarı da mütekabil oranda değişecektir. Çözünürlük birim alana düşen piksel sayısı olarak hesaplandığı için, pek çok sayısal algılayıcı her bir pikselde sadece bir renk kaydedebildiğinden ve farklı tipte fotoğraf filmleri farklı etkin çözünürlüğe sahip olduğundan karşılaştırma yapmak oldukça güçtür. Daha büyük algılayıcıların üretim maliyeti daha yüksektir ve daha büyük objektiflere gereksinim duyarlar, ayrıca birim alanda daha fazla piksel ihtiva eden algılayıcılarda gürültü seviyesi daha yüksek olmaktadır. Bu nedenle sayısal algılayıcı kullanımında belirli kısıtlamalar vardır. Bu sebeplerden ötürü 35mm filme göre çok daha küçük algılayıcı boyutuna ancak daha yüksek piksel adedine sahip ucuz sayısal kameralar ile hala yüksek çözünürlükte resimler elde edilebilir. Bu tip kameralar, daha küçük bir algılayıcı kullandıklarından 35mm filmli bir kameraya göre aşırı oranda geniş açılı sayılabilecek ve buna rağmen daha küçük boyutlu ve ucuz objektiflere sahip olabilirler. Örneğin 1/1.8" algılayıcıya sahip bir kamera 5.0x bir kırpılma faktörü ne sahiptir, dolayısıyla 5-50mm zum objektif ile, 25–250mm lens kullanan 35mm filmli bir kamerayla benzer nitelikte görüntü üretecektir. Bunun yanı sıra görüntü dairesi daha küçük olduğundan filmli kameraya göre çok daha kompakt bir yapıdadır. Ekstra telefoto erişimi gerektiğinde bu özellik faydalı olabilir. APS algılayıcı üzerindeki belirli bir lens 35mm filmli makinada çok daha uzun lens ile elde edilecek uzaklıktaki bir nesnenin hemen hemen aynı nitelikte görüntüsünü verebilir. Bu bazen odaksal uzunluk çarpanı olarak da adlandırılır, ancak odaksal uzunluk kameranın değil lensin fiziksel bir özelliğidir. Bunun istenmeyen yönü küçük algılayıcının yakalanan görüntü alanının dar olması dolayısıyla geniş açılı fotoğraflamanın görece zor olmasıdır. Bu sorunu gidermek için zaman zaman sayısal görüntüler balık gözü lens ile çekilip sonra bilgisayarlı görüntü işleme teknikleriyle geniş açılı bir lens ile çekilmiş gibi bir fotoğrafa dönüştürülür. Canon 1DS, 1DS II, and 5D, Kodak Pro DCS-14n ve Contax N Digital, tam çerçeveli (35mm ye eşdeğer algılayıcı boyutunda) sayısal kemeralardır. Mamiya ZD (22MP) ve Hasselblad H3D serisi DSLR makineler haricinde büyük format filmli kameralardaki çözünürlük oranına yaklaşabilen sayısal kamera yoktur. DSLR makinelerdeki görüş alanı kırpılmasında görülen tipik değerler, Canon algılayıcılarda 1.3x, Nikon, Pentax ve Konica Minolta makinelerde kullanılan Sony APS-C algılayıcılarda 1.5x ve Fujifilm algılayıcılarında 1.6x dır. Sigma firmasının Foveon algılayıcılarında ~1.7x, Olympus ve Panasonic makinelerde kullanılan Kodak ve Panasonic "4/3" algılayıcılarında ise 2.0x dır. SLR olmayan kompakt tip makinelerde kırpılma faktörü 4x gibi daha yüksek değerlerdedir. Sayısal kameralarda depolama aygıtları zaman içinde kapasite olarak büyümüş, fiziksel boyut olarak küçülmüştür. 1975'lerdeki manyetik teyplerden taşınabilir disklere ve sonrasında flash belleğe doğru değişim göstermiştir. Çoğu sayısal kamera tek başına çalışan bir ünite olarak üretilir. Bu yapı özellikle sabit zum lensli ve flaşlı alt düzey kameralarda böyledir. Ancak bazı üst düzey sayısal kameralar sofistike bir ışık algılayıcı ünitesinden başka bir şey değildirler. Tecrübeli fotoğrafçılar bu tip profesyonel SLR kameralarının arkasına "Sayısal Kamera Arkamodülü" takarak çekikleri fotoğrafı sayısal dosya olarak kaydedebilirler. İki tip "Sayısal Kamera Arkamodülü" vardır, bunlar: Doğrusal dizili kamera arkamodülleri aynı zamanda tarama arkamodülü olarak adlandırılır. Taramalı ve çok çekimli kamera arkamodülleri genellikle sadece stüdyolarda hareketsiz nesnelin resmini çekmekte kullanılır. Pek çok eski sayısal kamera arkamodülü yüksek çözünürlükte bir görüntüyü oluşturması saniyeler hatta dakikalar alabilen doğrusal dizili algılayıcılar kullanmaktadır. Doğrusal dizili algılayıcı muadili olan görüntü tarayıcı gibi yukarı aşağı hareket ederek sayısal görüntü oluşturur. Eski kamera arkamodüllerinin çoğu ile yalnızca siyah-beyaz görüntü oluşturulabilmekteydi. Renkli bir resim oluşturmak için dönen bir renk filtresi ile üç ayrı tarama gerekiyordu. Bunlar çok-çekimli arkamodüller olarak adlandırılmaktaydı. Diğer bazı kamera arkamodülleri standart kameralardaki gibi CCD dizileri kullanmaktadır. Bunlar ise tek-çekimli arkamodüller olarak adlandırılır. Sadece birkaçbin pikselden oluşan yüksek kaliteli bir doğrusal CCD dizisi üretmek milyonlarca pikselden oluşan bir CCD matrix üretmekten çok daha kolay olduğundan çok yüksek çözünürlükte doğrusal CCD kamera arkamodülleri CCD matrix muadillerinden çok önce piyasaya sürülmüştür. Örneğin 1990'ların ortasında yüksek fiyatlı olmasına rağmen 7,000 pikselin üzeri yatay çözünürlükte bir kamera arkamodülü alınabilirken, 2004 yılı itibarıyla bu çözünürlükle kıyaslanabilecek bir CCD matrix modül bulabilmek halen zordur. Döner hatlı kameralar 2005 yılı itibarıyla algılayıcı hattındaki 10,000 in üzerindeki renk hücresiyle, 360 derecelik bir tam turda yaklaşık 120,000 çizgi yakalayabilmekte, böylece 1,200 Megapiksellik bir sayısal görüntü oluşturabilmektedir. Çoğu modern sayısal kamera arkamodülü çok büyük CCD matrixler kullanmaktadır. Bu sayede taramaya ihtiyaç kalmamaktadır. Örneğin "Phase One" firması 2008 yılında üzerinde 49.1 x 36.8 mm CCD olan 39 milyon piksellik bir sayısal kamera arkamodülü üretmiştir. Bu CCD dizisi 35mm filmden (36 x 24 mm) çok daha büyük, 120 film çerçevesine yakındır. Karşılaştırılacak olursa amatör bir sayısal kamera 1/2.5 inç ya da 7.176 x 5.329 mm (~ 1/1.8 inç) gibi çok daha küçük bir CCD algılayıcıya sahiptir. Bunun ötesinde 1/2.5 veya 1/1.8 inç diyagonal ölçüm tüm çipin alanı olduğundan ışığa duyarlı alanın gerçek boyutu çok daha küçüktür. Günümüzde büyük format filmli kameralarla boy ölçüşebilmek için yeterli büyüklükte algılayıcıya sahip sayısal SLR kamera çok azdır. "Phase One" ve "Mamiya" 16MP'den 39MP'ye kadar görüntü yakalayabilen orta formatta sayısal cihazlar üretmektedir. Bu cihazlar oldukça büyük ve pahalıdırlar. Ayrıca yüksek üretim kalitesine sahip oldukları ve hareketli parça içermediklerinden ikinci el pazarında tutulmaktadırlar. Sayısal fotoğraf makinelerinin geleneksel filmli makinelere karşı üstünlükleri şunlardır: ve özel etkiler eklenerek aslından çok daha görsel bir hale getirilmiştir. Nikon ve Canon gibi üreticiler foto muhabirlerini DSLR kamera kullanımına teşvik ettiler. 2 megapiksel ve üzeri çözünürlükte çekilen resimler gazete ve dergi sayfalarında kullanılmak için yeterli kalitede kabul edilmektedir. Sayısal SLR makinelerle çekilen 6-14 megapiksel resimler, kaliteli objektiflerle birleştiğinde 35mm film kullanan SLR makinelerin ayrıntı kalitesine erişebilmektedir. Piyasaya son çıkan 16 megapiksel kameralarla çekilen resimler ise 35mm ve orta format filmli makinelerin çoğundan iyidir. ABD ve Batı Avrupa ülkeleri gibi zengin ülkelerde sayısal kameraların avantajları dezavantajlarına göre çok ağırlıklıdır. Buna rağmen pek çok profesyonel fotoğrafçı film kullanmaya devam etmektedir. Sayısal kameralarda çekim sonrası işlemlerin çoğu fotoğrafçının kendisi tarafından yapılır. Profesyonel fotoğrafçıların dile getirdiği endişelerin bazıları şöyledir: ham dosyaların işlenmesi 35mm filmden daha uzun sürebilmektedir, yüksek miktarda dosyayı bilgisayar ortamına aktarmak zaman alıcıdır, uzak bölgelerde yapılan çekimlerde ilave yük olarak yedek bataryalar taşınmaktadır, filmli makinelerin arızaları daha kolay giderilebilmektedir. Zaman içinde daha fazla profesyonel fotoğrafçının sayısal kameraya geçmesi beklenmektedir. Çok yüksek çözünürlüklü ve kaliteli sayısal görüntü gerektiren bazı durumlarda, orta boyutlu film kullanıp görüntüyü daha sonra sayısallaştırmak iyi sonuç verebilmektedir. Bu yolla zaman alıcı çok büyük dosyalarla uğraşıp zaman kaybetmenin önüne geçilmektedir. Bir sayısal kamera görüntüsündeki gürültü filmli kameralardaki gren'e benzer. Yüksek ISO seviyelerinde (film hızı) gren/gürültü son resimde daha görünür hale gelir. Film ISO seviyeleri sayısal ISO seviyelerinden düşük olmasına rağmen (25'e 50 oranında) sayısal kamera ayarları çabucak gereksinimlere göre ayarlanabilir. Film ise fiziksel olarak değiştirilmeli, bu esnada ışığa maruz kalmamalıdır. Ayrıca sayısal görüntüler üzerinde gürültü azaltma teknikleri uygulanabilmesine rağmen filmdeki gren sabit kalır. Artistik bir bakış açısından gren ve görüntüsel gürültü resme farklı bir hava da katabilir. Modern sayısal kameralar aynı ISO değerinde filmli kameralarla yaklaşık aynı miktarda gren/gürültü ihtiva eder. Buna rağmen bazı sayısal kameralar fotoğraf filminde bulunmayan gürültü paternleri üretirler. Önceleri sayısal kameraların açıldıktan ilk pozu çekmeye hazır hale gelebildiği süre filmli kameralardan daha uzundu ancak bu durum modern sayısal kameralarda böyle değildir. Benzer şekilde günümüzde sayısal bir görüntüyü yakalayıp belleğe yazma süresi filmli kameraların filmi sarma süresiyle yaklaşık aynıdır, en azından hızlı bellek kullananan modern sayısal kameralarda bu böyledir. Sayısal ve filmli kameralarda düğmeye basılması ile resmin alınması arasında bir süre geçer, bu süre objektifin odaklanması ve pozun ayarlanması için geçen süredir. (SLR ve DSLR kameralarda bu süre pratik olarak sıfırdır.) Canon EOS-1D Mark III saniyede 10 durağan poz çekebilir. Filmli SLR kameraların en hızlıları da saniyede en fazla 10 poz çekebilirler. Nikon F5'in arka arkaya çekebileceği poz adedi (film uzunluğu ile sınırlı olarak) 36 iken Canon EOS-1D Mark III ara belleği dolup verinin depolama belleğine aktarılmasına kadar yaklaşık 110 adet yüksek çözünürlüklü JPEG görüntü alabilir. Sayısal görüntülerin kalitesi pratik olarak zaman içinde düşmemekle birlikte sayısal depolama ortamlarında görüntü kalitesini etkileyen bozulmalar meydana gelebilir. Fotoğraf filmlerinin maksimum dayanım için uygun koşullarda saklanması gerekirken sayısal görüntüler her türlü ortamda kusursuz olarak muhafaza edilebilir. Yedekleme yapılmazsa sayısal klasörleri yanlışlıkla silinmesi veya depolama aygıtındaki bir arıza sabebiyle sayısal veriler kaybedilebilir. Karşılaştırılırsa her negatif ya da şeffaf film kopyası orijinaline göre biraz daha düşük kalitededir. Filmli görüntüler bir miktar kalite kaybı ile kolaylıkla sayısal ortama aktarılabilir. Renk üretimi ("gamut") film ya da algılayıcı kalitesi, kullanılan optik sistemin kalitesi ve film işleme süreçlerine bağımlıdır. Farklı filmler ve algılayıcılar farklı renk duyarlılığına sahiptirler; fotoğrafçının ekipmanını, ışık durumunu ve kullanılan malzemeyi bilmesi doğru renk üretimi açısından önemlidir. Pek çok sayısal kamera algılayıcıdan ham formatta sayısal veri aktarır. Bu da görüntü oluşturulmasında renk uzayının kamera ayarlarından bağımsız olarak seçilebilmesini sağlar. Etkin olarak görüntü algılayıcının izin verdiğince saklanabilir ve farklı ayarlarla tekrar fotoğraflanabilir. Standart bir sayısal kameranın görüntü oranı 1.33 (4:3) tür. Bu rakam NTSC, PAL/SECAM tv'ler ve eski sinema filmleriyle aynıdır. Ancak 35mm filmin görüntü oranı 1.5 (3:2) dir. Bazı yeni sayısal kameralar her iki oranda da resim çekebilir ve hemen hemen tüm sayısal SLR makineler genellikle 35mm film için tasarlanmış objektifler kullandılkarından 3:2 oranında resim çekerler (Olympus ve Panasonic sayısal SLR makineler az sayıdaki istisnalardandır). Bazı baskı laboratuvarları 3:2 yanında 4:3 baskı hizmeti de verirler. 2005 yılında Panasonic doğal görüntü oranı HDTV ile aynı yani 16:9 olan ilk sayısal kamerayı piyasaya sürdü. Bu APS film için yaygın bir oran olan 7:4'le benzerdir. Sayısal ya da filmli fotoğraflarda baskı sırasında oluşan kırpılma sorunlarının temel nedenlerinden biri de farklı görüntü oranlarıdır. Bunun yanında sayısal kameraların çoğunluğu 4.5" x 6.0" boyutuna dönüştürülen 4:3 görüntü oranı kullanırlar. Bunun anlamı standart 4" x 6" baskı boyutunda en ve boydan yarımşar inç kayıp demektir. Benzer kayıplar 5"x7", 8"x10", or 11"x14" gibi farklı baskı boyutlarında da meydana gelmektedir. İstenilen görüntü oranının uygun olup olmadığını anlamanın kolay yolu uzunluk ve genişliği bölmektir. Eğer oran uymlu ise kırpılma olmayacaktır. Örneğin 8"x12" lik bir resim 4"x6" ya da 12"x18" lik resimle aynı görüntü oranına sahiptir (12/8 = 6/4 = 1.5). 2002 sonlarında 2 megapiksel kameralar Amerika Birleşik Devletlerinde 100$'ın altına, bazı 1 megapiksel kameralar da 60$'dan ucuza satılmaktaydı. Aynı zamanda fotoğraf laboratuvarı olan pek çok ucuzluk mağazası sayısal fotoğrafları 1 saat içinde baskıya geçirme hizmeti vermekteydi. Bu fiyatlar filmli fotoğraf fiyatlarıyla hemen hemen aynı düzeydeydi. Ancak sayısal fotoğraflar 35mm filmli fotoğraftan farklı görüntü oranına sahip olduklarından insanlar 4x6 inç baskıda bir miktar görüntü kaybı olduğunun farkına varmaya başladılar. Bunun üzerine bazı fotoğraf laboratuvarları sayısal fotoğraf ile aynı görüntü oranında baskı hizmeti vermeye başladılar. 2003 Temmuz ayında 11$'a satılan 1.2 megapiksel (1280 x 960) Ritz Dakota Digital 'in piyasaya sürülmesiyle sayısal kameralar tek kullanımlık kamera pazarına girdiler. Filmli makinelerdekine benzer olarak Dakota Digital bir kullanımlık olarak tasarlanmıştı. Önceden programlanmış 25 poz limiti dolunca kullanıcı kamerayı mağazaya geri götürüp çektiği fotoğrafları karta basılmış ve aynı zamanda bir CD-ROM içinde resim dosyaları olarak alabiliyordu. Kamera ise yeniden satılacak şekilde tamir edilmekteydi. Dakota Digital'den sonra birkaç tane daha tek kullanımlık sayısal kamera piyasaya çıktı. Bazıları daha yüksek görüntü çözünürlüğü, LCD ekran gibi ekstra özelliklere sahip olmakla birlikte çoğu tek kullanımlık sayısal kamera Dakota Digital ile benzer özelliklere sahipti. Bu kameraların hepsi olmasa da çoğu baskı masrafları hariç 20$'ın altına satılmaktaydı. Ancak düşük fiyatlı ve üstün özellikli sayısal kameralara olan büyük talep sıklıkla üretim kalitesinde sıkıntılara yol açtı, bu da kamera arızaları, yüksek yedek parça fiyatları ve kısa kullanım ömrü gibi müşteri şikayetlerini artırdı. Bazı sayısal kameralar sadece 3 ay kullanım garantisi verebilmektedir. 35mm filmli kamera üreticilerinin üretimlerini gittikçe Çin gibi işçilik maliyetlerinin daha düşük olduğu ülkelere kaydırmaları bu ekipmaların fiyatlarını da düşürdü. Kodak firması Ocak 2004'te gelişmiş ülkelerde artık Kodak markalı filmli kameraları satmayacağını duyurdu. Ocak 2006'da ise Nikon firması Nikon FM10 ve Nikon F6 haricindeki tüm filmli kameralarının üretimini durduracağını açıkladı. Aynı ay içinde Konica Minolta fotoğraf makinesi pazarından tamamen çekildiğini duyurdu. 35mm filmli ve APS kompakt kamera fiyatları büyük olasılıkla sayısal kameralar ile olan rekabet ve ikinci el pazarının büyümesi sebepleriyle düşüşe geçti. Pentax'da filmli kamera üretimini azalttı ancak tamamen durdurmadı.. Sayısal kamera teknolojisi o kadar hızlı ilerlemekteydi ki Kodak firmasının bir filmli kamera modeli, aynı yıl içinde "yılın kamerası" ödülü almadan önce üretimden kalktı. 2002'den beri sayısal kamera satışları filmli kamera satışlarından yüksektir. Ancak gelişmekte olan ülkelerde 35mm filmli kamera satışları hala daha fazladır. Örneğin Guatemala'da sayısal ürünlere uygulanan yüksek gümrük vergileri filmli kamera satışlarını artırmaktadır. Filmli kamera satışlarındaki düşüş fotoğraf filmi satışlarını da düşürmüştür. Kasım 2004'te Alman film üreticisi Agfa-Gevaert 'in AgfaPhoto adlı birimi şrket bünyesinden ayrıldı ve 6 ay içinde iflas etti. Konica Minolta firması 31 Mart 2007 itibarıyla renkli fotoğraf filmi ve baskı kağıdı üretimini durdurmuştur. Aynı zamanda 2005 itibarıyla Kodak firmasının çalışan sayısı 20 yıl öncekinin üçte birine düşmüştür. Filmli fotoğrafçılık endüstrisindeki bu iş kayıplarının sayısal görüntüleme sektörüne ne ölçüde kaydığı bilinmemektedir. Bunun yanında sayısal teknolojinin olumlu pazar etkileri de olmuştur. Sayısal fotoğraf çerçeveleri ve kanvas baskıların popüler hale gelmesi doğrudan etkilerinden bazılarıdır. Fotoğrafçılık tarihi boyunca optik sistemler, kamera üretimi, geliştirilmesi ve görüntüleme teknolojilerindeki ilerlemeler insanların resimleri izleme yöntemlerini etkiledi. 1970'lerden önce ABD'deki çoğu kişi slayt (ya da "krom") film kullanıyor ve çekilen resimleri slayt projektörü ile izliyordu. Sonraları insanlar renkli negatiften baskı yapmaya başladılar. Internet ve e-mail kullanımının eşzamanlı olarak yaygınlaşması ve bilgisayarların göreceli olarak ucuzlaması sayısal format resimlerin sayısında müthiş bir artışa neden oldu. 21. yüzyılın ilk yarısında insanlar hala belli oranda baskı fotoğraflar kullanmasına rağmen yaygın fotoğraf izleme metotları bilgisayar ve cep telefonlarından sayısal görüntüleri izlemektir. Bu etmenler fotoğraf filmi ve filmli kamera satışları ve film işleme teknolojilerinde büyük düşüşe neden olmuş, Fuji, Kodak ve Agfa gibi firmalar bundan büyük ölçüde etkilenmiştir. Ayrıca baskı hizmeti veren mağazaların çoğu bundan vazgeçmiş, hala devam edenlerin satışları ise ciddi oranda düşmüştür. Fotoğraf görüntüleri güneşe maruz kalır ya da uygun olmayan koşullarda saklanırsa solmaya ve görüntü kalitesinin kaybolmasına eğilimlidir. Sayısal görüntüler bilgisayarlı ortamlarda veri olarak saklandığından saklama ortamı sağlam olduğu sürece bozulmadan kalırlar. Sayısal bir görüntüye hasar vermenin yolu veri dosyasını silmek, dosyayı kısmen bozacak şekilde üzerine yeni data yazmak ya da dosyanın saklandığı elektronik depolama ortamına (hard disk, veri diski, CD-ROM, flash bellek, vs.) zarar vermektir. Tüm bilgisayar dosyalarında olduğu gibi yedekleme sayısal bir görüntünün sağlıklı olarak saklanabilmesi için gereklidir. Tarihçi ve arşivcilerin sayısal depolama ortamlarının yeterince kalıcı olmaması ya da bozulmasının kolay olması yönündeki endişeleri giderek artmaktadır. Elle tutulabilir ve her an erişilebilir olan fotoğraf filmi ve basılmış resimlerin aksine sayısal görüntü teknolojisi hızlı ilerlediğinden resim formatları yeni aygıtlar için kolaylıkla erişilmez olabilmektedir. Tarihçiler arızalı ya da ulaşılamaz sayısal medya gereçleri yüzünden gelecekte tarihin bir dönemi hakkında yeterli bilgi kalmayabileceğinden korkmaktadırlar. Profesyonel ve amatör kullanıcıların eski teknolojiler ile kaydedilmiş sayısal görüntüleri yenilenen teknolojiye adapte edecek yöntemler geliştirmesi tavsiye edilmektedir. Fotoğraf filmi büyük olasılıkla bir daha asla 20. yüzyılda olduğu kadar yaygın kullanılmayacaktır. Fakat tamamen ortadan kalkması da beklenmemektedir. 19. yüzyılda ilk olarak ortaya çıktığında pek çok kişi tamamen resim ve diğer sanat eserlerinin yerini alacağını düşünmekteydi. Akrilik ve yağlı boyanın hala sanatçıların en çok kullandığı malzeme olması gibi, olasılıkla filmli fotoğrafçılık ta meraklıları için alternatif bir yöntem olarak kalacaktır. Filmli fotoğrafçılık ve sayısal fotoğrafçılık arasında resim sanatı ve filmli fotoğrafçılık arasında olduğundan daha az farklılık olduğunu da belirtmek gerekir. Araştırma ve geliştirme ile ışıklandırma, optik, algılayıcılar, fotoğraf işleme, depolama, gösterim ve yazılım konularında sürekli iyileştirmeler yapılmaktadır. Aşağıdaki gibi bazı örnekler verilebilir. Diğer gelişim alanları arasında "geliştirilmiş algılayıcılar", "daha güçlü yazılımlar", "daha iyi renk üretebilen monitörler" ve "bilgisayarlı ışık ayarlama teknikleri" sayılabilir. Şakir Süter Şakir Süter (d. 1950, Bergama – 27 Ağustos 2007, İstanbul), Türk gazeteci. 1970 yılında Akşam Gazetesi’nde muhabir olarak mesleğe başladı. Değişik gazetelerde muhabir, istihbarat şefi, haber müdürü, genel koordinatör, yayın kurulu üyeliği ve yazarlık görevlerinde bulundu, meslek yaşamı boyunca haber, röportaj, dizi yazı ve hikâyeler yazdı. Kanal 6’da 28 ay boyunca her sabah gündemi yorumladı, Kanal 9 ve BRT’de de 200’ü aşkın “Galeri” isimli haftalık haber programı hazırladı. Türkiye Gazeteciler Sendikası (TGS) İstanbul Şube Başkanlığı ve Türkiye Gazeteciler Cemiyeti (TGC) Yönetim Kurulu üyeliğinde de bulundu, ayrıca TGC Onur Kurulu üyesiydi. 1990 yılından bu yana İstanbul Üniversitesi İletişim Fakültesi’nde “Uzmanlaşmış Gazetecilik” dersini veriyordu. "“Merkez Sağda Tapu Kavgası”", "“Beyaz Elbiseli Kadın”", "“Derin Halk”" , “Fıkralar... Fıkracılarımız" ve " Nadire Ablanın Saçları" isimli 5 kitabı bulunmaktadır. Evli ve 1 çocuk babasıydı. Seçme Nikon EM Nikon EM. Nikon tarafından 1979 ile 1982 yılları arası üretilmiştir. Nikon EM başlangıç seviyesi bir fotoğraf makinesi olup, Otomatik ve Diyafram öncelikli pozlama yapar, 35 mm film kullanır, SLR makinedir (bu özellik sayesinde paralaks hatası görülmez). 1/1000 ile 30 saniye aralığından enstantane değerleri alabilir, enstantene hızını üzerindeki silikon foto diyot ile belirler, belirlenen enstantene hızı vizördeki pozometre ile gösterilir. Film hızı 25 ile 1600 ASA arasındadır. SultanlÄ± Şatırlar Üçtepe Yokuşbaşı Mustafa YÄ±lmaz YÃ¼ksel Yalova Av. Doç. Dr. Yüksel Yalova (d. 13 Ağustos 1955, Aydın, Türkiye), Türk Avukat, Spor Yöneticisi, Akademisyen, siyasetçi. Aydınspor eski Başkanı, Aydın eski Milletvekili, eski TBMM Başkanvekili, eski Devlet Bakanı. Oyuncu Melike İpek Yalova'nın babasıdır. Aydın Merkez'de kendi adının verildiği "Yüksel Yalova Güzel Sanatlar ve Spor Lisesi" adında bir okul vardır. İstanbul Üniversitesi Hukuk Fakültesi ve İstanbul Belediye Konservatuvarı'nı bitirdi. Marmara Üniversitesi Sosyal Bilimler Enstitüsü'nde Master ve Doktora derecesi aldı. Siyaset Bilimi ve Anayasa Hukuku kürsüsünde asistanlık yaptı, Fransa’da Nice Üniversitesi’nde eğitim aldı. 1998-2001 yılları arasında Aydınspor Kulüp Başkanlığı yaptı. 1991-2002 yılları arasında XIX., XX. ve XXI. Dönem Anavatan Partisi Aydın Milletvekili olan Yalova, 1999-2000 yılları arasında TBMM Anayasa ve Dışişleri Komisyonu Asli Üyesi ve 1999-2001 arasında da Devlet Bakanı görevlerinde bulundu, 2001-2002 yılları arasında da TBMM Başkan Vekilliği yaptı. Okan Üniversitesi Danışma Kurulu Üyeliği, Türk Fransız Kültür Derneği Başkanlığı ve hâlen devam etmekte olan Yalova, Afrika Diplomatik Akademisi Başkan Yardımcılığını da üstlenmektedir. Ayrıca İstanbul Aydın Üniversitesi İktisadi ve İdari Bilimler Fakültesi İşletme Bölümü öğretim üyelerinden olan Doç.Dr. Yalova, 2013 yılından itibaren bu üniversitede Afrika Uygulama ve Araştırma Merkezi’ni kurmuş ve hâlen müdürlüğünü yapmaktadır. İstanbul Belediye Konservatuvarından mezun olan Yalova, Vali ve Entelköy Efeköy'e Karşı filmlerinde bakan rollerinde oynamıştır. Altın Küre En İyi Kadın Oyuncu Ödülü - Drama (TV) TV dizilerinde En İyi Kadın Oyuncu Altın Küre Ödülü - Drama ("Golden Globe Award for Best Performance by an Actress In A Television Series - Drama") kazananların ve adayların listesi; Ramazan Mirzaoğlu Ramazan Mirzaoğlu (d. 1945; Kaman, Kırşehir), Türk siyasetçi. Ankara Üniversitesi Fen Fakültesi Kimya Mühendisliği Bölümü'nü bitirdi. Ankara Üniversitesi Fen Fakültesi'nde Master, Karadeniz Teknik Üniversitesi Fen Bilimleri Enstitüsü'nde Doktora derecesi aldı. Selçuk Üniversitesi'nde Öğretim Üyeliği, Anabilim Dalı Başkanlığı, Kimya Bölümü Başkanlığı ve Fen Edebiyat Fakültesi Dekanlığı yapıştır. XXI. Dönem Kırşehir Milletvekilliği ile 57. T.C. Hükümet'inde denizcilikten sorumlu Devlet Bakanlığı yaptı. Bakanlığının icraatları arasında; İstanbul ve Çanakkale boğazlarının gemi geçiş güvenliğini sağlamayı amaçlayan "Türk Boğazları Gemi Trafik Hizmetleri Sistemi" bulunmaktadır. Evli ve üç çocuk babasıdır. Erdoğan Toprak Erdoğan Toprak (d. 10 Aralık 1959, Adana, Türkiye), Türk iş adamı ve siyasetçi. TBMM XX., XXI., XXIV., XXV., XXVI. ve XXVII. Dönem İstanbul Milletvekilidir. 25 Aralık 2010 tarihinde CHP Genel Başkan Yardımcılığı görevine atandı. Ağustos 2015 tarihinde Toprak'a Başbakan Ahmet Davutoğlu tarafından koalisyon hükümeti'nde bakanlık teklifi yapıldıysa da bu teklifi reddetti. 10 Aralık 1959 tarihinde Hasan ve Kazel Toprak çiftinin çocuğu olarak Adana'nın Zeytinli köyünde doğdu. 1983 yılında serbest ticaret işine başlamadan önce Anadolu Üniversitesi Sosyal bilimler bölümünden mezun oldu. Türkiye Genç İş Adamları Derneği (TÜGİAD) üyeliği yaptı ve Beşiktaş genç İş Adamları Derneği'nin kurucu üyeleri arasında yer aldı. Ayrıca İstanbul Ticaret Odası üyeliği de yaptı. Bahçelievler Spor Kulübü 3. Dönem Başkanlığı, Bakırköyspor Kulübü As Başkanlığı, Türkiye-Hindistan Parlamentolararası Dostluk Grubu Başkanlığı ile Devlet Bakanlığı yaptı. Evli ve üç çocuk babasıdır. 25 Aralık 2010 tarihinden itibaren CHP Genel Başkan yardımcılığına getirildi. Edip Safter GaydalÄ± Edip Safter Gaydalı (d. 1952, Gayda, Hizan, Bitlis), Kürt siyasetçi. Ankara İktisadi ve Ticari İlimler Yüksek Okulu Ekonomi ve Mali İşletmecilik Bölümü'nü bitirdi. XIX., XX., XXI. ve XXII. Dönem Bitlis Milletvekilliği ile TBMM KİT Komisyonu Başkanlığı ile Devlet Bakanlığı yaptı. Evli ve üç çocuk babasıdır. Adalet Partisi'nden bu yana sağda saf tutan Gaydalı aşiretinin önemli ismi, Yassıada mahkûmu eski DP milletvekili Selahattin İnan'ın torunu, eski bakan Kamran İnan’ın yeğeni ve eski AP Bitlis milletvekili olan Abidin İnan Gaydalı'nın oğlu, HDP milletvekili Mahmut Celadet Gaydalı'nın kardeşidir. Edip Safter Gaydalı 2007 Türkiye genel seçimleri'nden önce ANAP’tan istifa edip CHP’den Bitlis milletvekili adayı oldu ancak seçilemedi. 7 Haziran 2015 Seçimlerinden Adalet ve Kalkınma Partisi Bitlis Milletvekili 2. sıra adayı oldu ancak seçilemedi. Firefox eklentileri listesi Bu liste bilinen bazı Firefox eklentilerinin listesidir. Birçok Mozilla Firefox eklentisi SeaMonkey tarayıcısında da çalışır. Daha geniş bir liste için resmi eklenti deposuna bakabilirsiniz. 30 Nisan 2007 tarihiyle bu depoda 2286 eklenti bulunmaktadır. Eklentiler geliştiriciler tarafından yaratılmaktadır. Eklentilerin tamamı kamuya açıklanmadan önce editör bir grup tarafından gözden geçirilir. Mehmet Kocabatmaz Mehmet Kocabatmaz (d. 1946, Tavas, Denizli, Türkiye) Türk siyasetçi. Ankara Üniversitesi Veteriner Fakültesi'ni bitirdi, Fırat Üniversitesi Veteriner Fakültesi Fizyoloji Ana Bilim Dalında Doktora yaptı. Fırat Üniversitesi ve Selçuk Üniversitesi Veteriner Fakülteleri Dekan Yardımcılığı, Fakülte Kurulu ve Yönetim Kurulu Üyeliği, Fizyoloji Ana Bilim Dalı Başkanlığı, Sağlık Bilimleri Enstitü Müdürlüğü, Mesleki Eğitim Fakültesi Dekanlığı, Selçuk Üniversitesi Atatürk İlkeleri ve İnkılâp Tarihi Araştırma ve Uygulama Merkezi Genel Kurulu Üyeliği, XXI. Dönem Denizli Milletvekilliği ile Devlet Bakanlığı yaptı. Evli ve iki çocuk babasıdır. Şuayip Üşenmez Şuayip Üşenmez (1943, Yozgat, Türkiye) Türk siyasetçi. Ankara Üniversitesi Fen Fakültesi Jeoloji Mühendisliği Bölümünü bitirdi. Aynı Bölümde Doktora yaptı. TPAO Proje Danışmanlığı, MTA Proje Koordinatörlüğü, TSE Maden Grubu Başkan Yardımcılığı, Devlet Bakanlığı Müşavirliği, Türkiye Taşkömürü Kurumu Yönetim Kurulu Üyeliği, TÜSTAŞ Denetleme Kurulu Üyeliği, Gazi Üniversitesi Mühendislik Mimarlık Fakültesi İnşaat Mühendisliği Bölümü Öğretim Üyeliği ve Bölüm Başkanlığı, Geoteknik Anabilim Dalı Başkanlığı, Dekan Yardımcılığı, Üniversite Senato üyeliği Fakülte Yönetim Kurulu Üyeliği, XXI. Dönem Yozgat Milletvekilliği ile Devlet Bakanlığı yaptı. Evli ve iki çocuk babasıdır. Reşat Doğru Reşat Doğru (d. 20 Temmuz 1955, Erbaa, Tokat), Türk siyasetçi ve tıp doktoru. Eski Devlet Bakanı, MHP Tokat milletvekili, MHP Genel Başkan Yardımcısı. Reşat Doğru, 20 Temmuz 1955 yılında Tokat ili Erbaa ilçesinde doğdu. İlk ve orta öğrenimini Erbaa ilçesinde, lise öğrenimini İstanbul Pertevniyal Lisesi'nde tamamladı. Yüksek öğrenimini İstanbul Üniversitesi Cerrahpaşa Tıp Fakültesi'nde tamamlayarak tıp doktoru olarak mezun oldu. Ankara SSK Dışkapı Eğitim Hastanesi Genel Cerrahi Bölümünde 1985 yılında ihtisasını tamamladı. Genel Cerrahi Uzmanı unvanını aldıktan sonra Tokat ve Yozgat'ta çeşitli hastanelerde Genel Cerrahi Uzmanı, Başhekim Yardımcısı ve Başhekim olarak görev yaptı. 1994 yılında Tokat'ta Tabip Odası Başkanlığına seçildi ve bu görevi iki dönem yürüttü. 1999 yılı Genel Seçimlerinde Milliyetçi Hareket Partisinden 21. dönem Tokat Milletvekili olarak TBMM'nde yer aldı. TBMM'inde Sağlık, Aile ve Sosyal İsler Komisyonunda görev yaptı. Türk Dünyası'ndan sorumlu Devlet Bakanlığı görevinde bulundu. 23. Dönem'de Milliyetçi Hareket Partisinden Tokat Milletvekili olarak TBMM'nde yer aldı. Karadeniz Ekonomik İşbirligi Parlamenter Asamblesi (KEIPA) Türk Grubu Üyesi oldu. 24. Dönem'de Milliyetçi Hareket Partisinden Tokat Milletvekili olarak TBMM'nde yer aldı. 19 Haziran 2011 tarihinde Parlamento ve Hükûmet ile İlişkilerden Sorumlu Genel Başkan Yardımcısı görevine getirildi. Türkiye-Cezayir, Türkiye-Tacikistan, Türkiye-Tayland, Türkiye-Türkmenistan, Türkiye-Romanya, Türkiye-Katar, Türkiye-Uganda, Türkiye-Venezuela ve Türkiye-Cibuti Parlamentolararası Dostluk Grupları üyesidir. Evli ve iki çocuk babasıdır. Melda Bayer Melda Bayer (d. 1950, Sivas, Türkiye) Türk siyasetçi. Ankara İktisadi ve Ticari İlimler Akademisi İşletme Bölümü'nü bitirdi. Özel Sektörde Yöneticilik, OYAK Ordu Pazarları Başkanlığı Mal Alım Koordinatörlüğü, XXI. Dönem Ankara Milletvekilliği, TBMM Başkanlık Divanı Kâtip Üyeliği ile Devlet Bakanlığı yaptı. Evli ve iki çocuk annesidir. Siyaset hayatına 1995 senesinde Demokratik Sol Parti'de mahalle sorumlusu olarak başlamıştır. Ankara il yönetim kurulu üyeliği ve Ankara il başkanlığı yaptıktan sonra 1999 senesinde Demokratik Sol Parti Ankara Milletvekili olarak görev aldı. Ankara'nın bütün ilçelerini ve köylerinin çoğunu gezerek sorunları tespit etti. Daha çok köylere yönelik çalıştı. Özellikle köylerin okul ve öğretmen sorunları üzerine gitti. 1999 senesinde Divan Katip Üyesi olarak Türkiye Büyük Millet Meclisi Başkanlık yönetiminde görev aldı. 2001 senesinde Devlet bakanı olarak görev aldı. Siyasi hayatı bu dönemden sonra DSP yönetiminde devam etti. Önce Parti Meclis Üyeliği görevinde bulundu. Daha sonra Mehmet Zeki Sezer genel başkanlığındaki DSP yönetiminde Örgütten Sorumlu Genel Başkan Yardımcısı görevini sürdürdü. Türkiye'nin bütün illerini, pek çok ilçesi ve köylerini görmenin ve buralara hizmet götürmenin en büyük kazancı olduğunu söylemektedir. Masum TÃ¼rker Masum Türker (1951, Mardin, Türkiye), Türk siyasetçi, Demokratik Sol Parti eski Genel Başkanı. 2009-2015 yılları arasında Demokratik Sol Parti'nin genel başkanlığını yapmıştır. Masum Türker 1951 yılında Mardin'de doğmuştur. İstanbul Üniversitesi İşletme Fakültesi'ni bitirdi. Yeminli Mali Müşavirlik, Türkiye Mali Müşavirler ve Yeminli Mali Müşavirler Odalar Birliği Genel Başkanlığı, Uluslararası Muhasebeciler Federasyonu (IFAC) Eğitim Komitesi Üyeliği, Türkiye Muhasebe Uzmanları Derneği Başkanlığı, Gazete Sahipleri Derneği Başkanlığı, Gazi Üniversitesi Bolu İdari Bilimler Fakültesi öğretim görevliliği, Güneş Gazetesi murahhas üyeliği, Yeni Yüzyıl yazarlığı, Nokta Dergisi genel yayın yönetmenliği yaptı. 1989 yılında yapılan yerel seçimlerde Anavatan Partisi'nden (ANAP) İstanbul-Sarıyer belediye meclis üyeliğine seçildi. Bedrettin Dalan'ın kurucusu olduğu Demokrat Merkez Partisi'nde halkla ilişkilerden sorumlu Genel Başkan Yardımcılığı görevinde de bulundu. 1991 yılında Doğru Yol Partisi'nden (DYP) milletvekili adayı oldu ancak seçilemedi. 1999 yılında ise Demokratik Sol Parti'den (DSP) İstanbul milletvekili seçildi. 2000 yılında TBMM'de Komisyon Başkanı olarak Susurluk Dosyası sanığı ve dönemin Elazığ Bağımsız Milletvekili Mehmet Ağar'ın aklanmasını sağladı. 16 Haziran 2000 tarihli Radikal Gazetesinde şöyle bir ifade yer almaktadır: "DSP'li Masum Türker, İbrahim Yavuz Bildik, Hasan Erçelebi, Hasan Gülay, ANAP'lı Sühan Özkan, Beyhan Aslan, DYP'li Bekir Aksoy ve FP'li Lütfü Yalman Ağar'ı akladı." Yine aynı dönemde YÖK Başkanı ve aralarında İstanbul Üniversitesi Rektörü'nün de bulunduğu 12 rektör hakkında "usulsüzlük" ve "görevi suiistimal" iddiasıyla suç duyurusunda bulunan, kendisinin de üyesi olduğu TBMM YÖK Araştırma Komisyonu'nun hazırladığı rapora muhalefet etti. Kemal Derviş'in istifasından sonra 57. Hükümet'in son üç buçuk ayında Ekonomiden Sorumlu Devlet Bakanı olarak görev yaptı. 2004 Yerel Seçimleri'nde DSP'den İstanbul Büyükşehir Belediye Başkan Adayı olarak yüzde 1,3 (57 bin) oy aldı. DSP Genel Sekreterliği görevinden ayrılarak genel başkan seçildiği güne kadar parti meclis üyeliğini sürdürmüştür. Bu arada 20 Ekim 2008 tarihinde Ankara'da yapılan, Türkiye Serbest Muhasebeci Mali Müşavirler ve Yeminli Mali Müşavirler Odaları Birliği (TURMOB) 19. Seçimli Olağan Genel Kurulunda iki yıl süreyle genel başkanlığa seçildi. Zeki Sezer’in genel başkanlıktan istifasından sonra toplanan 17 Mayıs 2009 Olağanüstü Kurultayı’nda DSP Genel Merkez yöneticilerinin desteğiyle en geç bir yıl sonra toplanacak olan DSP 8. Olağan Kurultayı'na kadar DSP Genel Başkanlığı’na seçildi. 6 Haziran 2010'da Ankara'da yapılan DSP 8. Olağan Kurultayı'nda tekrar genel başkanlığa seçildi. Hesap Uzmanlığı alanında doktora sahibidir. Doktorasını, milletvekilliğinin sona ermesinin hemen ardından 2003 yılında İstanbul Üniversitesi'nde yaptı. Evli ve 2 Çocuk babasıdır. Hâlen İstanbul Ticaret Üniversitesi'nde de öğretim üyeliği yapmaktadır. Sibylla Yunan mitolojisine göre gaipten haber verdiklerine inanılan Apollon rahibeleri. Herakleitos, bazı vecizelerinde bunlara gönderme yapar. Zafer Çağlayan Zafer Çağlayan (10 Kasım 1957, Muş), Kürt asıllı Türk iş adamı ve siyasetçi. Zafer Çağlayan 10 Kasım 1957 tarihinde Muş’ta doğmuştur. Ailesi önce İzmit’e oradan da Ankara'ya göç etmiştir. 1980 yılında Gazi Üniversitesi Mühendislik Fakültesi, Makine Mühendisliği bölümünden mezun oldu ve Alüminyum Yapı Sistemleri sektörüne adım atmıştır. 1987 yılındaki Ankara Sanayi Odası seçimlerinde, en genç sanayici olarak, 30 yaşında Oda Meclisi üyeliğine seçildi. 1989 yılında ASO Yönetim Kurulu'na, 1991 yılında ise Yönetim Kurulu Başkan Vekilliğine seçildi. 1995 yılında yapılan Ankara Sanayi Odası seçimlerinde en genç ASO başkanı olarak, Yönetim Kurulu Başkanlığı’na seçildi ve bu görevi 2007 yılına kadar devam ettirerek, en uzun süre başkanlık yapan isim oldu Kasım 1995 tarihinde yapılan seçimlerde en genç ASO Başkanı olarak Ankara Sanayi Odası (ASO) Yönetim Kurulu Başkanlığı’na seçildi. ASO’nun en uzun süre görev yapan başkanı olarak 2007 yılına kadar bu görevini sürdürdü. ASO yönetiminde yer aldığı zamanda, Ankara Organize Sanayi Bölgesi'nin oluşumunda ve bu günlere gelmesinde önemli rol oynadı. Başkanlığı sırasında Ankara Sanayi Odası 1997 yılında KOBİ'lerle ilgili çalışmalarından dolayı "En Başarılı Kuruluş" seçildi. 1999 yılında yaşanan Ağustos depremi sonrası, Bedelli askerlik ve Deprem Tahvili önerilerini gündeme getirdi. Devlet bu çalışmalardan ötürü 1 milyar Alman Markı gelir elde etti.ASO Başkanlığı sırasında devlete fayda sağlayan diğer çalışmaları; Kamu Arazilerinin ve Milletvekili Lojmanlarının Satışı, KOBİ'ler için geliştirdiği Anadolu Yaklaşımı Projesi ve Bölgesel Asgari Ücret uygulamasıdır. 1996-1998, 2002-2005 ve 2005-2007 yılları arasında Türkiye Odalar ve Borsalar Birliği (TOBB) Başkan Yardımcısı olarak da görev yaptı. 22 Temmuz 2007'de Adalet ve Kalkınma Partisi'nden Ankara milletvekili seçildi. 60. Hükümet'te Sanayi ve Ticaret Bakanlığı, ardından da Dış Ticaretten Sorumlu Devlet Bakanlığı görevlerini yürüttü. 24. Dönem Mersin Milletvekili olarak TBMM'ye tekrar girdi ve Ekonomi Bakanı olarak atandı. İngilizce bilmekte olup evli ve iki çocuk babasıdır. Ayrıca, TOBB Ekonomi ve Teknoloji Üniversitesi ile TEPAV Türkiye Ekonomi Araştırma Vakfı Mütevelli Heyet Üyesidir. 17 Aralık 2013 tarihinde oğlu Salih Kağan Çağlayan, İstanbul Başsavcılığı tarafından yolsuzluk iddiaları nedeniyle gözaltına alındı. Daha sonra çıkarıldığı mahkeme tarafından tutuklandı. Soruşturma nedeniyle 25 Aralık 2013 tarihinde Ekonomi Bakanlığı görevinden istifa etti. Oğlu Salih Kağan Çağlayan 28 Şubat 2014 tarihinde tahliye edildi. Hakkında cezai soruşturma açılabilmesi için TBMM'ye gönderilen fezlekede "rüşvet, görevi kötüye kullanma, ihaleye fesat karıştırma ve kaçakçılık" suçlarını işlediği belirtildi. Türkiye Büyük Millet Meclisi'nde 5 Mayıs 2014 tarihinde bu amaçla kurulan komisyon, 5 Ocak 2015 tarihinde kadar çalışmalarını sürdürdü ve bakanların Yüce Divan'a gönderilmemesi yönünde karar aldı. Mecliste yapılan oylama sonucu bakanların Yüce Divan'a gitmemeleri yönünde karar çıktı. Çağlayan'ın oylamasında 242 kabul oyuna karşılık 264 red oyu kullanıldı. 7 milletvekili çekimser oy kullandı, 1 oy boş, 3 oy geçersiz sayıldı. Hayati Yazıcı Hayati Yazıcı (d. 23 Mayıs 1952, Çayeli, Rize, Türkiye), Türk siyasetçi. Çocukluğu Rize'de geçti. Daha sonra üniversite tahsili için İstanbul'a gelerek İstanbul Üniversitesi Hukuk Fakültesi'ni bitirdi. Kamu hukuku alanında seminer çalışmalarına katıldı. 1976 Yılında hâkim adayı olarak İstanbul Adliyesi'nde kamu görevine başladı. Sırasıyla Çayırlı, Mihallıççık ve Kargı Hâkimliklerinde bulundu. 1984 yılı sonunda kamudaki görevinden ayrılarak İstanbul Barosu'na kayıtlı avukat olarak serbest çalışmaya başladı. Avukatlık yaparken çeşitli dernek, vakıf ve siyasi partilerde üye ve yönetici olarak toplumsal çalışmalar içinde yer aldı. Bu süreçte Recep Tayyip Erdoğan'ın Avukatı ve Hukuk Müşaviri olarak da görev yaptı. Yazıcı, Adalet ve Kalkınma Partisi'nin kuruluş sürecinde yer alarak, partinin Kurucu Üyesi oldu. 3 Kasım 2002 seçimlerinde İstanbul Milletvekili olarak parlamentoya girdi. Kasım 2002'den itibaren beş yıl süre ile AK Parti'nin Teşkilattan Sorumlu Genel Başkan Yardımcısı olarak görev yaptı. AK Parti Merkez Karar ve Yönetim Kurulu üyesi olarak da görev yapmaktadır. 22 Temmuz 2007 günü yapılan genel seçimlerde yeniden İstanbul Milletvekili seçilerek Parlamentoya girdi. 60. Hükümette Devlet Bakanı ve Başbakan Yardımcılığı görevini üstlendi ve Devlet Bakanı olarak görevine devam etti. 12 Haziran 2011 günü yapılan genel seçimlerde Rize Milletvekili seçilerek tekrar Parlamentoya girdi. 61. Hükümette Gümrük ve Ticaret Bakanı olarak görev yapmıştır. 10 Ağustos 2014 Cumhurbaşkanlığı seçiminden sonra, Recep Tayyip Erdoğan'ın Cumhurbaşkanı olmasıyla birlikte göreve gelen Ahmet Davutoğlu başbakanlığındaki 62. hükûmette yer almadı. Yazıcı, AK Parti 2. Olağanüstü Kongresinde MKYK üyesi seçilmiş ve ardından Siyasi ve Hukuki İşlerden Sorumlu Genel Başkan Yardımcısı (Genel Başkan Vekili) olmuştur. Evli ve 2 çocuk babasıdır. Faruk Ã‡elik Faruk Çelik (17 Ocak 1956; Yusufeli), Türk siyasetçi, Gıda, Tarım ve Hayvancılık Bakanlığı görevini 2015 - 2017 yılları arasında sürdüren Çelik, 2011 - 2015 tarihleri arasında Türkiye çalışma ve sosyal güvenlik bakanı olarak, 2015 - 2017 tarihleri arasında gıda, tarım ve hayvancılık bakanı olarak hükûmette yer almıştır. Faruk Çelik Yaşar ve Hedise Yaşar çiftinin çocuğu olarak 17 Ocak 1956 tarihinde Artvin'in Yusufeli ilçesinde doğdu. Küçük yaşlarda ailesi Artvin'den Bursa'ya taşındı. Çocuk yaşlardan itibaren çocuk işçi olarak çalışmaya başlayan Çelik, Bursa Uludağ Üniversitesi'nden mezun oldu. Ardından Yıldız Teknik Üniversitesi'ne bağlı Kocaeli İşletme Enstitüsü'nde iki yıl işletme eğitimi gördü. Dört yıllık bir lise öğretmenliği geçmişi de olan Çelik, ticaretle de uğraşmıştır. İki yıl yerel bir gazete işletti ve köşe yazarlığı yaptı. Refah Partisi'nde il başkanlığı, Fazilet Partisi'nde Genel Başkan yardımcılığı görevlerinde bulundu. İlk defa 1999 Türkiye genel seçimleri'nde Fazilet Partisi Bursa milletvekili olarak meclise girdi. 2001 yılında Adalet ve Kalkınma Partisi'ne katıldı ve Kurucular Kurulu üyesi oldu. 2002 ve 2007 Türkiye genel seçimleri'nde Bursa, 2011 ve Kasım 2015 Türkiye genel seçimleri'nde Şanlıurfa milletvekili olarak meclise girdi. 2002–2007 yılları arasında AK Parti Grup Başkanvekilliği yaptı. 1 Mayıs 2009'da yapılan kabine değişikliğinde, Din İşlerinden Sorumlu Devlet Bakanlığı'na atandı. 6 Temmuz 2011 tarihine kadar bu görevini sürdürdü. 2007–2009 ve 2011–2015 yılları arasında Recep Tayyip Erdoğan ve Ahmet Davutoğlu tarafından kurulan hükûmetlerde Çalışma ve sosyal güvenlik bakanı olarak yer aldı. AK Parti'nin Kasım 2015 Türkiye genel seçimleri zaferinden sonra Ahmet Davutoğlu tarafından kurulan 64. Türkiye Hükûmeti'nde 24 Kasım 2015 tarihinde Gıda, Tarım ve Hayvancılık Bakanı olarak yer aldı. Çelik, göreve geldikten kısa süre sonra birçok genel müdür ve bürokratı görevden aldı. Görevi Kutbettin Arzu'dan devralan Çelik, 153 milyar dolar tarımsal hasıla hedeflediğini belirtti. Davutoğlu'nun istifa etmesinin ardından Binali Yıldırım tarafından kurulan 65. Türkiye Hükûmeti'nde tekrar aynı göreve atandı. 19. Temmuz 2017'de yapılan kabine değişikliğinde görevi Ahmet Eşref Fakıbaba'ya devretmiştir. Faruk Çelik'in kızı Zeynep, Acıbadem Üniversitesi'nde okurken Türkiye'nin en iyi fakültelerinden biri olan ve üniversite sınavında ancak ilk bine girmiş öğrencilerin tercih ettiği Hacettepe Tıp Fakültesi'ne yatay geçiş yapmıştır. Yeterli koşulları taşımamasına rağmen yatay geçiş koşullarının değiştirildiği ve bu sayede daha önce yatay geçiş başvurusu reddedilen Zeynep Çelik'in yatay geçiş yapması sağlandığı iddia edilmiştir. Evli ve 4 çocuk babasıdır. Mustafa Sait Yazıcıoğlu Mustafa Sait Yazıcıoğlu (d. 3 Aralık 1949), Türk siyasetçi ve ilahiyatçı, 14. Diyanet İşleri Başkanı. "Süper Vali" olarak da bilinen Vali Recep Yazıcıoğlu'nun kardeşidir. Babasının memuriyeti sebebi ile ilkokul ve ortaokulu Milas'ta, liseyi 1967 yılında Aydın'da tamamladı. 1971 yılında Ankara Üniversitesi İlahiyat Fakültesi'ni bitirdi. Fransa'da doktora yaptı. Bir yıla yakın bir süre Diyanet İşleri Başkanlığı merkez teşkilatında çalıştı. 1972-1977 yılları arasında Türkiye Cumhuriyeti Millî Eğitim Bakanlığı adına doktora öğrenimi yapmak üzere Fransa'ya gönderildi. 1975 yılında 4 aylık kısa dönem Yedek Subay olarak askerliğini tamamladı. 1977 yılında Asistan Dr. olarak Ankara Üniversitesi İlahiyat Fakültesi'ne girdi. 1983 yılında "Matüridi ve Nesefi’ye göre insan hürriyeti kavramı" konulu teziyle Doçent oldu. 1988 yılında Profesör oldu. 17 Haziran 1987-3 Ocak 1992 tarihleri arasında 14. Diyanet İşleri Başkanı olarak görev yaptı. 14 Şubat 1993 yılında Cumhurbaşkanlığı kontenjanından Yükseköğretim Kurulu Üyeliğine atandı. 21 Temmuz 1994 tarihinde Ankara Üniversitesi İlâhiyat Fakültesi Dekanlığı'na atandı. 10 Mayıs 1996 tarihinde UNESCO Türkiye Millî Komisyonu Yönetim Kurulu Üyeliğine seçildi. 3 Kasım 2002 seçimleri ile AK Parti Ankara milletvekili olarak TBMM’ye girdi. 5-10 Mart 2004 tarihleri arasında İslam Konferansı Örgütü Parlamento Birliği (İKÖPAB) Türk Grubu Başkanlığı yaptı. 22 Temmuz 2007 seçimleri ile tekrar Ankara milletvekili seçildi. 29 Ağustos 2007 tarihinde yeni kurulan 60. Hükümet'te Din İşlerinden Sorumlu Devlet Bakanı olarak görev aldı. 1 Mayıs 2009 tarihindeki Bakanlar Kurulu değişikliği ile görevinden ayrıldı. 12 Haziran 2011 seçimlerinde milletvekili adayı olmayarak siyasetten çekildi. İstanbul Ticaret Üniversitesi Fen Edebiyat Fakültesi Eğitim Bilimleri Bölümü öğretim üyesi olmuş, hâlen İstanbul Ticaret Üniversitesi İnsan ve Toplum Bilimleri Fakültesi Dekan vekilidir. Evli ve iki çocuk babasıdır. Banks Adası Banks adası Kanada'nın kuzeyinde bir adadır. Komşu adalara göre orta büyüklükte bir adadır. Kanada'nın 4. Kuzey Amerika kıtasının 5. büyük adasıdır. Suveren, Iğdır Suveren, Iğdır ilinin Merkez ilçesine bağlı ve Ağrı Dağı'nın eteğinde bulunan bir köydür. Iğdır'ı da kapsayan Urartular'a bağlı Erikuakhi Krallığı'nın (MÖ IX.-VIII. yüzyılda) egemen soyu olan "Erikua" adının, şimdiki "Erköv" adında korunduğu belirtilmektedir. Adı, Urartular dönemine dayanan köyün adı, 1910 tarihli "Kafkaski Kalender" adlı yıllıkta Orkov, Rus Çarlığı'nın son yıllarında ise bu ad Orkof olarak geçmektedir. 1928 yılı kayıtlarında da "Orkof" olarak geçen köyün adı, 1956 yılında "Suveren" olarak değiştirildi. Köy, Iğdır il merkezine 14 km uzaklıktadır. Iğdır Üniversitesi bu köyün arazisinde kurulmuştur. Köyde 1886 yılında 129 Kürt yaşamaktaydı. Köy, diğer köylere oranla ekonomik olarak daha gelişmiş bir bölgeye sahip olduğu için, dışarıdan çok fazla göç almıştır. 1985'teki sayımda da 2.961 kişilik nüfusuyla ilçenin en kalabalık köyü olmuştur. Beyazperde Beyazperde ÅŸu anlamlara geliyor olabilir; Selçuk Üniversitesi Mühendislik-Mimarlık Fakültesi Selçuk Üniversitesi Mühendislik Fakültesi, Konya'da bulunan Selçuk Üniversitesine bağlı olan ve 11 bölümü bulunan fakülte. Başlangıçta 1969-1970 eğitim-öğretim yılında Türkiye Cumhuriyeti Millî Eğitim Bakanlığına bağlı Mühendislik Yüksekokulu olarak açılmış ve 1971 yılında Konya Devlet Mühendislik Akademisi ismini almıştır. O tarihte Konya Devlet Mühendislik Akademisi bünyesinde inşaat mühendisliği bölümleri bulunmakta idi. 1972-1973 öğretim yılında harita ve kadastro mühendisliği ile makine mühendisliği bölümleri de açılarak, bölüm sayısı dörde çıkarıldı. 20 Temmuz 1982 tarihinde yürürlüğe giren 41 sayılı kanun hükmünde kararname ile Selçuk Üniversitesi Fen Fakültesi bünyesindeki fizik, kimya ve jeoloji mühendisliği bölümlerinin, Konya Devlet Mühendislik Akademisi bünyesindeki bölümlerle birleştirilmesi sonucunda fakülteye dönüştürülerek Selçuk Üniversitesi'ne bağlandı. Fakültenin kuruluşu ile harita ve kadastro mühendisliği bölümünün adı jeodezi ve fotogrametri mühendisliği olarak değiştirildi. Fakülteye 1987 yılında elektrik-elektronik mühendisliği, 1992 yılında çevre mühendisliği, endüstri mühendisliği ve maden mühendisliği, 1994 yılında şehir bölge planlama, 1995 yılında bilgisayar mühendisliği, 1999 yılında kimya mühendisliği, 2009 yılında da metalürji ve malzeme mühendisliği bölümleri açılmıştır. 2009 yılında jeodezi ve fotogrametri mühendisliği bölümünün adı harita mühendisliği olarak değiştirildi. 2012 yılı sonbaharında Fakültesi kurularak ve şehir bölge planlama bölümleri bu fakülteye bağlandı. Fakültenin çoğu bölümünde aynı zamanda ikinci öğretim de yürütülmektedir. Akademi döneminde ilk olarak Anıt civarında bulunan ve o zamanlar Çocuk Esirgeme Kurumu'na ait olan bina kullanıldı. Harita ve Kadastro Mühendisliği ve Makine Mühendisliği bölümlerinin 1972'de açılması ile bu bölümler Türk Anadolu Vakfı'na ait Eski Garaj civarı Cıvıloğlu Mahallesi Mengüç Sokak'ta bulunan binada faaliyet göstermeye başladı. Çocuk Esirgeme Kurumu'na ait binada uzun yıllar bölümü faaliyet gösterdi. Bu bina 2009 yılında Meram Belediyesi tarafından devir alınarak maalesef yıktırılmıştır. Cıvıloğlu binası ise burada bulunan bölümler 1990 yılında Alaeddin Keykubat Kampüsü'ne taşındıktan sonra uzun süre kullanılmadı. Daha sonra yıkılarak yerine başka bir bina yapıldı. Fakültenin bazı bölümleri bir süre Zindankale Binası olarak bilinen Millî Eğitim Bakanlığı'na ait bugün Mareşal Mustafa Kemal İlköğretim Okulu olarak faaliyet gösteren binada eğitim öğretime devam etti. Bu bina da boşaltıldıktan sonra fakültenin tüm bölümleri Alaeddin Keykubat kampüsünde toplandı. Bölüm başkanı Prof.Dr.Ferruh YILDIZ'dır. Hem örgün hem de ikinci öğretim olarak eğitim ve öğretimine devam etmektedir. Selçuk Üniversitesi Harita mühendisliği Bölümü 1972-1973 öğretim yılında Konya Devlet Mühendislik Akademisi'ne bağlı olarak açılmıştır. Kurucu bölüm başkanı Nadir N. ÜNAL'dır. 1982 yılında Konya Devlet Mühendislik Akademisinin Selçuk Üniveristesi'ne bağlanıp Mühendislik Fakültesi'ne dönüştürülmesi ile bölüm Jeodezi ve Fotogrametri Mühendisliği adını aldı. 2009 yılında YÖK genel kurulunda alınan bir karar ile bölüm adı Harita Mühendisliği olarak değiştirildi. 2012 yılında Fakültesi kuruldu, Mühendislik Fakültesi Mühendislik Fakültesi adını aldı. Bölüm Mühendislik Fakültesi içinde faaliyetine devam etti. 1992 yılında İkinci Öğretim Programı açıldı. 2007 yılında MÜDEK akreditasyonu alındı, 2009 yılından itibaren ise EUR-ACE etiketi alındı. Bölüm başkanı Prof. Dr. Osman Nuri Çelik'tir. Hem örgün hem de ikinci öğretim olarak eğitim ve öğretimine devam etmektedir. 1970 yılında, Konya Devlet Mühendislik Akademisine bağlı olarak açılmıştır. Jeoloji Mühendisliği Bölümü, Afyon yolu üzerinde 20. km de bulunan Alâeddin Keykubat kampusunda yer almaktadır. Şehir merkezi ile kampus alanı arasında ulaşım tramvay ve dolmuş ile sağlanmaktadır.Kampus alanı içerisinde öğrencilerin her türlü ihtiyaçlarını karşılayacak (konaklama, alışveriş, eğlence vb) şekilde kompleks bir yapıya sahiptir.Jeoloji Mühendisliği bölümü yetkin kadrosu ve 34 yılı aşkın bilgi birikimiyle yetiştirdiği 1500’ü aşkın mühendislere yenilerini eklemeye devam etmektedir. İlk olarak Selçuk Üniversitesi Fen Fakültesi'nde Yerbilimleri Bölümü 1976-1977 öğretim yılında eğitime başlamış. 1982 yılında, Mühendislik Fakültesine bağlandıktan sonra Jeoloji Mühendisliği adıyla eğitime devam etmiştir. 1992 yılında bölüme II. öğretim programı da açılmıştır. Şu an 34 öğretim üyesi ve 350 civarında öğrencisi ile eğitim yapmaktadır. Bölüm haziran 2008'den itibaren Müdek tarafından akredite edilmiştir. Bölüm başkanı Prof.Dr. Alper ÖZKAN 'dır. Hem örgün hem de ikinci öğretim olarak eğitim ve öğretimine devam etmektedir. Selçuk Üniversitesi Maden mühendisliği Bölümü 1992 yılında eğitim ve öğretime başlamıştır. Her öğrenim yılı başında ortalama 50 öğrencinin başladığı birinci sınıftan itibaren temel bilim dersleri, mühendislik bilim dersleri ve Maden Mühendisliğiyle ilgili dersler verilmektedir. Öğrencilerine teorik derslerin yanında ayrıca laboratuvar uygulamaları, arazi çalışmaları ve yaz stajlarıyla deneyim kazanmadırmayı amaçlamaktadır. Bölüm başkanı Prof.Dr. H. Selçuk HALKACI'dır. Hem örgün hem de ikinci öğretim olarak eğitim ve öğretimine devam etmektedir. Selçuk Üniversitesi Makina mühendisliği Bölümü 1970 yılında Konya Devlet Mühendislik Akademisi'ne bağlı olarak açılmıştır. Nazım Ekren Nazım Ekren (d. 4 Aralık 1956, İstanbul, Türkiye), Türk akademisyen ve siyasetçi. Bursa İktisadi Ticari İlimler Akademisini bitirdi. Uludağ Üniversitesi'nden Uluslararası Bankacılık konusunda doktora aldı. Marmara Üniversitesi'de İktisat Teorisi doçenti oldu. Manchester Business School'dan Gelişen Ülke Bankalarının Uluslararası Faaliyetleri konusunda profesör unvanı aldı. Marmara Üniversitesi Bankacılık ve Sigortacılık Enstitüsü Müdürlüğü, Yeminli Mali Müşavirlik, Vakıflar Bankası Genel Müdürlüğü, Eğitim ve Yönetim Danışmanlığı yaptı. Adalet ve Kalkınma Partisi kurucu üyesidir. XXII. ve XXIII. Dönem İstanbul Milletvekilliği ile Ekonomik işlerden sorumlu Genel Başkan Yardımcılığı görevlerinde de bulundu. 2007 Türkiye genel seçimlerinden sonra, Ekonominin Koordinasyonundan sorumlu Devlet Bakanlığı ve Başbakan Yardımcılığı görevine atandı. Bu görev sırasında G.A.P. (Güneydoğu Anadolu Projesi) ile ilgili çalışmaları tekrar gözden geçirip, 12 milyar dolarlık yatırıma ihtiyaç olduğunu tespit ederek hükümetin bu konuyla ilgili çalışmasını da koordine etmekten sorumluydu. 1 Mayıs 2009 itibarıyla yapılan kabine değişikliği sonucu bakanlar kurulundan ayrıldı. Siyasetten ayrıldıktan sonra 25 Ağustos 2011 tarihinde YÖK'ün onay vermesi sonucu İstanbul Ticaret Üniversitesi rektörü oldu. 2019 yılında rektörlük görevini Yücel Oğurlu'ya devretti. Evli ve iki çocuk babasıdır. Veysel Eroğlu Veysel Eroğlu (18 Ağustos 1948, Şuhut), Türk siyasetçi ve eski Orman ve Su İşleri Bakanı. Orman ve Su İşleri Bakanlığı görevini Recep Tayyip Erdoğan, Ahmet Davutoğlu ve Binali Yıldırım tarafından kurulan hükûmetlerde 2011-2018 yılları arasında sürdürdü. Bu görevinden önce 2007–2011 yılları arasında Erdoğan tarafından kurulan 60. Türkiye Hükûmeti'nde Çevre ve Orman Bakanı olarak yer almıştır. İlk defa 2007 Türkiye genel seçimleri'nde Adalet ve Kalkınma Partisi Afyonkarahisar milletvekili olarak meclise giren Eroğlu, 2011 Türkiye genel seçimleri'nde de Afyonkarahisar, Haziran 2015 Türkiye genel seçimleri'nde İzmir, Kasım 2015 Türkiye genel seçimleri'nde ve Haziran 2018 Türkiye genel seçimleri'nde Afyonkarahisar milletvekili olarak meclise girmiştir. Veysel Eroğlu Afyonkarahisar'a bağlı Şuhut ilçesinde 18 Ağustos 1948 tarihinde doğdu. Babasının adı ibrahim, annesinin adı Emine'dir. 1966 yılında Afyon Lisesi'nden mezun oldu. İstanbul Teknik Üniversitesi İnşaat Fakültesi ve İstanbul Üniversitesi Edebiyat Fakültesi Tarih Bölümü'nü bitirdi. Hollanda'nın Delft şehrinde araştırmalar yapan Eroğlu, 1984'te doçent, 1991'de İstanbul Teknik Üniversitesi İnşaat Fakültesi Çevre Mühendisliği Bölümünde Profesör oldu. İTÜ İnşaat Fakültesi; Yönetim Kurulu Üyeliği, Çevre Mühendisliği Bölümü Çevre Teknolojisi Ana Bilim Dalı Başkanlığı yapmıştır. Akademik kariyerinin ardından 1994 yılında İstanbul Su ve Kanalizasyon İşletmesi'nin genel müdürlüğü görevine başladı. Hizmet ettiği süre içerisinde 600 tesisi hizmete aldı, atık su arıtım oranı %9’dan % 90’lara çıkarıldı ve 1994 yılından itibaren, mevcut arıtma tesisleri tamamen yenilendi. 11 Ocak 1999 tarihinde istifa ederek görevinden ayrılmıştır. 11 Ocak 1999 tarihinde istifa ettiği görevine 21 Mayıs 1999 tarihinde tekrar İSKİ Genel Müdürü olarak başladı. Fakat 3 Ekim 2002 tarihinde bu görevinden ayrıldı. Eroğlu, 4 Şubat 2003 tarihinde DSİ genel müdürlüğü görevine başladı. Genel müdürlüğü döneminde Eroğlu, duran inşaatları yeniden başlattı, 366 adet tesisi hizmete açtı ve yaklaşık 10 milyar TL’lik yatırımı tamamladı. 30 Aralık 2003 tarihinde görev bıraktı. 23 Mart 2004 ve 8 Mayıs 2007 tarihleri arasında tekrar DSİ müdürlüğü görevini sürdürdü. Eroğlu, ilk defa 2007 Türkiye genel seçimleri'nde Adalet ve Kalkınma Partisi Afyonkarahisar milletvekili olarak meclise girdi. 2011 Türkiye genel seçimleri'nde tekrar AK Parti Afyonkarahisar milletvekili olarak meclise girdi. Haziran 2015 Türkiye genel seçimleri'nde İzmir, Kasım 2015 Türkiye genel seçimleri'nde ise Afyonkarahisar milletvekili olarak meclise girdi. Eroğlu 2007 Türkiye genel seçimleri sonrasında Recep Tayyip Erdoğan tarafından kurulan 60. Türkiye Hükûmeti'nde Çevre ve Orman Bakanlığı görevinde yer aldı. Bu dönemde Türkiye'nin bütün şehirleri için içmesuyu eylem planları hazırlanması ve ileri biyolojik atıksu arıtma tesisleri kurulması gibi çalışmalar yapıldı. Görev süresi 6 Temmuz 2011 tarihinde bitmiştir. 2011 Türkiye genel seçimleri sonrasında Erdoğan tarafından kurulan 61. Türkiye Hükûmeti'nde Orman ve Su İşleri Bakanı olarak görevlendirildi. Bu dönemde 3.107 tesis hizmete alınması, Konya'nın 100 yıllık rüyası Mavi Tüneli tamamlanması, Melen Projesi ile kıta’dan kıtaya su verilmesi ve 1.450 adet meteorolojik gözlem istasyonu kurulması gibi birçok proje hayata geçirildi. Erdoğan'ın 2014 Türkiye cumhurbaşkanlığı seçimi'nde cumhurbaşkanı seçilmesinden sonra Ahmet Davutoğlu tarafından kurulan 62. Türkiye Hükûmeti'nde de bu görevine devam etti. Haziran 2015 Türkiye genel seçimleri'nde hiçbir parti tek başına iktidar olmak için gereken sandalye sayısına ulaşamayınca ve koalisyon görüşmelerinden bir sonuç alınamayınca erken seçim kararı alındı. Davutoğlu başkanlığında kurulan Seçim hükûmeti'nde de Orman ve Su İşleri bakanı olarak yer aldı. Kasım 2015 Türkiye genel seçimleri sonrasında Davutoğlu tarafından kurulan 64. Türkiye Hükûmeti'nde ve Davutoğlu'nun istifa etmesinin ardından Binali Yıldırım tarafından kurulan 65. Türkiye Hükûmeti'nde de Orman ve Su İşleri bakanı olarak yer aldı. 10 Temmuz 2018'de görevini Bekir Pakdemirli'ye devretti. Veysel Eroğlu'nun 45'i yabancı dilde olmak üzere 350'nin üzerinde kitap, bilimsel makale, tebliğ ve mesleki teknik raporları yayınlanmıştır. İyi düzeyde İngilizce bilen Eroğlu, evli ve 4 çocuk babasıdır. Tolga Ã–rnek Tolga Örnek, (d. 25 Ağustos 1972), Türk film yönetmeni. Robert Koleji'nden sonra eğitimine İstanbul Teknik Üniversitesi metalurji ve malzeme mühendisliği bölümünde devam etti. Amerika'da University of Florida'da malzeme bilimi üzerine yüksek lisans yaptı. Ardından American Universityiletişim fakültesinde "film ve görsel sanatlar" bölümünde yüksek lisans yaptı. 2005 yılında ""Gelibolu"" adlı belgesel film ile dikkatleri çekti. Tolga Örnek, Türk Deniz Kuvvetleri eski komutanı Özden Örnek'in oğludur. Ertuğrul Günay Ertuğrul Günay (1 Ekim 1948, Ordu), Türk siyasetçi, hukukçu. 1992-1994 arasında CHP Genel Sekreterliği görevini yürüttü. 2004'te CHP'den ihraç edildi, 2007'de AK Parti'ye geçti. Aynı yıl yapılan genel seçimlerde bu partiden milletvekili seçildi. 60. ve 61. Türkiye Cumhuriyeti Hükümetleri'nde Kültür ve Turizm Bakanı olarak görev yaptı. TBMM'de 16. dönemde Ordu, 23. dönemde İstanbul milletvekili olarak yer aldı. 24. dönem İzmir milletvekili olarak mecliste görev yaptı. 2013 yılı sonlarında, 17 Aralık soruşturması sürecinde alınan bazı kararları gerekçe göstererek AK Parti'den istifa etti. 1948 yılında Ordu'da dünyaya geldi. 1965 yılında Ordu Lisesi'ni, , 1969 yılında İstanbul Üniversitesi Hukuk Fakültesi'’ni bitirdi. Öğrencilik yıllarında Fikir Kulüpleri Federasyonu içerisinde çalıştı. Üniversiteden mezun olduktan sonra Ordu'da avukatlığa başladı. 1973'te CHP Genel Merkezi'nin 50. kuruluş yılı nedeniyle açtığı yarışmada “Devlet Partisi'nden Halk Partisi'ne” başlıklı yazısıyla birincilik ödülü aldı. 1974-1977 arasında CHP Ordu İl Başkanlığı yaptı. Bülent Ecevit'in CHP Genel Başkanı olmasından sonra Ecevit'e karşı gelişen muhalefetin içinden çıkan isimlerden biri de Ertuğrul Günay oldu. Deniz Baykal ve taraftarlarının Ecevit'e karşı çıktıkları 1976 yılındaki kurultayda, Baykalcıların kurultay başkan adayı Günay'dı. 1977 seçimlerinde en genç milletvekili olarak meclise girdi; 1977-1980 döneminde Ordu Milletvekilliği yaptı. CHP'nin en solundaki milletvekillerinden biri olarak kabul edilen Günay, 12 Eylül Darbesi'nden sonra, Dev-Yol ile ilişkisi olduğu iddiasıyla tutuklandı. 1 yıl kadar tutuklu kaldıktan sonra 3 ay hapis cezasına çarptırıldı. 1980'den sonra siyasete Sosyaldemokrat Halkçı Parti'de devam etti. SHP Ankara İl Başkanlığı (1986-1987) ve Genel Sekreter Yardımcılığı (1990-1991) görevlerinde bulundu. 1992'de CHP'nin siyasal yaşama yeniden dönüşü üzerine CHP'de yer aldı. 9 Eylül 1992'den 1994 sonuna kadar CHP'nin Genel Sekreterlik görevinde bulundu. 1994'teki yerel seçimlerde CHP'den İstanbul Büyükşehir Belediyesi Başkanlığına aday oldu. Karşısında Refah Partisi'nden Recep Tayyip Erdoğan, Doğru Yol Partisi'nden Bedrettin Dalan, Sosyaldemokrat Halkçı Parti'den Ömer Zülfü Livaneli ve Anavatan Partisi'nden İlhan Kesici vardı. Recep Tayyip Erdoğan'ın galip çıktığı seçimde Günay, %1,4 oy aldı. 1999 Türkiye genel seçimlerinde CHP'nin TBMM dışında kalması üzerine yeniden aktif siyasete döndü. Genel Başkanlığa aday oldu. 2004 seçimlerinde Ordu'da DSP'li adayı desteklediği gerekçesiyle CHP'den ihraç edildi. CHP'den ihracından sonraki süreçte Saadet Partisi eski milletvekili ve insan hakları savunucusu Mehmet Bekaroğlu ile birlikte "Müslüman-Sol" perspektifli bir siyasi oluşum çalışması başlattı. Recep Tayyip Erdoğan'dan gelen davet üzerine 2007 Türkiye genel seçimleri öncesi Adalet ve Kalkınma Partisi'ne geçti. Seçimlerde İstanbul milletvekili seçildi. 60. Hükümet'in başbakanı Recep Tayyip Erdoğan tarafından dönemin Cumhurbaşkanı Abdullah Gül'e sunulan atama teklifi ile 31 Ağustos 2007'de Kültür ve Turizm Bakanı olarak atandı. 2011 Türkiye genel seçimlerinde İzmir 1. Bölge'den milletvekili seçildi. 2013 yılı Ocak ayında yapılan kabine revizyonu ile görevden ayrıldı, yerine Ömer Çelik getirildi. 17 Aralık soruşturması sonrası 27 Aralık 2013'te partinin tepesinde gelişen "mağrur ve mütehakkim anlayış" gerekçesiyle AK Parti'den istifa etti. Bosna İçin İnsanlık Girişimi, Doğu Konferansı ve Yeni Siyaset Girişimi gibi sivil girişimlere de öncülük eden Günay'ın "Bosna'dan Büyük Yazıları" ve "Karşı Siyaset" adıyla iki kitabı ve çeşitli gazete ve dergilerde hukuk ve siyaset konularında yayınlanmış çok sayıda makale ve söyleşisi bulunmaktadır. Günay evli ve iki çocuk babasıdır. Günay, kültür ve sanat üzerine yaptığı çalışmalar nedeniyle Akdeniz, Hatay/Mustafa