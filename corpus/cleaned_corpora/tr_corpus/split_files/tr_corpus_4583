ayında Haykırsam Dünyaya yayımnlandı, İçi su dolu bir oda'da piyano başında olan Tekin'in klibinin yönetmenliğini "Hakan Yonat" üstlenmiştir. Son olarak 1998 yılının Mayıs ayında yayımlanan son hit şarkısı Akşamlar'a klip çekildi. Yaz Aşkım adlı başrolünde oynadığı filmin çekimleri sırasında klip çekilmiş ve filmden alınan görüntülerle klip tamamlanmıştır, Mayıs ayında yayımlanan klip Tekin'in ölümü üzerine Haziran ayında tekrar yayımlanmış ve klibin sonuna Seni Asla Unutmayacağız başlıklı bir yazı yerleştirilmiştir. Klibin yönetmenliğini filminde yönetmeni olan "Cem Akyoldaş" üstlenmiştir. 1998 yılında "Kız Bana Değer Mi?" adlı şarkıya bir klip çekilmiştir, fakat klip yayımlanmamıştır. Yapım: Raks Müzik Prodüksiyon: S Müzik, Sacit Süha Dilek Prodüktör: Halis Bütünley Dijital Mastering: Muammer Tokmak Stüdyolar: YHB, GAK, Bizim Ev "Kanun:" "Ud:" "Perküsyon:" "Ritimler:" "Darbuka:" "Gitar:" "Bas Gitar:" "Saksafon:" "Keman:" "Kemanlar:" "Bağlama:" "Klarnet:" "Vokaller:" Yapamazsan Yok "Yapamazsan Yok" Gülşen'in 3 Temmuz 2008'de çıkardığı single'ıdır. Şarkı sanatçının 2008 sonbaharında çıkarmayı planladığı stüdyo albümü öncesinde çıkan ara teklidir. Şarkı yaz aylarına uygun, latin formatında bir pop/dans şarkısıdır. Sözleri Karin Özdemircioğlu'na, müzik ve düzenlemesi ise Jingle Jungle'dan Ömer Özgür'a aittir. Şarkının sözleri, geçmişin izlerinden kurtularak anı en iyi şekilde yaşamayı ve başarmak için kararlılıkla çabalamayı konu almakta ve yaşam enerjisiyle dolu ancak sürekli üzüntülerle boğuşan insan psikolojisine de gönderme yaparak birçok insanın beslediği ortak hisse de tercüman olmuştur. Sanatçının single ve video görsel konseptini, Londra’da yaşayan, dünyaca ünlü isimlerin stilistliğini ve kostüm tasarımlarını yapan Jada Balaban üstlenmiştir. Bu yeni single için çekilen "Boho" tarzındaki Gülşen fotoğraflarını ise Cüneyt Akeroğlu çekmiştir. Dans hocası ile olan ilişkisini anlatan klip için Gülşen, kendi dans hocası da olan koreograf Ali Kemal Aydın ile kamera karşısına geçmiştir. Fil Adam (film) Fil Adam (Orijinal ismi: "The Elephant Man"), yönetmenliğini David Lynch'in yaptığı, ABD-İngiltere ortak yapımı 1980 tarihli bir film. David Lynch, yönetmenliğini yaptığı, 8 dalda Oscar adayı filminde 19. yüzyıl Londra'sındaki Joseph Merrick'in gerçek ve şaşırtıcı hayat öyküsünü anlatmaktadır. Victoria dönemi İngilteresinde yaşayan Joseph Merrick (John Hurt), ender görülen bir hastalık yüzünden ileri derecede şekli bozuk bir bedene ve yüze sahiptir. Gezici bir kumpanyada "Fil Adam" takma adıyla sergilenmekte ve kafes hayvanı muamelesi gördüğü çok zor bir hayat sürdürmektedir. Dr. Frederick Treves (Anthony Hopkins) adında genç bir cerrah onu içine hapsolduğu korkunç hayattan kurtarmaya çalışır. Şimdiye dek görmediği kadar iyi muamele gösterilir. Ancak acı ve korku dolu geçmişi Merrick'i hâlen rahatsız etmektedir. İnsanlara korku veren yüzünün altında nazik ve duygusal bir kalbi olan Joseph Merrick'in gerçek yaşam öyküsüdür. Yeter Yonca Lodi'nin 13 Haziran 2008'de çıkardığı single'ıdır. Önceleri Yolumu Bulurum albümünden Sende Yaram Var'ı 4. ve son single olarak çıkarmayı düşünen Lodi, sonraları karar değiştirerek öncelik sırasını bu coverdan yana kullanmıştır. Şarkı yalnızca dijital ortamdan satışa sunulmuştur. Şarkının sözleri Sezen Aksu'ya, müziği ise Atilla Özdemiroğlu'na aittir. Şarkı, aranjör Volga Tamöz tarafından düzenlenmiştir. Sadece dijital satışa sunulan ve yasal şarkı indirme sitelerinden indirilebilen, radyo listelerinde hızla yükselen şarkının klibi Süleyman Yüksel yönetiminde çekilmiştir. Mekân olarak Kilyos sahil ve Belgrad Ormanı kullanılmıştır. Yonca Lodi'ye klip boyunca 4 profesyonel dansçı eşlik etmiştir. Bartender "Bartender", R&B şarkıcısı T-Pain'in ikinci stüdyo albümü Epiphany'den çıkan ikinci teklisidir. Vokallerde Akon eşlik etmektedir. Bu şarkı, "Billboard" Hot 100 listesine 16 Haziran 2007'de 97 numaradan giriş yapmış ve haftalar içinde 5 numaraya kadar çıkmıştır. Bu şarkı, T-Pain'in bu listedeki dördüncü, Akon'un dokuzuncu Top 10 şarkısıdır. Şarkı 2008 Grammy Ödülleri'nde "En İyi R&B Grup Vokal Performansı" dalında ödüle aday gösterilmiştir. Parçanın videoklibinin premieri Bonus Video olarak Yahoo! Music'de 13 Haziran 2007'de yapılmıştır. Videoda T-Pain, barın önünde dans etmektedir. Videonun BET kanalında "Access Granted"'da premieri 13 Haziran 2007'de yapılmıştır. UluslararasÄ± Paralimpik Komitesi Uluslararası Paralimpik Komitesi (IPC) ; 22 Eylül 1989 yılında kurulan ve Parlimpik Oyunlarını düzenleyen komitedir. Sir Ludwig Guttmann'ın, 1948'de İngiltere Stoke Mandeville'de, II. Dünya Savaşı'na katılmış olan omurilik zedelenmesinden muzdarip gaziler için düzenlediği spor karşılaşmalarından dört yıl sonra, Hollanda'lı sporcuların katılımıyla, bugün 'Paralimpik Oyunları' adıyla bilinen uluslararası hareket doğmuştur. Zaman içinde hızla gelişen bu hareketi daha etkin ve verimli bir biçimde yönetmek ve Uluslararası Olimpiyat Komitesi'ne (IOC) tek vücut olarak seslenebilmek için 1982'de "Uluslararası Dünya Engelliler Spor Organizasyonları Koordinasyon Komitesi" (ICC) kurulmuş ve sadece beş yıl sonra bu komitenin yerini Uluslararası Paralimpik Komitesi (IPC) almıştır. 1989'da Almanya'nın Düsseldorf kentinde kurulan Uluslararası Paralimpik Komitesi bünyesindeki en yüksek organ, Milli Paralimpik Komiteler, beş kuruluş ve özel bir statüye sahip olan sporların temsil edildiği Genel Kurul'dur. En başından beri IPC'nin başkanlığını Dr. Robert D. Steadward yürütmektedir. Lillehammer'da 1994'te yapılan Kış Paralimpik Oyunları IPC'nin yürüttüğü ilk organizasyon olmasına rağmen şu anda 160'ın üstünde ülkenin üye olduğu komite, deneyim eksikliğini büyük bir hızla gidermiştir. 11 yıllık bir geçmişi olan Paralimpik hareketin ne denli büyüdüğü en iyi Paralimpik Oyunlarınn yükselişiyle örneklenir. Sidney 2000 Yaz Paralimpik Oyunları, katılan 125 ülke ve 4000 sporcuyla 1972 Münih Olimpiyat Oyunları'nı geride bırakmıştır. YeÅŸil siyaset Yeşil siyaset, ekolojik ve çevresel amaçlara önem veren, şiddet karşıtlığı ve toplumsal adaleti savunan, katılımcı demokrasi üzerinde biçimlenmiş bir ideolojidir. Yeşil siyasette doğanın ve barışın korunması ön plandadır. Yeşil siyasetin uluslararası simgesi günebakandır. Yeşil siyasetin savunucuları Yeşiller Hareketi'ni başlatarak, özellikle 1980'lerin başından itibaren pek çok ülkede partileşmişlerdir. Yeşil siyaset, adını 1979'da Almanya'da kurulan Yeşiller Partisi'nden alır. Almanya'da etkinlik gösteren bu parti, başarıya ulaşmış ilk Yeşiller partisidir. Yeşil siyaset, Avrupa'da ve akademik çevrelerde kimi zaman ""siyasal ekoloji"" olarak da anılır. Ayrıca, Yeşiller olarak adlandırılan, yeşil siyaseti destekleyen kişiler, çeşitli feminist, çevreci, barışçıl vb. hareketlerde de etkin görev alırlar. Avrupa Tekerlekli Sandalye Basketbol Şampiyonası Avrupa Tekerlekli Sandalye Basketbol Şampiyonası, Avrupa ülkeleri arasında iki yılda bir düzenlenen tekerlekli sandalye basketbolu kıta şampiyonası. Uluslararası Tekerlekli Sandalye Basketbol Federasyonu'nun Avrupa kolu olan IWBF Avrupa tarafından organize edilmektedir. Avrupa şampiyonalarında, Dünya Tekerlekli Sandalye Basketbol Şampiyonası ve Paralimpik Oyunları'na katılacak takımlar da belirlemektedir. Erkeklerde ilk turnuva 1970'te, kadınlarda ise 1974'te yapılmıştır. RSV Lahn-Dill RSV Lahn-Dill ; ("İngilizce: Wheelchair sport association Lahn-Dill, Almanca: Rollstuhl Sport Verein Lahn-Dill") Almanya'nın Wetzlar kentinde 1983 yılında kurulan tekerlekli sandalye basketbolu takımıdır. Almanya'nın en popüler ve güçlü tekerlekli sandalye basketbolu takımıdır. Beş Almanya şampiyonluğu vardır. 2004 ve 2006 yıllarında Tekerlekli Sandalye Basketbol Avrupa Şampiyonlar Kupasını kazanmıştır ve bu kupayı kazanan ilk Alman takımıdır. 2002 yılında ise Willi Brinkmann Kupasını kazanmıştır. Avrupa Atom Enerjisi Topluluğu Avrupa Atom Enerjisi Topluluğu, AAET ya da Euratom, Avrupa Birliği üyesi ülkelerden oluşan uluslararası bir örgüttür. 25 Mart 1957 tarihinde Avrupa Ekonomik Topluluğu'nun da kurulmasını öngören Roma Antlaşması'nın imzalandığı günde kurulmasına karar verilmiştir. Avrupa Atom Enerjisi Topluluğu, Avrupa Birliği'nden bağımsız bir kurumdur ancak, üyelik ve düzenlemeler Avrupa Birliği ile birlikte yönetilmektedir. Euratom, Avrupa Ekonomik Topluluğu ve bugün yürürlükten kalkmış olan Avrupa Kömür ve Çelik Topluluğu'nun örgütsel yapıları 1967 yılında Merger Antlaşması uyarınca birleştirilmiştir. Avrupa Atom Enerjisi Topluluğu'nun amaçları, nükleer güç için model bir pazar yaratmak, bunu topluluğa üye ülkeler arasında dağıtmak ve arta kalan enerjiyi topluluğa üye olmayan diğer ülkelere satmaktır. Topluluğun en büyük projelerinden biri de Fransa'nın Cadarache kentinde yapılması düşünülen Uluslararası Termonükleer Deneysel Reaktör (ITER) yapımı çalışmalarına katılmaktır. Topluluk ayrıca Avrupa Birliği içinde yürütülen diğer nükleer çalışmaları da finanse eder. Bazı çevreler Avrupa Atom Enerjisi Topluluğu'nun, geçmişte Avrupa Ekonomik Topluluğu ile Avrupa Kömür ve Çelik Topluluğu'nun birleştirilmesi gibi Avrupa Birliği bünyesi içine katılmasını önermişlerdir. Özellikle Avrupa Birliği için bir anayasa tasarısı hazırlandığı dönemde yoğunlaşan bu öneriler, anayasa taslağına karşı nükleer enerji karşıtı kesimlerim tepkilerini çekmemek için reddedildi. AIK AIK ya da tam adıyla Allmänna Idrottsklubben, 1891 yılında İsveç'in Solna şehrinde kurulmuş olan çok takımlı spor kulübü. Sarı lacivert renklere sahip olan kulüp futbol, voleybol, bovling, tenis, hentbol, buz hokeyi, badminton, bandy, florbol ve atletizm branşlarında faaliyet göstermektedir. Futbol takımı ülkenin en üst seviye ligi Allsvenskan'da oynamaktadır. Gabrielle Solis Gabrielle Solis, Desperate Housewives dizisinde Eva Longoria tarafından canlandırılan karakterdir. 90'larda New York ve Milano'da modellik yapmış zengin bir politikacı olan Carlos ile evlenip zengin bir hayat sürerken Carlos'un kör kalması ile maddi sorunlar yaşamıştır. 1. sezonda bahçıvanı ile gizli bir aşk yaşamıştır. Kartal YuvasÄ± Kartal Yuvası Beşiktaş Jimnastik Kulübü'nün lisanslı ürünlerini satan bir mağazalar zincirinin ismidir. 2001 yılında kulübe mali destek amacı ile kurulan ve eskiden BJK Store olan mağazaların ismi 2007 yılında yönetim kurulunun aldığı karar neticesinde ismi Türkçeleştirilerek Kartal Yuvası adını almıştır. Türk Dil Kurumu bu nedenle Beşiktaş kulübüne Türk diline yaptığı destekten dolayı "TDK Onur" ödülünü vermiştir. 2019 yılı itibarıyla, İstanbul'da 39, Antalya'da 6, Ankara ve İzmir'de 5, Muğla'da 3, Balıkesir, Bursa, Gaziantep, Hatay, Kocaeli, Sakarya, Tekirdağ' da 2 şer, Adana, Aydın, Çanakkale, Denizli, Edirne, Elazığ, Giresun, Isparta, Kahramanmaraş, Karabük, Kayseri, Konya, Malatya, Manisa, Mersin, Ordu, Samsun, Uşak, Van ve Yalova'da birer adet olmak üzere 32 ilde toplamda 95 mağaza ile hizmet vermektedir. Bunun yanında 2 adet online satış mağazası mevcuttur. Bu mağazalardan kartalyuvasi.com.tr ile yurt içine, kartalyuvasi.eu ile de dünyanın 38 ülkesine gönderim yapmaktadır. İstanbul'daki mağazalardan 4 'ü Vodafone Park 'ta bulunur ve ana mağaza dışındaki 3 mağaza yalnızca maç günleri açıktır. Ayrıca Ümraniye Nevzat Demir Tesisleri 'nde ve Akatlar Spor Kompleksi 'nde birer adet Kartal Yuvası bulunmaktadır. Akatlar 'da ki mağaza yine yalnızca maç günleri açıktır ve Basketbol ağırlıklı ürünler satılmaktadır. Brüksel Antlaşması Brüksel Antlaşması ya da Füzyon Antlaşması ya da Birleşme Antlaşması (İngilizce: "Merger Treaty"), 8 Nisan 1965 tarihinde Belçika'nın Brüksel kentinde imzalanan ve o dönemin üç Avrupa topluluğu olan Avrupa Kömür ve Çelik Topluluğu, Avrupa Ekonomik Topluluğu ve Avrupa Atom Enerjisi Topluluğu'nu tek çatı altında birleştiren antlaşmadır. Avrupa'daki üç ayrı topluğu bir araya getiren bu antlaşmayla birlikte bu topluluklar Avrupa Topluluğu adıyla anılmaya başlamıştır. Antlaşma, bunun yanında, Avrupa Topluluğu'nun bünyesindeki kurumları yönetmesi için Avrupa Adalet Divanı da oluşturulmuş ve bu birleştirilen üç kurumun ortak bir bütçe kullanmasını öngörmüştür. Bu antlaşma pek çok kişi tarafından gerçek anlamda Avrupa Birliği'nin temellerinin atıldığı adım olarak görülmektedir. Brüksel Antlaşması, 1997 yılında onun yerini alan Amsterdam Antlaşması'yla birlikte yürürlükten kalkmıştır. OsnabrÃ¼ck Osnabrück (; Aşağı Almanca: "Ossenbrügge"), Almanya'nın Aşağı Saksonya eyaletinde bir şehir. Barış Kenti olarak bilinen Osnabrück, 164.000 nüfusuyla Aşağı Saksonya eyaletinin üçüncü büyük kentidir. 164.000 nüfusun yaklaşık 19.800'ünü Türkler oluşturur. Kent Dortmund'a 80 km, Münster'e 45 km, Hanover'e 100 km uzaklıktadır. Almanya genelinde Osnabrück, "UNESCO Geopark TERRA.vita" adlı doğa parkının ortasında bulunan tek ve üçüncü büyük şehirdir. Bu park aynı zamanda Teutoburger ormanını ve Wiehen sıradağlarını kapsamaktadır. Osnabrück bir üniversite şehridir ve aynı zamanda piskoposun idari bölgesi olarak bilinmektedir. Ayrıca Federal Almanya'nın Çevre Koruma Vakfı ve Barış Araştırma Enstitüsü, Osnabrück'te bulunmaktadır. Vestfalya barışının ve ressam Felix Nussbaum ile yazar Erich Maria Remarque'in doğduğu şehir olan Osnabrück, kendini barışa adamış bir şehirdir. Osnabrück, Batı Aşağı Saksonya'nın kültürel merkezini oluşturup aynı zamanda ekonomik alanda çok canlı bir bölgeyi temsil etmektedir. Bu ekonomik alan Asağı Saksonya ile Kuzey Ren Vestfalya eyaletlerinin toplamda 780.000 nüfusunu etkilemektedir. OsnabrÃ¼ck; Osnabrückün 23 Kenti vardır. Osnabrück’e 3 farklı otobandan ulasabilirsiniz. A1 Hamburg - Dortmund otobani, A33 Diepholz - Bielefeld otobani ile Amsterdam- Bad-Oeyenhausen otobani. Her 3 otoban çikisi sizi kent merkezine getirecektir. Kent girişlerinde bulunan otomatik park sistemi sayesinde en kisa ve en güvenli yoldan bos olan otoparklara yönlendirilecektsiniz. Uluslararsi havaalanı Münster-Osnabrück (FMO), Osnabrück'e yaklaşık 30 dakika uzaklıktadır. Bu havaalanında ülke içi ve dışına yapılan seferlere her zaman bir bağlantı bulabilirsiniz. Express Hat 150 adlı otobüs seferi sayesinde günde 19 kez ve 40 dakika içerisinde FMO Havaalanı'na gitme veya geri dönme imkânı vardır. Şehir kenarında bulunun tarihi tren garı “Deutsche Bahn Ag”'nin geçtigi tüm ağlara bağlıdır. Kuzey-Güney hattında IC Hamburg-Basel tren seferi Osnabrück’te stop yaptığı gibi Doğu-Batı istikametinde yol alan Amsterdam-Berlin tren seferi de Osnabrück’te ara vermektedir. Kuzeybatı yönünde yolculuk etmek isteyen yolculara da Haller Willem hatti hizmet vermektedir. Osnabrück’e deniz yoluyla ulasmak da mümkündür. Osnabrück, sakin bir yerde dinlenmek üzere yola çikanlara bir liman sunduğu gibi güzel doğasıyla yürüyüş ve bisiklet meraklılarına da imkân sunmaktadır. Mittellandkanaldan (30,4 km’den sonra) Stichkanal’a saparak Osnabrück’e ulasabilirsiniz. Yatiyla sakin bir liman arayan herkes burada dogru adresdedir. Osnabrück yaşayan kişilere her hak eden insanlara Taktikler ve Hürmetler veriyor. Jorge Campos Jorge Campos (d. 15 Ekim 1966), Meksikalı futbolcudur. Dünyanın en çok gol atan kalecilerinden biri olan Campos kariyeri boyunca 40 gole imza atmıştır. 129 kez Meksika millî takımı formasını giydi. Subaru Legacy Subaru Legacy, Subaru'nun 1989 yılından beri ürettiği orta sınıf otomobilidir. İlk nesil görümüyle hiç beğenilmedi fakat(1990 Legacy Safari Rallisi tarihinde yarışı tamamlayan ilk Grup N otomobil oldu) 1994'te ikinci nesli satışa sunuldu. Bu modelden esinlerek ayrı zamanda Outback modeli yapıldı. 1999'da üçüncü nesli satışa sunuldu ve Legacy daha popüler oldu. Bir ara ralli otomobili de olan Legacy 2004'te dördüncü nesline kavuştu. Motorlar Şanzımanlar Kullanılan Blok G serisi Motorlar Şanzımanlar Motorlar Şanzımanlar Motorlar Şanzımanlar Alev Ebuzziya Alev Ebuzziya Siesbye (d. 30 Ağustos 1938, İstanbul), Türk heykeltıraş, seramik ve cam tasarımcısı. 1987 yılından beri Paris'te yaşayan sanatçının yüksek pişimli gözeneksiz seramikleri Londra Victoria ve Albert Müzesi, Zürih Musée Bellerive, New York Cooper Hewit Museum, Belfast Ulster Museum ve Ankara Devlet Resim ve Heykel Müzesi gibi önemli uluslararası müzelerde sergilenmektedir. 1938 yılında tarihçi, gazeteci ve yazar Ziyad Ebuzziya ve hanımı Valâ Ebuzziya'nın kızı olarak İstanbul'da doğdu. 1955 yılında ortaöğrenimini İngiltere’de tamamladıktan bir yıl sonra, şimdiki adı Mimar Sinan Güzel Sanatlar Üniversitesi olan dönemin İstanbul Güzel Sanatlar Akademisi’nde heykel bölümünde eğitim aldı. Burada Füreya Koral’ın öğrencisi oldu. 1958 yılında Almanya’ya gitti. Bir taraftan Höhr-Grenzhausen seramik fabrikalarında çalışırken, diğer taraftan seramik çamuru bileşimleri üzerine araştırmalar yaptı. İki yıl sonra 1960 yılında yurda döndü ve 1962'ye kadar Eczacıbaşı seramik fabrikasında tasarımcı olarak görev aldı. 1963'te Royal Copenhagen adlı porselen fabrikasında (Danimarka Kraliyet Porselen Fabrikaları) tasarımcı olarak Danimarkaya'ya gitti. 1969 yılında Kopenhag’da kendi seramik atölyesini kurdu. 1987 yılından beri Paris'te yaşayan Alev Ebuzziya, 1975'ten 1990'a kadar Alman Rosenthal Porselen Fabrikaları için tasarım yaptı. 1984'ten 2000 yılına kadar yine Royal Kopenhagen markası için ürün tasarladı. Alev Ebuzziya Siesbye, 1981 yılında Danimarka Kraliyet Akademisi üyeliğine seçildi. 1986’da Paris’te açılan Uluslararası Sanat Sergisi’nde Danimarkayı temsil etti. 1982’de Tagea Brant Ödülü alan Ebuzziya, 1983 yılında Eckersberg Madalyası’na layık görüldü. Eserleri Londra Victoria ve Albert Müzesi, Zürih Musée Bellerive, New York Cooper Hewit Museum, Belfast Ulster Museum ve Ankara Devlet Resim ve Heykel Müzesi gibi dünyanın sayılı müzelerinde sergilenmektedir. Alev Ebuzziya, 1967'den 1979'a kadar Danimarkalı tüccar David Oscar Siesbye ile evli kaldı. Amarcord Amarcord 1973 İtalya Fransa ortak yapımı yarı otobiyografik dramatik filmdir. Senaryosunu Federico Fellini'nin Tonino Guerra ile birlikte yazdıkları filmi Fellini yönetmiştir. Filmin müzikleri Fellini'nin birçok filminin müziğini yapan Nino Rota'ya aittir. Görüntüleri ise yine gedikli görüntü yönetmeni Giuseppe Rotunno çekmiştir. "Amarcord" ("a m'arcord") Federico Fellini'nin doğduğu şehir olan Rimini'de konuşulan, İtalyanca'nın Emilia-Romagna lehçesinde "Hatırlıyorum" anlamına gelmektedir (İtalyancası ""io mi ricordo""). Bu yarı-otobiyografik film de zaten Fellini'nin 1930'lu yıllarda çocukluktan gençliğe adım atarken memleketi olan Rimini'de yaşadıklarına gördüklerine dayanmaktadır. Sadece çocukluk anılarını değil aynı zamanda Faşist Mussolini'nin iktidarda olduğu II. Dünya Savaşı öncesi İtalya'sında adım adım yaklaşan toplumsal çatışmaları haber veren bir dönemi de resmetmektedir. Rüya gibi anıların çarpıcı fantezilerle harmanlandığı filmin duygulu şiirsel bir dili vardır. Amarcord 1975 yılındaki Yabancı Dilde En İyi Film Akademi Ödülü de dahil tam 13 ödül kazandı. Fellini "En iyi yönetmen" ve "En iyi özgün senaryo" dallarında da Oscar'a aday gösterildi. Beşiktaş Dergisi Namağlup Tek Şampiyon Beşiktaş Dergisi veya kısaca Beşiktaş Dergisi, Beşiktaş Jimnastik Kulübü'nün resmi yayın organıdır. Beşiktaş Kulübü ayrıca daha alt yaş grupları için "Yavru Kartal Dergisi"'ni de çıkartmaktadır. Türkiye’de yayın hayatına (Temmuz 2000) ilk başlayan spor dergisi olan Beşiktaş Dergisi ile dünyanın ve yine Türkiye’nin ilk çocuk spor dergisi Yavru Kartal Dergisi, Beşiktaş bünyesinde hazırlanan içeriğiyle yayın hayatına devam etmektedir. Daha önce iki ayrı dergi olarak her ay piyasaya sunulan Beşiktaş ile Yavru Kartal dergileri, 1 Ağustos 2011 tarihinden itibaren birlikte piyasaya sunulmaya başladı. 1 Temmuz 2012 tarihinde yapılan bir anlaşma ile Beşiktaş Dergisi ve Yavru Kartal Dergisi'nin resmi çözüm ortağı C.İ.M. Teknoloji oldu. Eylül 2018'de basılı yayından vazgeçilerek yayın hayatına dijital ortamda devam eden dergi Mayıs 2020'den itibaren tekrar basılı olarak yayımlanmaya başlamıştır. Beşiktaş Dergisi’nde her ay Siyah-Beyazlı futbolcuların posteri ya da takvim ve sezon fikstürleri hediye olarak veriliyor. Derginin taraftarlara ayrılan özel köşesinde taraftarların Beşiktaş'la ilgili anılarını anlattıkları mektuplara yer veriliyor. Her ay bir futbolcuyla yapılan özel stüdyo çekimleri ile kapak, posterler ve röportaj sayfaları hazırlanıyor. Tarih bölümünde ise Beşiktaş Jimnastik Kulübü'nün tarihi ile ilgili özel dosyalar hazırlanıyor. UNIBJK ile yapılan iş birliği ile gelecekte Beşiktaş camiasında önemli görevler alacaklarına inanılan üniversiteli Beşiktaşlıların faaliyetlerine ve amaçlarına her ay geniş yer veriliyor. 15 Ağustos 2004 tarihi itibarı ile yayın hayatına başlayan Yavru Kartal dergisi, 1 Ağustos 2011 tarihinden itibaren Beşiktaş Dergisi ile birlikte satışa sunuluyor. Yavru Kartal Dergisi'nde her ay dergi abonelerinden oluşan "Yavru Kartal Çocuk Kulübü" üyesi iki kişi, Beşiktaşlı futbolcularla röportaj yapıyor. Çizdikleri resimlerle, gönderdikleri soru ve mektuplarla yayına katkı sağlıyor. Kulübün tarihi çizgi-roman olarak onların ilgisine sunuluyor. Gümrük birliği Gümrük birliği anlaşmaya varmış ülkelerin kendi aralarında gümrükleri kaldırdığı ortak dış gümrük tarifesi uyguladığı serbest ticaret alanıdır. Ortak ülkeler ortak bir dış ticaret politikası oluştururlar ancak bazı ithalat kotaları uygulayabilirler. Gümrük birliği oluşturmanın başlıca nedenleri, genelde ekonomik verimliliği ve etkinliği arttırmak ve ortak ülkeler arasında daha sıkı bir politik ya da kültürel bağlar oluşturmaktır. Gümrük birliği ekonomik entegrasyonun üçüncü ayağıdır. Ãœmraniye Nevzat Demir Tesisleri Ümraniye Nevzat Demir Tesisleri Beşiktaş (futbol takımı)'nın antrenman yaptığı tesislerdir. Süleyman Seba'nın başkan olduğu dönemde, Orman Bakanlığı'nın Beşiktaş JK'ye intifa hakkını verdiği, 145 dönümlük bir arazi üzerine kurulmuştur. Tesislerin resmi açılışı, Serdar Bilgili döneminde, 10. Cumhurbaşkanı Ahmet Necdet Sezer'in katıldığı törenle, 26 Temmuz 2002 tarihinde yapılmıştır. Tesislerin yapımında en büyük pay sahibi Beşiktaşlı iş adamı "Nevzat Demir" 'dir. Bu yüzden tesislere kendisinin adı verilmiştir. Tesisler Şile-Ümraniye otoyoluna bakmakta, Ümraniye kavşağına bir km uzaklıkta yer almaktadır. Tesislerde, A Takım Kamp Binası, Alt Yapı Kamp Binası, Basın Merkezi, Çevre Düzenleme ve Çim Saha bölümleri bulunmaktadır. Kamuya yararlı bir dernek olan Beşiktaş'ın kullanımında olan tesisten aynı zamanda Miili Takımlar, Türkiye'deki diğer kulüpler de yararlanmaktadır. 2013 yılında Türkiye'de düzenlenen FIFA'nın 2 numaralı organizasyonu olan "2013 U-20 Dünya Kupası" karşılaşmalarına hazırlanan Millî Takımımız antrenmanlarının bir bölümünü bu tesislerde gerçekleştirmiştir. Beşiktaş JK 2011-12 sezonunun ardından liglere ara verilen yaz döneminde tesisleri İran Millî Takımı'na kiralayarak kendisine gelir kaynağı yaratmıştır. William Mopher William Roland Mopher (d.27 Mayıs 1759, Roma - 26 Kasım 1858, Paris), İtalyan fizikçi. 27 Mayıs 1759' da Roma' da doğar. Kendisi bilgisayarı bulur. Kendisi kalp rahatsızlığı yüzünden Paris'e kaçar. 26 Kasım 1858' de kalp krizinden 99 yaşında hayata veda eder. Fiat Uno İtalyanların supermini car adını verdikleri Uno İtalya'da 1983 1995 yılları arasında üretilmiştir. Türkiye'de ise 1994 yılında birleştirilmeye başlanarak 1995 2000 yılına kadar üretilmiş olup talep gören otomobiller arasına girmiştir. Küçük ve seri olmasından dolayı özellikle şehir içi kullanımda tercih edilmektedir. Ayrıca sınırlı sayıda turbo ve hobby modelleri bulunmaktadır. 1.1, 1.4 ve 1.4ie motor seçenekleri mevcuttur. 2015 yılında crossover segmentinde yer alan yeni kasası piyasaya sürülmüştür. Sivasspor 2008-09 sezonu Sivasspor Kulübü'nün 2008-2009 sezonunda oynadığı Süper Lig, UEFA Intertoto Kupası ve Türkiye Kupası maçlarını içerir. Sayın Herşeyi Bilen İzel'in 29 Nisan 2005 tarihinde çıkan 6.stüdyo albümü Bir Dilek Tut Benim İçin'in 2.single'ıdır. Şarkının sözü ve müziği genç bir besteci olan Aslızen Yentur'a aittir. Şarkıya yaz aylarının sonunda renkli bir video klip hazırlanmış ve yayına Ağustos gibi girmiştir. Albümde şarkının iki sürümü bulunmaktadır ve klip sürümü albümün bonus track'lerinde yer alan sürümüdür. Cend Cend, (Arapça: ثءند veya "Hojent") günümüzde Kazakistan'da Kızılorda Eyaleti bağlı Kazalinsk (Kazakça: Қазалы; Rusca: Казалинск) şehrinin yakınlarında eskiden Oğuz ülkesi içinde Seyhun nehrinin sol yakasında İslâm sınırında bir uç (Eski Türkçe'de: "kenar, sınır") şehirdir ve o çağda Aral Gölü'ne sık sık Cend Gölü de denirdi. Türkistan'da Yangikent'ten kuş uçumu 140 kilometre uzaktıkta idi. Oğuz Yabgusunun oturduğu kent, 13. yüzyılda başlayan Moğol istilası sırasında moğollar öbür diğer Oğuz şehirleri gibi kenti yağmalamış birçok katliam yapmıştır. Muhtemelen, "Cend" ve "Sapran" seyahatinde Alp Arslan'ı hediyelerle karşılayan (1066) "Cend Hanı" Oğuzlardan ve mustakil bir hükumdardı. Kaşgarlı Mahmud, Siri Derya bölgesini ise Türk Dili'nin en eski ve değerli sözlüklerinden Divânu Lügati't-Türk'te bulunan haritada ayrıca ""Bilād al-Guzziyya"" adı ile kaydetmiş ve buraya altı şehir işareti koymuştur. Bunlardan yalnız "Cend" şehrinin adı yazılmış, harita'da Ceyhun ile Seyhun nehirlerinin arasında ve Seyhun nehrinin sol yakasında işaretlemiştir. Selçuk subaşının paytaht ("başkent") edindiğini bildiğimiz şehirdir. Enaz 10. yüzyıldan beri Oğuz Yabgusunun kışlağı olan Arapça "Al-Qarjat al-haditha" (Farsça: "Dih-i Nau", türkçe adı Yengi-kend)'dir. Ayrıca, Orta Çağ'ın sonunda Buhara'da ""Turk-i Djandi"" adı altında bir ordugah ("kışla")'dan bahsedilmiştir. Kaynaklara göre, Orta Çağ boyunca "al-Kariya al-Djadid" adında bir yerleşim yeri varmış, bu demek oluyor ki yeni yerleşim yeri, Djand'dan Türkmen göçmenleri tarafından kurulmuştur. Oğuz şehirleri hakkında araştırmada bulunan Rus Kazıbilimci Sergey Pavlovitch Tolstov el-İdrîsî'nin batıda Aral denizi, doğuda Taşkent ve kuzey-batıda "Murgar Dağları" ("Murgajar-tav", "Mughalzhar" veya "Mugalzhar") arasındaki Oğuz bölgesi hakkında şu bilgileri verir: ""Oğuz şehirleri çoktur. (Bu şehirler) şimalde ve doğuda karşı karşıya sıralanır. (Oğuzların) erişilmez dağları ve (bu dağlarda) müstahkem kurganları vardır ve beyleri buralarda saklanır, eşyaları ile yiyeceklerini muhafaza ederler (Bu beyler) bu ilin koruyucusudur."" Aşk Hakları Aşk Hakları, İzel'in 2005 yılında çıkan 6.stüdyo albümü Bir Dilek Tut Benim İçin'in 4. ve son single'ıdır. Şarkının sözü ve müziği Sinan Akçıl'a aittir. Şarkının iki sürümü mevcuttur. Albüm sürümü akustik bir düzenlemeye sahipken, klip sürümü hareketli ve yaz dinamizmine sahiptir. Şarkının video klibi uzun bir dönem başta Powertürk olmak üzere birçok kanalda yayınlanmaya üstünden seneler geçse de devam etmektedir. O dönem popüler olan slow-motion tekniği de yine bu klipte kullanılmıştır. Şarkının hızlı sürümü radyolarda sık sık çalarken, albüme o versiyon eklenmemiş ve dinleyicilere yalnızca radyo ve televizyon aracılığıyla ulaşmıştır. Church "Church", R&B şarkıcısı T-Pain'in ikinci stüdyo albümü "Epiphany"'den çıkan üçüncü teklisidir. Video sürümünde parçanın sözleri değiştirilmiştir. Parçanın videosunu Bryan Barber yönetmiştir. 106 & Park'ta 22 Ekim 2007'de gösterilmiştir. "Step Up 2 the Streets" film müzikleri albümünün ilk teklisidir. "Church", Birleşik Krallık'ta albümün ilk teklisi olarak yayımlanmıştır. Ülke listesinde 35 numaraya çıkmıştır. Yeni Zelanda listesinde 10 numaraya çıkmıştır. Yeni Zelanda'da altın plak kazanmıştır. Avrupa Tek Senedi Avrupa Tek Senedi (İngilizce: Single European Act), Avrupa Birliği tek pazarını ve Avrupa Politik İş Birliğini resmen başlatan Roma Antlaşması'nda köklü değişiklikler yapan antlaşmadır. Senet, 17 Şubat 1986 tarihinde Lüksemburg'da, 28 Şubat 1986 yılında da Lahey'de imzalanmıştır. Jacques Delors'un komisyon başkanlığı döneminde, 1 Temmuz 1987 tarihinde yürürlüğe girmiştir. 1980'lerde Avrupa Birliği üyesi ülkeler arasında resmî bir serbest ticaret uygulaması olmaması Avrupa Ekonomik Topluluğu üyeleri arasında hoşnutsuzluğa yol açıyordu. Bu konunun ülkelerarası politika uyuşmazlıklarının çeşitli yasalar çıkarılarak çözülmesi konusunda politikacılar ve işadamları istekliydiler. Bu nedenle Avrupa içinde bir tek pazarın yaratılıp yaratılamayacağını araştırması amacıyla bir komisyon kuruldu. Daha ileri gidilerek, bu amaca ulaşabilmek için gerekli olabilecek adımların bulunması için çalışmalara başlandı. Sonuç olarak kurulan komisyon Avrupa Tek Senedi olarak imzalanan öneriyi ortaya koydu. İmzalanan senedin amacı Avrupa Birliği'ne üye ülkeler arasında var olan ekonomik engelleri ortadan kaldırmak, uyumu arttırmak ve böylece Avrupa Birliği üyesi ülkelerde rekabet alanı oluşturmaktı. Senet ayrıca birliğin o zamanki kurumlarında da yenilikler yaptı. Nitelikli çoğunlukla oylama yöntemi getirildi. 1992 yılına kadar tek pazara geçilmesi hedefi belirlendi. Bu senet ayrıca, Avrupa Birliği'nin sonradan izleyeceği Ortak Dışişleri ve Güvenlik Politikası'nın da temeli olan Avrupa Politik İş Birliği kavramını resmen ortaya koydu. Şak (şarkı) Şak, İzel'in 8 Mayıs 2003 tarihinde çıkan 5.stüdyo albümü Şak'ın albümle aynı ismi taşıyan single'ıdır. Aynı zamanda albümün 2.single'ıdır. Şarkının video klibinde İzel'e yabancı dansçılar eşlik etmiştir. Şarkı piyasaya single olarak da sürülmüş ve single'daki versiyon klip versiyonu olmuştur. I'm Sprung "I'm Sprung", R&B şarkıcısı T-Pain'in ilk stüdyo albümü "Rappa Ternt Sanga"'dan çıkan ilk teklisidir. Parçanın tekli ve video sürümü, albüm sürümünden farklıdır. "I'm Sprung", "Billboard" Hot 100 listesinde 8 numaraya ulaşmıştır. Böylece bu tekli, T-Pain'in ilk top 10 teklisi olmuştur. Hot R&B/Hip-Hop Songs listesinde 9 numaraya, Pop 100'de 17 numaraya çıkmıştır. Parçanın düzenlemesinin albümdeki adı "I'm Sprung Pt. 2"'dir ve parçada Trick Daddy vokalleri yer almaktadır. Şarkının videoklibinde Akon, Bone Crusher, Rasheeda, Sleepy Brown ve Crime Mob'dan Cyco Black de yer almaktadır. Kime Zarar İzel'in 8 Mayıs 2003 tarihinde çıkan 5.stüdyo albümü Şak'ın ilk single'ıdır. İzel bu videoda bol bol dans etmekte ve dans konusunda çok daha iddialı olduğunu gerek şarkının hit olabilme potansiyeliyle gerekse ilgi çekici kostüm ve görselliğiyle göstermiştir. Şarkının klibi 2003 yılında OGAE Video Yarışmasında Türkiyeyi temsil etmiş ve 70 puanla 8. olmuştur. Studio Luv "Studio Luv", R&B şarkıcısı T-Pain'in ilk stüdyo albümü "Rappa Ternt Sanga"'dan çıkan üçüncü teklisidir. Parçanın düzenleme sürümünde şarkıcıya vokallerde Lil Wayne eşlik etmektedir. Bu şarkı, WJBT gibi radyo istasyonlarında çalınmakla birlikte, tekli olarak hiç yayımlanmamıştır. Yelken (şarkı) Yelken, İzel'in 29 Ağustos 1999 tarihinde çıkan 3.stüdyo albümü Bir Küçük Aşk'ın 2. single'ıdır. İzel bu şarkısıyla 29 Ağustos 1999'da oldukça popüler olmayı başarmış ve çıtasını daha da yukarılara taşımıştır. Şarkı ayrıca OGAE yarışmasında 25 Aralık 1999 tarihinde üçüncü olup Türkiye'deki en yüksek ikinci dereceyi almıştır. ODTÜ Mühendislik Fakültesi ODTÜ Mühendislik Fakültesi ODTÜ içerisindeki 13 mühendislik bölümünü içermektedir. 1957 yılında kurulan fakültede ilk açılan bölüm Makine Mühendisliği'dir. Fakültenin birinci sınıfları, bütün öğrenciler için genel bir sınıftır. İkinci sınıfta, mühendislik meslek derslerine girilmekte, ilerleyen yıllarda ihtisas dersleri görülmektedir. Fakülteye bağlı 13 bölümün tamamı ABET tarafından akredite eilmiştir. Mühendislik bölümlerine ait binalar Merkez Mühendislik Binası'nın hizasından başlayarak yerleşkenin güney yarısına inşa edilmiştir. Fakülteye ait idari birimler ve dekanlık Merkez Mühendislik Binası'nda bulunmaktadır. 1957 yılında ilk öğrencilerine inşaat mühendisliği eğitimi vermeye başlamıştır. 1957 yılından 2008 yılına kadar 20.000'in üzerinde mezun vermiştir. Kurulduğunda barakalarda eğitim veren ODTÜ İnşaat Mühendisliği Bölümü, ODTÜ'nün bugünkü yerleşkesinde 7 farklı bina ile öğrencilerine eğitim olanağı sunmaktadır. Eğitimin dördüncü yılından itibaren öğrencilerin uzmanlaşmayı seçebilecekleri anadallar şunlardır: Hello Saferide Hello Saferide, Annika Norlin öncülüğünde kurulmuş olan İsveçli twee pop grubu. Norlin'in MySpace'deki sayfasına göre, grup "Hello Saferide" sahne ismini, ilaç bağımlısı, küçük bir kasabadaki akıllı bir otobüs şoföründen esinlenerek aldı. Grubun İsveççe biyografisinde bu kasabanın Willimantic, Connecticut olduğu söyleniyor. 2005 yılında, şarkıları "Highschool Stalker"ın Internet başarısından sonra, grup, Razzie Records ile anlaşma imzaladı. 2007'de grubun İsveççe albümleri "Säkert!" yayınlandı. Bu albüm ile 2008'de hem en iyi kadın pop sanatçısı hem de en iyi söz dalında Grammis ödülü kazandılar. Grubun lideri olan Annika Norlin, aynı zamanda bir gazeteci ve İsveç'te radyo sunuculuğu da yapıyor. I'm 'n Luv (Wit a Stripper) "I'm 'n Luv (Wit a Stripper)", sansürlü adıyla "I'm 'n Luv (Wit a Dancer)", R&B şarkıcısı T-Pain'in ilk stüdyo albümü "Rappa Ternt Sanga"'dan çıkan ikinci teklisidir. Bu şarkı, "Billboard" Hot 100 listesinde 5 numaraya çıkmıştır. Böylece T-Pain'in ikinci, Mike Jones'un ilk top 10 teklisi olmuştur. T-Pain'in kariyerindeki en başarılı üçüncü, Mike Jones'un ise en başarılı teklisidir. Şarkının yapımında "GarageBand", Steel String Acoustic gitar, Future Synth ve Hip Hop Kit kullanılmıştır. Parçanın remixinde Twista, Pimp C, Paul Wall, R. Kelly, MJG ve Too Short vokalleri yer almaktadır. Düzenlemenin albümdeki adı "I'm 'n Luv (Wit a Stripper) 2 - Tha Remix"'dir. Bu sürümün bir de video klibi bulunmaktadır. Parçanın "I'm 'n Luv wit a Ripper" isimli bir başka düzenlemesinde Keak da Sneak vokalleri yer almaktadır. Hammadde Ham madde, endüstride bir ürün ya da yapının elde edilmesinde kullanılan gerekli bileşenlerin işlenip elde edilmesinden önceki durumudur. Bu terim çoğu zaman doğadan elde edilen ve henüz işlenmemiş ya da çok az işlem görmüş maddeleri belirtmek için kullanılır. Demir cevheri, kereste, ham petrol ham maddeye örnek olabilecek materyallerdir. Ham maddeler sonsuz değildir ve kendilerini yenileyip yenileyememelerine göre iki başlık altında toplanırlar. Kendilerini yenileme yetisi olmayan ham maddeler genelde doğadan elde edilenlerdir. Uranyum, fosfatlar, demir, bakır, altın gibi madenler ve kömür, petrol, doğalgaz gibi fosil yakıtlar bu gruba girerler. Bunlar, belirli bir zaman dilimi içinde yeryüzünün kendi içinde oluşumuşlardır ve tükendiklerinde tekrar oluşmaları yine uzun zaman alacaktır. Pamuk, keten, hindistan cevizi ve deri gibi çok çeşitli kendini yenileyebilen ham maddelerin ise devamlılığının sağlanması için temiz bir çevre gereklidir. Bir ülkenin ekonomisinde ham madde kaynaklarına sahip olmak ya da bu kaynaklara yakın bir noktada olmak en önemli özelliklerdendir. Petrol yatakları üzerinde kurulan ülkeler ve çok çeşitli bitki örtülerinin bulunduğu ekvatoral kuşak ülkeleri bu ham maddeleri pazarlayarak ekonomilerini canlı tutmaktadır. Fulya Şan Ökten Tesisleri Fulya Şan Ökten Tesisleri. Beşiktaş'ın Fulya'da bulunan altyapı kamp tesisi. Hakkı Yeten Futbol Altyapı Tesisleri, 1800 m² kapalı alanı üzerinde bulunmaktadır. 40 sporcunun konaklayabileceği kapasiteye sahiptir. Tesislerde sağlık merkezi, çamaşırhane, mutfak, yemekhane, ofis ve toplantı odaları ile sauna, buhar odası, güvenlik kontrol merkezi, kadın ve erkek hakem soyunma odaları ile teknik ekip maç izleme salonları yer almaktadır. Watch Ya Mouth "Watch Ya Mouth", Amerikalı rapçi Busta Rhymes'ın sekizinci stüdyo albümü "B.O.M.B."'dan çıkan ilk teklisidir. Swizz Beatz, Busta Rhymes'a vokallerde eşlik etmektedir ve parçanın yapımını üstlenmiştir. Bu şarkı, albümde yer almamıştır. Galatasaray (futbol takımı) 2008-09 sezonu Galatasaray (futbol takımı), 2008-09 sezonunda Süper Lig, Türkiye Kupası, UEFA Şampiyonlar Ligi ve UEFA Kupası'nda mücadele etmiştir. Bu maddede 2008-09 sezonunda yapmış olduğu maçların istatistikleri yer almaktadır. 1. 2008 Türkiye Süper Kupası Şampiyonu Ahmet Åžeref Erdem Ahmet Şeref Erdem (d. 1944, Kuşbaba, Bucak, Burdur) - (ö. 2 Aralık 2001), Türk siyasetçi. Lise mezunudur. Yol Su Elektrik Genel Müdürlüğü Burdur İl Müdürlüğü Teknisyenliği, İş-Köy-Yol-İş Sendikaları çalışanlığı, Gölhisar İlçesi Şantiye Şefliği, Köy Hizmetleri İl Müdürlüğü Şantiye Şefliği, İl Genel Meclis Üyeliği, TBMM XIX. Dönem Burdur Milletvekilliği yapmıştır. Evli ve iki çocuk babasıdır. 2001 yılında pankreas kanserine yakalanmış ve aynı yıl vefat etmiştir. Cennetin Doğusu (anlam ayrımı) Eleonora Eleonora Edgar Allan Poe tarafından yazılıp ilk defa 1842'de yayınlanan kısa öyküdür. Sıklıkla otobiyografik olarak değerlendirilir ve nispeten "mutlu" bir sona sahiptir. Öykü, hoş kokulu çiçeklerin, fantastik ağaçların ve bir "Sessizlik Nehri'nin" yer aldığı ideal bir cennete benzeyen "Rengârenk Otlar Vadisi'nde" teyzesi ve kuzini ile birlikte yaşayan isimsiz bir anlatıcı tarafından anlatılmaktadır. Bu vadi yabancıların ayak basmadığı bir yerdir, dolayısıyla oradakiler dünyadan yalıtılmış mutlu bir hayat sürebilmektedir. Anlatıcı ve kuzini Eleonora, vadide bu şekilde on beş yıl boyunca yaşadıktan sonra birbirlerine aşık olurlar. Vadi, genç aşklarının bir yansıması gibidir: Ancak Eleonora hastalanır ve öleceğini anlar. Genç kız ölümden korkmaz ancak sevgilisinin, onun ölümünden sonra başka kadınlara aşık olmasında korkar. Anlatıcı "evrenin yüce hâkimini" şahit göstererek Eleonora'ya duygusal bir söz verir, dünya üzerindeki hiçbir kadınla evlenmemeye yemin eder. Eleonora'nın ölümünün ardında ise, Rengârenk Otlar Vadisi sıcaklığını ve parlaklığını yitirir. Anlatıcı da vadiyi terk ederek ismi belli olmayan "tuhaf bir şehirde" yaşamaya başlar. Orada Ermengarde isimli bir kadınla tanışır ve onunla evlenir. Yeni evli çift kısa bir süre sonra mezarından çıkıp gelen Eleonora tarafından ziyaret edilir ve genç kızın ruhu çifte iyi dualarını iletir. Eleonora anlatıcıya "...verdiğin sözlerden muaf tutuldun" der, "bunun sebeplerini ise ancak Cennet'te öğreneceksin." Çoğu biyografi yazarı "Eleonora"'nın, Poe'nun başka kadınlara aşık olmak fikri karşısında hissettiği suçluluk duygusunu yatıştırmak üzere yazdığı otobiyografik bir öykü olduğunu ileri sürdü. Bu oldukça kısa öykünün yayınlandığı zamanlarda, Poe'nun karısı Virginia'da beş sene sonra ölümüne sebep olacak hastalığın ilk belirtileri görülmeye başlamıştı. Bu durumda öyküde teyzesi ve yakın zamanda evleneceği kuzini ile birlikte yaşayan anlatıcı, Poe'nun kendisi olabilirdi. Anlatıcını yeni eşinin adının sondan üçüncü paragrafta geçtiği öykü aniden biter. Poe'nun öyküde kendi duygularını haklı göstermeye çalıştığı düşünüldüğünde bu son pek ikna edici değildir. Poe'ya göre de öykü "olması gerektiği kadar iyi bitmemiştir." Bunu sebebi, anlatıcının yeminini bozduğu halde affedilmesinin nedenlerinin açıklanmamasından kaynaklanan belirsizlik olabilir. Yine de Poe'nun, ölmüş aşıkların mezardan çıkıp geri döndüğü diğer öykülerinin aksine, bu öyküde düşmanlık, suçluluk ve kırgınlığa yer verilmeyen nispeten "mutlu" bir son vardır. Örneğin "Morella"'da ölmüş eş kızının bedeninde yeniden doğar ve yeniden ölür. "Ligeia"'da ilk eş mezarında döner ve anlatıcının yeni eşini öldürür. Sonuç olarak "Eleonora"'da anlatılan bir erkeğin eşinin ölümünden sonra yeniden evlendiği için suçlanamayacağıdır. Anlatıcı daha öykünün başında deliliğini kabul eder, ancak deliliğin zekanın en yüksek noktası olup olmadığının henüz belirlenmemiş olduğunu da söyler. Şakayla karışık söylenen bu sözler vadinin aşırı derecede cennete benzemesinin ve önce genç aşıkların aşkıyla, ardından da Eleonora'nın ölümüyle nasıl bu derece değiştiğinin açıklaması olabilir. Anlatıcının deliliğini kabullenmiş olması, öyküye bu derecede fantastik unsurlar eklemesini mazur gösterir. Öyküde cinsel temalar da bulunur. Anlatıcı ve Eleonora büyüdükçe masum ilişkileri aşka dönüşür ve bu durum vadideki bitki ve hayvanların birden filizlenip çoğalmaları şeklinde ortaya çıkar. Genç kızın ölümü ideal romantik aşkın sonunu sembolize eder ve ardından Ermengarde'ın evlilikle sonuçlanan daha az tutkulu aşkı gelir. Eleonora Poe'nun kadın karakterlerinin tipik özelliklerine sahiptir: genç, pasif ve kendini aşkına adamış bir kadındır. Öyküdeki üçlünün vadide neden tek başlarına yalıtılmış bir hayat sürdükleri belli değildir. ""Rengârenk Otlar Vadisi (ing. Valley of the Many-Colored Grass)" ifadesinin ilham kaynağı Percy Bysshe Shelley'nin "Adonaïs" isimli ağıtıdır. Mezarından çıkarak eski aşığını görmeye gelen kadın teması Poe tarafından sıklıkla kullanılmıştır. "Ligeia" ve "Morella" isimli öykülerinde de bu temaya rastlanır. Poe ayrıca, dünyanın en şiirsel konusu olduğunu düşündüğü "güzel bir kadının ölümü" temasına da, bu öykü ile birlikte pek çok eserinde yer vermiştir. Poe'nun arkadaşı Thomas Holley Chivers öyküyü neredeyse bir düzyazı şiir olduğu için övdü. Öykünün özgünlüğünü ve konunun ele alınışını, antik İskoç şiirlerindeki anlatıcı olan Ossian'ın öyküleriyle karşılaştırdı. Poe'nun biyografisini yazan Arthur Hobson Quinn öyküyü "yazarın en iyi hikâyelerinden biri" olarak değerlendirdi. Öykü ilk defa, yıllık bir yayın olan "The Gift: A Christmas and New Year's Present"'ın 1842 sayısında yayınlandı. Ardından, 24 Mayıs 1845'te "Broadway Journal"'da yer aldı. Öykünün başında yer alan, Raymond Lull'ın "Belirli bir şeklin koruması altında, ruhum güvendedir." anlamındaki sözünü, Poe öyküye 1845'te ekledi. Öykü ilk yayınlandığında anlatıcının adı Pyrros'tu. Erdös sayısı Erdös sayısı , matematik konusundaki makale yazarlarının matematikçi Paul Erdös ile işbirliği yakınlığını belirtir. Paul Erdös ile makale yazanların Erdös Sayısı 1 iken, Erdos ile makale yazmış biri ile makale yazanların sayısı 2'dir. Erdös'ün kendisi içinse bu sayı 0'dır. Yani bu sayı, matematikçi Paul Erdös'e makale yazma uzaklık endeksi olarak düşünülebilir. 1957 Ä°talya Bisiklet Turu 1957 İtalya Bisiklet Turu 21 etap içeren bu bisiklet turu, 1957 yılı 18 Mayıs-9 Haziran tarihlerinde yapıldı. 40ncısı olan bu tur İtalyan bisikletçi Gastone Nencini tarafından kazanıldı. Fred Astaire Fred Astaire (asıl adı: Frederick Austerlitz), (10 Mayıs 1899, Omaha, Nebraska - 22 Haziran 1987, Los Angeles, Kaliforniya), Amerikalı dansçı, koreograf, şarkıcı ve oyuncu. Gösteri ve eğlence dünyasıyla beş yaşlarındayken tanışan Astaire, dansa, 1917 yılında kızkardeşi Adele ile Broadway'de "Over the Top" revüsünde başladı. Daha sonra Londra ve New York'ta ("Lady be Good", 1924) birçok müzikal komedide yer aldı. 1933 yılında "Dancing Lady" adlı filmle sinemaya geçiş yaptı. Aynı yıl, "Flying down to Rio" adlı filmle Ginger Rogers ile birlikte bir dans ikilisi oluışturdu. Beraber, "Silindir Şapka" (1935), "Dans Vakti" (1936), "Carefree" (1938) gibi birçok filmde büyük başarı kazandılar. 1945'te II. Dünya Savaşı sonunda iki yıl ara verdiği sahnelere ve kamera karşısına döndü. Fred Astaire, 1950'li yıllarda, Eleanor Powell, Rita Hayworth, Gene Kelly, Judy Garland, Cyd Charisse gibi önde gelen oyunculara eşlik ederek, sinemada müzikal komedinin bazı önemli yapıtlarına katkıda bulundu: "Broadway Melodisi" (1940), You'll Never Get Rich" (1941), "Güzeller Revüsü" (1946), "Eğlenceler Perisi" (1948), "Çağdaş Aşıklar" (1953), "İpek Çoraplar" (1957), "Yangın Kulesi (1974). Birçok televizyon şovuna da çıkan sanatçı, dans tarihinin gelip geçmiş en büyük ve en renkli dansçılarından biri olarak kabul edilir. Sinemada ilk rol sınavında seçicilerden biri ""Pek fazla rol yapamıyor, sesi de kötü, birazcık dans yeteneği var"" demişti. Dans okulu da çalıştıran ve iki evlilik yapan, 1950 yılında Altın Küre, ve Akademi Ödülü 1958'de Emmy Ödülü, 1981 yılında Grammy Yaşam Boyu Başarı Ödülü alan sanatçı zatürre hastalığı nedeniyle yaşamını yitirdi. Yavru ile Katip Yavru ile Katip 1970'li yıllarda Türkiye'de de popüler olmuş İtalyan sinemasının iki komedyeninin Türkiye'de gösterilen filmlerindeki yerel adı. Bu ikiliye verilen bir diğer ad da 002 idi. İkili 1960'lı yıllarda Türkiye'de "Bıdık ile Düdük" olarak anılıyordu. İtalya'da Franco e Ciccio olarak anılan bu iki oyuncu Franco Franchi (d.1928 - ö.1992) ve Ciccio Ingrassia (d.1922 - ö.2003) idi. Her ikisi de Sicilya'nın Palermo kentinde dünyaya gelmişlerdi. İlk kez 1954 yılında tanışan ikili 1960 yılında sinemaya da birlikte başladılar. 1970'li yıllarda birlikte çevirdikleri bir dizi komedi filmi ile önce İtalya'da sonra da dünyada tanındılar. Birlikte 100'ün üzerinde film yaptılar. Franco 1992'de 64 yaşındayken, Ciccio ise 2003'te 81 yaşındayken Roma'da hayata veda ettiler. Franco Franchi "Yavru", Ciccio Ingrassia ise "Katip"ti. Sinemanın ve diğer gösteri sanatlarının kendilerinden önceki tüm ikilileri gibi onlar da zıtlıkları ile birbirlerini tamamlıyorlardı. Tıpkı Lorel Hardi veya Karagöz Hacivat ikilileri gibi. Uzun boylu ince bıyıklı ve soğuk tavırlı olan "Katip" daha kurnaz ve akıllı olanıydı. Kısa boylu tombulca olan "Yavru" biraz daha safçaydı, ağzı daha kalabalık ve mimikleri ve jestleri çok abartılıydı. Özellikle de kulaklarını oynatırken saçlarının adeta bir peruk gibi öne arkaya oynaması herkesi güldürürdü. Birçok ünlü yönetmenin filmlerinde ayrı ayrı da rol aldılar. Bunlardan biri de Ciccio Ingrassia'nın 1973 tarihli Federico Fellini filmi olan Amarcord'da canlandırdığı Teo Amca rolüydü. İkilinin birlikte oynadıkları son film ise Taviani kardeşlerin 1984 tarihli Kaos filmi oldu. Yavru ile Katip filmlerinin Türkçe seslendirmesini Altan Erbulak (Katip) ve Erol Günaydın (Yavru) yapıyorlardı. Başarılı seslendirmeleri ve seslerinin karakterlere uygunluğu, serinin yaygınlaşmasında rol oynamıştır. 1970'li yıllarda Türkiye'de Yavru ile Katip o denli popüler olmuştu ki bir de Türk versiyonu çekildi. 1971 tarihinde Ahmet Üstel'in yazıp Feyzi Tuna'nın yönettiği Yavru ile Katip'te Müjdat Gezen, Turgut Boralı, Seden Kızıltunç gibi oyuncular rol almıştı. Türkiye'de 1970'li yıllarda gösterime girmş "002 Yavru ile Katip" filmlerinin bazıları aşağıda listelenmiştir.(Türkiye'de gösterildikleri tarihe göre sıralanmışlardır) Kurtcebe Noyan Kurtcebe Noyan, (1888, Sivas, Osmanlı İmparatorluğu - 7 Mayıs 1951, Ankara, Türkiye), Türk asker. 1909 yılında Harp Okulu'nu, 1911 yılında Piyade Sınıf Okulu'nu, 1920 yılında Harp Akademisini bitirdi. Aynı yıl Anadolu'ya geçerek Türk Kurtuluş Savaşı'na katıldı. Savaştan sonra Kırmızı şeritli İstiklâl Madalyası ile taltif edildi. 1937 yılında Tuğgeneral rütbesine terfi etti. Tuğgeneral rütbesi ile 2. Süvari Tümen Komutan Vekilliği yaptı. 1938 yılında Tümgeneral rütbesine terfi etti. Tümgeneral rütbesi ile 2. Süvari Tümen Komutanlığı ve 5. Kolordu Komutan Vekilliği yaptı. 1941 yılında Korgeneral rütbesine terfi etti. Korgeneral rütbesi ile 5. Kolordu Komutanlığı, Genelkurmay Harekât Başkanlığı ve 3. Ordu Komutan Vekilliği yaptı. 1946 yılında Orgeneral rütbesine terfi etti. Orgeneral rütbesi ile 3. Ordu Komutanlığı, Yüksek Savunma Meclisi Genel Sekreterliği ve Yüksek Askeri Şura Üyeliği yaptı. 6 Haziran 1950 tarihinde Kara Kuvvetleri Komutanlığı'na atandı. Kara Kuvvetleri Komutanı iken vefat etti. Evli ve iki çocuk babasıdır. Genç Oyuncular Genç Oyuncular 9 Ağustos 1957 yılında İstanbul'da aralarında Arif Erkin, Ergun Köknar, Aram Gümüşyan ve Atila Alpöge'nin de bulunduğu 13 kişiyle kuruldu. Türk tiyatrosuna önemli katkılar yapan bir tiyatro topluluğudur. İlki 1958 yılında yapılan Erdek Şenliği'nin öncülüğünü yapmış ve birkaç yıl düzenlenen bu şenliği geniş kitlelere ulaştırmışlardır. Mehmet Akan, Halit Akçatepe, Şevket Altuğ, Genco Erkal ve Yılmaz Onay gibi usta oyuncu, yönetmen ve yazarların da bir zamanlar üyesi olduğu topluluk 1963 yılında dağılmıştır. Topluluğun anıları 2007 yılında "Hayat Ağacında Tavus Kuşları, Genç Oyuncular" adı altında Atila Alpöge tarafından kitap olarak yayınlanmıştır (Mitos-Boyut Yayınları, Tiyatro / Kültür Dizisi). Kerem Karaboğa, Tiyatro Araştırmaları Dergisi (Theater Research Magazine), Sayı 13, 2002: GenÃ§ Oyuncular (The Young Players), established in 1957 and disbanded in 1962 after the 5th Erdek Culture and Arts Festival, was one of the influential representatives of well-educated urban youth of their time. The group started off their career with the absurd play they wrote, Tavtati Kütüpati, in an era during which the first samples of Absurd Theatre originated in the West had started to appear on stages in Turkey. After the last Erdek Festival they organized, they ended their theatre journey with another group production, Vatandas Oyunu (Citizen Play), which progresses in the form of traditional Ottoman/Turkish Ortaoyunu. In this article, the course of development of GenÃ§ Oyuncular, starting from Absurd towards the traditional theatre, is studied by dramaturgically analysing the texts mentioned above and by relating them to the cultural and political background of the era. It is also the aim of this article to discuss the interactions between The Absurd Theatre and Traditional Theatre in Turkey, and to point out the characteristic features of this interaction. Okutman Dr.; Istanbul Üniversitesi Edebiyat Fakültesi Tiyatro Elestirmenligi ve Dramaturji Bölümü Dostlar Tiyatrosu Web Sitesi VATSIM VATSIM veya Virtual Air Traffic Simulation Network, dünya çapında internet üzerinden çalışan kâr gütmeyen uçuş organizasyonu. Havacılığı tüm bileşenleriyle gerçeğe en yakın şekilde bilgisayar ortamında simule etmeye çalışılır. Bu ortamda ayrıca ATC servisi de simule edilmektedir.VATSIM şimdiye kadarki en büyük online uçuş simulatörü ağıdır.VATSIM'in amacı , simülasyonu olabildiğince, gerçek hayatla benzer tutmak ve gerçek havacılık prosedürlerini belli kurallar çerçevesinde uygulatmak. 209,000'den fazla kullanıcısı vardır ve herhangi bir zamanda yüzlerce kullanıcı online durumdadır.VATSIM'de 6 ayrı bölüm vardır.Bazıları FIR , bazıları vACCS ve bazıları da ARTCCs'dir. Bu 6 bölüm şöyledir : 1997 yılında ilk SquawkBox programı Microsoft Flight Simulator 95 için yapılmıştır. Aynı yıl ATC programı olan ProController da yapıldı. Aralık 1998 yılında IVAO(International Virtual Aviation Organization)'nun oluşturulmasıyla sanal havacılığın temeli atıldı. VATSIM ise resmi olarak 2001 yılının Temmuz ayında açıldı. 2009 yılında popüler uçuş simülatörü olan FlightGear için SquawkGear geliştirildi ve FlightGear simülatör yazılımını kullanan pilotların VATSIM Network'üne erişebilmeleri sağlandı. Yabancı havayollarında uçan Türk pilotlar da vardır. Online uçuş yapabilmek için Microsoft Flight Simulator (FSX, FS2004, FS2002), X-Plane veya FlightGear kullanıcısı olmanız gerekmektedir. Sunucularına SquawkBox, FSInn ve SquawkGear gibi programlar vasıtasıyla bağlanılır.Bu programlar ATC ve pilot arasındaki iletişimi sağlar. Çağdaş Sahne Çağdaş Sahne, Ankara'da 1975 yılından 1986 yılına kadar faaliyet gösteren sahne. Çağdaş Sahne, 25 kadar sanatçı tarafından "Oyuncular Birliği" adıyla kuruldu. Bu 25 sanatçı arasında Rüştü Asyalı, Tuncer Necmioğlu, Yılmaz Onay, Cevza Şipal, Selçuk Uluergüven, İsmail Işılsoy, Berin Ötenel, Savaş Akova, Erdoğan Akduman, Semra Özdamar, Aydın Gürpınar, Köksal Engür gibi isimler vardı. "Oyuncular Birliği" daha sonra Erdoğan Akduman ile Yılmaz Onay'ın yönetiminde tiyatro, çocuk tiyatrosu, sinema ve müzik gibi dallarda da faaliyetlerde bulunmak üzere "Çağdaş Sahne" adı ile çalışmalarına devam etti. 1986 yılında sahnenin faaliyetlerine son verildi. Bugün Ankara'da yine "Çağdaş Sahne" adıyla hizmet veren kuruluş ile bir alakası bulunmamaktadır. Turhan Bey Turhan Bey (30 Mart 1922 - 30 Eylül 2012), Türk kökenli Avusturya doğumlu oyuncu. 1941-1953 yılları arasında Hollywood'da aktif olarak yer almıştır. Avrupa'ya döndükten sonra kariyerine fotoğrafçılık ve sahne yönetmeni olarak devam eden Bey, 1990'lı yıllarda ise bazı dizilerde konuk oyuncu olarak yer almıştır. Gerçek adı Turhan Gilbert Selahattin Şahultavi olan Turhan Bey 30 Mart 1922 yılında İlk Avusturya Cumhuriyeti (şu anda Avusturya) Viyana'sında doğdu ve 30 Eylül 2012 yılında vefat etti. Babası Türk Diplomat ve annesi Yahudi Çek bir sanayiciydi. Turhan Bey 1940'lı yılların popüler bir Hollywood oyuncusuydu. 1930 yılında Turhan Bey Amerika Birleşik Devletleri'ne taşındı. Oyunculuğa eğilim gösterdi ve Pasadena Playhouse'da eğitim aldı. Oynadığı ilk film Shadows on the Stairs (Merdivenlerdeki Gölgeler, 1941) oldu. Turhan Bey sıklıkla María Montez ile birlikte "egzotik" rollerde oynamıştır. İkili, birlikte Raiders of the Desert, Arabian Nights, Bombay Clipper, White Savage, Ali Baba and the Forty Thieves, Bowery to Broadway, Follow the Boys ve Sudan filmlerinde oynadı. Turhan Bey aynı zamanda The Amazing Mr. X filminde de hatırı sayılır bir rol üstlenmiştir. Turhan Bey'in kariyeri, 1940'lı yılların sonuna doğru, 1953 tarihli son filmi Casbah ile zayıflamıştır. Ancak 1990 yılında bilim kurgu televizyon dizisi Babylon 5'ın iki bölümünde, birincisinde adı Turhan olan Centauri İmparatoru, sonrasında da Turval adlı bir Minbari Korucusu rollerinde yer alarak bir dönüş yaptı. Turhan Bey hakkında 2002 yılında Andrea Eckert tarafından Vom Glück verfolgt. Wien-Hollywood-Retour adlı bir belgesel yapıldı. Avrupa Birliği'nin üç sütunu Avrupa Birliği'nin üç sütunu (İngilizce: "Three pillars of the European Union"), 7 Şubat 1992 tarihinde Hollanda'nın Maastricht kentinde imzalanan ve Avrupa Birliği'ni resmen kuran Maastricht Antlaşması uyarınca birlik politikalarının ayrıldığı üç ana başlıktır. Her bir sütun uluslarüstü ve hükûmetlerarası ilkelere dayalıdır. Uluslarüstü ilkeler birinci sütunda en yoğun biçimde görülür. Birnici sütunun işlevi 1967 yılında Brüksel Antlaşması'yla yapısal özellikleri birleştirilen Avrupa Kömür ve Çelik Topluluğu, Avrupa Ekonomik Topluluğu ve Avrupa Atom Enerjisi Topluluğu'ndan oluşan Avrupa Toplulukları'nın görevleridir. Bir süre daha Avrupa Ekonomik Topluluğu olarak anılan bu kurumun adındaki "ekonomik" ibaresi 1992 Maastricht Antlaşması'yla kaldırıldı. Daha sonra Amsterdam Antlaşması'nda üçüncü sütundan birinci sütuna yeni görev ve sorumluluk alanları aktarıldı. 2002 yılında Avrupa Kömür ve Çelik Topluluğu yürürlükten kalktı çünkü geçerli olması öngörülen elli yıllık süre doldu. Ortak Güvenlik ve Dışişleri Politikası ile Ortak Dışişleri ve Güvenlik Politikası'nda, Avrupa Parlamentosu'nun, Avrupa Adalet Divanı'nın ve Avrupa Komisyonu'nun güçleri Liderler Zirvesi'ne oranla oldukça kısıtlıdır. Yaşama Sanatı (kitap) Yaşama Sanatı, Alfred Adler tarafından bireysel psikoloji çerçevesinde yaşam ve yaşam adına sorun ve çözümlere yer veren davranış bilimi kitabıdır. "Demokrasi, eşitlik, davranışlar ve iş birliği kavramları, Sigmund Freud'un yazılarında hiç ele alınmamıştır. Buna karşılık "Adler", ahlakın geçerli ya da 'zihnen sağlıklı' insan ikişkileri konusundaki fikirlerini rahatlıkla ortaya sermiş biridir. Bunlar büyük ölçüde 'toplumda ilgi' ve iş birliği eğilimiyle karakterize edilmektedir. Söylemek istediğim; Adler'in değerlerin rolü konusunda kendi gününden çok daha ileri olduğudur. Bu yüzyılın başında bile cinsel davranışları incelemek bile büyük kabahat sayılıyordu. Ahlaki davranışların bilimsel incelemesini yapmak ise tümüyle olanak dışıydı." "Adler'in psikolojik sistemi (bireysel psikoloji) psikoloji tarihinde ilk defa olarak bugün 'toplumbilim' diye tanımladığımız yöne dönük bir sistem olarak ortaya çıkmıştır." Farklı içgüdüsel faktörleri karakterize etmek için bilinçli ve bilinçsiz kavramlarının kullanılması bireysel psikoloji açısından doğru değildir. Gerek bilinç, gerek bilinçdışı, her ikisi de aynı doğrultuyu izler; sık sık sanıldığı gibi hiç de birbirinin karşıtı değildir. Üstelik, aralarında kesinlike saptanmış ayırıcı bir çizgi yoktur. (...) Gördüğümüz gibi, bir insanın yaşamındaki her hastalık belirtisi adeta ileriye doğru bir devinim içinde açığa vurur kendini. Belirtinin bir geçmişi, bir de geleceği vardır da diyebiliriz. Gelecek, bizim çabamız ve amacımızla ilişkilidir, geçmiş ise yenmeye çalıştığımız aşağılık ya da yetersizlik dyygusu için söz konusudur. (...) Daha önce birçok nedenlerle belirttiğimiz gibi, bireysel psikoloji bilinç ve bilinçdışını bir bütün gibi görür. (...) Düş yaşamımızın uyanık durumdaki yaşamımız gibi ne ondan daha az, ne daha çok, bireysel bütünlüğümüzün bir parçasını oluşturması, düşleri incelemede böyle bir yöntemden yararlanmamızı haklı göstermektedir. (...) Yuri Jirkov Yuri Valentinoviç Jirkov (; d. 20 Ağustos 1983, Tambov, Rusya), Zenit Saint Petersburg'da forma giyen Rus futbolcudur. Rusya millî futbol takımında da forma giymektedir. Euro 2008'de sergilediği iyi futbolla birçok büyük takımın transfer listesine girmiştir. Günümüzün en etkili sol beklerinden birisidir. Moskova'da Rusya ile Sırbistan arasında oynanan özel maçta ev sahibi ekibin taraftarları kendi millî takımlarında forma giyen Yuri Jirkov’u maç boyu ıslıkladı. Rusya’da daha önce CSKA Moskova forması giyen, kariyerini 2009-2011 yılları arasında Chelsea’de sürdüren ve geçtiğimiz günlerde Anji Mahaçkala’ya transfer olan Jirkov’u protesto eden taraftarlar, daha da ileri gidip 27 yaşındaki oyuncuya ölüm tehdidi savurdu. Spartak Moskova’nın kendisine olan yoğun ilgisine rağmen Anji’ye transfer olan Rus futbolcu için özel bir hazırlık yapan Spartak taraftarları, Jirkov’un doğum tarihi olan ‘20.08.1983’ ile Anji’ye transfer olduğu gün olan ‘6.8.2011’ yazılı olan ve sonunda ‘Huzur içinde yat’ yazan pankartı stadın dışında açarak gazetecilere göstermişlerdi. Jirkov, Rusya Ligi ekiplerinden Anji Mahaçkala'ya 15 Milyon € karşılığında transfer olmuştur. AkÄ±n Vardar Akın Vardar, (d. 2 Nisan 1978, Kuyucak) eski Türk futbolcu Futbola Aydınspor altyapısında başladı ve 1997 yılında profesyonelliğe geçiş mukavelesi imzalayarak as takıma alındı. Burada ilk resmî karşılaşmasına 28 Aralık 1997 tarihinde Turgutluspor'a karşı oynanan 3. Lig karşılaşmasında çıktı. As takım'da çabuk uyum aşamasını atlattı ve kısa bir süre sonra birinci kaleci olarak görev almaya başladı. 2002 - 2003 sezonu ara transfer döneminde Sivasspor'a transfer olmuştur. İlk Avrupa deneyimini 2008 UEFA Intertoto Kupasında Sivasspor - FK Grbalj maçında yaşamıştır. Bu maçta 31. dakikada Kırmızı kart görerek, takımının 10 kişi kalmasına sebep olmuş ve Sivasspor ilk maçında ilk kırmızı kart ile tanışmıştır.İkinci Avrupa deneyimini ise 2009 UEFA Şampiyonlar Ligi'nde Sivasspor - Anderlecht maçında yaşamıştır takımının 3-1'lik galibiyetine büyük etkisi olmuştur. Üçüncü Avrupa deneyimi ise Sivasspor-Shakhtar Donetsk maçında yaşamıştır 2-0 mağlup olunan maçta hatasız oynamış iki penaltı golünü engelliyememiştir. 2010-11 sezonunun ara transfer döneminde 1. Lig ekiplerinden Karşıyaka'ya transfer olmuştur. Sezon sonunda ise Konya Şekerspor'a transfer olmuştur. Beşiktaş Müzesi Beşiktaş Müzesi İstanbul'da Vodafone Park 'ın altında bulunup stat inşaatı sırasında korunan tarihi 19 Mayıs kapısından girilen spor müzesidir. Beşiktaş'ın kazandığı kupaların sergilendiği müzede kupaların, fotoğrafların, belgelerin, formaların yanı sıra koyu bir Beşiktaş taraftarı olan eski Pakistan Devlet Başkanı Pervez Müşerref'in kulübe hediye ettiği özel bir kılıç da bulunmaktadır. T.C Kültür ve Turizm Bakanlığı Özel Beşiktaş Jimnastik Kulübü (BJK) Müzesi, birçok medeniyete başkentlik yapmış olan dünyanın en önemli kültür merkezlerinden İstanbul’un özel semtlerinden biri olan Beşiktaş’ta, BJK İnönü Stadı’nın içinde bulunmaktadır. Dolmabahçe Sarayı’nın karşısında konumlanan müzeye, denizden ve karadan kolaylıkla ulaşılabilmektedir. 11.11.2001 tarihinde BJK Genel Kurul üyelerinin katkılarıyla spor müzesi olarak açılmış olup, 28.06.2007 tarihinde T.C Kültür Bakanlığı’ na bağlı “Türkiye’nin ilk özel spor müzesi” statüsünü kazanmıştır. Müzenin bulunduğu BJK İnönü Stadı 19 Mayıs 1947’de açılmıştır. Eşsiz konumu ile benzersiz bir stadyum olan BJK İnönü Stadı’nda ilk maç Beşiktaş JK-İsveç AIK takımları arasında oynanmıştır. İnönü Stadı’nda karşılaşmanın ilk ve tek golünü kesintisiz 16 yıl Kulüp Başkanlığı görevini yürüten Kulübün Onursal Başkanı dönemin kıymetli futbolcusu Süleyman Seba atmıştır. Stat içinde çeşitli dönemlerde renovasyon çalışmaları yapılmış olmakla birlikte, Şeref Kapısı ve Boğaziçi’ne nazır dış cephesi orijinal olarak korunmaktadır. Bu özelliklerinden ve ulaşım kolaylıklarından dolayı Müze stadyumun içinde konumlandırılmıştır. Yalnızca Beşiktaş takımının maçlarına değil, pek çok ulusal ve uluslararası karşılaşmaya ev sahipliği yapması, hangi Kulüp taraftarı olursa olsun sporseverlerin mutlaka bir karşılaşma izledikleri özel bir stadyum olması ve millî bayramlarda kutlamaların yapıldığı kitlesel bir buluşma noktası olmasından dolayı, BJK İnönü Stadı İstanbul için birçok bakımdan bir landmark (kentsel işaret, referans, anıt) haline gelmiştir. Müze Pazar günleri ve maç günleri dışında her gün saat 10:00-17:00 saatleri arasında açık olup ziyaretçilerden giriş ücreti alınmamaktadır. 250 metrekare sergi alanı bulunan müzede Kulübün kuruluş tescil belgesi, kupalar, şiltler gibi ödüller, dünden bu güne Kulüp rozetleri, tarihi fotoğraflar, efsane sporculara ait orijinal krampon ve formalar gibi Türk spor tarihi geçmişine ışık tutan 420 adet tarihi belge ve obje sergilenmektedir. Bunun dışında 370 metrekare depo alanında futbol dışı branşlara ait objeler tasnif edilmiş, kayıt altına alınmış ve Müzenin yenileme ve genişletme projeleri sonunda sergilenmek üzere özenle muhafaza edilmektedir. Stadın tarihe mal olmuş özelliğinden dolayı paha biçilemez manevi değeri ayrı tutulmakla birlikte, açılışında sergi alanı için 35.000 euro harcanmıştır. 2008-2009 döneminde 7.200 kişinin ziyaret ettiği müze, yerel ilk ve orta öğretim okulları ile de sıkı ilişkiler içindedir ve düzenlenen okul gezileri sayesinde her seviyeden öğrenci tarafından ziyaret edilmektedir. Müzede yer alan BJK’nin “ilk”leri “Türkiye’nin ilk özel spor müzesi” unvanına sahip BJK, Türk sporunda da önemli ilklere imza atmıştır. • Türkiye'nin ilk spor kulübü tescil belgesi • BJK Futbol şubesi kurucusu Şeref Bey, 1925 yılında Türkiye’nin ilk uluslararası maç yöneten hakemi unvanını almıştır. • İlk resmi İstanbul Lig Şampiyonu Kupası (1924) • İlk Başbakanlık Kupası (1944) • İlk defa kıtalararası seyahat eden Türk futbol takımının kazandığı kupa (1950) • İlk Profesyonel Lig Şampiyonluğu kupası (1951) • Beşiktaş'a tam kadro olarak Türk millî futbol takımını temsil etme hakkı tanınan tek kulüp olduğuna dair 5.5.1952 tarihli belge • İlk Federasyon Kupası (1956) • Türk futbol tarihinin namağlup ilk ve tek lig şampiyonluğu kupası (1991-1992) • İlk Atatürk Kupası (1999-2000 sezonu) • 100. yılında şampiyonluk kupası alan ilk Türk takımı (2002-2003) • İlk Türkiye Süper Kupa (2005-2006) Bu ilklerle ilgili fotoğraf, madalya, kupa ve benzeri obje ve belgeler BJK Müzesi’nde sergilenmektedir. Sergi tanzim ve teÅŸhir Vodafone Park 'ın denize bakan 19 Mayıs kapısından özel bir girişi bulunan müze, iki kat üzerinde konumlanmıştır ve toplam 1650 m2 'dir. Ziyaretçileri ile etkileşim içerisinde olmayı ve müze içi alanlarda her yaş grubuna yönelik olarak tasarlanmış 50’den fazla dijital uygulama bulunur.Engelli ziyaretine uygundur. sergi alanında toplam adet 420 obje sergi koridoru ve sergi salonu alanında teşhir edilmektedir. Sergi koridoru boyunca bulunan 30 adet cam bölmenin her biri Kulüp tarihinde önemli bir dönemi, belgeyi ya da sporcuyu yansıtmaktadır. Böylece, koridoru gezen ziyaretçilerin Türk sporunda hızlı bir tarih turuna çıkabilmeleri hedeflenmiştir. Hemen koridorun yanında bulunan, sergi salonunda ise yine tarihi kronoloji gözetilmekle birlikte, kupa ve diğer objeler konu veya dönemlerine göre kendi aralarında serbest olarak gruplandırılmıştır. Ayrıca müzede kulübün onursal başkanı Süleyman Seba 'nın temsili başkanlık odası ve kendine ait heykeli camekan içerisinde sergilenmektedir. Sergi salonunun girişinde kulübün kurucularının fotoğrafları yer almakta ve salonun sonunda kulübün ilk başkanından bugüne kadar tüm Kulüp başkanlarının fotoğrafları bir arada görülebilmektedir. Mamadou Alimou Diallo Mamadou Alimou Diallo (d. 2 AralÄ±k 1984; Conakry), Gineli eski futbolcudur. 2007-08 sezonu Belçika'nın KSC Lokeren Oost-Vlaanderen Oost-Vlaanderen takımından Sivasspor'a transfer olmuştur. 18 kez Gine millî futbol takımı forması giymiştir. Daha önceden Satellite, KSC Lokeren Oost-Vlaanderen Oost-Vlaanderen kulüplerinde forma giymiştir. Lokeren takımında 5 sezon forma giymiştir. Süper Lig'de 48 kez Sivasspor forması giymiş ve 3 gol atmıştır. Sergio Pacheco de Oliveira Sergio Pacheco de Oliveira (d. 7 Haziran 1981, Rio de Janeiro), BrezilyalÄ± futbolcudur. 2007-08 sezonu Ukrayna'nın Metalurg Donetsk takımından Sivasspor'a transfer olmuştur. Daha önce NAC Breda, Roda JC takımlarında oynamıştır. 2008-09 sezonunda ilk 11'de maça çıkmamıştır. Sonradan oyuna girdiği maç sayısı 2'dir. 2009-2010 sezonu için İnter Bakü takımı ile anlaştı. Daha sonra 2010-11 sezonunda Malta takımı Tarxien Rainbows'da oynadı. 2011-12 sezonunda Meksika'da Toros Neza takımındadır. Saint BarthÃ©lemy Saint Barthélemy (Fransızca: "Saint-Barthélemy") Fransa'nın denizaşırı topraklarındandır. Kuzey Amerika kıtasında, Karayip Denizi içinde bulunan bir ada olup tarihte İsveç kolonisi olmuş olan tek yerdir. Saint Barthélemy üzerinde ilk kez 1648 yılında Fransa hak iddia etmiştir. Ada 1784 yılında İsveç'e satılmış ancak 1878'de yeniden Fransa tarafından satın alınmıştır. Adadaki İsveç egemenliği bugün, cadde ve sokak adlarıyla Kral III. Gustav anısına başkente verilen adda görülmektedir. Porto Riko'nun yaklaşık olarak 250 kilometre doğusunda yer alan Saint Barthélemy Adası, Saint Martin, Saba ve Anguilla adalarına oldukça yakındır. İsveç kralı III. Gustav'ın onuruna adı adadaki en büyük kent olan Gustavia'ya verilmiştir ve adadaki tarihî İsveç egemenliğinin bir göstergesi olarak durmaktadır. Adadaki en eski yerleşim hâlâ ayakta olan L'Orient köyünde yapılmıştır. Ocak 2007 nüfus sayımlarına göre Saint Barthélemy Adası'nın toplam nüfusu 8.450'dir. Adada kilometrekareye 402 kişi düşmektedir. Beyazlar büyük çoğunluktadır. Ada halkının büyük bölümü, adadaki kurum ve kuruluşlarda çalışan Fransız vatandaşlarıdır. Fransızca konuşulan başlıca dildir ancak adalılar özellikle hotel ve restoran çalışanları İngilizce de konuşabilirler. Yaşamım ve Psikanaliz Yaşamım ve Psikanaliz, Sigmund Freud tarafından kaleme alınan, bilimsel çalışma ve çatışmalarının anlatan, fikir arkadaşlarının ve ayrı düşen dostlarının nasıl ve hangi gerekçelerle ayrıldığını ele alan psikanaliz için başvuru niteliğinde kitabıdır. Psikanalizin Bunalımı Psikanalizin Bunalımı, Erich Fromm'un 1923 - 1969 yıllarında Freud, Marx ve Sosyal Psikoloji üzerine yazdığı makalelerinden oluşan kitabıdır. "Erich Fromm", "Marx" ve "Freud"'un görüşleri arasındaki ilişkileri, kafa bulandırıcı ve amatörce tartışmalarını ele alır. Psikanalizin gelişimi ve toplumsal etkilerini çözümlemeye çalışır. Ona göre psikanaliz; "o yüce ideolojilerin maskesi ardındaki ölüm sevdalılarını fark etmemizi ve onların söylediklerini değil de, ne olduklarını görmemizi sağlar." Ve yine ona göre; "İnsan adına, barış adına ya da Tanrı adına konuşmak -bu sözler "Yaşam adına!" ile başlayıp bitmediği sürece- belirsiz olarak kalacaktır." "Erich Fromm", ayrıca psikanalitik tedavilerde (ruhsal çözümleme sağaltımı), özellikle Oedipus kompleksinde Freud'un yanlış yönlerine ve tedavideki tutarsızlıklara dikkat çekerek, kendi açısından değerlendirmeler yapar. Küçük Hans Vakası'na İlişkin Yorumlar'da bunun üstünde sıkça durmuştur. Karmaşık analiz Karmaşık analiz, ya da başka bir deyişle kompleks analiz, karmaşık değişkenli fonksiyonları araştıran bir matematik dalıdır. Geleneksel olarak karmaşık değişkenli fonksiyonlar teorisi olarak da atfedilir. Matematiğin sayılar teorisi, uygulamalı matematik gibi birçok alanında ve fizikte kullanılır. Kullanım alanı sadece bunlarla sınırlı değildir elbette. Karmaşık analiz bilhassa, genel olarak holomorf fonksiyonlar ve meromorf fonksiyonlar diye iki ayrı sınıfa ayrılan karmaşık değişkenli analitik fonksiyonlarla ilgilidir. Herhangi bir analitik fonksiyonunun gerçel ve sanal kısmının Laplace denklemini sağlamak zorunda olması sayesinde karmaşık analiz iki-boyutlu fizik problemlerine geniş bir şekilde uygulanabilir. Karmaşık analiz kökleri 19. yüzyıla ve hatta karmaşık sayıların kullanımına bağlı olarak biraz daha öncesine uzanan klasik bir matematik dalıdır. Karmaşık sayıları ilk kullanan 16. yüzyılda ikinci ve üçüncü mertebeden denklemleri çözerken Cardano olmuştur. 18. yüzyılda karmaşık sayıları içeren fonksiyonları bulan ise Euler olmuştur. Karmaşık sayıları içeren teknikler arttıkça, gerçel değerli fonksiyonlar kuramındaki çoğu problemin karmaşık sayılar kullanılarak daha kolay bir şekilde çözüldüğü gözlemlenmiştir. Ancak, yine de karmaşık sayılar 19. yüzyılın ortasına kadar istenen ünü yakalayamamış ve genel bir uzlaşım alanı olmamıştır. Örneğin, Descartes denklemlerin karmaşık köklerini reddetmiş ve bunlara "sanal (imajiner)" terimini uygun görmüştür. Euler de karmaşık sayıların "sadece hayalde var olduğu" kanısındaydı ve denklemlerin karmaşık köklerinin denklemin aslında "hiçbir" kökü olmadığını göstermekte yararlı olduğunu düşünmüştü. Karmaşık sayıların genel kabulü ve bu kabul ile karmaşık analizin doğması aslında büyük ölçekte Gauss'un karmaşık sayıları geometrik bir şekilde temsil edip geliştirmesiyle başlamıştır. Gauss'un çalışmalarının ardından karmaşık analiz matematikte yeni gözde bir alan olarak doğmuş ve zamanın üretken matematikçileri olan Cauchy, Weierstrass ve Riemann'ın da katkılarıyla birçok alanla bağlantılı bir matematik disiplini haline gelmiştir. Ancak, her ne kadar Gauss'un çalışmaları karmaşık analizi yeni bir alan haline getirmiş olsa da, karmaşık sayıların ilk tam ve matematiksel kesinlik içindeki ifadesi Gauss'un çağdaşı Hamilton tarafından verilmiştir. Geleneksel olarak karmaşık analizin, bilhassa açıkorur gönderimler kuramının, fizikte birçok uygulaması mevcuttur. Karmaşık analiz ayrıca analitik sayılar teorisinde de kullanılmaktadır. Modern matematikte, karmaşık dinamiklerin ortaya çıkmasıyla ve holomorf fonksiyonların yinelemesi yardımıyla üretilen fraktal resimleri (ki en ünlülerinden birisi de Mandelbrot kümesidir) ile karmaşık analiz tekrar herkesin tanıdığı bir alan olmuştur. Karmaşık analizin bugünkü önemli uygulamalarından biri açıkorur değişmez kuantum alan teorisi olan sicim teorisidir. Ayrıca birçok mühendislikte, özellikle de kuvvet mühendisliğinde, karmaşık analizin kullanımı ve uygulaması mevcuttur. Karmaşık analiz iki temel önem ve faydaya sahip bulunmaktadır. İlk olarak calculus olarak bilinen matematiğin karmaşık sayılar için genişletilmiş halidir. İkinci önemli faydası ise reel analizde sayfalarca sürebilecek birçok problem karmaşık analizin kendine özgü teknikleri ile çok kısa ve sade biçimde çözülebilmektedir. Karmaşık fonksiyon bağımsız değişkenin ve bağımlı değişkenin her ikisinin de karmaşık sayı olduğu bir fonksiyondur. Tam olarak, karmaşık bir fonksiyon tanım kümesinin karmaşık düzlemin altkümesi olduğu ve yine görüntü kümesinin karmaşık düzlemin altkümesi olduğu fonksiyondur. Herhangi bir karmaşık fonksiyonda hem bağımsız değişken hem de bağımlı değişken gerçel ve sanal kısımlara ayrılabilir: formula_1 ve formula_2 gerçel değerli fonksiyonlar olmak üzere, formula_3 ve formula_4 olarak yazılabilir. Başka bir deyişle, "f"("z") fonksiyonun bileşenleri olan formula_5 ve formula_6 iki gerçel değişkenin, mesela "x" ve "y"'nin gerçel değerli fonksiyonları olarak yorumlanabilir. Karmaşık analizin basit kavramları çoğunlukla gerçel analizin üstel, logaritma ve trigonometrik fonksiyonlar gibi elemanter fonksiyonlarının karmaşık bölgelere genişletilmesiyle elde edilir. Gerçel analizde olduğu gibi, "pürüzsüz" karmaşık bir fonksiyonun, örneğin "w" = "f"("z"), kendi tanım kümesi Ω'nın belli bir noktasında türevi olabilir. Aslında, türevin tanımı olan ifadesi bir önemli fark dışında gerçel durumdakiyle aynıdır. Gerçel analizde, limite sadece bir boyutlu sayı doğrusu üzerinde hareket edilerek yaklaşılabilir. Karmaşık analizde ise limite iki boyutlu karmaşık düzlemdeki herhangi bir yönden yaklaşılabilir. Eğer bu limit, yani türev, Ω'daki her "z" noktası için varsa, o zaman "f"("z") Ω üzerinde türevlenebilir denilir. Her türevlenebilir fonksiyon "f"("z") aynı zamanda analitik olduğu kanıtlanabilir. Bu sonuç gerçel sayıların gerçel değerli fonksiyonları için kanıtlanan teoremden daha güçlüdür. Gerçel sayılar kalkülüsünde, tanım kümesindeki her yerde birinci türevi olan ancak ancak aynı kümenin bir veya daha fazla noktasında ikinci türevi olmayan bir "f"("x") fonksiyonu oluşturabiliriz. Ancak, karmaşık düzlemde tanımlı bir karmaşık fonksiyon belli bir komşulukta türevlenebilir ise aynı komşulukta sonsuz kere türevlenebilir olmalıdır. (Kanıt için Holomorf fonksiyonların analitikliğine bakınız.) "f"("z")'yi oluşturan iki gerçel fonksiyonun, mesala "u"("x", "y") ve "v"("x", "y")'nin, kısmi türevlerini hesaplamak için vektör analizinin metotlarının uygulanmasıyla ve Ω içindeki bir "z" noktasına doğru giden iki yolun göz önüne alınmasıyla, türevin varlığının ifadesinin doğruluğunu getirdiği gösterilebilir. Bu iki ifadenin gerçel ve sanal iki kısmı birbirine eşitlenerek, Cauchy-Riemann denklemlerinin geleneksel formülasyonu elde edilir: Bu iki kısmi türevsel denklemi sisteminin ilk önce "x" 'e göre sonra da "y" 'ye göre türevi alınırsa aşağıdaki ifadeler kolaylıkla gösterilebilir: Başka bir deyişle, karmaşık değişkenli türevlenebilir bir fonksiyonun gerçel ve sanal kısımları harmonik fonksiyondur. "Ayrıca bakınız": Laplace denklemi Holomorf fonksiyonlar karmaşık düzlemin açık bir altkümesinde türevlenebilir olan karmaşık fonksiyonlardır. Karmaşık türevlenebilirlik alışılmış gerçel türevlenebilirlikten daha güçlü sonuçlara sahiptir. Örneğin, gerçel türevlenebilir fonksiyonların hepsi sonsuz kere türevlenebilir değilken holomorf fonksiyonlar sonsuz kere türevlenebilirdir. Üstel fonksiyon, trigonometrik fonksiyonlar ve tüm polinomları da içermek üzere çoğu elemanter fonksiyon holomorftur. "Ayrıca bakınız": analitik fonksiyon, holomorf demet ve vektör demetleri. Karmaşık analizdeki sonuçlar birkaç gruba ayrılabilir. Her grubun sonucu birikimli bir şekilde kendi grubundaki ilişkin sonuçlardan faydalanan önemli sonuçlar içerse de; yine de bu her grubun birbiriyle belli temel sonuçlar vasıtasıyla bağlantısı vardır ve bazı önemli sonuçlar da bu ana grupları temel alan sonuçlardan oluşmaktadır. Karmaşık analizdeki önemli merkezi araçlardan biri de eğrisel integraldir. Kapalı bir yolun sınırladığı alanın içindeki her yerde holomorf olan bir fonksiyonun bu kapalı yol üzerindeki integrali sıfırdır. Bu ifade Cauchy integral teoremi olarak da bilinir. Holomorf bir fonksiyonun bir daire alanı (disk) içinde aldığı değerler bu disk üzerinde belli bir eğri (yol) integrali vasıtasıyla hesaplanabilir. Bu ifade de Cauchy integral formülü olarak bilinir. "Ayrıca bakınız": Morera teoremi Eğrisel integraller karmaşık düzlemde çoğu zaman karışık gerçel integralleri çözmek ve belirlemek amacıyla kullanılır ve burada da kalıntı (rezidü) teorisi diğer teoriler arasında en kullanışlı olanıdır (Kontür integral metotları'na bakınız). Bir fonksiyon belli bir noktada bir "kutup" veya "tekillik" sahibi ise, yani, bu noktada fonksiyonun değerleri birden "patlıyorsa" veya sonlu bir değer almıyorsa, o zaman bu fonksiyonun bu noktadaki rezidüsü (kalıntısı) bu kutupta hesaplanabilir ve bu rezidüler fonskiyonla alakalı eğrisel integralleri hesaplamak için kullanılabilir. Rezidü teoremi'nin güçlü olan yanı da budur. Holomorf fonksiyonların esas tekilliklerin civarındaki davranışları ise Weierstrass-Casorati teoremi vasıtasıyla tanımlanır. Sadece kutuplara sahip olup ancak esas tekilliğe sahip olmayan fonksiyonlara meromorf fonksiyon denir. Laurent serileri, Taylor serileri'ne benzer olup, fonksiyonların tekillik civarındaki davranışlarını öğrenmek için kullanılırlar. Tüm karmaşık düzlemde holomorf olan sınırlı bir fonksiyon sabit olmalıdır. Bu ifade Liouville teoremi olarak bilinir. Bu teorem karmaşık sayılar cisminin cebirsel kapalı olduğunu ifade eden Cebirin temel teoremi'nin doğal ve kısa bir kanıtına ulaşmak için kullanılabilir. Holomorf fonksiyonların bir diğer önemli özelliği ise basit bağlantılı bir bölgede holomorf olan bir fonksiyonun değerlerinin tamamiyle daha küçük alt bölgelerdeki değerleriyle belirlenebilmesidir. Daha büyük bölgedeki fonksiyon daha küçük bölgedeki fonksiyonun değerlerinin analitik devamı olarak adlandırılır. Bu, ilk başta sadece sınırlı bir bölgede yakınsayan sonsuz toplamlar olarak tanımlanan Riemann zeta fonksiyonu gibi bazı fonksiyonların tanımlarının hemen hemen tüm karmaşık düzleme genişletilmesine izin verir. Bazen, doğal logaritma durumunda olduğu gibi, holomorf bir fonksiyonu karmaşık düzlemdeki basit olmayan bağlantılı bir bölgeye analitik olarak devam ettirmek imkânsızdır; ancak yine de yakın bir şekilde ilişkin olan ve Riemann yüzeyi adı verilen bir yüzeye devam ettirmek imkânı da vardır. Bunların hepsi tek değişkenli karmaşık analizde geçerlidir. Ayrıca, kuvvet serileri gibi analitik özelliklerin aynı kaldığı; ancak açıkorurluk gibi çoğu geometri özelliğinin geçerli olmadığı birden fazla karmaşık boyutta karmaşık analizin çalışıldığı zengin bir çok değişkenli karmaşık analiz dalı da mevcuttur. Tek boyutlu karmaşık analizde belki de en önemli sonuç olan ve karmaşık düzlemdeki belli bölgelerde açıkorurluk ilişkisini ifade eden Riemann tasvir teoremi daha yüksek boyutlarda